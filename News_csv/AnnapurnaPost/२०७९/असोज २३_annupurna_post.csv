शीर्षक,विवरण
नुवाकोटमा पाँच पूर्वमन्त्रीको उम्मेदवारी,नुवाकोट : आसन्न प्रतिनिधिसभा एवं प्रदेशसभा निर्वाचनमा प्रमुख राजनीतिक दलका नुवाकोटमा ६० र रसुवामा २९ जनाले उम्मेदवारी दर्ता गरेका छन्। सत्तारुढ दल तथा प्रमुख प्रतिपक्षी दलले संघ र प्रदेशतर्फ उम्मेदवारी दर्ता गराएका हुन्। सत्तारुढ गठबन्धनविरुद्ध भने बागीले समेत उम्मेदवारी दर्ता गराएका छन्। गठबन्धनका तर्फवाट नुवाकोट क्षेत्र नं १ मा हितबहादुर तामाङ र क्षेत्र नं २ मा अर्जुननरसिंह केसीले उम्मेदवारी दोहोर्याए। त्यस्तै नेकपा एमालेका नारायणप्रसाद खतिवडाले पुनः उम्मेदवारी दर्ता गरेका छन्। अघिल्लो निर्वाचनमा खतिवडाले केसीलाई पराजित गरेका थिए। पूर्वमन्त्री डा रामशरण महतले भने यसपटक उम्मेदवारी दिएनन्। सो क्षेत्रमा सत्तारुढ दलबीच तालमेल भएर प्रतिनिधिसभातर्फ हितबहादुर तामाङ उम्मेदवार बनेका छन्। सोही क्षेत्रमा नेकपा एमालेका जिल्ला अध्यक्ष तथा बागमती प्रदेशका पूर्व कृषि तथा सहकारी राज्यमन्त्री बद्री मैनालीले एकल उम्मेदवारी दर्ता गरेका छन्। क्षेत्र नं १ को प्रदेश सभा क मा गठबन्धनबाट राधिका तामाङले उम्मेदवारी दिएकी छन्। उनको क्षेत्रमा नेककपा एमालेले युवा अभियन्ता सुशील खड्कालाई नयाँ अनुहारको रुपमा प्रस्तुत गरेको छ। नुवाकोट २ को ख मा नेकपा एमालेले केशवराज पाण्डेलाई पुनः उम्मेदवार बनाएको छ। त्यस्तै एकीकृत समाजवादीबाट राजेन्द्रप्रकाश लोहनी र नेकपा माओवादी केन्द्रका रामप्रसाद ढुंगानाले उम्मेदवारी दर्ता गरेका छन्। नुवाकोट क्षेत्र नं २ को प्रदेश सभा ख मा नेकपा एमालेले युवा विजय लोप्चनलाई उम्मेदवार बनाएको छ। सत्तारुढ कांग्रेसले निवर्तमान प्रतिनिधि सभा सदस्य बहादुरसिंह लामा तामाङलाई उम्मेदवार बनाएको छ। नेकपा माओवादी केन्द्रले सो प्रदेशमा संविधान सभा सदस्य राममाया बोगटीलाई उम्मेदवार बनाएको छ। सत्तारुढ दलहरुबीच गठबन्धन भएको भनिए पनि उम्मेदवारी दर्ता गर्दा सत्तारुढ दलहरुले प्रदेश सभामा छुट्टाछुट्टै उम्मेदवारी दर्ता गरेका हुन्। कांग्रेस नुवाकोटका जिल्ला सचिव श्रीराम श्रेष्ठले गठबन्धनको उम्मेदवारको रुपमा क्षेत्र नं १ को क मा माओवादीका रामप्रसाद ढुंगाना र ख मा बहादुरसिंह लामातामाङ आधिकारिक उम्मेदवार भएको प्रष्ट पारे। उम्मेदवारी दर्ता गर्दा मुख्य निर्वाचन अधिकृतको कार्यालयले उम्मेदवारहरुलाई आआफ्नो दलका तर्फबाट उम्मेदवार भएको प्रमाण निस्सा प्रदान गरेको छ।
"नवलपरासीमा गठबन्धन तोडियो, कांग्रेस र माओवादीको छुट्टाछुट्टै उम्मेदवारी","परासी : गठबन्धनको सहमति लत्याउँदै नवलपरासीमा नेपाली कांग्रेस र माओवादी केन्द्रले छुट्टाछुट्टै उम्मेदवारी दर्ता गराएका छन् । नवलपरासी पश्चिमको प्रतिनिधिसभा निर्वाचन क्षेत्र नं १ मा गठबन्धनको सहमति लत्याउँदै दुई पार्टीले छुट्टाछुट्टै उम्मेदवारी दर्ता गरेका हुन् । गठबन्धन सहमतिअनुसार उक्त निर्वाचन क्षेत्रको प्रतिनिधिसभा सदस्य र क तर्फको प्रदेशसभा सदस्य नेपाली कांग्रेसलाई दिइएको थियो । भने खतर्फको प्रदेश सभा सदस्य माओवादी केन्द्रलाई दिइएको थियो । तर खतर्फको प्रदेशसभा सदस्यमा माओवादी केन्द्रका रामानन्द यादवले उम्मेदवारी दर्ता गराइसकेपछि नेपाली कांग्रेसका देवकरण जयसवालले उम्मेदवारी दर्ता गराए पश्चात माओवादी केन्द्रको जिल्ला नेतृत्व आक्रोशित बन्दै सबै पदमा उम्मेदवारी दिएको हो । कांग्रेसबाट उम्मेदवारी दिने जयसवाल संविधानसभा सदस्यसमेत हुन् । माओवादी केन्द्रका यादवले प्रचण्डले हस्ताक्षर गरेको पत्रमार्फत उम्मेदवारी दर्ता गराएका हुन् भने कांग्रेसका जयसवालले शेरबहादुर देउवाले हस्ताक्षर गरेको पत्रमार्फत उम्मेदवारी दर्ता गराएका हुन् । गठबन्धन सहमति तोडिएको भन्दै माओवादी केन्द्रकी सीतादेवी बौडेलले प्रतिनिधिसभा सदस्य पदमा स्वतन्त्रबाट उम्मेदवारी दिएकी छन् । बौडेल २०६४ सालको संविधानसभा निर्वाचनमा उक्त क्षेत्रबाट चुनाव जितेकी हुन् । सहमति तोडिएको भन्दै कांग्रेसको भागमा परेको क तर्फको प्रदेशसभा सदस्यमा माओवादी केन्द्रका चन्द्र ढकालले पनि स्वतन्त्रबाट उम्मेदवारी दर्ता गराएका हुन् । उम्मेदवारी दर्ता गराउँदै माओवादी केन्द्रकी केन्द्रीय सदस्य एंव जिल्ला सहइन्चार्जसमेत रहेकी नेता बौडेलले कांग्रेसले गठबन्धनको सहमति तोडेकाले आफूहरुले उम्मेदवारी दिएको बताईन् । कांग्रेसले बेइमानी गरेको छ । केन्द्रमा एउटा निर्णय हुने र जिल्लामा आएर उम्मेदवारी दर्ता गराएकाले सबै पदमा उम्मेदवारी दिएका हौं । कि सहमतिअनुसार हुनु पर्यो हैन भने हाम्रो उम्मेदवारी अन्तिमसम्म रहन्छ बौडेलले भनिन् । उक्त निर्वाचन क्षेत्रको प्रतिनिधिसभा सदस्य पदमा नेपाली कांग्रेसबाट उद्योगपति विनोद चौधरी, जनता प्रगतिशिल पार्टी (जप्रपा) का हृद्येश त्रिपाठी र एमालेबाट सिन्धु जलेसालगायत अन्यदलहरुले उम्मेदवारी दर्ता गराएका छन् । यसैबीच नवलपरासी पश्चिमको निर्वाचन क्षेत्र नं २ को प्रतिनिधिसभा सदस्य पदमा नेपाली कांग्रेसबाट केन्द्रीय सदस्य देवेन्द्रराज कँडेल, एमालेबाट दीपेन्द्र अधिकारी, राप्रपाबाट पूर्वआइजिपी धुब्रबहादुर प्रधानलगायतका दलका उम्मेदवारले उम्मेदवारी दर्ता गराएका छन् । उक्त निर्वाचन क्षेत्रमा एमाले र जसपाबीच तालमेल गरिएको छ । भने राप्रपाले लोसपासँग तालमेल गरेर उम्मेदवारी दर्ता गराएको हो । सत्तागठबन्धनबाट उक्त निर्वाचन क्षेत्रको प्रतिनिधिसभा सदस्य र खतर्फको प्रदेशसभा सदस्य नेपाली कांग्रेसलाई परेको छ भने कतर्फको प्रदेशसभा सदस्य माओवादी केन्द्रलाई परेको छ । सोहीअनुसार उम्मेदवारी दर्ता गरिएको छ । रातिअबेरसम्म मनोनयन दर्ता चलिरहेको छ ।"
"पर्सामा संघ र प्रदेशतर्फ १४४ जनाको उम्मेदवारी, आधाभन्दा बढी स्वतन्त्र","वीरगन्ज : पर्सामा प्रतिनिधिसभा र प्रदेशसभा सदस्य गरी १२ पदका लागि १४४ जनाको उम्मेदवारी परेको छ। पर्सामा चार प्रतिनिधिसभा र आठ प्रदेशसभा क्षेत्रमा छ। आइतबार भएको मनोनयनमा पर्सामा कूल १४४ जनाको उम्मेदवारी परेको हो। तीमध्ये स्वतन्त्र उम्मेदवारको संख्या ८२ छ। चार प्रतिनिधिसभा सदस्यका लागि ५० जनाको उम्मेदवारी परेकोमा २४ जना स्वतन्त्र उम्मेदवार छन्। त्यस्तै आठ प्रदेशसभा सदस्यका लागि ९४ जनाको उम्मेदवारी परेकोमा स्वतन्त्र उम्मेदवारको संख्या ५८ छ। पर्साको निर्वाचन क्षेत्र नम्बर १ को प्रतिनिधिसभा सदस्यका लागि २२ जनाले उम्मेदवारी दिएका छन्। जसमध्ये दलगतरुपमा १० जनाको र स्वतन्त्र १२ जनाको उम्मेदवारी परेको निर्वाचन अधिकृत विनोद कुमार पोखरेलले जानकारी दिए। त्यस्तै प्रदेशसभा सदस्यका लागि पर्सा १ को (क ) मा १७ जनाले उम्मेदवारी दिएका छन्, जसमध्ये ११ जनाले स्वतन्त्र उम्मेदवारी दिएका छन्। त्यसैगरी प्रदेश तर्फको पर्सा १ को (ख) मा १६ जनाको उम्मेदवारी परेकोमा १२ जनाले स्वतन्त्र उम्मेदवारी दिएको निर्वाचन अधिकृत पोखरेलले जानकारी दिए। त्यस्तै पर्साको निर्वचन क्षेत्र नम्बर २ को प्रतीनिधी सभा सदस्य तर्फ ११ जनाले उम्मेदवारी दिएकोमा ३ जनाको स्वतन्त्र उम्मेदवारी दर्ता भएको छ। त्यसैगरी पर्सा क्षेत्र नम्बर २ को (क ) मा प्रदेशसभा सदस्यका लागि ९ जनाले उम्मेदवारी दिएका छन्। तीमध्ये ५ जनाले स्वतन्त्र उम्मेदवारी दिएका छन्। त्यस्तै पर्सा २ को खतर्फ प्रदेशसभा सदस्यका लागि १४ जनाको उम्मेदवारी दर्ता भएकोमा ९ जनाले स्वतन्त्र उम्मेदवारी दिएको निर्वाचन अधिकृत सुशील देवकोटाले जानकारी दिए। पर्साको निर्वाचन क्षेत्र नम्बर ३ को प्रतिनिधिसभा सदस्यका लागि ११ जनाको उम्मेदवारी परेकोमा ५ जनाले स्वतन्त्र उम्मेदवारी दिएका छन्। प्रदेशसभा सदस्यमा पर्सा ३ को (क) बाट १३ जनाले उम्मेदवारी दिएकोमा ८ जनाको स्वतन्त्र उम्मेदवारी परेको छ। त्यस्तै पर्सा ३ को (ख) मा १४ जनाले उम्मेदवारी दिएकोमा ८ जनाले स्वतन्त्र उम्मेदवारी दिएको निर्वाचन अधिकृत योगनाथ ढकालले जनाए। पर्साको निर्वाचन क्षेत्र नम्बर ४ को प्रतीनीधीसभा सदस्य तर्फ ६ जनाले उम्मेदवारी दर्ता गराएका छन्, जसमध्ये ४ जनाले स्वतन्त्र उम्मेदवारी दिएका छन्। त्यसैगरी पर्सा ४ को (क) मा प्रदेश सभा सदस्यका लागि ४ जनाको उम्मेदवारी परेकोमा १ जनाले स्वतन्त्र उम्मेदवारी दिएका छन् भने ४ को (ख) बाट ७ जनाले उम्मेदवारी दिएकोमा ४ जनाको स्वतन्त्र उम्मेदवारी परेको क्षेत्र ४ का निर्वाचन अधिकृत रमेश श्रेष्ठले जनाए। मुख्य राजनीतीक दलहरुले चुनावी तालमेल गरेर चुनावका लागि होमिएपछि टिकट नपाउँदा अधिकांश स्वतन्त्र उम्मेदवारी दिएको पाइएको छ। खासगरी मधेसी केन्द्रित दलहरूमा आबद्ध नेताहरुले नै स्वतन्त्र उम्मेदवारी दिएका छन्। पार्टीले योगदानको मूल्याकंन नगरेको कारण बागी बन्दै स्वतन्त्र उम्मेदवारी दिनुपरेको उनीहरुको भनाइ छ।"
राष्ट्रपति भण्डारीलाई कोरोना संक्रमण,"काठमाडौं : राष्ट्रपति विद्यादेवी भण्डारीलाई कोरोना संक्रमण भएको छ। महाराजगञ्जस्थित त्रिवि शिक्षण अस्पतालमा उपचाररत भण्डारीलाई कोरोना पोजेटिभ भएको अस्पतालले जनाएको छ। त्रिवि शिक्षण अस्पतालका कार्यकारी निर्देशक दिनेशकुमार काफ्लेले राष्ट्रपति भण्डारीलाई कोरोना पोजेटिभ भएको पुष्टि गरे। 'हो सम्माननीय राष्ट्रपतिज्युलाई कोरोना संक्रमण भएको छ। केही दिन अस्पतालमै आराम गर्न हामीले सुझाएका छौं,' उनले अन्नपूर्णसँग भने। निरन्तर ज्वरो, टाउको दुख्ने र वान्ता आउने समस्या आएपछि राष्ट्रपति भण्डारी शुक्रबार शिक्षण अस्पतालमा भर्ना भएकी थिइन्। यसअघि डेंगुको संक्रमण भएको हुनसक्ने आशंका गरिएको थियो।"
सप्तरी २ मा उपेन्द्र यादव र सीके राउतबीच ब्याटल सुरु,"राजविराज : सप्तरी २ बाट प्रतिनिधिसभा सदस्यका लागि जनता समाजवादी पार्टीका अध्यक्षउपेन्द्र यादव र जनमत पार्टीका अध्यक्ष चन्द्रकान्त राउत (सीके राउत)ले आइतबार मनोनयन दर्ता गराएका छन्। यादव र राउतले अपरान्ह साढे ४ बजे जविराजस्थित मुख्य निर्वाचन अधिकृतको कार्यालय पुगेर मनोनयन दर्ता गराएका हुन्। यसअघि २०७४ सालको निर्वाचनमा राजपासँग गठबन्धन गरेर यादवले सोही क्षेत्रबाट संघीय समाजवादी पार्टीबाट उम्मेदवार भई निर्वाचित भएका थिए। यादवले २१ हजार ६ सय २० मत ल्याएर प्रतिनिधिसभा सदस्यमा निर्वाचित हुँदा नेकपा (एमाले) र नेकपा (माओवादी केन्द्र) गठबन्धनका उम्मेदवार उमेशकुमार यादवले ११ हजार ५ सय ८० मत ल्याएकाथिए। राजपाबाट विद्रोह गरी स्वतन्त्र उम्मेदवार बनेका जयप्रकाश ठाकुरले ९ हजार ४ सय ५९ मतल्याई तेस्रो स्थानमा चित्त बुझाएका थिए। ठाकुरले समेत पाँच दलीय गठबन्धनको लोसपा नेपालबाट उम्मेदवारी दिएका छन्। राउत नेतृत्वको जनमत पार्टी रअध्यक्ष राउतले भने पहिलो पटक प्रतिनिधिसभा र प्रदेश सभाको निर्वाचनमा भाग लिएका हुन्। मनोनयन दर्तापश्चात् जनमत पार्टीका अध्यक्ष राउतले भ्रष्टाचार र ढिलासुस्ती नियन्त्रण, सुशासन, राजनीतिकरुपमा स्वायत्तताको एजेण्डा लिएर चुनावमा होमिएको बताए। आफ्ना कार्यकर्ताले हालसम्म सरकारमा सहभागी हुने अवसर नपाएको भन्दै भ्रष्टाचारमा लिप्त भएमा शून्य सहनशिलताका आधारमा कारबाही गरिने प्रतिबद्धता व्यक्त गरे। भ्रष्टाचार नियन्त्रणको लागि कारबाहीको माग गर्ने, अख्तियार दुरुपयोग अनुसन्धानआयोग घेराउ गर्ने आफ्नो पार्टीमात्र रहेको उनको दाबी थियो। मधेस प्रदेशका मुख्य मन्त्रीको हात समातेर किसानले राजविराजमा मल माग्दा एक बोरा मलसमेत उपलब्ध गराउन नसकेको घटना स्मरण गर्दै राउतले भने, 'तर किसानले आन्दोलन गर्दा धनुषामा किसानमाथि गोली प्रहार गर्न भने सक्यो। निर्वाचन क्षेत्र बदल्दै जनतालाई झुक्याउँदै आएका उपेन्द्र यादव बाहिरबाट आएका फिरँगी उम्मेदवार भएको तर आफू सप्तरीको माटो, पानीमा हुर्केर बढेको, पढेको र हालसम्म बसेको उनले बताए। संघीयता पक्षधर भनेर दाबी गर्नेले संघीयता र गणतन्त्र विरोधीसँग गठबन्धन गरेर जनताको सेवा नहुने उनले बताए। जनताले सुक्ष्म तरिकाले अवलोकन गरिरहेको र मतपत्रमार्फत् जवाफ दिने विश्वास व्यक्त गरेका राउतले स्वच्छ निर्वाचनमासमेत जोड दिए। मनोनयन दर्तापश्चात् जसपाकाअध्यक्ष यादवले पहिचानसहितको संघीयता, समावेशी लोकतन्त्र, गणतन्त्र र सामाजिक न्यायप्राप्तिका लागि, विभेद् र असमानता अन्त्यका लागि, प्रगतिशील र विकसित समृद्ध समाज निर्माणका लागि चुनावी अभियानबाट अपेक्षाअनुरुप प्रोत्साहन र ऊर्जा प्राप्त हुने विश्वास व्यक्त गरे। विचार, सिद्धान्तमा सहमति, असमहति तथा सिटको तालमेल फरक विषय भएको भन्दै यादवले चुनावी तालमेलको कुराले जसपाको अभियानमा फरक नपर्ने बताए। तालमेल गठबन्धन हुनु प्रजातन्त्रको सुन्दरता भएको र सकारात्मक ढंगले लिनुपर्ने उनको ठहर थियो। सप्तरी २ मा चार स्वतन्त्र उम्मेदवारसहित १६ जनाको उम्मेदवारी परेको मुख्यनिर्वाचनअधिकृतको कार्यालय सप्तरीले जानकारी दिएको छ। त्यसैगरी सप्तरीको १ बाट नेपाली कांग्रेसका रामदेव साह तेली, जनता समाजवादी पार्टीबाट नवलकिशोर साह सुडी, स्वतन्त्रबाट डा रोहितकुमार पोखरेलसहित १९ जनाको मनोनयन परेको छ। सप्तरीको ३ बाट नेकपा (एमाले) का ताराकान्त चौधरी, कांग्रेसका दिनेश यादव, जनमत पार्टीबाट अनिस अनसारीसहित १३ जनाको उम्मेदवारी परेको छ। सप्तरीको ४ बाट कांग्रेसबाट तेजुलालचौधरी, जसपाबाट बालकिशोर यादव, बहुजन शक्ति पार्टीबाट विश्वेन्द्र पासवासहित १७ जनाको उम्मेदवारी परेको निर्वाचन कार्यालयले जनाएको छ।"
डडेल्धुरामा एमाले र कांग्रेस (बिपी) को गठबन्धन तोडियो,डेडलधुरा : डडेल्धुरा नेकपा (एमाले)ले डडेल्धुरामा नेपाली कांग्रेस (बिपी) सँगको गठबन्धन तोडेको छ। एमालेले कांग्रेस (बीपी)का कर्णबहादुर मल्ललाई प्रतिनिधिसभा सदस्यमा समर्थन गर्ने जनाएको थियो। तर आइतबार निर्वाचन अधिकृतको कार्यालय पुगेर एमालेका चक्र स्नेहीले प्रतिनिधिसभा सदस्यका लागि मनोनयन दर्ता गराएका छन्। उनी राष्ट्रियसभाका पूर्वसदस्य हुन्। एमाले डडेल्धुराले केन्द्रबाट आधिकारिकरूपमा निर्देशन नआएकाले प्रतिनिधिसभामा एकल उम्मेदवारी दिएको जनाएको छ। उनीसँगै प्रदेशसभा (क) मा सुदूरपश्चिमका पूर्वमन्त्री पठानसिंह बोहोरा र प्रदेशसभा (ख) मा गजेन्द्र शाहीले मनोनयन दर्ता गराए। त्यस्तै प्रतिनिधिसभामा कांग्रेस (बिपी) का वरिष्ठ उपाध्यक्षसमेत रहेका मल्लले पनि उम्मेदवारी दर्ता गराए। मल्ल नेपाली कांग्रेस डडेल्धुराका पूर्वसभापति समेत छन्। नेपाली कांग्रेसको अधिवेशनका बेला क्रियाशील सदस्यता वितरणको विषयलाई लिएर संस्थापन पक्षसँग विवाद भएको थियो। त्यसपछि उनी कांग्रेस (बिपी) मा प्रवेश गरेका थिए।
प्रचण्डलाई गोरखाको जिम्मेवारी सुम्पन पाउँदा अपार खुसी छु : भट्टराई,"गोरखा : प्रचण्डलाई गोरखाको जिम्मेवारी सुम्पन पाएकामा अपार खुसी लागेको डाक्टर बाबुराम भट्टराईले बताएका छन् । गोरखा २ मा प्रचण्डको उम्मेद्वारी दर्तापछि बोल्दै डाक्टर भट्टराईले प्रचण्डको नेतृत्वमा गोरखाबाटै नेपालको संवृद्धिको अभियान सुरु हुने विश्वास व्यक्त गरे । प्रचण्डलाई आफ्नो सिट सुम्पिन पाएकोमा अत्यन्त हर्षित रहेको उनको भनाइ थियो । उहाँजस्तो व्यक्तित्वलाई मैले नेतृत्व गरेको ठाउँ हस्तान्तरण गर्न पाउँदा आज म यति खुसी छु, यो खुशी नाप्ने कुनै यन्त्रको आविष्कार भएको छैन, डाक्टर भट्टराईले भने, म साँच्चै नै अन्तर्यदेखि के भन्छु भने नेपालको ऐतिहासिक भौगोलिक एकीकरण, लोकतान्त्रिक नेपालमा लखन थापादेखि सुरेश वाग्लेसम्मको योगदान, र संवृद्धिकरणको युगमा फेरि एउटा उचाइ हाँसिल गर्नुपर्ने आवश्यकता छ, त्यसको नेतृत्व गर्ने अवसर पनि अब गोरखाले पायो । त्यसैले म आज अत्यन्तै खुसी छु । जीवन रहेसम्म कुर्चीमा बसिरहने गलत परम्पराको अन्त्य गर्ने इतिहास आफूले निर्माण गरेको र आफ्नो क्षेत्र आफूभन्दा सक्षम व्यक्तित्वलाई हस्तान्तरण गर्न पाएकामा पनि उनले अपार खुशी व्यक्त गरे । सोही अवसरमा बोल्दै प्रचण्डले युवा अबस्थामा आफूले गोरखाको आरुघाटमा लामो समयसम्म अध्यापन गराएको, जनयुद्धको तयारीका बेला हेडक्वाटर गोरखालाई बनाएको र सैनिक तालिमको थालनी पनि गोरखाको सिरानचोकलाई बनाएको भन्दै उनले गोरखा आफ्ना लागि अत्यन्त प्रिय रहेको बताए । संविधान, लोकतन्त्र र राष्ट्रको रक्षा गर्ने संकल्पका साथ गठबन्धन गरेको बताउँदै उनले अबको नयाँ नेपाल निर्माण गोरखाबाटै थालनी गर्ने आफूहरुको प्रतिवद्धता रहेको बताए ।"
गठबन्धनविरुद्ध प्रदेश मन्त्रीको उम्मेदवारी,काठमाडौं : गठबन्धनविरुद्ध नेकपा एकीकृत समाजवादी कभ्रे जिल्ला अध्यक्ष बागमती प्रदेश कृषि मन्त्री बसुन्धरा हुमागाइले उम्मेदवारी दिएका छन्। प्रतिनिधिसभा २ को प्रदेश सभा ख मा गठबन्धनबाट नेपाली काङ्ग्रेस नेता पूर्वमन्त्री कन्चन बादे लाई उम्मेदवारी बनाएको थियो। हुमागाईँले सो क्षेत्रमा गठबन्धनविरुद्ध उम्मेदवारी दिएका हुन्। ०७४ मा नेकपा एमालेबाट प्रदेश सदस्य निर्वाचित भएका हुमगाईँ नेकपा फुटपछि एकीकृत समाजवादी पार्टीमा लागेका थिए। हुमगाईँ पार्टीको निर्देशनअनुसार आफूले प्रदेशसभा सदस्यको लागि मनोनयन दर्ता गरिएको अन्नपूर्णलाई जानकारी दिए।
प्रभु साहले दिए स्वतन्त्र उम्मेदवारी,रौतहट : नेकपा एमालेका स्थायी कमिटी सदस्य प्रभु साहले स्वतन्त्र उम्मेदवारी दिएका छन्। आइतबार रौतहटको क्षेत्र न३ को निर्वाचन कार्यालयमा साहले स्वतन्त्र उम्मेदवारको रुपमा उम्मेदवारी दर्ता गराएका हुन्। उनले टिकट आफूसँगै भए पनि स्वतन्त्र उम्म्दवारी दिएको बताए। पूर्व मन्त्रीसमेत रहेका नेता साह एमालेमा बलियो उम्मेदवारका रुपमा हेरिएका थिए। तर उनको स्वतन्त्र उम्मेदवारीले बहसको विषय बनाएको छ।
गठबन्धनबाट सुनिल र एमालेबाट राजेन्द्रको उम्मेदवारी,"धनकुटा : आगामी मंसिर ४ गते हुने प्रतिनिधि तथा प्रदेश सभा निर्वाचन अन्र्तगत संघतर्फ ८ जनाले उम्मेदवारी दर्ता गराएका छन् । गठवन्धनको तर्फबाट संघमा नेपाली कांग्रेसका केन्द्रिय कार्यसम्पादन समिति सदस्य तथा पूर्वमन्त्री सुनिलकुमार थापाले उम्मेदवारी दर्ता गराएका छन् । नेकपा एमालेका तर्फबाट केन्द्रिय सदस्य राजेन्द्रकुमार राईले उम्मेदवारी दर्ता गराएका छन् । त्यस्तै दशैअघि मात्रै माओवादी केन्द्र परित्याग गरि स्वतन्त्र वनेका नेकपा माओवादीका पूर्व पोलिटव्यूरो सदस्य हेमराज भण्डारीले पनि संघमा स्वतन्त्र उम्मेदवारी दर्ता गराएका छन् । त्यस्तै पूर्वमाओवादी नेता गंगाराम गोम्देनले पनि स्वतन्त्रको रुपमा उम्मेदवारी दर्ता गराएका छन् । त्यस्तै राष्ट्रिय प्रजातन्त्र पाटी नेपालको तर्फबाट अमुल राई, एकिकृत शक्ति नेपालका रमेश राई, राष्ट्रिय प्रजातन्त्र पार्टी कुमार वहादुर थापा, मंगोल अर्गनाइनेशनका विश्वमित्र लावती, स्वतन्त्र उम्मेदवारको रुपमा सुन्दरवावु श्रेष्ठले पनि प्रतिनिधि सभा मा उम्मेदवारी दर्ता गराएको मुख्य निर्वाचन अधिकृतको कार्यालयले जनाएको छ । धनकुटामा संघ तर्फ एक मात्र निर्वाचन क्षेत्र रहेको छ । प्रदेश सभा तर्फ दुई निर्वाचन क्षेत्र रहेको धनकुटामा सत्ता गठवन्धनको तर्फबाट प्रदेशसभा क मा एकिकृत समाजवादी पार्टीका जिल्ला अध्यक्ष समेत रहेका अर्जुन राई र प्रदेश सभा ख मा नेकपा माओवादी केन्द्रको प्रदेश सदस्य रहेकी कुशुमकुमारी श्रेष्ठले उम्मेदवारी दर्ता गराएकी छिन् । त्यस्तै नेकपा एमालेले पुरानै अनुहारलाई प्रदेश सभा सदस्यका लागि दोहोर्याएको छ । प्रदेश सभा क मा जिल्ला सचिव समेत रहेका निरनकुमार राई र प्रदेश सभा ख मा जिल्ला अध्यक्ष समेत रहेका इन्द्रमणी पराजुलीले उम्मेदवारी दर्ता गराएका छन् । त्यस्तै प्रतिनिधि सभा सदस्यको उम्मेदवारीको रुपमा चर्चामा रहेका जनता समाजवादी पार्टी जसपाका केन्द्रिय नेता रकम चेम्जोङ अन्तिममा प्रदेश सभा क मा उम्मेदवारी दर्ता गराएका छन् । जसपाले नेकपा एमालेसँग चुनावी तालमेल गरेपछि प्रदेश सभाको दुई वटै क्षेत्रमा उम्मेदवारी दर्ता गराएको छ । जसपाले प्रदेश ख मा जिल्ला सचिव डम्वर कटुवाललाई उम्मेदवारको रुपमा उठाएको छ । प्रदेश सभा ख मा राप्रपा नेपालबाट सोमबहादुर घिसिङ तामाङ, मंगोल नेशनल अर्गनाइजेशनबाट विष्णु विक्रम राई, राप्रपाबाट श्यामकुमार गुरुङ, स्वतन्त्रको रुपमा जितेन्द्र राई, वालावन्द दाहाल लगायतले उम्मेदवारी दर्ता गराएका छन् । त्यस्तै प्रदेश सभा क मा राप्रपा नेपालबाट योगेन्द्र आलेले पनि उम्मेदवारी दर्ता गराएका छन् ।"
तनहुँ १ बाट रामचन्द्र पौडेलले गराए उम्मेदवारी दर्ता,काठमाडौं : नेपाली कांग्रेसका वरिष्ठ नेता रामचन्द्र पौडेलले उम्मेदवारी दर्ता गराएका छन्। तनहुँ १ बाट पौडेलले उम्मेदवारी दर्ता गराएका हुन्। सरिता गुरुङको प्रस्ताव र सहदेव अधिकारीको समर्थनमा पौडेलले उम्मेदवारी दर्ता गराएका हुन्। सोही निर्वाचन क्षेत्रबाट कांग्रेसका पूर्व नेता गोविन्दराज जोशीले पनि मनोनयन दर्ता गरेका छन्।
बाँकेमा ३ मन्त्रीसहित ९९ जनाद्वारा उम्मेदवारी दर्ता,नेपालगन्ज : बाँकेमा नेपाल सरकारका दुई र लुम्बिनी प्रदेश सरकारका एक मन्त्रीसहित ९९ जनाले प्रतिनिधिसभा र प्रदेशसभा सदस्यमा मनोनयन दर्ता गरेका छन् । बाँके क्षेत्र नं १ मा नेपाल सरकारका युवा तथा खेलकुद मन्त्री महेश्वर गहतराज अथकले सत्तागठबन्धन प्रतिनिधिको रुपमा नेकपा माओवादी केन्द्रबाट प्रतिनिधिसभा सदस्यमा उम्मेदवारी दर्ता गरेको निर्वाचन अधिकृत यमप्रसाद बास्कोटाले जानकारी दिए । बाँके क्षेत्र नं १ मा नेकपा एमालेका सूर्यप्रसाद ढकालसहित ११ जनाले प्रतिनिधिसभा सदस्य पदमा उम्मेदवारी दर्ता गरेका छन् । बाँके १ क प्रदेश सभा सदस्यमा सांसद कृष्णा केसी नमूनाले माओवादी केन्द्रबाट उम्मेदवारी दर्ता गरेकी छन्् । त्यहाँ १० जनाले उम्मेदवारी दर्ता गरेका छन् । बाँके १ ख प्रदेश सभा सदस्यमा भने ७ जनाको उम्मेदवारी परेको छ । बाँके क्षेत्र नं २ मा नेपाल सरकारका यातायात तथा पूर्वाधार मन्त्री मोहम्मद इस्तियाक राईले जनता समाजवादी पार्टीबाट प्रतिनिधिसभा सदस्य पदमा उम्मेदवारी दर्ता गरेका छन् । सत्तागठबन्धनको प्रतिनिधिको रुपमा नेकाका सुदीपनरसिंह राणा र एमालेको समर्थनमा राप्रपा महामन्त्री डाधवल शम्शेर राणाले उम्मेदवारी दर्ता गरेका छन् । बाँके क्षेत्र नं २ मा प्रतिनिधिसभा सदस्यमा १६ जनाको उम्मेदवारी परेको निर्वाचन अधिकृत नुमानन्द खनालले जानकारी दिए । बाँके २ क प्रदेश सभा सदस्यमा लुम्बिनी प्रदेशका पूर्वमन्त्री विजय यादवसहित १२ जना र बाँके २ ख प्रदेश सभा सदस्यमा लुम्बिनी प्रदेश सरकारका वनमन्त्री सुरेन्द्र हमालले नेकाबाट उम्मेदवारी दर्र्ता गरेका छन् । यो क्षेत्रमा पनि १२ जनाको उम्मेदवारी परेको छ । बाँके क्षेत्र नं ३ मा नेका सहमहामन्त्री किशोरसिंह राठौरसहित १० जनाकोे प्रतिनिधिसभा सदस्यमा उम्मेदवारी परेको निर्वाचन सहायक निर्वाचन अधिकृत लोकबहादुर रावलले बताए । बाँके क्षेत्र नं ३ क प्रदेश सभा सदस्यमा नेपाल सरकारका पूर्वमन्त्री दलबहादुर सुनार स्वतन्त्र गरी ९ जनाको उम्मेदवारी परेको छ । बाँके क्षेत्र नं ३ ख प्रदेश सभा सदस्यमा संविधानसभा सदस्य वादशाह कुर्मी (नेका)सहित १२ जनाको उम्मेदवारी परेको छ ।
सुनसरी १ मा अशोक राईविरुद्ध एमालेका मनोज मेन्याङबो बने बागी,धरान : मंसिर ४ गते हुने सुनसरी क्षेत्र नम्बर१ को प्रतिनिधि सभा सदस्य निर्वाचनका लागि एमाले जसपा गठबन्धनका अशोक राईविरुद्ध एमालेका मनोजकुमार मेन्याङबोले बागि उम्मेदवारी दर्ता गराएका छन् । एमाले अध्यक्ष केपी ओलीले पार्टीको अस्तित्व समाप्त पार्ने गरि एमालेबाट विद्रोह गरेका जनता समाजवादी पार्टीका संघिय अध्यक्ष राईलाई चुनावी तालमेल गरेको भन्दै आफुले बागि उम्मेदवारी दिएको मेन्याङ्वोले बताएका छन् । एमाले र जसपा तालमेल गर्दा सुनसरी क्षे्त्र नम्बर १ जसपाको भागमा परेपछी एमाले कार्यकर्ताहरु पार्टी नेतृत्व प्रति रुष्ठ बनेका छन् । एमालेले सुनसरी क्षेत्र नम्बर १ मा निवर्तमान सांसद जयकुमार राईको एकल नाम सिफारिस गरेको भएपनी ओलीले एमालेले जित्ने क्षेत्रमा जसपालाई टिकट दिएकाले आफुले बागि उम्मेदवारी दिएको मेन्याङबोले बताएका छन् । धरान उपमहानगरपालिकाको पूर्व मेयर समेत रहेका उनी एमालेको प्रदेश १ का सचिवालय सदस्य हुन् । धरान ८ स्थित निर्वाचन आयोगको कार्यालयमा सयौं एमाले कार्यकर्ताहरु लिएर मेन्याङबो उम्मेदवारी दर्ता गर्न पुगेका थिए । उनले एमाले जसपा गठबन्धनका उम्मेदवार भन्दा अगाडी नै निर्वाचन आयोगको कार्यालयमा पुगेर प्रतिनिधि सभा सदस्यका लागि आफ्नो उम्मेदवारी दर्ता गरेका थिए । एमालेको आधार इलाका मानिने धरानमा पार्टी नेतृत्वले गलत व्यक्तिलाई टिकट दिएका कारण पराजित हुनुपरेको भन्दै आफुले एमाले पार्टीको अस्तित्व बचाउनका लागि उम्मेदवारी दर्ता गरेको मेन्याङबोको भनाई छ । एमाले प्रदेश १ का सदस्य किशोर कार्कीले पार्टी नेतृत्वको गलत र निरंकुस प्रबृतिका कारण मनोज मेन्याङबोलाई प्रतिनिधि सभा सदस्यको उम्मेदवारका लागि अगाडी सारिएको बताए । उनले एमालेमा द्रिोह गरेर जसपामा गएका अशोक राईलाई एमाले कार्यकर्ताहरुले कुनै हालतमा स्व्किार गर्न नसकिने भएकाले मेन्याङबोलाई वागि उम्मेदवार बनाइएको बताए । यता अशोक राईले पनि प्रतिनिधि सभा सदस्इका लागि उम्मेदवारी दर्ता गरेका छन् । उनले एमालेको समर्थन पाएका कारण यसपटक सुनसरी क्षेत्र नम्बर १ बाट निर्वाचित भएर यस् क्षेत्रको विकास गर्ने बताए । संचारकर्मीहले एमालेसंग चुनावी तालमेल गरेपछी केपी ओलीले गरेको सांसद विघटन सही थिया भनेर सोधेको जिज्ञासामा राईले सांसद विघटन एमाले अध्यक्ष ओलीले नै स्किार गरिसकेकाले गलत नै भएको बताए । एमालेसंग भएका विगतका कुराहरु विर्सिएर चुनावी तालमेल गरेको राईको भनाई थियो । एमोको तर्फबाट सुनसरी क्षेत्र नम्बर १ को (क) मा रमेश बस्नेत र (ख) मा विजय राईले उम्मेदवारी दर्ता गराएका छन् । सत्ता गठबन्दन दलको तर्फबाट सुनसरी क्षेत्र नम्बर १ को प्रतिनिधि सभा सदस्यमा माओवादीका मुक्साहाङ मेन्याङबोले उम्मेदवारी दर्ता गराएका छन् । यस क्षेत्रको प्रदेश सभा सदस्यका लागि क्षेत्र (क) बाट कांग्रेसका उमेश थापा र क्षेत्र (ख) मा नेकपा एसका रेवतरमण राईले उम्मेलवारी दर्ता गराएका छन् । सुकुम्वासीहरुको संस्था नेपाल बसोवास बस्ती संरक्षण समाजका केन्द्रिय अध्यक्ष कुमार कार्कीले पनि सुनसरी क्षेत्र नम्बर १ बाट प्रतिनिधि सभा सदस्यका लागि उम्मेदवारी दर्ता गराएका छन् । यस्तै सुनसरी क्षेत्र नम्बर २ को प्रतिनिधि सभा सदस्यका लागी एमालेका भीम आचार्यले उम्मेद्वारी दर्ता गराएका छन् । यस क्षेत्रमा सत्ता गठबन्धनको तर्फबाट कांग्रेसका सीताराम मेहताले उम्मेदवारी दर्ता गराएका छन् । यस क्षेत्रको प्रदेश सभा सदस्यमा क्षेत्र (क) मा माओवादीका द्धारिकलाल चौधरी र क्षेत्र (ख) मा कांग्रेसका राजिव कोइरालाले उम्मेदवारी दर्ता गराएका छन् । क्षेत्र नम्बर ३ मा प्रतिनिधि सभा सदस्यका लागि कांग्रेसका विजयकुमार गच्छदार र एमालेकी भगवती चौधरीले उम्मेदवारी दर्ता गराएका छन् । सुनसरी क्षेत्र नम्बर ४ मा कांग्रेसका ज्ञानेन्द्र कार्की र एमालेका जगदिश कुसियतले उम्मेदवारी दर्ता गराएका छन् ।
काठमाडौं १ बाट रविन्द्र मिश्रको उम्मेदवारी दर्ता,काठमाडौं : राष्ट्रिय प्रजातन्त्र पार्टीका वरीष्ठ उपाध्यक्ष रविन्द्र मिश्रले काठमाडौं १ बाट उम्मेदवारी दर्ता गराएका छन्। मिश्र निर्वाचन अधिकृत कार्यालय पुगेर उम्मेदवारी दर्ता गराएका हुन्। उम्मेदवारी दर्तापछि पत्रकारहरूसँग कुराकानी गर्दै मिश्रले योपटक मतदाताले आफूहरूलाई जिताउने विश्वास व्यक्त गरे। त्यस्तै नेपाल प्रहरीका पूर्वडीआइजी एवं नेपाल सुशासन पार्टीका अध्यक्ष रमेश खरेलले पनि काठमाडौं क्षेत्र नम्बर १ बाटै प्रतिनिधिसभा सदस्यमा उम्मेदवारी दर्ता गराएका छन्। उम्मेदवारी दर्तापछि उनले कानुन निर्माण गरेर सदनमा संगठित अपराधीको संख्या घटाउन आफूले उम्मेदवारी दिएको बताए। यही क्षेत्रबाट कांग्रेसका प्रकाशमान सिंह भिड्दैछन्।
लोक्पा पहिरोमा फसेकाको चार दिनपछि हेलिकोप्टरबाट उद्धार,गोरखा : विगत चार दिनदेखि पहिरोमा फसेका एक घाइतेलाई उद्धार गरिएको छ। लगातारको वर्षापछिको पहिरो पार गर्ने क्रममा गत बिहीबार ढुंगाले लागेर घाइते भएका सुर्खेतका ३४ वर्षीय दीपक जिसीको आइतबार बिहान नेपाली सेनाको हेलिकोप्टरबाट उद्धार गरिएको प्रमुख जिल्ला अधिकारी शंकरहरि आचार्यले जानकारी दिए। उनको खुट्टा भाँचिएको र मानिसले उद्धार गर्न असम्भव भएपछि गृहमन्त्रालयले उद्धार गरेको उनले बताए। चुमनुब्री गाउँपालिकाले तत्काल उद्धार गर्न गरेको पत्राचारको आधारमा जिल्ला प्रशासन कार्यालयले अग्रसरता लिई गृहमन्त्रालयले उद्धार गरेको गाउँपालिकाका अध्यक्ष निमा लामाले बताए। गृह मन्त्रालयको बिपत ब्यवस्थापन कोषबाट खर्च ब्यहोर्ने गरी घाइतेको उद्धार भएको जिल्ला प्रशासन कार्यालय गोरखाले जनाएको छ। घाइते जिसी पहिरोमै ओढार भित्र बसेका थिए। हेलिकप्टरबाट डोरीको सहायताले उनको उद्धार गरिएको वडा नम्बर ६ का अध्यक्ष सरोज लामाले बताए। करिब १० मिनेट हेलिकप्टर होल्ड गरेर नेपाली सेनाको टोलीले घाइतेको उद्धार गरेर काठमाण्डौं लगेको उनले बताए। यसैबीच मनास्लु क्षेत्र भ्रमणका लागि पुगेका विदेशी पर्यटकको पनि हेलिकोप्टरले उद्धार गरेको छ। चारैतिर पहिरो गएपछि गप र चुम्लिङमा फसेका विदेशी पर्यटकहरुको पनि हेलिकोप्टरबाट उद्धार गरिएको प्रजिअ आचार्यले जानकारी दिए।
मोरङ६ बाट शेखर कोइराला र लालबाबु पण्डितको उम्मेदवारी दर्ता,विराटनगर : मोरङको निर्वाचन क्षेत्र नम्बर ६ बाट कांग्रेस नेता डा शेखर कोइराला र एमाले नेता लालबाबु पण्डितले प्रतिनिधिसभा सदस्य पदका लागि उम्मेदवारी दर्ता गराएका छन्। कोइरालाले सत्तारुढ गठबन्धनबाट मनोनयन दर्ता गराएका हुन्। एमालेजसपा गठबन्धनबाट पण्डितको उम्मेदवारी परेको छ। दुवै जनाले निर्वाचन अधिकृतको कार्यालयमा पुगेर आइतबार दिउँसो उम्मेदवारी दर्ता गराए। २०७४ सालको निर्वाचनमा पनि यही क्षेत्रमा कोइराला र पण्डितबीच प्रतिस्पर्धा भएको थियो। पण्डितसँग कोइराला पराजित भएका थिए। आगामी मंसिर ४ गतेको निर्वाचनमा पनि कोइराला र पण्डितबीच नै प्रतिस्पर्धा हुने भएको छ। कोइराला र पण्डितसँगै मोरङ६ बाट प्रदेशसभा सदस्य पदका उम्मेदवारले पनि मनोनयन दर्ता गराएका छन्। सत्तारुढ गठबन्धनका तर्फबाट प्रदेशसभा कमा नेकपा (माओवादी केन्द्र)का जीवन आचार्य र ख मा कांग्रेसका केदार कार्कीले उम्मेदवारी दर्ता गराए। एमालेबाट प्रदेशसभा कमा रीता न्यौपाने र खमा पर्शुराम बस्नेत (कृष्ण)ले उम्मेदवारी दर्ता गराएका छन्।
आर्थिक समृद्धिको नयाँ रोडम्याप गोरखाबाट कोर्नुपर्छ : प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले नयाँ आन्दोलनका रुपमा अब आर्थिक क्रान्ति सुरुवात गर्न आवश्यक रहेको बताएका छन्। मनोनयन दर्तापछि प्रचण्डले समृद्धिको नयाँ यात्रा सुरुवात गर्न आवश्यक रहेको बताएका हुन्। उनले भने, हामी (बाबुराम भट्टराईजी, नारायणकाजी श्रेष्ठजी, कांग्रेसका नेता)हरू एउटा ठाउँमा उभिएर समृद्धिको नयाँ यात्रा सुरुवात गर्ने प्रतिवद्धताका साथ यहाँ उभिएका छौं। जनयुद्ध भन्दै गणतन्त्रको आन्दोलन अगाडि बढायौं। देशको आर्थिक समृद्धि अबको मुख्य कार्यभार हो। आर्थिक समृद्धिको नयाँ रोड म्याप गोरखाबाट कोर्नुपर्ने बताए। प्रचण्डले गोरखाबाट पार्टीका बाबुराम भट्टराई र नारायणकाजी श्रेष्ठले चुनाव लडेर जितेकाले आफ्नो लागि यो सुपरिचित जिल्ला रहेको बताए।"
कांग्रेस सहमहामन्त्री डीना र पूर्वमन्त्री खतिवडाले गराए उम्मेदवारी दर्ता,"हेटौंडा : आगामी मंसिर ४ गते हुने प्रतिनिधिसभा र प्रदेशसभा सदस्य पदको निर्वाचनका लागि सत्तारुढ गठबन्धनको तर्फबाट मकवानपुर क्षेत्र नम्बर १ मा कांग्रेसकी केन्द्रीय सहमहामन्त्री महालक्ष्मी उपाध्याय (डीना) ले उम्मेदवारी दिएकी छन्। त्यस्तै क्षेत्र नम्बर२ बाट नेकपा एकीकृत समाजवादीका केन्द्रीय नेता एवं पूर्व स्वास्थ्यमन्त्री विरोध खतिवडाले उम्मेदवारी दर्ता गराएको मुख्य निर्वाचन अधिकृत ऋषिराम निरौलाले जानकारी दिए। गठबन्धनको तर्फबाट क्षेत्र नम्बर १(क) मा नेकपा माओवादी केन्द्रका प्रेमबहादुर पुलामी, १(ख) मा नेपाली कांग्रेसका आनन्दराम पराजुलीले उम्मेदवारी दर्ता गराए। त्यस्तै क्षेत्र नम्बर २(क) मा माओवादी केन्द्रकी कुमारी मोक्तान र २(ख) मा पूर्व गृहराज्यमन्त्री इन्द्रबहादुर बानियाँले उम्मेदवारी दर्ता गराएका छन्। उनीहरुले संयुक्तरुपमा हेटौंडा उपमहानगरपालिका वडा नम्बर २ स्थित मुख्य निर्वाचन अधिकृतको कार्यालयमा पुगेर मनोनयन गराएका हुन्। यसअघि प्रमुख प्रतिपक्षी दल नेकपा एमालेले पनि उम्मेदवारी दर्ता गराइसकेको छ।"
सर्लाही २ मा गठबन्धनका राजेन्द्र र महेन्द्रबीच मित्रवत् प्रतिस्पर्धा,मलंगवा : सर्लाही निर्वाचन क्षेत्र नं २ बाट लोकतान्त्रिक समाजवादी पार्टीका वरिष्ठ नेता राजेन्द्र महतो र नेपाल समाजवादी पार्टीका अध्यक्ष महेन्द्र राय यादवले प्रतिनिधि सभाका लागि उम्मेदवारी दर्ता गराएका छन्। राजेन्द्र महतो लोसपाबाट उम्मेदवारी दर्ता गराएका छन् भने महेन्द्र यादव माओवादीको चुनाव चिन्ह हसियाँ हथौडाबाट उम्मेदवारी दर्ता गराएका छन्। दुबै जना एउटै गठबन्धमा रहे पनि सिट बाँडफाँटमा कुरा नमिल्दा मित्रवत प्रतिस्पर्धा गर्ने भनि उम्मेदवारी दर्ता गराएका छन्। आफ्नो पुरानो क्षेत्र सर्लाही २ नै रहेको र यस क्षेत्रका जनताले यहीबाट चुनाव लड्न आग्रह गरेपछि धनुषा छोडेर सर्लाही आएको बताएका छन्। यसअघि महतो धनुषा क्षेत्र नं ३ बाट चुनाव जितेका थिए। महेन्द्र यसै क्षेत्रबाट चुनाव जितेका थिए। महेन्द्र राय यादवसँग प्रदेश सभा (क)मा नेसपाका सुनिल साहले उम्मेदवारी दिएका छन् भने ख बाट नेपाली कांग्रेसका कौशल किशोर यादवले उम्मेदवारी दिएका छन्। राजेन्द्र महतोसंग प्रदेश ख बाट पूर्व जिल्ला समन्वय समितिका सभापति मेथुर चौधरीले उम्मेदवारी दर्ता गराएका छन् भने क खाली राखेका छन्। प्रदेश सभा क बाट नेपाली कांग्रेसका जंगीलाल रायले उम्मेदवारी दिएका छन्। उनीसँग तालमेल गर्नका लागि लोसपाले क खाली राखेको छ।
महोत्तरी ३ मा लोसपा अध्यक्ष ठाकुरको उम्मेदवारी,जनकपुरधाम : लोकतान्त्रिक समाजवादी पार्टी नेपालका अध्यक्ष महन्थ ठाकुरले महोत्तरी क्षेत्र नं ३ बाट उम्मेदवारी दर्ता गराएका छन्। सत्तारुढ गठबन्धनसँग चुनावी तालमेल गरेको महोत्तरी ३ मा अध्यक्ष ठाकुरले उम्मेदवारी दर्ता गराएका हुन्। यसअघि २०७४ को निर्वाचनमा पनि उनी सोही क्षेत्रबाट प्रतिनिधिसभा सदस्य बनेका थिए। उनीसँगै प्रदेश सभातर्फ महोत्तरी ३ (क)बाट लोकतान्त्रिक समाजवादीका नेता तथा पूर्व राज्यमन्त्री अभिराम शर्मा र ३ (ख) नेकपा माओवादी केन्द्रका नेता रामकुमार शर्माले उम्मेदवारी दर्ता गराएका हुन्।
कांग्रेस महामन्त्री शर्माले झापा १ बाट दिए उम्मेदवारी दर्ता,काठमाडौं : नेपाली कांग्रेसका महामन्त्री विश्वप्रकाश शर्माले प्रतिनिधिसभा सदस्यका लागि मनोनयन दर्ता गराएका छन्। गृहजिल्ला झापा पुगेर उनले निर्वाचन क्षेत्र नम्बर १ को निर्वाचन अधिकृतको कार्यालयमा मनोनयन पत्र दर्ता गराएका हुन्। यो क्षेत्रमा नेकपा एमालेका तर्फबाट अग्नि खरेल प्रतिनिधिसभा सदस्यमा प्रतिस्पर्धा गर्दैछन्। २०७४ को निर्वाचनमा झापा१ बाट नेकपा माओवादी केन्द्रका नेता सुरेन्द्रकुमार कार्की विजयी भएका थिए। कार्की ३६ हजार १७३ मतसहित प्रतिनिधिसभा सदस्यमा विजयी हुँदा महामन्त्री शर्माले ३३ हजार ३१० मत प्राप्त गरेका थिए।
रुपन्देही ३ मा गृहमन्त्री खाँणले गरे उम्मेदवारी दर्ता,"भैरहव : आगामी मंसिर ४ गते हुने निर्वाचनका लागि गृहमन्त्री एवं नेपाली कांग्रेसका केन्द्रीय सदस्य बालकृष्ण खाँणले रुपन्देही क्षेत्र नं ३ को प्रतिनिधिसभा सदस्यमा उम्मेदवारी दर्ता गराएका छन्। भैरहवाको गल्लामण्डीस्थित कांग्रेसको सम्पर्क कार्यालयबाट गठबन्धनका समर्थकसहित मुख्य निर्वाचन अधिकृतको कार्यालयमा पुगेर उनले उम्मेदवारी दर्ता गराएका हुन्। रुपन्देही ३ मा नेपाली कांग्रेस र लोकतान्त्रिक समाजवादी पार्टी (लोसपा)बीच गठबन्धन छ। जस अनुसार रुपन्देही क्षेत्र नम्बर ३ र ३ (ख) कांग्रेस तथा ३ (क) लोसपाले पाएको छ। गठबन्धनबाट नेपाली कांग्रेसको तर्फ क्षेत्र नं को ३ को प्रतिनिधिसभा सदस्यमा बालकृष्ण खाँण, ३ (ख) को प्रदेश सभा सदस्यमा रामचन्द्र ढकाल र ३ (क) को प्रदेश सभा सदस्यमा लोसपाका सन्तोष पाण्डेयले उम्मेदवारी दर्ता गरेको नेपाली कांग्रेस सिद्धार्थनगरका सभापति कोशिस खड्काले जानकारी दिए।"
कर्णाली नदीले खतराको तह पार गर्यो,गुलरिया : कर्णाली नदीले खतराको तह पार गरेको छ। मंगलबार देखि पहाडी तथा नदी आसपासका क्षेत्रमा परेको अविरल बर्षाका कारण कर्णालीमा पानीको सतह बढेको हो। आइतबार साँझ कर्णाली नदीमा पानीको सतह ११ दशमलव ०८ पुगेको हाइड्रोजोजीमा जनाइएको छ। कर्णाली चिसापानीमा १० मिटर सतहलाई चेतावनी तह र १० दशमलम ८ मिटर पानीको सतहलाई खतराको तह मानिन्छ। नदी तटीय क्षेत्रहरूमा अविरल वर्षा भइरहेकाले नदी थप बढ्न सक्ने अनुमान गरिएको छ। स्थानीय प्रशासनले नदी तटीय क्षेत्रमा बसोबास गर्ने स्थानीयहरूलाई सुरक्षित भएर बस्न अनुरोध गरेको छ। पानीको सतह घटेको बबई नदी पुन खतराको तहमा पुगेको छ। समाचार तयार पारुञ्जेल बबई नदीको चेपाङमा पानीको सतह ६ दशमलव ११ मिटर पुगेको छ। बबई चेपाङमा ५ दशमलव ५० मिटरलाई चेतावनी तह र ६ दशमलव १० मिटरलाई खतराको तह मानिन्छ। तटीय क्षेत्रका स्थानीयहरूलाई सुरक्षित रहन प्रशासनको आग्रह छ।
लेखराज भट्टले गरे कैलाली ४ बाट उम्मेदवारी दर्ता,"धनगढी : नेकपा एमाले सचिव लेखराज भट्टले प्रतिनिधि सभा सदस्यको उम्मेदवारी दर्ता गराएका छन्। कैलाली ४ बाट उम्मेदवार दिएका सुदूरपश्चिम ईञ्चार्जसमेत रहेका भट्टले आइतबार दिउँसो गोदावरी नगरपालिकाको अत्तरियामा रहेको निर्वाचन अधिकृतको कार्यालयमा पुगेर मनोनयन दर्ता गराएका हुन्। भट्ट नेकपा विभाजन पछि एमालेमा लागेका थिए । उनी जनयुद्दमा प्रचण्डलाई हतियार दिने पहिलो व्यक्ति हुन्। भट्ट ओली प्रधानमन्त्री भएको कार्यकालमा वाणिज्य तथा आपूर्ति मन्त्री थिए। निर्वाचन आयोगले आइतबार बिहान १० बजेदेखि साँझ ५ बजेसम्म उम्मेदवारी दर्ता गर्न सकिने कार्यतालिका बनाएको हो। आज सम्बन्धित मुख्य निर्वाचन अधिकृत तथा निर्वाचन अधिकृतको कार्यालयमा उम्मेदवार आफैं वा उम्मेदवारका प्रतिनिधि र वारेसनामाबाट पनि मनोनयनपत्र दर्ता गर्न सकिने निर्वाचन आयोगले जनाएको छ। प्रमुख आयुक्त दिनेशकुमार थपलियाले उम्मेदवारले वारेसनामा वा प्रतिनिधिका माध्यमबाट पनि मनोनयनपत्र दर्ता गराउन सक्ने भएकाले सोका लागि आधिकारिक पत्र, वारेसनामा र निस्साजस्ता कागजात सम्बन्धित निर्वाचन अधिकृतको कार्यालयमा उपलब्धसम्म गराएर दल र उम्मेदवारलाई सहजीकरण गर्न आयोग तत्पर रहेको स्पष्ट पारेका छन्। निर्वाचनका लागि यही असोज २० गतेसम्ममा पहिलो हुने निर्वाचित हुने निर्वाचनका लागि मुख्य निर्वाचन अधिकृत ७७ र निर्वाचन अधिकृतको कार्यालय ८८ स्थानमा गरी १६५ निर्वाचन अधिकृतको कार्यालय स्थापना गरिसकेको छ।"
कांग्रेस महामन्त्री गगन थापाले दिए काठमाडौं ४ बाट उम्मेदवारी दर्ता,काठमाडौं : नेपाली कांग्रेसका महामन्त्री गगन थापाले काठमाडौं क्षेत्र नम्बर ४ बाट उम्मेदवारी दर्ता गराएका छन्। मुख्य निर्वाचन अधिकृतको कार्यालय पुगेर थापाले उम्मेदवारी दर्ता गराएका हुन्। यसअघि २०७४ सालको प्रतिनिधि सभा निर्वाचनमा पनि थापा निर्वाचीत भएका थिए। एमालेका राजन भट्टराईलाई ३ हजार ४ सय ११ मतले पछि पार्दै थापाले जित हासिल गरेका थिए । यो पटकपनि थापासँग नै भट्टराई चुनावी मैदानमा भिड्नेछन् ।
वनमन्त्री यादवले पर्सा १ मा दिए उम्मेदवारी,"वीरगन्ज : संघीय सरकारका वन तथा वातावरण मन्त्री प्रदीप यादवले पर्सा क्षेत्र नम्बर १ मा प्रतिनिधिसभा सदस्यका उम्मेदवारी दर्ता गराएका छन्। जसपा एमाले गठबन्धनका साझा उम्मेदवार बनेका यादवले आइतबार दिउँसो वीरगन्जस्थित मुख्य निर्वाचन अधिकृतको कार्यालयमा पुगेर प्रतिनिधिसभा सदस्यका लागि मनोनयन दर्ता गरेका हुन्। जसपाको केन्द्रीय राजनीतिक समिति सदस्य समेत रहेका यादव , २०७४ को निर्वाचनमा पर्सा १ बाटै प्रतिनिधिसभा सदस्यमा निर्वाचित भएका थिए। आइतबार मनोनयन दर्तापछि सञ्चारकर्मीसँग कुरा गर्दै यादवले पर्साका चारवटै प्रतिनिधिसभा र आठवटै प्रतिनिधिसभा क्षेत्रमा जसपा एमाले गठबन्धनका साझा उम्मेदवारहरुको जित सुनिश्चित रहेको दाबी गरे। उनले यसै पनि पर्सा जिल्लामा जसपा बलियो अवस्थामा रहेको र त्यसमा एमालेसँग गठबन्धन गरिएकाले आफूहरुको जित कसैले रोक्न नसक्ने बताए।"
काठमाडौं ५ बाट ईश्वर पोखरेल र रन्जु दर्शनाको उम्मेदवारी,काठमाडौं : नेकपा एमालेका वरिष्ठ उपाध्यक्ष ईश्वर पोखरेलले काठमाडौं क्षेत्र नम्बर ५ बाट प्रतिनिधिसभा सदस्यका लागि उम्मेदवारी दर्ता गराएका छन्। मुख्य निर्वाचन अधिकृतको कार्यालयमा पुगेर पोखरेलले उम्मेदवारी दर्ता गराएका हुन्। गत प्रतिनिधिसभा निर्वाचनमा पोखरेल काठमाडौं५ बाटै निर्वाचित भएका थिए। काठमाडौं५ बाटनै प्रतिनिधिसभा सदस्यका लागि नेतृ रन्जु दर्शनाले मनोनयन दर्ता गराएकी छन्। स्वतन्त्र उम्मेदवारको रुपमा रन्जुले उम्मेदवारी दिएकी हुन्। यो निर्वाचन क्षेत्रमा सत्ता गठबन्धनको तर्फबाट प्रदीप पौडेल भिड्दैछन्।
प्रधानमन्त्री देउवाले वारेसनामामार्फत् गराए मनोनयन दर्ता,काठमाडौं : प्रधानमन्त्री एवं नेपाली कांग्रेसका सभापति शेरबहादुर देउवाले प्रतिनिधि सभाको निर्वाचनका लागि डडेलधुराबाट उम्मेदवारी दर्ता गराएका छन्। कांग्रेस केन्द्रीय सदस्य एवं पत्नी डा आरजु राणाको वारेसनामामार्फत् देउवाले मनोनयन दर्ता गराएका हुन्। आरजुले मुख्य निर्वाचन अधिकृतको कार्यालयमा पुगेर देउवाको उम्मेदवारी दर्ता गराएकी हुन्। प्रधानमन्त्री देउवाले डडेलधुराबाट निरन्तर निर्वाचित हुँदै आएका छन्। उनी पहिलोपटक २०४८ सालमा निर्वाचित भएका थिए।
पूर्वमन्त्री गौचनका छोरा प्रतिनिधिसभा सदस्य उम्मेदवार,जोमसोम : पूर्व वाणिज्य तथा आपूर्ती मन्त्री रोमी गौचन थकालीका छोरा योगेश गौचन थकालीले आसन्न मंसिर ४ गते हुँने प्रतिनिधि सभा सदस्यका लागि नेपाली कांग्रेसका तर्फबाट आइतबार निर्वाचन आयोगमा पुगेर आफ्नो उम्मेदवारी दर्ता गराएका छन्। संघीयता अघि २०७० सालको प्रतिनिधि सभा निर्वाचन जितेर मन्त्री बनेका पूर्व वाणिज्य मन्त्री रोमी गौचन थकाली २०७४ सालको प्रतिनिधि सभा सदस्य निर्वाचनमा भने एमालेका उम्मेदवारसँग झिनो मतान्तरले पराजित भएका थिए। यसपटक भने पूर्व मन्त्री गौचनले आफू नउठी आफ्नै छोरालाई राजनितिमा प्रत्यक्ष डेब्यु गराएका हुन्। यसअघि पूर्व मन्त्री गौचनको नाम कांग्रेस जनजातितर्फको समानुपातिक सूचीको ३५ नम्बरमा नाम थियो। उनले समानुपातिक सूचिबाट आफ्नो नाम फिर्ता लिइसकेका छन्
दुर्गम क्षेत्रका उम्मेदवारहरू मर्कामा,"काठमाडौं : प्रतिनिधिसभा र प्रदेश सभातर्फको उम्मेदवारी दर्ता गराउने आज अन्तिम दिन दुर्गम क्षेत्रका उम्मेदवारहरु मर्कामा परेका छन्। निर्वाचन आयोगले दलको टिकट र उम्मेदवार दर्ता गरी पाउँ भन्ने निवेदन मात्रै बुझेको र अन्य विवरणहरु सम्बन्धित जिल्लाको निर्वाचन अधिकृतको कार्यालयमा बुझाउनुपर्ने भनेका कारण अफ्ठ्यारो भएको उम्मेदवारहरुले गुनासो गरेका छन्। हुम्लाका राष्ट्रिय स्वतन्त्र पार्टीका उम्मेदवार महेन्द्र पाण्डले भने, त्यहाँ नेट चल्दैन। फोन लाग्दैन। दलको टिकट र उम्मेदवार दर्ता गरी पाउँ भन्ने निवेदनमात्रै आयोगले बुझ्छ। तर, सम्पत्ति विवरण, व्यक्तिगत विवरण, प्रतिवद्धतापत्र, प्रस्तावक र समर्थकको पत्र लगायतका आवश्यक कागजपत्र आयोगले बुझ्दैन। उम्मेदवार स्वयं आवश्यक कागजात सम्बन्धित जिल्लाको निर्वाचन अधिकृतको कार्यालयमा बुझाउनुपर्ने हुन्छ। ती कागजात पठाउन समस्या भयो,' उनले भने। उनले जिल्लामा इन्टरनेट, टेलिफोन नहुँदा समस्या भएको भन्दै सबै कागजात आयोगमै बुझाउने व्यवस्था मिलाउनुपर्ने बताए। अहिलेसम्म संघ र प्रदेश सभा ७७ जना उम्मेदवारले सम्बन्धित जिल्ला र क्षेत्रको निर्वाचन अधिकृतको कार्यालयमा पठाउनका लागि आयोगको कार्यालयमा पुगि निवेदन दिएका छन्। निर्वाचन आयोगले बाढी, पहिरो र अन्य कारणले यातायात अवरोधले मनोनयन दर्ता गर्न समस्या भए निर्वाचन आयोगले सहजीकरण गरिदिने जनाएको थियो। प्रतिनिधि सभा र प्रदेश सभा सदस्यको सदस्यको उम्मेदवारलाई सम्बन्धित निर्वाचन अधिकृतको कार्यालयमा मनोनयन दर्ता गर्न बाढी,पहिरो तथा यातायात अवरोधका कारण कुनै समस्या परेमा सहजीकरण गरिदिने जनाएको थियो।"
दाङ २ मा एमाले महासचिव शंकर पोखरेल र गठबन्धनबाट रेखा शर्माको उम्मेदवारी,काठमाडौं : नेकपा एमालेका महासचिव शंकर पोखरेलले प्रतिनिधिसभाको निर्वाचनका लागि दाङ क्षेत्र नम्बर २ बाट उम्मेदवारी दर्ता गराएका छन्। मुख्य निर्वाचन अधिकृतको कार्यालय पुगेर पोखरेलले उम्मेदवारी मनोनयन दर्ता गराएका हुन्। सोही क्षेत्रमा सत्ता गठबन्धनबाट माओवादी केन्द्रका रेखा शर्माले उम्मेदवारी दर्ता गराएकी छन्। यसअघि सत्ता गठबन्धनबाट माओवादी केन्द्रका उपाध्यक्ष कृष्णबहादुर महरा चुनाव लड्ने योजनामा रहे पनि पछि व्याक भएका थिए।
काठमाडौं ७ बाट रामवीर मानन्धरले दिए बागी उम्मेदवारी,काठमाडौं : नेकपा एमालेका नेता रामवीर मानन्धरले काठमाडौं निर्वाचन क्षेत्र नम्बर ७ मा स्वतन्त्र तर्फबाट उम्मेदवारी दर्ता गराएका छन्। मानन्धरले आइतबार मुख्य निर्वाचन अधिकृतको कार्यालयमा पुगेर स्वतन्त्र उम्मेदवारी दर्ता गराएका हुन्। यो पटक एमालेले जनता समाजवादी पार्टीलाई निर्वाचन क्षेत्र नम्बर ७ छोडिदिएको छ। मानन्धर यसअघि यो क्षेत्रबाट निर्वाचीत हुँदै आएका थिए।
रोल्पाबाट वर्षमान पुनको उम्मेदवारी दर्ता,"रोल्पा : माओवादी केन्द्रका उपमहासचिव वर्षमान पुन अनन्तले रोल्पाबाट प्रतिनिधिसभा सदस्यमा उम्मेदवारी दर्ता गराएका छन्। पुनले सत्तारुढ गठबन्धनका तर्फबाट लिवाङस्थित प्रमुख निर्वाचन अधिकृतको कार्यालयमा वारेसमार्फत् उम्मेदवारी दर्ता गराएका हुन्। पुनका तर्फबाट माओवादी रोल्पा संयोजक गुणेन्द्र घर्तीमगरले उम्मेदवारी दर्ता गराएका थिए। पुनको उम्मेदवारीको समर्थकमा रोल्पा नगरपालिकाका निवर्तमान प्रमुख पूर्ण केसी र समर्थकमा माओवादी लुम्बिनी प्रदेश परिषदका सदस्य भानबहादुर घर्ती छन्। सत्तारुढ गठबन्धनको सिट बाँडफाँट कार्यदलका सदस्यमेत रहेका पुनले व्यस्तताका कारण उम्मेदवारी दर्तामा आफैं उपस्थित हुन नसकेको बताए। राष्ट्रिय राजनीतिक जिम्मेवारीका कारण उम्मेदवारी दर्तामा सहभागी हुन सकिनँ। गएराति अबेरसम्म पनि कतिपय निर्वाचन क्षेत्रको सिट बाँडफाँटको काममा व्यस्त थिएँ, पुनले भने, फेरि एकपटक रोल्पाली जनताको प्रतिनिधिका रुपमा काम गर्न मैले उम्मेदवारी दिएको छु। प्रतिनिधिसभामा एकमात्र निर्वाचन क्षेत्र रहेको रोल्पाबाट पुनः यसअघि ०७४ मा निर्वाचित भएका थिए। उनी ०६४ को संविधानसभा निर्वाचनमा ललितपुर१ बाट निर्वाचित भएका थिए। प्रदेशसभातर्फ भने प्रदेश (क)बाट माओवादीका जोखबहादुर महरा र (ख)बाट कांग्रेस लुम्बिनी प्रदेश सभापति अमरसिंह पुनले उम्मेदवारी दर्ता गराएका छन्।"
कानुनमन्त्री गोविन्द बन्दीको कार्यकाल आजदेखि सकियो,काठमाडौं : कानुन न्याय तथा संसदीय मामीला मन्त्री गोविन्दप्रसाद शर्मा बन्दीको कार्यकाल आइतबारदेखि सकिएको छ। गत चैत २४ गते नियुक्त भएका शर्माको ६ महिना कार्यकाल आज सकिएको हो । प्रधानमन्त्री शेरबहादुर देउवाले अधिवक्ता गोविन्दप्रसाद शर्मा कोइराला (गोविन्द बन्दी)लाई कानुन मन्त्री बनाएका थिए । प्रधानमन्त्री शेरबहादुर देउवाले गैरसांसद बन्दीलाई मन्त्री बनाएका हुन् । संविधानमा सभासद् नरहेको अवस्थामा पनि ६ महिनासम्म मन्त्री बन्न पाउने व्यवस्था छ।
कर्णाली नदीले सचेत सतह पार गर्यो,"टीकापुर : पाँच दिनदेखि परिरहेको लगातारको वर्षाका कारण कर्णाली नदीले सचेत सतह पार गरेको छ । केहीबेर अघि गरिएको मापनमा कर्णाली नदीको चिसापानी क्षेत्रमा पानीको सतह १००८ मिटर मापन गरिएको छ । गेजरिडर पार्वती गुरुङ्गले दिएको जानकारी अनुसार दिउँसो १ बजे गरिएको मापनमा कर्णाली नदीमा पानीले सचेत सतह पार गरेको हो । गुरुङ्गका अनुसार १० मिटरलाई सचेत सतह मानिन्छ भने १०८० मिटरलाई खतराको सतह मानिन्छ । कर्णाली नदीमा पानीको सतह बढेपछि तटीय क्षेत्रका टीकापुर नगरपालिका, राजापुर नगरपालिका, जानकी गाउँपालिका लगायतका बस्तीहरुमा उच्च सर्तकता अपनाइएको छ । कर्णाली नदीका सहायक नदीहरुले सेती, बुढीगंगा, तीला कर्णाली, भेरी लगायतका नदीहरुमा समेत पानीको सतह बढेका कारण तटीय क्षेत्रमा नदीको पानी गाउँ पस्ने खतरा बढेको छ । अविरल वर्षा कारण कैलालीको दक्षिणी क्षेत्र भजनी नगरपालिका विभिन्न गाउँहरु जलमग्न भएका छन् ।"
महेश बस्नेतले भक्तपुर२ बाट गराए उम्मेदवारी दर्ता,"भक्तपुर : नेकपा एमालेका नेता महेश बस्नेतले प्रतिनिधि सभा सदस्यमा भक्तपुर क्षेत्र नं २ बाट उम्मेदवारी दर्ता गराएका छन्। बिहान ११ बजे मध्यपुर थिमिको शंखधर चोकमा भेला भई नयाँ थिमिबाट पुरानो थिमि हुँदै मध्यपुर थिमिको बोडेस्थित कृषि विकास तालिम केन्द्रस्थित क्षेत्र नं २ निर्वाचन कार्यालयमा दलबलसहित पुगेर बस्नेतले उम्मेदबारी दर्ता गराएका हुन्। निर्वाचन आचारसंहिता अनुसार बाजागाजा लिएर उम्मेदवारी दर्ता गर्न नपाउने भएपछि झाँक्रि लिएर उम्मेदवार दर्ता गराउन पुगेका हुन्। निर्वाचनमा उम्मेदवारी दिनका लागि कुनै बाजा लान पाइँदैन।झाँक्रीको डम्फु बजाउन लगाउँदै उम्मेदवारी दर्ता गराउन पुगेका थिए। निर्वाचन आचारसंहिता अनुसार २५ जना भन्दा बढी भेला हुन पाइँदैन तर बस्नेत भने सयौं कार्यकर्ताका बीच उम्मेदवारी दर्ता गर्न पुगेका थिए।उम्मेदवारी दर्ताका क्रममा सहभागीहरुले महेश बस्नेत जिन्दावाद, नेकपा एमाले जिन्दावादलगायतका नारा घन्काएका थिए। यता यस क्षेत्रमा नेपाली कांग्रेसले दुई बजे शंखधर चोकमै भेला भई उम्मेदवारी दर्ता गराउने कार्यक्रम तय गरेको छ।सता गठबन्धनबाट कांग्रेसका जिल्ला पार्टी सभापति दुर्लभ थापाले उम्मेदवारी दिँदै छन्। नेपाल मजदुर किसान पार्टीले एक बजे थिमिकै चपाचोमा भेला भई उम्मेदवारी दिने कार्यक्रम तय गरेको छ।यो क्षेत्रमा मुख्य प्रतिस्पर्धी कांग्रेस र एमाले नै हो।पछिल्लो स्थानीय निकायको निर्वाचनमा पनि यो क्षेत्रमा कांग्रेस र एमालेबीच नै कडा प्रतिस्पर्धा भएको थियो। तर एमालेका मेयर बासुदेव थापा कांग्रेसका मेयर उम्मेदबार निशान ढुंगेललाई झिनो मतान्तरणले पराजित गरी विजयी भएका थिए । यो क्षेत्रमा कांग्रेस र एमालेको जितमा नेपाल मजदुर किसान पार्टी (नेमकिपा) र राष्टिय प्रजातन्त्र पार्टी निर्णायक हुने देखिन्छ।तर नेपाल मजदुर किसान पार्टीले जितकै लागि सिद्धान्तहिन एकता नगर्ने भन्दै आएकोले उसको आफ्नै छुटै उम्मेदवारी दिने निश्चित छ।यस हिसाबले राष्टिय प्रजातन्त्र पार्टीको समर्थन जता हुन्छ उसैको जित हुने विश्लेषण छ। अघिल्लो प्रतिनिधिसभाको निर्वाचनमा भने एमालेकै महेश बस्नेत भारी मत अन्तरले विजयी भएका थिए।उक्त बेला कांग्रेसले पूर्व सभामुख दमननाथ ढुंगानालाई टिकट दिएको थियो।त्यसबेला टुरिष्ट उम्मेदबार उठाएको भन्दै कांग्रेसबाटै ठूलो आलोचना भएको थियो।"
निर्वाचनपछि राप्रपा बलियो शक्तिको रुपमा संसद्मा उपस्थिति हुन्छ : लिङदेन,"झापा : राप्रपाका अध्यक्ष राजेन्द्रप्रसाद लिङदेनले प्रतिनिधिसभा तथा प्रदेशसभा निर्वाचनपछि राप्रपा बलियो शक्तिको रुपमा संसद्मा उपस्थिति हुने बताएका छन्। जिल्ला समन्वय समितिको कार्यालय भद्रपुरमा स्थापना गरिएको मुख्य निर्वाचन अधिकृतको कार्यालयमा आइतबार बिहान झापा क्षेत्र नम्बर ३ बाट प्रतिनिधिसभा सदस्य पदमा उम्मेदवारी दर्ता गराएपश्चात् सञ्चारकर्मीहरूसँग गरेको संक्षिप्त कुराकानीमा राप्रपा अध्यक्ष लिङदेन यस्तो बताएका हुन्। राष्ट्रिय राजनीतिमा मौलाएको भ्रष्टाचार, कुशासनको अन्त्य गर्दै देशमा सुशासन कायम गर्नका लागि हाम्रो पार्टीको उपस्थिति संसद्मा आवश्यक छ।' यस पटक राप्रपा देशको अग्रणी शक्तिको रुपमा उदाउने उनको धारणा छ। संसद्मा राप्रपाबाट म एक्लो प्रतिनिधि थिए। म एक्लो भएर पनि संसद्मा जुन भूमिका निर्वाह गरे म सन्तुष्ट छु। उनले भनेभ्रष्टाचार, सुशासन, इमान र नैतिकताको पक्षमा जसरी म संसद्मा चट्टान भएर उभिए, त्यसले ठुला दललाई कतिपय कुरामा झुक्न बाध्य बनाउन सफल भएकोमा मलाई गर्व लागेको छ। अहिलेको निर्वाचनमा चुनावी तालमेल सामान्य जस्तो बन्दै गएको बताउँदै उनले भने, त्यही भएर राप्रपाले एमालेसँग चुनावी तालमेल गरेर अघि बढेको हो, यसलाई अन्यथा मान्नै पर्दैन। तीन दशकदेखि नेपाली कांग्रेसले झापा क्षेत्र नम्बर ३ मा नेतृत्व गर्दै आएपनि यस क्षेत्रले अविकसितता, पछौटोपन बेहोर्दै आएको छ। यस्तो अवस्थाको अन्त्यसँगै विकास र समृद्धिको पथमा यस क्षेत्रलाई लैजानका लागि मैले फेरि उम्मेदवारी दिएको हुँ, उनले भने। लिङ्देनले भने, अघिल्लो पाँच वर्षमा यस क्षेत्रको मैले नेतृत्व गरिरहँदा विकासमा फड्को मारेको छ। केही काम गर्न अझै बाँकी छ। यसलाई पूर्णता दिनलाई राप्रपाबाट मैले नै यस क्षेत्रको प्रतिनिधित्व गर्न जरुरी ठानेको उनको भनाई छ। एमाले र राप्रपाबीच झापा क्षेत्र नम्बर ३ मा चुनावी तालमेल भएपश्चात् एमालेका नेताले नै बागी उम्मेदवार बन्दैछ भन्ने जिज्ञासा उनले भने, कुनै पार्टीको व्यक्तिले बागी उम्मेदवार दिँदैछन् भनेर केही सूचना काहीँ कतैबाट आएको छैन, आम नागरिकलाई स्वतन्त्र उम्मेदवार बन्ने अधिकार छ, मेरो कसैप्रति कुनै व्यक्तिगत टिप्पणी छैन।"
विकृतिको जालो तोड्न आवश्यक छ : रवीन्द्र मिश्र,"काठमाडौं : राष्ट्रिय प्रजातन्त्र पार्टिका नेता रवीन्द्र मिश्रले विकृतिको जालो तोड्न राप्रपालाई मतदान गर्न आग्रह गरेका छन्। उम्मेदवारी दर्ताको क्रममा मिश्रले यो पटक विकृतिको जालो तोड्न आम जनताबाट नैतिक, भौतिक, आर्थिक सहयोग आवश्यक रहेको बताएका हुन्। उम्मेदवारी दर्ता पश्चात उनले भने, विकृतिको जालो तोड्नै पर्ने भएको छ। यदि तपाईहरुले मन र मत बदलेर राप्रपामा भोट हाल्नुभयो भने देशलाई स्थिर र समृद्धि बनाउने छौं। मिश्रले सामाजिक सञ्जालमा गुनासो गरेर मात्रै परिवर्तन नआउने बताए।"
युवा नेता पुकार बमले गराए काठमाडौं१ मा उम्मेदवारी दर्ता,"काठमाडौं : काठमाडौं क्षेत्र नम्बर १ मा युवा नेता पुकार बमले उम्मेदवारी दर्ता गराएका छन्। राष्ट्रिय स्वतन्त्र पार्टीबाट बमले उम्मेदवारी दर्ता गराएका हुन्। पार्टीको चुनाव चिन्ह घण्टी रहेको छ। काठमाडौं क्षेत्र नम्बर १ मा बमले एमालेका किरण पौडेल, नेपाली कांग्रेसका प्रकाशमान सिंह, राप्रपाका रविन्द्र मिश्रसँग प्रतिस्पर्धा गर्नेछन्। यसअघिको निर्वाचनमा सो क्षेत्रबाट नेपाली कांग्रेसका नेता प्रकाशमान सिंह विजयी भएका थिए। सिंहसँग रविन्द्र मिश्र झिनो मतको अन्तरले पराजित भएका थिए।"
गठबन्धन सरकार अबको निर्वाचनमा पछारिन्छ : ओली,"झापा : नेकपा (एमाले)का अध्यक्ष केपी शर्मा ओलीले देशमा आन्तरिक र बाह्य स्वार्थहरूबाट गठित गठबन्धन सरकार यस निर्वाचनमा पछारिने बताएका छन्। झापा क्षेत्र नम्बर ५ बाट प्रतिनिधिसभा सदस्य पदमा उम्मेदवारी दर्ता गराएपश्चात् दमकमा आयोजित कोणसभालाई सम्बोधन गर्दै एमाले अध्यक्ष ओलीले यस्तो बताएका हुन्। २०७४ सालको निर्वाचनपछि एमालेको नेतृत्वमा एउटा देशभक्त सरकार बनेको थियो। एमाले सरकारमा हुँदा राष्ट्रियताको निम्ति धेरै काम गरेको बताउँदै एमाले अध्यक्ष ओलीले भने, उत्तरतिरबाट बाटो खोल्दा, देशको नयाँ नक्सा प्रकाशित गर्दा आत्तिएर केही तत्त्वहरूले कन्फर्टेबल (आरामदायी र सजिलो) सरकार भइदिन्छौँ भनेर कबोल गरेर गठबन्धन सरकार बनायो। गठित गठबन्धन सरकारले बितेको १५ महिनामा देशको राजनीति, अर्थतन्त्र, समाज सबै क्षेत्रमा विकृति विसङ्गति ल्याएको उनको भनाई छ। विकासको गति अवरोध भयो। शान्ति, सुव्यवस्था खल्ल बलियो। राष्ट्रिय स्वाभिमानयताको शिर झुक्कियो। अब मंसिर ४ गते फेरि निर्वाचन हुँदैछ। उनले भने, अबको निर्वाचनले परमादेश, जनताको आदेश नभएको जनविरोधी, देश घाती गठबन्धन सरकारलाई पछारेर फेरि हामीले देशभक्त, लोकतान्त्रिक, शान्तिको पक्षधर, विकासको अभियन्ता भएको सरकार गठन गर्नुपर्ने छ, त्यो पनि एमालेको नेतृत्वमा। मंसिर ४ गते हुने निर्वाचनले ठूलो फैसला लिनुपर्ने उनको भनाई छ। फैसलाका लागि हामी सबै तयार हुन उनको आह्वान गरे।विभिन्न प्रकारका भ्रमपूर्ण कुराहरू, साम्प्रदायिक कुराहरू, क्षेत्रीयतावादी कुराहरू, अराजनीतिक कुराहरू लिएर तपाईंहरूको बीचमा आउन सक्छन्,उनले भने, ती कुराहरूको पछि नअलमल्लिएर सूर्य चिन्हमा मतदान गरी अत्यधिक मतले, अत्यधिक सिटमा विजयी गराउन सबैमा आग्रह गर्न चाहन्छु।"
विवाहको योजना बुन्दै श्रुती,मुम्बई : बलिउड अभिनेत्री श्रुती हसन ३६ वर्षकी भइसकिन्। उनको बढ्दो उमेरका कारण पनि मिडियाहरूमा घरजम र विवाहका बारेमा धेरै चर्चा हुने गरेको छ। श्रुती आफ्नो मनको कुरा खुलेर बोल्ने अभिनेत्रीमा पर्छिन्। हालै सामाजिक सञ्जालमा एक फ्यानले उनको विवाहका बारेमा प्रश्न गरेका थिए। तपाई कहिले विवाह गर्दै हुनुहुन्छ ? भनेर फ्यानको प्रश्नमा उनले जिस्किँदै तपाईहरू कहिले प्रश्न गर्न बन्द गर्नुहुन्छ भन्ने जवाफ दिएकी थिइन्। पछि उनले विवाहका बारेमा योजनाहरू बनिरहेको बताएकी थिइन्। भारतीय सञ्चार माध्यमका अनुसार श्रुती पछिल्लो समय चित्रकार सन्तनु हजारिकाको प्रेममा छिन्। उनीहरूले रोमान्ससँगै विवाहको योजना पनि बुनिरहेको जनाइएको छ। श्रुती चर्चित भारतीय कलाकार कमल हसन र सारिका ठाकुरकी छोरी हुन्। सन् १९८६ मा मद्रासमा जन्मिएकी श्रुतीले साइकोलोजीको पढाइ गरेकी थिइन्। आफू चर्चित परिवारको छोरी रहेको लुकाउन उनले स्कुल पढ्दा नाम परिवर्तन गरेकी थिइन्। उनी स्कुलमा पूजाका नामले चिनिन्थिन्। उनी गायन र अभिनयमा लाग्नुअघि साइकोलोजीकी विद्यार्थी थिइन्। उनी अभिनयमा लाग्नुअघि पाश्वगायनमा सक्रिय थिइन्। उनले थुप्रै चर्चित गीत गाएकी छन्। तमिल चलचित्रबाट करियर सुरु गरेकी उनले तेलगू र हिन्दी चलचित्रमा पनि काम गरिन्। उनले सन् २००० मा बुवा कमल हसनले निर्माण गरेको हे राममा पहिलो पटक अतिथि भूमिकामा अभिनय गरेकी थिइन्। उनले बलिउडमा सन् २००९ मा लकमार्फत डेब्यु गरेकी हुन्। यस्तै सन् २०११ मा तेलगू चलचित्र ओ माई गडलगायतका चलचित्रमा काम गरिन्। दक्षिण भारतीय चलचित्रमा चर्चा कमाएकी उनी पछिल्लो समय बलिउडका चलचित्रमा व्यस्त छिन्।
चितवन३ मा कांग्रेसका केन्द्रिय सदस्य दिनेश कोइरालाले दिए बागी उम्मेदवारी,"चितवन : नेपाली कांग्रेसका केन्द्रिय सदस्य दिनेश कोइरालाले बागी उम्मेदवारी दिएका छन्। चितवनको क्षेत्र नम्बर ३ बाट कोइरालाले उम्मेदवार दिएका हुन्। अधिकारीको प्रस्तावकमा मुक्तिराम अधिकारी क्रियासिल सदस्य र समर्थक दिपक अर्याल क्षेत्रीय प्रतिनिधि रहेका छन्। सत्ता गठबन्धनबाट माओवादी केन्द्रका भोजराज अधिकारी उम्मेदवार बनेका छन्। यसअघि २०७९ मा भरतपुर महानगरपालिकाको मेयरको उमेदवार बनेका उनको माओवादीसँगको गठबन्धनमा पार्टीले उमेदवार फिर्ता गरेको हो । आइतबार उम्मेदवारी दर्तापछि कोइरालाले पार्टी कसैको प्रालि नभएको बताए। उनले भने, 'पार्टी कसैको प्रालि होइन, पार्टी सच्चिनु पर्छ।'"
मानुषी यमीले गराइन् काठमाडौं ७ बाट उम्मेदवारी दर्ता,काठमाडौं : नेपाल समाजवादी पार्टीकी नेतृ मानुषी यमी भट्टराईले काठमाडौं क्षेत्र नम्बर ७ बाट उम्मेदवारी दर्ता गराएकी छन्। सत्ता गठबन्धनको तर्फबाट भट्टराईले उम्मेदवारी दिएकी हुन्। भट्टराइले त्रिभुवन विश्वविद्यालयमा स्ववियु सचिवको समेत जिम्मेवारी सम्हालिसकेकी छन्। यो क्षेत्रबाट जनता समाजवादी पार्टीका राजेन्द्र श्रेष्ठ भिड्दैछन्।
"टिकट नपाएपछि रिजालले भने, देउवाले ममाथि प्रतिशोधको भावना साँध्नुहोला भन्ने सोचेको थिइनँ","काठमाडौं : नेपाली कांग्रेसका नेता मिनेन्द्र रिजालले पार्टी सभापति शेरबहादुर देउवाले आफूमाथि प्रतिशोध साधेंकै कारण टिकट नपाएको बताएका छन्। प्रतिनिधि सभा सदस्यमा टिकट नपाएपछि रिजालले आफूले पार्टीभित्र नेतृत्वको आलोचना गर्दा प्रतिशोधको भावना साधिँएको उल्लेख गरेका हुन्। उनले अन्नपूर्ण पोस्ट्सँगको कुराकानीमा आफूले एक महिनादेखिनै टिकट नपाउनेमा ढुक्क रहेको बताए। रिजालले भने, मैले टिकट नपाउने भनेर मानसिक रुपमा तयारीमै थिए। यो अप्रत्यासित होइन। देउवाजीले ममाथि यसरी प्रतिशोधको भावना साँध्नुहुन्थ्यो जस्तो लागेको थिएन। रिजालले स्वतन्त्र उम्मेदवारी नदिने बरु पार्टीलाई सुदृढ बनाउन कटिबद्ध भएर लाग्ने स्पष्ट पारे। उनले लड्दै आएको चुनावी क्षेत्र मोरङ२ मा कांग्रेसले सुजाता कोइरालाले टिकट दिएको छ। संसदमा कांग्रेसको उपस्थिति कमजोर रहँदा रिजाल कडा रुपमा प्रतिपक्षको भूमिका खेल्ने गरेका थिए। कोइराला प्यानलबाट कांग्रेसको १४औं महाधिवेशनअन्तर्गत महामन्त्री पदमा पराजय भएका थिए। पराजय लगत्तै रिजालले रक्षामन्त्रीको पदबाट राजीनामा दिएका थिए।"
नेसपाका नेता साहले गरे बागी उम्मेदवारी दर्ता,"जनकपुरधाम : नेपाल पत्रकार महासंघ धनुषा शाखाका पूर्व अध्यक्ष उमेश साहले स्वतन्त्र उम्मेदवारी दर्ता गराएका छन्। धनुषाको निर्वाचन क्षेत्र नं ३ बाट प्रतिनिधिसभाका लागि पूर्व अध्यक्ष साहले मनोनयनपत्र दर्ता गराएका हुन्। नेपाल समाजवादी पार्टीका नेता रहेका साहले जनकपुरधामस्थित निर्वाचन क्षेत्र नं ३ को मुख्य निर्वाचन अधिकृतको कार्यालयमा उम्मेदवारी दर्ता गराएका हुन्। बाजागाजासहित साहले आफ्नो उम्मेदवारी दर्ता गराएका हुन्। पार्टीभित्र नातावाद, कृपावाद तथा परिवारवादको अन्त्यका लागि आफ्नो उम्मेदवारी रहेको साहले बताए। उम्मेदवारी दर्ता गराउँदै साहले भने,राजनीतिक दलबाट जनताको विश्वास उठिसकेको छ। जनताको भावना अनुसार जनताको कार्य गर्नका लागि आफ्नो उम्मेदवारी रहेको छ। यस्तै धनुषा ३ बाटै प्रतिनिधिसभामा मिलनकुमारी साहले स्वतन्त्र उम्मेदवारी दिएकी छन् भने नेमकिपाबाट रामहृदय साहले उम्मेदवारी दर्ता गराएका छन्। त्यस्तै, प्रदेश सभातर्फ धनुषा ३ (ख) मा तराई मधेस लोकतान्त्रिक पार्टीबाट जनकपुरधाम उपमहानगरपालिकाका पूर्व उपमेयर असगर अलीले समेत उम्मेदवारी दर्ता गराएका छन्।"
एमालेको समर्थनमा कमल थापाले गरे सुटुक्क मनोनयन दर्ता,"हेटौंडा : राप्रपा नेपालका अध्यक्ष कमल थापाले सुटुक्क मनोनयन दर्ता गराएका छन्। नेकपा एमालेको समर्थनमा सूर्य चिन्हमा मकवानपुर प्रतिनिधिसभा१ बाट उनले उम्मेदवारी मनोनयन दर्ता गराएका हुन्। उनी भाइ गणेश थापा, श्रीमती र नेता राजाराम बर्तौलालाई लिएर मनोनयन दर्ता गर्न पुगेका थिए। कार्यकर्ता नलिइ गाडीमा गएका उनले सवा १ बजे मनोनयन दर्ता गरे। एमालेको चुनाव चिन्हमा मनोनयन दर्ता गरेपनि उनको साथमा एमाले नेता कार्यकता थिएनन्। उनलाई टिकट दिएको विरोधमा कार्यकर्ताले एमाले मकवानपुर पार्टी कार्यालयमा तालाबन्दी गरेका छन्। थापाले असन्तुष्ट एमाले कार्यकतालाई मनाएर चुनावमा अघि बढ्ने बताए।"
त्यसपछि ३५ सय बिघामा फैलियो केराखेती,"चितवन : चितवनमा ३५ सय बिघा जमिनमा भइरहेको केराखेतीमा ७ सय कृषक आबद्ध छन्। यसबाट मात्रै वार्षिक डेढ अर्बको कारोबार हुने गरेको छ। प्रत्यक्ष अप्रत्यक्ष एक लाख कृषक आश्रित छन्। परीक्षणका रूपमा लगाइएको केराखेतीले जिल्ला ढाकेको छ। चितवनले केराको राजधानीकै पहिचान बनाएको छ। घरायसी प्रयोजनका लागि लगाइए पनि २१ वर्षअघि चितवनमा १ झोला बीउबाट सुरुवात भएको हो। सन् २००१ अघि यहाँ व्यावसायिक केराखेती थिएन। मध्यवर्ती र बरन्डाभार क्षेत्रका बासिन्दाको आयस्रोतका लागि विकल्पको खोजी गरियो। चितवनमा केराखेति संरक्षण अभियानसँग जोडिएको छ । संरक्षण अभियानलाई व्यावहारिक बनाउन राष्ट्रिय प्रकृति संरक्षण कोष, जैविक विविधता संरक्षण केन्द्रले उपायको खोजी गरेका थिए। केन्द्रका कृषि अधिकृत राजु घिमिरेले प्लास्टिकको झोलामा केराको बीउ ल्याएका थिए। हामीले ५ हजार विरुवा वितरण गर्ने भनेको झोलाको बीउ देखाएर यसबाट १० हजार बिरुवा हुन्छभन्दा पत्यार लागेन, त्यसबेलाको कुरा सम्झिदै कार्यालयका प्रशासन प्रमुख रामकुमार अर्यालले भने, सफल हुन्छ भन्ने यकिन थिएन। माटोलगायत सबै परिक्षण गरेर मात्रै केराखेतीको निष्कर्षमा पुगेका थियौं। त्यही झोलाको बीउबाट केराखेतीले व्यापकता पाएको हो। उनीहरूलाई संरक्षणमा अग्रसर गराउन आम्दानीको स्रोत जुटाउन तत्कालीन श्री ५ महेन्द्र प्रकृति संरक्षण कोष (हालको राष्ट्रिय प्रकृति संरक्षण कोष) ले बाघ गैंडा संरक्षण आयोजना सञ्चालन गरेको थियो। त्यसैका लागि आयआर्जनको उपायका रूपमा केराखेतीको सुरुवात गरिएको हो। सुरुमा पञ्चकन्या र चर्तुरमुखी सामुदायिक वनका उपभोक्ताको चाहनाअनुसार केराखेती भयो। २०५८ सालमा त्यहाँको २ छुट्टाछुट्टै व्यावसायिक केराखेती समूह गठन गरेर कार्यक्रम सुरु गरिएको हो। उत्पादन राम्रो भएपछि कृषकको माग बढेको हो। पछि २०६१ सालमा काठमाडौंको गोदावरीबाट टिस्युकल्चर गरेका थप विरुवा ल्याइएको थियो। अनि कृषकले आफैं बिरुवा उत्पादन गरेर लगाउन थाले। १५ २० घरधुरीबाट थालिएको हो। पछि धेरैले लगाउन थालेपछि खेती फस्टायो, चर्तुमुखी सामुदायिक वनका पूर्वअध्यक्ष नन्दलाल श्रेष्ठले भने, त्यहीबाट थालिएको कार्यक्रमले जिल्लाको पहिचान फेरिदियो। चितवनको पहिचानसग जोडिएको केराखेतीको श्रेय राष्ट्रिय प्रकृति संरक्षण कोष नै हो। सौराहाको पारिपट्टी चितवन राष्ट्रिय निकुञ्जभित्रको पदमपुरलाई स्थानान्तरण गरेपछि त्यहाँका बासिन्दाका लागि आयस्रोत थिएन। संरक्षणमा टेवा पुर्याउन आम्दानीको उपायका रूपमा केराखेतीको परीक्षण थालियो। बरन्डाभार जैविक मार्गको संरक्षणका लागि लगाइएको हो। गडुवामा पहिला खेती सुरु गरिएको हो। अहिले चितवनका अधिकांश किसान केराखेतीमा रमाएका छन्। चितवनमा केराखेती गरेर रमाउने धेरै छन्, चितवन केरा उत्पादक संघका पूर्व अध्यक्षसमेत रहेका कृषक यज्ञप्रसाद सुवेदीले भने, राज्यले सहयोग नगरे पनि उत्पादनको हिसाबले किसान खुसी छन्। केराखेती गरेर धेरैले घरघडेरी जोडेका छन्। गाडी चढेका छन्। यो देखेर रामकुमार अर्याल दंग पर्छन्। मौरीपालन व्यवसायको पनि सुरुवात भएको हो। मह उत्पादनका लागि मौरीलाई फूल, फूलका लागि वन जोगाउने अभियानबाट थालिएको मौरीपालन पनि यसरी नै सुरु गरिएको हो।"
प्रकाशमान सिंहले काठमाडौं१ मा गराए उमेदवारी दर्ता,"काठमाडौं : काठमाडौं क्षेत्र नम्बर १ मा नेपाली कांग्रेसको तर्फबाट प्रकाशमान सिंहले उमेदवारी दर्ता गराएका छन्। सिंहले २०७४ को निर्वाचनमा विवेकशील साझा पार्टीका संयोजक मिश्रलाई ८१९ मतान्तरले पराजित गरेका थिए। मंसिर ४ को निर्वाचनमा समेत सिंहले राप्रपाका तर्फबाट क्षेत्र नम्बर १ मा उम्मेदवार बनेका उनै मिश्रसँग प्रतिस्पर्धा गर्दैछन्। मिश्रका अलावा सिंहले एमालेका उमेदवार किरण पौडेल, राष्ट्रिय स्वतन्त्र पार्टीका उम्मेदवार पुकार बमको समेत सामना गर्नुपर्ने छ।"
बाबुरामको प्रस्तावमा प्रचण्डले दिए गोरखा २ बाट उम्मेदवारी,गोरखा : नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले गोरखा क्षेत्र नं २ बाट उम्मेदवारी दर्ता दिएका छन्। प्रचण्डले निर्वाचन अधिकृतको कार्यालयमै पुगेर उम्मेदवारी दर्ता गराएका हुन्। प्रचण्डले नेपाल समाजवादी पार्टीका अध्यक्ष बाबुराम भट्टराईको प्रस्ताव र माओवादी वरिष्ठ उपाध्यक्ष नारायणकाजी श्रेष्ठको समर्थनमा उम्मेदवारी दर्ता गराए। बाबुराम भट्टराईले प्रत्यक्षतर्फ उम्मेदवारी चुनाव नलड्ने घोषणा गरेपछि प्रचण्डलाई सो क्षेत्रबाट उठाउने माओवादीले निर्णय गरेको थियो। प्रचण्ड चितवन क्षेत्र नं ३ बाट एकल सिफारिस परेका थिए। अघिल्लो निर्वाचनमा सोही क्षेत्रबाट निर्वाचित भएका प्रचण्ड यसपटक पनि चितवन ३ बाटै उम्मेदवार बन्ने चर्चा थियो। यो निर्वाचन क्षेत्रमा प्रचण्डसँग नेकपा एमालेबाट अब्दुस मियाँ भिड्दैछन् ।
बझाङमा सडक र विद्युत अवरुद्ध,"बझाङ : लगातारको वर्षाका कारण बैतडीको खोड्पेदेखि बझाङ जोड्ने जयपृथ्वी राजमार्ग अवरुद्ध भएको छ । राजमार्ग अन्तर्गत वित्थडचिर गाउँपालिकाको देउलेख, भारभिड, जयपृथ्वी नगरपालिकाको बाहुली खोला पक्की पुल नजिकै, दुर्गाथली गाउँपालिकाको झनाना बजार नजिकमा सडक पूर्ण अवरुद्ध भएको हो । यस्तै छबिसपाथिभेरा गाउँपालिका १ जालेबगरमा पनि माथिबाट ढुंगा खस्ने र तलबाट सेती नदीले सडक कटान सुरु गरेकाले जोखिमयुक्त रहेको जिल्ला प्रहरी कार्यालय बझाङका सूचना अधिकारी कमलराज चौधरीले बताए । सडक अवरुद्ध हुँदा काठमाडौं, कञ्चनपुर, कैलाली, बैतडी र डडेल्धुराका लागि छुटेका सवारी साधन ठाउँ ठाउँमा रोकिएका छन् । सडक अवरुद्ध भएपछि बझाङका लागि छुटेका गाडी तथा यात्रु पनि बीच बाटामै अलपत्र परेका छन् । अवरुद्ध सडक खुलाउन प्रयास भइरहे पनि ठूलो पहिरो र लगातार पानी परिरहेकाले पन्छाउन समस्या भइरहेको प्रहरीले जनाएको छ । यसैबीच बुधबारदेखिको लगातारको वर्षाका कारण श्रीभावर नजिकै राष्ट्रिय प्रसारण लाइनको विद्युत अवरुद्ध भएको छ । विद्युत बन्द हुँदा बझाङबासीलाई शास्ती भएको छ । यहाँका सानाठूला कलकारखाना, सञ्चारमाध्यम सबै बन्द भएका छन् । नेपाल विद्युत प्राधिकरण वितरण केन्द्र बझाङकाच कार्यालय प्रमुख हरेन्द्रराय यादवले बझाङमा सडक अवरुद्ध भएकाले मर्मत गर्न जान नसकिएको डडेल्धुराबाट एक टोलीलाई खटाइएको जानकारी दिए ।"
रौतहट १ बाट माधव नेपालले गराए उम्मेदवारी दर्ता,"काठमाडौं : पूर्व प्रधानमन्त्री एवम् नेकपा एकीकृत समाजवादीका अध्यक्ष माधवकुमार नेपालले प्रतिनिधि सभा सदस्यको उम्मेदवारी मनोनयन दर्ता गराएका छन्। नेपालले आइतबार दिउँसो निर्वाचन अधिकृत कार्यालय पुगेर रौतहट क्षेत्र नम्बर १ बाट उम्मेदवार दर्ता गराएका हुन्। उनी सत्ता गठबन्धनबाट उम्मेदवार बनेका हुन्। गठबन्धनको सिटबाँडफाँडमा रौतहट १ एसलाई दिइएको छ। यस्तै, प्रदेश सभातर्फ रौतहट क्षेत्र नम्बर १ को कबाट बाबुलाल शाहले स्वतन्त्र उम्मेदवारी दर्ता गराएका छन् । निर्वाचन आयोगले आइतबार बिहान १० बजेदेखि साँझ ५ बजेसम्म उम्मेदवारी दर्ता गर्न सकिने कार्यतालिका बनाएको हो। आज सम्बन्धित मुख्य निर्वाचन अधिकृत तथा निर्वाचन अधिकृतको कार्यालयमा उम्मेदवार आफैं वा उम्मेदवारका प्रतिनिधि र वारेसनामाबाट पनि मनोनयनपत्र दर्ता गर्न सकिने निर्वाचन आयोगले जनाएको छ।"
राजन भट्टराईले गराए काठमाडौं४ बाट उम्मेदवारी दर्ता,काठमाडौं : नेकपा एमालेका नेता राजन भट्टराईले प्रतिनिधि सभातर्फ उम्मेदवारी दर्ता गराएका छन्। एमालेका विदेश विभाग प्रमुखसमेत रहेका भट्टराईले काठमाडौं क्षेत्र नम्बर ४ बाट उम्मेदवारी दर्ता गराएका हुन्। यसअघिको निर्वाचनमा पनि भट्टराई सोहि क्षेत्रका उम्मेदवार भएपनि कांग्रेसका नेता गगन थापासँग पराजित भएका थिए। भट्टराईलाई ३ हजार ४ सय ११ मतले पछि पार्दै थापाले जित हासिल गरेका थिए। यो पटकपनि थापा सँग नै भट्टराई चुनावी मैदानमा भिड्नेछन्।
विद्यार्थीको रोजाइमा सन्तको शिक्षालय,"इलाम : लगभग २४ वर्ष अघि हुनेखानेले दार्जिलिङमा नै छोराछोरी पढाउने नहुनेले पनि घर छोडेर सदरमुकामतिरका विद्यालय ताक्ने प्रचलन थियो। अलिअलि दार्जिलिङको वतासले छुने इलामको सूर्योदय नगरपालिका३ मेहेलबोटमा पनि शिक्षा र जीवन शैलीमा सिमापारीको प्रभाव भेटिन्छ। पुगिसरी नआउनेका लागि जिल्ला सदरमुकामको सहरमा छोराछोरी पढाउन सहज थिएन। त्यही असहजताले जन्मायो सन्तको शिक्षालय अथवा नर्वदा कल्याण बोर्डिङ माध्यमिक विद्यालय। मंगल शैक्षिक विकास गुठीद्वारा सञ्चालित त्यही विद्यालय अहिले अभिभावक र विद्यार्थीको रोजाइमा पर्छ। मेहेलबोटमा विसं १९५३ मा बाबु कल्याणदास र आमा नर्वदा वाइको कोखबाट जन्मिएका मङ्गलदासजी महाराजको इच्छाअनुसार उनका अनुयायी मोहन प्रियाचार्यजी महाराज, सदानन्दजी महाराज तथा कृष्णदासजी महाराजको अगुवाइमा विसं २०५५ मा स्थापना गरिएको हो। आमा नर्वदा वाइ तथा बाबु कल्याणदासको नामबाट विद्यालयको नाम जुराएपछि नीजि स्तरबाट गुणस्तरीय शिक्षाको प्रयास सुरु भएको प्रिन्सिपल सफल राईले बताए। विद्यालयले वरपरका सबै जातजाति, वर्ग, लिंग एवं समुदायका बालबालिकाहरूलाई न्यून शुल्कमा शिक्षा दिँदै आएको प्रिन्सिपल राईले बताए। नगर शिक्षा समितिले तोकेको दरभन्दा पनि पच्चिस प्रतिशतसम्म सस्तोमा विद्यार्थीहरूलाई अध्ययन गराइरहेको राईको भनाइ थियो। विद्यालयमा अहिले सूर्योदय नगरपालिकाको ठुलोबाङ्गीन, सानो बाङ्गीन, फेदी मंगलबारे, मकरजुङ, धजे, टिम्बुरे, जिल, रुङसुङ, पान्दम लगायतका गाउँका विद्यार्थी आउँछन्। माइजोगमाई गाउँपालिकाका पे्रमेजुङ, जौवारी, शनिश्चरे लगायतका गाउँका विद्यार्थीसमेत सहरको विद्यालय छोडेर नर्वदामा आउने गरेका छन्। टाढाबाट आउनेलाई गाडीको प्रवन्धसमेत गरेको विद्यालयले सन्दकपुर गाउँपालिका, पाँचथरलगायतका क्षेत्रबाट आउनेका लागि होस्टल र स्थानीयका घरमा बस्ने खानाको प्रबन्ध गरेको राईले बताए। कक्षा ९ र १० मा कम्प्युटर विज्ञानकोसमेत पढाइ हुने भएकाले धेरै विद्यार्थीका लागि नर्वदा आकर्षणको विद्यालय बनेको हाल उच्च अदालत विराटनगर इलाम इजलासका कम्प्युटर अपरेटर तिलक खतिवडाले बताए। २४ वर्ष अघि सानो बाँसको कटेरोमा न्यून विद्यार्थी संख्या, सिमित स्रोत र साधन, अपर्याप्त भौतिक पूर्वाधारबाट सुरु भएको विद्यालय अहिले करिब साढे दुई रोपनी क्षेत्रफलमा १२ कोठे तीनतले पक्की भवन र १२ कोठे दुईतले भवनमा सञ्चालित छ। पर्याप्त फर्निचरको ब्यवस्था, विज्ञान तथा कम्प्यूटर प्रयोगशालाको ब्यवस्था, ब्यवस्थित शौचालयसहित युग सुहाउँदो शैक्षिक गतिविधि सञ्चालन गर्न सफल हुँदै आएको छ। स्थानीय सूर्य सापकोटाले बताए। सुरुवाती दिनहरूमा प्राथामिक तह अंग्रेजी र निम्न माध्यमिक तहमा नेपाली र अंग्रेजी दुवै माध्यममा शैक्षिक कार्यक्रम सञ्चालन गरिँदै आएकोमा विसं २०६५ देखि नेपाली माध्यममा माध्यमिक तह सञ्चालन सुरु भयो। विद्यालयमा २०७३ सालदेखि पुर्णरुपमा अंग्रेजी माध्यममा शैक्षिक कार्यक्रम सञ्चालन हुँदै आइरहेको छ। सरकारी सहायताबिना गुठीद्वारा सञ्चालित विद्यालयको स्रोत भनेकै विद्यार्थीको शुल्क हो। अभिभावक खुसी नभएसम्म विद्यालयको प्रगति हुँदैन भन्ने बुझेका प्रिन्सीपल राईले समयसमयमा अभिभावक बोलाएर प्रतिकृया लिन्छन्। उनले भने प्रत्येक शैक्षिक सत्रको त्रैमासिक परीक्षा सुरु हुनुअघि र नतिजा प्रकाशनपश्चात् पठनपाठन सम्बन्धी समिक्षा गर्ने उद्देश्यसहित आयोजना गरिने अभिभावक भेलामा अभिभावकबाट आएका प्रतिक्रियाले विद्यालयको शैक्षिक स्तर उच्च रहेको कुरालाई पुष्टि गर्छ। विद्यालयमा अहिले २ सय ४८ जना विद्यार्थी अध्यायनरत छन्। २०६५ सालमा प्रथमपटक एसएलसी परीक्षामा सहभागी भएको यो विद्यालयले हालसम्म १४ वटा समूहलाई उत्कृष्ट नतिजासहित एसएलसीएसईई उत्तीर्ण गराउन सफल भएको प्रिन्सिपल राईले बताए। उनले भने हामीले विद्यार्थी केन्द्रित सिकाइलाई ध्यान दिन्छौं, त्यही भएर पनि उत्कृष्ट नतिजाका लागि सिहयोग मिलेको छ। सूर्योदय नगरपालिकाको शिक्षा शाखा प्रमुख योगनीधि भट्टराईका अनुसार नगरका उत्कृष्ट विद्यालयको सूचीमा रहेको यो विद्यालयले अरु विद्यालयभन्दा सस्तोमा गुणस्तरीय शिक्षा दिइरहेको छ। उनी भन्छन् नीजि क्षेत्रबाट सस्तोमा सेवा दिने विद्यालयका रुपमा नर्वदालाई हेर्न सकिन्छ, राम्रो प्रयास गरिरहेको छ।"
सुरेन्द्र पाण्डेले वारेसनामामार्फत उम्मेदवारी दर्ता गर्ने,"काठमाडौं : नेकपा एमालेका उपाध्यक्ष सुरेन्द्र पाण्डेले वारेसनामा मार्फत उम्मेदवारी दर्ता गर्ने भएका छन्। निर्वाचन आयोगले आइतबार बिहान १० बजेदेखि अपरान्ह ५ बजेसम्म मनोनयन पत्र दर्ताको समय निर्धारण गरेको छ। पाण्डेले आमाको देहावसानको १२ औं दिनका कारण आफू स्वयं उम्मेदवारी दाखिलामा उपस्थित हुन असमर्थ भएको जानकारी दिएका छन्। म आमाको देहावसानको १२ औं दिन का कारण आफु स्वयं उम्मेदवारी दाखिलामा उपस्थित हुन असमर्थ भएको छु र वारेसवाट उम्मेदवारी दाखिला गर्दैछु।उनले भने,पार्टीका सवै नेता, कार्यकर्ता, शुभेच्छुकसंग आज संगै हुनसकिन। २५ गतेदेखि म तपाईंहरुसँगै हुनेछु। आज सम्बन्धित मुख्य निर्वाचन अधिकृत तथा निर्वाचन अधिकृतको कार्यालयमा उम्मेदवार आफैं वा उम्मेदवारका प्रतिनिधि र वारेसनामाबाट पनि मनोनयनपत्र दर्ता गर्न सकिने निर्वाचन आयोगले जनाएको छ। प्रमुख आयुक्त दिनेशकुमार थपलियाले उम्मेदवारले वारेसनामा वा प्रतिनिधिका माध्यमबाट पनि मनोनयनपत्र दर्ता गराउन सक्ने भएकाले सोका लागि आधिकारिक पत्र, वारेसनामा र निस्साजस्ता कागजात सम्बन्धित निर्वाचन अधिकृतको कार्यालयमा उपलब्धसम्म गराएर दल र उम्मेदवारलाई सहजीकरण गर्न आयोग तत्पर रहेको स्पष्ट पारेका छन्। २०७४ सालको निर्वाचनमा चितवन निर्वाचन क्षेत्र नं १ बाट पाण्डे निर्वाचित भएका थिए। पाण्डेले प्रतिद्वन्द्वी राजेन्द्र बुर्लाकोटीलाई १४ हजार ४ सय ४२ मतले पराजित गरेका थिए। पाण्डेले ५० हजार ८ सय ९६ मत प्राप्त गर्दा बुर्लाकोटीले ३६ हजार ४ सय ५४ मत ल्याएका थिए।"
एकजुट भएर राष्ट्रिय खेलकुद सम्पन्न गरौं,"पोखरा : राष्ट्रिय खेलकुद परिषद्का सदस्यसचिव टंकलाल घिसिङले एकजुट भएर नवौं राष्ट्रिय खेलकुद प्रतियोगिता सम्पन्न गर्न आग्रह गरेका छन्। गण्डकी प्रदेशमा यही असोज २८ देखि कात्तिक ३ गतेसम्म आयोजना हुने राष्ट्रिय खेलकुदका लागि गठित विभिन्न उपसमितिका संयोजक तथा सचिवहरूको पोखरामा भएको बैठकलाई सम्बोधन गर्दै सदस्यसचिव घिसिङले सबैको सहयोग र सहकार्यले मात्रै राष्ट्रिय प्रतियोगिता सफल बनाउन सकिने बताए। भौतिक रुपमा बैठकमा उपस्थित हुन नसकेका उपसमितिका संयोजक र सचिवहरूका लागि जुममार्फत सञ्चालन गरिएको बैठकमा सबैले आफ्नो उपसमितिको प्रगति विवरण प्रस्तुत गरेका थिए।यसैगरी सदस्यसचिव घिसिङले नवौं राष्ट्रिय खेलकुद प्रतियोगिताको अभियानमा जुट्न पोखरेलीहरूसँग आग्रह गरेका छन्। प्रदेश खेलकुद परिषद् गण्डकीले शनिबार विभिन्न संघसंस्थासँग गरेको अन्तक्र्रिया कार्यक्रममा बोल्दै घिसिङले सो आग्रह गरेका हुन्। हामी नवौं राष्ट्रिय खेलकुद प्रतियोगिताको संघारमा छौं। गण्डकी प्रदेश आयोजक भएको नाताले पनि प्रतियोगिता सफल बनाउने जिम्मेवारी यहाँहरूको काँधमा छ, उनले भने म गण्डकी प्रदेशबासीलाई यो अभियानमा जुट्न आग्रह गर्दछु। खेलकुद ऐन कार्यान्वयनसँगै संघीय रुपमा पहिलो पटक नवौं राष्ट्रिय खेलकुद प्रतियोगिता आयोजना हुन लागेको बताउँदै सदस्यसचिव घिसिङले प्रतियोगिताको महत्व विशेष रहेको बताए। हामी नयाँ खेलकुद विकास ऐनको जगमा उभिएर नवौं राष्ट्रिय खेलकुद प्रतियोगिता गर्दै छौं। त्यसैले पनि यसको महत्व र मर्म बारे बुझ्न आवश्यक छ, उनले भने, नवौं राष्ट्रिय प्रतियोगिताको अन्तिम तयारी भइरहेकाले पोखरा आउने खेलाडीहरूलाई न्यानो आतिथ्यताको सन्देसको छोड्न आग्रह गर्दछु। प्रदेश खेलकुद परिषद् गण्डकीका सदस्यसचिव तेज गुरुङले नवौं राष्ट्रिय खेलकुद प्रतियोगिता ३९ वर्ष पछि पुनः गण्डकीले आयोजना गर्न पाउनु गौरवको विषय भएको बताउँदै यसलाई सफल बनाउन पोखरेलीहरूको सहयोग र सहभागिताको खाँचो रहने बताए।"
"भुसालले भने, रुपन्देही १ बाट स्वतन्त्र उम्मेदवारी दिदैँछु, सत्ता गठबन्धनको समर्थन छ","भैरहवा : नेकपा एमाले परित्याग गरेका घनश्याम भुसालले रुपन्देही निर्वाचन क्षेत्र नं १ बाट प्रतिनिधिसभा सदस्य पदमा स्वतन्त्र उम्मेदवार दिने घोषणा गरेका छन्। आइतबार रुपन्देहीको मणिग्रामस्थित निवासमा पत्रकार सम्मेलन गर्दै उनले सत्ता गठबन्धनको समर्थनमा आफूले रुपन्देही१ बाट स्वतन्त्र उम्मेदवारी दिन लागेको बताए। सत्ता गठबन्धनमा सिट बाँडफाँडमा रुपन्देही१ को प्रतिनिधिसभा सदस्य सिट नेकपा माओवादी केन्द्रको भागमा परेको थियो। तर, माओवादी केन्द्रले उक्त सिटमा आफ्नो उम्मेदवारी छाडेर स्वतन्त्र उम्मेदवारको रुपमा भुसाललाई दिएको छ। उनले आफ्नो स्वतन्त्र उम्मेदवारीमा कांग्रेस, माओवादी केन्द्र, नेकपा एसको समर्थन रहेको जनाए। 'पार्टी छाडेपछि प्रचण्ड जीले आफ्नोबाट चुनाव लड्न भन्नुभयो, तर म स्वतन्त्र भएरै चुनाव लड्न चाहेको बताएँ' भुसालले भने,'त्यसपछि प्रचण्डजीले गठबन्धनमा प्रधानमन्त्री र माधव नेपालसँग कुरा गर्नुपर्छ भन्नुभयो र मध्यराति साढे १२ बजे उहाँहरुले मलाई समर्थन जनाउनुभयो। स्वतन्त्र वाम उम्मेदवारको रुपमा आफूले उम्मेदवारी दर्ता गर्ने निर्णय गरेको उनले बताए। उनले भने, 'गठबन्धनबाट समर्थन हुने अवस्थामा म रुपन्देही१ बाट स्वतन्त्र वाम उम्मेदवारको रुपमा आज उम्मेदवारी दर्ता गर्ने निर्णय गरेँ।' नेकपा एमाले अध्यक्ष केपीशर्मा ओलीकै विचार, सिद्धान्तका कारण पार्टी भित्र र बाहिर समस्या आएको भन्दै वाम एकताको कुरा गरेबापत आफूलाई किनारा लगाइएको बताए। 'ओली कसरी पार्टी कब्जा गरेका छन् भने एक जनाको मात्रको नाम, एक जनाको मात्र पहिचान, एक जनाको मात्र इज्जत, अरुको छैन ?' उनले भने, 'यी लगायत थुप्रै कारणले पार्टीबाट अलग हुनुबाहेक विकल्प थिएन।'"
एमाले अध्यक्ष केपी शर्मा ओलीले झापा५ बाट गराए उम्मेदवारी दर्ता,झापा : नेकपा एमालेका अध्यक्ष केपी शर्मा ओलीले प्रतिनिधि सभा सदस्यमा उम्मेदवारी दर्ता गराएका छन् । पूर्व प्रधानमन्त्री ओलीले आइतबार दिउँसो झापा निर्वाचन क्षेत्र नम्बर ५ बाट उम्मेदवारी दर्ता गराएका हुन् । ओलीको प्रस्तावक रोमनाथ ओली र समर्थक दीपक कार्की रहेका छन् । ओली यस अगाडिको निर्वाचनमा ५७ हजार १ सय ३९ मत ल्याउँदै प्रतिनिधिसभा सदस्यमा निर्वाचित भएका थिए। उनका निकटम प्रतिद्वन्द्वी डा खगेन्द्र अधिकारीले २८ हजार २ सय ५७ मत ल्याएका थिए । यसपटक पनि सत्ता गठबन्धनबाट अधिकारी उम्मेदवार बनेका छन् । एमालेबाट प्रदेश सभातर्फ निर्वाचन क्षेत्र नम्बर कमा हिम्मत कार्की र निर्वाचन क्षेत्र नम्बर खमा होमबहादुर थापा उम्मेदवार बनेका छन्।
तनहुँमा कांग्रेसबाट पुरानै अनुहार : रामचन्द्र र शंकर दोहोरिएपछि गोविन्दद्वारा विद्रोहको संकेत,"तनहुँ : नेपाली कांग्रेसले तनहुँका दुवै संघीय निर्वाचन क्षेत्रमा उम्मेदवारको टुंगो लगाएको छ। शनिबार राति अबेरसम्म टिकट वितरणमा जुटेको कांग्रेसले जिल्लाको दुवै निर्वाचन क्षेत्रमा पुरानै अनुहारलाई दोहोर्याएको हो। तनहुँ क्षेत्र१ मा वरिष्ठ नेता रामचन्द्र पौडेल र क्षेत्र नं २ मा केन्द्रीय सदस्य शंकर भण्डारीलाई टिकट दिइएको छ। क्षेत्र नं२ मा केन्द्रीय सदस्य प्रदीप पौडेलले समेत दाबी गरेका थिए। नेता पौडेललाई पार्टीले काठमाडौ क्षेत्र नं५ बाट उठाउने भएको छ। तनहुँबाट टिकट पाएका पौडेल र भण्डारी २०७४ को निर्वाचनमा भने पराजित भएका थिए। वरिष्ठ नेता पौडेल तत्कालिन नेकपाका उम्मेदवार कृष्णकुमार श्रेष्ठसँग पराजित भएका थिए भने भण्डारी केदार सिग्देलसँग हारेका थिए। कांग्रेसले प्रदेश सभातर्फ भने उम्मेदवार छनौट गरिसकेको छैन। गठबन्धबाट जिल्लाका क्षेत्र नं१ को प्रदेशसभा (क) र क्षेत्र नं२ मा (ख) कांग्रेसको भागमा परेको छ। यता, तनहुँ क्षेत्र नं१ मा प्रत्यक्षतर्फको आकांक्षी केन्द्रीय सदस्य गोविन्द भट्टराईले टिकट नपाउने भएपछि विद्रोहको संकेत गरेका छन्। उनले रामचन्द्र पौडेलविरुद्ध उम्मेद्वारी दिने तयारी गरेको बुझिएको छ। सामाजिक सञ्जालमार्फत् भट्टराईले तनहुँ क्षेत्र नं१ का मतदातामाझ आफूलाई प्रस्तुत गर्ने भन्दै तयारीका लागि आफू निकट कार्यकर्तालाई अपिल गरेका छन्। उनले भनेका छन्, पार्टीको टिकटको पछि लाग्नुभन्दा तनहुँ क्षेत्र नम्बर १ का मतदाता माझ आफूलाई प्रस्तुत गर्नु नै उत्तम विकल्प हो भन्ने ठानेको छु। यसकै लागि सबै साथीहरुलाई तयार रहन अनुरोध गर्दछु।"
"जसपाबाट टिकट नपाएपछि लक्ष्मी महतो एमाले प्रवेश, महोत्तरी१ बाट बने उम्मेदवार","जनकपुरधाम : जनता समाजवादी पार्टी नेपाल (जसपा) का नेता लक्ष्मी महतो टिकट नपाएपछि एमाले प्रवेश गरेका छन्। एमाले प्रवेश गरे लगत्तै एमालेका सचिव रघुबिर महासेठले टिकट दिएर महोत्तरी१ बाट उनलाई उम्मेदवार बनाएको हो। जसपाबाट उम्मेदवार बन्न अन्तिम समयसम्म तयारी गरेका महतो एमाले प्रवेश गरेर उम्मेदवार बनेका हुन्। सत्तारुढ गठबन्धबाट माओवादी केन्द्रका उम्मेदवार गिरिराजमणि पोखरेलविरुद्ध एमालेजसपाको गठबन्धनबाट एमालेको चुनाव चिन्हबाट लक्ष्मी महतोलाई उम्मेदवार बनाइएको हो। एमाले र जसपा गठबन्धनमा महोतरी१ एमालेको भागमा परेपछि महतो जसपा छोडेर एमालेमा आएका हुन्। जसपाबाट टिकट नपाएपछि महतो स्वतन्त्र उम्मेदवारी दर्ता गराउने तयारी गरेका थिए। शनिबार बिहान एमालेका सचिव रघुवीर महासेठसँगको भेटघाटपछि महतो एमालेको टिकट लिएर उम्मेदवारी दर्ता गराउन महोत्तरी पुगेका छन्। यस अघि २०७४ को निर्वाचनमा जसपाबाटै महतो प्रतिनिधि सभाका उम्मेदवार थिए। उनी पराजित भएका थिए। गत निर्वाचनमा माओवादी केन्द्रका उम्मेदवार गिरिराजमणि पोखरेल निर्वाचित भएका थिए। पोखरेल ५ दलीय गठबन्धनबाट माओवादी केन्द्रका उम्मेदवार हुन्। माओवादी केन्द्रका पोखरेल संविधान सभाको निर्वाचन २०६४, २०७० र प्रतिनिध सभा निर्वाचन २०७४ गरी तीन पटक महोत्तरी१ बाटै निर्वाचित भएका हुन्। ०७४ को प्रतिनिधिसभा निर्वाचनमा निर्वाचित पोखरेल २३,७७६ मत प्राप्त गरेका थिए भने महतोले १९,४९२ मत ल्याएर पराजय व्यहोर्नु परेको थियो।"
लाहुर मा फौजीको पीडा,"काठमाडौं : चाडपर्वमा घर जान नपाउने फौजीको पीडालाई समेटेर पुष्पन प्रधानको स्वरमा लाहुर बोलको गीत सार्वजनिक भएको छ। गायक प्रधानले दसैं तिहारको अवसर पारेर लाहुर बोलको गीत सार्वजनिक गरेका हुन्। गीतले दसैं र तिहारजस्ता महत्वपूर्ण चाडमा परिवारसँग भेट्न नपाउँदाको पीडा पोखिएको छ। यो गीतले लाहुर गएको श्रीमान् र उसलाई कुरिरहेकी श्रीमतीको भाव र माया भनेको छ। दसैं तिहारमा घर जान नपाउने लाुहरेहरूको कथालाई गीतमा सर्लक्कै टिपिएको छ। कमजोर आर्थिक अवस्थाका कारण लाहुर जान बाध्य नेपाली कसरी चाडबाडमा पनि घर जान पाउँदैनन् भन्ने यथार्थलाई गीतले फरक तरिकाले प्रस्तुत गरेको छ। परिवारको आग्रह र घर फर्किने आफ्नै चाह हुँदाहुँदै पनि परिबन्धमा परेर मन बाँधेर बस्नुपर्ने परदेसिएका नेपालीको कथालाई गीतले दुरुस्त उतारेको छ। संगीत तयार गरेका सुशान्त गौतमले कोरसको प्रयोगमार्फत एउटै गीतबाट फौजी र परिवारको कथा बयान गराएका छन्। उनले शब्द भने अनिल शर्माको सहयोगमा तयार गरेका हुन्। हरि हुमागाईंले निर्देशन गरेको म्युजिक भिडियोले गीतको कथालाई न्याय गरेको छ। यसपटक पनि उनले भिडियोमा एउटा सिंगो कथा बुनेका छन्। जहाँ, थुप्रै सम्वाद पनि समावेश छ। भिडियोमा उत्तम हुमागाईंको छायांकन र सम्पादन छ। भिडियोमा पुष्पन प्रधानको कन्सेप्ट डिजाइन रहेको छ। भिडियोमा प्रकाश सपूत, रेश्मा घिमिरे, राजेन्द्र हुमागाईं, गोकुल हुमागाईं, सायना हुमागाईंलगायतको अभिनय छ।"
प्रचण्ड गोरखा गएपछि चितवन क्षेत्र नं ३ मा डा अधिकारी,काठमाडौं : नेकपा (माओवादी केन्द्र) ले चितवन क्षेत्र नं ३ मा डा भोजराज अधिकारीलाई टिकट दिएको छ। सत्ता गठबन्धनका तर्फबाट माओवादी केन्द्रको भागमा परेको उक्त निर्वाचन क्षेत्र भाग परेपछि अधिकारीलाई उम्मेदवार बनाएको हो। माओवादी केन्द्रका अध्यक्ष पुष्पकमल दाहाल 'प्रचण्ड'ले उक्त क्षेत्रबाट २०७४ सालमा जितेका थिए। सङ्घीय अस्पताल भरतपुर अस्पतालको अध्यक्ष रहेका अधिकारीले मनोनयन पत्र दर्ता गराउनु अगाडि राजीनामा दिएका छन्।। उनी माओवादीको स्वास्थ्य जनसङ्ख्या विभागको केन्द्रीय सचिव समेत रहेका छन्। मंसिर ४ गते हुने प्रतिनिधिसभा र प्रदेशसभा सदस्य निर्वाचनका लागि पहिलो हुने निर्वाचित हुने निर्वाचन प्रणालीतर्फ उम्मेदवारको मनोनयनपत्र देशभर आज बेलुका ५ बजेसम्म दर्ता हुँदैछ। प्रत्यक्षतर्फ १६५ प्रतिनिधिसभा र ३३० प्रदेशसभा निर्वाचन क्षेत्रमा उम्मेदवारी मनोनयनपत्र दर्ता गरिदैँछ।
एमालेको समर्थनमा राजेन्द्र लिङ्देनले झापा३ मा गराए उम्मेदवारी दर्ता,"झापा : राप्रपाका अध्यक्ष राजेन्द्र लिङ्देनले प्रतिनिधि सभा सदस्यमा उम्मेदवारी दर्ता गएका छन् । एमालेको समर्थनमा आइतबार बिहान झापाको निर्वाचन क्षेत्र नं ३ बाट उम्मेदवारी दर्ता गराएका हुन् । प्रस्तावक माधव पोखरेल, समर्थक एमालेका लक्ष्मण पाठक बसेका छन्। सत्ता गठबन्धनबाट कृष्ण सिटौलाले उम्मेदवारी दिएका छन् । अघिल्लो निर्वाचनमा लिङ्देनसँग सिटौला पराजित भएका थिए। प्रदेश सभातर्फ एमालेले दुवै निर्वाचन क्षेत्रमा राप्रपाको समर्थनमा उम्मेदवारी दिएको छ। एमालेका निर्वाचन क्षेत्र १ मा बसन्त बानियाँ र २ मा छविलाल चुडाँलले उम्मेदवारी दर्ता गएका छन्। मंसिर ४ गते हुने प्रतिनिधि तथा प्रदेश सभाको प्रत्यक्षतर्फको मनोनयन पत्र देशभर आज दर्ता हुँदैछ। निर्वाचन आयोगले आइतबार बिहान १० बजेदेखि साँझ ५ बजेसम्म उम्मेदवारी दर्ता गर्न सकिने जनाएको छ। मनोनयनपत्र दर्ता गर्दा केके कागजात चाहिन्छ ? उम्मेदवारको नागरिकताको प्रमाणपत्रको प्रतिलिपि वा मतदाता परिचयपत्रको प्रतिलिपि मतदाता नामावलीमा नाम समावेश भएको निस्सा प्रस्तावक र समर्थकको मतदाता परिचयपत्रको प्रतिलिपि वा मतदाता नामावलीमा नाम रहेको निस्सा स्वघोषणा दलको उम्मेदवारको हकमा सम्बन्धित दलको औपचारिक पत्र धरौटी जम्मा गरेको नगदी रसिद वा बैङक भौचर उम्मेदवारको सम्पत्ति विवरणको सिलबन्दी खाम उम्मेदवारको वैयक्तिक विवरण"
पुरानै नेतालाई टिकट,"मकवानपुर : बागमती प्रदेशको राजधानी हेटौंडा रहेको मकवानपुरमा हालसम्म पुरानै नेताहरूको विरासत कायमै छ। दुई संघीय र चार प्रदेश निर्वाचन क्षेत्र रहेको मकवानपुरको संघीय निर्वाचनमा २०४८ देखि २०७४ सम्म पुरानै नेताहरू दोहरिए। २०७९ मा पनि पुरानै नेताहरू चुनाव लड्ने भएका छन्। मकवानपुर क्षेत्र नम्बर २ का सदाबहार उम्मेदवार हुन्, विरोध खतिवडा। नेकपा एमालेबाट २०४८, २०५१, २०५६ र २०७४ मा चुनाव जितेका खतिवडा यो पटक भने नेकपा एकीकृत समाजवादी टिकट पाएका उनी गठबन्धन दलको समर्थनमा चुनाव लड्दैछन्। नेकपा एमालेले युवा नेता महेश बर्तौलालाई यस क्षेत्रबाट उम्मेदवार बनाएको छ। २०७४ को निर्वाचनमा खतिवडाले ४६ हजार चारसय ८१ मत प्राप्त गरी विजयी भएका थिए। उनका निकटत प्रतिस्पर्धी नेपाली कांग्रेसकी सहमहामन्त्री महालक्ष्मी उपाध्यायले ३४ हजार ९० मत प्राप्त गरेकी थिइन्। यो पटक स्थानीय तह २०७९ को मत परिणामअनुसार गठबन्धन दल नेपाली कांग्रेस, नेकपा माओवादी केन्द्र र नेकपा एकीकृत समाजवादीको मत ५६ हजार छ सय ७१ रहेको छ। नेकपा एमालेको मत ४६ हजार चारसय ३५ र राप्रपाका पालिका अध्यक्षहरूले प्राप्त गरेको मत १२ सय तीन रहेको छ। यो आँकडाअनुसार गठबन्धन दल सुविधाजनक अवस्थामा रहेको छ। तर, लामो समयदेखि चुनाव जित्दै आएका खतिवडाले आफ्नो क्षेत्रको विकासको लागि काम नगरेको भन्दै आलोचना पनि हुने गरेको छ। यो पटक पनि म चुनाव जित्छु। त्यसको लागि आवश्यक तयारी अघि बढाइसकेको छु, खतिवडाले भने। प्रदेशसभातर्फ मकवानपुर २(क) मा गठबन्धन दलबाट नेकपा माओवादी केन्द्रकी कुमारी मोक्तान र २ (ख)मा नेपाली कांग्रेस बागमती प्रदेशका सभापति इन्द्र बानियाँ उम्मेदवार बन्ने भएका छन्। नेकपा एमालेले २ (क) मा विष्णु ढकाल र २ (ख)मा लालबहादुर थापालाई उम्मेदवार बनाएको छ। मकवानपुर संघीय निर्वाचन क्षेत्र नम्बर १ मा हालसम्म सबैभन्दा धेरै पटक विजयी हुने नेता हुन्, नेकपा एमालेका कृष्ण दाहाल। उनले २०४८, २०५६ र २०७४ सालामा चुनाव जिते। २०७४ मा दाहालले ४० हजार छ सय ३१ मत प्राप्त गर्दै विजयी भएका थिए। दाहालसँग राप्रपा नेपालका अध्यक्ष कमल थापा ३४ हजार ६ सय ५८ मत ल्याउँदै पराजित भएका थिए। दाहाललाई नेकपा माओवादी केन्द्र र थापालाई नेपाली कांग्रेसको समर्थन थियो। थापा दाहालसँग यो सहित तेस्रो पटक पराजित भएको हो। थापाले २०५१ सालमा दाहाललाई हराएका थिए। तर, दाहाललाई भने यो पटक नेकपा एमालेका अध्यक्ष केपी शर्मा ओलीले पार्टी विभाजनको समयमा मौन बसेको र असहयोग गरेको भन्दै टिकट दिएन। उनको ठाउँमा एमालेले रामेश्वर रानालाई उम्मेदवार बनाउने भएको छ। उनी जिल्ला विकास समितिका पूर्व सभापति हुन्। नेकपा एमालेको समर्थनमा चुनाव लड्ने तयारीमा रहेका राप्रपा नेपालका अध्यक्ष थापालाई एमालेले यस क्षेत्रबाट टिकट नदिएपछि उनी एमाले नेताहरूसँग थप छलफलमा छन्। एमालेसँग सहकार्य नभए पनि थाप चुनावी मैदानमा उत्रने तयारीमा रहेको उनी निकट नेताहरू बताउँछन्। प्रदेशसभामा गठबन्धन दलबाट मकवानपुर १ (क) मा नेकपा माओवादी केन्द्रका प्रेमबहादुर पुलामी र १(ख) मा नेपाली कांग्रेसका बुद्ध लामा र आनन्दराम पराजुलीमध्ये एकले टिकट पाउने भएका छन्। नेकपा एमालेले १(क)मा कमल बिष्ट र १ (२)मा एकलाल श्रेष्ठलाई उम्मेदवार बनाएको छ। स्थानीय तह निर्वाचन २०७९ को परिणामअनुसार मकवानपुर निर्वाचन क्षेत्र नम्बर १ मा गठबन्धन दल अघि देखिन्छ। स्थानीय तह प्रमुख र वडा अध्यक्षले प्राप्त गरेको मत परिणामअनुसार मकवानपुर १ नम्बर निर्वाचन क्षेत्रमा गठबन्धन दल नेपाली कांग्रेस, नेकपा माओवादी केन्द्र र नेकपा एकीकृत समाजवादीले ३९ हजार एकसय ९२ मत प्राप्त गरेका छन्। नेकपा एमालेले ३१ हजार चार सय ९७ मत प्राप्त गरेको छ। यो क्षेत्रमा बागमती, बकैया गाउँपालिका, मकवानपुरगढीको १,२,३ र ४ नम्बर वडा र हेटौंडाको १,३,११ र १९ बाहेक १५ वटा वडा पर्दछ। यसपटक यो क्षेत्रबाट गठबन्धन दलबाट नेपाली कांग्रेसकी सहमहामन्त्री महालक्ष्मी उपाध्याय डीना चुनावी प्रतिस्पर्धामा उत्रने तयारीमा छिन्। दोस्रोपटक संघीय सांसदको निर्वाचनमा होमिन लागेकी उनले हालसम्म प्रत्यक्ष निर्वाचन जित्न सकेकी छैनन्। यो क्षेत्रअन्तर्गत १५ वडा पर्ने हेटौंडा उपमहानगरपालिकामा २०७९ को स्थानीय तह निर्वाचनमा राप्रपाका उम्मेदवार दीपक सिंहले मेयर पदमा २० हजार पाँचसय ३१ मत ल्याएका थिए। नेपाली कांग्रेस र नेकपा एमालेबाट धेरै मत तानेका सिंहको उम्मेदवारी र समर्थनले पनि यो पटकको निर्वाचन निर्णायक हुने देखिन्छ। उनी आफै पनि मकवानपुर १ नम्बर निर्वाचन क्षेत्रबाट चुनाव लड्ने तयारीमा छन्। तर, राप्रपा नेपालका अध्यक्ष थापा उनलाई रिझाएर समर्थन लिने प्रयासमा छन्। २०७९ को प्रतिनिधिसभा निर्वाचनको लागि मकवानपुर निर्वाचन क्षेत्र नम्बर १ मा एक लाख ५० हजार एक सय ५५ र क्षेत्र नम्बर २ मा एक लाख ५० हजार पाँचसय ७८ मतदाता रहेका छन्। स्थानीय तहको निर्वाचनपछि पाँच हजार आठसय १४ मतदाता थपिएको प्रदेश निर्वाचन कार्यालय हेटौंडाले जनाएको छ। मकवानपुरमा स्थानीय तह निर्वाचन २०७४ मा २ लाख २७ हजार ७ सय ५४ मतदाता रहेका थिए।"
मेसी र रोनाल्डोभन्दा एमबाप्पे अगाडि,"लन्डन : विश्व चर्चित फुटबलर लियोनल मेसी र क्रिस्टियानो रोनाल्डोलाई काइलिन एमबाप्पेले उछिनेका छन्। फ्रेन्च क्लब पेरिस सेन्ट जर्मेन (पीएसजी) का फरवार्ड एमबाप्पे सर्वाधिक आम्दानी गर्ने फुटबल खेलाडी बन्दा मेसी र रोनाल्डोलाई पछि पारेका हुन्। फोब्स म्यागजिनले हालै सार्वजनिक गरेको सूचीमा एमबाप्पे सर्वाधिक आम्दानी गर्ने खेलाडी बनेका हुन्। एमबाप्पेले विगत नौ वर्षदेखि लगातार दबदबा बनाउँदै आएका मेसी र रोनाल्डोलाई पछि पारेका हुन्। पछिल्लो नौ वर्षदेखि सर्वाधिक आम्दानी गर्ने फुटबल खेलाडीको सूचीमा रोनाल्डो र मेसीले दबदबा कायम राख्दै आएका थिए। सन् २०१३ मा भने मेसी र रोनाल्डोलाई इङ्ल्यान्डका पूर्व कप्तान डेभिड बेकहामले पछि पारेका थिए। उनी २०१३ मा सर्वाधिक आम्दानी गर्ने खेलाडीको शीर्ष स्थानमा रहेका थिए। फोब्सका अनुसार २३ वर्षीय फ्रान्सेली स्ट्राइकर एमबाप्पेले यस सिजन एक सय २८ मिलियन अमेरिकी डलर आम्दानी गरेका छन्। उनले गत मेमा पीएसजीसँग तीन वर्षको सम्झौता गरेका थिए। स्पेनिस क्लब रियल म्याड्रिड जाने चर्चा चलिरहँदा उनी पीएसजीमै बसेका थिए। विश्वकप विजेता फ्रान्सेली टोलीका सदस्य एमबाप्पेले क्लबका लागि ११ ट्रफी जितेका छन्। जसमा चार लिग वान उपाधि छन्। फोब्स म्यागजिनले हालै सार्वजनिक गरेको सूचीमा एमबाप्पे सर्वाधिक आम्दानी गर्ने खेलाडी बनेका हुन्। सर्वाधिक आम्दानी गर्ने खेलाडीको दोस्रो स्थानमा रहेका पीएसजीकै मेसीले एक सय २० मिलियन अमेरिकी डलर आम्दानी गरेका छन्। तेस्रो स्थानमा रहेका इङलस प्रिमियर लिग क्लब म्यानचेस्टर युनाइटेडका पोर्चुगिज फरवार्ड क्रिस्टियानो रोनाल्डोले एक सय मिलियन अमेरिकी डलर कमाई गरेका छन्। चौथो स्थानमा रहेका पीएसजीका फरवार्ड नेमारले ८७ मिलियन अमेरिकी डलर आम्दानी गरेका छन्। यस्तै इङलस क्लब लिभरपुलका मोहमद सलाह ५३ मिलियन अमेरिकी डलरसहित पाँचौं स्थानमा छन्। फोब्सको सूचीको छैटौं स्थानमा रहेका म्यानचेस्टर सिटीका अर्लिङ हालान्डको आम्दानी ३९ मिलियन अमेरिकी डलर छ। यही वर्ष म्यानचेस्टर सिटीमा आवद्ध भएका हालान्डले पछिल्लो १२ खेलमा १९ गोल गरिसकेका छन्। म्यानचेस्टर सिटीका लागि प्रभावशाली प्रदर्शन गर्दै आएका हालान्ड जर्मन क्लब बोरुसिया डर्टमन्डबाट इङ्ल्यान्ड पुगेका हुन्। यस्तै सातौं स्थानका रोबट लेवान्डोस्कीको ३५ मिलियन, आठौं स्थानका इडेन हाजार्डको ३१ मिलियन, नवौं स्थानका आन्द्रे इनिस्टाको ३० मिलियन र दसौं स्थानका केभिन डी ब्रुनको आम्दानी २९ मिलियन अमेरिकी डलर रहेको छ।"
चुनावी तालमेलका परिदृश्य,"भनिन्छ इतिहास विगतको ऐना र भविष्यका लागि शिक्षा हो। इतिहासका प्रत्येक कालखण्ड कुनै न कुनै हिसाबले महत्वपूर्ण हुन्छन्। नेपालको राजनीतिक परिघटनाहरूलाई हेर्दा २००० सालको पहिलो र चालिसको दशकजस्तै साठीको दशक अविस्मरणीय रह्यो। देश, जनता र स्वयं राजनीतिक दलहरूका निम्ति यस कालखण्डले क्रान्तिकारी उर्जा मात्रै भरेन। मुलुकलाई अग्रगमनको मार्गनिर्देश गर्यो। समयले कोल्टे फेर्यो। ऐतिहासिक जनान्दोलनको बलमा दुई सय चालिस वर्ष लामो राजतन्त्र ढल्यो। देशले नयाँ इतिहास रच्यो। नेकपा माओवादीको दसवर्षे सशस्त्र विद्रोहको शान्तिपूर्ण अवतरण यही अवधिमा भयो। देशका सबै राजनीतिक शक्तिहरू परिवर्तनको पक्षमा एकैठाउँमा उभिए। संसद् पुनः ब्युँतियो। जनसर्वोच्चता स्थापित भयो। संघीय लोकतान्त्रिक गणतन्त्रको स्थापना आफैंमा ऐतिहासिक र क्रान्तिकारी उपलब्धि थियो। देश धर्मनिरपेक्ष र जातीय छुवाछुतमुक्त घोषित भयो। मुलुकले समानुपातिक समावेशी प्रणाली अवलम्बन गर्यो। त्यसबेला दलहरूले तय गरेको राजनीतिक कार्यदिशा जनपक्षीय, राष्ट्रहित अनुकूल र परिवर्तनमुखी थियो। युगौंदेखि नेपाली समाजले राजालाई विष्णु भगवान्को प्रतीक मान्दैं आइरहेको थियो। शताब्दियौंदेखि भाग्यवादप्रति विश्वास गर्ने समाजलाई राजनीतिक दलहरूकै नेतृत्वमा गणतन्त्रको पक्षमा उभ्याउनु आफैंमा सामान्य कुरा थिएन। यद्यपि उनै विष्णु भगवान्का प्रतीक राजाबाट युगौंदेखि नेपालीलाई प्रजा र रैतीकै दर्जामा राखेर कज्याउँदै आएको संवैधानिक राजतन्त्रलाई जन्मकालदेखि कांग्रेसले काँध थाप्दै आएको थियो। दोस्रो जनआन्दोलनमा कांग्रेस पार्टीको अस्तित्व बचाउन कम्युनिष्टहरूको गणतन्त्रको एजेण्डामा जबरजस्त लतारिएर आयो। उसले संवैधानिक राजतन्त्र, प्रजातन्त्र र पुँजीवादी समाजवादलाई पार्टीको मूल दर्शन मान्दै आएको थियो। आफ्नो राजनीतिक आदर्श र विचारलाई कांग्रेसले बाध्यताले त्याग्यो। त्यससँगै कांग्रेससँग मौलिक राजनीतिक विचारधारा किनारा लाग्दै गयो। बजारमा जे बिक्छ त्यही बोल्छ, लेख्छ। यद्यपि उसलाई सत्ताभोगको अवसर मिलिरहे पनि वैचारिक हिसाबले भने मृतप्रायः देखिन्छ। ऐतिहासिक दोस्रो जनआन्दोलनले दलहरूलाई लोकतन्त्रको स्थायित्व, राष्ट्रियताको सबलीकरण र सुशासनको अभिभारा सुम्पिएको थियो। देश विकासको लहर सिर्जना गर्ने र भ्रष्टाचारको उन्मूलन गर्ने म्यान्डेट थियो। विडम्बना ! कांग्रेस र माओवादी लगायतका दलहरू सत्ता लालसामै झुमिरहे। उनीहरूले जनान्दोलनको म्यान्डेट भुले। सत्ताप्राप्तिको अस्वस्थ छिनाझपटीमा उत्रिए। कांग्रेस र माओवादीहरूको पाँच दलीय सत्ता गठबन्धन त्यसैको परिणति हो। सत्ताधारी दलहरूको राजनीतिक कार्यक्रम, कार्यनीति र गन्तव्य स्पष्ट छैन। साठीकै दशकमा माओवादीमा सैद्धान्तिक रूपमा विचलन पैदा भयो। यदि संसद्वादलाई स्वीकार गरेर पनि जनपक्षीयता, राष्ट्रियता र सुशासनको मुद्दालाई रद्दीमा नफ्याँक्दो हो त राजनीतिक शक्तिको रूपमा कायमै रहन सक्थ्यो। क्रान्तिकारी हुँकार दिने र यात्रा दक्षिणपन्थी अवसरवादतर्फको गर्नाले संसदीय राजनीतिमा बदनाम बन्दै गयो। सत्ता बन्दुकको नालबाट जन्मन्छ भन्ने माओको विचारलाई राजनीतिक आदर्श मान्ने माओवादी रक्तपातपूर्ण विद्रोहबाट पार नलागेपछि नै संसदीय राजनीतिमा आएको भन्ने भुल्यो। माओवादी पहिलो संविधानसभामा प्रथम शक्तिको रूपमा उदायो। तर सत्तामा हुँदा क्रान्तिकारी भूमिसुधार, शिक्षा, स्वास्थ्य, गरिबी निवारण, रोजगारी, आत्मनिर्भरपूर्ण राष्ट्रिय अर्थतन्त्र लगायतका मुद्दाहरूलाई बेवास्ता गर्यो। तत्कालीन प्रधानमन्त्री शेरबहादुर देउवालाई माओवादीले बुझाएको बयालिस बुँदे मागमा तिनै विषय उल्लेख थिए। जब उसले जनजीविका र राष्ट्रियताका आधारभूत सवालहरूलाई सहजै छाड्यो तब उसको अधोगति सुरु भयो। सशस्त्र युद्धमा होमिएका लाखौं योद्धाहरूलाई सत्ताप्राप्तिको हतियार बनाएको ठहरियो। परिणामतः सत्ता र शक्ति लिप्साकै कारण प्रचण्ड माओवादी जनताबाट अलग्गिँदै गयो। अहिले ऊ कसै न कसैको टेकोबिना एक्लै उभिनसमेत नसक्ने घर न घाटको अवस्थामा छ। कांग्रेस चाहिँ समाजवादको रटान निरन्तर लगाइरहेको छ। जबकि उसले भन्ने गरेको समाजवाद पुँजीवादी व्यवस्थामा निर्भर गर्छ। जहाँ व्यक्तिको निजी सम्पत्तिलाई स्वीकारिन्छ। वर्गीय असमानताको खाडल कायमै रहन्छ। उसको समाजवादले गरिबलाई टाट पल्टाउँदै लैजाने र धनीलाई झन् धनी बनाउँदै लैजान्छ। उत्पादनमूलक स्रोतसाधनमाथि प्रभुत्वशाली वर्गको मात्रै पहुँच रहन्छ। यो माक्र्सवादले परिकल्पना गरेजस्तो समतामूलक र वर्गविहीन समाजवादी व्यवस्था होइन। जहाँ अवसर, स्वामित्व र पहुँच समान होस्। यसप्रकार उसले गरिब, उत्पीडित र निमुखा जनतालाई भ्रममा पार्ने कार्य निरन्तर चलाइरहेको र चलिरहेको छ। राष्ट्रियतालाई पनि कांग्रेसले पार्टीको मूलमन्त्र मान्दै आएको छ। तर दुर्भाग्य ! नेपालको राष्ट्रियता कांग्रेस सत्तामा गएसँगै सधंै खतरामा पर्छ। भारतलाई पञ्चेश्वर र गण्डक सुम्पेको सन्दर्भ होस् वा नागरिकता विधेयकसँग सत्ता साट्ने दुष्साहस होस्। त्यसका विपरित नेकपा (एमाले) आफ्नो स्थापना कालदेखि नै राष्ट्रियता र देशको माटोको रक्षाका निम्ति निरन्तर लड्दै आइरहेको छ। चाहे सत्तामा रहेर होस् वा सत्ता बाहिर नै किन नहोस्। सत्तरी वर्ष अघिदेखि गुमेको लिपुलेक, कालापानी र लिम्पियाधुरालाई समेटेर नेकपाकालीन ओली सरकारले पहिलोपटक नयाँ नक्सा प्रकाशित गर्यो। जबकि सत्ताधारी दलहरू चाहिँ तत्कालीन ओली सरकारलाई सत्ताको भाग नपुगेर भनौं वा मान नपुगेर कार्यावरोध गरिरहे। संसद्ले सरकारका हरेक कार्यहरूमा असहयोग मात्रै गरिरह्यो। तब प्रधानमन्त्रीले जनपक्षीय काम नगर्ने संसद्लाई भंग गरे। ताजा जनादेशमा जाने घोषणा गरे। तर, सर्वोच्चले संविधानको हवला दिँदै प्रतिनिधिसभा पुनस्र्थापित गर्यो। संसद्को क्षेत्राधिकार मिचेर व्यक्ति नै तोकेर प्रधानमन्त्री नियुक्तिको आदेश गर्ने कार्य चाहिँ के संविधानसम्मत थियो ? ताजा जनादेशमा जाने कुरा कसरी प्रतिगामी हुन्छ ? सरकारले जनपक्षीय विकास र सबल अर्थतन्त्रको निर्माणको काम गर्दा अर्घेल्याईँ गरिरहने संसद् भंग गर्नु आवश्यक थियो। २० प्रतिशत सांसद र केन्द्रीय सदस्य संख्या पुर्याए राजनीतिक दलको मान्यता पाउने राजनीतिक दलसम्बन्धी अध्यादेश ल्याउने कार्य चाहिँ के सही थियो ? अवश्यै थिएन। वास्तवमा नेकपा (एस) को जन्म अप्राकृतिक रूपमा भएको हो। दलको रूपमा समाजवादीको जन्म सत्ता दुरुपयोगको नमुना हो। यद्यपि नेकपा (एस) ले राजनीतिक वैचारिक हिसाबले स्वतन्त्र दलको औचित्य पुष्टि गर्न सकिरहेको छैन। नेपाली समाज, कम्युनिष्ट आन्दोलन र देशको सन्दर्भमा एकिकृत समाजवादीको भूमिका ऐंजेरुभन्दा पृथक छैन। बाँस र वृक्षहरूहरूको वृद्धि विकासलाई भार पार्ने गरी ऐंजेरु पलाउँछ। तर, कुनै कार्यमा पनि उपयोगी हुँदैन। कम्युनिष्टको आवरणमा देशीविदेशी प्रतिक्रियावादी शक्तिको गोटी बनेर एमाले सिध्याउने एसको झुन्ड ऐंजेरुभन्दा घातक छ। कम्युनिष्ट आदर्शको खोक्रो नाटक मञ्चन गर्दै आएको नेकपा (मसाल) पनि वैचारिक रूपमा पूरै स्खलित देखिन्छ। आश्चर्यलाग्दो त के छ भने कुनै बेला संघीयताको भण्डाफोरको दुहाई दिँदै आएको मसाल संघीयताभन्दा कयौं घातक मानिने नागरिकता विधेयकको सन्दर्भमा मौनप्रायः छ। मूलतः क्षेत्रीय पार्टीकै भूमिकामा रहेको जनता समाजवादी पार्टी चाहिँ नश्लीय संकीर्ण चिन्तनभन्दा माथि उठ्न सकेको देखिँदैन। जे होस्, ढिलै भए पनि राष्ट्रघाती सत्तागठबन्धन बीचको चुनावी मोर्चाबाट जसपा औपचारिक रूपमा बाहिरिने निर्णय गरेको छ। एमालेसँगको चुनावी तालमेललाई अघि बढाएको छ। यस परिघटनासँगै सत्ता गठबन्धनभित्रका दलहरूको स्वार्थ उदांगिएको छ। हिजो ओली सरकारले गरेको संसद् विघटनलाई प्रतिगमनको संज्ञा दिँदै सत्ताभोगका निम्ति एकमत भएका दलहरूले कसैगरी सरकारको लोकप्रियतालाई रोक्न मात्रै चाहेका थिए भन्ने कुरालाई पुनर्पुष्टि गरेको छ। यदाकदा नेपाली समाज राजनीतिक दलहरूप्रति अनुदार र संकीर्ण बन्दै गइरहेको आभास मिल्छ। प्रजातन्त्रका निम्ति २०औं वर्ष जेलजीवन, सर्वस्वहरणसहित आजीवन कारावास, दसकौं कष्टपूर्ण प्रवासको बसाई र सयौं हण्डर राजनीतिक दलहरूले व्यहोरे। देशको सामाजिक, राजनीतिक, आर्थिक तथा भौतिक विकास हुनुपर्ने जति भएन। दलहरूमा जनता र देश विकासप्रति प्रतिबद्धताको कमी अवश्यै भएको हो। यसको अर्थ दशकौंदेखि देश र जनताका लागि लडिरहेको राजनीतिक नेतृत्व र दलहरूको विगतको भूमिकाको अवमूल्यन गरिनु कसैगरी सही हुँदैन। क्षणिक लहड, उत्तेजना र आवेगमा आएर दलीय व्यवस्थामाथि प्रहार गर्ने र दलीय व्यवस्थाको विकल्पलाई खोज्ने कार्य पञ्चायती चेतनाभन्दा विल्कुल पृथक देखिँदैन। विडम्बना ! विकासको पक्षधर र यथास्थितिवादी दुवै प्रकृतिका राजनीतिक दलहरूलाई एउटै डालोमा राखेर समाजले आरोपित गरिरहेको छ। केही राजनीतिक दलहरूको सत्तालोलुप र अवसरवादी प्रवृत्तिलाई देखाएर समग्र दलीय राजनीति व्यवस्थामाथि नै प्रश्न उठाउने धृष्टता कसरी सही हुन्छ ? सम्पूर्ण राजनीतिक पार्टीहरूलाई एउटै नजरले हेर्ने कार्य वस्तुवादी हुँदैन। जनस्तरबाट दलहरूको सही र गलत कार्यको गम्भीरतापूर्वक विश्लेषण गरिनुपर्छ। त्यही अनुरूप दलहरूलाई मतद्धारा पुरस्कृत वा दण्डीत गरिनुपर्छ। यदि दलीय व्यवस्थालाई पूर्वाग्रहीपूर्ण सोचले मात्रै हेर्ने धृष्टता गर्यौं भने परिस्थिति कठोर बनेर आउने छ। हाम्रा आवेगपूर्ण निर्णयहरूको मूल्य हाम्रा सन्ततीलाई चुकाउन दिने छुट हामीलाई छैन। आफ्नै गल्तीप्रति हामीसँग थकथकाउने बाहेक अर्को विकल्प हुनेछैन। राजनीतिक दलहरूको दृष्टिकोणमा निर्वाचन जनअदालत हो। अदालतले सधै निष्पक्ष, विवेकपूर्ण र सत्यको पक्षमा फैसला दिनुपर्छ। अहिले देश बेथितिमय छ। राजनेता मात्र होइन, कर्मचारीतन्त्र, न्यायालय र राज्य संयन्त्र जनताप्रति उत्तरदायी छैन। समग्रमा देशमा अराजकता र चरम बेथिति छ। सत्ताधारी गठबन्धन पुनःसत्तारोहणको लालसामा सिट भागबण्डामा केन्द्रित छ। दलहरूको विगतदेखिको यस्तै रवैयाको परिणाम हो, स्वतन्त्रहरूको उदय र दलहरूप्रति फैलाइएको घृणाको राजनीति। गठबन्धन सरकारको यही रवैयाले जनतामा दलीय राजनीतिप्रति झनै वितृष्णा निम्त्याइरहेको छ। नेकपा एमालेले निरन्तर सार्वजनिक मञ्चहरूमा आफ्नै दृष्टान्त पेश गर्दै दलीय व्यवस्था, संविधान, संघीयता, धर्मनिरपेक्षता र समानुपातिक समावेशीताको बचाउ गरिहेको छ। आखिर राजनीतिमा कांग्रेस, माओवादीका कारण उठेका प्रश्नहरूको प्रतिउत्तर एमालेले कहिलेसम्म दिइरहनु पर्ने हो ? प्रतिनिधिप्रदेशसभाको आसन्न निर्वाचनलाई सत्ताधारी मोर्चा र नेकपा एमालेबीचको शक्ति परीक्षणको रूपमा हेरिएको छ। यो निर्वाचन अघोषित हिसाबले राष्ट्रवादी जनवादी कित्ताको नेतृत्व गरिरहेको एमाले र दक्षिपन्थी अवसरवादी सत्तागठबन्धनबीचको युद्ध नै हो। एमालेका निम्ति प्रतिष्ठाको विषय भएकाले अन्तर्घात, अन्तद्र्वन्द्व र असमझदारीलाई त्याग्दै ऐक्यवद्धताका साथ निर्वाचनमा होमिनु पर्नेछ। निर्वाचनले सिंगो देश र करोडौं जनतालाई प्रभावित तुल्याउने सामाथ्र्य राख्ने हुनाले एमाले पहिलो शक्तिको रूपमा स्थापित हुन आवश्यक छ। परमादेशी शासनको अन्त्य गरी जनादेशको सरकार निर्माण गर्नु हाम्रा निम्ति प्रमुख कार्यभार हो। सम्भवतः यसपटक जनताले दल र उम्मेदवारहरूलाई बहुकोणबाट विश्लेषण गरेर मतदान गर्नेछन्। प्रतिनिभिसभा र प्रदेशसभामा टिकट वितरण गर्ने सन्दर्भमा एमालेमा लामो समय योगदान गरेका, नैतिकवान्, योग्य र जनसम्बन्ध प्रगाढ रहेका व्यक्तिहरूलाई नै उम्मेदवार बनाएको देखिन्छ। अब राजनीतिमा सत्ताधारी गठबन्धनकारी दलहरूजस्तो धनवादडनवाद, नातावादकृपावाद र शक्ति केन्द्रको दबाबलाई निरुत्साहित गर्न जरुरी छ।  अधिकारी नेकपा एमालेका केन्द्रीय सदस्य एवं ओखलढुंगाका इन्चार्ज हुन्।"
कैलाली५ मा कांग्रेसबाट टिकट नपाएपछि वागी उम्मेदवार दर्ता,धनगढी : कैलालीको निर्वाचन क्षेत्र नम्बर ५ मा कांग्रेसबाट टिकट नपाएपछि दुई जनाले वागी उम्मेदवार दर्ता गराएका छन्। गत निर्वाचनमा आरजु देउवालाई हराउन लागेको भन्दै कारबाहीमा परेका पुस्करनाथ ओझाले कैलाली क्षेत्र नम्बर ५ बाट प्रतिनिधि सभा सदस्यमा मनोनयन दर्ता गराएका हुन्। त्यसैगरी अर्का युवा नेता क्षितिज भण्डारीले प्रदेश सभा निर्वाचन क्षेत्र नम्बर खबाट मनोनयन दर्ता गराएका छन्। कैलालीसहित सुदूरपश्चिममा तीन दिनदेखि अविरल वर्षा भइरहेको छ। झरीका बीचमा पनि उमेदवारहरु निर्वाचन कार्यालय पुगेर मनोनयन गराई रहेका छन्। कैलाली ५ मा नेकपा एमालेले २ बजे र सत्ता गठबन्धनले ४ बजे मनोनयनको समय लिएका छन्। कांग्रेसमा किचलो देखिएपछि आरजु देउवाले यो निर्वाचन क्षेत्र छोडेकी थिइन्। उनी डडेल्धुराबाट समानुपातिकको सूचीमा छिन्।
जसपाबाट टिकट नपाएपछि जन्नत अन्सारीले दिए स्वतन्त्र उम्मेदवारी,वीरगन्ज : पर्साको क्षेत्र नम्बर १ को ( क ) बाट प्रदेश सभा सदस्यमा जन्नत अन्सारीले स्वतन्त्र उम्मेदवारी दर्ता गराएका छन्। जनता समाजवादी पार्टीका केन्द्रिय सदस्य समेत रहेका अन्सारीले पार्टीले टिकट नदिएपछि स्वतन्त्र उम्मेदवारी दिएका हुन्। २०७४ को निर्वाचनमा यहि क्षेत्रबाट प्रदेशसभामा तत्कालीन संघीय समाजवादी फोरम हालको जसपाबाट उनी निर्वाचित भएका थिए। जसपा एमाले गठबन्धनबाट यो क्षेत्रमा एमालेका विचारी यादवले टिकट पाएका छन्। अन्सारीले जसपा पार्टीले गठबन्धन गरेर एमालेलाई टिकट दिएपछि स्वतन्त्र उम्मेदवार हुनु परेको बताए। उनले विगतमा गरेको कामको मूल्यांकन गरेर जनताको चाहना अनुसार उम्मेदवार बनेको बताए।
उम्मेदवारले मनोनयन दर्ता गर्दा धरौटी रकम कति राख्नुपर्छ ?,"काठमाडौं : मंसिर ४ गते हुने प्रतिनिधि तथा प्रदेश सभाको प्रत्यक्षतर्फको मनोनयन पत्र आज दर्ता हुँदैछ। निर्वाचन आयोगले आइतबार बिहान १० बजेदेखि साँझ ५ बजेसम्म उम्मेदवारी दर्ता गर्न सकिने जनाएको छ। पहिलो हुने निर्वाचित हुने प्रणाली अन्तर्गत उम्मेदवारले मनोनयन दर्ता गर्दा प्रतिनिधिसभा सदस्यको लागि दश हजार रुपैयाँ धरौटी राख्नुपर्ने जनाएको छ। आयोगका अनुसार प्रदेश सभा सदस्यको लागि पाँच हजार रुपैयाँ धरौटी राख्नु पर्नेछ । तर महिला, दलित वा अल्पसङ्ख्यक समुदाय वा आर्थिक रुपले विपन्न उम्मेदवारको हकमा सो धरौटी रकममा पचास प्रतिशत छुट हुने, कुनै उम्मेदवारको दुईवटा मनोनयनपत्र दाखिला भएको अवस्थामा एउटा मनोनयनपत्रको लागि मात्र धरौटी राख्नु पर्ने आयोगले उल्लेख गरेको छ। जो बन्दै छन् उम्मेदवार उम्मेदवारीको धपेडीमा दलहरू निर्वाचन आयोगले सार्वजनिक गर्यो समानुपातिक उम्मेदवारको सूची प्रतिनिधि सभा र प्रदेश सभा सदस्यको निर्वाचनको लागि उम्मेदवारी दर्ता आज प्रमुख आयुक्त दिनेशकुमार थपलियाले उम्मेदवारले वारेसनामा वा प्रतिनिधिका माध्यमबाट पनि मनोनयनपत्र दर्ता गराउन सक्ने भएकाले सोका लागि आधिकारिक पत्र, वारेसनामा र निस्साजस्ता कागजात सम्बन्धित निर्वाचन अधिकृतको कार्यालयमा उपलब्धसम्म गराएर दल र उम्मेदवारलाई सहजीकरण गर्न आयोग तत्पर रहेको स्पष्ट पारेका छन्। आइतबार प्रतिनिधिसभाको प्रत्यक्षतर्फ १६५ र प्रदेशतर्फ ३३० सिटका लागि उम्मेदवारी दर्ता हुँदैछ। मनोनयनपत्र दर्ता गर्दा केके कागजात चाहिन्छ ? उम्मेदवारको नागरिकताको प्रमाणपत्रको प्रतिलिपि वा मतदाता परिचयपत्रको प्रतिलिपि मतदाता नामावलीमा नाम समावेश भएको निस्सा प्रस्तावक र समर्थकको मतदाता परिचयपत्रको प्रतिलिपि वा मतदाता नामावलीमा नाम रहेको निस्सा स्वघोषणा दलको उम्मेदवारको हकमा सम्बन्धित दलको औपचारिक पत्र धरौटी जम्मा गरेको नगदी रसिद वा बैङक भौचर उम्मेदवारको सम्पत्ति विवरणको सिलबन्दी खाम उम्मेदवारको वैयक्तिक विवरण"
सिटौलाले गराए वारिसनामामार्फत उम्मेदवारी दर्ता,"झापा : नेपाली कांग्रेसका नेता कृष्ण सिटौलाले प्रतिनिधि सभा सदस्यमा उम्मेदवारी दर्ता गराएका छन्। आइतबार सिटौलाले सत्ता गठबन्धनको तर्फबाट झापा३ मा वारेसनामामार्फत उम्मेदवारी दर्ता गराएका हुन्। सिटौलाको प्रस्तावकमा मोहन महर्जन, समर्थक गणेश पोखरेल बसेका छन्। उनको प्रतिद्वन्दीको रुपमा राप्रपाका अध्यक्ष राजेन्द्र लिङ्देन रहेका छन्। एमालेको समर्थनमा राजेन्द्र लिङ्देनले झापा३ मा गराए उम्मेदवारी दर्ता मंसिर ४ गते हुने प्रतिनिधि तथा प्रदेश सभाको प्रत्यक्षतर्फको मनोनयन पत्र देशभर आज दर्ता हुँदैछ। निर्वाचन आयोगले आइतबार बिहान १० बजेदेखि साँझ ५ बजेसम्म उम्मेदवारी दर्ता गर्न सकिने जनाएको छ।"
नवलपरासीबाट उद्योगपति विनोद चौधरी र हृदयश त्रिपाठी आमनेसामने,"परासी : नवलपरासी पश्चिमको प्रतिनिधिसभा निर्वाचन क्षेत्र नं १ बाट उद्योगपति विनोद चौधरी र हृदयश त्रिपाठी चुनावी मैदानमा उत्रिएका छन्। चौधरी सत्तागठबन्धनको उम्मेदवारको रुपमा नेपाली कांग्रेसबाट चुनावी मैदानमा उत्रिएका छन्। भने त्रिपाठी केही महिना अघि आफैँले दर्ता गरेको नयाँ दल जनता प्रगतिशिल पार्टी (जप्रपा) बाट चुनावी मैदानमा उत्रिएका हुन्। चौधरीलाई उक्त निर्वाचन क्षेत्रबाट टिकट नदिनका लागि संस्थापन इतरपक्षका जिल्ला नेताहरु काठमाडौंमा डेरा जमाएर बसेपनि अन्ततः शनिबार अबेर चौधरीको टिकट पक्का भएको हो। उम्मेदवारी दर्ताका लागि चौधरी परासी पुगेका छन्। उक्त निर्वाचन क्षेत्रबाट चुनाव लड्नका लागि संविधानसभा सदस्य एवम् नेपाली कांग्रेस लुम्बिनी प्रदेशका महामन्त्री विक्रम खनाल र अर्का संविधानसभा सदस्य देवकरण जयसवालको दाबी थियो। चौधरीले टिकट पाएपछि दुवै नेता रुष्ट छन्। चौधरी २०६४ को संविधानसभा निर्वाचनमा एमालेबाट र २०७४ मा कांग्रेसबाट समानुपातिक सांसद बनेका थिए। हाल उनी कांग्रेसको केन्द्रीय सदस्य छन्। चौधरी चुनाव लड्ने क्षेत्र जप्रपाका अध्यक्ष एंव पूर्वमन्त्री त्रिपाठीको गृह क्षेत्र हो। २०४८ सालदेखि लगातार भएका ६ वटा निर्वाचनमध्ये त्रिपाठीले ५ वटा निर्वाचन जितेका छन्। २०७० सालमा भएको दोस्रो संविधान सभा निर्वाचनमा मात्र त्रिपाठी नेपाली कांग्रेसका देवकरण जयसवलासँग ६ हजार मतान्तरले पराजित भएका थिए। २०७४ को चुनावमा एमालेको चुनाव चिन्ह लिएर प्रतिनिधिसभामा निर्वाचित भएका त्रिपाठी अहिले एमालेले सघाउनेमा आशावादी छन्। त्यस क्षेत्रबाट एमालेले अहिलेसम्म उम्मेदवार तय गरेको छैन। त्यस क्षेत्रमा रहेका एमालेका जिल्ला अध्यक्ष दीपेन्द्र अधिकारीलाई क्षेत्र नं २ मा लगिएको छ। यसकारण पनि एमालेले उनलाई सघाउने आँकलन गरिएको छ। २ निर्वाचन क्षेत्र र ४ प्रदेशसभा रहेको जिल्लामा जप्रपाबाट त्रिपाठीले मात्र उम्मेदवारी दिएका छन्। अरुमा जप्रपाले उम्मेदवार उठाएको छैन। एमालेले सघाउने भन्ने विषयमा त्रिपाठीले भने, हिजो रातिसम्म एमालेका शीर्ष नेताहरु व्यस्त भएकाले कुरा हुन पाएको छैन। अब कुरा होला। अन्नपूर्ण पोस्ट्सँगको कुराकानीमा त्रिपाठी एमालेले सहयोग गर्नेमा ढुक्क जस्तै देखिएका छन्। राजनीतिका चतुर खेलाडी मानिने त्रिपाठीले एमालेको सहयोगमा आफ्नो जीत सुरक्षित गर्न जिल्लामा आफू मात्र उम्मेदवार भएको राजनीतिक वृत्तमा चर्चा हुन थालेको छ।"
कमल थापालाई टिकट दिएको विरोधमा एमाले पार्टी कार्यालयमा तालाबन्दी,"हेटौंडा : नेकपा एमाले मकवानपुरका असन्तुष्ट कार्यकर्ताहरुले एमाले मकवानपुर पार्टी कार्यालयमा तालाबन्दी गरेका छन्। प्रतिनिधिसभा मकवानपुर१ मा एमालेले राप्रपा नेपालका अध्यक्ष कमल थापालाई समर्थन गरको विरोधमा उनीहरुले आज बिहान तालाबन्दी गरेका हुन्। एमालेले यस अघि उक्त क्षेत्रमा एमाले मकवानपुरका इन्चार्ज रामेश्वर रानालाई उम्मेदवार बनाउने निर्णय गरेको थियो। तर पार्टी अध्यक्ष केपी ओलीले शनिबार उक्त निर्णय परिवर्तन गरेर राप्रपा नेपालका अध्यक्ष थापालाई सूर्य चिन्हमा चुनाव लड्ने गरी टिकट दिएका हुन्। हेटौंडा५ पुष्पलाल पार्क नजिक पार्टी कार्यालयमा ताला लगाउँदै कार्यकर्ताहरुले पार्टी केन्द्रको थापालाई उम्मेदवार बनाउने निर्णयविरुद्ध जिल्ला नेतृत्व मौन रहेको भन्दै विरोध गरेका हुन्। मकवानपुर १ मा तीन पटक थापालाई हराएका एमाले नेता कृष्ण दाहालले अनुकुल परिस्थिलाई प्रतिकुल बनाउने निर्णय गलत भएको बताए। कहिलेकाहि परिस्थिति प्रतिकुल हुन्छ। त्यसको सामना गर्नुपर्छ र सकिन्छ। तर अनुकुल परिस्थिलाई प्रतिकुल बनाउने निर्णयप्रति खेद छ, उनले भने, आधिकारिक निर्णय कमरेड रामेश्वर रानालाई भएको हो। अहिलेको निर्णय गलत छ।"
ललितपुर३ मा माओवादी केन्द्रले दियो पम्फा भुसाललाई टिकट,"काठमाडौं : नेकपा (माओवादी केन्द्र)ले उपमहासचिव पम्फा भुसाललाई ललितपुर क्षेत्र नम्बर३ को टिकट दिएको छ। सत्ता गठबन्धनका तर्फबाट माओवादी केन्द्रको भागमा परेको उक्त क्षेत्रमा भुसाल उम्मेदवारी बन्न लागेकी हुन् । उनको मनोनयन पत्रमा प्रतिनिधि सभा सदस्य निर्वाचनका लागि माओवादी केन्द्रसहित नेपाल समाजवादी पार्टीले समेत साथ दिएको उल्लेख छ। बामलोकतान्त्रिक गठबन्धनबाट आफूले उम्मेदवारी दिन लागेको भुसालले जानकारी दिइन्। मनोनयन पत्र सार्वजनिक गर्दै उनले भनिन्, 'बामलोकतान्त्रिक गठबन्धनका तर्फबाट आज ललितपुर जिल्लाको क्षेत्र नं ३ बाट प्रतिनिधिसभा सदस्य पदमा उम्मेदवारी दिँदै छु। सबैको सहयोग र अमूल्य मत प्राप्त हुने विश्वाससहित सँधै जनताको सेवामा समर्पित हुने पुनः प्रण गर्दछु ।' २०६४ सालको संविधानसभा र २०७४ सालको प्रतिनिधि सभा चुनावमा भुसालले ललितपुरबाटै प्रत्यक्ष निर्वाचन जितेकी थिइन्। भुसाल हाल उर्जा मन्त्री रहेकी छन्।"
स्वर्णिम वाग्लेले पाएनन् कांग्रेसबाट टिकट,काठमाडौं : अर्थशास्त्री स्वर्णिम वाग्लेले प्रतिनिधि सभाको निर्वाचनमा नेपाली कांग्रेसबाट टिकट पाएनन्। उम्मेदवार चयन प्रक्रियामा चितवन १ बाट वाग्ले सिफारिस भएपनि उनले अन्तिम समयमा टिकट नपाएका हुन्। वाग्ले काठमाडौं ५ वा गोरखा१ बाट भएपनि उम्मेदवार बन्ने चाहना राखेका थिए। कांग्रेसले चितवन १ बाट विश्व पौडेल र काठमाडौं ५ बाट प्रदीप पौडेललाई उम्मेदवार बनाएको छ। वाग्ले राष्ट्रिय योजना आयोगको उपाध्यक्ष समेत भइसकेका छन्। उनी कांग्रेस भित्र शेखर कोइराला निकट मानिन्छन्।
जो बन्दै छन् उम्मेदवार,"दलहरूले प्रत्यक्षतर्फ अन्तिम घडी उम्मेदवारको टुंगो लगाउँदै छन् । एमालेलगायतले धेरै स्थानमा उम्मेदवार छानेका छन् । कांग्रेसले भने शनिबार राति अबेरसम्म नाम सार्वजनिक गरेको छैन । यो समाचार तयार पार्दासम्म प्राप्त नामावली यहाँ प्रकाशन गरिएको छ । एमाले उम्मेदवार बागमती प्रदेशमा सिन्धुपाल्चोक १ : सरेश नेपाल प्रदेशसभा क : कमल नेपाल प्रदेशसभा ख : होमनारायण श्रेष्ठ सिन्धुपाल्चोक २ : शेरबहादुर तामाङ प्रदेशसभा क : अमानसिंह तामाङ प्रदेशसभा ख : हस्त पण्डित काभ्रे १ : रेशम लामा प्रदेशसभा क : दिलीप लामा, प्रदेशसभा ख : चन्द्र लामा काभ्रे २ : गोकुल बास्कोटा प्रदेशसभा क : कुमार खकुरेल प्रदेशसभा ख : कुमार थापा काठमाडौं १ : किरण पौडेल प्रदेशसभा क : आत्मराम शर्मा प्रदेशसभा ख : गणेश दुलाल काठमाडौं २ : मणिराम फुयाँल प्रदेशसभा क : सानु श्रेष्ठ प्रदेशसभा ख : सुवर्ण श्रेष्ठ काठमाडौं ३ : कृष्ण राई प्रदेशसभा क : रामेश्वर फुयाल प्रदेशसभा ख : चन्द्रमान लामा काठमाडौं ४ : राजन भट्टराई प्रदेशसभा क : तेज ढकाल प्रदेशसभा ख : जयराम थापा काठमाडौं ५ : ईश्वर पोखरेल प्रदेशसभा क : दिपक निरौला प्रदेशसभा ख : नारायण सिलवाल काठमाडौं ६ : सर्वेन्द्र खनाल प्रदेशसभा क : अमन मास्के प्रदेशसभा ख : निरेशलाल सिंह काठमाडौं ७ : प्रतिनिधिसभामा : जसपा प्रदेशसभा क : जीवन मानन्धर प्रदेशसभा ख : श्याम घिमिरे काठमाडौं ८ : अष्टलक्ष्मी शाक्य प्रदेशसभा क : राजेश शाक्य प्रदेशसभा ख : नाम्गेल लामा काठमाडौं ९ : कृष्णगोपाल श्रेष्ठ प्रदेशसभा क : हरिकृष्ण डंगोल प्रदेशसभा ख : केशव पोखरेल काठमाडौं १० : रामबहादुर थापा बादल प्रदेशमा टुंगो लाग्न बाँकी ललितपुर १ : नवराज सिलवाल प्रदेशसभा क : मधुसुदन पौडेल प्रदेशसभा ख : चेतनाथ सन्जेल ललितपुर २ : प्रेम महर्जन प्रदेशसभा क : रामेश्वर श्रेष्ठ प्रदेशसभा ख : ज्ञानेन्द्र शाक्य ललितपुर ३ : अमृत खड्का प्रदेशसभा क : प्रेमभक्त महर्जन प्रदेशसभा ख : रघुनाथ महर्जन भक्तपुर १ : नवराज गेलाल प्रदेशसभा क : मोहन श्रेष्ठ प्रदेशसभा ख : मा खाली भक्तपुर २ : महेश बस्नेत प्रदेशसभा क : किरण थापा प्रदेशसभा ख : नन्दनकृष्ण प्रधान चितवन १ : प्रतिनिधिसभामा टुंगो लाग्न बाँकी प्रदेशसभा क : बाँकी प्रदेशसभा ख : बाँकी चितवन २ : कृष्णभक्त पोखरेल प्रदेशसभा क : कृष्ण सिलवाल प्रदेशसभा ख : देवी ज्ञवाली चितवन ३ : प्रतिनिधिसभामा एमाले र राप्रपा तालमेलको सम्भावना प्रदेशसभा क : कृष्ण भूर्तेल प्रदेशसभा ख : सरस्वती विष्ट मकवानपुर १ : रामेश्वर राना प्रदेशसभा क : कमल विष्ट प्रदेशसभा ख : एकालाल श्रेष्ठ मकवानपुर २ : महेश बर्तौला प्रदेशसभा क : विष्णु ढकाल प्रदेशसभा ख : लालबहादुर थापा धादिङ १ : भूमि त्रिपाठी प्रदेशसभा क : गजेन्द्र थपलिया प्रदेशसभा ख : रमेश आचार्य धादिङ २ : खेम लोहनी प्रदेशसभा क : डारामकुमार अधिकारी प्रदेशसभा ख : तालमेलका लागि खाली नुवाकोट १ : बद्री मैनाली प्रदेशसभा क : टुंगो लाग्न बाँकी प्रदेशसभा ख : पूर्णलाल श्रेष्ठ नुवाकोट २ : नारायण खतिवडा प्रदेशसभा क : केशव पाण्डे प्रदेशसभा ख : विजय लोप्चन रामेछाप : कैलाश ढुंगेल प्रदेशसभा क : शान्ति प्रसाद पौडेल प्रदेशसभा ख : मिलन घिसिङ सिन्धुली १ : प्रदीप कटुवाल प्रदेशसभा क : सुवास देवकोटा प्रदेशसभा ख : रामकुमार कार्की सिन्धुली २ : मनोजजंग थापा प्रदेशसभा क : विनोद खड्का प्रदेशसभा ख : रामकुमार पौडेल प्रदेश १ मा झापा १ : अग्नि खरेल प्रदेशसभा क : रविन कोइराला प्रदेशसभा ख : तालमेल झापा २ : देवराज घिमिरे प्रदेशसभा क : एकराज कार्की प्रदेशसभा ख चिन्तन पाठक झापा ३ : प्रतिनिधिसभा तालमेल प्रदेशसभा क : बसन्त बानियाँ प्रदेशसभा ख : बाँकी झापा ४ : प्रतिनिधिसभा एलपी साँबा प्रदेशसभा क : राधाकृष्ण खनाल प्रदेशसभा ख : बाँकी झापा ५ : केपी शर्मा ओली प्रदेशसभा क : हिक्मत कार्की प्रदेशसभा ख : होमबहादुर थापा मोरङ १ : घनश्याम खतिवडा प्रदेशसभा क : उमाकान्त गौतम प्रदेशसभा ख : खड्ग बस्नेत मोरङ २ : ऋषिकेश पोखरेल प्रदेशसभा क : डीबी कार्की प्रदेशसभा ख : दिलाबल्लभ अधिकारी मोरङ ३ : भानुभक्त ढकाल प्रदेशसभा क : किशोर राई प्रदेशसभा ख : ज्ञानेन्द्र सुवेदी मोरङ ४ : विनोद ढकाल प्रदेशसभा क : जयप्रकाश चौधरी प्रदेशसभा ख : तालमेल मोरङ ५ : प्रतिनिधिसभा तालमेल प्रदेशसभा क : सन्तोष साह प्रदेशसभा ख : तालमेल मोरङ १ : लालबाबु पण्डित प्रदेशसभा क : रीता न्यौपाने प्रदेशसभा ख : तालमेल सुनसरी १ : प्रतिनिधिसभा तालमेल प्रदेशसभा क : रमेश बस्नेत प्रदेशसभा ख : विजयकुमार राई सुनसरी २ : भीम आचार्य प्रदेशसभा क : रेवती भण्डारी प्रदेशसभा ख : रामप्रसाद मेहता सुनसरी ३ : भगवती चौधरी प्रदेशसभा क : रोहित कार्की प्रदेशसभा ख : रामदेव यादव सुनसरी ४ : जगदिश कुसियत प्रदेशसभा क : गुणराज कोइराला प्रदेशसभा ख : तालमेल धनकुटा : राजेन्द्र राई प्रदेशसभा क : निस राई प्रदेशसभा ख : इन्द्र माझी भोजपुर : शेरधन राई प्रदेशसभा क : हरिबहादुर राई प्रदेशसभा ख : खड्गबहादुर कार्की संखुवासभा : राजेन्द्र गौतम प्रदेशसभा क : भविश्वर गुरुङ प्रदेशसभा ख : विहर लिङदेन ताप्लेजुङ : योगेश भट्टराई प्रदेशसभा क : तिलकुमार मेनेंबो प्रदेशसभा ख : मणिशेर पोमु ओखलढुंगा : यज्ञराज सुनुवार प्रदेशसभा क : अमिरबहादुर गुरुङ प्रदेशसभा ख : ज्ञानबहादुर खड्का सोलुखुम्बु : मानवीर राई प्रदेशसभा क : उत्तम बस्नेत प्रदेशसभा ख : बुद्धिकुमार राजभण्डारी उदयपुर १ : मेज चौधरी प्रदेशसभा क : विमल कार्की प्रदेशसभा ख : ईश्वरमणि राउत उदयपुर २ : ज्ञानेन्द्र श्रेष्ठ प्रदेशसभा क : देवराज राई प्रदेशसभा ख : जीवनाथ दहाल खोटाङ : विशाल भट्टराई प्रदेशसभा क : पीके राई प्रदेशसभा ख : रामप्रसाद दंगाल तेह्रथुम : विजय सुब्बा प्रदेशसभा क : किशोर यदु दुलाल प्रदेशसभा ख : तेजमान पाँचथर : बसन्त नेम्बाङ प्रदेशसभा क : राजकुमार भण्डारी प्रदेशसभा ख : अइन्द्रसुन्नर नेम्वाङ इलाम १ : महेश बस्नेत प्रदेशसभा क : सोम पराजुली प्रदेशसभा ख : दीपक थेबे इलाम २ : सुवासचन्द्र नेम्वाङ प्रदेशसभा क : गणेश बराल प्रदेशसभा ख : राम राना लुम्बिनी प्रदेश रुपन्देही१ छविलाल विश्वकर्मा प्रदेशसभा क : खाली प्रदेशसभा (ख) दधिराम न्यौपाने रुपन्देही२ विष्णुप्रसाद पौडेल प्रदेशसभा (क) : लिला गिरि र प्रदेशसभा (ख) : भोजप्रसाद श्रेष्ठ रुपन्देह३ खाली प्रदेशसभा (क) : खाली प्रदेशसभा (ख) : तुलसीप्रसाद चौधरी रुपन्देह४ खाली प्रदेशसभा (क) : हजरत अलि प्रदेशसभा (ख) : खाली रुपन्देही५ खाली प्रदेशसभा (क) : भुमेश्वर ढकाल प्रदेशसभा (ख) : खाली कपिलवस्तु१ बलराम अधिकारी प्रदेशसभा (क) : विष्णु पन्थी प्रदेशसभा (ख) : खाली कपिलवस्तु२ बृजेशकुमार गुप्ता प्रदेशसभा (क) : नवराज लामिछाने प्रदेशसभा (ख) : धर्मबहादुर लाल श्रीवास्तव कपिलवस्तु३ मंगलप्रसाद गुप्ता प्रदेशसभा (क) : अर्जुनकुमार रेग्मी प्रदेशसभा (ख) : खाली दाङ१ : शान्ता चौधरी प्रदेशसभा (क) : गंगाराम भट्टराई प्रदेशसभा (ख) : कुलप्रसाद केसी दाङ२ : शंकर पोखरेल प्रदेशसभा (क) : बलिभद्र राना प्रदेशसभा (ख) : गिरिराज केसी दाङ३ : कोमल वली प्रदेशसभा (क) : घनश्याम पाण्डे प्रदेशसभा (ख) : हुकुमबहादुर बस्नेत बाँके१ : सूर्यप्रसाद ढकाल प्रदेशसभा (क) : खाली प्रदेशसभा (ख) :दुर्गाप्रसाद चौधरी बाँके२ खाली प्रदेशसभा (क) : विजय यादव प्रदेशसभा (ख) : निरजबहादुर गुरुङ बाँके३ : किस्मतकुमार कक्षपति प्रदेशसभा (क) : रत्नबहादुर खत्री प्रदेशसभा (ख) : भीमबहादुर वली बर्दिया१ : लक्ष्मणराज ज्ञवाली प्रदेशसभा (क) : शालिकराम अधिकारी प्रदेशसभा (ख) : भक्तबहादुर विक बर्दिया२ : पंकजसिंह रौठोर प्रदेशसभा (क) : लहनु चौधरी प्रदेशसभा (ख) : कृष्णी थारू गुल्मी१ : प्रदीपकुमार ज्ञवाली प्रदेशसभा (क) : चिन्तामणि पाण्डे प्रदेशसभा (ख) : ठर्सूराम पाण्डे गुल्मी२ : गोकर्णराज विष्ट प्रदेशसभा (क) : डिल्लीराज भुसाल प्रदेशसभा (ख) : दिनेश पन्थी पाल्पा१ : नारायणप्रसाद आचार्य प्रदेशसभा (क) : राजुप्रसाद श्रेष्ठ प्रदेशसभा (ख) :खिमबहादुर सारु पाल्पा२ : ठाकुर गैरे प्रदेशसभा (क) : पर्शुराम भट्टराई प्रदेशसभा (ख) : ओमबहादुर घर्ती पश्चिम परासी१ : खाली प्रदेशसभा (क) : पुन्यप्रसाद पौडेल प्रदेशसभा ( ख) : दीपकराज शर्मा पश्चिम परासी२ : दीपेन्द्रकुमार अधिकारी प्रदेशसभा (क) : मणिप्रसाद गैरे प्रदेशसभा (ख) : खाली प्यूठान : सूर्य थापा प्रदेशसभा (क) : तुलसीराम शर्मा प्रदेशसभा (ख) : हरिप्रसाद रिजाल अर्घाखाँची : टोपबहादुर रायमाझी प्रदेशसभा (क) : चेतनारायण आचार्य प्रदेशसभा (ख) : रामजीप्रसाद घिमिरे रोल्पा : पूर्णबहादुर बुढामगर प्रदेशसभा (क) : कमल बुढाथोकी प्रदेशसभा (ख) : प्रेमबहादुर घर्तिमगर गण्डकी प्रदेशमा मनाङ : पोल्देन छोपाङ गुरुङ प्रदेशसभा : बाँकी मुस्ताङ : प्रेम तुलाचन प्रदेशसभा क : चन्द्र मोहान गौचन प्रदेशसभा ख : इन्द्र धारा बिष्ट कास्की १ : मनबहादुर गुरुङ प्रदेशसभा क : खगराज अधिकारी प्रदेशसभा ख : श्यामराज गुरुङ कास्की २ : विद्या भट्टराई प्रदेश सभा क : भीम कार्की प्रदेशसभा ख : मिना गुरुङ कास्की ३ : दामोदर बैरागी प्रदेशसभा क : गणेश मान गुरुङ प्रदेशसभा ख : राजिब पहारी बाग्लुङ १ : सूर्य पाठक प्रदेशसभा क : हिरा केसी प्रदेशसभा ख : नवराज पौडेल बागलुङ २ : मन्जु चालिसे प्रदेशसभा क : प्रकाश खत्री प्रदेशसभा ख : लक्ष्मण नवलपुर १ : कृष्ण पौडेल प्रदेशसभा क : खिमानन्द प्रदेशसभा ख : रोसन गहामगर नवलपुर २ : तिलक महत प्रदेशसभा क : पद्मा बिसी तनहुँ १ : एकबहादुर राना प्रदेशसभा क : राम बहादुर गुरुङ प्रदेशसभा ख : पूर्णबहादुर गुरुङ तनहुँ २ : किरण गुरुङ प्रदेशसभा क : केदार सिग्देल प्रदेशसभा ख : श्यामराजा महत गोर्खा १ : रामशरण बस्नेत प्रदेशसभा क : सुरेन्द्र थापा प्रदेशसभा ख : मोहन भट्ट गोरखा २ : अबुदुस मिया प्रदेशसभा क : राजु राना प्रदेशसभा ख : बसन्त गुरुङ पर्वत : पदम गिरी प्रदेशसभा क : भरत भक्त केसी प्रदेशसभा ख : मित्रलाल शर्मा म्याग्दी : हरिकृष्ण श्रेष्ठ प्रदेशसभा क : यम गर्बुजा प्रदेशसभा ख : देवेन्द्र केसी कर्णाली प्रदेशमा सुर्खेत १ : ध्रुवकुमार शाही प्रदेशसभा क : ठम्मर विष्ट प्रदेशसभा ख : डण्डीप्रसाद शर्मा सुर्खेत २ : अमृत विसी प्रदेशसभा क : यामलाल कंडेल प्रदेशसभा ख : ताराकेशर गौतम सल्यान : बाँकी प्रदेशसभा क : गुलावजंग शाह प्रदेशसभा ख : कुलबहादुर गिरी जाजरकोट : निरज आचार्य प्रदेशसभा क : डम्बर सिंह प्रदेशसभा ख : खिमबहादुर शाही दैलेख १ : रविन्द्रराज शर्मा प्रदेशसभा क : धर्मराज रेग्मी प्रदेशसभा ख : प्रेम थापा दैलेख २ : लक्ष्मी पोखरेल प्रदेशसभा क : तिलकप्रसाद रिजाल प्रदेशसभा ख : विनोदकुमार शाह जुम्ला : रतननाथ योगी प्रदेशसभा क : टेकराज पर्छाइ प्रदेशसभा ख : धीरेन्द्रराज गिरी हुम्ला : दल रावल प्रदेशसभा क : दल फडेरा प्रदेशसभा ख : छलफल जारी डोल्पा : गणेश शाही प्रदेशसभा क : शेरबहादुर बुढा प्रदेशसभा ख : धनचन्द्र वैजी मुगु : राजु कार्की प्रदेशसभा क : जितबहादुर मल्ल प्रदेशसभा ख : कर्णबहादुर मल्ल रुकुम पश्चिम : नन्दलाल शर्मा प्रदेशसभा क : नारायण शाह प्रदेशसभा ख : कर्णबहादुर घर्ती कालीकोट : नागेन्द्र शाही प्रदेशसभा क : कृष्ण आचार्य प्रदेशसभा ख : वीरेन्द्र बोगटी सुदूरपश्चिम प्रदेशमा बाजुरा : कर्ण थापा प्रदेशसभा (क) : बल्देव रेग्मी प्रदेशसभा (ख) : लालबहादुर थापा बझाङ : ऐन महर प्रदेसशभा क : एलबी रावल प्रदेशसभा ख : अफिलाल ओखेडा दार्चुला : गणेश ठगुन्ना प्रदेशसभा क : हरिदेव जोशी प्रदेशसभा ख : रामदत्त जोशी बैतडी : दामोदर भण्डारी प्रदेशसभा क : लिलाधर भट्ट प्रदेशसभा ख : सुरेन्द्र पाल डडेलधुरा : कर्ण मल्ल (बीपी कांग्रेस) प्रदेशसभा क : पठानसिंह बोहोरा प्रदेशसभा ख : गजेन्द्र शाही डोटी : गौरी ओली प्रदेशसभा क : चक्र मल्ल प्रदेशसभा ख : टेक बम अछाम१ : झपड बोहोरा प्रदेशसभा (क) : देवबहादुर कुँवर प्रदेशसभा (ख) : कृष्णप्रसाद जैसी अछाम२ : यज्ञ बोगटी प्रदेशसभा (क) : भीमबहादुर बिष्ट प्रदेशसभा (ख) : शिव उपाध्याय कञ्चनपुर१ : तारा लामा प्रदेशसभा क : बीरबहादुर थापा प्रदेशसभा ख : पल्लव भट्ट कञ्चनपुर२ : नरबहादुर धामी प्रदेशसभा : कृपा राना प्रदेशसभा ख : वचनबहादुर सिंह कञ्चनपुर३ : निरु पाल प्रदेशसभा (क) : राप्रपालाई छोड्ने, प्रदेशसभा (ख) : सुरेन्द्र बिष्ट कैलाली१ : टपेन्द्र रावल प्रदेशसभा क : द्वारिका न्यौपाने प्रदेशसभा ख : राप्रपालाई छोड्ने कैलाली २ : झपड रावल प्रदेशसभा क : कमला वली प्रदेशसभा ख : देवी पाण्डे कैलाली ३ : गौरीशंकर चौधरी प्रदेशसभा क : जयनारायण जोशी प्रदेशसभा ख : राप्रपालाई छोड्ने कैलाली ४ : लेखराज भट्ट प्रदेशसभा क : भीम देउवा प्रदेशसभा ख : हरिसिंह साउद कैलाली ५ : नारदमुनि राना प्रदेशसभा क : यज्ञ बास्तोला प्रदेशसभा ख : दुर्गा घिसिङ एकीकृत समाजवादीका उम्मेदवार इलाम क्षेत्र नं १ झलनाथ खनाल उदयपुर क्षेत्र नं २ जगन्नाथ खतिवडा रौतहट क्षेत्र नं १ माधवकुमार नेपाल बारा क्षेत्र नं ४ कृष्णकुमार (किसान) श्रेष्ठ काठमाडौं क्षेत्र नं ८ जीवनराम श्रेष्ठ ललितपुर क्षेत्र नं २ कृष्णलाल महर्जन धादिङ क्षेत्र नं १ राजेन्द्रप्रसाद पाण्डे मकवानपुर क्षेत्र नं२ विरोध खतिवडा कास्की क्षेत्र नं २ श्रीनाथ बराल गुल्मी क्षेत्र नं२ रामकुमारी झाँक्री पाल्पा क्षेत्र नं २ सोमप्रसाद पाण्डे रुपन्देही क्षेत्र नं २ राजु गुरुङ दाङ क्षेत्र नं १ मेटमणि चौधरी सल्यान प्रकाश बुढाथोकी (ज्वालां) डोल्पा धनबहादुर बुढा मगर दैलेख क्षेत्र नं १ अम्बरबहादुर थापा अछाम क्षेत्र नं १ शेरबहादुर कुँवर बझाङ भानुभक्त जोशी डोटी प्रेमबहादुर आले माओवादीबाट सुदूरपश्चिम प्रदेशमा उम्मेदवार कैलाली २ : भगतबहादुर बढवाल कैलाली ३ :कृष्ण चौधरी वा वीरमान चौधरी कञ्चनपुर १ : बिना मगर प्रदेशसभातर्फ बाजुरा क : कर्णबहादुर विक बझाङ ख : भीम भण्डारी कैलाली ३ ख नन्दबहादुर साउद कैलाली ५ क रमेश धामी दार्चुला ख : मानबहादुर धामी डडेलधुरा क खगराज भट्ट कञ्चनपुर २ क टेकेन्द्र भट्ट जसपाका उम्मेदवार सुनसरी १ अशोक राई सप्तरी ३ ख विदेश्वर यादव सिरहा १ख राजकुमार गुप्ता सिरहा २ राज किशोर यादव सिरहा २ख बिजय यादव सिरहा ३ख रेणु यादव सिरहा ४ डा वीरेन्द्र महतो सिरहा ४ख सुरेश मंडल घनुषा १ दिपक काकिकक घनुषा १क सुकेश्वर यादव घनुषा २क शैलेन्द्र यादव घनुषा २ख राम अशिष यादव घनुषा ३क जितेन्द्र यादव घनुषा ४क ज्ञानेन्द्र यादव महोतरी १ख राम श्रेष्ठ महतो महोतरी २क घमेककन्द्र साह महोतरी ३ हरि नारायण यादव महोतरी ३क दिपेन्द्र झा महोतरी ४ डा सुरेन्द्र यादव महोतरी ४ख सरोज कुमार सिंह सर्लाही १ प्रमोद साह सर्लाही १क सर्लाही २ख अशोक यादव सर्लाही ३ख संजय यादव सर्लाही ४ राकेश मिश्रा सर्लाही ४ख उदय कान्त मिश्र रौतहट १ख योगेन्द्र यादव रौतहट २ख सर्लाही ३क रामाश्रय चौघरी सर्लाही ४ख शेष अबुल कलाम बारा १ख सरोज कुमार यादव बारा २ राम सहाय प्रसाद यादव बारा २ख बच्चा राउत अहिर बारा ३ रामबाबू कुमार यादव बारा ३क भरत खडगा बारा ३ख पारस प्रसाद साह बारा ४ख आत्मा राम साह पर्सा १ प्रदिप यादव पर्सा १ख लाल बाबू राउत पर्सा २ सुरेन्द्र कुमिकक पर्सा २क राम नरेश यादव पर्सा ३ख डा मघु गुप्ता पर्सा ४ख सिंहासन साह कलवार बांके २ मो इस्तियाक राई"
प्रतिनिधि सभा र प्रदेश सभा सदस्यको निर्वाचनको लागि उम्मेदवारी दर्ता आज,"काठमाडौं : मंसिर ४ गते हुने प्रतिनिधि सभा र प्रदेश सभामा पहिलो हुने निर्वाचित हुने निर्वाचन प्रणालीतर्फ उम्मेदवारको मनोनयन पत्र दर्ता आज हुँदैछ। निर्वाचन आयोगले आइतबार बिहान १० बजेदेखि साँझ ५ बजेसम्म उम्मेदवारी दर्ता गर्न सकिने कार्यतालिका बनाएको हो। आज सम्बन्धित मुख्य निर्वाचन अधिकृत तथा निर्वाचन अधिकृतको कार्यालयमा उम्मेदवार आफैं वा उम्मेदवारका प्रतिनिधि र वारेसनामाबाट पनि मनोनयनपत्र दर्ता गर्न सकिने निर्वाचन आयोगले जनाएको छ। प्रमुख आयुक्त दिनेशकुमार थपलियाले उम्मेदवारले वारेसनामा वा प्रतिनिधिका माध्यमबाट पनि मनोनयनपत्र दर्ता गराउन सक्ने भएकाले सोका लागि आधिकारिक पत्र, वारेसनामा र निस्साजस्ता कागजात सम्बन्धित निर्वाचन अधिकृतको कार्यालयमा उपलब्धसम्म गराएर दल र उम्मेदवारलाई सहजीकरण गर्न आयोग तत्पर रहेको स्पष्ट पारेका छन्। निर्वाचनका लागि यही असोज २० गतेसम्ममा पहिलो हुने निर्वाचित हुने निर्वाचनका लागि मुख्य निर्वाचन अधिकृत ७७ र निर्वाचन अधिकृतको कार्यालय ८८ स्थानमा गरी १६५ निर्वाचन अधिकृतको कार्यालय स्थापना गरिसकेको छ। आयोगले प्रतिनिधिसभा र प्रदेशसभा सदस्य निर्वाचनका लागि निर्वाचन क्षेत्रको मतदाता सङ्ख्या, मतदान केन्द्रको सङ्ख्या र क्षेत्रफललाई आधार मानी सूत्रमा आधारित भई विद्यमान कानूनबमोजिम राजनीतिक दल वा उम्मेदवारले गर्ने खर्चको अधिकतम हद तोक्ने निर्णय गरी यही असोज १६ गते सार्वजनिक गरिसकेको छ। निर्वाचनका लागि समानुपातिक प्रणालीतर्फ उम्मेदवारको बन्दसूचीको सूचना आइतबार बिहान प्रकाशन भएको छ। निर्वाचनका लागि मतदाता नामावलीमा एक करोड, ७९ लाख ८८ हजार ५७० मतदाता सङ्ख्या रहेका छन्। निर्वाचनका लागि देशभर १० हजार ८९२ मतदानस्थल र सोअन्तर्गत २२ हजार २२७ मतदान केन्द्र कायम गरिएको छ। मनोनयनपत्र दर्ता गर्दा केके कागजात चाहिन्छ ? उम्मेदवारको नागरिकताको प्रमाणपत्रको प्रतिलिपि वा मतदाता परिचयपत्रको प्रतिलिपि मतदाता नामावलीमा नाम समावेश भएको निस्सा प्रस्तावक र समर्थकको मतदाता परिचयपत्रको प्रतिलिपि वा मतदाता नामावलीमा नाम रहेको निस्सा स्वघोषणा दलको उम्मेदवारको हकमा सम्बन्धित दलको औपचारिक पत्र धरौटी जम्मा गरेको नगदी रसिद वा बैङक भौचर उम्मेदवारको सम्पत्ति विवरणको सिलबन्दी खाम उम्मेदवारको वैयक्तिक विवरण"
बर्खे विपत्को बर्सेनि रोग,"दसैं आउँदा वर्षायाम सकिएको हुन्छ। त्यसैले किसान धानबाली लगाएर फुर्सदिला बनेका हुन्छन्। कतै पाकेको धान काटेर खेतमै सुकाइएको हुन्छ त कतै दसैंलगत्तै धान घर भित्र्याइन्छ। सामान्यतः नवदुर्गा भवानीको पूजा सकेर किसान खेतमा पस्छन्। वर्षभरीको खेतमा भएको दुःखकष्ट दसैंले बिर्र्साउँछ तर यो वर्षको दसैं प्रकृतिको चक्रविपरीत भयो। दसैं सुरु भएसँगै वर्षायाम झैं बेमौैसमी वर्षा केही दिन रह्यो। जल तथा मौसम विज्ञान विभागले यो वर्ष दसैंको बेला वर्षा हुने पूर्वानुमान गरेको थियो। धेरैले दसैं हिले मात्र हुने अनुमान गरे। हिले मात्र होइन, दसैंको दिनदेखि बाढी र पहिरोले जनतालाई सास्ती दिएको छ। नेपाल विपद् जोखिम न्यूनीकरण पोर्टलका अनुसार गएको सात दिनभित्र आगलागीका २६, पहिरो १५ वटा, भारी वर्षा ११ वटा र एउटा हिमपहिरो गएको छ। पहिरोमा परी तीनजना, बाढीबाट दुई र हिमपहिरोबाट एकजनाले ज्यान गुमाएका छन्। बेपत्ता ब्यक्तिको खोजी जारी छ। बेमौसमी भारी वर्षाबाट भएको जनधनको क्षतिको विवरण अझै आउन बाँकी छ। लगाएको धानबाली नष्ट भएको छ। वर्षा नरोकिएकाले अझैै उद्धारका काम जारी छन्। राहत र पुनर्स्थापनाका काम हुन सकेको छैन। जलवायु परिवर्तनको असरका कारण इको सिस्टम नै खल्बलिएको छ। समयमै वर्षा नहुने, बैमौसमी वर्षा हुनेजस्ता कारणले जनधनको क्षति भइरहेको छ। सिँचाइ गर्ने बेलामा पानी नपरेर खडेरी भइरहेको छ। जेनतेन लगाइएका बाली पनि बेमौसमी अतिवृष्टिबाट क्षति व्यहोरिरहेका छन्। हिउँ पग्लेर हिमाल नाङ्गा हुन थालेका छन्। हिमताल फुट्ने खतरा उत्तिकै छ। सडक सञ्जाल विस्तारका नाममा पहाडी जिल्लामा जथाभावी डोजर चलाउँदा पहिरोको गएको छ। २०७२ सालको विनासकारी भूकम्पको घाउ निको हुन नपाउँदै पटक पटक भूकम्पका धक्का महसुस भइरहेका छन्। मापदण्डविपरीत बनाइएका भवन संरचना भूकम्पको जोखिममै छन्। प्राकृतिक रूपमा हुने विपद्मा उद्धार, राहत र पुनर्स्थापनाका विषयमा राज्यका तीनवटै सरकार जिम्मेवार देखिँदैनन्। विपद् व्यवस्थापनमा पूर्वतयारी नगर्दा यो वर्ष दसैंमै पीडितको विचल्ली भएको छ। तत्काल उद्दार गर्ने र राहत दिने व्यवस्था नहुँदा पीडित मारमा परेका छन्। आफूले तत्काल राहात दिएर थप राहातका लागि प्रदेश र संघीय सरकारलाई गुहार्नुपर्नेमा स्थानीय तह जिम्मेवारी र दायित्व अरू सरकारमाथि थोपरेर पन्छिन खोजेको देखिन्छ। अघिल्लो वर्षका विपद् पीडितले राहत नपाउँदै यो वर्ष फेरि प्राकृतिक विपद्को मारमा कैयौं नागरिक परेका छन्। स्थानीय सरकारले प्रदेश सरकारलाई, प्रदेश सरकारले संघीय सरकारलाई राहत माग गर्दै सिफारिस गरेर पीडित वर्षौंसम्म राहतकै प्रतीक्षामा बस्नु परेको अवस्थाको अन्त्य हुनुपर्छ। प्राकृतिक रूपमा आउने विपद्को कुनै पूर्वअनुमान गर्न सकिँदैन तर पूर्वतयारी भने स्थानीय, प्रदेश र संघ तीनै तहका सरकारले गर्नुपर्छ। किनभने यस्तो विपद् यसअघि पटक पटक खेपेकै हौं। विपद्को समयमा सबैभन्दा पहिलो काम उद्धार हुन्छ। राज्य संयन्त्र वा तालिम प्राप्त उद्धारकर्मी आउनुअघि नै स्थानीय आफ्नो बल, बुद्धि र विवेकले परम्परागत सीप, ज्ञान र क्षमताको आधारमा उद्धारमा खटिन्छन्। तीनै तहका सरकारले जोखिम सम्भावित क्षेत्रका हरेक सचेत नागरिकलाई उद्धारसम्बन्धी तालिम दिन जरुरी छ। बस्ती र समुदायमा नै विपद्मा उद्धार गर्ने जनशक्ति उत्पादन हुनुपर्छ। पीडितलाई सुरक्षित आवासस्थलमा राख्न पनि स्थानीय नै खटिन्छन्। उद्धार गरिएका व्यक्तिको प्राथमिक उपचार गर्न समुदायबाटै हुन्छ। त्यसैले समुदाय स्तरमै विपद्मा प्राथमिक उपचार गर्ने दक्ष जनशक्ति उत्पादन र प्राथमिक उपचार केन्द्र बनाउनुपर्छ। पाँच वर्षे कार्यकाल पूरा गर्दा पनि देशका धेरैै स्थानीय तहले एम्बुलेन्स र दमकल खरिदलाई प्राथमिकतामा राखेनन्। आपत्कालीन उद्धार गर्ने प्रयोजनका लागि मोटरबाटोको पहुँच भएका हरेक स्थानीय तहमा कम्तीमा पनि एउटा एम्बुलेन्स हुनैपर्ने बाध्यात्मक व्यवस्था नीतिगत तथा कार्यक्रममै गर्नुपर्छ। प्राथमिक राहत पनि स्थानीयबाटै उपलब्ध हुन्छ जुन पर्याप्त हुँदैन। तीन तहकै सरकारले तत्कालै राहतको व्यवस्था गर्नुपर्छ। स्थानीय सरकारले प्रदेश सरकारलाई, प्रदेश सरकारले संघीय सरकारलाई राहत माग गर्दै सिफारिस गरेर पीडित वर्षौंसम्म राहतकै प्रतीक्षामा बस्नु परेको अवस्थाको अन्त्य हुनुपर्छ। क्षतिको अनुगमन, मूल्यांकन गरेर तत्कालै राहत दिनुपर्छ। अनि मात्र पीडितको घाउमा मल्हम लगाउन सकिन्छ। तब मात्र जनमुखी सरकार ठहरिन्छ। त्यसपछि गाउँमै सिंहदरबार पुगेको अनुभूति नागरिकले गर्नेछन्।"
निर्वाचन आयोगले सार्वजनिक गर्यो समानुपातिक उम्मेदवारको सूची,काठमाडौं : निर्वाचन आयोगले समानुपातिक निर्वाचन प्रणाली तर्फका उम्मेदवारहरुको बन्दसूची सार्वजनिक गरेको छ। आइतबार बिहान आयोगले राजनीतिक दलले बुझाएको प्रतिनिधि सभा र प्रदेश सभाका समानुपातिक सूची सार्वजनिक गरेको हो। आयोगले समानुपातिक तर्फका उम्मेदवारलागि मुख्य निर्वाचन अधिकृतको कार्यालय खडा गरी यही असोज २ र ३ गते उक्त बन्दसूची पेस गर्ने गरी निर्वाचन कार्यक्रम तय गरेको थियो। आयोगका अनुसार प्रतिनिधि सभा सदस्यको समानुपातिक तर्फको निर्वाचनमा ४८ वटा राजनीतिक दलले उम्मेदवारको बन्द सूची बुझाएका छन्। प्रतिनिधिसभा र प्रदेशसभाको आगामी मंसिर ४ गते हुने निर्वाचनका लागि आइतबार प्रत्यक्षतर्फको उम्मेदवारी दर्ता गरिँदैछ। आयोगले सार्वजनिक गरेको समानुपातिक तर्फका प्रतिनिधि सभाका उम्मेदवारको नामावली :
उम्मेदवारीको धपेडीमा दलहरू,"काठमाडौं : सबैभन्दा जटिल काम हो मान्छे छान्नु। छनोटमा पर्नेहरू खुसी हुन्छन्। नपर्नेहरू चित्त दुखाउँछन्। राजनीतिक दलहरू यति बेला यही असजिलो काम फत्ते गर्ने बाध्यतामा छन्। प्रतिनिधिसभा र प्रदेशसभाको आगामी मंसिर ४ गते हुने निर्वाचनका लागि उम्मेदवारको अन्तिम टुंगो लगाइरहेका छन्। जब कि आइतबार प्रत्यक्षतर्फको उम्मेदवारी दर्ता गरिँदै छ। प्रमुख निर्वाचन आयुक्त दिनेशकुमार थपलियाले मनोनयनपत्र दर्ताको कार्यक्रम सार्न केही दलले आग्रह गरे पनि यथावत् नै राखिएको जानकारी दिए। विद्यमान कानुनी अवस्थाभित्र निर्वाचन कार्यक्रम हेरफेर गर्ने आधार नदेखिएको उनले बताए। बरु बाढीपहिरोलगायत विपद्का कारण कठिनाइ भए आइतबार बिहान १० बजेभित्र अत्यावश्यक कागजात उपलब्ध गराए आयोगले सहजीकरणको व्यवस्था मिलाएको प्रेस विज्ञप्तिमा जनाइएको छ। तर, त्यसको पूर्वसन्ध्यासम्म अधिकांश दलले कसलाई टिकट दिने भनेर छिनोफानो गरिसकेका छैनन्। उम्मेदवार टुंगो लगाएकामध्ये पनि धेरै ठाउँमा चर्को असन्तुष्टि देखिएको छ। टिकट नपाएकाहरूले पार्टी परित्यागको घोषणा गर्दै स्वतन्त्र उम्मेदवारी दिने बताइरहेका छन्। माओवादी केन्द्र अध्यक्ष पुष्पकमल दाहाल प्रचण्ड सुरक्षित क्षेत्र खोज्दै गोरखा २ पुगेका छन्। एमाले अध्यक्ष केपी शर्मा ओली र जसपा अध्यक्ष उपेन्द्र यादव सहमतिका क्रममा। सत्तारुढ गठबन्धनमा रहेको जसपा सिट बाँडफाँटमा कुरा नमिलेपछि एमालेसँग तालमेल गर्न पुगेको छ। प्रतिनिधिसभातर्फ एमालेले १७ र जसपाले ३५ सिट सघाउने भएका छन्। प्रदेशसभातर्फ एमालेलाई ७० र जसपालाई ४२ सिटमा तालमेल गर्ने सहमति भएको सहमतिपत्रमा उल्लेख छ। जसमध्ये जसपाले प्रदेश १ मा दुई, मधेसमा १४ र लुम्बिनीमा एक सिट पाएको हो। सत्तारुढ गठबन्धनबाट बाहिरियो जसपा एमालेसँग ५२ सिटमा तालमेल (एमाले ३५, जसपा १७) गठबन्धनमा लोसपाको प्रवेश लोसपाले पायो ८ सिट, कांग्रेसको भागमा पर्यो ९० गठबन्धनबाट माओवादी ४५, एकीकृत समाजवादी २० र जनमोर्चालाई २ सिट एमालेले ३ ठाउँमा राप्रपालाई सघाउने मकवानपुरमा कमल थापालाई एमालेको समर्थन देउवाविरुद्ध एमालेले उठाएन उम्मेदवार, मल्ललाई साथ चितवनबाट गोरखा पुगे प्रचण्ड टिकट नपाएपछि दलहरूमा चर्को असन्तुष्टि पार्टी परित्याग गर्दै स्वतन्त्र उम्मेदवारी घोषणा भुसालद्वारा एमाले परित्याग, रावल निर्णय लिँदै शाक्यद्वारा टिकट अस्वीकार, विकल्प खोज्न ओलीलाई आग्रह सभामुख सापकोटाले पनि छाडे चुनावी मैदान डा भट्टराई उठेनन्, छोरीलाई बनाए उम्मेदवार जसपाको बहिर्गमनसँगै मधेसकेन्द्रित अर्को दल लोसपा सत्तारुढ गठबन्धनमा पुगेको छ। प्रधानमन्त्री निवास बालुवाटारमा शनिबार दिनभर कांग्रेस र लोसपा नेताहरूबीच वार्ता चलेपछि सहमति भएको छ। कांग्रेस सभापति एवं प्रधानमन्त्री शेरबहादुर देउवासँग सहमतिका क्रममा लोसपा नेता । जसअनुसार लोसपाले प्रतिनिधिसभातर्फ ८ र प्रदेशसभातर्फ १६ सिट पाउने भएको छ। गठबन्धन दल कांग्रेस, माओवादी केन्द्र, एकीकृत समाजवादी र राष्ट्रिय जनमोर्चाबीच चुनावी तालमेल भएको छ। माओवादीले ४५, एकीकृत समाजवादीले २० र जनमोर्चाले २ सिट पाएका छन्। बाँकी ९८ स्थानमा कांग्रेस र लोपसाबीच भागबन्डा भएको हो। सत्तारुढ दल कांग्रेस, माओवादीले उम्मेदवार चयन सकेका छैनन्। डडेलधुरामा प्रधानमन्त्री एवं कांग्रेस सभापति शेरबहादुर देउवाविरुद्ध एमालेले उम्मेदवार उठाएको छैन। कांग्रेस छाडेर कांग्रेस बीपीमा गएका कर्ण मल्ल देउवासँग प्रतिस्पर्धामा उत्रिने भएका छन्। मल्ललाई एमालेले साथ दिएको छ। असन्तुष्टिपछि पार्टी परित्याग, स्वतन्त्र उम्मेदवारी घोषणा टिकट वितरणसँगै दलहरूमा व्यापक असन्तुष्टि देखिएको छ। एमाले नेता भीम रावल टिकट नपाएपछि आक्रोशित देखिएका छन्। स्थायी कमिटी सदस्य घनश्याम भुसालले त पार्टी ने परित्याग गरेका छन्। पार्टीमा नीति र विधिको पुनःथापना हुने कुनै सम्भावना नदेखेको र अध्यक्ष केपी शर्मा ओलीसँगै रहेर आन्दोलन र आफैंप्रति पनि इमानदार रहन नसक्ने भएपछि एमालेमा नबस्ने निर्णय गरेको भुसालले सामाजिक सञ्जाललमा लेखेका छन्। म स्वयम्ले ४५ वर्षसम्म आफ्नो सम्पूर्ण सामथ्र्य समर्पित गरेको यो पार्टीमा नीति र विधिको पुनर्थापना हुने कुनै सम्भावनासमेत नदेखेपछि, अध्यक्ष ओलीसँगै रहेर आन्दोलन र आफैंप्रति पनि इमान्दार रहन नसकिने भएपछि यस पार्टीमा नरहने निष्कर्षमा पुगेको छु, भुसालले सामाजिक सञ्जालमा लेखेका छन्, नेकपा एमाले भित्र रहँदा विधि, पद्धति र सही नीतिका लागि संघर्षमा लागेका सहयोद्धा र सहकर्मीहरूप्रति सदा मेरो ऐक्यबद्धता रहनेछ। राष्ट्रको सर्वोपरी हितका लागि म उत्तिकै सक्रिय रहने छु। कमरेडहरू ! सत्य र सही बाटाको खोजमा इतिहासको कुनै बिन्दुमा हामी पुनः भेट हुनेछौं। एमालेले यो पटक केही नयाँ अनुहारलाई उम्मेदवार बनाउने भएको छ। पूर्वउपाध्यक्ष रावललाई टिकट नदिएको विरोधमा अछामका क्षेत्रीय कमिटी संयोजक प्रकाश शाहले राजीनामा दिएका छन्। शाहले पार्टी अध्यक्ष ओलीलाई पत्र लेख्दै पदबाट राजीनामा दिएको जानकारी गराएका छन्। अछाम जिल्ला इन्चार्ज झपट बोहराको उपस्थितिमा बसेको बैठकले क्षेत्र नम्बर १ मा सर्वसम्मत रूपमा रावललाई प्रतिनिधिसभा सदस्य उम्मेदवार बनाउन सिफारिस गरेको थियो। तर, एमालेले रावललाई नभई जिल्ला इन्चार्ज बोहरालाई टिकट दिने निर्णय गरेपछि नैतिकताको आधारमा राजीनामा दिएको शाहले बताएका छन्। उनले पत्रमा लेखेका छन्, समन्वय कमिटीको सर्वसम्मत सिफारिसभन्दा अन्य निर्णय भएकाले समन्वय कमिटीको संयोजक पदमा बसिरहन मेरो नैतिकताले नमान्ने भएकाले आजैको मितिबाट क्षेत्रीय समन्वय कमिटीको संयोजक पदबाट राजीनामा दिएको जानकारी साथ अनुरोध छ। प्रदेश १ अन्तर्गत सुनसरी क्षेत्र नम्बर १ मा एमालेमा असन्तुष्टि देखिएको छ। २०७४ मा एमालेले जितेको उक्त क्षेत्र यसपटक जसपाको भागमा परेपछि एमालेमा विरोध भएको हो। निवर्तमान सांसद जयकुमार राई मात्रै उम्मेदवार सिफारिस भएका थिए। एमालेको मोरङ र सुर्खेतलगायत जिल्लामा असन्तुष्टि देखिएको छ। टिकट नपाएपछि निवर्तमान सांसद गंगा चौधरीले एमाले छोडेकी छन्। उनी २०६४, २०७० र २०७४ गरी तीनपटक समानुपातिकबाट सांसद बनेकी थिइन्। रावल र भुसालबाहेक १० बुँदे पक्षधरले पाए टिकट भीम रावल र घनश्याम भुसालबाहेक १० बुँदे सहमति गरी एमालेमै रहेका नेताहरूले टिकट पाएका छन्। माधवकुमार नेपालसँग नगएर १० बुँदे सहमति गरेर पार्टीमा बस्नेमध्ये रघुजी पन्त समानुपातिकतर्फ बन्दसूचीमा परेका छन्। उपाध्यक्ष अष्टलक्ष्मी शाक्यले काठमाडौं८ बाट टिकट पाएकी छन्। तर, उनले पार्टीको टिकट अस्वीकार गरेकी छन्। अध्यक्ष केपी शर्मा ओलीलाई टेलिफोन गरेर विकल्प खोज्न आग्रह गरेकी छन् । फेरि यस्तो कुरा नगर्नुहोस्, मैले अब संसदीय राजनीतिबाट बिदा लिन्छु भनेकी छु, शाक्यले भनिन्, विकल्प खोज्न पनि आग्रह गरेकी छु। उपाध्यक्ष युवराज ज्ञवालीले उम्मेदवार नहुने घोषणा गरेका छन्। अर्का उपाध्यक्ष सुरेन्द्र पाण्डेले चितवन १ बाट टिकट पाएका छन्। त्यस्तै सचिव गोकर्ण विष्टले गुल्मी २, निवर्तमान सचिव भीम आचार्यलाई सुनसरी २ बाट टिकट दिइएको छ। त्यस्तै झपट रावलले कैलाली २ बाट, ओखलढुंगाबाट यज्ञबहादुर सुनार र जाजरकोटबाट निरज आचार्यलागतलले टिकट पाएका छन्। ओलीनिकट जसले पाएनन् टिकट ओलीका विश्वासपात्र एव पूर्वमन्त्री पार्वत गुरुङ टिकटबाट वञ्चित भएका छन्। २०७४ को निर्वाचनमा दोलखाबाट गुरुङ भारी मतले विजयी भएका थिए। त्यस्तै एमाले बागमती प्रदेशका अध्यक्ष आनन्द पोखरेलले पनि टिकट पाएनन्। दुवै दोलखाका हुन्। गुरुङ र पोखरेलको अन्तरद्वन्द्वमा त्यहाँ प्रतिनिधिसभा सदस्यमा बालकृष्ण शिवाकोटीलाई उम्मेदवार बनाउने भएको छ। गुरुङ र पोखरेल दुवै ओली निकट हुन्। मोरङ १ मा दाबेदारी गरिरहेकी पूर्वउपसभामुख शिवमाया तुम्बाहाम्फेलाई एमालेले टिकट दिएन। उनी पनि ओली निकट हुन्। मोरङ १ मा एमाले निवर्तमान प्रतिनिधिसभा सदस्य घनश्याम खतिवडालाई नै टिकट दिएको छ। ओली निकट खिमलाल भट्टराईले पनि यो पटक टिकट पाएनन्। रुपन्देही ५ बाट उनको एकल नाम सिफारिस भएको थियो। रामेछापबाट माधव ढुंगेलले पनि टिकट पाएनन्। उनी पनि ओली निकट हुन्। नयाँलाई टिकट एमालेले यो पटक केही नयाँ अनुहारलाई उम्मेदवार बनाउने भएको छ। अन्यायमा परेको भनिने गरिएका ठाकुर गैरेले पाल्पा २ बाट टिकट पाएका छन्। त्यस्तै प्यूठानबाट सूर्य थापाले टिकट पाएका छन्। उनी ओली प्रधानमन्त्री हुँदा प्रेस सल्लाहकार थिए। जाजरकोटबाट निरज आचार्य, बाँके १ बाट सूर्य ढकाल, गोरखा २ बाट अब्दुस मिया, मकवानपुर २ महेश बर्तौला, काठमाडौं १ किरण पौडेल, बझाङबाट ऐन महर मैदानमा उतारेको छ। उम्मेदवारी दर्ता आज जसपाएमाले र गठबन्धनलोसपा तालमेल अधिकांश दलद्वारा अन्तिम घडी टिकट वितरण टिकट पाउनेलाई हर्ष, नपाउनेहरू रुष्ट कतिपय नेताद्वारा पार्टी परित्याग, स्वतन्त्र उम्मेदवारी घोषणा सभामुख सापकोटा नउठ्ने, शाक्यद्वारा टिकट अस्वीकार राप्रपाका नेता कार्यकर्ताले केही जिल्लामा बिद्रोह गरेका छन्। डोटी, बाँके, डडेलधुरालगायत धेरै जिल्लामा असन्तुष्टि देखिएको छ। झापा ४ बाट उम्मेदवारी घोषणा गरेकी खुस्बु ओलीले टिकट खोसिएपछि स्वतन्त्र उम्मेदवार दिने घोषणा गरेकी छन्। चितवनबाट गोरखा पुगे प्रचण्ड माओवादी केन्द्र अध्यक्ष पुष्पकमल दाहाल प्रचण्ड सुरक्षित क्षेत्र खोज्दै गोरखा २ पुगेका छन्। उनी २०७४ को निर्वाचनमा चितवन ३ बाट निर्वाचित भएका थिए। उनले त्यसअघि रोल्पा, काठमाडौं, सिरहाबाट यसभन्दा पहिले चुनाव लडेका थिए। चितवन ३ मा एमालेराप्रपा गठबन्धनबाट पूर्वमन्त्री विक्रम पाण्डेले चुनाव लड्ने भएका छन्। नेपाल स्वतन्त्र पार्टीका संयोजक रवि लामिछाने पनि चितवन ३ मै उठ्ने तयारीमा छन्। एमालेराप्रपा आंशिक तालमेल एमाले र राप्रपाले आंशिक मात्रै तालमेल गर्ने भएका छन्। झापा ३, रुपन्देही ३ र बाँके २ मा तालमेल गर्ने पाएका छन्। झापा ३ मा राप्रपाका अध्यक्ष राजेन्द्र लिङदेन, बाँके २ मा महामन्त्री डा धवलशमशेर राणा र रुपन्देही ३ बाट दीपक बोहरालगायत सीमित सिटमा मात्रै तालमेल हुने भएको हो। एमालेले मकवानपुर १ मा राप्रपा नेपाल अध्यक्ष कमल थापालाई समर्थन गर्ने जनाइएको छ। सभामुख सापकोटा नउठ्ने सभामुख अग्निप्रसाद सापकोटाले प्रतिनिधिसभा निर्वाचनमा उम्मदेवार नबन्ने घोषणा गरेका छन्। उनी २०७४ को निर्वाचनमा सिन्धुपाल्चोक१ बाट निर्वाचित भएका थिए। उक्त क्षेत्रमा गठबन्धनबाट कांग्रेस नेता मोहनबहादुर बस्नेत र सापकोटा दुवैको दाबी थियो। बस्नेतले कुनै पनि हालतमा सापकोटालाई नछोड्ने बताउँदै आएका थिए। सिन्धुपाल्चोकमा दुर्ई क्षेत्र छन्। जसमा क्षेत्र नम्बर १ माओवादीकै भागमा पर्यो। बस्नेत क्षेत्र नम्बर २ मा लड्न तयार भए। तर, सभामुख सापकोटाले मनोनयन दर्ताको अघिल्लो दिन आफू उम्मेदवार नबन्ने जानकारी गराएका छन्। उक्त क्षेत्रबाट माओवादी केन्द्रका पोलिटब्युरो सदस्य माधव सापकोटा उम्मेदवार हुने भएका छन्। सभामुख सापकोटाले पत्रकार सम्मेलन गरेर नै उम्मेदवार नहुने घोषणा गरे। पार्टी, सिन्धुपाल्चोक र खासगरी क्षेत्र नम्बर १ का मतदाता तथा शुभचिन्तकहरूले पुनः प्रतिनिधिको भूमिका निर्वाह गरोस् भन्ने शुभेच्छा राख्नुभएकोमा धन्यवाद दिँदै आगामी २०७९ मंसिर ४ को प्रतिनिधिसभा निर्वाचनमा उम्मेदवार नबन्ने निर्णय गरेको निवेदन गर्न चाहन्छु, सभामुख सापकोटाले भने। सापकोटा २०६४ र २०७० सालमा संविधानसभामा सिन्धुपाल्चोक२ बाट निर्वाचित भएका थिए। उम्मेदवार सिफारिस गर्दा माओवादीको जिल्ला कमिटीले सभामुख सापकोटासँगै माधव सापकोटाको नाम सिफारिस गरेको थियो। मलाई लगातार तीन पटक निर्वाचित गरी राष्ट्रिय भूमिका निर्वाह गर्ने र जनताको सेवा गर्ने अवसर दिनुभएकोमा सिन्धुपाल्चोकका आदरणीय मतदाता एवम् जनसमुदायमा हार्दिक आभार व्यक्त गर्छु, सभामुख सापकोटाले भने, संघर्षशील पृष्ठभूमि, राजनीतिक पहलकदमीको सम्भाव्यता तथा जिम्मेवारीप्रतिको इमानदारिताका कारण पार्टी, सिन्धुपाल्चोक र खासगरी क्षेत्र नम्बर १ का मतदाता एवम् शुभचिन्तकहरूले पुनः जनप्रतिनिधिको भूमिका निर्वाह गरोस् भन्ने शुभेच्छा राख्नुभएकोमा धन्यवाद दिँदै आगामी २०७९ मंसिर ४ को प्रतिनिधिसभा निर्वाचनमा उम्मेदवार नबन्ने निर्णय गरेको निवेदन गर्न चाहन्छु। संसदीय भूमिका नरहे पनि म देश, जनता र अग्रगमनको पक्षमा निरन्तर क्रियाशील भइरहनेछु। भट्टराई उठेनन्, छोरी उम्मेदवार डा बाबुराम भट्टराई नेतृत्वको नेपाल समाजवादी पार्टीले प्रतिनिधिसभातर्फ दुई सिट पाएको छ। माओवादीबाट पाएको काठमाडौं ७ र सर्लाही २ मा उक्त पार्टीका उम्मेदवारलाई टिकट दिइएको हो। काठमाडौं ७ मा मानुषी यमी भट्टराई उम्मेदवार हुने भएकी छन्। डा भट्टराईले गोरखा २ मा प्रचण्डलाई समर्थन गरेपछि छोरी मानुषीलाई प्रचण्डकै प्रस्तावमा काठमाडौं ७ मा उम्मेदवार बनाइएको हो। काठमाडौं ७ मा यसअघि पहिलो संविधानसभा निर्वाचनमा मानुषीकी आमा हिसिला यमी निर्वाचित भएकी थिइन्। सोही क्षेत्रमा २०७० सालमा पराजित भएकी थिइन्। यस्तै सर्लाही २ बाट महिन्द्रराय यादवले टिकट पाएका छन्।"
पहिरोमा फसेर बिचल्ली,"गोरखा : चुमनुब्री गाउँपालिका६ स्थित लोक्पा पहिरोको बीचमा एक व्यक्ति घाइते अवस्थामा तीन दिनदेखि फसिरहेका छन्। चुम्चेत र छेकम्पारमा मजदुरी गरी बस्ने सुर्खेतका ३४ वर्षका दीपक जीसी गत बिहीबारदेखि फसिरहेको गाउँपालिका अध्यक्ष निमा लामाले बताए। उनका अनुसार छेकम्पारबाट फर्कँदै गरेका जीसी पहिरोमा फसेर बिचल्लीमा परेका हुन्। लोक्पाको ठूलो पहिरोमा खुट्टा भाँचिएर घाइते भएका रहेछन्। ढुंगामुनि लुकिरहेका उनको खुट्टा गन्हाइसकेको अवस्थामा आज (शनिबार) स्थानीयवासीले देखेछन्, लामाले भने, तीन दिनदेखि खान पिउनु छैन। बिचल्ली भएको छ। उनको हेलिकप्टरबाट उद्धार गर्नुपर्ने भएकाले पहल गरिरहेको लामाले बताए। जीसीको देब्रेखुट्टा भाँचिएको भेटिएको शनिबार उनलाई खानेकुरा पुर्याएर फर्किएका स्थानीयवासी सेराप गुरुङले बताए। केरौंजाका दुई जना छेकम्पारबाट दौड्दै आएका रहेछन्। उनीहरूले पहिरोमा एक जना फँसिरहेका छन्। खानु पिउनु केही छैन भने, गुरुङले भने। त्यसपछि आफूले मानवता देखाउने यस्तै बेला हो भन्ने ठानी पिठो र औषधीहरू पुर्याउन जाने तयारी गरेको उनले सुनाए।। स्थानीय लोप्साङ लामा र छेतेन लामाले बिस्कुट र अरू खानेकुरा पनि दिनुभयो। स्वास्थ्यकर्मीले दुखाइ कम गर्ने ब्रुफिन र दुखेको ठाउँमा दल्ने मुभ दिनुभयो, उनले भने, त्यसपछि म र मेरो भाइ टासीदोर्जे पहिरोका बीचबीचमा दौडिएर गयौँ। ८ सय मिटर लामो पहिरो पार गरी ढुंगाको कोकेरामा पुगेर घाइतेलाई भेटेको उनले बताए। तीन माना चम्पा, खोले, पानी र बिस्कुटलगायत खानेकुराहरू दियौं। उहाँले आफ्ना समस्याहरू सुनाइरहनु भएको थियो, गुरुङले भने, औषधि खाने तरिका सिकाएर हतारहतार गरेर फर्कियौँ। उनले आफूलाई चाँडै उद्धार गरिदिन अनुरोध गरिरहेको उनले बताए। जीसीले लामो समयदेखि चुम्चेत र छेकम्पारमा घर निर्माणमा काठ, ढुंगा बोक्ने काम गर्दै आएका छन्। यस्तै मनास्लु क्षेत्रको पदमार्ग भ्रमणमा गएका झन्डै ५० विदेशी पर्यटक चार दिनदेखि फसिरहेका छन्। अबिरल वर्षाका कारण गएको पहिरोका कारण चुमनुब्री गाउँपालिका४ गप र सोही गाउँपालिकाको वडा नं ६ चुम्लिङमा ठूलो संख्यामा विदेशी पर्यटक फसेका गाउँपालिका अध्यक्ष लामाले बताए। चार दिनदेखि पर्यटक तल झर्न पनि सकेका छैनन्, माथि जान पनि सकेका छैनन्, लामाले भने, हिजो दुईवटा हेलिकप्टरले पेवामा फसेका पर्यटकको उद्धार गरियो। अझै करिब ५० जना फसिरहेका छन्। हेलिकोप्टरबाट उद्धारका लागि जिल्ला प्रशासन कार्यालय, नेपाली सेना, गृह मन्त्रालयमा कुराकानी भइरहेको छ। लामो समयसम्म वृद्ध पर्यटकहरू अलपत्र भएपछि विचल्ली भएको गाइड साने गुरुङले सुनाए। कसैको भिसा सकिने बेला भएको छ, कसैको खर्च सकिएको छ, उनले भने, धेरैजसा वृद्ध पर्यटकहरू छन्। धेरै बिचल्ली भएको छ। चुम्चेतको सर्दीभीरमा सात वर्षअघि निर्माण गरिएको क्यान्टिलिभर पुल क्षतिग्रस्त भएको छ। लगातारको वर्षापछिको पहिरोले पुल क्षतिग्रस्त भएको स्थानीयवासी सेराप लामाले बताए। सो पुल अवरुद्ध हुँदा चुमनुब्री६ का तीन सय घरधुरी र वडा नं ७ का करिब तीन सय घरधुरीका बासिन्दा प्रभावित भएका छन्। ठाउँठाउँमा पहिरो जाँदा बाटो र क्यान्टिलिभर पुल भत्किएपछि स्थानीयवासी आवतजावत गर्न पाएका छैनन्। खाद्यान्नलगायत दैनिक उपभोग्य सामग्री ढुवानी गर्न नसक्दा सो क्षेत्रका बासिन्दा प्रभावित भएका उनले बताए।"
बर्खे विपत्को बर्सेनि रोग,"दसैं आउँदा वर्षायाम सकिएको हुन्छ। त्यसैले किसान धानबाली लगाएर फुर्सदिला बनेका हुन्छन्। कतै पाकेको धान काटेर खेतमै सुकाइएको हुन्छ त कतै दसैंलगत्तै धान घर भित्र्याइन्छ। सामान्यतः नवदुर्गा भवानीको पूजा सकेर किसान खेतमा पस्छन्। वर्षभरीको खेतमा भएको दुःखकष्ट दसैंले बिर्र्साउँछ तर यो वर्षको दसैं प्रकृतिको चक्रविपरीत भयो। दसैं सुरु भएसँगै वर्षायाम झैं बेमौैसमी वर्षा केही दिन रह्यो। जल तथा मौसम विज्ञान विभागले यो वर्ष दसैंको बेला वर्षा हुने पूर्वानुमान गरेको थियो। धेरैले दसैं हिले मात्र हुने अनुमान गरे। हिले मात्र होइन, दसैंको दिनदेखि बाढी र पहिरोले जनतालाई सास्ती दिएको छ। नेपाल विपद् जोखिम न्यूनीकरण पोर्टलका अनुसार गएको सात दिनभित्र आगलागीका २६, पहिरो १५ वटा, भारी वर्षा ११ वटा र एउटा हिमपहिरो गएको छ। पहिरोमा परी तीनजना, बाढीबाट दुई र हिमपहिरोबाट एकजनाले ज्यान गुमाएका छन्। बेपत्ता ब्यक्तिको खोजी जारी छ। बेमौसमी भारी वर्षाबाट भएको जनधनको क्षतिको विवरण अझै आउन बाँकी छ। लगाएको धानबाली नष्ट भएको छ। वर्षा नरोकिएकाले अझैै उद्धारका काम जारी छन्। राहत र पुनर्स्थापनाका काम हुन सकेको छैन। जलवायु परिवर्तनको असरका कारण इको सिस्टम नै खल्बलिएको छ। समयमै वर्षा नहुने, बैमौसमी वर्षा हुनेजस्ता कारणले जनधनको क्षति भइरहेको छ। सिँचाइ गर्ने बेलामा पानी नपरेर खडेरी भइरहेको छ। जेनतेन लगाइएका बाली पनि बेमौसमी अतिवृष्टिबाट क्षति व्यहोरिरहेका छन्। हिउँ पग्लेर हिमाल नाङ्गा हुन थालेका छन्। हिमताल फुट्ने खतरा उत्तिकै छ। सडक सञ्जाल विस्तारका नाममा पहाडी जिल्लामा जथाभावी डोजर चलाउँदा पहिरोको गएको छ। २०७२ सालको विनासकारी भूकम्पको घाउ निको हुन नपाउँदै पटक पटक भूकम्पका धक्का महसुस भइरहेका छन्। मापदण्डविपरीत बनाइएका भवन संरचना भूकम्पको जोखिममै छन्। प्राकृतिक रूपमा हुने विपद्मा उद्धार, राहत र पुनर्स्थापनाका विषयमा राज्यका तीनवटै सरकार जिम्मेवार देखिँदैनन्। विपद् व्यवस्थापनमा पूर्वतयारी नगर्दा यो वर्ष दसैंमै पीडितको विचल्ली भएको छ। तत्काल उद्दार गर्ने र राहत दिने व्यवस्था नहुँदा पीडित मारमा परेका छन्। आफूले तत्काल राहात दिएर थप राहातका लागि प्रदेश र संघीय सरकारलाई गुहार्नुपर्नेमा स्थानीय तह जिम्मेवारी र दायित्व अरू सरकारमाथि थोपरेर पन्छिन खोजेको देखिन्छ। अघिल्लो वर्षका विपद् पीडितले राहत नपाउँदै यो वर्ष फेरि प्राकृतिक विपद्को मारमा कैयौं नागरिक परेका छन्। स्थानीय सरकारले प्रदेश सरकारलाई, प्रदेश सरकारले संघीय सरकारलाई राहत माग गर्दै सिफारिस गरेर पीडित वर्षौंसम्म राहतकै प्रतीक्षामा बस्नु परेको अवस्थाको अन्त्य हुनुपर्छ। प्राकृतिक रूपमा आउने विपद्को कुनै पूर्वअनुमान गर्न सकिँदैन तर पूर्वतयारी भने स्थानीय, प्रदेश र संघ तीनै तहका सरकारले गर्नुपर्छ। किनभने यस्तो विपद् यसअघि पटक पटक खेपेकै हौं। विपद्को समयमा सबैभन्दा पहिलो काम उद्धार हुन्छ। राज्य संयन्त्र वा तालिम प्राप्त उद्धारकर्मी आउनुअघि नै स्थानीय आफ्नो बल, बुद्धि र विवेकले परम्परागत सीप, ज्ञान र क्षमताको आधारमा उद्धारमा खटिन्छन्। तीनै तहका सरकारले जोखिम सम्भावित क्षेत्रका हरेक सचेत नागरिकलाई उद्धारसम्बन्धी तालिम दिन जरुरी छ। बस्ती र समुदायमा नै विपद्मा उद्धार गर्ने जनशक्ति उत्पादन हुनुपर्छ। पीडितलाई सुरक्षित आवासस्थलमा राख्न पनि स्थानीय नै खटिन्छन्। उद्धार गरिएका व्यक्तिको प्राथमिक उपचार गर्न समुदायबाटै हुन्छ। त्यसैले समुदाय स्तरमै विपद्मा प्राथमिक उपचार गर्ने दक्ष जनशक्ति उत्पादन र प्राथमिक उपचार केन्द्र बनाउनुपर्छ। पाँच वर्षे कार्यकाल पूरा गर्दा पनि देशका धेरैै स्थानीय तहले एम्बुलेन्स र दमकल खरिदलाई प्राथमिकतामा राखेनन्। आपत्कालीन उद्धार गर्ने प्रयोजनका लागि मोटरबाटोको पहुँच भएका हरेक स्थानीय तहमा कम्तीमा पनि एउटा एम्बुलेन्स हुनैपर्ने बाध्यात्मक व्यवस्था नीतिगत तथा कार्यक्रममै गर्नुपर्छ। प्राथमिक राहत पनि स्थानीयबाटै उपलब्ध हुन्छ जुन पर्याप्त हुँदैन। तीन तहकै सरकारले तत्कालै राहतको व्यवस्था गर्नुपर्छ। स्थानीय सरकारले प्रदेश सरकारलाई, प्रदेश सरकारले संघीय सरकारलाई राहत माग गर्दै सिफारिस गरेर पीडित वर्षौंसम्म राहतकै प्रतीक्षामा बस्नु परेको अवस्थाको अन्त्य हुनुपर्छ। क्षतिको अनुगमन, मूल्यांकन गरेर तत्कालै राहत दिनुपर्छ। अनि मात्र पीडितको घाउमा मल्हम लगाउन सकिन्छ। तब मात्र जनमुखी सरकार ठहरिन्छ। त्यसपछि गाउँमै सिंहदरबार पुगेको अनुभूति नागरिकले गर्नेछन्।"
उम्मेदवारीको धपेडीमा दलहरू,"काठमाडौं : सबैभन्दा जटिल काम हो मान्छे छान्नु। छनोटमा पर्नेहरू खुसी हुन्छन्। नपर्नेहरू चित्त दुखाउँछन्। राजनीतिक दलहरू यति बेला यही असजिलो काम फत्ते गर्ने बाध्यतामा छन्। प्रतिनिधिसभा र प्रदेशसभाको आगामी मंसिर ४ गते हुने निर्वाचनका लागि उम्मेदवारको अन्तिम टुंगो लगाइरहेका छन्। जब कि आइतबार प्रत्यक्षतर्फको उम्मेदवारी दर्ता गरिँदै छ। प्रमुख निर्वाचन आयुक्त दिनेशकुमार थपलियाले मनोनयनपत्र दर्ताको कार्यक्रम सार्न केही दलले आग्रह गरे पनि यथावत् नै राखिएको जानकारी दिए। विद्यमान कानुनी अवस्थाभित्र निर्वाचन कार्यक्रम हेरफेर गर्ने आधार नदेखिएको उनले बताए। बरु बाढीपहिरोलगायत विपद्का कारण कठिनाइ भए आइतबार बिहान १० बजेभित्र अत्यावश्यक कागजात उपलब्ध गराए आयोगले सहजीकरणको व्यवस्था मिलाएको प्रेस विज्ञप्तिमा जनाइएको छ। तर, त्यसको पूर्वसन्ध्यासम्म अधिकांश दलले कसलाई टिकट दिने भनेर छिनोफानो गरिसकेका छैनन्। उम्मेदवार टुंगो लगाएकामध्ये पनि धेरै ठाउँमा चर्को असन्तुष्टि देखिएको छ। टिकट नपाएकाहरूले पार्टी परित्यागको घोषणा गर्दै स्वतन्त्र उम्मेदवारी दिने बताइरहेका छन्। माओवादी केन्द्र अध्यक्ष पुष्पकमल दाहाल प्रचण्ड सुरक्षित क्षेत्र खोज्दै गोरखा २ पुगेका छन्। एमाले अध्यक्ष केपी शर्मा ओली र जसपा अध्यक्ष उपेन्द्र यादव सहमतिका क्रममा। सत्तारुढ गठबन्धनमा रहेको जसपा सिट बाँडफाँटमा कुरा नमिलेपछि एमालेसँग तालमेल गर्न पुगेको छ। प्रतिनिधिसभातर्फ एमालेले १७ र जसपाले ३५ सिट सघाउने भएका छन्। प्रदेशसभातर्फ एमालेलाई ७० र जसपालाई ४२ सिटमा तालमेल गर्ने सहमति भएको सहमतिपत्रमा उल्लेख छ। जसमध्ये जसपाले प्रदेश १ मा दुई, मधेसमा १४ र लुम्बिनीमा एक सिट पाएको हो। जसपाको बहिर्गमनसँगै मधेसकेन्द्रित अर्को दल लोसपा सत्तारुढ गठबन्धनमा पुगेको छ। प्रधानमन्त्री निवास बालुवाटारमा शनिबार दिनभर कांग्रेस र लोसपा नेताहरूबीच वार्ता चलेपछि सहमति भएको छ। कांग्रेस सभापति एवं प्रधानमन्त्री शेरबहादुर देउवासँग सहमतिका क्रममा लोसपा नेता । जसअनुसार लोसपाले प्रतिनिधिसभातर्फ ८ र प्रदेशसभातर्फ १६ सिट पाउने भएको छ। गठबन्धन दल कांग्रेस, माओवादी केन्द्र, एकीकृत समाजवादी र राष्ट्रिय जनमोर्चाबीच चुनावी तालमेल भएको छ। माओवादीले ४५, एकीकृत समाजवादीले २० र जनमोर्चाले २ सिट पाएका छन्। बाँकी ९८ स्थानमा कांग्रेस र लोपसाबीच भागबन्डा भएको हो। सत्तारुढ दल कांग्रेस, माओवादीले उम्मेदवार चयन सकेका छैनन्। डडेलधुरामा प्रधानमन्त्री एवं कांग्रेस सभापति शेरबहादुर देउवाविरुद्ध एमालेले उम्मेदवार उठाएको छैन। कांग्रेस छाडेर कांग्रेस बीपीमा गएका कर्ण मल्ल देउवासँग प्रतिस्पर्धामा उत्रिने भएका छन्। मल्ललाई एमालेले साथ दिएको छ। असन्तुष्टिपछि पार्टी परित्याग, स्वतन्त्र उम्मेदवारी घोषणा टिकट वितरणसँगै दलहरूमा व्यापक असन्तुष्टि देखिएको छ। एमाले नेता भीम रावल टिकट नपाएपछि आक्रोशित देखिएका छन्। स्थायी कमिटी सदस्य घनश्याम भुसालले त पार्टी ने परित्याग गरेका छन्। पार्टीमा नीति र विधिको पुनःथापना हुने कुनै सम्भावना नदेखेको र अध्यक्ष केपी शर्मा ओलीसँगै रहेर आन्दोलन र आफैंप्रति पनि इमानदार रहन नसक्ने भएपछि एमालेमा नबस्ने निर्णय गरेको भुसालले सामाजिक सञ्जाललमा लेखेका छन्। म स्वयम्ले ४५ वर्षसम्म आफ्नो सम्पूर्ण सामथ्र्य समर्पित गरेको यो पार्टीमा नीति र विधिको पुनर्थापना हुने कुनै सम्भावनासमेत नदेखेपछि, अध्यक्ष ओलीसँगै रहेर आन्दोलन र आफैंप्रति पनि इमान्दार रहन नसकिने भएपछि यस पार्टीमा नरहने निष्कर्षमा पुगेको छु, भुसालले सामाजिक सञ्जालमा लेखेका छन्, नेकपा एमाले भित्र रहँदा विधि, पद्धति र सही नीतिका लागि संघर्षमा लागेका सहयोद्धा र सहकर्मीहरूप्रति सदा मेरो ऐक्यबद्धता रहनेछ। राष्ट्रको सर्वोपरी हितका लागि म उत्तिकै सक्रिय रहने छु। कमरेडहरू ! सत्य र सही बाटाको खोजमा इतिहासको कुनै बिन्दुमा हामी पुनः भेट हुनेछौं। एमालेले यो पटक केही नयाँ अनुहारलाई उम्मेदवार बनाउने भएको छ। पूर्वउपाध्यक्ष रावललाई टिकट नदिएको विरोधमा अछामका क्षेत्रीय कमिटी संयोजक प्रकाश शाहले राजीनामा दिएका छन्। शाहले पार्टी अध्यक्ष ओलीलाई पत्र लेख्दै पदबाट राजीनामा दिएको जानकारी गराएका छन्।अछाम जिल्ला इन्चार्ज झपट बोहराको उपस्थितिमा बसेको बैठकले क्षेत्र नम्बर १ मा सर्वसम्मत रूपमा रावललाई प्रतिनिधिसभा सदस्य उम्मेदवार बनाउन सिफारिस गरेको थियो। तर, एमालेले रावललाई नभई जिल्ला इन्चार्ज बोहरालाई टिकट दिने निर्णय गरेपछि नैतिकताको आधारमा राजीनामा दिएको शाहले बताएका छन्। उनले पत्रमा लेखेका छन्, समन्वय कमिटीको सर्वसम्मत सिफारिसभन्दा अन्य निर्णय भएकाले समन्वय कमिटीको संयोजक पदमा बसिरहन मेरो नैतिकताले नमान्ने भएकाले आजैको मितिबाट क्षेत्रीय समन्वय कमिटीको संयोजक पदबाट राजीनामा दिएको जानकारी साथ अनुरोध छ। प्रदेश १ अन्तर्गत सुनसरी क्षेत्र नम्बर १ मा एमालेमा असन्तुष्टि देखिएको छ। २०७४ मा एमालेले जितेको उक्त क्षेत्र यसपटक जसपाको भागमा परेपछि एमालेमा विरोध भएको हो। निवर्तमान सांसद जयकुमार राई मात्रै उम्मेदवार सिफारिस भएका थिए। एमालेको मोरङ र सुर्खेतलगायत जिल्लामा असन्तुष्टि देखिएको छ। टिकट नपाएपछि निवर्तमान सांसद गंगा चौधरीले एमाले छोडेकी छन्। उनी २०६४, २०७० र २०७४ गरी तीनपटक समानुपातिकबाट सांसद बनेकी थिइन्। भीम रावल र घनश्याम भुसालबाहेक १० बुँदे सहमति गरी एमालेमै रहेका नेताहरूले टिकट पाएका छन्। माधवकुमार नेपालसँग नगएर १० बुँदे सहमति गरेर पार्टीमा बस्नेमध्ये रघुजी पन्त समानुपातिकतर्फ बन्दसूचीमा परेका छन्। उपाध्यक्ष अष्टलक्ष्मी शाक्यले काठमाडौं८ बाट टिकट पाएकी छन्। तर, उनले पार्टीको टिकट अस्वीकार गरेकी छन्। अध्यक्ष केपी शर्मा ओलीलाई टेलिफोन गरेर विकल्प खोज्न आग्रह गरेकी छन् । फेरि यस्तो कुरा नगर्नुहोस्, मैले अब संसदीय राजनीतिबाट बिदा लिन्छु भनेकी छु, शाक्यले भनिन्, विकल्प खोज्न पनि आग्रह गरेकी छु। उपाध्यक्ष युवराज ज्ञवालीले उम्मेदवार नहुने घोषणा गरेका छन्। अर्का उपाध्यक्ष सुरेन्द्र पाण्डेले चितवन १ बाट टिकट पाएका छन्। त्यस्तै सचिव गोकर्ण विष्टले गुल्मी २, निवर्तमान सचिव भीम आचार्यलाई सुनसरी २ बाट टिकट दिइएको छ। त्यस्तै झपट रावलले कैलाली २ बाट, ओखलढुंगाबाट यज्ञबहादुर सुनार र जाजरकोटबाट निरज आचार्यलागतलले टिकट पाएका छन्। ओलीनिकट जसले पाएनन् टिकट ओलीका विश्वासपात्र एव पूर्वमन्त्री पार्वत गुरुङ टिकटबाट वञ्चित भएका छन्। २०७४ को निर्वाचनमा दोलखाबाट गुरुङ भारी मतले विजयी भएका थिए। त्यस्तै एमाले बागमती प्रदेशका अध्यक्ष आनन्द पोखरेलले पनि टिकट पाएनन्। दुवै दोलखाका हुन्। गुरुङ र पोखरेलको अन्तरद्वन्द्वमा त्यहाँ प्रतिनिधिसभा सदस्यमा बालकृष्ण शिवाकोटीलाई उम्मेदवार बनाउने भएको छ। गुरुङ र पोखरेल दुवै ओली निकट हुन्। मोरङ १ मा दाबेदारी गरिरहेकी पूर्वउपसभामुख शिवमाया तुम्बाहाम्फेलाई एमालेले टिकट दिएन। उनी पनि ओली निकट हुन्। मोरङ १ मा एमाले निवर्तमान प्रतिनिधिसभा सदस्य घनश्याम खतिवडालाई नै टिकट दिएको छ। ओली निकट खिमलाल भट्टराईले पनि यो पटक टिकट पाएनन्। रुपन्देही ५ बाट उनको एकल नाम सिफारिस भएको थियो। रामेछापबाट माधव ढुंगेलले पनि टिकट पाएनन्। उनी पनि ओली निकट हुन्। एमालेले यो पटक केही नयाँ अनुहारलाई उम्मेदवार बनाउने भएको छ। अन्यायमा परेको भनिने गरिएका ठाकुर गैरेले पाल्पा २ बाट टिकट पाएका छन्। त्यस्तै प्यूठानबाट सूर्य थापाले टिकट पाएका छन्। उनी ओली प्रधानमन्त्री हुँदा प्रेस सल्लाहकार थिए। जाजरकोटबाट निरज आचार्य, बाँके १ बाट सूर्य ढकाल, गोरखा २ बाट अब्दुस मिया, मकवानपुर २ महेश बर्तौला, काठमाडौं १ किरण पौडेल, बझाङबाट ऐन महर मैदानमा उतारेको छ। राप्रपाका नेता कार्यकर्ताले केही जिल्लामा बिद्रोह गरेका छन्। डोटी, बाँके, डडेलधुरालगायत धेरै जिल्लामा असन्तुष्टि देखिएको छ। झापा ४ बाट उम्मेदवारी घोषणा गरेकी खुस्बु ओलीले टिकट खोसिएपछि स्वतन्त्र उम्मेदवार दिने घोषणा गरेकी छन्। माओवादी केन्द्र अध्यक्ष पुष्पकमल दाहाल प्रचण्ड सुरक्षित क्षेत्र खोज्दै गोरखा २ पुगेका छन्। उनी २०७४ को निर्वाचनमा चितवन ३ बाट निर्वाचित भएका थिए। उनले त्यसअघि रोल्पा, काठमाडौं, सिरहाबाट यसभन्दा पहिले चुनाव लडेका थिए। चितवन ३ मा एमालेराप्रपा गठबन्धनबाट पूर्वमन्त्री विक्रम पाण्डेले चुनाव लड्ने भएका छन्। नेपाल स्वतन्त्र पार्टीका संयोजक रवि लामिछाने पनि चितवन ३ मै उठ्ने तयारीमा छन्। एमालेराप्रपा आंशिक तालमेल एमाले र राप्रपाले आंशिक मात्रै तालमेल गर्ने भएका छन्। झापा ३, रुपन्देही ३ र बाँके २ मा तालमेल गर्ने पाएका छन्। झापा ३ मा राप्रपाका अध्यक्ष राजेन्द्र लिङदेन, बाँके २ मा महामन्त्री डा धवलशमशेर राणा र रुपन्देही ३ बाट दीपक बोहरालगायत सीमित सिटमा मात्रै तालमेल हुने भएको हो। एमालेले मकवानपुर १ मा राप्रपा नेपाल अध्यक्ष कमल थापालाई समर्थन गर्ने जनाइएको छ। सभामुख सापकोटा नउठ्ने सभामुख अग्निप्रसाद सापकोटाले प्रतिनिधिसभा निर्वाचनमा उम्मदेवार नबन्ने घोषणा गरेका छन्। उनी २०७४ को निर्वाचनमा सिन्धुपाल्चोक१ बाट निर्वाचित भएका थिए। उक्त क्षेत्रमा गठबन्धनबाट कांग्रेस नेता मोहनबहादुर बस्नेत र सापकोटा दुवैको दाबी थियो। बस्नेतले कुनै पनि हालतमा सापकोटालाई नछोड्ने बताउँदै आएका थिए। सिन्धुपाल्चोकमा दुर्ई क्षेत्र छन्। जसमा क्षेत्र नम्बर १ माओवादीकै भागमा पर्यो। बस्नेत क्षेत्र नम्बर २ मा लड्न तयार भए। तर, सभामुख सापकोटाले मनोनयन दर्ताको अघिल्लो दिन आफू उम्मेदवार नबन्ने जानकारी गराएका छन्। उक्त क्षेत्रबाट माओवादी केन्द्रका पोलिटब्युरो सदस्य माधव सापकोटा उम्मेदवार हुने भएका छन्। सभामुख सापकोटाले पत्रकार सम्मेलन गरेर नै उम्मेदवार नहुने घोषणा गरे। पार्टी, सिन्धुपाल्चोक र खासगरी क्षेत्र नम्बर १ का मतदाता तथा शुभचिन्तकहरूले पुनः प्रतिनिधिको भूमिका निर्वाह गरोस् भन्ने शुभेच्छा राख्नुभएकोमा धन्यवाद दिँदै आगामी २०७९ मंसिर ४ को प्रतिनिधिसभा निर्वाचनमा उम्मेदवार नबन्ने निर्णय गरेको निवेदन गर्न चाहन्छु, सभामुख सापकोटाले भने। सापकोटा २०६४ र २०७० सालमा संविधानसभामा सिन्धुपाल्चोक२ बाट निर्वाचित भएका थिए। उम्मेदवार सिफारिस गर्दा माओवादीको जिल्ला कमिटीले सभामुख सापकोटासँगै माधव सापकोटाको नाम सिफारिस गरेको थियो। मलाई लगातार तीन पटक निर्वाचित गरी राष्ट्रिय भूमिका निर्वाह गर्ने र जनताको सेवा गर्ने अवसर दिनुभएकोमा सिन्धुपाल्चोकका आदरणीय मतदाता एवम् जनसमुदायमा हार्दिक आभार व्यक्त गर्छु, सभामुख सापकोटाले भने, संघर्षशील पृष्ठभूमि, राजनीतिक पहलकदमीको सम्भाव्यता तथा जिम्मेवारीप्रतिको इमानदारिताका कारण पार्टी, सिन्धुपाल्चोक र खासगरी क्षेत्र नम्बर १ का मतदाता एवम् शुभचिन्तकहरूले पुनः जनप्रतिनिधिको भूमिका निर्वाह गरोस् भन्ने शुभेच्छा राख्नुभएकोमा धन्यवाद दिँदै आगामी २०७९ मंसिर ४ को प्रतिनिधिसभा निर्वाचनमा उम्मेदवार नबन्ने निर्णय गरेको निवेदन गर्न चाहन्छु। संसदीय भूमिका नरहे पनि म देश, जनता र अग्रगमनको पक्षमा निरन्तर क्रियाशील भइरहनेछु। डा बाबुराम भट्टराई नेतृत्वको नेपाल समाजवादी पार्टीले प्रतिनिधिसभातर्फ दुई सिट पाएको छ। माओवादीबाट पाएको काठमाडौं ७ र सर्लाही २ मा उक्त पार्टीका उम्मेदवारलाई टिकट दिइएको हो। काठमाडौं ७ मा मानुषी यमी भट्टराई उम्मेदवार हुने भएकी छन्। डा भट्टराईले गोरखा २ मा प्रचण्डलाई समर्थन गरेपछि छोरी मानुषीलाई प्रचण्डकै प्रस्तावमा काठमाडौं ७ मा उम्मेदवार बनाइएको हो। काठमाडौं ७ मा यसअघि पहिलो संविधानसभा निर्वाचनमा मानुषीकी आमा हिसिला यमी निर्वाचित भएकी थिइन्। सोही क्षेत्रमा २०७० सालमा पराजित भएकी थिइन्। यस्तै सर्लाही २ बाट महिन्द्रराय यादवले टिकट पाएका छन्।"
बर्खे विपत्को बर्सेनि रोग,"दसैं आउँदा वर्षायाम सकिएको हुन्छ। त्यसैले किसान धानबाली लगाएर फुर्सदिला बनेका हुन्छन्। कतै पाकेको धान काटेर खेतमै सुकाइएको हुन्छ त कतै दसैंलगत्तै धान घर भित्र्याइन्छ। सामान्यतः नवदुर्गा भवानीको पूजा सकेर किसान खेतमा पस्छन्। वर्षभरीको खेतमा भएको दुःखकष्ट दसैंले बिर्र्साउँछ तर यो वर्षको दसैं प्रकृतिको चक्रविपरीत भयो। दसैं सुरु भएसँगै वर्षायाम झैं बेमौैसमी वर्षा केही दिन रह्यो। जल तथा मौसम विज्ञान विभागले यो वर्ष दसैंको बेला वर्षा हुने पूर्वानुमान गरेको थियो। धेरैले दसैं हिले मात्र हुने अनुमान गरे। हिले मात्र होइन, दसैंको दिनदेखि बाढी र पहिरोले जनतालाई सास्ती दिएको छ। नेपाल विपद् जोखिम न्यूनीकरण पोर्टलका अनुसार गएको सात दिनभित्र आगलागीका २६, पहिरो १५ वटा, भारी वर्षा ११ वटा र एउटा हिमपहिरो गएको छ। पहिरोमा परी तीनजना, बाढीबाट दुई र हिमपहिरोबाट एकजनाले ज्यान गुमाएका छन्। बेपत्ता ब्यक्तिको खोजी जारी छ। बेमौसमी भारी वर्षाबाट भएको जनधनको क्षतिको विवरण अझै आउन बाँकी छ। लगाएको धानबाली नष्ट भएको छ। वर्षा नरोकिएकाले अझैै उद्धारका काम जारी छन्। राहत र पुनर्स्थापनाका काम हुन सकेको छैन। जलवायु परिवर्तनको असरका कारण इको सिस्टम नै खल्बलिएको छ। समयमै वर्षा नहुने, बैमौसमी वर्षा हुनेजस्ता कारणले जनधनको क्षति भइरहेको छ। सिँचाइ गर्ने बेलामा पानी नपरेर खडेरी भइरहेको छ। जेनतेन लगाइएका बाली पनि बेमौसमी अतिवृष्टिबाट क्षति व्यहोरिरहेका छन्। हिउँ पग्लेर हिमाल नाङ्गा हुन थालेका छन्। हिमताल फुट्ने खतरा उत्तिकै छ। सडक सञ्जाल विस्तारका नाममा पहाडी जिल्लामा जथाभावी डोजर चलाउँदा पहिरोको गएको छ। २०७२ सालको विनासकारी भूकम्पको घाउ निको हुन नपाउँदै पटक पटक भूकम्पका धक्का महसुस भइरहेका छन्। मापदण्डविपरीत बनाइएका भवन संरचना भूकम्पको जोखिममै छन्। प्राकृतिक रूपमा हुने विपद्मा उद्धार, राहत र पुनर्स्थापनाका विषयमा राज्यका तीनवटै सरकार जिम्मेवार देखिँदैनन्। विपद् व्यवस्थापनमा पूर्वतयारी नगर्दा यो वर्ष दसैंमै पीडितको विचल्ली भएको छ। तत्काल उद्दार गर्ने र राहत दिने व्यवस्था नहुँदा पीडित मारमा परेका छन्। आफूले तत्काल राहात दिएर थप राहातका लागि प्रदेश र संघीय सरकारलाई गुहार्नुपर्नेमा स्थानीय तह जिम्मेवारी र दायित्व अरू सरकारमाथि थोपरेर पन्छिन खोजेको देखिन्छ। अघिल्लो वर्षका विपद् पीडितले राहत नपाउँदै यो वर्ष फेरि प्राकृतिक विपद्को मारमा कैयौं नागरिक परेका छन्। स्थानीय सरकारले प्रदेश सरकारलाई, प्रदेश सरकारले संघीय सरकारलाई राहत माग गर्दै सिफारिस गरेर पीडित वर्षौंसम्म राहतकै प्रतीक्षामा बस्नु परेको अवस्थाको अन्त्य हुनुपर्छ। प्राकृतिक रूपमा आउने विपद्को कुनै पूर्वअनुमान गर्न सकिँदैन तर पूर्वतयारी भने स्थानीय, प्रदेश र संघ तीनै तहका सरकारले गर्नुपर्छ। किनभने यस्तो विपद् यसअघि पटक पटक खेपेकै हौं। विपद्को समयमा सबैभन्दा पहिलो काम उद्धार हुन्छ। राज्य संयन्त्र वा तालिम प्राप्त उद्धारकर्मी आउनुअघि नै स्थानीय आफ्नो बल, बुद्धि र विवेकले परम्परागत सीप, ज्ञान र क्षमताको आधारमा उद्धारमा खटिन्छन्। तीनै तहका सरकारले जोखिम सम्भावित क्षेत्रका हरेक सचेत नागरिकलाई उद्धारसम्बन्धी तालिम दिन जरुरी छ। बस्ती र समुदायमा नै विपद्मा उद्धार गर्ने जनशक्ति उत्पादन हुनुपर्छ। पीडितलाई सुरक्षित आवासस्थलमा राख्न पनि स्थानीय नै खटिन्छन्। उद्धार गरिएका व्यक्तिको प्राथमिक उपचार गर्न समुदायबाटै हुन्छ। त्यसैले समुदाय स्तरमै विपद्मा प्राथमिक उपचार गर्ने दक्ष जनशक्ति उत्पादन र प्राथमिक उपचार केन्द्र बनाउनुपर्छ। पाँच वर्षे कार्यकाल पूरा गर्दा पनि देशका धेरैै स्थानीय तहले एम्बुलेन्स र दमकल खरिदलाई प्राथमिकतामा राखेनन्। आपत्कालीन उद्धार गर्ने प्रयोजनका लागि मोटरबाटोको पहुँच भएका हरेक स्थानीय तहमा कम्तीमा पनि एउटा एम्बुलेन्स हुनैपर्ने बाध्यात्मक व्यवस्था नीतिगत तथा कार्यक्रममै गर्नुपर्छ। प्राथमिक राहत पनि स्थानीयबाटै उपलब्ध हुन्छ जुन पर्याप्त हुँदैन। तीन तहकै सरकारले तत्कालै राहतको व्यवस्था गर्नुपर्छ। स्थानीय सरकारले प्रदेश सरकारलाई, प्रदेश सरकारले संघीय सरकारलाई राहत माग गर्दै सिफारिस गरेर पीडित वर्षौंसम्म राहतकै प्रतीक्षामा बस्नु परेको अवस्थाको अन्त्य हुनुपर्छ। क्षतिको अनुगमन, मूल्यांकन गरेर तत्कालै राहत दिनुपर्छ। अनि मात्र पीडितको घाउमा मल्हम लगाउन सकिन्छ। तब मात्र जनमुखी सरकार ठहरिन्छ। त्यसपछि गाउँमै सिंहदरबार पुगेको अनुभूति नागरिकले गर्नेछन्।"
त्यसपछि ३५ सय बिघामा फैलियो केराखेती,"चितवन : चितवनमा ३५ सय बिघा जमिनमा भइरहेको केराखेतीमा ७ सय कृषक आबद्ध छन्। यसबाट मात्रै वार्षिक डेढ अर्बको कारोबार हुने गरेको छ। प्रत्यक्ष अप्रत्यक्ष एक लाख कृषक आश्रित छन्। परीक्षणका रूपमा लगाइएको केराखेतीले जिल्ला ढाकेको छ। चितवनले केराको राजधानीकै पहिचान बनाएको छ। घरायसी प्रयोजनका लागि लगाइए पनि २१ वर्षअघि चितवनमा १ झोला बीउबाट सुरुवात भएको हो। सन् २००१ अघि यहाँ व्यावसायिक केराखेती थिएन। मध्यवर्ती र बरन्डाभार क्षेत्रका बासिन्दाको आयस्रोतका लागि विकल्पको खोजी गरियो। चितवनमा केराखेति संरक्षण अभियानसँग जोडिएको छ । संरक्षण अभियानलाई व्यावहारिक बनाउन राष्ट्रिय प्रकृति संरक्षण कोष, जैविक विविधता संरक्षण केन्द्रले उपायको खोजी गरेका थिए। केन्द्रका कृषि अधिकृत राजु घिमिरेले प्लास्टिकको झोलामा केराको बीउ ल्याएका थिए। हामीले ५ हजार विरुवा वितरण गर्ने भनेको झोलाको बीउ देखाएर यसबाट १० हजार बिरुवा हुन्छभन्दा पत्यार लागेन, त्यसबेलाको कुरा सम्झिदै कार्यालयका प्रशासन प्रमुख रामकुमार अर्यालले भने, सफल हुन्छ भन्ने यकिन थिएन। माटोलगायत सबै परिक्षण गरेर मात्रै केराखेतीको निष्कर्षमा पुगेका थियौं। त्यही झोलाको बीउबाट केराखेतीले व्यापकता पाएको हो। उनीहरूलाई संरक्षणमा अग्रसर गराउन आम्दानीको स्रोत जुटाउन तत्कालीन श्री ५ महेन्द्र प्रकृति संरक्षण कोष (हालको राष्ट्रिय प्रकृति संरक्षण कोष) ले बाघ गैंडा संरक्षण आयोजना सञ्चालन गरेको थियो। त्यसैका लागि आयआर्जनको उपायका रूपमा केराखेतीको सुरुवात गरिएको हो। सुरुमा पञ्चकन्या र चर्तुरमुखी सामुदायिक वनका उपभोक्ताको चाहनाअनुसार केराखेती भयो। २०५८ सालमा त्यहाँको २ छुट्टाछुट्टै व्यावसायिक केराखेती समूह गठन गरेर कार्यक्रम सुरु गरिएको हो। उत्पादन राम्रो भएपछि कृषकको माग बढेको हो। पछि २०६१ सालमा काठमाडौंको गोदावरीबाट टिस्युकल्चर गरेका थप विरुवा ल्याइएको थियो। अनि कृषकले आफैं बिरुवा उत्पादन गरेर लगाउन थाले। १५ २० घरधुरीबाट थालिएको हो। पछि धेरैले लगाउन थालेपछि खेती फस्टायो, चर्तुमुखी सामुदायिक वनका पूर्वअध्यक्ष नन्दलाल श्रेष्ठले भने, त्यहीबाट थालिएको कार्यक्रमले जिल्लाको पहिचान फेरिदियो। चितवनको पहिचानसग जोडिएको केराखेतीको श्रेय राष्ट्रिय प्रकृति संरक्षण कोष नै हो। सौराहाको पारिपट्टी चितवन राष्ट्रिय निकुञ्जभित्रको पदमपुरलाई स्थानान्तरण गरेपछि त्यहाँका बासिन्दाका लागि आयस्रोत थिएन। संरक्षणमा टेवा पुर्याउन आम्दानीको उपायका रूपमा केराखेतीको परीक्षण थालियो। बरन्डाभार जैविक मार्गको संरक्षणका लागि लगाइएको हो। गडुवामा पहिला खेती सुरु गरिएको हो। अहिले चितवनका अधिकांश किसान केराखेतीमा रमाएका छन्। चितवनमा केराखेती गरेर रमाउने धेरै छन्, चितवन केरा उत्पादक संघका पूर्व अध्यक्षसमेत रहेका कृषक यज्ञप्रसाद सुवेदीले भने, राज्यले सहयोग नगरे पनि उत्पादनको हिसाबले किसान खुसी छन्। केराखेती गरेर धेरैले घरघडेरी जोडेका छन्। गाडी चढेका छन्। यो देखेर रामकुमार अर्याल दंग पर्छन्। मौरीपालन व्यवसायको पनि सुरुवात भएको हो। मह उत्पादनका लागि मौरीलाई फूल, फूलका लागि वन जोगाउने अभियानबाट थालिएको मौरीपालन पनि यसरी नै सुरु गरिएको हो।"
पुरानै नेतालाई टिकट,"मकवानपुर : बागमती प्रदेशको राजधानी हेटौंडा रहेको मकवानपुरमा हालसम्म पुरानै नेताहरूको विरासत कायमै छ। दुई संघीय र चार प्रदेश निर्वाचन क्षेत्र रहेको मकवानपुरको संघीय निर्वाचनमा २०४८ देखि २०७४ सम्म पुरानै नेताहरू दोहरिए। २०७९ मा पनि पुरानै नेताहरू चुनाव लड्ने भएका छन्। मकवानपुर क्षेत्र नम्बर २ का सदाबहार उम्मेदवार हुन्, विरोध खतिवडा। नेकपा एमालेबाट २०४८, २०५१, २०५६ र २०७४ मा चुनाव जितेका खतिवडा यो पटक भने नेकपा एकीकृत समाजवादी टिकट पाएका उनी गठबन्धन दलको समर्थनमा चुनाव लड्दैछन्। नेकपा एमालेले युवा नेता महेश बर्तौलालाई यस क्षेत्रबाट उम्मेदवार बनाएको छ। २०७४ को निर्वाचनमा खतिवडाले ४६ हजार चारसय ८१ मत प्राप्त गरी विजयी भएका थिए। उनका निकटत प्रतिस्पर्धी नेपाली कांग्रेसकी सहमहामन्त्री महालक्ष्मी उपाध्यायले ३४ हजार ९० मत प्राप्त गरेकी थिइन्। यो पटक स्थानीय तह २०७९ को मत परिणामअनुसार गठबन्धन दल नेपाली कांग्रेस, नेकपा माओवादी केन्द्र र नेकपा एकीकृत समाजवादीको मत ५६ हजार छ सय ७१ रहेको छ। नेकपा एमालेको मत ४६ हजार चारसय ३५ र राप्रपाका पालिका अध्यक्षहरूले प्राप्त गरेको मत १२ सय तीन रहेको छ। यो आँकडाअनुसार गठबन्धन दल सुविधाजनक अवस्थामा रहेको छ। तर, लामो समयदेखि चुनाव जित्दै आएका खतिवडाले आफ्नो क्षेत्रको विकासको लागि काम नगरेको भन्दै आलोचना पनि हुने गरेको छ। यो पटक पनि म चुनाव जित्छु। त्यसको लागि आवश्यक तयारी अघि बढाइसकेको छु, खतिवडाले भने। प्रदेशसभातर्फ मकवानपुर २(क) मा गठबन्धन दलबाट नेकपा माओवादी केन्द्रकी कुमारी मोक्तान र २ (ख)मा नेपाली कांग्रेस बागमती प्रदेशका सभापति इन्द्र बानियाँ उम्मेदवार बन्ने भएका छन्। नेकपा एमालेले २ (क) मा विष्णु ढकाल र २ (ख)मा लालबहादुर थापालाई उम्मेदवार बनाएको छ। मकवानपुर संघीय निर्वाचन क्षेत्र नम्बर १ मा हालसम्म सबैभन्दा धेरै पटक विजयी हुने नेता हुन्, नेकपा एमालेका कृष्ण दाहाल। उनले २०४८, २०५६ र २०७४ सालामा चुनाव जिते। २०७४ मा दाहालले ४० हजार छ सय ३१ मत प्राप्त गर्दै विजयी भएका थिए। दाहालसँग राप्रपा नेपालका अध्यक्ष कमल थापा ३४ हजार ६ सय ५८ मत ल्याउँदै पराजित भएका थिए। दाहाललाई नेकपा माओवादी केन्द्र र थापालाई नेपाली कांग्रेसको समर्थन थियो। थापा दाहालसँग यो सहित तेस्रो पटक पराजित भएको हो। थापाले २०५१ सालमा दाहाललाई हराएका थिए। तर, दाहाललाई भने यो पटक नेकपा एमालेका अध्यक्ष केपी शर्मा ओलीले पार्टी विभाजनको समयमा मौन बसेको र असहयोग गरेको भन्दै टिकट दिएन। उनको ठाउँमा एमालेले रामेश्वर रानालाई उम्मेदवार बनाउने भएको छ। उनी जिल्ला विकास समितिका पूर्व सभापति हुन्। नेकपा एमालेको समर्थनमा चुनाव लड्ने तयारीमा रहेका राप्रपा नेपालका अध्यक्ष थापालाई एमालेले यस क्षेत्रबाट टिकट नदिएपछि उनी एमाले नेताहरूसँग थप छलफलमा छन्। एमालेसँग सहकार्य नभए पनि थाप चुनावी मैदानमा उत्रने तयारीमा रहेको उनी निकट नेताहरू बताउँछन्। प्रदेशसभामा गठबन्धन दलबाट मकवानपुर १ (क) मा नेकपा माओवादी केन्द्रका प्रेमबहादुर पुलामी र १(ख) मा नेपाली कांग्रेसका बुद्ध लामा र आनन्दराम पराजुलीमध्ये एकले टिकट पाउने भएका छन्। नेकपा एमालेले १(क)मा कमल बिष्ट र १ (२)मा एकलाल श्रेष्ठलाई उम्मेदवार बनाएको छ। स्थानीय तह निर्वाचन २०७९ को परिणामअनुसार मकवानपुर निर्वाचन क्षेत्र नम्बर १ मा गठबन्धन दल अघि देखिन्छ। स्थानीय तह प्रमुख र वडा अध्यक्षले प्राप्त गरेको मत परिणामअनुसार मकवानपुर १ नम्बर निर्वाचन क्षेत्रमा गठबन्धन दल नेपाली कांग्रेस, नेकपा माओवादी केन्द्र र नेकपा एकीकृत समाजवादीले ३९ हजार एकसय ९२ मत प्राप्त गरेका छन्। नेकपा एमालेले ३१ हजार चार सय ९७ मत प्राप्त गरेको छ। यो क्षेत्रमा बागमती, बकैया गाउँपालिका, मकवानपुरगढीको १,२,३ र ४ नम्बर वडा र हेटौंडाको १,३,११ र १९ बाहेक १५ वटा वडा पर्दछ। यसपटक यो क्षेत्रबाट गठबन्धन दलबाट नेपाली कांग्रेसकी सहमहामन्त्री महालक्ष्मी उपाध्याय डीना चुनावी प्रतिस्पर्धामा उत्रने तयारीमा छिन्। दोस्रोपटक संघीय सांसदको निर्वाचनमा होमिन लागेकी उनले हालसम्म प्रत्यक्ष निर्वाचन जित्न सकेकी छैनन्। यो क्षेत्रअन्तर्गत १५ वडा पर्ने हेटौंडा उपमहानगरपालिकामा २०७९ को स्थानीय तह निर्वाचनमा राप्रपाका उम्मेदवार दीपक सिंहले मेयर पदमा २० हजार पाँचसय ३१ मत ल्याएका थिए। नेपाली कांग्रेस र नेकपा एमालेबाट धेरै मत तानेका सिंहको उम्मेदवारी र समर्थनले पनि यो पटकको निर्वाचन निर्णायक हुने देखिन्छ। उनी आफै पनि मकवानपुर १ नम्बर निर्वाचन क्षेत्रबाट चुनाव लड्ने तयारीमा छन्। तर, राप्रपा नेपालका अध्यक्ष थापा उनलाई रिझाएर समर्थन लिने प्रयासमा छन्। २०७९ को प्रतिनिधिसभा निर्वाचनको लागि मकवानपुर निर्वाचन क्षेत्र नम्बर १ मा एक लाख ५० हजार एक सय ५५ र क्षेत्र नम्बर २ मा एक लाख ५० हजार पाँचसय ७८ मतदाता रहेका छन्। स्थानीय तहको निर्वाचनपछि पाँच हजार आठसय १४ मतदाता थपिएको प्रदेश निर्वाचन कार्यालय हेटौंडाले जनाएको छ। मकवानपुरमा स्थानीय तह निर्वाचन २०७४ मा २ लाख २७ हजार ७ सय ५४ मतदाता रहेका थिए।"
चुनावी तालमेलका परिदृश्य,"भनिन्छ इतिहास विगतको ऐना र भविष्यका लागि शिक्षा हो। इतिहासका प्रत्येक कालखण्ड कुनै न कुनै हिसाबले महत्वपूर्ण हुन्छन्। नेपालको राजनीतिक परिघटनाहरूलाई हेर्दा २००० सालको पहिलो र चालिसको दशकजस्तै साठीको दशक अविस्मरणीय रह्यो। देश, जनता र स्वयं राजनीतिक दलहरूका निम्ति यस कालखण्डले क्रान्तिकारी उर्जा मात्रै भरेन। मुलुकलाई अग्रगमनको मार्गनिर्देश गर्यो। समयले कोल्टे फेर्यो। ऐतिहासिक जनान्दोलनको बलमा दुई सय चालिस वर्ष लामो राजतन्त्र ढल्यो। देशले नयाँ इतिहास रच्यो। नेकपा माओवादीको दसवर्षे सशस्त्र विद्रोहको शान्तिपूर्ण अवतरण यही अवधिमा भयो। देशका सबै राजनीतिक शक्तिहरू परिवर्तनको पक्षमा एकैठाउँमा उभिए। संसद् पुनः ब्युँतियो। जनसर्वोच्चता स्थापित भयो। संघीय लोकतान्त्रिक गणतन्त्रको स्थापना आफैंमा ऐतिहासिक र क्रान्तिकारी उपलब्धि थियो। देश धर्मनिरपेक्ष र जातीय छुवाछुतमुक्त घोषित भयो। मुलुकले समानुपातिक समावेशी प्रणाली अवलम्बन गर्यो। त्यसबेला दलहरूले तय गरेको राजनीतिक कार्यदिशा जनपक्षीय, राष्ट्रहित अनुकूल र परिवर्तनमुखी थियो। युगौंदेखि नेपाली समाजले राजालाई विष्णु भगवान्को प्रतीक मान्दैं आइरहेको थियो। शताब्दियौंदेखि भाग्यवादप्रति विश्वास गर्ने समाजलाई राजनीतिक दलहरूकै नेतृत्वमा गणतन्त्रको पक्षमा उभ्याउनु आफैंमा सामान्य कुरा थिएन। यद्यपि उनै विष्णु भगवान्का प्रतीक राजाबाट युगौंदेखि नेपालीलाई प्रजा र रैतीकै दर्जामा राखेर कज्याउँदै आएको संवैधानिक राजतन्त्रलाई जन्मकालदेखि कांग्रेसले काँध थाप्दै आएको थियो। दोस्रो जनआन्दोलनमा कांग्रेस पार्टीको अस्तित्व बचाउन कम्युनिष्टहरूको गणतन्त्रको एजेण्डामा जबरजस्त लतारिएर आयो। उसले संवैधानिक राजतन्त्र, प्रजातन्त्र र पुँजीवादी समाजवादलाई पार्टीको मूल दर्शन मान्दै आएको थियो। आफ्नो राजनीतिक आदर्श र विचारलाई कांग्रेसले बाध्यताले त्याग्यो। त्यससँगै कांग्रेससँग मौलिक राजनीतिक विचारधारा किनारा लाग्दै गयो। बजारमा जे बिक्छ त्यही बोल्छ, लेख्छ। यद्यपि उसलाई सत्ताभोगको अवसर मिलिरहे पनि वैचारिक हिसाबले भने मृतप्रायः देखिन्छ। ऐतिहासिक दोस्रो जनआन्दोलनले दलहरूलाई लोकतन्त्रको स्थायित्व, राष्ट्रियताको सबलीकरण र सुशासनको अभिभारा सुम्पिएको थियो। देश विकासको लहर सिर्जना गर्ने र भ्रष्टाचारको उन्मूलन गर्ने म्यान्डेट थियो। विडम्बना ! कांग्रेस र माओवादी लगायतका दलहरू सत्ता लालसामै झुमिरहे। उनीहरूले जनान्दोलनको म्यान्डेट भुले। सत्ताप्राप्तिको अस्वस्थ छिनाझपटीमा उत्रिए। कांग्रेस र माओवादीहरूको पाँच दलीय सत्ता गठबन्धन त्यसैको परिणति हो। सत्ताधारी दलहरूको राजनीतिक कार्यक्रम, कार्यनीति र गन्तव्य स्पष्ट छैन। साठीकै दशकमा माओवादीमा सैद्धान्तिक रूपमा विचलन पैदा भयो। यदि संसद्वादलाई स्वीकार गरेर पनि जनपक्षीयता, राष्ट्रियता र सुशासनको मुद्दालाई रद्दीमा नफ्याँक्दो हो त राजनीतिक शक्तिको रूपमा कायमै रहन सक्थ्यो। क्रान्तिकारी हुँकार दिने र यात्रा दक्षिणपन्थी अवसरवादतर्फको गर्नाले संसदीय राजनीतिमा बदनाम बन्दै गयो। सत्ता बन्दुकको नालबाट जन्मन्छ भन्ने माओको विचारलाई राजनीतिक आदर्श मान्ने माओवादी रक्तपातपूर्ण विद्रोहबाट पार नलागेपछि नै संसदीय राजनीतिमा आएको भन्ने भुल्यो। माओवादी पहिलो संविधानसभामा प्रथम शक्तिको रूपमा उदायो। तर सत्तामा हुँदा क्रान्तिकारी भूमिसुधार, शिक्षा, स्वास्थ्य, गरिबी निवारण, रोजगारी, आत्मनिर्भरपूर्ण राष्ट्रिय अर्थतन्त्र लगायतका मुद्दाहरूलाई बेवास्ता गर्यो। तत्कालीन प्रधानमन्त्री शेरबहादुर देउवालाई माओवादीले बुझाएको बयालिस बुँदे मागमा तिनै विषय उल्लेख थिए। जब उसले जनजीविका र राष्ट्रियताका आधारभूत सवालहरूलाई सहजै छाड्यो तब उसको अधोगति सुरु भयो। सशस्त्र युद्धमा होमिएका लाखौं योद्धाहरूलाई सत्ताप्राप्तिको हतियार बनाएको ठहरियो। परिणामतः सत्ता र शक्ति लिप्साकै कारण प्रचण्ड माओवादी जनताबाट अलग्गिँदै गयो। अहिले ऊ कसै न कसैको टेकोबिना एक्लै उभिनसमेत नसक्ने घर न घाटको अवस्थामा छ। कांग्रेस चाहिँ समाजवादको रटान निरन्तर लगाइरहेको छ। जबकि उसले भन्ने गरेको समाजवाद पुँजीवादी व्यवस्थामा निर्भर गर्छ। जहाँ व्यक्तिको निजी सम्पत्तिलाई स्वीकारिन्छ। वर्गीय असमानताको खाडल कायमै रहन्छ। उसको समाजवादले गरिबलाई टाट पल्टाउँदै लैजाने र धनीलाई झन् धनी बनाउँदै लैजान्छ। उत्पादनमूलक स्रोतसाधनमाथि प्रभुत्वशाली वर्गको मात्रै पहुँच रहन्छ। यो माक्र्सवादले परिकल्पना गरेजस्तो समतामूलक र वर्गविहीन समाजवादी व्यवस्था होइन। जहाँ अवसर, स्वामित्व र पहुँच समान होस्। यसप्रकार उसले गरिब, उत्पीडित र निमुखा जनतालाई भ्रममा पार्ने कार्य निरन्तर चलाइरहेको र चलिरहेको छ। राष्ट्रियतालाई पनि कांग्रेसले पार्टीको मूलमन्त्र मान्दै आएको छ। तर दुर्भाग्य ! नेपालको राष्ट्रियता कांग्रेस सत्तामा गएसँगै सधंै खतरामा पर्छ। भारतलाई पञ्चेश्वर र गण्डक सुम्पेको सन्दर्भ होस् वा नागरिकता विधेयकसँग सत्ता साट्ने दुष्साहस होस्। त्यसका विपरित नेकपा (एमाले) आफ्नो स्थापना कालदेखि नै राष्ट्रियता र देशको माटोको रक्षाका निम्ति निरन्तर लड्दै आइरहेको छ। चाहे सत्तामा रहेर होस् वा सत्ता बाहिर नै किन नहोस्। सत्तरी वर्ष अघिदेखि गुमेको लिपुलेक, कालापानी र लिम्पियाधुरालाई समेटेर नेकपाकालीन ओली सरकारले पहिलोपटक नयाँ नक्सा प्रकाशित गर्यो। जबकि सत्ताधारी दलहरू चाहिँ तत्कालीन ओली सरकारलाई सत्ताको भाग नपुगेर भनौं वा मान नपुगेर कार्यावरोध गरिरहे। संसद्ले सरकारका हरेक कार्यहरूमा असहयोग मात्रै गरिरह्यो। तब प्रधानमन्त्रीले जनपक्षीय काम नगर्ने संसद्लाई भंग गरे। ताजा जनादेशमा जाने घोषणा गरे। तर, सर्वोच्चले संविधानको हवला दिँदै प्रतिनिधिसभा पुनस्र्थापित गर्यो। संसद्को क्षेत्राधिकार मिचेर व्यक्ति नै तोकेर प्रधानमन्त्री नियुक्तिको आदेश गर्ने कार्य चाहिँ के संविधानसम्मत थियो ? ताजा जनादेशमा जाने कुरा कसरी प्रतिगामी हुन्छ ? सरकारले जनपक्षीय विकास र सबल अर्थतन्त्रको निर्माणको काम गर्दा अर्घेल्याईँ गरिरहने संसद् भंग गर्नु आवश्यक थियो। २० प्रतिशत सांसद र केन्द्रीय सदस्य संख्या पुर्याए राजनीतिक दलको मान्यता पाउने राजनीतिक दलसम्बन्धी अध्यादेश ल्याउने कार्य चाहिँ के सही थियो ? अवश्यै थिएन। वास्तवमा नेकपा (एस) को जन्म अप्राकृतिक रूपमा भएको हो। दलको रूपमा समाजवादीको जन्म सत्ता दुरुपयोगको नमुना हो। यद्यपि नेकपा (एस) ले राजनीतिक वैचारिक हिसाबले स्वतन्त्र दलको औचित्य पुष्टि गर्न सकिरहेको छैन। नेपाली समाज, कम्युनिष्ट आन्दोलन र देशको सन्दर्भमा एकिकृत समाजवादीको भूमिका ऐंजेरुभन्दा पृथक छैन। बाँस र वृक्षहरूहरूको वृद्धि विकासलाई भार पार्ने गरी ऐंजेरु पलाउँछ। तर, कुनै कार्यमा पनि उपयोगी हुँदैन। कम्युनिष्टको आवरणमा देशीविदेशी प्रतिक्रियावादी शक्तिको गोटी बनेर एमाले सिध्याउने एसको झुन्ड ऐंजेरुभन्दा घातक छ। कम्युनिष्ट आदर्शको खोक्रो नाटक मञ्चन गर्दै आएको नेकपा (मसाल) पनि वैचारिक रूपमा पूरै स्खलित देखिन्छ। आश्चर्यलाग्दो त के छ भने कुनै बेला संघीयताको भण्डाफोरको दुहाई दिँदै आएको मसाल संघीयताभन्दा कयौं घातक मानिने नागरिकता विधेयकको सन्दर्भमा मौनप्रायः छ। मूलतः क्षेत्रीय पार्टीकै भूमिकामा रहेको जनता समाजवादी पार्टी चाहिँ नश्लीय संकीर्ण चिन्तनभन्दा माथि उठ्न सकेको देखिँदैन। जे होस्, ढिलै भए पनि राष्ट्रघाती सत्तागठबन्धन बीचको चुनावी मोर्चाबाट जसपा औपचारिक रूपमा बाहिरिने निर्णय गरेको छ। एमालेसँगको चुनावी तालमेललाई अघि बढाएको छ। यस परिघटनासँगै सत्ता गठबन्धनभित्रका दलहरूको स्वार्थ उदांगिएको छ। हिजो ओली सरकारले गरेको संसद् विघटनलाई प्रतिगमनको संज्ञा दिँदै सत्ताभोगका निम्ति एकमत भएका दलहरूले कसैगरी सरकारको लोकप्रियतालाई रोक्न मात्रै चाहेका थिए भन्ने कुरालाई पुनर्पुष्टि गरेको छ। यदाकदा नेपाली समाज राजनीतिक दलहरूप्रति अनुदार र संकीर्ण बन्दै गइरहेको आभास मिल्छ। प्रजातन्त्रका निम्ति २०औं वर्ष जेलजीवन, सर्वस्वहरणसहित आजीवन कारावास, दसकौं कष्टपूर्ण प्रवासको बसाई र सयौं हण्डर राजनीतिक दलहरूले व्यहोरे। देशको सामाजिक, राजनीतिक, आर्थिक तथा भौतिक विकास हुनुपर्ने जति भएन। दलहरूमा जनता र देश विकासप्रति प्रतिबद्धताको कमी अवश्यै भएको हो। यसको अर्थ दशकौंदेखि देश र जनताका लागि लडिरहेको राजनीतिक नेतृत्व र दलहरूको विगतको भूमिकाको अवमूल्यन गरिनु कसैगरी सही हुँदैन। क्षणिक लहड, उत्तेजना र आवेगमा आएर दलीय व्यवस्थामाथि प्रहार गर्ने र दलीय व्यवस्थाको विकल्पलाई खोज्ने कार्य पञ्चायती चेतनाभन्दा विल्कुल पृथक देखिँदैन। विडम्बना ! विकासको पक्षधर र यथास्थितिवादी दुवै प्रकृतिका राजनीतिक दलहरूलाई एउटै डालोमा राखेर समाजले आरोपित गरिरहेको छ। केही राजनीतिक दलहरूको सत्तालोलुप र अवसरवादी प्रवृत्तिलाई देखाएर समग्र दलीय राजनीति व्यवस्थामाथि नै प्रश्न उठाउने धृष्टता कसरी सही हुन्छ ? सम्पूर्ण राजनीतिक पार्टीहरूलाई एउटै नजरले हेर्ने कार्य वस्तुवादी हुँदैन। जनस्तरबाट दलहरूको सही र गलत कार्यको गम्भीरतापूर्वक विश्लेषण गरिनुपर्छ। त्यही अनुरूप दलहरूलाई मतद्धारा पुरस्कृत वा दण्डीत गरिनुपर्छ। यदि दलीय व्यवस्थालाई पूर्वाग्रहीपूर्ण सोचले मात्रै हेर्ने धृष्टता गर्यौं भने परिस्थिति कठोर बनेर आउने छ। हाम्रा आवेगपूर्ण निर्णयहरूको मूल्य हाम्रा सन्ततीलाई चुकाउन दिने छुट हामीलाई छैन। आफ्नै गल्तीप्रति हामीसँग थकथकाउने बाहेक अर्को विकल्प हुनेछैन। राजनीतिक दलहरूको दृष्टिकोणमा निर्वाचन जनअदालत हो। अदालतले सधै निष्पक्ष, विवेकपूर्ण र सत्यको पक्षमा फैसला दिनुपर्छ। अहिले देश बेथितिमय छ। राजनेता मात्र होइन, कर्मचारीतन्त्र, न्यायालय र राज्य संयन्त्र जनताप्रति उत्तरदायी छैन। समग्रमा देशमा अराजकता र चरम बेथिति छ। सत्ताधारी गठबन्धन पुनःसत्तारोहणको लालसामा सिट भागबण्डामा केन्द्रित छ। दलहरूको विगतदेखिको यस्तै रवैयाको परिणाम हो, स्वतन्त्रहरूको उदय र दलहरूप्रति फैलाइएको घृणाको राजनीति। गठबन्धन सरकारको यही रवैयाले जनतामा दलीय राजनीतिप्रति झनै वितृष्णा निम्त्याइरहेको छ। नेकपा एमालेले निरन्तर सार्वजनिक मञ्चहरूमा आफ्नै दृष्टान्त पेश गर्दै दलीय व्यवस्था, संविधान, संघीयता, धर्मनिरपेक्षता र समानुपातिक समावेशीताको बचाउ गरिहेको छ। आखिर राजनीतिमा कांग्रेस, माओवादीका कारण उठेका प्रश्नहरूको प्रतिउत्तर एमालेले कहिलेसम्म दिइरहनु पर्ने हो ? प्रतिनिधिप्रदेशसभाको आसन्न निर्वाचनलाई सत्ताधारी मोर्चा र नेकपा एमालेबीचको शक्ति परीक्षणको रूपमा हेरिएको छ। यो निर्वाचन अघोषित हिसाबले राष्ट्रवादी जनवादी कित्ताको नेतृत्व गरिरहेको एमाले र दक्षिपन्थी अवसरवादी सत्तागठबन्धनबीचको युद्ध नै हो। एमालेका निम्ति प्रतिष्ठाको विषय भएकाले अन्तर्घात, अन्तद्र्वन्द्व र असमझदारीलाई त्याग्दै ऐक्यवद्धताका साथ निर्वाचनमा होमिनु पर्नेछ। निर्वाचनले सिंगो देश र करोडौं जनतालाई प्रभावित तुल्याउने सामाथ्र्य राख्ने हुनाले एमाले पहिलो शक्तिको रूपमा स्थापित हुन आवश्यक छ। परमादेशी शासनको अन्त्य गरी जनादेशको सरकार निर्माण गर्नु हाम्रा निम्ति प्रमुख कार्यभार हो। सम्भवतः यसपटक जनताले दल र उम्मेदवारहरूलाई बहुकोणबाट विश्लेषण गरेर मतदान गर्नेछन्। प्रतिनिभिसभा र प्रदेशसभामा टिकट वितरण गर्ने सन्दर्भमा एमालेमा लामो समय योगदान गरेका, नैतिकवान्, योग्य र जनसम्बन्ध प्रगाढ रहेका व्यक्तिहरूलाई नै उम्मेदवार बनाएको देखिन्छ। अब राजनीतिमा सत्ताधारी गठबन्धनकारी दलहरूजस्तो धनवादडनवाद, नातावादकृपावाद र शक्ति केन्द्रको दबाबलाई निरुत्साहित गर्न जरुरी छ।  अधिकारी नेकपा एमालेका केन्द्रीय सदस्य एवं ओखलढुंगाका इन्चार्ज हुन्।"
विद्यार्थीको रोजाइमा सन्तको शिक्षालय,"इलाम : लगभग २४ वर्ष अघि हुनेखानेले दार्जिलिङमा नै छोराछोरी पढाउने नहुनेले पनि घर छोडेर सदरमुकामतिरका विद्यालय ताक्ने प्रचलन थियो। अलिअलि दार्जिलिङको वतासले छुने इलामको सूर्योदय नगरपालिका३ मेहेलबोटमा पनि शिक्षा र जीवन शैलीमा सिमापारीको प्रभाव भेटिन्छ। पुगिसरी नआउनेका लागि जिल्ला सदरमुकामको सहरमा छोराछोरी पढाउन सहज थिएन। त्यही असहजताले जन्मायो सन्तको शिक्षालय अथवा नर्वदा कल्याण बोर्डिङ माध्यमिक विद्यालय। मंगल शैक्षिक विकास गुठीद्वारा सञ्चालित त्यही विद्यालय अहिले अभिभावक र विद्यार्थीको रोजाइमा पर्छ। मेहेलबोटमा विसं १९५३ मा बाबु कल्याणदास र आमा नर्वदा वाइको कोखबाट जन्मिएका मङ्गलदासजी महाराजको इच्छाअनुसार उनका अनुयायी मोहन प्रियाचार्यजी महाराज, सदानन्दजी महाराज तथा कृष्णदासजी महाराजको अगुवाइमा विसं २०५५ मा स्थापना गरिएको हो। आमा नर्वदा वाइ तथा बाबु कल्याणदासको नामबाट विद्यालयको नाम जुराएपछि नीजि स्तरबाट गुणस्तरीय शिक्षाको प्रयास सुरु भएको प्रिन्सिपल सफल राईले बताए। विद्यालयले वरपरका सबै जातजाति, वर्ग, लिंग एवं समुदायका बालबालिकाहरूलाई न्यून शुल्कमा शिक्षा दिँदै आएको प्रिन्सिपल राईले बताए। नगर शिक्षा समितिले तोकेको दरभन्दा पनि पच्चिस प्रतिशतसम्म सस्तोमा विद्यार्थीहरूलाई अध्ययन गराइरहेको राईको भनाइ थियो। विद्यालयमा अहिले सूर्योदय नगरपालिकाको ठुलोबाङ्गीन, सानो बाङ्गीन, फेदी मंगलबारे, मकरजुङ, धजे, टिम्बुरे, जिल, रुङसुङ, पान्दम लगायतका गाउँका विद्यार्थी आउँछन्। माइजोगमाई गाउँपालिकाका पे्रमेजुङ, जौवारी, शनिश्चरे लगायतका गाउँका विद्यार्थीसमेत सहरको विद्यालय छोडेर नर्वदामा आउने गरेका छन्। टाढाबाट आउनेलाई गाडीको प्रवन्धसमेत गरेको विद्यालयले सन्दकपुर गाउँपालिका, पाँचथरलगायतका क्षेत्रबाट आउनेका लागि होस्टल र स्थानीयका घरमा बस्ने खानाको प्रबन्ध गरेको राईले बताए। कक्षा ९ र १० मा कम्प्युटर विज्ञानकोसमेत पढाइ हुने भएकाले धेरै विद्यार्थीका लागि नर्वदा आकर्षणको विद्यालय बनेको हाल उच्च अदालत विराटनगर इलाम इजलासका कम्प्युटर अपरेटर तिलक खतिवडाले बताए। २४ वर्ष अघि सानो बाँसको कटेरोमा न्यून विद्यार्थी संख्या, सिमित स्रोत र साधन, अपर्याप्त भौतिक पूर्वाधारबाट सुरु भएको विद्यालय अहिले करिब साढे दुई रोपनी क्षेत्रफलमा १२ कोठे तीनतले पक्की भवन र १२ कोठे दुईतले भवनमा सञ्चालित छ। पर्याप्त फर्निचरको ब्यवस्था, विज्ञान तथा कम्प्यूटर प्रयोगशालाको ब्यवस्था, ब्यवस्थित शौचालयसहित युग सुहाउँदो शैक्षिक गतिविधि सञ्चालन गर्न सफल हुँदै आएको छ। स्थानीय सूर्य सापकोटाले बताए। सुरुवाती दिनहरूमा प्राथामिक तह अंग्रेजी र निम्न माध्यमिक तहमा नेपाली र अंग्रेजी दुवै माध्यममा शैक्षिक कार्यक्रम सञ्चालन गरिँदै आएकोमा विसं २०६५ देखि नेपाली माध्यममा माध्यमिक तह सञ्चालन सुरु भयो। विद्यालयमा २०७३ सालदेखि पुर्णरुपमा अंग्रेजी माध्यममा शैक्षिक कार्यक्रम सञ्चालन हुँदै आइरहेको छ। सरकारी सहायताबिना गुठीद्वारा सञ्चालित विद्यालयको स्रोत भनेकै विद्यार्थीको शुल्क हो। अभिभावक खुसी नभएसम्म विद्यालयको प्रगति हुँदैन भन्ने बुझेका प्रिन्सीपल राईले समयसमयमा अभिभावक बोलाएर प्रतिकृया लिन्छन्। उनले भने प्रत्येक शैक्षिक सत्रको त्रैमासिक परीक्षा सुरु हुनुअघि र नतिजा प्रकाशनपश्चात् पठनपाठन सम्बन्धी समिक्षा गर्ने उद्देश्यसहित आयोजना गरिने अभिभावक भेलामा अभिभावकबाट आएका प्रतिक्रियाले विद्यालयको शैक्षिक स्तर उच्च रहेको कुरालाई पुष्टि गर्छ। विद्यालयमा अहिले २ सय ४८ जना विद्यार्थी अध्यायनरत छन्। २०६५ सालमा प्रथमपटक एसएलसी परीक्षामा सहभागी भएको यो विद्यालयले हालसम्म १४ वटा समूहलाई उत्कृष्ट नतिजासहित एसएलसीएसईई उत्तीर्ण गराउन सफल भएको प्रिन्सिपल राईले बताए। उनले भने हामीले विद्यार्थी केन्द्रित सिकाइलाई ध्यान दिन्छौं, त्यही भएर पनि उत्कृष्ट नतिजाका लागि सिहयोग मिलेको छ। सूर्योदय नगरपालिकाको शिक्षा शाखा प्रमुख योगनीधि भट्टराईका अनुसार नगरका उत्कृष्ट विद्यालयको सूचीमा रहेको यो विद्यालयले अरु विद्यालयभन्दा सस्तोमा गुणस्तरीय शिक्षा दिइरहेको छ। उनी भन्छन् नीजि क्षेत्रबाट सस्तोमा सेवा दिने विद्यालयका रुपमा नर्वदालाई हेर्न सकिन्छ, राम्रो प्रयास गरिरहेको छ।"
गठबन्धनबाट सुनिल र एमालेबाट राजेन्द्रको उम्मेदवारी,"धनकुटा : आगामी मंसिर ४ गते हुने प्रतिनिधि तथा प्रदेश सभा निर्वाचन अन्र्तगत संघतर्फ ८ जनाले उम्मेदवारी दर्ता गराएका छन् । गठवन्धनको तर्फबाट संघमा नेपाली कांग्रेसका केन्द्रिय कार्यसम्पादन समिति सदस्य तथा पूर्वमन्त्री सुनिलकुमार थापाले उम्मेदवारी दर्ता गराएका छन् । नेकपा एमालेका तर्फबाट केन्द्रिय सदस्य राजेन्द्रकुमार राईले उम्मेदवारी दर्ता गराएका छन् । त्यस्तै दशैअघि मात्रै माओवादी केन्द्र परित्याग गरि स्वतन्त्र वनेका नेकपा माओवादीका पूर्व पोलिटव्यूरो सदस्य हेमराज भण्डारीले पनि संघमा स्वतन्त्र उम्मेदवारी दर्ता गराएका छन् । त्यस्तै पूर्वमाओवादी नेता गंगाराम गोम्देनले पनि स्वतन्त्रको रुपमा उम्मेदवारी दर्ता गराएका छन् । त्यस्तै राष्ट्रिय प्रजातन्त्र पाटी नेपालको तर्फबाट अमुल राई, एकिकृत शक्ति नेपालका रमेश राई, राष्ट्रिय प्रजातन्त्र पार्टी कुमार वहादुर थापा, मंगोल अर्गनाइनेशनका विश्वमित्र लावती, स्वतन्त्र उम्मेदवारको रुपमा सुन्दरवावु श्रेष्ठले पनि प्रतिनिधि सभा मा उम्मेदवारी दर्ता गराएको मुख्य निर्वाचन अधिकृतको कार्यालयले जनाएको छ । धनकुटामा संघ तर्फ एक मात्र निर्वाचन क्षेत्र रहेको छ । प्रदेश सभा तर्फ दुई निर्वाचन क्षेत्र रहेको धनकुटामा सत्ता गठवन्धनको तर्फबाट प्रदेशसभा क मा एकिकृत समाजवादी पार्टीका जिल्ला अध्यक्ष समेत रहेका अर्जुन राई र प्रदेश सभा ख मा नेकपा माओवादी केन्द्रको प्रदेश सदस्य रहेकी कुशुमकुमारी श्रेष्ठले उम्मेदवारी दर्ता गराएकी छिन् । त्यस्तै नेकपा एमालेले पुरानै अनुहारलाई प्रदेश सभा सदस्यका लागि दोहोर्याएको छ । प्रदेश सभा क मा जिल्ला सचिव समेत रहेका निरनकुमार राई र प्रदेश सभा ख मा जिल्ला अध्यक्ष समेत रहेका इन्द्रमणी पराजुलीले उम्मेदवारी दर्ता गराएका छन् । त्यस्तै प्रतिनिधि सभा सदस्यको उम्मेदवारीको रुपमा चर्चामा रहेका जनता समाजवादी पार्टी जसपाका केन्द्रिय नेता रकम चेम्जोङ अन्तिममा प्रदेश सभा क मा उम्मेदवारी दर्ता गराएका छन् । जसपाले नेकपा एमालेसँग चुनावी तालमेल गरेपछि प्रदेश सभाको दुई वटै क्षेत्रमा उम्मेदवारी दर्ता गराएको छ । जसपाले प्रदेश ख मा जिल्ला सचिव डम्वर कटुवाललाई उम्मेदवारको रुपमा उठाएको छ । प्रदेश सभा ख मा राप्रपा नेपालबाट सोमबहादुर घिसिङ तामाङ, मंगोल नेशनल अर्गनाइजेशनबाट विष्णु विक्रम राई, राप्रपाबाट श्यामकुमार गुरुङ, स्वतन्त्रको रुपमा जितेन्द्र राई, वालावन्द दाहाल लगायतले उम्मेदवारी दर्ता गराएका छन् । त्यस्तै प्रदेश सभा क मा राप्रपा नेपालबाट योगेन्द्र आलेले पनि उम्मेदवारी दर्ता गराएका छन् ।"
प्रभु साहले दिए स्वतन्त्र उम्मेदवारी,रौतहट : नेकपा एमालेका स्थायी कमिटी सदस्य प्रभु साहले स्वतन्त्र उम्मेदवारी दिएका छन्। आइतबार रौतहटको क्षेत्र न३ को निर्वाचन कार्यालयमा साहले स्वतन्त्र उम्मेदवारको रुपमा उम्मेदवारी दर्ता गराएका हुन्। उनले टिकट आफूसँगै भए पनि स्वतन्त्र उम्म्दवारी दिएको बताए। पूर्व मन्त्रीसमेत रहेका नेता साह एमालेमा बलियो उम्मेदवारका रुपमा हेरिएका थिए। तर उनको स्वतन्त्र उम्मेदवारीले बहसको विषय बनाएको छ।
बाँकेमा ३ मन्त्रीसहित ९९ जनाद्वारा उम्मेदवारी दर्ता,नेपालगन्ज : बाँकेमा नेपाल सरकारका दुई र लुम्बिनी प्रदेश सरकारका एक मन्त्रीसहित ९९ जनाले प्रतिनिधिसभा र प्रदेशसभा सदस्यमा मनोनयन दर्ता गरेका छन् । बाँके क्षेत्र नं १ मा नेपाल सरकारका युवा तथा खेलकुद मन्त्री महेश्वर गहतराज अथकले सत्तागठबन्धन प्रतिनिधिको रुपमा नेकपा माओवादी केन्द्रबाट प्रतिनिधिसभा सदस्यमा उम्मेदवारी दर्ता गरेको निर्वाचन अधिकृत यमप्रसाद बास्कोटाले जानकारी दिए । बाँके क्षेत्र नं १ मा नेकपा एमालेका सूर्यप्रसाद ढकालसहित ११ जनाले प्रतिनिधिसभा सदस्य पदमा उम्मेदवारी दर्ता गरेका छन् । बाँके १ क प्रदेश सभा सदस्यमा सांसद कृष्णा केसी नमूनाले माओवादी केन्द्रबाट उम्मेदवारी दर्ता गरेकी छन्् । त्यहाँ १० जनाले उम्मेदवारी दर्ता गरेका छन् । बाँके १ ख प्रदेश सभा सदस्यमा भने ७ जनाको उम्मेदवारी परेको छ । बाँके क्षेत्र नं २ मा नेपाल सरकारका यातायात तथा पूर्वाधार मन्त्री मोहम्मद इस्तियाक राईले जनता समाजवादी पार्टीबाट प्रतिनिधिसभा सदस्य पदमा उम्मेदवारी दर्ता गरेका छन् । सत्तागठबन्धनको प्रतिनिधिको रुपमा नेकाका सुदीपनरसिंह राणा र एमालेको समर्थनमा राप्रपा महामन्त्री डाधवल शम्शेर राणाले उम्मेदवारी दर्ता गरेका छन् । बाँके क्षेत्र नं २ मा प्रतिनिधिसभा सदस्यमा १६ जनाको उम्मेदवारी परेको निर्वाचन अधिकृत नुमानन्द खनालले जानकारी दिए । बाँके २ क प्रदेश सभा सदस्यमा लुम्बिनी प्रदेशका पूर्वमन्त्री विजय यादवसहित १२ जना र बाँके २ ख प्रदेश सभा सदस्यमा लुम्बिनी प्रदेश सरकारका वनमन्त्री सुरेन्द्र हमालले नेकाबाट उम्मेदवारी दर्र्ता गरेका छन् । यो क्षेत्रमा पनि १२ जनाको उम्मेदवारी परेको छ । बाँके क्षेत्र नं ३ मा नेका सहमहामन्त्री किशोरसिंह राठौरसहित १० जनाकोे प्रतिनिधिसभा सदस्यमा उम्मेदवारी परेको निर्वाचन सहायक निर्वाचन अधिकृत लोकबहादुर रावलले बताए । बाँके क्षेत्र नं ३ क प्रदेश सभा सदस्यमा नेपाल सरकारका पूर्वमन्त्री दलबहादुर सुनार स्वतन्त्र गरी ९ जनाको उम्मेदवारी परेको छ । बाँके क्षेत्र नं ३ ख प्रदेश सभा सदस्यमा संविधानसभा सदस्य वादशाह कुर्मी (नेका)सहित १२ जनाको उम्मेदवारी परेको छ ।
नुवाकोटमा पाँच पूर्वमन्त्रीको उम्मेदवारी,नुवाकोट : आसन्न प्रतिनिधिसभा एवं प्रदेशसभा निर्वाचनमा प्रमुख राजनीतिक दलका नुवाकोटमा ६० र रसुवामा २९ जनाले उम्मेदवारी दर्ता गरेका छन्। सत्तारुढ दल तथा प्रमुख प्रतिपक्षी दलले संघ र प्रदेशतर्फ उम्मेदवारी दर्ता गराएका हुन्। सत्तारुढ गठबन्धनविरुद्ध भने बागीले समेत उम्मेदवारी दर्ता गराएका छन्। गठबन्धनका तर्फवाट नुवाकोट क्षेत्र नं १ मा हितबहादुर तामाङ र क्षेत्र नं २ मा अर्जुननरसिंह केसीले उम्मेदवारी दोहोर्याए। त्यस्तै नेकपा एमालेका नारायणप्रसाद खतिवडाले पुनः उम्मेदवारी दर्ता गरेका छन्। अघिल्लो निर्वाचनमा खतिवडाले केसीलाई पराजित गरेका थिए। पूर्वमन्त्री डा रामशरण महतले भने यसपटक उम्मेदवारी दिएनन्। सो क्षेत्रमा सत्तारुढ दलबीच तालमेल भएर प्रतिनिधिसभातर्फ हितबहादुर तामाङ उम्मेदवार बनेका छन्। सोही क्षेत्रमा नेकपा एमालेका जिल्ला अध्यक्ष तथा बागमती प्रदेशका पूर्व कृषि तथा सहकारी राज्यमन्त्री बद्री मैनालीले एकल उम्मेदवारी दर्ता गरेका छन्। क्षेत्र नं १ को प्रदेश सभा क मा गठबन्धनबाट राधिका तामाङले उम्मेदवारी दिएकी छन्। उनको क्षेत्रमा नेककपा एमालेले युवा अभियन्ता सुशील खड्कालाई नयाँ अनुहारको रुपमा प्रस्तुत गरेको छ। नुवाकोट २ को ख मा नेकपा एमालेले केशवराज पाण्डेलाई पुनः उम्मेदवार बनाएको छ। त्यस्तै एकीकृत समाजवादीबाट राजेन्द्रप्रकाश लोहनी र नेकपा माओवादी केन्द्रका रामप्रसाद ढुंगानाले उम्मेदवारी दर्ता गरेका छन्। नुवाकोट क्षेत्र नं २ को प्रदेश सभा ख मा नेकपा एमालेले युवा विजय लोप्चनलाई उम्मेदवार बनाएको छ। सत्तारुढ कांग्रेसले निवर्तमान प्रतिनिधि सभा सदस्य बहादुरसिंह लामा तामाङलाई उम्मेदवार बनाएको छ। नेकपा माओवादी केन्द्रले सो प्रदेशमा संविधान सभा सदस्य राममाया बोगटीलाई उम्मेदवार बनाएको छ। सत्तारुढ दलहरुबीच गठबन्धन भएको भनिए पनि उम्मेदवारी दर्ता गर्दा सत्तारुढ दलहरुले प्रदेश सभामा छुट्टाछुट्टै उम्मेदवारी दर्ता गरेका हुन्। कांग्रेस नुवाकोटका जिल्ला सचिव श्रीराम श्रेष्ठले गठबन्धनको उम्मेदवारको रुपमा क्षेत्र नं १ को क मा माओवादीका रामप्रसाद ढुंगाना र ख मा बहादुरसिंह लामातामाङ आधिकारिक उम्मेदवार भएको प्रष्ट पारे। उम्मेदवारी दर्ता गर्दा मुख्य निर्वाचन अधिकृतको कार्यालयले उम्मेदवारहरुलाई आआफ्नो दलका तर्फबाट उम्मेदवार भएको प्रमाण निस्सा प्रदान गरेको छ।
पूर्वमन्त्री गौचनका छोरा प्रतिनिधिसभा सदस्य उम्मेदवार,जोमसोम : पूर्व वाणिज्य तथा आपूर्ती मन्त्री रोमी गौचन थकालीका छोरा योगेश गौचन थकालीले आसन्न मंसिर ४ गते हुँने प्रतिनिधि सभा सदस्यका लागि नेपाली कांग्रेसका तर्फबाट आइतबार निर्वाचन आयोगमा पुगेर आफ्नो उम्मेदवारी दर्ता गराएका छन्। संघीयता अघि २०७० सालको प्रतिनिधि सभा निर्वाचन जितेर मन्त्री बनेका पूर्व वाणिज्य मन्त्री रोमी गौचन थकाली २०७४ सालको प्रतिनिधि सभा सदस्य निर्वाचनमा भने एमालेका उम्मेदवारसँग झिनो मतान्तरले पराजित भएका थिए। यसपटक भने पूर्व मन्त्री गौचनले आफू नउठी आफ्नै छोरालाई राजनितिमा प्रत्यक्ष डेब्यु गराएका हुन्। यसअघि पूर्व मन्त्री गौचनको नाम कांग्रेस जनजातितर्फको समानुपातिक सूचीको ३५ नम्बरमा नाम थियो। उनले समानुपातिक सूचिबाट आफ्नो नाम फिर्ता लिइसकेका छन्
"नवलपरासीमा गठबन्धन तोडियो, कांग्रेस र माओवादीको छुट्टाछुट्टै उम्मेदवारी","परासी : गठबन्धनको सहमति लत्याउँदै नवलपरासीमा नेपाली कांग्रेस र माओवादी केन्द्रले छुट्टाछुट्टै उम्मेदवारी दर्ता गराएका छन् । नवलपरासी पश्चिमको प्रतिनिधिसभा निर्वाचन क्षेत्र नं १ मा गठबन्धनको सहमति लत्याउँदै दुई पार्टीले छुट्टाछुट्टै उम्मेदवारी दर्ता गरेका हुन् । गठबन्धन सहमतिअनुसार उक्त निर्वाचन क्षेत्रको प्रतिनिधिसभा सदस्य र क तर्फको प्रदेशसभा सदस्य नेपाली कांग्रेसलाई दिइएको थियो । भने खतर्फको प्रदेश सभा सदस्य माओवादी केन्द्रलाई दिइएको थियो । तर खतर्फको प्रदेशसभा सदस्यमा माओवादी केन्द्रका रामानन्द यादवले उम्मेदवारी दर्ता गराइसकेपछि नेपाली कांग्रेसका देवकरण जयसवालले उम्मेदवारी दर्ता गराए पश्चात माओवादी केन्द्रको जिल्ला नेतृत्व आक्रोशित बन्दै सबै पदमा उम्मेदवारी दिएको हो । कांग्रेसबाट उम्मेदवारी दिने जयसवाल संविधानसभा सदस्यसमेत हुन् । माओवादी केन्द्रका यादवले प्रचण्डले हस्ताक्षर गरेको पत्रमार्फत उम्मेदवारी दर्ता गराएका हुन् भने कांग्रेसका जयसवालले शेरबहादुर देउवाले हस्ताक्षर गरेको पत्रमार्फत उम्मेदवारी दर्ता गराएका हुन् । गठबन्धन सहमति तोडिएको भन्दै माओवादी केन्द्रकी सीतादेवी बौडेलले प्रतिनिधिसभा सदस्य पदमा स्वतन्त्रबाट उम्मेदवारी दिएकी छन् । बौडेल २०६४ सालको संविधानसभा निर्वाचनमा उक्त क्षेत्रबाट चुनाव जितेकी हुन् । सहमति तोडिएको भन्दै कांग्रेसको भागमा परेको क तर्फको प्रदेशसभा सदस्यमा माओवादी केन्द्रका चन्द्र ढकालले पनि स्वतन्त्रबाट उम्मेदवारी दर्ता गराएका हुन् । उम्मेदवारी दर्ता गराउँदै माओवादी केन्द्रकी केन्द्रीय सदस्य एंव जिल्ला सहइन्चार्जसमेत रहेकी नेता बौडेलले कांग्रेसले गठबन्धनको सहमति तोडेकाले आफूहरुले उम्मेदवारी दिएको बताईन् । कांग्रेसले बेइमानी गरेको छ । केन्द्रमा एउटा निर्णय हुने र जिल्लामा आएर उम्मेदवारी दर्ता गराएकाले सबै पदमा उम्मेदवारी दिएका हौं । कि सहमतिअनुसार हुनु पर्यो हैन भने हाम्रो उम्मेदवारी अन्तिमसम्म रहन्छ बौडेलले भनिन् । उक्त निर्वाचन क्षेत्रको प्रतिनिधिसभा सदस्य पदमा नेपाली कांग्रेसबाट उद्योगपति विनोद चौधरी, जनता प्रगतिशिल पार्टी (जप्रपा) का हृद्येश त्रिपाठी र एमालेबाट सिन्धु जलेसालगायत अन्यदलहरुले उम्मेदवारी दर्ता गराएका छन् । यसैबीच नवलपरासी पश्चिमको निर्वाचन क्षेत्र नं २ को प्रतिनिधिसभा सदस्य पदमा नेपाली कांग्रेसबाट केन्द्रीय सदस्य देवेन्द्रराज कँडेल, एमालेबाट दीपेन्द्र अधिकारी, राप्रपाबाट पूर्वआइजिपी धुब्रबहादुर प्रधानलगायतका दलका उम्मेदवारले उम्मेदवारी दर्ता गराएका छन् । उक्त निर्वाचन क्षेत्रमा एमाले र जसपाबीच तालमेल गरिएको छ । भने राप्रपाले लोसपासँग तालमेल गरेर उम्मेदवारी दर्ता गराएको हो । सत्तागठबन्धनबाट उक्त निर्वाचन क्षेत्रको प्रतिनिधिसभा सदस्य र खतर्फको प्रदेशसभा सदस्य नेपाली कांग्रेसलाई परेको छ भने कतर्फको प्रदेशसभा सदस्य माओवादी केन्द्रलाई परेको छ । सोहीअनुसार उम्मेदवारी दर्ता गरिएको छ । रातिअबेरसम्म मनोनयन दर्ता चलिरहेको छ ।"
राष्ट्रपति भण्डारीलाई कोरोना संक्रमण,"काठमाडौं : राष्ट्रपति विद्यादेवी भण्डारीलाई कोरोना संक्रमण भएको छ। महाराजगञ्जस्थित त्रिवि शिक्षण अस्पतालमा उपचाररत भण्डारीलाई कोरोना पोजेटिभ भएको अस्पतालले जनाएको छ। त्रिवि शिक्षण अस्पतालका कार्यकारी निर्देशक दिनेशकुमार काफ्लेले राष्ट्रपति भण्डारीलाई कोरोना पोजेटिभ भएको पुष्टि गरे। 'हो सम्माननीय राष्ट्रपतिज्युलाई कोरोना संक्रमण भएको छ। केही दिन अस्पतालमै आराम गर्न हामीले सुझाएका छौं,' उनले अन्नपूर्णसँग भने। निरन्तर ज्वरो, टाउको दुख्ने र वान्ता आउने समस्या आएपछि राष्ट्रपति भण्डारी शुक्रबार शिक्षण अस्पतालमा भर्ना भएकी थिइन्। यसअघि डेंगुको संक्रमण भएको हुनसक्ने आशंका गरिएको थियो।"
तनहुँ १ बाट रामचन्द्र पौडेलले गराए उम्मेदवारी दर्ता,काठमाडौं : नेपाली कांग्रेसका वरिष्ठ नेता रामचन्द्र पौडेलले उम्मेदवारी दर्ता गराएका छन्। तनहुँ १ बाट पौडेलले उम्मेदवारी दर्ता गराएका हुन्। सरिता गुरुङको प्रस्ताव र सहदेव अधिकारीको समर्थनमा पौडेलले उम्मेदवारी दर्ता गराएका हुन्। सोही निर्वाचन क्षेत्रबाट कांग्रेसका पूर्व नेता गोविन्दराज जोशीले पनि मनोनयन दर्ता गरेका छन्।
दाङ २ मा एमाले महासचिव शंकर पोखरेल र गठबन्धनबाट रेखा शर्माको उम्मेदवारी,काठमाडौं : नेकपा एमालेका महासचिव शंकर पोखरेलले प्रतिनिधिसभाको निर्वाचनका लागि दाङ क्षेत्र नम्बर २ बाट उम्मेदवारी दर्ता गराएका छन्। मुख्य निर्वाचन अधिकृतको कार्यालय पुगेर पोखरेलले उम्मेदवारी मनोनयन दर्ता गराएका हुन्। सोही क्षेत्रमा सत्ता गठबन्धनबाट माओवादी केन्द्रका रेखा शर्माले उम्मेदवारी दर्ता गराएकी छन्। यसअघि सत्ता गठबन्धनबाट माओवादी केन्द्रका उपाध्यक्ष कृष्णबहादुर महरा चुनाव लड्ने योजनामा रहे पनि पछि व्याक भएका थिए।
सप्तरी २ मा उपेन्द्र यादव र सीके राउतबीच ब्याटल सुरु,"राजविराज : सप्तरी २ बाट प्रतिनिधिसभा सदस्यका लागि जनता समाजवादी पार्टीका अध्यक्षउपेन्द्र यादव र जनमत पार्टीका अध्यक्ष चन्द्रकान्त राउत (सीके राउत)ले आइतबार मनोनयन दर्ता गराएका छन्। यादव र राउतले अपरान्ह साढे ४ बजे जविराजस्थित मुख्य निर्वाचन अधिकृतको कार्यालय पुगेर मनोनयन दर्ता गराएका हुन्। यसअघि २०७४ सालको निर्वाचनमा राजपासँग गठबन्धन गरेर यादवले सोही क्षेत्रबाट संघीय समाजवादी पार्टीबाट उम्मेदवार भई निर्वाचित भएका थिए। यादवले २१ हजार ६ सय २० मत ल्याएर प्रतिनिधिसभा सदस्यमा निर्वाचित हुँदा नेकपा (एमाले) र नेकपा (माओवादी केन्द्र) गठबन्धनका उम्मेदवार उमेशकुमार यादवले ११ हजार ५ सय ८० मत ल्याएकाथिए। राजपाबाट विद्रोह गरी स्वतन्त्र उम्मेदवार बनेका जयप्रकाश ठाकुरले ९ हजार ४ सय ५९ मतल्याई तेस्रो स्थानमा चित्त बुझाएका थिए। ठाकुरले समेत पाँच दलीय गठबन्धनको लोसपा नेपालबाट उम्मेदवारी दिएका छन्। राउत नेतृत्वको जनमत पार्टी रअध्यक्ष राउतले भने पहिलो पटक प्रतिनिधिसभा र प्रदेश सभाको निर्वाचनमा भाग लिएका हुन्। मनोनयन दर्तापश्चात् जनमत पार्टीका अध्यक्ष राउतले भ्रष्टाचार र ढिलासुस्ती नियन्त्रण, सुशासन, राजनीतिकरुपमा स्वायत्तताको एजेण्डा लिएर चुनावमा होमिएको बताए। आफ्ना कार्यकर्ताले हालसम्म सरकारमा सहभागी हुने अवसर नपाएको भन्दै भ्रष्टाचारमा लिप्त भएमा शून्य सहनशिलताका आधारमा कारबाही गरिने प्रतिबद्धता व्यक्त गरे। भ्रष्टाचार नियन्त्रणको लागि कारबाहीको माग गर्ने, अख्तियार दुरुपयोग अनुसन्धानआयोग घेराउ गर्ने आफ्नो पार्टीमात्र रहेको उनको दाबी थियो। मधेस प्रदेशका मुख्य मन्त्रीको हात समातेर किसानले राजविराजमा मल माग्दा एक बोरा मलसमेत उपलब्ध गराउन नसकेको घटना स्मरण गर्दै राउतले भने, 'तर किसानले आन्दोलन गर्दा धनुषामा किसानमाथि गोली प्रहार गर्न भने सक्यो। निर्वाचन क्षेत्र बदल्दै जनतालाई झुक्याउँदै आएका उपेन्द्र यादव बाहिरबाट आएका फिरँगी उम्मेदवार भएको तर आफू सप्तरीको माटो, पानीमा हुर्केर बढेको, पढेको र हालसम्म बसेको उनले बताए। संघीयता पक्षधर भनेर दाबी गर्नेले संघीयता र गणतन्त्र विरोधीसँग गठबन्धन गरेर जनताको सेवा नहुने उनले बताए। जनताले सुक्ष्म तरिकाले अवलोकन गरिरहेको र मतपत्रमार्फत् जवाफ दिने विश्वास व्यक्त गरेका राउतले स्वच्छ निर्वाचनमासमेत जोड दिए। मनोनयन दर्तापश्चात् जसपाकाअध्यक्ष यादवले पहिचानसहितको संघीयता, समावेशी लोकतन्त्र, गणतन्त्र र सामाजिक न्यायप्राप्तिका लागि, विभेद् र असमानता अन्त्यका लागि, प्रगतिशील र विकसित समृद्ध समाज निर्माणका लागि चुनावी अभियानबाट अपेक्षाअनुरुप प्रोत्साहन र ऊर्जा प्राप्त हुने विश्वास व्यक्त गरे। विचार, सिद्धान्तमा सहमति, असमहति तथा सिटको तालमेल फरक विषय भएको भन्दै यादवले चुनावी तालमेलको कुराले जसपाको अभियानमा फरक नपर्ने बताए। तालमेल गठबन्धन हुनु प्रजातन्त्रको सुन्दरता भएको र सकारात्मक ढंगले लिनुपर्ने उनको ठहर थियो। सप्तरी २ मा चार स्वतन्त्र उम्मेदवारसहित १६ जनाको उम्मेदवारी परेको मुख्यनिर्वाचनअधिकृतको कार्यालय सप्तरीले जानकारी दिएको छ। त्यसैगरी सप्तरीको १ बाट नेपाली कांग्रेसका रामदेव साह तेली, जनता समाजवादी पार्टीबाट नवलकिशोर साह सुडी, स्वतन्त्रबाट डा रोहितकुमार पोखरेलसहित १९ जनाको मनोनयन परेको छ। सप्तरीको ३ बाट नेकपा (एमाले) का ताराकान्त चौधरी, कांग्रेसका दिनेश यादव, जनमत पार्टीबाट अनिस अनसारीसहित १३ जनाको उम्मेदवारी परेको छ। सप्तरीको ४ बाट कांग्रेसबाट तेजुलालचौधरी, जसपाबाट बालकिशोर यादव, बहुजन शक्ति पार्टीबाट विश्वेन्द्र पासवासहित १७ जनाको उम्मेदवारी परेको निर्वाचन कार्यालयले जनाएको छ।"
प्रचण्डलाई गोरखाको जिम्मेवारी सुम्पन पाउँदा अपार खुसी छु : भट्टराई,"गोरखा : प्रचण्डलाई गोरखाको जिम्मेवारी सुम्पन पाएकामा अपार खुसी लागेको डाक्टर बाबुराम भट्टराईले बताएका छन् । गोरखा २ मा प्रचण्डको उम्मेद्वारी दर्तापछि बोल्दै डाक्टर भट्टराईले प्रचण्डको नेतृत्वमा गोरखाबाटै नेपालको संवृद्धिको अभियान सुरु हुने विश्वास व्यक्त गरे । प्रचण्डलाई आफ्नो सिट सुम्पिन पाएकोमा अत्यन्त हर्षित रहेको उनको भनाइ थियो । उहाँजस्तो व्यक्तित्वलाई मैले नेतृत्व गरेको ठाउँ हस्तान्तरण गर्न पाउँदा आज म यति खुसी छु, यो खुशी नाप्ने कुनै यन्त्रको आविष्कार भएको छैन, डाक्टर भट्टराईले भने, म साँच्चै नै अन्तर्यदेखि के भन्छु भने नेपालको ऐतिहासिक भौगोलिक एकीकरण, लोकतान्त्रिक नेपालमा लखन थापादेखि सुरेश वाग्लेसम्मको योगदान, र संवृद्धिकरणको युगमा फेरि एउटा उचाइ हाँसिल गर्नुपर्ने आवश्यकता छ, त्यसको नेतृत्व गर्ने अवसर पनि अब गोरखाले पायो । त्यसैले म आज अत्यन्तै खुसी छु । जीवन रहेसम्म कुर्चीमा बसिरहने गलत परम्पराको अन्त्य गर्ने इतिहास आफूले निर्माण गरेको र आफ्नो क्षेत्र आफूभन्दा सक्षम व्यक्तित्वलाई हस्तान्तरण गर्न पाएकामा पनि उनले अपार खुशी व्यक्त गरे । सोही अवसरमा बोल्दै प्रचण्डले युवा अबस्थामा आफूले गोरखाको आरुघाटमा लामो समयसम्म अध्यापन गराएको, जनयुद्धको तयारीका बेला हेडक्वाटर गोरखालाई बनाएको र सैनिक तालिमको थालनी पनि गोरखाको सिरानचोकलाई बनाएको भन्दै उनले गोरखा आफ्ना लागि अत्यन्त प्रिय रहेको बताए । संविधान, लोकतन्त्र र राष्ट्रको रक्षा गर्ने संकल्पका साथ गठबन्धन गरेको बताउँदै उनले अबको नयाँ नेपाल निर्माण गोरखाबाटै थालनी गर्ने आफूहरुको प्रतिवद्धता रहेको बताए ।"
काठमाडौं १ बाट रविन्द्र मिश्रको उम्मेदवारी दर्ता,काठमाडौं : राष्ट्रिय प्रजातन्त्र पार्टीका वरीष्ठ उपाध्यक्ष रविन्द्र मिश्रले काठमाडौं १ बाट उम्मेदवारी दर्ता गराएका छन्। मिश्र निर्वाचन अधिकृत कार्यालय पुगेर उम्मेदवारी दर्ता गराएका हुन्। उम्मेदवारी दर्तापछि पत्रकारहरूसँग कुराकानी गर्दै मिश्रले योपटक मतदाताले आफूहरूलाई जिताउने विश्वास व्यक्त गरे। त्यस्तै नेपाल प्रहरीका पूर्वडीआइजी एवं नेपाल सुशासन पार्टीका अध्यक्ष रमेश खरेलले पनि काठमाडौं क्षेत्र नम्बर १ बाटै प्रतिनिधिसभा सदस्यमा उम्मेदवारी दर्ता गराएका छन्। उम्मेदवारी दर्तापछि उनले कानुन निर्माण गरेर सदनमा संगठित अपराधीको संख्या घटाउन आफूले उम्मेदवारी दिएको बताए। यही क्षेत्रबाट कांग्रेसका प्रकाशमान सिंह भिड्दैछन्।
सुनसरी १ मा अशोक राईविरुद्ध एमालेका मनोज मेन्याङबो बने बागी,धरान : मंसिर ४ गते हुने सुनसरी क्षेत्र नम्बर१ को प्रतिनिधि सभा सदस्य निर्वाचनका लागि एमाले जसपा गठबन्धनका अशोक राईविरुद्ध एमालेका मनोजकुमार मेन्याङबोले बागि उम्मेदवारी दर्ता गराएका छन् । एमाले अध्यक्ष केपी ओलीले पार्टीको अस्तित्व समाप्त पार्ने गरि एमालेबाट विद्रोह गरेका जनता समाजवादी पार्टीका संघिय अध्यक्ष राईलाई चुनावी तालमेल गरेको भन्दै आफुले बागि उम्मेदवारी दिएको मेन्याङ्वोले बताएका छन् । एमाले र जसपा तालमेल गर्दा सुनसरी क्षे्त्र नम्बर १ जसपाको भागमा परेपछी एमाले कार्यकर्ताहरु पार्टी नेतृत्व प्रति रुष्ठ बनेका छन् । एमालेले सुनसरी क्षेत्र नम्बर १ मा निवर्तमान सांसद जयकुमार राईको एकल नाम सिफारिस गरेको भएपनी ओलीले एमालेले जित्ने क्षेत्रमा जसपालाई टिकट दिएकाले आफुले बागि उम्मेदवारी दिएको मेन्याङबोले बताएका छन् । धरान उपमहानगरपालिकाको पूर्व मेयर समेत रहेका उनी एमालेको प्रदेश १ का सचिवालय सदस्य हुन् । धरान ८ स्थित निर्वाचन आयोगको कार्यालयमा सयौं एमाले कार्यकर्ताहरु लिएर मेन्याङबो उम्मेदवारी दर्ता गर्न पुगेका थिए । उनले एमाले जसपा गठबन्धनका उम्मेदवार भन्दा अगाडी नै निर्वाचन आयोगको कार्यालयमा पुगेर प्रतिनिधि सभा सदस्यका लागि आफ्नो उम्मेदवारी दर्ता गरेका थिए । एमालेको आधार इलाका मानिने धरानमा पार्टी नेतृत्वले गलत व्यक्तिलाई टिकट दिएका कारण पराजित हुनुपरेको भन्दै आफुले एमाले पार्टीको अस्तित्व बचाउनका लागि उम्मेदवारी दर्ता गरेको मेन्याङबोको भनाई छ । एमाले प्रदेश १ का सदस्य किशोर कार्कीले पार्टी नेतृत्वको गलत र निरंकुस प्रबृतिका कारण मनोज मेन्याङबोलाई प्रतिनिधि सभा सदस्यको उम्मेदवारका लागि अगाडी सारिएको बताए । उनले एमालेमा द्रिोह गरेर जसपामा गएका अशोक राईलाई एमाले कार्यकर्ताहरुले कुनै हालतमा स्व्किार गर्न नसकिने भएकाले मेन्याङबोलाई वागि उम्मेदवार बनाइएको बताए । यता अशोक राईले पनि प्रतिनिधि सभा सदस्इका लागि उम्मेदवारी दर्ता गरेका छन् । उनले एमालेको समर्थन पाएका कारण यसपटक सुनसरी क्षेत्र नम्बर १ बाट निर्वाचित भएर यस् क्षेत्रको विकास गर्ने बताए । संचारकर्मीहले एमालेसंग चुनावी तालमेल गरेपछी केपी ओलीले गरेको सांसद विघटन सही थिया भनेर सोधेको जिज्ञासामा राईले सांसद विघटन एमाले अध्यक्ष ओलीले नै स्किार गरिसकेकाले गलत नै भएको बताए । एमालेसंग भएका विगतका कुराहरु विर्सिएर चुनावी तालमेल गरेको राईको भनाई थियो । एमोको तर्फबाट सुनसरी क्षेत्र नम्बर १ को (क) मा रमेश बस्नेत र (ख) मा विजय राईले उम्मेदवारी दर्ता गराएका छन् । सत्ता गठबन्दन दलको तर्फबाट सुनसरी क्षेत्र नम्बर १ को प्रतिनिधि सभा सदस्यमा माओवादीका मुक्साहाङ मेन्याङबोले उम्मेदवारी दर्ता गराएका छन् । यस क्षेत्रको प्रदेश सभा सदस्यका लागि क्षेत्र (क) बाट कांग्रेसका उमेश थापा र क्षेत्र (ख) मा नेकपा एसका रेवतरमण राईले उम्मेलवारी दर्ता गराएका छन् । सुकुम्वासीहरुको संस्था नेपाल बसोवास बस्ती संरक्षण समाजका केन्द्रिय अध्यक्ष कुमार कार्कीले पनि सुनसरी क्षेत्र नम्बर १ बाट प्रतिनिधि सभा सदस्यका लागि उम्मेदवारी दर्ता गराएका छन् । यस्तै सुनसरी क्षेत्र नम्बर २ को प्रतिनिधि सभा सदस्यका लागी एमालेका भीम आचार्यले उम्मेद्वारी दर्ता गराएका छन् । यस क्षेत्रमा सत्ता गठबन्धनको तर्फबाट कांग्रेसका सीताराम मेहताले उम्मेदवारी दर्ता गराएका छन् । यस क्षेत्रको प्रदेश सभा सदस्यमा क्षेत्र (क) मा माओवादीका द्धारिकलाल चौधरी र क्षेत्र (ख) मा कांग्रेसका राजिव कोइरालाले उम्मेदवारी दर्ता गराएका छन् । क्षेत्र नम्बर ३ मा प्रतिनिधि सभा सदस्यका लागि कांग्रेसका विजयकुमार गच्छदार र एमालेकी भगवती चौधरीले उम्मेदवारी दर्ता गराएका छन् । सुनसरी क्षेत्र नम्बर ४ मा कांग्रेसका ज्ञानेन्द्र कार्की र एमालेका जगदिश कुसियतले उम्मेदवारी दर्ता गराएका छन् ।
गठबन्धनविरुद्ध प्रदेश मन्त्रीको उम्मेदवारी,काठमाडौं : गठबन्धनविरुद्ध नेकपा एकीकृत समाजवादी कभ्रे जिल्ला अध्यक्ष बागमती प्रदेश कृषि मन्त्री बसुन्धरा हुमागाइले उम्मेदवारी दिएका छन्। प्रतिनिधिसभा २ को प्रदेश सभा ख मा गठबन्धनबाट नेपाली काङ्ग्रेस नेता पूर्वमन्त्री कन्चन बादे लाई उम्मेदवारी बनाएको थियो। हुमागाईँले सो क्षेत्रमा गठबन्धनविरुद्ध उम्मेदवारी दिएका हुन्। ०७४ मा नेकपा एमालेबाट प्रदेश सदस्य निर्वाचित भएका हुमगाईँ नेकपा फुटपछि एकीकृत समाजवादी पार्टीमा लागेका थिए। हुमगाईँ पार्टीको निर्देशनअनुसार आफूले प्रदेशसभा सदस्यको लागि मनोनयन दर्ता गरिएको अन्नपूर्णलाई जानकारी दिए।
कांग्रेस महामन्त्री गगन थापाले दिए काठमाडौं ४ बाट उम्मेदवारी दर्ता,काठमाडौं : नेपाली कांग्रेसका महामन्त्री गगन थापाले काठमाडौं क्षेत्र नम्बर ४ बाट उम्मेदवारी दर्ता गराएका छन्। मुख्य निर्वाचन अधिकृतको कार्यालय पुगेर थापाले उम्मेदवारी दर्ता गराएका हुन्। यसअघि २०७४ सालको प्रतिनिधि सभा निर्वाचनमा पनि थापा निर्वाचीत भएका थिए। एमालेका राजन भट्टराईलाई ३ हजार ४ सय ११ मतले पछि पार्दै थापाले जित हासिल गरेका थिए । यो पटकपनि थापासँग नै भट्टराई चुनावी मैदानमा भिड्नेछन् ।
रोल्पाबाट वर्षमान पुनको उम्मेदवारी दर्ता,"रोल्पा : माओवादी केन्द्रका उपमहासचिव वर्षमान पुन अनन्तले रोल्पाबाट प्रतिनिधिसभा सदस्यमा उम्मेदवारी दर्ता गराएका छन्। पुनले सत्तारुढ गठबन्धनका तर्फबाट लिवाङस्थित प्रमुख निर्वाचन अधिकृतको कार्यालयमा वारेसमार्फत् उम्मेदवारी दर्ता गराएका हुन्। पुनका तर्फबाट माओवादी रोल्पा संयोजक गुणेन्द्र घर्तीमगरले उम्मेदवारी दर्ता गराएका थिए। पुनको उम्मेदवारीको समर्थकमा रोल्पा नगरपालिकाका निवर्तमान प्रमुख पूर्ण केसी र समर्थकमा माओवादी लुम्बिनी प्रदेश परिषदका सदस्य भानबहादुर घर्ती छन्। सत्तारुढ गठबन्धनको सिट बाँडफाँट कार्यदलका सदस्यमेत रहेका पुनले व्यस्तताका कारण उम्मेदवारी दर्तामा आफैं उपस्थित हुन नसकेको बताए। राष्ट्रिय राजनीतिक जिम्मेवारीका कारण उम्मेदवारी दर्तामा सहभागी हुन सकिनँ। गएराति अबेरसम्म पनि कतिपय निर्वाचन क्षेत्रको सिट बाँडफाँटको काममा व्यस्त थिएँ, पुनले भने, फेरि एकपटक रोल्पाली जनताको प्रतिनिधिका रुपमा काम गर्न मैले उम्मेदवारी दिएको छु। प्रतिनिधिसभामा एकमात्र निर्वाचन क्षेत्र रहेको रोल्पाबाट पुनः यसअघि ०७४ मा निर्वाचित भएका थिए। उनी ०६४ को संविधानसभा निर्वाचनमा ललितपुर१ बाट निर्वाचित भएका थिए। प्रदेशसभातर्फ भने प्रदेश (क)बाट माओवादीका जोखबहादुर महरा र (ख)बाट कांग्रेस लुम्बिनी प्रदेश सभापति अमरसिंह पुनले उम्मेदवारी दर्ता गराएका छन्।"
आर्थिक समृद्धिको नयाँ रोडम्याप गोरखाबाट कोर्नुपर्छ : प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले नयाँ आन्दोलनका रुपमा अब आर्थिक क्रान्ति सुरुवात गर्न आवश्यक रहेको बताएका छन्। मनोनयन दर्तापछि प्रचण्डले समृद्धिको नयाँ यात्रा सुरुवात गर्न आवश्यक रहेको बताएका हुन्। उनले भने, हामी (बाबुराम भट्टराईजी, नारायणकाजी श्रेष्ठजी, कांग्रेसका नेता)हरू एउटा ठाउँमा उभिएर समृद्धिको नयाँ यात्रा सुरुवात गर्ने प्रतिवद्धताका साथ यहाँ उभिएका छौं। जनयुद्ध भन्दै गणतन्त्रको आन्दोलन अगाडि बढायौं। देशको आर्थिक समृद्धि अबको मुख्य कार्यभार हो। आर्थिक समृद्धिको नयाँ रोड म्याप गोरखाबाट कोर्नुपर्ने बताए। प्रचण्डले गोरखाबाट पार्टीका बाबुराम भट्टराई र नारायणकाजी श्रेष्ठले चुनाव लडेर जितेकाले आफ्नो लागि यो सुपरिचित जिल्ला रहेको बताए।"
सर्लाही २ मा गठबन्धनका राजेन्द्र र महेन्द्रबीच मित्रवत् प्रतिस्पर्धा,मलंगवा : सर्लाही निर्वाचन क्षेत्र नं २ बाट लोकतान्त्रिक समाजवादी पार्टीका वरिष्ठ नेता राजेन्द्र महतो र नेपाल समाजवादी पार्टीका अध्यक्ष महेन्द्र राय यादवले प्रतिनिधि सभाका लागि उम्मेदवारी दर्ता गराएका छन्। राजेन्द्र महतो लोसपाबाट उम्मेदवारी दर्ता गराएका छन् भने महेन्द्र यादव माओवादीको चुनाव चिन्ह हसियाँ हथौडाबाट उम्मेदवारी दर्ता गराएका छन्। दुबै जना एउटै गठबन्धमा रहे पनि सिट बाँडफाँटमा कुरा नमिल्दा मित्रवत प्रतिस्पर्धा गर्ने भनि उम्मेदवारी दर्ता गराएका छन्। आफ्नो पुरानो क्षेत्र सर्लाही २ नै रहेको र यस क्षेत्रका जनताले यहीबाट चुनाव लड्न आग्रह गरेपछि धनुषा छोडेर सर्लाही आएको बताएका छन्। यसअघि महतो धनुषा क्षेत्र नं ३ बाट चुनाव जितेका थिए। महेन्द्र यसै क्षेत्रबाट चुनाव जितेका थिए। महेन्द्र राय यादवसँग प्रदेश सभा (क)मा नेसपाका सुनिल साहले उम्मेदवारी दिएका छन् भने ख बाट नेपाली कांग्रेसका कौशल किशोर यादवले उम्मेदवारी दिएका छन्। राजेन्द्र महतोसंग प्रदेश ख बाट पूर्व जिल्ला समन्वय समितिका सभापति मेथुर चौधरीले उम्मेदवारी दर्ता गराएका छन् भने क खाली राखेका छन्। प्रदेश सभा क बाट नेपाली कांग्रेसका जंगीलाल रायले उम्मेदवारी दिएका छन्। उनीसँग तालमेल गर्नका लागि लोसपाले क खाली राखेको छ।
डडेल्धुरामा एमाले र कांग्रेस (बिपी) को गठबन्धन तोडियो,डेडलधुरा : डडेल्धुरा नेकपा (एमाले)ले डडेल्धुरामा नेपाली कांग्रेस (बिपी) सँगको गठबन्धन तोडेको छ। एमालेले कांग्रेस (बीपी)का कर्णबहादुर मल्ललाई प्रतिनिधिसभा सदस्यमा समर्थन गर्ने जनाएको थियो। तर आइतबार निर्वाचन अधिकृतको कार्यालय पुगेर एमालेका चक्र स्नेहीले प्रतिनिधिसभा सदस्यका लागि मनोनयन दर्ता गराएका छन्। उनी राष्ट्रियसभाका पूर्वसदस्य हुन्। एमाले डडेल्धुराले केन्द्रबाट आधिकारिकरूपमा निर्देशन नआएकाले प्रतिनिधिसभामा एकल उम्मेदवारी दिएको जनाएको छ। उनीसँगै प्रदेशसभा (क) मा सुदूरपश्चिमका पूर्वमन्त्री पठानसिंह बोहोरा र प्रदेशसभा (ख) मा गजेन्द्र शाहीले मनोनयन दर्ता गराए। त्यस्तै प्रतिनिधिसभामा कांग्रेस (बिपी) का वरिष्ठ उपाध्यक्षसमेत रहेका मल्लले पनि उम्मेदवारी दर्ता गराए। मल्ल नेपाली कांग्रेस डडेल्धुराका पूर्वसभापति समेत छन्। नेपाली कांग्रेसको अधिवेशनका बेला क्रियाशील सदस्यता वितरणको विषयलाई लिएर संस्थापन पक्षसँग विवाद भएको थियो। त्यसपछि उनी कांग्रेस (बिपी) मा प्रवेश गरेका थिए।
"पर्सामा संघ र प्रदेशतर्फ १४४ जनाको उम्मेदवारी, आधाभन्दा बढी स्वतन्त्र","वीरगन्ज : पर्सामा प्रतिनिधिसभा र प्रदेशसभा सदस्य गरी १२ पदका लागि १४४ जनाको उम्मेदवारी परेको छ। पर्सामा चार प्रतिनिधिसभा र आठ प्रदेशसभा क्षेत्रमा छ। आइतबार भएको मनोनयनमा पर्सामा कूल १४४ जनाको उम्मेदवारी परेको हो। तीमध्ये स्वतन्त्र उम्मेदवारको संख्या ८२ छ। चार प्रतिनिधिसभा सदस्यका लागि ५० जनाको उम्मेदवारी परेकोमा २४ जना स्वतन्त्र उम्मेदवार छन्। त्यस्तै आठ प्रदेशसभा सदस्यका लागि ९४ जनाको उम्मेदवारी परेकोमा स्वतन्त्र उम्मेदवारको संख्या ५८ छ। पर्साको निर्वाचन क्षेत्र नम्बर १ को प्रतिनिधिसभा सदस्यका लागि २२ जनाले उम्मेदवारी दिएका छन्। जसमध्ये दलगतरुपमा १० जनाको र स्वतन्त्र १२ जनाको उम्मेदवारी परेको निर्वाचन अधिकृत विनोद कुमार पोखरेलले जानकारी दिए। त्यस्तै प्रदेशसभा सदस्यका लागि पर्सा १ को (क ) मा १७ जनाले उम्मेदवारी दिएका छन्, जसमध्ये ११ जनाले स्वतन्त्र उम्मेदवारी दिएका छन्। त्यसैगरी प्रदेश तर्फको पर्सा १ को (ख) मा १६ जनाको उम्मेदवारी परेकोमा १२ जनाले स्वतन्त्र उम्मेदवारी दिएको निर्वाचन अधिकृत पोखरेलले जानकारी दिए। त्यस्तै पर्साको निर्वचन क्षेत्र नम्बर २ को प्रतीनिधी सभा सदस्य तर्फ ११ जनाले उम्मेदवारी दिएकोमा ३ जनाको स्वतन्त्र उम्मेदवारी दर्ता भएको छ। त्यसैगरी पर्सा क्षेत्र नम्बर २ को (क ) मा प्रदेशसभा सदस्यका लागि ९ जनाले उम्मेदवारी दिएका छन्। तीमध्ये ५ जनाले स्वतन्त्र उम्मेदवारी दिएका छन्। त्यस्तै पर्सा २ को खतर्फ प्रदेशसभा सदस्यका लागि १४ जनाको उम्मेदवारी दर्ता भएकोमा ९ जनाले स्वतन्त्र उम्मेदवारी दिएको निर्वाचन अधिकृत सुशील देवकोटाले जानकारी दिए। पर्साको निर्वाचन क्षेत्र नम्बर ३ को प्रतिनिधिसभा सदस्यका लागि ११ जनाको उम्मेदवारी परेकोमा ५ जनाले स्वतन्त्र उम्मेदवारी दिएका छन्। प्रदेशसभा सदस्यमा पर्सा ३ को (क) बाट १३ जनाले उम्मेदवारी दिएकोमा ८ जनाको स्वतन्त्र उम्मेदवारी परेको छ। त्यस्तै पर्सा ३ को (ख) मा १४ जनाले उम्मेदवारी दिएकोमा ८ जनाले स्वतन्त्र उम्मेदवारी दिएको निर्वाचन अधिकृत योगनाथ ढकालले जनाए। पर्साको निर्वाचन क्षेत्र नम्बर ४ को प्रतीनीधीसभा सदस्य तर्फ ६ जनाले उम्मेदवारी दर्ता गराएका छन्, जसमध्ये ४ जनाले स्वतन्त्र उम्मेदवारी दिएका छन्। त्यसैगरी पर्सा ४ को (क) मा प्रदेश सभा सदस्यका लागि ४ जनाको उम्मेदवारी परेकोमा १ जनाले स्वतन्त्र उम्मेदवारी दिएका छन् भने ४ को (ख) बाट ७ जनाले उम्मेदवारी दिएकोमा ४ जनाको स्वतन्त्र उम्मेदवारी परेको क्षेत्र ४ का निर्वाचन अधिकृत रमेश श्रेष्ठले जनाए। मुख्य राजनीतीक दलहरुले चुनावी तालमेल गरेर चुनावका लागि होमिएपछि टिकट नपाउँदा अधिकांश स्वतन्त्र उम्मेदवारी दिएको पाइएको छ। खासगरी मधेसी केन्द्रित दलहरूमा आबद्ध नेताहरुले नै स्वतन्त्र उम्मेदवारी दिएका छन्। पार्टीले योगदानको मूल्याकंन नगरेको कारण बागी बन्दै स्वतन्त्र उम्मेदवारी दिनुपरेको उनीहरुको भनाइ छ।"
कांग्रेस सहमहामन्त्री डीना र पूर्वमन्त्री खतिवडाले गराए उम्मेदवारी दर्ता,"हेटौंडा : आगामी मंसिर ४ गते हुने प्रतिनिधिसभा र प्रदेशसभा सदस्य पदको निर्वाचनका लागि सत्तारुढ गठबन्धनको तर्फबाट मकवानपुर क्षेत्र नम्बर १ मा कांग्रेसकी केन्द्रीय सहमहामन्त्री महालक्ष्मी उपाध्याय (डीना) ले उम्मेदवारी दिएकी छन्। त्यस्तै क्षेत्र नम्बर२ बाट नेकपा एकीकृत समाजवादीका केन्द्रीय नेता एवं पूर्व स्वास्थ्यमन्त्री विरोध खतिवडाले उम्मेदवारी दर्ता गराएको मुख्य निर्वाचन अधिकृत ऋषिराम निरौलाले जानकारी दिए। गठबन्धनको तर्फबाट क्षेत्र नम्बर १(क) मा नेकपा माओवादी केन्द्रका प्रेमबहादुर पुलामी, १(ख) मा नेपाली कांग्रेसका आनन्दराम पराजुलीले उम्मेदवारी दर्ता गराए। त्यस्तै क्षेत्र नम्बर २(क) मा माओवादी केन्द्रकी कुमारी मोक्तान र २(ख) मा पूर्व गृहराज्यमन्त्री इन्द्रबहादुर बानियाँले उम्मेदवारी दर्ता गराएका छन्। उनीहरुले संयुक्तरुपमा हेटौंडा उपमहानगरपालिका वडा नम्बर २ स्थित मुख्य निर्वाचन अधिकृतको कार्यालयमा पुगेर मनोनयन गराएका हुन्। यसअघि प्रमुख प्रतिपक्षी दल नेकपा एमालेले पनि उम्मेदवारी दर्ता गराइसकेको छ।"
काठमाडौं ५ बाट ईश्वर पोखरेल र रन्जु दर्शनाको उम्मेदवारी,काठमाडौं : नेकपा एमालेका वरिष्ठ उपाध्यक्ष ईश्वर पोखरेलले काठमाडौं क्षेत्र नम्बर ५ बाट प्रतिनिधिसभा सदस्यका लागि उम्मेदवारी दर्ता गराएका छन्। मुख्य निर्वाचन अधिकृतको कार्यालयमा पुगेर पोखरेलले उम्मेदवारी दर्ता गराएका हुन्। गत प्रतिनिधिसभा निर्वाचनमा पोखरेल काठमाडौं५ बाटै निर्वाचित भएका थिए। काठमाडौं५ बाटनै प्रतिनिधिसभा सदस्यका लागि नेतृ रन्जु दर्शनाले मनोनयन दर्ता गराएकी छन्। स्वतन्त्र उम्मेदवारको रुपमा रन्जुले उम्मेदवारी दिएकी हुन्। यो निर्वाचन क्षेत्रमा सत्ता गठबन्धनको तर्फबाट प्रदीप पौडेल भिड्दैछन्।
महोत्तरी ३ मा लोसपा अध्यक्ष ठाकुरको उम्मेदवारी,जनकपुरधाम : लोकतान्त्रिक समाजवादी पार्टी नेपालका अध्यक्ष महन्थ ठाकुरले महोत्तरी क्षेत्र नं ३ बाट उम्मेदवारी दर्ता गराएका छन्। सत्तारुढ गठबन्धनसँग चुनावी तालमेल गरेको महोत्तरी ३ मा अध्यक्ष ठाकुरले उम्मेदवारी दर्ता गराएका हुन्। यसअघि २०७४ को निर्वाचनमा पनि उनी सोही क्षेत्रबाट प्रतिनिधिसभा सदस्य बनेका थिए। उनीसँगै प्रदेश सभातर्फ महोत्तरी ३ (क)बाट लोकतान्त्रिक समाजवादीका नेता तथा पूर्व राज्यमन्त्री अभिराम शर्मा र ३ (ख) नेकपा माओवादी केन्द्रका नेता रामकुमार शर्माले उम्मेदवारी दर्ता गराएका हुन्।
युवा नेता पुकार बमले गराए काठमाडौं१ मा उम्मेदवारी दर्ता,"काठमाडौं : काठमाडौं क्षेत्र नम्बर १ मा युवा नेता पुकार बमले उम्मेदवारी दर्ता गराएका छन्। राष्ट्रिय स्वतन्त्र पार्टीबाट बमले उम्मेदवारी दर्ता गराएका हुन्। पार्टीको चुनाव चिन्ह घण्टी रहेको छ। काठमाडौं क्षेत्र नम्बर १ मा बमले एमालेका किरण पौडेल, नेपाली कांग्रेसका प्रकाशमान सिंह, राप्रपाका रविन्द्र मिश्रसँग प्रतिस्पर्धा गर्नेछन्। यसअघिको निर्वाचनमा सो क्षेत्रबाट नेपाली कांग्रेसका नेता प्रकाशमान सिंह विजयी भएका थिए। सिंहसँग रविन्द्र मिश्र झिनो मतको अन्तरले पराजित भएका थिए।"
प्रकाशमान सिंहले काठमाडौं१ मा गराए उमेदवारी दर्ता,"काठमाडौं : काठमाडौं क्षेत्र नम्बर १ मा नेपाली कांग्रेसको तर्फबाट प्रकाशमान सिंहले उमेदवारी दर्ता गराएका छन्। सिंहले २०७४ को निर्वाचनमा विवेकशील साझा पार्टीका संयोजक मिश्रलाई ८१९ मतान्तरले पराजित गरेका थिए। मंसिर ४ को निर्वाचनमा समेत सिंहले राप्रपाका तर्फबाट क्षेत्र नम्बर १ मा उम्मेदवार बनेका उनै मिश्रसँग प्रतिस्पर्धा गर्दैछन्। मिश्रका अलावा सिंहले एमालेका उमेदवार किरण पौडेल, राष्ट्रिय स्वतन्त्र पार्टीका उम्मेदवार पुकार बमको समेत सामना गर्नुपर्ने छ।"
गठबन्धन सरकार अबको निर्वाचनमा पछारिन्छ : ओली,"झापा : नेकपा (एमाले)का अध्यक्ष केपी शर्मा ओलीले देशमा आन्तरिक र बाह्य स्वार्थहरूबाट गठित गठबन्धन सरकार यस निर्वाचनमा पछारिने बताएका छन्। झापा क्षेत्र नम्बर ५ बाट प्रतिनिधिसभा सदस्य पदमा उम्मेदवारी दर्ता गराएपश्चात् दमकमा आयोजित कोणसभालाई सम्बोधन गर्दै एमाले अध्यक्ष ओलीले यस्तो बताएका हुन्। २०७४ सालको निर्वाचनपछि एमालेको नेतृत्वमा एउटा देशभक्त सरकार बनेको थियो। एमाले सरकारमा हुँदा राष्ट्रियताको निम्ति धेरै काम गरेको बताउँदै एमाले अध्यक्ष ओलीले भने, उत्तरतिरबाट बाटो खोल्दा, देशको नयाँ नक्सा प्रकाशित गर्दा आत्तिएर केही तत्त्वहरूले कन्फर्टेबल (आरामदायी र सजिलो) सरकार भइदिन्छौँ भनेर कबोल गरेर गठबन्धन सरकार बनायो। गठित गठबन्धन सरकारले बितेको १५ महिनामा देशको राजनीति, अर्थतन्त्र, समाज सबै क्षेत्रमा विकृति विसङ्गति ल्याएको उनको भनाई छ। विकासको गति अवरोध भयो। शान्ति, सुव्यवस्था खल्ल बलियो। राष्ट्रिय स्वाभिमानयताको शिर झुक्कियो। अब मंसिर ४ गते फेरि निर्वाचन हुँदैछ। उनले भने, अबको निर्वाचनले परमादेश, जनताको आदेश नभएको जनविरोधी, देश घाती गठबन्धन सरकारलाई पछारेर फेरि हामीले देशभक्त, लोकतान्त्रिक, शान्तिको पक्षधर, विकासको अभियन्ता भएको सरकार गठन गर्नुपर्ने छ, त्यो पनि एमालेको नेतृत्वमा। मंसिर ४ गते हुने निर्वाचनले ठूलो फैसला लिनुपर्ने उनको भनाई छ। फैसलाका लागि हामी सबै तयार हुन उनको आह्वान गरे।विभिन्न प्रकारका भ्रमपूर्ण कुराहरू, साम्प्रदायिक कुराहरू, क्षेत्रीयतावादी कुराहरू, अराजनीतिक कुराहरू लिएर तपाईंहरूको बीचमा आउन सक्छन्,उनले भने, ती कुराहरूको पछि नअलमल्लिएर सूर्य चिन्हमा मतदान गरी अत्यधिक मतले, अत्यधिक सिटमा विजयी गराउन सबैमा आग्रह गर्न चाहन्छु।"
वनमन्त्री यादवले पर्सा १ मा दिए उम्मेदवारी,"वीरगन्ज : संघीय सरकारका वन तथा वातावरण मन्त्री प्रदीप यादवले पर्सा क्षेत्र नम्बर १ मा प्रतिनिधिसभा सदस्यका उम्मेदवारी दर्ता गराएका छन्। जसपा एमाले गठबन्धनका साझा उम्मेदवार बनेका यादवले आइतबार दिउँसो वीरगन्जस्थित मुख्य निर्वाचन अधिकृतको कार्यालयमा पुगेर प्रतिनिधिसभा सदस्यका लागि मनोनयन दर्ता गरेका हुन्। जसपाको केन्द्रीय राजनीतिक समिति सदस्य समेत रहेका यादव , २०७४ को निर्वाचनमा पर्सा १ बाटै प्रतिनिधिसभा सदस्यमा निर्वाचित भएका थिए। आइतबार मनोनयन दर्तापछि सञ्चारकर्मीसँग कुरा गर्दै यादवले पर्साका चारवटै प्रतिनिधिसभा र आठवटै प्रतिनिधिसभा क्षेत्रमा जसपा एमाले गठबन्धनका साझा उम्मेदवारहरुको जित सुनिश्चित रहेको दाबी गरे। उनले यसै पनि पर्सा जिल्लामा जसपा बलियो अवस्थामा रहेको र त्यसमा एमालेसँग गठबन्धन गरिएकाले आफूहरुको जित कसैले रोक्न नसक्ने बताए।"
रौतहट १ बाट माधव नेपालले गराए उम्मेदवारी दर्ता,"काठमाडौं : पूर्व प्रधानमन्त्री एवम् नेकपा एकीकृत समाजवादीका अध्यक्ष माधवकुमार नेपालले प्रतिनिधि सभा सदस्यको उम्मेदवारी मनोनयन दर्ता गराएका छन्। नेपालले आइतबार दिउँसो निर्वाचन अधिकृत कार्यालय पुगेर रौतहट क्षेत्र नम्बर १ बाट उम्मेदवार दर्ता गराएका हुन्। उनी सत्ता गठबन्धनबाट उम्मेदवार बनेका हुन्। गठबन्धनको सिटबाँडफाँडमा रौतहट १ एसलाई दिइएको छ। यस्तै, प्रदेश सभातर्फ रौतहट क्षेत्र नम्बर १ को कबाट बाबुलाल शाहले स्वतन्त्र उम्मेदवारी दर्ता गराएका छन् । निर्वाचन आयोगले आइतबार बिहान १० बजेदेखि साँझ ५ बजेसम्म उम्मेदवारी दर्ता गर्न सकिने कार्यतालिका बनाएको हो। आज सम्बन्धित मुख्य निर्वाचन अधिकृत तथा निर्वाचन अधिकृतको कार्यालयमा उम्मेदवार आफैं वा उम्मेदवारका प्रतिनिधि र वारेसनामाबाट पनि मनोनयनपत्र दर्ता गर्न सकिने निर्वाचन आयोगले जनाएको छ।"
मानुषी यमीले गराइन् काठमाडौं ७ बाट उम्मेदवारी दर्ता,काठमाडौं : नेपाल समाजवादी पार्टीकी नेतृ मानुषी यमी भट्टराईले काठमाडौं क्षेत्र नम्बर ७ बाट उम्मेदवारी दर्ता गराएकी छन्। सत्ता गठबन्धनको तर्फबाट भट्टराईले उम्मेदवारी दिएकी हुन्। भट्टराइले त्रिभुवन विश्वविद्यालयमा स्ववियु सचिवको समेत जिम्मेवारी सम्हालिसकेकी छन्। यो क्षेत्रबाट जनता समाजवादी पार्टीका राजेन्द्र श्रेष्ठ भिड्दैछन्।
रुपन्देही ३ मा गृहमन्त्री खाँणले गरे उम्मेदवारी दर्ता,"भैरहव : आगामी मंसिर ४ गते हुने निर्वाचनका लागि गृहमन्त्री एवं नेपाली कांग्रेसका केन्द्रीय सदस्य बालकृष्ण खाँणले रुपन्देही क्षेत्र नं ३ को प्रतिनिधिसभा सदस्यमा उम्मेदवारी दर्ता गराएका छन्। भैरहवाको गल्लामण्डीस्थित कांग्रेसको सम्पर्क कार्यालयबाट गठबन्धनका समर्थकसहित मुख्य निर्वाचन अधिकृतको कार्यालयमा पुगेर उनले उम्मेदवारी दर्ता गराएका हुन्। रुपन्देही ३ मा नेपाली कांग्रेस र लोकतान्त्रिक समाजवादी पार्टी (लोसपा)बीच गठबन्धन छ। जस अनुसार रुपन्देही क्षेत्र नम्बर ३ र ३ (ख) कांग्रेस तथा ३ (क) लोसपाले पाएको छ। गठबन्धनबाट नेपाली कांग्रेसको तर्फ क्षेत्र नं को ३ को प्रतिनिधिसभा सदस्यमा बालकृष्ण खाँण, ३ (ख) को प्रदेश सभा सदस्यमा रामचन्द्र ढकाल र ३ (क) को प्रदेश सभा सदस्यमा लोसपाका सन्तोष पाण्डेयले उम्मेदवारी दर्ता गरेको नेपाली कांग्रेस सिद्धार्थनगरका सभापति कोशिस खड्काले जानकारी दिए।"
विकृतिको जालो तोड्न आवश्यक छ : रवीन्द्र मिश्र,"काठमाडौं : राष्ट्रिय प्रजातन्त्र पार्टिका नेता रवीन्द्र मिश्रले विकृतिको जालो तोड्न राप्रपालाई मतदान गर्न आग्रह गरेका छन्। उम्मेदवारी दर्ताको क्रममा मिश्रले यो पटक विकृतिको जालो तोड्न आम जनताबाट नैतिक, भौतिक, आर्थिक सहयोग आवश्यक रहेको बताएका हुन्। उम्मेदवारी दर्ता पश्चात उनले भने, विकृतिको जालो तोड्नै पर्ने भएको छ। यदि तपाईहरुले मन र मत बदलेर राप्रपामा भोट हाल्नुभयो भने देशलाई स्थिर र समृद्धि बनाउने छौं। मिश्रले सामाजिक सञ्जालमा गुनासो गरेर मात्रै परिवर्तन नआउने बताए।"
लेखराज भट्टले गरे कैलाली ४ बाट उम्मेदवारी दर्ता,"धनगढी : नेकपा एमाले सचिव लेखराज भट्टले प्रतिनिधि सभा सदस्यको उम्मेदवारी दर्ता गराएका छन्। कैलाली ४ बाट उम्मेदवार दिएका सुदूरपश्चिम ईञ्चार्जसमेत रहेका भट्टले आइतबार दिउँसो गोदावरी नगरपालिकाको अत्तरियामा रहेको निर्वाचन अधिकृतको कार्यालयमा पुगेर मनोनयन दर्ता गराएका हुन्। भट्ट नेकपा विभाजन पछि एमालेमा लागेका थिए । उनी जनयुद्दमा प्रचण्डलाई हतियार दिने पहिलो व्यक्ति हुन्। भट्ट ओली प्रधानमन्त्री भएको कार्यकालमा वाणिज्य तथा आपूर्ति मन्त्री थिए। निर्वाचन आयोगले आइतबार बिहान १० बजेदेखि साँझ ५ बजेसम्म उम्मेदवारी दर्ता गर्न सकिने कार्यतालिका बनाएको हो। आज सम्बन्धित मुख्य निर्वाचन अधिकृत तथा निर्वाचन अधिकृतको कार्यालयमा उम्मेदवार आफैं वा उम्मेदवारका प्रतिनिधि र वारेसनामाबाट पनि मनोनयनपत्र दर्ता गर्न सकिने निर्वाचन आयोगले जनाएको छ। प्रमुख आयुक्त दिनेशकुमार थपलियाले उम्मेदवारले वारेसनामा वा प्रतिनिधिका माध्यमबाट पनि मनोनयनपत्र दर्ता गराउन सक्ने भएकाले सोका लागि आधिकारिक पत्र, वारेसनामा र निस्साजस्ता कागजात सम्बन्धित निर्वाचन अधिकृतको कार्यालयमा उपलब्धसम्म गराएर दल र उम्मेदवारलाई सहजीकरण गर्न आयोग तत्पर रहेको स्पष्ट पारेका छन्। निर्वाचनका लागि यही असोज २० गतेसम्ममा पहिलो हुने निर्वाचित हुने निर्वाचनका लागि मुख्य निर्वाचन अधिकृत ७७ र निर्वाचन अधिकृतको कार्यालय ८८ स्थानमा गरी १६५ निर्वाचन अधिकृतको कार्यालय स्थापना गरिसकेको छ।"
कांग्रेस महामन्त्री शर्माले झापा १ बाट दिए उम्मेदवारी दर्ता,काठमाडौं : नेपाली कांग्रेसका महामन्त्री विश्वप्रकाश शर्माले प्रतिनिधिसभा सदस्यका लागि मनोनयन दर्ता गराएका छन्। गृहजिल्ला झापा पुगेर उनले निर्वाचन क्षेत्र नम्बर १ को निर्वाचन अधिकृतको कार्यालयमा मनोनयन पत्र दर्ता गराएका हुन्। यो क्षेत्रमा नेकपा एमालेका तर्फबाट अग्नि खरेल प्रतिनिधिसभा सदस्यमा प्रतिस्पर्धा गर्दैछन्। २०७४ को निर्वाचनमा झापा१ बाट नेकपा माओवादी केन्द्रका नेता सुरेन्द्रकुमार कार्की विजयी भएका थिए। कार्की ३६ हजार १७३ मतसहित प्रतिनिधिसभा सदस्यमा विजयी हुँदा महामन्त्री शर्माले ३३ हजार ३१० मत प्राप्त गरेका थिए।
बाबुरामको प्रस्तावमा प्रचण्डले दिए गोरखा २ बाट उम्मेदवारी,गोरखा : नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले गोरखा क्षेत्र नं २ बाट उम्मेदवारी दर्ता दिएका छन्। प्रचण्डले निर्वाचन अधिकृतको कार्यालयमै पुगेर उम्मेदवारी दर्ता गराएका हुन्। प्रचण्डले नेपाल समाजवादी पार्टीका अध्यक्ष बाबुराम भट्टराईको प्रस्ताव र माओवादी वरिष्ठ उपाध्यक्ष नारायणकाजी श्रेष्ठको समर्थनमा उम्मेदवारी दर्ता गराए। प्रचण्ड चितवन क्षेत्र नं ३ बाट एकल सिफारिस परेका थिए। अघिल्लो निर्वाचनमा सोही क्षेत्रबाट निर्वाचित भएका प्रचण्ड यसपटक पनि चितवन ३ बाटै उम्मेदवार बन्ने चर्चा थियो। यो निर्वाचन क्षेत्रमा प्रचण्डसँग नेकपा एमालेबाट अब्दुस मियाँ भिड्दैछन् ।
प्रधानमन्त्री देउवाले वारेसनामामार्फत् गराए मनोनयन दर्ता,काठमाडौं : प्रधानमन्त्री एवं नेपाली कांग्रेसका सभापति शेरबहादुर देउवाले प्रतिनिधि सभाको निर्वाचनका लागि डडेलधुराबाट उम्मेदवारी दर्ता गराएका छन्। कांग्रेस केन्द्रीय सदस्य एवं पत्नी डा आरजु राणाको वारेसनामामार्फत् देउवाले मनोनयन दर्ता गराएका हुन्। आरजुले मुख्य निर्वाचन अधिकृतको कार्यालयमा पुगेर देउवाको उम्मेदवारी दर्ता गराएकी हुन्। प्रधानमन्त्री देउवाले डडेलधुराबाट निरन्तर निर्वाचित हुँदै आएका छन्। उनी पहिलोपटक २०४८ सालमा निर्वाचित भएका थिए।
एमालेको समर्थनमा कमल थापाले गरे सुटुक्क मनोनयन दर्ता,"हेटौंडा : राप्रपा नेपालका अध्यक्ष कमल थापाले सुटुक्क मनोनयन दर्ता गराएका छन्। नेकपा एमालेको समर्थनमा सूर्य चिन्हमा मकवानपुर प्रतिनिधिसभा१ बाट उनले उम्मेदवारी मनोनयन दर्ता गराएका हुन्। उनी भाइ गणेश थापा, श्रीमती र नेता राजाराम बर्तौलालाई लिएर मनोनयन दर्ता गर्न पुगेका थिए। कार्यकर्ता नलिइ गाडीमा गएका उनले सवा १ बजे मनोनयन दर्ता गरे। एमालेको चुनाव चिन्हमा मनोनयन दर्ता गरेपनि उनको साथमा एमाले नेता कार्यकता थिएनन्। उनलाई टिकट दिएको विरोधमा कार्यकर्ताले एमाले मकवानपुर पार्टी कार्यालयमा तालाबन्दी गरेका छन्। थापाले असन्तुष्ट एमाले कार्यकतालाई मनाएर चुनावमा अघि बढ्ने बताए।"
दुर्गम क्षेत्रका उम्मेदवारहरू मर्कामा,"काठमाडौं : प्रतिनिधिसभा र प्रदेश सभातर्फको उम्मेदवारी दर्ता गराउने आज अन्तिम दिन दुर्गम क्षेत्रका उम्मेदवारहरु मर्कामा परेका छन्। निर्वाचन आयोगले दलको टिकट र उम्मेदवार दर्ता गरी पाउँ भन्ने निवेदन मात्रै बुझेको र अन्य विवरणहरु सम्बन्धित जिल्लाको निर्वाचन अधिकृतको कार्यालयमा बुझाउनुपर्ने भनेका कारण अफ्ठ्यारो भएको उम्मेदवारहरुले गुनासो गरेका छन्। हुम्लाका राष्ट्रिय स्वतन्त्र पार्टीका उम्मेदवार महेन्द्र पाण्डले भने, त्यहाँ नेट चल्दैन। फोन लाग्दैन। दलको टिकट र उम्मेदवार दर्ता गरी पाउँ भन्ने निवेदनमात्रै आयोगले बुझ्छ। तर, सम्पत्ति विवरण, व्यक्तिगत विवरण, प्रतिवद्धतापत्र, प्रस्तावक र समर्थकको पत्र लगायतका आवश्यक कागजपत्र आयोगले बुझ्दैन। उम्मेदवार स्वयं आवश्यक कागजात सम्बन्धित जिल्लाको निर्वाचन अधिकृतको कार्यालयमा बुझाउनुपर्ने हुन्छ। ती कागजात पठाउन समस्या भयो,' उनले भने। उनले जिल्लामा इन्टरनेट, टेलिफोन नहुँदा समस्या भएको भन्दै सबै कागजात आयोगमै बुझाउने व्यवस्था मिलाउनुपर्ने बताए। अहिलेसम्म संघ र प्रदेश सभा ७७ जना उम्मेदवारले सम्बन्धित जिल्ला र क्षेत्रको निर्वाचन अधिकृतको कार्यालयमा पठाउनका लागि आयोगको कार्यालयमा पुगि निवेदन दिएका छन्। निर्वाचन आयोगले बाढी, पहिरो र अन्य कारणले यातायात अवरोधले मनोनयन दर्ता गर्न समस्या भए निर्वाचन आयोगले सहजीकरण गरिदिने जनाएको थियो। प्रतिनिधि सभा र प्रदेश सभा सदस्यको सदस्यको उम्मेदवारलाई सम्बन्धित निर्वाचन अधिकृतको कार्यालयमा मनोनयन दर्ता गर्न बाढी,पहिरो तथा यातायात अवरोधका कारण कुनै समस्या परेमा सहजीकरण गरिदिने जनाएको थियो।"
चितवन३ मा कांग्रेसका केन्द्रिय सदस्य दिनेश कोइरालाले दिए बागी उम्मेदवारी,"चितवन : नेपाली कांग्रेसका केन्द्रिय सदस्य दिनेश कोइरालाले बागी उम्मेदवारी दिएका छन्। चितवनको क्षेत्र नम्बर ३ बाट कोइरालाले उम्मेदवार दिएका हुन्। अधिकारीको प्रस्तावकमा मुक्तिराम अधिकारी क्रियासिल सदस्य र समर्थक दिपक अर्याल क्षेत्रीय प्रतिनिधि रहेका छन्। सत्ता गठबन्धनबाट माओवादी केन्द्रका भोजराज अधिकारी उम्मेदवार बनेका छन्। यसअघि २०७९ मा भरतपुर महानगरपालिकाको मेयरको उमेदवार बनेका उनको माओवादीसँगको गठबन्धनमा पार्टीले उमेदवार फिर्ता गरेको हो । आइतबार उम्मेदवारी दर्तापछि कोइरालाले पार्टी कसैको प्रालि नभएको बताए। उनले भने, 'पार्टी कसैको प्रालि होइन, पार्टी सच्चिनु पर्छ।'"
मोरङ६ बाट शेखर कोइराला र लालबाबु पण्डितको उम्मेदवारी दर्ता,विराटनगर : मोरङको निर्वाचन क्षेत्र नम्बर ६ बाट कांग्रेस नेता डा शेखर कोइराला र एमाले नेता लालबाबु पण्डितले प्रतिनिधिसभा सदस्य पदका लागि उम्मेदवारी दर्ता गराएका छन्। कोइरालाले सत्तारुढ गठबन्धनबाट मनोनयन दर्ता गराएका हुन्। एमालेजसपा गठबन्धनबाट पण्डितको उम्मेदवारी परेको छ। दुवै जनाले निर्वाचन अधिकृतको कार्यालयमा पुगेर आइतबार दिउँसो उम्मेदवारी दर्ता गराए। २०७४ सालको निर्वाचनमा पनि यही क्षेत्रमा कोइराला र पण्डितबीच प्रतिस्पर्धा भएको थियो। पण्डितसँग कोइराला पराजित भएका थिए। आगामी मंसिर ४ गतेको निर्वाचनमा पनि कोइराला र पण्डितबीच नै प्रतिस्पर्धा हुने भएको छ। कोइराला र पण्डितसँगै मोरङ६ बाट प्रदेशसभा सदस्य पदका उम्मेदवारले पनि मनोनयन दर्ता गराएका छन्। सत्तारुढ गठबन्धनका तर्फबाट प्रदेशसभा कमा नेकपा (माओवादी केन्द्र)का जीवन आचार्य र ख मा कांग्रेसका केदार कार्कीले उम्मेदवारी दर्ता गराए। एमालेबाट प्रदेशसभा कमा रीता न्यौपाने र खमा पर्शुराम बस्नेत (कृष्ण)ले उम्मेदवारी दर्ता गराएका छन्।
राजन भट्टराईले गराए काठमाडौं४ बाट उम्मेदवारी दर्ता,काठमाडौं : नेकपा एमालेका नेता राजन भट्टराईले प्रतिनिधि सभातर्फ उम्मेदवारी दर्ता गराएका छन्। एमालेका विदेश विभाग प्रमुखसमेत रहेका भट्टराईले काठमाडौं क्षेत्र नम्बर ४ बाट उम्मेदवारी दर्ता गराएका हुन्। यसअघिको निर्वाचनमा पनि भट्टराई सोहि क्षेत्रका उम्मेदवार भएपनि कांग्रेसका नेता गगन थापासँग पराजित भएका थिए। भट्टराईलाई ३ हजार ४ सय ११ मतले पछि पार्दै थापाले जित हासिल गरेका थिए। यो पटकपनि थापा सँग नै भट्टराई चुनावी मैदानमा भिड्नेछन्।
निर्वाचनपछि राप्रपा बलियो शक्तिको रुपमा संसद्मा उपस्थिति हुन्छ : लिङदेन,"झापा : राप्रपाका अध्यक्ष राजेन्द्रप्रसाद लिङदेनले प्रतिनिधिसभा तथा प्रदेशसभा निर्वाचनपछि राप्रपा बलियो शक्तिको रुपमा संसद्मा उपस्थिति हुने बताएका छन्। जिल्ला समन्वय समितिको कार्यालय भद्रपुरमा स्थापना गरिएको मुख्य निर्वाचन अधिकृतको कार्यालयमा आइतबार बिहान झापा क्षेत्र नम्बर ३ बाट प्रतिनिधिसभा सदस्य पदमा उम्मेदवारी दर्ता गराएपश्चात् सञ्चारकर्मीहरूसँग गरेको संक्षिप्त कुराकानीमा राप्रपा अध्यक्ष लिङदेन यस्तो बताएका हुन्। राष्ट्रिय राजनीतिमा मौलाएको भ्रष्टाचार, कुशासनको अन्त्य गर्दै देशमा सुशासन कायम गर्नका लागि हाम्रो पार्टीको उपस्थिति संसद्मा आवश्यक छ।' यस पटक राप्रपा देशको अग्रणी शक्तिको रुपमा उदाउने उनको धारणा छ। संसद्मा राप्रपाबाट म एक्लो प्रतिनिधि थिए। म एक्लो भएर पनि संसद्मा जुन भूमिका निर्वाह गरे म सन्तुष्ट छु। उनले भनेभ्रष्टाचार, सुशासन, इमान र नैतिकताको पक्षमा जसरी म संसद्मा चट्टान भएर उभिए, त्यसले ठुला दललाई कतिपय कुरामा झुक्न बाध्य बनाउन सफल भएकोमा मलाई गर्व लागेको छ। अहिलेको निर्वाचनमा चुनावी तालमेल सामान्य जस्तो बन्दै गएको बताउँदै उनले भने, त्यही भएर राप्रपाले एमालेसँग चुनावी तालमेल गरेर अघि बढेको हो, यसलाई अन्यथा मान्नै पर्दैन। तीन दशकदेखि नेपाली कांग्रेसले झापा क्षेत्र नम्बर ३ मा नेतृत्व गर्दै आएपनि यस क्षेत्रले अविकसितता, पछौटोपन बेहोर्दै आएको छ। यस्तो अवस्थाको अन्त्यसँगै विकास र समृद्धिको पथमा यस क्षेत्रलाई लैजानका लागि मैले फेरि उम्मेदवारी दिएको हुँ, उनले भने। लिङ्देनले भने, अघिल्लो पाँच वर्षमा यस क्षेत्रको मैले नेतृत्व गरिरहँदा विकासमा फड्को मारेको छ। केही काम गर्न अझै बाँकी छ। यसलाई पूर्णता दिनलाई राप्रपाबाट मैले नै यस क्षेत्रको प्रतिनिधित्व गर्न जरुरी ठानेको उनको भनाई छ। एमाले र राप्रपाबीच झापा क्षेत्र नम्बर ३ मा चुनावी तालमेल भएपश्चात् एमालेका नेताले नै बागी उम्मेदवार बन्दैछ भन्ने जिज्ञासा उनले भने, कुनै पार्टीको व्यक्तिले बागी उम्मेदवार दिँदैछन् भनेर केही सूचना काहीँ कतैबाट आएको छैन, आम नागरिकलाई स्वतन्त्र उम्मेदवार बन्ने अधिकार छ, मेरो कसैप्रति कुनै व्यक्तिगत टिप्पणी छैन।"
काठमाडौं ७ बाट रामवीर मानन्धरले दिए बागी उम्मेदवारी,काठमाडौं : नेकपा एमालेका नेता रामवीर मानन्धरले काठमाडौं निर्वाचन क्षेत्र नम्बर ७ मा स्वतन्त्र तर्फबाट उम्मेदवारी दर्ता गराएका छन्। मानन्धरले आइतबार मुख्य निर्वाचन अधिकृतको कार्यालयमा पुगेर स्वतन्त्र उम्मेदवारी दर्ता गराएका हुन्। यो पटक एमालेले जनता समाजवादी पार्टीलाई निर्वाचन क्षेत्र नम्बर ७ छोडिदिएको छ। मानन्धर यसअघि यो क्षेत्रबाट निर्वाचीत हुँदै आएका थिए।
नेसपाका नेता साहले गरे बागी उम्मेदवारी दर्ता,"जनकपुरधाम : नेपाल पत्रकार महासंघ धनुषा शाखाका पूर्व अध्यक्ष उमेश साहले स्वतन्त्र उम्मेदवारी दर्ता गराएका छन्। धनुषाको निर्वाचन क्षेत्र नं ३ बाट प्रतिनिधिसभाका लागि पूर्व अध्यक्ष साहले मनोनयनपत्र दर्ता गराएका हुन्। नेपाल समाजवादी पार्टीका नेता रहेका साहले जनकपुरधामस्थित निर्वाचन क्षेत्र नं ३ को मुख्य निर्वाचन अधिकृतको कार्यालयमा उम्मेदवारी दर्ता गराएका हुन्। बाजागाजासहित साहले आफ्नो उम्मेदवारी दर्ता गराएका हुन्। पार्टीभित्र नातावाद, कृपावाद तथा परिवारवादको अन्त्यका लागि आफ्नो उम्मेदवारी रहेको साहले बताए। उम्मेदवारी दर्ता गराउँदै साहले भने,राजनीतिक दलबाट जनताको विश्वास उठिसकेको छ। जनताको भावना अनुसार जनताको कार्य गर्नका लागि आफ्नो उम्मेदवारी रहेको छ। यस्तै धनुषा ३ बाटै प्रतिनिधिसभामा मिलनकुमारी साहले स्वतन्त्र उम्मेदवारी दिएकी छन् भने नेमकिपाबाट रामहृदय साहले उम्मेदवारी दर्ता गराएका छन्। त्यस्तै, प्रदेश सभातर्फ धनुषा ३ (ख) मा तराई मधेस लोकतान्त्रिक पार्टीबाट जनकपुरधाम उपमहानगरपालिकाका पूर्व उपमेयर असगर अलीले समेत उम्मेदवारी दर्ता गराएका छन्।"
सिटौलाले गराए वारिसनामामार्फत उम्मेदवारी दर्ता,"झापा : नेपाली कांग्रेसका नेता कृष्ण सिटौलाले प्रतिनिधि सभा सदस्यमा उम्मेदवारी दर्ता गराएका छन्। आइतबार सिटौलाले सत्ता गठबन्धनको तर्फबाट झापा३ मा वारेसनामामार्फत उम्मेदवारी दर्ता गराएका हुन्। सिटौलाको प्रस्तावकमा मोहन महर्जन, समर्थक गणेश पोखरेल बसेका छन्। उनको प्रतिद्वन्दीको रुपमा राप्रपाका अध्यक्ष राजेन्द्र लिङ्देन रहेका छन्। मंसिर ४ गते हुने प्रतिनिधि तथा प्रदेश सभाको प्रत्यक्षतर्फको मनोनयन पत्र देशभर आज दर्ता हुँदैछ। निर्वाचन आयोगले आइतबार बिहान १० बजेदेखि साँझ ५ बजेसम्म उम्मेदवारी दर्ता गर्न सकिने जनाएको छ।"
तनहुँमा कांग्रेसबाट पुरानै अनुहार : रामचन्द्र र शंकर दोहोरिएपछि गोविन्दद्वारा विद्रोहको संकेत,"तनहुँ : नेपाली कांग्रेसले तनहुँका दुवै संघीय निर्वाचन क्षेत्रमा उम्मेदवारको टुंगो लगाएको छ। शनिबार राति अबेरसम्म टिकट वितरणमा जुटेको कांग्रेसले जिल्लाको दुवै निर्वाचन क्षेत्रमा पुरानै अनुहारलाई दोहोर्याएको हो। तनहुँ क्षेत्र१ मा वरिष्ठ नेता रामचन्द्र पौडेल र क्षेत्र नं २ मा केन्द्रीय सदस्य शंकर भण्डारीलाई टिकट दिइएको छ। क्षेत्र नं२ मा केन्द्रीय सदस्य प्रदीप पौडेलले समेत दाबी गरेका थिए। नेता पौडेललाई पार्टीले काठमाडौ क्षेत्र नं५ बाट उठाउने भएको छ। तनहुँबाट टिकट पाएका पौडेल र भण्डारी २०७४ को निर्वाचनमा भने पराजित भएका थिए। वरिष्ठ नेता पौडेल तत्कालिन नेकपाका उम्मेदवार कृष्णकुमार श्रेष्ठसँग पराजित भएका थिए भने भण्डारी केदार सिग्देलसँग हारेका थिए। कांग्रेसले प्रदेश सभातर्फ भने उम्मेदवार छनौट गरिसकेको छैन। गठबन्धबाट जिल्लाका क्षेत्र नं१ को प्रदेशसभा (क) र क्षेत्र नं२ मा (ख) कांग्रेसको भागमा परेको छ। यता, तनहुँ क्षेत्र नं१ मा प्रत्यक्षतर्फको आकांक्षी केन्द्रीय सदस्य गोविन्द भट्टराईले टिकट नपाउने भएपछि विद्रोहको संकेत गरेका छन्। उनले रामचन्द्र पौडेलविरुद्ध उम्मेद्वारी दिने तयारी गरेको बुझिएको छ। सामाजिक सञ्जालमार्फत् भट्टराईले तनहुँ क्षेत्र नं१ का मतदातामाझ आफूलाई प्रस्तुत गर्ने भन्दै तयारीका लागि आफू निकट कार्यकर्तालाई अपिल गरेका छन्। उनले भनेका छन्, पार्टीको टिकटको पछि लाग्नुभन्दा तनहुँ क्षेत्र नम्बर १ का मतदाता माझ आफूलाई प्रस्तुत गर्नु नै उत्तम विकल्प हो भन्ने ठानेको छु। यसकै लागि सबै साथीहरुलाई तयार रहन अनुरोध गर्दछु।"
एमालेको समर्थनमा राजेन्द्र लिङ्देनले झापा३ मा गराए उम्मेदवारी दर्ता,"झापा : राप्रपाका अध्यक्ष राजेन्द्र लिङ्देनले प्रतिनिधि सभा सदस्यमा उम्मेदवारी दर्ता गएका छन् । एमालेको समर्थनमा आइतबार बिहान झापाको निर्वाचन क्षेत्र नं ३ बाट उम्मेदवारी दर्ता गराएका हुन् । प्रस्तावक माधव पोखरेल, समर्थक एमालेका लक्ष्मण पाठक बसेका छन्। सत्ता गठबन्धनबाट कृष्ण सिटौलाले उम्मेदवारी दिएका छन् । अघिल्लो निर्वाचनमा लिङ्देनसँग सिटौला पराजित भएका थिए। प्रदेश सभातर्फ एमालेले दुवै निर्वाचन क्षेत्रमा राप्रपाको समर्थनमा उम्मेदवारी दिएको छ। एमालेका निर्वाचन क्षेत्र १ मा बसन्त बानियाँ र २ मा छविलाल चुडाँलले उम्मेदवारी दर्ता गएका छन्। मंसिर ४ गते हुने प्रतिनिधि तथा प्रदेश सभाको प्रत्यक्षतर्फको मनोनयन पत्र देशभर आज दर्ता हुँदैछ। निर्वाचन आयोगले आइतबार बिहान १० बजेदेखि साँझ ५ बजेसम्म उम्मेदवारी दर्ता गर्न सकिने जनाएको छ।"
ललितपुर३ मा माओवादी केन्द्रले दियो पम्फा भुसाललाई टिकट,"काठमाडौं : नेकपा (माओवादी केन्द्र)ले उपमहासचिव पम्फा भुसाललाई ललितपुर क्षेत्र नम्बर३ को टिकट दिएको छ। सत्ता गठबन्धनका तर्फबाट माओवादी केन्द्रको भागमा परेको उक्त क्षेत्रमा भुसाल उम्मेदवारी बन्न लागेकी हुन् । उनको मनोनयन पत्रमा प्रतिनिधि सभा सदस्य निर्वाचनका लागि माओवादी केन्द्रसहित नेपाल समाजवादी पार्टीले समेत साथ दिएको उल्लेख छ। बामलोकतान्त्रिक गठबन्धनबाट आफूले उम्मेदवारी दिन लागेको भुसालले जानकारी दिइन्। मनोनयन पत्र सार्वजनिक गर्दै उनले भनिन्, 'बामलोकतान्त्रिक गठबन्धनका तर्फबाट आज ललितपुर जिल्लाको क्षेत्र नं ३ बाट प्रतिनिधिसभा सदस्य पदमा उम्मेदवारी दिँदै छु। सबैको सहयोग र अमूल्य मत प्राप्त हुने विश्वाससहित सँधै जनताको सेवामा समर्पित हुने पुनः प्रण गर्दछु ।' २०६४ सालको संविधानसभा र २०७४ सालको प्रतिनिधि सभा चुनावमा भुसालले ललितपुरबाटै प्रत्यक्ष निर्वाचन जितेकी थिइन्। भुसाल हाल उर्जा मन्त्री रहेकी छन्।"
"भुसालले भने, रुपन्देही १ बाट स्वतन्त्र उम्मेदवारी दिदैँछु, सत्ता गठबन्धनको समर्थन छ","भैरहवा : नेकपा एमाले परित्याग गरेका घनश्याम भुसालले रुपन्देही निर्वाचन क्षेत्र नं १ बाट प्रतिनिधिसभा सदस्य पदमा स्वतन्त्र उम्मेदवार दिने घोषणा गरेका छन्। आइतबार रुपन्देहीको मणिग्रामस्थित निवासमा पत्रकार सम्मेलन गर्दै उनले सत्ता गठबन्धनको समर्थनमा आफूले रुपन्देही१ बाट स्वतन्त्र उम्मेदवारी दिन लागेको बताए। सत्ता गठबन्धनमा सिट बाँडफाँडमा रुपन्देही१ को प्रतिनिधिसभा सदस्य सिट नेकपा माओवादी केन्द्रको भागमा परेको थियो। तर, माओवादी केन्द्रले उक्त सिटमा आफ्नो उम्मेदवारी छाडेर स्वतन्त्र उम्मेदवारको रुपमा भुसाललाई दिएको छ। उनले आफ्नो स्वतन्त्र उम्मेदवारीमा कांग्रेस, माओवादी केन्द्र, नेकपा एसको समर्थन रहेको जनाए। 'पार्टी छाडेपछि प्रचण्ड जीले आफ्नोबाट चुनाव लड्न भन्नुभयो, तर म स्वतन्त्र भएरै चुनाव लड्न चाहेको बताएँ' भुसालले भने,'त्यसपछि प्रचण्डजीले गठबन्धनमा प्रधानमन्त्री र माधव नेपालसँग कुरा गर्नुपर्छ भन्नुभयो र मध्यराति साढे १२ बजे उहाँहरुले मलाई समर्थन जनाउनुभयो। स्वतन्त्र वाम उम्मेदवारको रुपमा आफूले उम्मेदवारी दर्ता गर्ने निर्णय गरेको उनले बताए। उनले भने, 'गठबन्धनबाट समर्थन हुने अवस्थामा म रुपन्देही१ बाट स्वतन्त्र वाम उम्मेदवारको रुपमा आज उम्मेदवारी दर्ता गर्ने निर्णय गरेँ।' नेकपा एमाले अध्यक्ष केपीशर्मा ओलीकै विचार, सिद्धान्तका कारण पार्टी भित्र र बाहिर समस्या आएको भन्दै वाम एकताको कुरा गरेबापत आफूलाई किनारा लगाइएको बताए। 'ओली कसरी पार्टी कब्जा गरेका छन् भने एक जनाको मात्रको नाम, एक जनाको मात्र पहिचान, एक जनाको मात्र इज्जत, अरुको छैन ?' उनले भने, 'यी लगायत थुप्रै कारणले पार्टीबाट अलग हुनुबाहेक विकल्प थिएन।'"
कैलाली५ मा कांग्रेसबाट टिकट नपाएपछि वागी उम्मेदवार दर्ता,धनगढी : कैलालीको निर्वाचन क्षेत्र नम्बर ५ मा कांग्रेसबाट टिकट नपाएपछि दुई जनाले वागी उम्मेदवार दर्ता गराएका छन्। गत निर्वाचनमा आरजु देउवालाई हराउन लागेको भन्दै कारबाहीमा परेका पुस्करनाथ ओझाले कैलाली क्षेत्र नम्बर ५ बाट प्रतिनिधि सभा सदस्यमा मनोनयन दर्ता गराएका हुन्। त्यसैगरी अर्का युवा नेता क्षितिज भण्डारीले प्रदेश सभा निर्वाचन क्षेत्र नम्बर खबाट मनोनयन दर्ता गराएका छन्। कैलालीसहित सुदूरपश्चिममा तीन दिनदेखि अविरल वर्षा भइरहेको छ। झरीका बीचमा पनि उमेदवारहरु निर्वाचन कार्यालय पुगेर मनोनयन गराई रहेका छन्। कैलाली ५ मा नेकपा एमालेले २ बजे र सत्ता गठबन्धनले ४ बजे मनोनयनको समय लिएका छन्। कांग्रेसमा किचलो देखिएपछि आरजु देउवाले यो निर्वाचन क्षेत्र छोडेकी थिइन्। उनी डडेल्धुराबाट समानुपातिकको सूचीमा छिन्।
नवलपरासीबाट उद्योगपति विनोद चौधरी र हृदयश त्रिपाठी आमनेसामने,"परासी : नवलपरासी पश्चिमको प्रतिनिधिसभा निर्वाचन क्षेत्र नं १ बाट उद्योगपति विनोद चौधरी र हृदयश त्रिपाठी चुनावी मैदानमा उत्रिएका छन्। चौधरी सत्तागठबन्धनको उम्मेदवारको रुपमा नेपाली कांग्रेसबाट चुनावी मैदानमा उत्रिएका छन्। भने त्रिपाठी केही महिना अघि आफैँले दर्ता गरेको नयाँ दल जनता प्रगतिशिल पार्टी (जप्रपा) बाट चुनावी मैदानमा उत्रिएका हुन्। चौधरीलाई उक्त निर्वाचन क्षेत्रबाट टिकट नदिनका लागि संस्थापन इतरपक्षका जिल्ला नेताहरु काठमाडौंमा डेरा जमाएर बसेपनि अन्ततः शनिबार अबेर चौधरीको टिकट पक्का भएको हो। उम्मेदवारी दर्ताका लागि चौधरी परासी पुगेका छन्। उक्त निर्वाचन क्षेत्रबाट चुनाव लड्नका लागि संविधानसभा सदस्य एवम् नेपाली कांग्रेस लुम्बिनी प्रदेशका महामन्त्री विक्रम खनाल र अर्का संविधानसभा सदस्य देवकरण जयसवालको दाबी थियो। चौधरीले टिकट पाएपछि दुवै नेता रुष्ट छन्। चौधरी २०६४ को संविधानसभा निर्वाचनमा एमालेबाट र २०७४ मा कांग्रेसबाट समानुपातिक सांसद बनेका थिए। हाल उनी कांग्रेसको केन्द्रीय सदस्य छन्। चौधरी चुनाव लड्ने क्षेत्र जप्रपाका अध्यक्ष एंव पूर्वमन्त्री त्रिपाठीको गृह क्षेत्र हो। २०४८ सालदेखि लगातार भएका ६ वटा निर्वाचनमध्ये त्रिपाठीले ५ वटा निर्वाचन जितेका छन्। २०७० सालमा भएको दोस्रो संविधान सभा निर्वाचनमा मात्र त्रिपाठी नेपाली कांग्रेसका देवकरण जयसवलासँग ६ हजार मतान्तरले पराजित भएका थिए। २०७४ को चुनावमा एमालेको चुनाव चिन्ह लिएर प्रतिनिधिसभामा निर्वाचित भएका त्रिपाठी अहिले एमालेले सघाउनेमा आशावादी छन्। त्यस क्षेत्रबाट एमालेले अहिलेसम्म उम्मेदवार तय गरेको छैन। त्यस क्षेत्रमा रहेका एमालेका जिल्ला अध्यक्ष दीपेन्द्र अधिकारीलाई क्षेत्र नं २ मा लगिएको छ। यसकारण पनि एमालेले उनलाई सघाउने आँकलन गरिएको छ। २ निर्वाचन क्षेत्र र ४ प्रदेशसभा रहेको जिल्लामा जप्रपाबाट त्रिपाठीले मात्र उम्मेदवारी दिएका छन्। अरुमा जप्रपाले उम्मेदवार उठाएको छैन। एमालेले सघाउने भन्ने विषयमा त्रिपाठीले भने, हिजो रातिसम्म एमालेका शीर्ष नेताहरु व्यस्त भएकाले कुरा हुन पाएको छैन। अब कुरा होला। अन्नपूर्ण पोस्ट्सँगको कुराकानीमा त्रिपाठी एमालेले सहयोग गर्नेमा ढुक्क जस्तै देखिएका छन्। राजनीतिका चतुर खेलाडी मानिने त्रिपाठीले एमालेको सहयोगमा आफ्नो जीत सुरक्षित गर्न जिल्लामा आफू मात्र उम्मेदवार भएको राजनीतिक वृत्तमा चर्चा हुन थालेको छ।"
निर्वाचन आयोगले सार्वजनिक गर्यो समानुपातिक उम्मेदवारको सूची,काठमाडौं : निर्वाचन आयोगले समानुपातिक निर्वाचन प्रणाली तर्फका उम्मेदवारहरुको बन्दसूची सार्वजनिक गरेको छ। आइतबार बिहान आयोगले राजनीतिक दलले बुझाएको प्रतिनिधि सभा र प्रदेश सभाका समानुपातिक सूची सार्वजनिक गरेको हो। आयोगले समानुपातिक तर्फका उम्मेदवारलागि मुख्य निर्वाचन अधिकृतको कार्यालय खडा गरी यही असोज २ र ३ गते उक्त बन्दसूची पेस गर्ने गरी निर्वाचन कार्यक्रम तय गरेको थियो। आयोगका अनुसार प्रतिनिधि सभा सदस्यको समानुपातिक तर्फको निर्वाचनमा ४८ वटा राजनीतिक दलले उम्मेदवारको बन्द सूची बुझाएका छन्। प्रतिनिधिसभा र प्रदेशसभाको आगामी मंसिर ४ गते हुने निर्वाचनका लागि आइतबार प्रत्यक्षतर्फको उम्मेदवारी दर्ता गरिँदैछ। आयोगले सार्वजनिक गरेको समानुपातिक तर्फका प्रतिनिधि सभाका उम्मेदवारको नामावली :
जसपाबाट टिकट नपाएपछि जन्नत अन्सारीले दिए स्वतन्त्र उम्मेदवारी,वीरगन्ज : पर्साको क्षेत्र नम्बर १ को ( क ) बाट प्रदेश सभा सदस्यमा जन्नत अन्सारीले स्वतन्त्र उम्मेदवारी दर्ता गराएका छन्। जनता समाजवादी पार्टीका केन्द्रिय सदस्य समेत रहेका अन्सारीले पार्टीले टिकट नदिएपछि स्वतन्त्र उम्मेदवारी दिएका हुन्। २०७४ को निर्वाचनमा यहि क्षेत्रबाट प्रदेशसभामा तत्कालीन संघीय समाजवादी फोरम हालको जसपाबाट उनी निर्वाचित भएका थिए। जसपा एमाले गठबन्धनबाट यो क्षेत्रमा एमालेका विचारी यादवले टिकट पाएका छन्। अन्सारीले जसपा पार्टीले गठबन्धन गरेर एमालेलाई टिकट दिएपछि स्वतन्त्र उम्मेदवार हुनु परेको बताए। उनले विगतमा गरेको कामको मूल्यांकन गरेर जनताको चाहना अनुसार उम्मेदवार बनेको बताए।
पुरानै नेतालाई टिकट,"मकवानपुर : बागमती प्रदेशको राजधानी हेटौंडा रहेको मकवानपुरमा हालसम्म पुरानै नेताहरूको विरासत कायमै छ। दुई संघीय र चार प्रदेश निर्वाचन क्षेत्र रहेको मकवानपुरको संघीय निर्वाचनमा २०४८ देखि २०७४ सम्म पुरानै नेताहरू दोहरिए। २०७९ मा पनि पुरानै नेताहरू चुनाव लड्ने भएका छन्। मकवानपुर क्षेत्र नम्बर २ का सदाबहार उम्मेदवार हुन्, विरोध खतिवडा। नेकपा एमालेबाट २०४८, २०५१, २०५६ र २०७४ मा चुनाव जितेका खतिवडा यो पटक भने नेकपा एकीकृत समाजवादी टिकट पाएका उनी गठबन्धन दलको समर्थनमा चुनाव लड्दैछन्। नेकपा एमालेले युवा नेता महेश बर्तौलालाई यस क्षेत्रबाट उम्मेदवार बनाएको छ। २०७४ को निर्वाचनमा खतिवडाले ४६ हजार चारसय ८१ मत प्राप्त गरी विजयी भएका थिए। उनका निकटत प्रतिस्पर्धी नेपाली कांग्रेसकी सहमहामन्त्री महालक्ष्मी उपाध्यायले ३४ हजार ९० मत प्राप्त गरेकी थिइन्। यो पटक स्थानीय तह २०७९ को मत परिणामअनुसार गठबन्धन दल नेपाली कांग्रेस, नेकपा माओवादी केन्द्र र नेकपा एकीकृत समाजवादीको मत ५६ हजार छ सय ७१ रहेको छ। नेकपा एमालेको मत ४६ हजार चारसय ३५ र राप्रपाका पालिका अध्यक्षहरूले प्राप्त गरेको मत १२ सय तीन रहेको छ। यो आँकडाअनुसार गठबन्धन दल सुविधाजनक अवस्थामा रहेको छ। तर, लामो समयदेखि चुनाव जित्दै आएका खतिवडाले आफ्नो क्षेत्रको विकासको लागि काम नगरेको भन्दै आलोचना पनि हुने गरेको छ। यो पटक पनि म चुनाव जित्छु। त्यसको लागि आवश्यक तयारी अघि बढाइसकेको छु, खतिवडाले भने। प्रदेशसभातर्फ मकवानपुर २(क) मा गठबन्धन दलबाट नेकपा माओवादी केन्द्रकी कुमारी मोक्तान र २ (ख)मा नेपाली कांग्रेस बागमती प्रदेशका सभापति इन्द्र बानियाँ उम्मेदवार बन्ने भएका छन्। नेकपा एमालेले २ (क) मा विष्णु ढकाल र २ (ख)मा लालबहादुर थापालाई उम्मेदवार बनाएको छ। मकवानपुर संघीय निर्वाचन क्षेत्र नम्बर १ मा हालसम्म सबैभन्दा धेरै पटक विजयी हुने नेता हुन्, नेकपा एमालेका कृष्ण दाहाल। उनले २०४८, २०५६ र २०७४ सालामा चुनाव जिते। २०७४ मा दाहालले ४० हजार छ सय ३१ मत प्राप्त गर्दै विजयी भएका थिए। दाहालसँग राप्रपा नेपालका अध्यक्ष कमल थापा ३४ हजार ६ सय ५८ मत ल्याउँदै पराजित भएका थिए। दाहाललाई नेकपा माओवादी केन्द्र र थापालाई नेपाली कांग्रेसको समर्थन थियो। थापा दाहालसँग यो सहित तेस्रो पटक पराजित भएको हो। थापाले २०५१ सालमा दाहाललाई हराएका थिए। तर, दाहाललाई भने यो पटक नेकपा एमालेका अध्यक्ष केपी शर्मा ओलीले पार्टी विभाजनको समयमा मौन बसेको र असहयोग गरेको भन्दै टिकट दिएन। उनको ठाउँमा एमालेले रामेश्वर रानालाई उम्मेदवार बनाउने भएको छ। उनी जिल्ला विकास समितिका पूर्व सभापति हुन्। नेकपा एमालेको समर्थनमा चुनाव लड्ने तयारीमा रहेका राप्रपा नेपालका अध्यक्ष थापालाई एमालेले यस क्षेत्रबाट टिकट नदिएपछि उनी एमाले नेताहरूसँग थप छलफलमा छन्। एमालेसँग सहकार्य नभए पनि थाप चुनावी मैदानमा उत्रने तयारीमा रहेको उनी निकट नेताहरू बताउँछन्। प्रदेशसभामा गठबन्धन दलबाट मकवानपुर १ (क) मा नेकपा माओवादी केन्द्रका प्रेमबहादुर पुलामी र १(ख) मा नेपाली कांग्रेसका बुद्ध लामा र आनन्दराम पराजुलीमध्ये एकले टिकट पाउने भएका छन्। नेकपा एमालेले १(क)मा कमल बिष्ट र १ (२)मा एकलाल श्रेष्ठलाई उम्मेदवार बनाएको छ। स्थानीय तह निर्वाचन २०७९ को परिणामअनुसार मकवानपुर निर्वाचन क्षेत्र नम्बर १ मा गठबन्धन दल अघि देखिन्छ। स्थानीय तह प्रमुख र वडा अध्यक्षले प्राप्त गरेको मत परिणामअनुसार मकवानपुर १ नम्बर निर्वाचन क्षेत्रमा गठबन्धन दल नेपाली कांग्रेस, नेकपा माओवादी केन्द्र र नेकपा एकीकृत समाजवादीले ३९ हजार एकसय ९२ मत प्राप्त गरेका छन्। नेकपा एमालेले ३१ हजार चार सय ९७ मत प्राप्त गरेको छ। यो क्षेत्रमा बागमती, बकैया गाउँपालिका, मकवानपुरगढीको १,२,३ र ४ नम्बर वडा र हेटौंडाको १,३,११ र १९ बाहेक १५ वटा वडा पर्दछ। यसपटक यो क्षेत्रबाट गठबन्धन दलबाट नेपाली कांग्रेसकी सहमहामन्त्री महालक्ष्मी उपाध्याय डीना चुनावी प्रतिस्पर्धामा उत्रने तयारीमा छिन्। दोस्रोपटक संघीय सांसदको निर्वाचनमा होमिन लागेकी उनले हालसम्म प्रत्यक्ष निर्वाचन जित्न सकेकी छैनन्। यो क्षेत्रअन्तर्गत १५ वडा पर्ने हेटौंडा उपमहानगरपालिकामा २०७९ को स्थानीय तह निर्वाचनमा राप्रपाका उम्मेदवार दीपक सिंहले मेयर पदमा २० हजार पाँचसय ३१ मत ल्याएका थिए। नेपाली कांग्रेस र नेकपा एमालेबाट धेरै मत तानेका सिंहको उम्मेदवारी र समर्थनले पनि यो पटकको निर्वाचन निर्णायक हुने देखिन्छ। उनी आफै पनि मकवानपुर १ नम्बर निर्वाचन क्षेत्रबाट चुनाव लड्ने तयारीमा छन्। तर, राप्रपा नेपालका अध्यक्ष थापा उनलाई रिझाएर समर्थन लिने प्रयासमा छन्। २०७९ को प्रतिनिधिसभा निर्वाचनको लागि मकवानपुर निर्वाचन क्षेत्र नम्बर १ मा एक लाख ५० हजार एक सय ५५ र क्षेत्र नम्बर २ मा एक लाख ५० हजार पाँचसय ७८ मतदाता रहेका छन्। स्थानीय तहको निर्वाचनपछि पाँच हजार आठसय १४ मतदाता थपिएको प्रदेश निर्वाचन कार्यालय हेटौंडाले जनाएको छ। मकवानपुरमा स्थानीय तह निर्वाचन २०७४ मा २ लाख २७ हजार ७ सय ५४ मतदाता रहेका थिए।"
महेश बस्नेतले भक्तपुर२ बाट गराए उम्मेदवारी दर्ता,"भक्तपुर : नेकपा एमालेका नेता महेश बस्नेतले प्रतिनिधि सभा सदस्यमा भक्तपुर क्षेत्र नं २ बाट उम्मेदवारी दर्ता गराएका छन्। बिहान ११ बजे मध्यपुर थिमिको शंखधर चोकमा भेला भई नयाँ थिमिबाट पुरानो थिमि हुँदै मध्यपुर थिमिको बोडेस्थित कृषि विकास तालिम केन्द्रस्थित क्षेत्र नं २ निर्वाचन कार्यालयमा दलबलसहित पुगेर बस्नेतले उम्मेदबारी दर्ता गराएका हुन्। निर्वाचन आचारसंहिता अनुसार बाजागाजा लिएर उम्मेदवारी दर्ता गर्न नपाउने भएपछि झाँक्रि लिएर उम्मेदवार दर्ता गराउन पुगेका हुन्। निर्वाचनमा उम्मेदवारी दिनका लागि कुनै बाजा लान पाइँदैन।झाँक्रीको डम्फु बजाउन लगाउँदै उम्मेदवारी दर्ता गराउन पुगेका थिए। निर्वाचन आचारसंहिता अनुसार २५ जना भन्दा बढी भेला हुन पाइँदैन तर बस्नेत भने सयौं कार्यकर्ताका बीच उम्मेदवारी दर्ता गर्न पुगेका थिए।उम्मेदवारी दर्ताका क्रममा सहभागीहरुले महेश बस्नेत जिन्दावाद, नेकपा एमाले जिन्दावादलगायतका नारा घन्काएका थिए। यता यस क्षेत्रमा नेपाली कांग्रेसले दुई बजे शंखधर चोकमै भेला भई उम्मेदवारी दर्ता गराउने कार्यक्रम तय गरेको छ।सता गठबन्धनबाट कांग्रेसका जिल्ला पार्टी सभापति दुर्लभ थापाले उम्मेदवारी दिँदै छन्। नेपाल मजदुर किसान पार्टीले एक बजे थिमिकै चपाचोमा भेला भई उम्मेदवारी दिने कार्यक्रम तय गरेको छ।यो क्षेत्रमा मुख्य प्रतिस्पर्धी कांग्रेस र एमाले नै हो।पछिल्लो स्थानीय निकायको निर्वाचनमा पनि यो क्षेत्रमा कांग्रेस र एमालेबीच नै कडा प्रतिस्पर्धा भएको थियो। तर एमालेका मेयर बासुदेव थापा कांग्रेसका मेयर उम्मेदबार निशान ढुंगेललाई झिनो मतान्तरणले पराजित गरी विजयी भएका थिए । यो क्षेत्रमा कांग्रेस र एमालेको जितमा नेपाल मजदुर किसान पार्टी (नेमकिपा) र राष्टिय प्रजातन्त्र पार्टी निर्णायक हुने देखिन्छ।तर नेपाल मजदुर किसान पार्टीले जितकै लागि सिद्धान्तहिन एकता नगर्ने भन्दै आएकोले उसको आफ्नै छुटै उम्मेदवारी दिने निश्चित छ।यस हिसाबले राष्टिय प्रजातन्त्र पार्टीको समर्थन जता हुन्छ उसैको जित हुने विश्लेषण छ। अघिल्लो प्रतिनिधिसभाको निर्वाचनमा भने एमालेकै महेश बस्नेत भारी मत अन्तरले विजयी भएका थिए।उक्त बेला कांग्रेसले पूर्व सभामुख दमननाथ ढुंगानालाई टिकट दिएको थियो।त्यसबेला टुरिष्ट उम्मेदबार उठाएको भन्दै कांग्रेसबाटै ठूलो आलोचना भएको थियो।"
"टिकट नपाएपछि रिजालले भने, देउवाले ममाथि प्रतिशोधको भावना साँध्नुहोला भन्ने सोचेको थिइनँ","काठमाडौं : नेपाली कांग्रेसका नेता मिनेन्द्र रिजालले पार्टी सभापति शेरबहादुर देउवाले आफूमाथि प्रतिशोध साधेंकै कारण टिकट नपाएको बताएका छन्। प्रतिनिधि सभा सदस्यमा टिकट नपाएपछि रिजालले आफूले पार्टीभित्र नेतृत्वको आलोचना गर्दा प्रतिशोधको भावना साधिँएको उल्लेख गरेका हुन्। उनले अन्नपूर्ण पोस्ट्सँगको कुराकानीमा आफूले एक महिनादेखिनै टिकट नपाउनेमा ढुक्क रहेको बताए। रिजालले भने, मैले टिकट नपाउने भनेर मानसिक रुपमा तयारीमै थिए। यो अप्रत्यासित होइन। देउवाजीले ममाथि यसरी प्रतिशोधको भावना साँध्नुहुन्थ्यो जस्तो लागेको थिएन। संसदमा कांग्रेसको उपस्थिति कमजोर रहँदा रिजाल कडा रुपमा प्रतिपक्षको भूमिका खेल्ने गरेका थिए। कोइराला प्यानलबाट कांग्रेसको १४औं महाधिवेशनअन्तर्गत महामन्त्री पदमा पराजय भएका थिए। पराजय लगत्तै रिजालले रक्षामन्त्रीको पदबाट राजीनामा दिएका थिए।"
कानुनमन्त्री गोविन्द बन्दीको कार्यकाल आजदेखि सकियो,काठमाडौं : कानुन न्याय तथा संसदीय मामीला मन्त्री गोविन्दप्रसाद शर्मा बन्दीको कार्यकाल आइतबारदेखि सकिएको छ। गत चैत २४ गते नियुक्त भएका शर्माको ६ महिना कार्यकाल आज सकिएको हो । प्रधानमन्त्री शेरबहादुर देउवाले अधिवक्ता गोविन्दप्रसाद शर्मा कोइराला (गोविन्द बन्दी)लाई कानुन मन्त्री बनाएका थिए । प्रधानमन्त्री शेरबहादुर देउवाले गैरसांसद बन्दीलाई मन्त्री बनाएका हुन् । संविधानमा सभासद् नरहेको अवस्थामा पनि ६ महिनासम्म मन्त्री बन्न पाउने व्यवस्था छ।
लाहुर मा फौजीको पीडा,"काठमाडौं : चाडपर्वमा घर जान नपाउने फौजीको पीडालाई समेटेर पुष्पन प्रधानको स्वरमा लाहुर बोलको गीत सार्वजनिक भएको छ। गायक प्रधानले दसैं तिहारको अवसर पारेर लाहुर बोलको गीत सार्वजनिक गरेका हुन्। गीतले दसैं र तिहारजस्ता महत्वपूर्ण चाडमा परिवारसँग भेट्न नपाउँदाको पीडा पोखिएको छ। यो गीतले लाहुर गएको श्रीमान् र उसलाई कुरिरहेकी श्रीमतीको भाव र माया भनेको छ। दसैं तिहारमा घर जान नपाउने लाुहरेहरूको कथालाई गीतमा सर्लक्कै टिपिएको छ। कमजोर आर्थिक अवस्थाका कारण लाहुर जान बाध्य नेपाली कसरी चाडबाडमा पनि घर जान पाउँदैनन् भन्ने यथार्थलाई गीतले फरक तरिकाले प्रस्तुत गरेको छ। परिवारको आग्रह र घर फर्किने आफ्नै चाह हुँदाहुँदै पनि परिबन्धमा परेर मन बाँधेर बस्नुपर्ने परदेसिएका नेपालीको कथालाई गीतले दुरुस्त उतारेको छ। संगीत तयार गरेका सुशान्त गौतमले कोरसको प्रयोगमार्फत एउटै गीतबाट फौजी र परिवारको कथा बयान गराएका छन्। उनले शब्द भने अनिल शर्माको सहयोगमा तयार गरेका हुन्। हरि हुमागाईंले निर्देशन गरेको म्युजिक भिडियोले गीतको कथालाई न्याय गरेको छ। यसपटक पनि उनले भिडियोमा एउटा सिंगो कथा बुनेका छन्। जहाँ, थुप्रै सम्वाद पनि समावेश छ। भिडियोमा उत्तम हुमागाईंको छायांकन र सम्पादन छ। भिडियोमा पुष्पन प्रधानको कन्सेप्ट डिजाइन रहेको छ। भिडियोमा प्रकाश सपूत, रेश्मा घिमिरे, राजेन्द्र हुमागाईं, गोकुल हुमागाईं, सायना हुमागाईंलगायतको अभिनय छ।"
एमाले अध्यक्ष केपी शर्मा ओलीले झापा५ बाट गराए उम्मेदवारी दर्ता,झापा : नेकपा एमालेका अध्यक्ष केपी शर्मा ओलीले प्रतिनिधि सभा सदस्यमा उम्मेदवारी दर्ता गराएका छन् । पूर्व प्रधानमन्त्री ओलीले आइतबार दिउँसो झापा निर्वाचन क्षेत्र नम्बर ५ बाट उम्मेदवारी दर्ता गराएका हुन् । ओली यस अगाडिको निर्वाचनमा ५७ हजार १ सय ३९ मत ल्याउँदै प्रतिनिधिसभा सदस्यमा निर्वाचित भएका थिए। उनका निकटम प्रतिद्वन्द्वी डा खगेन्द्र अधिकारीले २८ हजार २ सय ५७ मत ल्याएका थिए । यसपटक पनि सत्ता गठबन्धनबाट अधिकारी उम्मेदवार बनेका छन् । एमालेबाट प्रदेश सभातर्फ निर्वाचन क्षेत्र नम्बर कमा हिम्मत कार्की र निर्वाचन क्षेत्र नम्बर खमा होमबहादुर थापा उम्मेदवार बनेका छन्।
उम्मेदवारले मनोनयन दर्ता गर्दा धरौटी रकम कति राख्नुपर्छ ?,"काठमाडौं : मंसिर ४ गते हुने प्रतिनिधि तथा प्रदेश सभाको प्रत्यक्षतर्फको मनोनयन पत्र आज दर्ता हुँदैछ। निर्वाचन आयोगले आइतबार बिहान १० बजेदेखि साँझ ५ बजेसम्म उम्मेदवारी दर्ता गर्न सकिने जनाएको छ। पहिलो हुने निर्वाचित हुने प्रणाली अन्तर्गत उम्मेदवारले मनोनयन दर्ता गर्दा प्रतिनिधिसभा सदस्यको लागि दश हजार रुपैयाँ धरौटी राख्नुपर्ने जनाएको छ। आयोगका अनुसार प्रदेश सभा सदस्यको लागि पाँच हजार रुपैयाँ धरौटी राख्नु पर्नेछ । तर महिला, दलित वा अल्पसङ्ख्यक समुदाय वा आर्थिक रुपले विपन्न उम्मेदवारको हकमा सो धरौटी रकममा पचास प्रतिशत छुट हुने, कुनै उम्मेदवारको दुईवटा मनोनयनपत्र दाखिला भएको अवस्थामा एउटा मनोनयनपत्रको लागि मात्र धरौटी राख्नु पर्ने आयोगले उल्लेख गरेको छ। प्रमुख आयुक्त दिनेशकुमार थपलियाले उम्मेदवारले वारेसनामा वा प्रतिनिधिका माध्यमबाट पनि मनोनयनपत्र दर्ता गराउन सक्ने भएकाले सोका लागि आधिकारिक पत्र, वारेसनामा र निस्साजस्ता कागजात सम्बन्धित निर्वाचन अधिकृतको कार्यालयमा उपलब्धसम्म गराएर दल र उम्मेदवारलाई सहजीकरण गर्न आयोग तत्पर रहेको स्पष्ट पारेका छन्। आइतबार प्रतिनिधिसभाको प्रत्यक्षतर्फ १६५ र प्रदेशतर्फ ३३० सिटका लागि उम्मेदवारी दर्ता हुँदैछ।"
"जसपाबाट टिकट नपाएपछि लक्ष्मी महतो एमाले प्रवेश, महोत्तरी१ बाट बने उम्मेदवार","जनकपुरधाम : जनता समाजवादी पार्टी नेपाल (जसपा) का नेता लक्ष्मी महतो टिकट नपाएपछि एमाले प्रवेश गरेका छन्। एमाले प्रवेश गरे लगत्तै एमालेका सचिव रघुबिर महासेठले टिकट दिएर महोत्तरी१ बाट उनलाई उम्मेदवार बनाएको हो। जसपाबाट उम्मेदवार बन्न अन्तिम समयसम्म तयारी गरेका महतो एमाले प्रवेश गरेर उम्मेदवार बनेका हुन्। सत्तारुढ गठबन्धबाट माओवादी केन्द्रका उम्मेदवार गिरिराजमणि पोखरेलविरुद्ध एमालेजसपाको गठबन्धनबाट एमालेको चुनाव चिन्हबाट लक्ष्मी महतोलाई उम्मेदवार बनाइएको हो। एमाले र जसपा गठबन्धनमा महोतरी१ एमालेको भागमा परेपछि महतो जसपा छोडेर एमालेमा आएका हुन्। जसपाबाट टिकट नपाएपछि महतो स्वतन्त्र उम्मेदवारी दर्ता गराउने तयारी गरेका थिए। शनिबार बिहान एमालेका सचिव रघुवीर महासेठसँगको भेटघाटपछि महतो एमालेको टिकट लिएर उम्मेदवारी दर्ता गराउन महोत्तरी पुगेका छन्। यस अघि २०७४ को निर्वाचनमा जसपाबाटै महतो प्रतिनिधि सभाका उम्मेदवार थिए। उनी पराजित भएका थिए। गत निर्वाचनमा माओवादी केन्द्रका उम्मेदवार गिरिराजमणि पोखरेल निर्वाचित भएका थिए। पोखरेल ५ दलीय गठबन्धनबाट माओवादी केन्द्रका उम्मेदवार हुन्। माओवादी केन्द्रका पोखरेल संविधान सभाको निर्वाचन २०६४, २०७० र प्रतिनिध सभा निर्वाचन २०७४ गरी तीन पटक महोत्तरी१ बाटै निर्वाचित भएका हुन्। ०७४ को प्रतिनिधिसभा निर्वाचनमा निर्वाचित पोखरेल २३,७७६ मत प्राप्त गरेका थिए भने महतोले १९,४९२ मत ल्याएर पराजय व्यहोर्नु परेको थियो।"
कमल थापालाई टिकट दिएको विरोधमा एमाले पार्टी कार्यालयमा तालाबन्दी,"हेटौंडा : नेकपा एमाले मकवानपुरका असन्तुष्ट कार्यकर्ताहरुले एमाले मकवानपुर पार्टी कार्यालयमा तालाबन्दी गरेका छन्। प्रतिनिधिसभा मकवानपुर१ मा एमालेले राप्रपा नेपालका अध्यक्ष कमल थापालाई समर्थन गरको विरोधमा उनीहरुले आज बिहान तालाबन्दी गरेका हुन्। एमालेले यस अघि उक्त क्षेत्रमा एमाले मकवानपुरका इन्चार्ज रामेश्वर रानालाई उम्मेदवार बनाउने निर्णय गरेको थियो। तर पार्टी अध्यक्ष केपी ओलीले शनिबार उक्त निर्णय परिवर्तन गरेर राप्रपा नेपालका अध्यक्ष थापालाई सूर्य चिन्हमा चुनाव लड्ने गरी टिकट दिएका हुन्। हेटौंडा५ पुष्पलाल पार्क नजिक पार्टी कार्यालयमा ताला लगाउँदै कार्यकर्ताहरुले पार्टी केन्द्रको थापालाई उम्मेदवार बनाउने निर्णयविरुद्ध जिल्ला नेतृत्व मौन रहेको भन्दै विरोध गरेका हुन्। मकवानपुर १ मा तीन पटक थापालाई हराएका एमाले नेता कृष्ण दाहालले अनुकुल परिस्थिलाई प्रतिकुल बनाउने निर्णय गलत भएको बताए। कहिलेकाहि परिस्थिति प्रतिकुल हुन्छ। त्यसको सामना गर्नुपर्छ र सकिन्छ। तर अनुकुल परिस्थिलाई प्रतिकुल बनाउने निर्णयप्रति खेद छ, उनले भने, आधिकारिक निर्णय कमरेड रामेश्वर रानालाई भएको हो। अहिलेको निर्णय गलत छ।"
स्वर्णिम वाग्लेले पाएनन् कांग्रेसबाट टिकट,काठमाडौं : अर्थशास्त्री स्वर्णिम वाग्लेले प्रतिनिधि सभाको निर्वाचनमा नेपाली कांग्रेसबाट टिकट पाएनन्। उम्मेदवार चयन प्रक्रियामा चितवन १ बाट वाग्ले सिफारिस भएपनि उनले अन्तिम समयमा टिकट नपाएका हुन्। वाग्ले राष्ट्रिय योजना आयोगको उपाध्यक्ष समेत भइसकेका छन्। उनी कांग्रेस भित्र शेखर कोइराला निकट मानिन्छन्।
प्रतिनिधि सभा र प्रदेश सभा सदस्यको निर्वाचनको लागि उम्मेदवारी दर्ता आज,"काठमाडौं : मंसिर ४ गते हुने प्रतिनिधि सभा र प्रदेश सभामा पहिलो हुने निर्वाचित हुने निर्वाचन प्रणालीतर्फ उम्मेदवारको मनोनयन पत्र दर्ता आज हुँदैछ। निर्वाचन आयोगले आइतबार बिहान १० बजेदेखि साँझ ५ बजेसम्म उम्मेदवारी दर्ता गर्न सकिने कार्यतालिका बनाएको हो। आज सम्बन्धित मुख्य निर्वाचन अधिकृत तथा निर्वाचन अधिकृतको कार्यालयमा उम्मेदवार आफैं वा उम्मेदवारका प्रतिनिधि र वारेसनामाबाट पनि मनोनयनपत्र दर्ता गर्न सकिने निर्वाचन आयोगले जनाएको छ। प्रमुख आयुक्त दिनेशकुमार थपलियाले उम्मेदवारले वारेसनामा वा प्रतिनिधिका माध्यमबाट पनि मनोनयनपत्र दर्ता गराउन सक्ने भएकाले सोका लागि आधिकारिक पत्र, वारेसनामा र निस्साजस्ता कागजात सम्बन्धित निर्वाचन अधिकृतको कार्यालयमा उपलब्धसम्म गराएर दल र उम्मेदवारलाई सहजीकरण गर्न आयोग तत्पर रहेको स्पष्ट पारेका छन्। निर्वाचनका लागि यही असोज २० गतेसम्ममा पहिलो हुने निर्वाचित हुने निर्वाचनका लागि मुख्य निर्वाचन अधिकृत ७७ र निर्वाचन अधिकृतको कार्यालय ८८ स्थानमा गरी १६५ निर्वाचन अधिकृतको कार्यालय स्थापना गरिसकेको छ। आयोगले प्रतिनिधिसभा र प्रदेशसभा सदस्य निर्वाचनका लागि निर्वाचन क्षेत्रको मतदाता सङ्ख्या, मतदान केन्द्रको सङ्ख्या र क्षेत्रफललाई आधार मानी सूत्रमा आधारित भई विद्यमान कानूनबमोजिम राजनीतिक दल वा उम्मेदवारले गर्ने खर्चको अधिकतम हद तोक्ने निर्णय गरी यही असोज १६ गते सार्वजनिक गरिसकेको छ। निर्वाचनका लागि समानुपातिक प्रणालीतर्फ उम्मेदवारको बन्दसूचीको सूचना आइतबार बिहान प्रकाशन भएको छ। निर्वाचनका लागि मतदाता नामावलीमा एक करोड, ७९ लाख ८८ हजार ५७० मतदाता सङ्ख्या रहेका छन्। निर्वाचनका लागि देशभर १० हजार ८९२ मतदानस्थल र सोअन्तर्गत २२ हजार २२७ मतदान केन्द्र कायम गरिएको छ।"
उम्मेदवारीको धपेडीमा दलहरू,"काठमाडौं : सबैभन्दा जटिल काम हो मान्छे छान्नु। छनोटमा पर्नेहरू खुसी हुन्छन्। नपर्नेहरू चित्त दुखाउँछन्। राजनीतिक दलहरू यति बेला यही असजिलो काम फत्ते गर्ने बाध्यतामा छन्। प्रतिनिधिसभा र प्रदेशसभाको आगामी मंसिर ४ गते हुने निर्वाचनका लागि उम्मेदवारको अन्तिम टुंगो लगाइरहेका छन्। जब कि आइतबार प्रत्यक्षतर्फको उम्मेदवारी दर्ता गरिँदै छ। प्रमुख निर्वाचन आयुक्त दिनेशकुमार थपलियाले मनोनयनपत्र दर्ताको कार्यक्रम सार्न केही दलले आग्रह गरे पनि यथावत् नै राखिएको जानकारी दिए। विद्यमान कानुनी अवस्थाभित्र निर्वाचन कार्यक्रम हेरफेर गर्ने आधार नदेखिएको उनले बताए। बरु बाढीपहिरोलगायत विपद्का कारण कठिनाइ भए आइतबार बिहान १० बजेभित्र अत्यावश्यक कागजात उपलब्ध गराए आयोगले सहजीकरणको व्यवस्था मिलाएको प्रेस विज्ञप्तिमा जनाइएको छ। तर, त्यसको पूर्वसन्ध्यासम्म अधिकांश दलले कसलाई टिकट दिने भनेर छिनोफानो गरिसकेका छैनन्। उम्मेदवार टुंगो लगाएकामध्ये पनि धेरै ठाउँमा चर्को असन्तुष्टि देखिएको छ। टिकट नपाएकाहरूले पार्टी परित्यागको घोषणा गर्दै स्वतन्त्र उम्मेदवारी दिने बताइरहेका छन्। माओवादी केन्द्र अध्यक्ष पुष्पकमल दाहाल प्रचण्ड सुरक्षित क्षेत्र खोज्दै गोरखा २ पुगेका छन्। एमाले अध्यक्ष केपी शर्मा ओली र जसपा अध्यक्ष उपेन्द्र यादव सहमतिका क्रममा। सत्तारुढ गठबन्धनमा रहेको जसपा सिट बाँडफाँटमा कुरा नमिलेपछि एमालेसँग तालमेल गर्न पुगेको छ। प्रतिनिधिसभातर्फ एमालेले १७ र जसपाले ३५ सिट सघाउने भएका छन्। प्रदेशसभातर्फ एमालेलाई ७० र जसपालाई ४२ सिटमा तालमेल गर्ने सहमति भएको सहमतिपत्रमा उल्लेख छ। जसमध्ये जसपाले प्रदेश १ मा दुई, मधेसमा १४ र लुम्बिनीमा एक सिट पाएको हो। जसपाको बहिर्गमनसँगै मधेसकेन्द्रित अर्को दल लोसपा सत्तारुढ गठबन्धनमा पुगेको छ। प्रधानमन्त्री निवास बालुवाटारमा शनिबार दिनभर कांग्रेस र लोसपा नेताहरूबीच वार्ता चलेपछि सहमति भएको छ। कांग्रेस सभापति एवं प्रधानमन्त्री शेरबहादुर देउवासँग सहमतिका क्रममा लोसपा नेता । जसअनुसार लोसपाले प्रतिनिधिसभातर्फ ८ र प्रदेशसभातर्फ १६ सिट पाउने भएको छ। गठबन्धन दल कांग्रेस, माओवादी केन्द्र, एकीकृत समाजवादी र राष्ट्रिय जनमोर्चाबीच चुनावी तालमेल भएको छ। माओवादीले ४५, एकीकृत समाजवादीले २० र जनमोर्चाले २ सिट पाएका छन्। बाँकी ९८ स्थानमा कांग्रेस र लोपसाबीच भागबन्डा भएको हो। सत्तारुढ दल कांग्रेस, माओवादीले उम्मेदवार चयन सकेका छैनन्। डडेलधुरामा प्रधानमन्त्री एवं कांग्रेस सभापति शेरबहादुर देउवाविरुद्ध एमालेले उम्मेदवार उठाएको छैन। कांग्रेस छाडेर कांग्रेस बीपीमा गएका कर्ण मल्ल देउवासँग प्रतिस्पर्धामा उत्रिने भएका छन्। मल्ललाई एमालेले साथ दिएको छ। असन्तुष्टिपछि पार्टी परित्याग, स्वतन्त्र उम्मेदवारी घोषणा टिकट वितरणसँगै दलहरूमा व्यापक असन्तुष्टि देखिएको छ। एमाले नेता भीम रावल टिकट नपाएपछि आक्रोशित देखिएका छन्। स्थायी कमिटी सदस्य घनश्याम भुसालले त पार्टी ने परित्याग गरेका छन्। पार्टीमा नीति र विधिको पुनःथापना हुने कुनै सम्भावना नदेखेको र अध्यक्ष केपी शर्मा ओलीसँगै रहेर आन्दोलन र आफैंप्रति पनि इमानदार रहन नसक्ने भएपछि एमालेमा नबस्ने निर्णय गरेको भुसालले सामाजिक सञ्जाललमा लेखेका छन्। म स्वयम्ले ४५ वर्षसम्म आफ्नो सम्पूर्ण सामथ्र्य समर्पित गरेको यो पार्टीमा नीति र विधिको पुनर्थापना हुने कुनै सम्भावनासमेत नदेखेपछि, अध्यक्ष ओलीसँगै रहेर आन्दोलन र आफैंप्रति पनि इमान्दार रहन नसकिने भएपछि यस पार्टीमा नरहने निष्कर्षमा पुगेको छु, भुसालले सामाजिक सञ्जालमा लेखेका छन्, नेकपा एमाले भित्र रहँदा विधि, पद्धति र सही नीतिका लागि संघर्षमा लागेका सहयोद्धा र सहकर्मीहरूप्रति सदा मेरो ऐक्यबद्धता रहनेछ। राष्ट्रको सर्वोपरी हितका लागि म उत्तिकै सक्रिय रहने छु। कमरेडहरू ! सत्य र सही बाटाको खोजमा इतिहासको कुनै बिन्दुमा हामी पुनः भेट हुनेछौं। एमालेले यो पटक केही नयाँ अनुहारलाई उम्मेदवार बनाउने भएको छ। पूर्वउपाध्यक्ष रावललाई टिकट नदिएको विरोधमा अछामका क्षेत्रीय कमिटी संयोजक प्रकाश शाहले राजीनामा दिएका छन्। शाहले पार्टी अध्यक्ष ओलीलाई पत्र लेख्दै पदबाट राजीनामा दिएको जानकारी गराएका छन्।अछाम जिल्ला इन्चार्ज झपट बोहराको उपस्थितिमा बसेको बैठकले क्षेत्र नम्बर १ मा सर्वसम्मत रूपमा रावललाई प्रतिनिधिसभा सदस्य उम्मेदवार बनाउन सिफारिस गरेको थियो। तर, एमालेले रावललाई नभई जिल्ला इन्चार्ज बोहरालाई टिकट दिने निर्णय गरेपछि नैतिकताको आधारमा राजीनामा दिएको शाहले बताएका छन्। उनले पत्रमा लेखेका छन्, समन्वय कमिटीको सर्वसम्मत सिफारिसभन्दा अन्य निर्णय भएकाले समन्वय कमिटीको संयोजक पदमा बसिरहन मेरो नैतिकताले नमान्ने भएकाले आजैको मितिबाट क्षेत्रीय समन्वय कमिटीको संयोजक पदबाट राजीनामा दिएको जानकारी साथ अनुरोध छ। प्रदेश १ अन्तर्गत सुनसरी क्षेत्र नम्बर १ मा एमालेमा असन्तुष्टि देखिएको छ। २०७४ मा एमालेले जितेको उक्त क्षेत्र यसपटक जसपाको भागमा परेपछि एमालेमा विरोध भएको हो। निवर्तमान सांसद जयकुमार राई मात्रै उम्मेदवार सिफारिस भएका थिए। एमालेको मोरङ र सुर्खेतलगायत जिल्लामा असन्तुष्टि देखिएको छ। टिकट नपाएपछि निवर्तमान सांसद गंगा चौधरीले एमाले छोडेकी छन्। उनी २०६४, २०७० र २०७४ गरी तीनपटक समानुपातिकबाट सांसद बनेकी थिइन्। भीम रावल र घनश्याम भुसालबाहेक १० बुँदे सहमति गरी एमालेमै रहेका नेताहरूले टिकट पाएका छन्। माधवकुमार नेपालसँग नगएर १० बुँदे सहमति गरेर पार्टीमा बस्नेमध्ये रघुजी पन्त समानुपातिकतर्फ बन्दसूचीमा परेका छन्। उपाध्यक्ष अष्टलक्ष्मी शाक्यले काठमाडौं८ बाट टिकट पाएकी छन्। तर, उनले पार्टीको टिकट अस्वीकार गरेकी छन्। अध्यक्ष केपी शर्मा ओलीलाई टेलिफोन गरेर विकल्प खोज्न आग्रह गरेकी छन् । फेरि यस्तो कुरा नगर्नुहोस्, मैले अब संसदीय राजनीतिबाट बिदा लिन्छु भनेकी छु, शाक्यले भनिन्, विकल्प खोज्न पनि आग्रह गरेकी छु। उपाध्यक्ष युवराज ज्ञवालीले उम्मेदवार नहुने घोषणा गरेका छन्। अर्का उपाध्यक्ष सुरेन्द्र पाण्डेले चितवन १ बाट टिकट पाएका छन्। त्यस्तै सचिव गोकर्ण विष्टले गुल्मी २, निवर्तमान सचिव भीम आचार्यलाई सुनसरी २ बाट टिकट दिइएको छ। त्यस्तै झपट रावलले कैलाली २ बाट, ओखलढुंगाबाट यज्ञबहादुर सुनार र जाजरकोटबाट निरज आचार्यलागतलले टिकट पाएका छन्। ओलीनिकट जसले पाएनन् टिकट ओलीका विश्वासपात्र एव पूर्वमन्त्री पार्वत गुरुङ टिकटबाट वञ्चित भएका छन्। २०७४ को निर्वाचनमा दोलखाबाट गुरुङ भारी मतले विजयी भएका थिए। त्यस्तै एमाले बागमती प्रदेशका अध्यक्ष आनन्द पोखरेलले पनि टिकट पाएनन्। दुवै दोलखाका हुन्। गुरुङ र पोखरेलको अन्तरद्वन्द्वमा त्यहाँ प्रतिनिधिसभा सदस्यमा बालकृष्ण शिवाकोटीलाई उम्मेदवार बनाउने भएको छ। गुरुङ र पोखरेल दुवै ओली निकट हुन्। मोरङ १ मा दाबेदारी गरिरहेकी पूर्वउपसभामुख शिवमाया तुम्बाहाम्फेलाई एमालेले टिकट दिएन। उनी पनि ओली निकट हुन्। मोरङ १ मा एमाले निवर्तमान प्रतिनिधिसभा सदस्य घनश्याम खतिवडालाई नै टिकट दिएको छ। ओली निकट खिमलाल भट्टराईले पनि यो पटक टिकट पाएनन्। रुपन्देही ५ बाट उनको एकल नाम सिफारिस भएको थियो। रामेछापबाट माधव ढुंगेलले पनि टिकट पाएनन्। उनी पनि ओली निकट हुन्। एमालेले यो पटक केही नयाँ अनुहारलाई उम्मेदवार बनाउने भएको छ। अन्यायमा परेको भनिने गरिएका ठाकुर गैरेले पाल्पा २ बाट टिकट पाएका छन्। त्यस्तै प्यूठानबाट सूर्य थापाले टिकट पाएका छन्। उनी ओली प्रधानमन्त्री हुँदा प्रेस सल्लाहकार थिए। जाजरकोटबाट निरज आचार्य, बाँके १ बाट सूर्य ढकाल, गोरखा २ बाट अब्दुस मिया, मकवानपुर २ महेश बर्तौला, काठमाडौं १ किरण पौडेल, बझाङबाट ऐन महर मैदानमा उतारेको छ। राप्रपाका नेता कार्यकर्ताले केही जिल्लामा बिद्रोह गरेका छन्। डोटी, बाँके, डडेलधुरालगायत धेरै जिल्लामा असन्तुष्टि देखिएको छ। झापा ४ बाट उम्मेदवारी घोषणा गरेकी खुस्बु ओलीले टिकट खोसिएपछि स्वतन्त्र उम्मेदवार दिने घोषणा गरेकी छन्। माओवादी केन्द्र अध्यक्ष पुष्पकमल दाहाल प्रचण्ड सुरक्षित क्षेत्र खोज्दै गोरखा २ पुगेका छन्। उनी २०७४ को निर्वाचनमा चितवन ३ बाट निर्वाचित भएका थिए। उनले त्यसअघि रोल्पा, काठमाडौं, सिरहाबाट यसभन्दा पहिले चुनाव लडेका थिए। चितवन ३ मा एमालेराप्रपा गठबन्धनबाट पूर्वमन्त्री विक्रम पाण्डेले चुनाव लड्ने भएका छन्। नेपाल स्वतन्त्र पार्टीका संयोजक रवि लामिछाने पनि चितवन ३ मै उठ्ने तयारीमा छन्। एमालेराप्रपा आंशिक तालमेल एमाले र राप्रपाले आंशिक मात्रै तालमेल गर्ने भएका छन्। झापा ३, रुपन्देही ३ र बाँके २ मा तालमेल गर्ने पाएका छन्। झापा ३ मा राप्रपाका अध्यक्ष राजेन्द्र लिङदेन, बाँके २ मा महामन्त्री डा धवलशमशेर राणा र रुपन्देही ३ बाट दीपक बोहरालगायत सीमित सिटमा मात्रै तालमेल हुने भएको हो। एमालेले मकवानपुर १ मा राप्रपा नेपाल अध्यक्ष कमल थापालाई समर्थन गर्ने जनाइएको छ। सभामुख सापकोटा नउठ्ने सभामुख अग्निप्रसाद सापकोटाले प्रतिनिधिसभा निर्वाचनमा उम्मदेवार नबन्ने घोषणा गरेका छन्। उनी २०७४ को निर्वाचनमा सिन्धुपाल्चोक१ बाट निर्वाचित भएका थिए। उक्त क्षेत्रमा गठबन्धनबाट कांग्रेस नेता मोहनबहादुर बस्नेत र सापकोटा दुवैको दाबी थियो। बस्नेतले कुनै पनि हालतमा सापकोटालाई नछोड्ने बताउँदै आएका थिए। सिन्धुपाल्चोकमा दुर्ई क्षेत्र छन्। जसमा क्षेत्र नम्बर १ माओवादीकै भागमा पर्यो। बस्नेत क्षेत्र नम्बर २ मा लड्न तयार भए। तर, सभामुख सापकोटाले मनोनयन दर्ताको अघिल्लो दिन आफू उम्मेदवार नबन्ने जानकारी गराएका छन्। उक्त क्षेत्रबाट माओवादी केन्द्रका पोलिटब्युरो सदस्य माधव सापकोटा उम्मेदवार हुने भएका छन्। सभामुख सापकोटाले पत्रकार सम्मेलन गरेर नै उम्मेदवार नहुने घोषणा गरे। पार्टी, सिन्धुपाल्चोक र खासगरी क्षेत्र नम्बर १ का मतदाता तथा शुभचिन्तकहरूले पुनः प्रतिनिधिको भूमिका निर्वाह गरोस् भन्ने शुभेच्छा राख्नुभएकोमा धन्यवाद दिँदै आगामी २०७९ मंसिर ४ को प्रतिनिधिसभा निर्वाचनमा उम्मेदवार नबन्ने निर्णय गरेको निवेदन गर्न चाहन्छु, सभामुख सापकोटाले भने। सापकोटा २०६४ र २०७० सालमा संविधानसभामा सिन्धुपाल्चोक२ बाट निर्वाचित भएका थिए। उम्मेदवार सिफारिस गर्दा माओवादीको जिल्ला कमिटीले सभामुख सापकोटासँगै माधव सापकोटाको नाम सिफारिस गरेको थियो। मलाई लगातार तीन पटक निर्वाचित गरी राष्ट्रिय भूमिका निर्वाह गर्ने र जनताको सेवा गर्ने अवसर दिनुभएकोमा सिन्धुपाल्चोकका आदरणीय मतदाता एवम् जनसमुदायमा हार्दिक आभार व्यक्त गर्छु, सभामुख सापकोटाले भने, संघर्षशील पृष्ठभूमि, राजनीतिक पहलकदमीको सम्भाव्यता तथा जिम्मेवारीप्रतिको इमानदारिताका कारण पार्टी, सिन्धुपाल्चोक र खासगरी क्षेत्र नम्बर १ का मतदाता एवम् शुभचिन्तकहरूले पुनः जनप्रतिनिधिको भूमिका निर्वाह गरोस् भन्ने शुभेच्छा राख्नुभएकोमा धन्यवाद दिँदै आगामी २०७९ मंसिर ४ को प्रतिनिधिसभा निर्वाचनमा उम्मेदवार नबन्ने निर्णय गरेको निवेदन गर्न चाहन्छु। संसदीय भूमिका नरहे पनि म देश, जनता र अग्रगमनको पक्षमा निरन्तर क्रियाशील भइरहनेछु। डा बाबुराम भट्टराई नेतृत्वको नेपाल समाजवादी पार्टीले प्रतिनिधिसभातर्फ दुई सिट पाएको छ। माओवादीबाट पाएको काठमाडौं ७ र सर्लाही २ मा उक्त पार्टीका उम्मेदवारलाई टिकट दिइएको हो। काठमाडौं ७ मा मानुषी यमी भट्टराई उम्मेदवार हुने भएकी छन्। डा भट्टराईले गोरखा २ मा प्रचण्डलाई समर्थन गरेपछि छोरी मानुषीलाई प्रचण्डकै प्रस्तावमा काठमाडौं ७ मा उम्मेदवार बनाइएको हो। काठमाडौं ७ मा यसअघि पहिलो संविधानसभा निर्वाचनमा मानुषीकी आमा हिसिला यमी निर्वाचित भएकी थिइन्। सोही क्षेत्रमा २०७० सालमा पराजित भएकी थिइन्। यस्तै सर्लाही २ बाट महिन्द्रराय यादवले टिकट पाएका छन्।"
जो बन्दै छन् उम्मेदवार,"दलहरूले प्रत्यक्षतर्फ अन्तिम घडी उम्मेदवारको टुंगो लगाउँदै छन् । एमालेलगायतले धेरै स्थानमा उम्मेदवार छानेका छन् । कांग्रेसले भने शनिबार राति अबेरसम्म नाम सार्वजनिक गरेको छैन । यो समाचार तयार पार्दासम्म प्राप्त नामावली यहाँ प्रकाशन गरिएको छ । बागमती प्रदेशमा सिन्धुपाल्चोक २ : शेरबहादुर तामाङप्रदेशसभा क : अमानसिंह तामाङ प्रदेशसभा ख : हस्त पण्डित काभ्रे १ : रेशम लामाप्रदेशसभा क : दिलीप लामा, प्रदेशसभा ख : चन्द्र लामा काभ्रे २ : गोकुल बास्कोटाप्रदेशसभा क : कुमार खकुरेल प्रदेशसभा ख : कुमार थापा काठमाडौं १ : किरण पौडेलप्रदेशसभा क : आत्मराम शर्मा प्रदेशसभा ख : गणेश दुलाल काठमाडौं २ : मणिराम फुयाँलप्रदेशसभा क : सानु श्रेष्ठ प्रदेशसभा ख : सुवर्ण श्रेष्ठ काठमाडौं ३ : कृष्ण राईप्रदेशसभा क : रामेश्वर फुयालप्रदेशसभा ख : चन्द्रमान लामा काठमाडौं ४ : राजन भट्टराईप्रदेशसभा क : तेज ढकालप्रदेशसभा ख : जयराम थापा काठमाडौं ५ : ईश्वर पोखरेलप्रदेशसभा क : दिपक निरौलाप्रदेशसभा ख : नारायण सिलवाल काठमाडौं ६ : सर्वेन्द्र खनालप्रदेशसभा क : अमन मास्केप्रदेशसभा ख : निरेशलाल सिंह काठमाडौं ७ : प्रतिनिधिसभामा : जसपाप्रदेशसभा क : जीवन मानन्धर प्रदेशसभा ख : श्याम घिमिरे काठमाडौं ८ : अष्टलक्ष्मी शाक्यप्रदेशसभा क : राजेश शाक्यप्रदेशसभा ख : नाम्गेल लामा काठमाडौं ९ : कृष्णगोपाल श्रेष्ठप्रदेशसभा क : हरिकृष्ण डंगोलप्रदेशसभा ख : केशव पोखरेल काठमाडौं १० : रामबहादुर थापा बादलप्रदेशमा टुंगो लाग्न बाँकी ललितपुर १ : नवराज सिलवालप्रदेशसभा क : मधुसुदन पौडेलप्रदेशसभा ख : चेतनाथ सन्जेल ललितपुर २ : प्रेम महर्जनप्रदेशसभा क : रामेश्वर श्रेष्ठप्रदेशसभा ख : ज्ञानेन्द्र शाक्यललितपुर ३ : अमृत खड्काप्रदेशसभा क : प्रेमभक्त महर्जनप्रदेशसभा ख : रघुनाथ महर्जन भक्तपुर १ : नवराज गेलालप्रदेशसभा क : मोहन श्रेष्ठप्रदेशसभा ख : मा खाली भक्तपुर २ : महेश बस्नेतप्रदेशसभा क : किरण थापाप्रदेशसभा ख : नन्दनकृष्ण प्रधान चितवन १ : प्रतिनिधिसभामा टुंगो लाग्न बाँकीप्रदेशसभा क : बाँकीप्रदेशसभा ख : बाँकी चितवन २ : कृष्णभक्त पोखरेलप्रदेशसभा क : कृष्ण सिलवालप्रदेशसभा ख : देवी ज्ञवाली चितवन ३ : प्रतिनिधिसभामा एमाले र राप्रपा तालमेलको सम्भावनाप्रदेशसभा क : कृष्ण भूर्तेलप्रदेशसभा ख : सरस्वती विष्ट मकवानपुर १ : रामेश्वर रानाप्रदेशसभा क : कमल विष्टप्रदेशसभा ख : एकालाल श्रेष्ठ मकवानपुर २ : महेश बर्तौलाप्रदेशसभा क : विष्णु ढकालप्रदेशसभा ख : लालबहादुर थापा धादिङ १ : भूमि त्रिपाठीप्रदेशसभा क : गजेन्द्र थपलिया प्रदेशसभा ख : रमेश आचार्य धादिङ २ : खेम लोहनीप्रदेशसभा क : डारामकुमार अधिकारीप्रदेशसभा ख : तालमेलका लागि खाली नुवाकोट १ : बद्री मैनालीप्रदेशसभा क : टुंगो लाग्न बाँकीप्रदेशसभा ख : पूर्णलाल श्रेष्ठ नुवाकोट २ : नारायण खतिवडाप्रदेशसभा क : केशव पाण्डेप्रदेशसभा ख : विजय लोप्चन रामेछाप : कैलाश ढुंगेलप्रदेशसभा क : शान्ति प्रसाद पौडेलप्रदेशसभा ख : मिलन घिसिङ सिन्धुली १ : प्रदीप कटुवालप्रदेशसभा क : सुवास देवकोटाप्रदेशसभा ख : रामकुमार कार्की सिन्धुली २ : मनोजजंग थापाप्रदेशसभा क : विनोद खड्का प्रदेशसभा ख : रामकुमार पौडेल प्रदेश १ मा झापा १ : अग्नि खरेलप्रदेशसभा क : रविन कोइरालाप्रदेशसभा ख : तालमेलझापा २ : देवराज घिमिरेप्रदेशसभा क : एकराज कार्कीप्रदेशसभा ख चिन्तन पाठकझापा ३ : प्रतिनिधिसभा तालमेलप्रदेशसभा क : बसन्त बानियाँप्रदेशसभा ख : बाँकी झापा ४ : प्रतिनिधिसभा एलपी साँबाप्रदेशसभा क : राधाकृष्ण खनालप्रदेशसभा ख : बाँकी झापा ५ : केपी शर्मा ओलीप्रदेशसभा क : हिक्मत कार्कीप्रदेशसभा ख : होमबहादुर थापा मोरङ १ : घनश्याम खतिवडाप्रदेशसभा क : उमाकान्त गौतमप्रदेशसभा ख : खड्ग बस्नेत मोरङ २ : ऋषिकेश पोखरेलप्रदेशसभा क : डीबी कार्कीप्रदेशसभा ख : दिलाबल्लभ अधिकारी मोरङ ३ : भानुभक्त ढकालप्रदेशसभा क : किशोर राईप्रदेशसभा ख : ज्ञानेन्द्र सुवेदी मोरङ ४ : विनोद ढकालप्रदेशसभा क : जयप्रकाश चौधरीप्रदेशसभा ख : तालमेल मोरङ ५ : प्रतिनिधिसभा तालमेलप्रदेशसभा क : सन्तोष साहप्रदेशसभा ख : तालमेल मोरङ १ : लालबाबु पण्डितप्रदेशसभा क : रीता न्यौपानेप्रदेशसभा ख : तालमेल सुनसरी १ : प्रतिनिधिसभा तालमेलप्रदेशसभा क : रमेश बस्नेतप्रदेशसभा ख : विजयकुमार राई सुनसरी २ : भीम आचार्यप्रदेशसभा क : रेवती भण्डारीप्रदेशसभा ख : रामप्रसाद मेहता सुनसरी ३ : भगवती चौधरीप्रदेशसभा क : रोहित कार्कीप्रदेशसभा ख : रामदेव यादव सुनसरी ४ : जगदिश कुसियतप्रदेशसभा क : गुणराज कोइरालाप्रदेशसभा ख : तालमेल धनकुटा : राजेन्द्र राईप्रदेशसभा क : निस राईप्रदेशसभा ख : इन्द्र माझी भोजपुर : शेरधन राईप्रदेशसभा क : हरिबहादुर राईप्रदेशसभा ख : खड्गबहादुर कार्की संखुवासभा : राजेन्द्र गौतमप्रदेशसभा क : भविश्वर गुरुङप्रदेशसभा ख : विहर लिङदेन ताप्लेजुङ : योगेश भट्टराईप्रदेशसभा क : तिलकुमार मेनेंबोप्रदेशसभा ख : मणिशेर पोमु ओखलढुंगा : यज्ञराज सुनुवारप्रदेशसभा क : अमिरबहादुर गुरुङप्रदेशसभा ख : ज्ञानबहादुर खड्का सोलुखुम्बु : मानवीर राईप्रदेशसभा क : उत्तम बस्नेतप्रदेशसभा ख : बुद्धिकुमार राजभण्डारी उदयपुर १ : मेज चौधरीप्रदेशसभा क : विमल कार्कीप्रदेशसभा ख : ईश्वरमणि राउत उदयपुर २ : ज्ञानेन्द्र श्रेष्ठप्रदेशसभा क : देवराज राईप्रदेशसभा ख : जीवनाथ दहाल खोटाङ : विशाल भट्टराईप्रदेशसभा क : पीके राईप्रदेशसभा ख : रामप्रसाद दंगाल तेह्रथुम : विजय सुब्बाप्रदेशसभा क : किशोर यदु दुलालप्रदेशसभा ख : तेजमान पाँचथर : बसन्त नेम्बाङप्रदेशसभा क : राजकुमार भण्डारीप्रदेशसभा ख : अइन्द्रसुन्नर नेम्वाङ इलाम १ : महेश बस्नेतप्रदेशसभा क : सोम पराजुलीप्रदेशसभा ख : दीपक थेबेइलाम २ : सुवासचन्द्र नेम्वाङप्रदेशसभा क : गणेश बरालप्रदेशसभा ख : राम राना लुम्बिनी प्रदेश रुपन्देही१ छविलाल विश्वकर्माप्रदेशसभा क : खालीप्रदेशसभा (ख) दधिराम न्यौपाने रुपन्देही२ विष्णुप्रसाद पौडेलप्रदेशसभा (क) : लिला गिरि रप्रदेशसभा (ख) : भोजप्रसाद श्रेष्ठ रुपन्देह३ खालीप्रदेशसभा (क) : खालीप्रदेशसभा (ख) : तुलसीप्रसाद चौधरी रुपन्देह४ खालीप्रदेशसभा (क) : हजरत अलिप्रदेशसभा (ख) : खाली रुपन्देही५ खालीप्रदेशसभा (क) : भुमेश्वर ढकालप्रदेशसभा (ख) : खाली कपिलवस्तु१ बलराम अधिकारीप्रदेशसभा (क) : विष्णु पन्थीप्रदेशसभा (ख) : खाली कपिलवस्तु२ बृजेशकुमार गुप्ताप्रदेशसभा (क) : नवराज लामिछानेप्रदेशसभा (ख) : धर्मबहादुर लाल श्रीवास्तव कपिलवस्तु३ मंगलप्रसाद गुप्ताप्रदेशसभा (क) : अर्जुनकुमार रेग्मीप्रदेशसभा (ख) : खाली दाङ१ : शान्ता चौधरीप्रदेशसभा (क) : गंगाराम भट्टराईप्रदेशसभा (ख) : कुलप्रसाद केसी दाङ२ : शंकर पोखरेलप्रदेशसभा (क) : बलिभद्र रानाप्रदेशसभा (ख) : गिरिराज केसीदाङ३ : कोमल वलीप्रदेशसभा (क) : घनश्याम पाण्डेप्रदेशसभा (ख) : हुकुमबहादुर बस्नेत बाँके१ : सूर्यप्रसाद ढकालप्रदेशसभा (क) : खालीप्रदेशसभा (ख) :दुर्गाप्रसाद चौधरीबाँके२ खालीप्रदेशसभा (क) : विजय यादवप्रदेशसभा (ख) : निरजबहादुर गुरुङ बाँके३ : किस्मतकुमार कक्षपतिप्रदेशसभा (क) : रत्नबहादुर खत्रीप्रदेशसभा (ख) : भीमबहादुर वली बर्दिया१ : लक्ष्मणराज ज्ञवालीप्रदेशसभा (क) : शालिकराम अधिकारीप्रदेशसभा (ख) : भक्तबहादुर विक बर्दिया२ : पंकजसिंह रौठोरप्रदेशसभा (क) : लहनु चौधरीप्रदेशसभा (ख) : कृष्णी थारू गुल्मी१ : प्रदीपकुमार ज्ञवालीप्रदेशसभा (क) : चिन्तामणि पाण्डेप्रदेशसभा (ख) : ठर्सूराम पाण्डे गुल्मी२ : गोकर्णराज विष्टप्रदेशसभा (क) : डिल्लीराज भुसालप्रदेशसभा (ख) : दिनेश पन्थी पाल्पा१ : नारायणप्रसाद आचार्यप्रदेशसभा (क) : राजुप्रसाद श्रेष्ठप्रदेशसभा (ख) :खिमबहादुर सारुपाल्पा२ : ठाकुर गैरेप्रदेशसभा (क) : पर्शुराम भट्टराईप्रदेशसभा (ख) : ओमबहादुर घर्ती पश्चिम परासी१ : खालीप्रदेशसभा (क) : पुन्यप्रसाद पौडेलप्रदेशसभा ( ख) : दीपकराज शर्मा पश्चिम परासी२ : दीपेन्द्रकुमार अधिकारीप्रदेशसभा (क) : मणिप्रसाद गैरे प्रदेशसभा (ख) : खाली प्यूठान : सूर्य थापाप्रदेशसभा (क) : तुलसीराम शर्माप्रदेशसभा (ख) : हरिप्रसाद रिजाल अर्घाखाँची : टोपबहादुर रायमाझीप्रदेशसभा (क) : चेतनारायण आचार्यप्रदेशसभा (ख) : रामजीप्रसाद घिमिरे रोल्पा : पूर्णबहादुर बुढामगरप्रदेशसभा (क) : कमल बुढाथोकीप्रदेशसभा (ख) : प्रेमबहादुर घर्तिमगर गण्डकी प्रदेशमामनाङ : पोल्देन छोपाङ गुरुङप्रदेशसभा : बाँकी मुस्ताङ : प्रेम तुलाचनप्रदेशसभा क : चन्द्र मोहान गौचनप्रदेशसभा ख : इन्द्र धारा बिष्ट कास्की १ : मनबहादुर गुरुङप्रदेशसभा क : खगराज अधिकारीप्रदेशसभा ख : श्यामराज गुरुङ कास्की २ : विद्या भट्टराईप्रदेश सभा क : भीम कार्कीप्रदेशसभा ख : मिना गुरुङकास्की ३ : दामोदर बैरागीप्रदेशसभा क : गणेश मान गुरुङप्रदेशसभा ख : राजिब पहारीबाग्लुङ १ : सूर्य पाठकप्रदेशसभा क : हिरा केसी प्रदेशसभा ख : नवराज पौडेल बागलुङ २ : मन्जु चालिसेप्रदेशसभा क : प्रकाश खत्री प्रदेशसभा ख : लक्ष्मण नवलपुर १ : कृष्ण पौडेलप्रदेशसभा क : खिमानन्द प्रदेशसभा ख : रोसन गहामगर नवलपुर २ : तिलक महतप्रदेशसभा क : पद्मा बिसी तनहुँ १ : एकबहादुर रानाप्रदेशसभा क : राम बहादुर गुरुङ प्रदेशसभा ख : पूर्णबहादुर गुरुङ तनहुँ २ : किरण गुरुङप्रदेशसभा क : केदार सिग्देल प्रदेशसभा ख : श्यामराजा महत गोर्खा १ : रामशरण बस्नेतप्रदेशसभा क : सुरेन्द्र थापा प्रदेशसभा ख : मोहन भट्ट गोरखा २ : अबुदुस मियाप्रदेशसभा क : राजु राना प्रदेशसभा ख : बसन्त गुरुङ पर्वत : पदम गिरीप्रदेशसभा क : भरत भक्त केसीप्रदेशसभा ख : मित्रलाल शर्मा म्याग्दी : हरिकृष्ण श्रेष्ठप्रदेशसभा क : यम गर्बुजा प्रदेशसभा ख : देवेन्द्र केसी कर्णाली प्रदेशमा सुर्खेत १ : ध्रुवकुमार शाहीप्रदेशसभा क : ठम्मर विष्टप्रदेशसभा ख : डण्डीप्रसाद शर्मा सुर्खेत २ : अमृत विसीप्रदेशसभा क : यामलाल कंडेलप्रदेशसभा ख : ताराकेशर गौतम सल्यान : बाँकीप्रदेशसभा क : गुलावजंग शाहप्रदेशसभा ख : कुलबहादुर गिरीजाजरकोट : निरज आचार्यप्रदेशसभा क : डम्बर सिंहप्रदेशसभा ख : खिमबहादुर शाही दैलेख १ : रविन्द्रराज शर्माप्रदेशसभा क : धर्मराज रेग्मीप्रदेशसभा ख : प्रेम थापा दैलेख २ : लक्ष्मी पोखरेलप्रदेशसभा क : तिलकप्रसाद रिजालप्रदेशसभा ख : विनोदकुमार शाह जुम्ला : रतननाथ योगीप्रदेशसभा क : टेकराज पर्छाइप्रदेशसभा ख : धीरेन्द्रराज गिरी हुम्ला : दल रावलप्रदेशसभा क : दल फडेरा प्रदेशसभा ख : छलफल जारी डोल्पा : गणेश शाहीप्रदेशसभा क : शेरबहादुर बुढाप्रदेशसभा ख : धनचन्द्र वैजी मुगु : राजु कार्कीप्रदेशसभा क : जितबहादुर मल्लप्रदेशसभा ख : कर्णबहादुर मल्ल रुकुम पश्चिम : नन्दलाल शर्माप्रदेशसभा क : नारायण शाहप्रदेशसभा ख : कर्णबहादुर घर्ती कालीकोट : नागेन्द्र शाहीप्रदेशसभा क : कृष्ण आचार्यप्रदेशसभा ख : वीरेन्द्र बोगटी सुदूरपश्चिम प्रदेशमा बाजुरा : कर्ण थापाप्रदेशसभा (क) : बल्देव रेग्मी प्रदेशसभा (ख) : लालबहादुर थापा बझाङ : ऐन महरप्रदेसशभा क : एलबी रावल प्रदेशसभा ख : अफिलाल ओखेडा दार्चुला : गणेश ठगुन्नाप्रदेशसभा क : हरिदेव जोशी प्रदेशसभा ख : रामदत्त जोशी बैतडी : दामोदर भण्डारीप्रदेशसभा क : लिलाधर भट्ट प्रदेशसभा ख : सुरेन्द्र पाल डडेलधुरा : कर्ण मल्ल (बीपी कांग्रेस)प्रदेशसभा क : पठानसिंह बोहोरा प्रदेशसभा ख : गजेन्द्र शाही डोटी : गौरी ओलीप्रदेशसभा क : चक्र मल्ल प्रदेशसभा ख : टेक बम अछाम१ : झपड बोहोरा प्रदेशसभा (क) : देवबहादुर कुँवर प्रदेशसभा (ख) : कृष्णप्रसाद जैसी अछाम२ : यज्ञ बोगटी प्रदेशसभा (क) : भीमबहादुर बिष्ट प्रदेशसभा (ख) : शिव उपाध्याय कञ्चनपुर१ : तारा लामाप्रदेशसभा क : बीरबहादुर थापा प्रदेशसभा ख : पल्लव भट्ट कञ्चनपुर२ : नरबहादुर धामी प्रदेशसभा : कृपा राना प्रदेशसभा ख : वचनबहादुर सिंह कञ्चनपुर३ : निरु पाल प्रदेशसभा (क) : राप्रपालाई छोड्ने, प्रदेशसभा (ख) : सुरेन्द्र बिष्ट कैलाली१ : टपेन्द्र रावलप्रदेशसभा क : द्वारिका न्यौपाने प्रदेशसभा ख : राप्रपालाई छोड्ने कैलाली २ : झपड रावलप्रदेशसभा क : कमला वली प्रदेशसभा ख : देवी पाण्डे कैलाली ३ : गौरीशंकर चौधरी प्रदेशसभा क : जयनारायण जोशीप्रदेशसभा ख : राप्रपालाई छोड्ने कैलाली ४ : लेखराज भट्टप्रदेशसभा क : भीम देउवाप्रदेशसभा ख : हरिसिंह साउद कैलाली ५ : नारदमुनि रानाप्रदेशसभा क : यज्ञ बास्तोलाप्रदेशसभा ख : दुर्गा घिसिङ एकीकृत समाजवादीका उम्मेदवार इलाम क्षेत्र नं १ झलनाथ खनालउदयपुर क्षेत्र नं २ जगन्नाथ खतिवडारौतहट क्षेत्र नं १ माधवकुमार नेपालबारा क्षेत्र नं ४ कृष्णकुमार (किसान) श्रेष्ठकाठमाडौं क्षेत्र नं ८ जीवनराम श्रेष्ठललितपुर क्षेत्र नं २ कृष्णलाल महर्जनधादिङ क्षेत्र नं १ राजेन्द्रप्रसाद पाण्डेमकवानपुर क्षेत्र नं२ विरोध खतिवडाकास्की क्षेत्र नं २ श्रीनाथ बरालगुल्मी क्षेत्र नं२ रामकुमारी झाँक्रीपाल्पा क्षेत्र नं २ सोमप्रसाद पाण्डेरुपन्देही क्षेत्र नं २ राजु गुरुङदाङ क्षेत्र नं १ मेटमणि चौधरीसल्यान प्रकाश बुढाथोकी (ज्वालां)डोल्पा धनबहादुर बुढा मगरदैलेख क्षेत्र नं १ अम्बरबहादुर थापाअछाम क्षेत्र नं १ शेरबहादुर कुँवरबझाङ भानुभक्त जोशीडोटी प्रेमबहादुर आले माओवादीबाट सुदूरपश्चिम प्रदेशमा उम्मेदवार कैलाली २ : भगतबहादुर बढवाल कैलाली ३ :कृष्ण चौधरी वा वीरमान चौधरी कञ्चनपुर १ : बिना मगर प्रदेशसभातर्फ बाजुरा क : कर्णबहादुर विक बझाङ ख : भीम भण्डारी कैलाली ३ ख नन्दबहादुर साउदकैलाली ५ क रमेश धामी दार्चुला ख : मानबहादुर धामी डडेलधुरा क खगराज भट्ट कञ्चनपुर २ क टेकेन्द्र भट्ट जसपाका उम्मेदवारसुनसरी १ अशोक राईसप्तरी ३ ख विदेश्वर यादवसिरहा १ख राजकुमार गुप्तासिरहा २ राज किशोर यादवसिरहा २ख बिजय यादवसिरहा ३ख रेणु यादवसिरहा ४ डा वीरेन्द्र महतोसिरहा ४ख सुरेश मंडलघनुषा १ दिपक काकिककघनुषा १क सुकेश्वर यादवघनुषा २क शैलेन्द्र यादवघनुषा २ख राम अशिष यादवघनुषा ३क जितेन्द्र यादवघनुषा ४क ज्ञानेन्द्र यादवमहोतरी १ख राम श्रेष्ठ महतोमहोतरी २क घमेककन्द्र साहमहोतरी ३ हरि नारायण यादवमहोतरी ३क दिपेन्द्र झामहोतरी ४ डा सुरेन्द्र यादवमहोतरी ४ख सरोज कुमार सिंहसर्लाही १ प्रमोद साहसर्लाही १क सर्लाही २ख अशोक यादवसर्लाही ३ख संजय यादवसर्लाही ४ राकेश मिश्रासर्लाही ४ख उदय कान्त मिश्ररौतहट १ख योगेन्द्र यादवरौतहट २खसर्लाही ३क रामाश्रय चौघरीसर्लाही ४ख शेष अबुल कलामबारा १ख सरोज कुमार यादवबारा २ राम सहाय प्रसाद यादवबारा २ख बच्चा राउत अहिरबारा ३ रामबाबू कुमार यादवबारा ३क भरत खडगाबारा ३ख पारस प्रसाद साहबारा ४ख आत्मा राम साहपर्सा १ प्रदिप यादवपर्सा १ख लाल बाबू राउतपर्सा २ सुरेन्द्र कुमिककपर्सा २क राम नरेश यादवपर्सा ३ख डा मघु गुप्तापर्सा ४ख सिंहासन साह कलवारबांके २ मो इस्तियाक राई"
कर्णाली नदीले सचेत सतह पार गर्यो,"टीकापुर : पाँच दिनदेखि परिरहेको लगातारको वर्षाका कारण कर्णाली नदीले सचेत सतह पार गरेको छ । केहीबेर अघि गरिएको मापनमा कर्णाली नदीको चिसापानी क्षेत्रमा पानीको सतह १००८ मिटर मापन गरिएको छ । गेजरिडर पार्वती गुरुङ्गले दिएको जानकारी अनुसार दिउँसो १ बजे गरिएको मापनमा कर्णाली नदीमा पानीले सचेत सतह पार गरेको हो । गुरुङ्गका अनुसार १० मिटरलाई सचेत सतह मानिन्छ भने १०८० मिटरलाई खतराको सतह मानिन्छ । कर्णाली नदीमा पानीको सतह बढेपछि तटीय क्षेत्रका टीकापुर नगरपालिका, राजापुर नगरपालिका, जानकी गाउँपालिका लगायतका बस्तीहरुमा उच्च सर्तकता अपनाइएको छ । कर्णाली नदीका सहायक नदीहरुले सेती, बुढीगंगा, तीला कर्णाली, भेरी लगायतका नदीहरुमा समेत पानीको सतह बढेका कारण तटीय क्षेत्रमा नदीको पानी गाउँ पस्ने खतरा बढेको छ । अविरल वर्षा कारण कैलालीको दक्षिणी क्षेत्र भजनी नगरपालिका विभिन्न गाउँहरु जलमग्न भएका छन् ।"
बझाङमा सडक र विद्युत अवरुद्ध,"बझाङ : लगातारको वर्षाका कारण बैतडीको खोड्पेदेखि बझाङ जोड्ने जयपृथ्वी राजमार्ग अवरुद्ध भएको छ । राजमार्ग अन्तर्गत वित्थडचिर गाउँपालिकाको देउलेख, भारभिड, जयपृथ्वी नगरपालिकाको बाहुली खोला पक्की पुल नजिकै, दुर्गाथली गाउँपालिकाको झनाना बजार नजिकमा सडक पूर्ण अवरुद्ध भएको हो । यस्तै छबिसपाथिभेरा गाउँपालिका १ जालेबगरमा पनि माथिबाट ढुंगा खस्ने र तलबाट सेती नदीले सडक कटान सुरु गरेकाले जोखिमयुक्त रहेको जिल्ला प्रहरी कार्यालय बझाङका सूचना अधिकारी कमलराज चौधरीले बताए । सडक अवरुद्ध हुँदा काठमाडौं, कञ्चनपुर, कैलाली, बैतडी र डडेल्धुराका लागि छुटेका सवारी साधन ठाउँ ठाउँमा रोकिएका छन् । सडक अवरुद्ध भएपछि बझाङका लागि छुटेका गाडी तथा यात्रु पनि बीच बाटामै अलपत्र परेका छन् । अवरुद्ध सडक खुलाउन प्रयास भइरहे पनि ठूलो पहिरो र लगातार पानी परिरहेकाले पन्छाउन समस्या भइरहेको प्रहरीले जनाएको छ । यसैबीच बुधबारदेखिको लगातारको वर्षाका कारण श्रीभावर नजिकै राष्ट्रिय प्रसारण लाइनको विद्युत अवरुद्ध भएको छ । विद्युत बन्द हुँदा बझाङबासीलाई शास्ती भएको छ । यहाँका सानाठूला कलकारखाना, सञ्चारमाध्यम सबै बन्द भएका छन् । नेपाल विद्युत प्राधिकरण वितरण केन्द्र बझाङकाच कार्यालय प्रमुख हरेन्द्रराय यादवले बझाङमा सडक अवरुद्ध भएकाले मर्मत गर्न जान नसकिएको डडेल्धुराबाट एक टोलीलाई खटाइएको जानकारी दिए ।"
लोक्पा पहिरोमा फसेकाको चार दिनपछि हेलिकोप्टरबाट उद्धार,गोरखा : विगत चार दिनदेखि पहिरोमा फसेका एक घाइतेलाई उद्धार गरिएको छ। लगातारको वर्षापछिको पहिरो पार गर्ने क्रममा गत बिहीबार ढुंगाले लागेर घाइते भएका सुर्खेतका ३४ वर्षीय दीपक जिसीको आइतबार बिहान नेपाली सेनाको हेलिकोप्टरबाट उद्धार गरिएको प्रमुख जिल्ला अधिकारी शंकरहरि आचार्यले जानकारी दिए। उनको खुट्टा भाँचिएको र मानिसले उद्धार गर्न असम्भव भएपछि गृहमन्त्रालयले उद्धार गरेको उनले बताए। चुमनुब्री गाउँपालिकाले तत्काल उद्धार गर्न गरेको पत्राचारको आधारमा जिल्ला प्रशासन कार्यालयले अग्रसरता लिई गृहमन्त्रालयले उद्धार गरेको गाउँपालिकाका अध्यक्ष निमा लामाले बताए। गृह मन्त्रालयको बिपत ब्यवस्थापन कोषबाट खर्च ब्यहोर्ने गरी घाइतेको उद्धार भएको जिल्ला प्रशासन कार्यालय गोरखाले जनाएको छ। घाइते जिसी पहिरोमै ओढार भित्र बसेका थिए। हेलिकप्टरबाट डोरीको सहायताले उनको उद्धार गरिएको वडा नम्बर ६ का अध्यक्ष सरोज लामाले बताए। करिब १० मिनेट हेलिकप्टर होल्ड गरेर नेपाली सेनाको टोलीले घाइतेको उद्धार गरेर काठमाण्डौं लगेको उनले बताए। यसैबीच मनास्लु क्षेत्र भ्रमणका लागि पुगेका विदेशी पर्यटकको पनि हेलिकोप्टरले उद्धार गरेको छ। चारैतिर पहिरो गएपछि गप र चुम्लिङमा फसेका विदेशी पर्यटकहरुको पनि हेलिकोप्टरबाट उद्धार गरिएको प्रजिअ आचार्यले जानकारी दिए।
पहिरोमा फसेर बिचल्ली,"गोरखा : चुमनुब्री गाउँपालिका६ स्थित लोक्पा पहिरोको बीचमा एक व्यक्ति घाइते अवस्थामा तीन दिनदेखि फसिरहेका छन्। चुम्चेत र छेकम्पारमा मजदुरी गरी बस्ने सुर्खेतका ३४ वर्षका दीपक जीसी गत बिहीबारदेखि फसिरहेको गाउँपालिका अध्यक्ष निमा लामाले बताए। उनका अनुसार छेकम्पारबाट फर्कँदै गरेका जीसी पहिरोमा फसेर बिचल्लीमा परेका हुन्। लोक्पाको ठूलो पहिरोमा खुट्टा भाँचिएर घाइते भएका रहेछन्। ढुंगामुनि लुकिरहेका उनको खुट्टा गन्हाइसकेको अवस्थामा आज (शनिबार) स्थानीयवासीले देखेछन्, लामाले भने, तीन दिनदेखि खान पिउनु छैन। बिचल्ली भएको छ। उनको हेलिकप्टरबाट उद्धार गर्नुपर्ने भएकाले पहल गरिरहेको लामाले बताए। जीसीको देब्रेखुट्टा भाँचिएको भेटिएको शनिबार उनलाई खानेकुरा पुर्याएर फर्किएका स्थानीयवासी सेराप गुरुङले बताए। केरौंजाका दुई जना छेकम्पारबाट दौड्दै आएका रहेछन्। उनीहरूले पहिरोमा एक जना फँसिरहेका छन्। खानु पिउनु केही छैन भने, गुरुङले भने। त्यसपछि आफूले मानवता देखाउने यस्तै बेला हो भन्ने ठानी पिठो र औषधीहरू पुर्याउन जाने तयारी गरेको उनले सुनाए।। स्थानीय लोप्साङ लामा र छेतेन लामाले बिस्कुट र अरू खानेकुरा पनि दिनुभयो। स्वास्थ्यकर्मीले दुखाइ कम गर्ने ब्रुफिन र दुखेको ठाउँमा दल्ने मुभ दिनुभयो, उनले भने, त्यसपछि म र मेरो भाइ टासीदोर्जे पहिरोका बीचबीचमा दौडिएर गयौँ। ८ सय मिटर लामो पहिरो पार गरी ढुंगाको कोकेरामा पुगेर घाइतेलाई भेटेको उनले बताए। तीन माना चम्पा, खोले, पानी र बिस्कुटलगायत खानेकुराहरू दियौं। उहाँले आफ्ना समस्याहरू सुनाइरहनु भएको थियो, गुरुङले भने, औषधि खाने तरिका सिकाएर हतारहतार गरेर फर्कियौँ। उनले आफूलाई चाँडै उद्धार गरिदिन अनुरोध गरिरहेको उनले बताए। जीसीले लामो समयदेखि चुम्चेत र छेकम्पारमा घर निर्माणमा काठ, ढुंगा बोक्ने काम गर्दै आएका छन्। यस्तै मनास्लु क्षेत्रको पदमार्ग भ्रमणमा गएका झन्डै ५० विदेशी पर्यटक चार दिनदेखि फसिरहेका छन्। अबिरल वर्षाका कारण गएको पहिरोका कारण चुमनुब्री गाउँपालिका४ गप र सोही गाउँपालिकाको वडा नं ६ चुम्लिङमा ठूलो संख्यामा विदेशी पर्यटक फसेका गाउँपालिका अध्यक्ष लामाले बताए। चार दिनदेखि पर्यटक तल झर्न पनि सकेका छैनन्, माथि जान पनि सकेका छैनन्, लामाले भने, हिजो दुईवटा हेलिकप्टरले पेवामा फसेका पर्यटकको उद्धार गरियो। अझै करिब ५० जना फसिरहेका छन्। हेलिकोप्टरबाट उद्धारका लागि जिल्ला प्रशासन कार्यालय, नेपाली सेना, गृह मन्त्रालयमा कुराकानी भइरहेको छ। लामो समयसम्म वृद्ध पर्यटकहरू अलपत्र भएपछि विचल्ली भएको गाइड साने गुरुङले सुनाए। कसैको भिसा सकिने बेला भएको छ, कसैको खर्च सकिएको छ, उनले भने, धेरैजसा वृद्ध पर्यटकहरू छन्। धेरै बिचल्ली भएको छ। चुम्चेतको सर्दीभीरमा सात वर्षअघि निर्माण गरिएको क्यान्टिलिभर पुल क्षतिग्रस्त भएको छ। लगातारको वर्षापछिको पहिरोले पुल क्षतिग्रस्त भएको स्थानीयवासी सेराप लामाले बताए। सो पुल अवरुद्ध हुँदा चुमनुब्री६ का तीन सय घरधुरी र वडा नं ७ का करिब तीन सय घरधुरीका बासिन्दा प्रभावित भएका छन्। ठाउँठाउँमा पहिरो जाँदा बाटो र क्यान्टिलिभर पुल भत्किएपछि स्थानीयवासी आवतजावत गर्न पाएका छैनन्। खाद्यान्नलगायत दैनिक उपभोग्य सामग्री ढुवानी गर्न नसक्दा सो क्षेत्रका बासिन्दा प्रभावित भएका उनले बताए।"
कर्णाली नदीले खतराको तह पार गर्यो,गुलरिया : कर्णाली नदीले खतराको तह पार गरेको छ। मंगलबार देखि पहाडी तथा नदी आसपासका क्षेत्रमा परेको अविरल बर्षाका कारण कर्णालीमा पानीको सतह बढेको हो। आइतबार साँझ कर्णाली नदीमा पानीको सतह ११ दशमलव ०८ पुगेको हाइड्रोजोजीमा जनाइएको छ। कर्णाली चिसापानीमा १० मिटर सतहलाई चेतावनी तह र १० दशमलम ८ मिटर पानीको सतहलाई खतराको तह मानिन्छ। नदी तटीय क्षेत्रहरूमा अविरल वर्षा भइरहेकाले नदी थप बढ्न सक्ने अनुमान गरिएको छ। स्थानीय प्रशासनले नदी तटीय क्षेत्रमा बसोबास गर्ने स्थानीयहरूलाई सुरक्षित भएर बस्न अनुरोध गरेको छ। पानीको सतह घटेको बबई नदी पुन खतराको तहमा पुगेको छ। समाचार तयार पारुञ्जेल बबई नदीको चेपाङमा पानीको सतह ६ दशमलव ११ मिटर पुगेको छ। बबई चेपाङमा ५ दशमलव ५० मिटरलाई चेतावनी तह र ६ दशमलव १० मिटरलाई खतराको तह मानिन्छ। तटीय क्षेत्रका स्थानीयहरूलाई सुरक्षित रहन प्रशासनको आग्रह छ।
विद्यार्थीको रोजाइमा सन्तको शिक्षालय,"इलाम : लगभग २४ वर्ष अघि हुनेखानेले दार्जिलिङमा नै छोराछोरी पढाउने नहुनेले पनि घर छोडेर सदरमुकामतिरका विद्यालय ताक्ने प्रचलन थियो। अलिअलि दार्जिलिङको वतासले छुने इलामको सूर्योदय नगरपालिका३ मेहेलबोटमा पनि शिक्षा र जीवन शैलीमा सिमापारीको प्रभाव भेटिन्छ। पुगिसरी नआउनेका लागि जिल्ला सदरमुकामको सहरमा छोराछोरी पढाउन सहज थिएन। त्यही असहजताले जन्मायो सन्तको शिक्षालय अथवा नर्वदा कल्याण बोर्डिङ माध्यमिक विद्यालय। मंगल शैक्षिक विकास गुठीद्वारा सञ्चालित त्यही विद्यालय अहिले अभिभावक र विद्यार्थीको रोजाइमा पर्छ। मेहेलबोटमा विसं १९५३ मा बाबु कल्याणदास र आमा नर्वदा वाइको कोखबाट जन्मिएका मङ्गलदासजी महाराजको इच्छाअनुसार उनका अनुयायी मोहन प्रियाचार्यजी महाराज, सदानन्दजी महाराज तथा कृष्णदासजी महाराजको अगुवाइमा विसं २०५५ मा स्थापना गरिएको हो। आमा नर्वदा वाइ तथा बाबु कल्याणदासको नामबाट विद्यालयको नाम जुराएपछि नीजि स्तरबाट गुणस्तरीय शिक्षाको प्रयास सुरु भएको प्रिन्सिपल सफल राईले बताए। विद्यालयले वरपरका सबै जातजाति, वर्ग, लिंग एवं समुदायका बालबालिकाहरूलाई न्यून शुल्कमा शिक्षा दिँदै आएको प्रिन्सिपल राईले बताए। नगर शिक्षा समितिले तोकेको दरभन्दा पनि पच्चिस प्रतिशतसम्म सस्तोमा विद्यार्थीहरूलाई अध्ययन गराइरहेको राईको भनाइ थियो। विद्यालयमा अहिले सूर्योदय नगरपालिकाको ठुलोबाङ्गीन, सानो बाङ्गीन, फेदी मंगलबारे, मकरजुङ, धजे, टिम्बुरे, जिल, रुङसुङ, पान्दम लगायतका गाउँका विद्यार्थी आउँछन्। माइजोगमाई गाउँपालिकाका पे्रमेजुङ, जौवारी, शनिश्चरे लगायतका गाउँका विद्यार्थीसमेत सहरको विद्यालय छोडेर नर्वदामा आउने गरेका छन्। टाढाबाट आउनेलाई गाडीको प्रवन्धसमेत गरेको विद्यालयले सन्दकपुर गाउँपालिका, पाँचथरलगायतका क्षेत्रबाट आउनेका लागि होस्टल र स्थानीयका घरमा बस्ने खानाको प्रबन्ध गरेको राईले बताए। कक्षा ९ र १० मा कम्प्युटर विज्ञानकोसमेत पढाइ हुने भएकाले धेरै विद्यार्थीका लागि नर्वदा आकर्षणको विद्यालय बनेको हाल उच्च अदालत विराटनगर इलाम इजलासका कम्प्युटर अपरेटर तिलक खतिवडाले बताए। २४ वर्ष अघि सानो बाँसको कटेरोमा न्यून विद्यार्थी संख्या, सिमित स्रोत र साधन, अपर्याप्त भौतिक पूर्वाधारबाट सुरु भएको विद्यालय अहिले करिब साढे दुई रोपनी क्षेत्रफलमा १२ कोठे तीनतले पक्की भवन र १२ कोठे दुईतले भवनमा सञ्चालित छ। पर्याप्त फर्निचरको ब्यवस्था, विज्ञान तथा कम्प्यूटर प्रयोगशालाको ब्यवस्था, ब्यवस्थित शौचालयसहित युग सुहाउँदो शैक्षिक गतिविधि सञ्चालन गर्न सफल हुँदै आएको छ। स्थानीय सूर्य सापकोटाले बताए। सुरुवाती दिनहरूमा प्राथामिक तह अंग्रेजी र निम्न माध्यमिक तहमा नेपाली र अंग्रेजी दुवै माध्यममा शैक्षिक कार्यक्रम सञ्चालन गरिँदै आएकोमा विसं २०६५ देखि नेपाली माध्यममा माध्यमिक तह सञ्चालन सुरु भयो। विद्यालयमा २०७३ सालदेखि पुर्णरुपमा अंग्रेजी माध्यममा शैक्षिक कार्यक्रम सञ्चालन हुँदै आइरहेको छ। सरकारी सहायताबिना गुठीद्वारा सञ्चालित विद्यालयको स्रोत भनेकै विद्यार्थीको शुल्क हो। अभिभावक खुसी नभएसम्म विद्यालयको प्रगति हुँदैन भन्ने बुझेका प्रिन्सीपल राईले समयसमयमा अभिभावक बोलाएर प्रतिकृया लिन्छन्। उनले भने प्रत्येक शैक्षिक सत्रको त्रैमासिक परीक्षा सुरु हुनुअघि र नतिजा प्रकाशनपश्चात् पठनपाठन सम्बन्धी समिक्षा गर्ने उद्देश्यसहित आयोजना गरिने अभिभावक भेलामा अभिभावकबाट आएका प्रतिक्रियाले विद्यालयको शैक्षिक स्तर उच्च रहेको कुरालाई पुष्टि गर्छ। विद्यालयमा अहिले २ सय ४८ जना विद्यार्थी अध्यायनरत छन्। २०६५ सालमा प्रथमपटक एसएलसी परीक्षामा सहभागी भएको यो विद्यालयले हालसम्म १४ वटा समूहलाई उत्कृष्ट नतिजासहित एसएलसीएसईई उत्तीर्ण गराउन सफल भएको प्रिन्सिपल राईले बताए। उनले भने हामीले विद्यार्थी केन्द्रित सिकाइलाई ध्यान दिन्छौं, त्यही भएर पनि उत्कृष्ट नतिजाका लागि सिहयोग मिलेको छ। सूर्योदय नगरपालिकाको शिक्षा शाखा प्रमुख योगनीधि भट्टराईका अनुसार नगरका उत्कृष्ट विद्यालयको सूचीमा रहेको यो विद्यालयले अरु विद्यालयभन्दा सस्तोमा गुणस्तरीय शिक्षा दिइरहेको छ। उनी भन्छन् नीजि क्षेत्रबाट सस्तोमा सेवा दिने विद्यालयका रुपमा नर्वदालाई हेर्न सकिन्छ, राम्रो प्रयास गरिरहेको छ।"

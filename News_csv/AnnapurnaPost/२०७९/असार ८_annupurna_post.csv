शीर्षक,विवरण
एकान्तकुनामा यसरी बिक्री गरिन्छ लाइसेन्स,"काठमाडौं : डिजिटल प्रणालीबाट सेवा सहज भयो। तर यसको दुरुयोग भने डर लाग्दो छ। बिचौलीया र कर्मचारीले यो प्रणालीको हदैसम्म दुरुपयोग गरेर मालामाल बन्न सक्छ। सेवाग्राहीको व्यक्तिगत विवरण सिस्टमबाट मेटेर अर्कैको बनाइदिन पनि सक्छ। यस्तै जघन्य अपराध भएको छ, यातायात व्यवस्था कार्यालय, सवारी चालक अनुमति पत्र, एकान्तकुना, ललितपुरमा। यहाँका कर्मचारीहरु बिचौलियासँग सेटिङ मिलाएर अख्तियारीको दुरुपयोग मात्रै गरेका छैनन्, विविध कारणले नवीकरण नभएका तथा स्वतः रद्द भएका ५३३ जनाको नाममा जारी भएको सवारी चालक अनुमतिपत्र चोरबाटोबाट नयाँ व्यक्तिको नाममा पुनः जारी गरेको खुलेको छ। यसरी बिक्री भयो लाइसेन्स यातायात व्यवस्था कार्यालय एकान्तकुनाका सूचना अधिकारी कपिल सिलवालका अनुसार हामीले इडीएलआरएसभीआरएस स्टिम प्रयोग गर्छौं। त्यसमा एडिट एप्लिकेन्ट भन्ने टुल छ। यो विधि प्रयोग गरेर लाइसेन्सबाहक (चालकअनुमतिपत्र लिएका व्यक्ति)को सम्पूर्ण विवरण परिवर्तन गर्न सकिन्छ। त्यो टुल्स किन राखिएको हो भने, कहिलेकाहीँ चालक अनुमतिपत्र बाहकको नाम, ठेगाना, थर, केही विषय, विवरण गलत भयो भने सच्याउनका लागि राखिएको हो। यो टुलस्को दुरुपयोग गरेर एउटा व्यक्तिको नाममा रहेको लाइसेन्सलाई अर्कै व्यक्तिको फोटो, सिग्नेचर, औंठा छापसम्म परिवर्तन गरि अर्कै नामको व्यक्तिको नाममा कायम गरेको छ। यातायात व्यवस्था सेवा कार्यालय एकान्तकुनाले यो सिस्टम २०७३ साल मंसिरदेखि लागू गरेको थियो। सूचना अधिकारी सिलवाल भन्छन्, सिस्टमको दुरुपयोग गरेर पाँच सय ३३ वटा लाइसेन्स जारी भएको अख्यिारको छानविनमा आएको छ। छानविनमा नआएको अरु थुप्रै कति होला। यो प्रणालीमा अत्यन्तै लुपहोल (चोरबाटो) छन्। र, इडीएलआरएसभीआरएस कमजोर प्रणाली पनि हो। प्रमुखसहित १७ विरुद्ध मुद्दा लाइसेन्स प्रकरणमा यातायात व्यवस्था कार्यालय, सवारी चालक अनुमतिपत्र, एकान्तकुना, ललितपुरका तत्कालीन कार्यालय प्रमुख सम्बरबहादुर कार्की र राजुभाइ कुस्मा, मेकानिकल इन्जिनियर विजयराज गिरीसमेत गरी १२ जना कर्मचारी र ५ जना बिचौलिया गरी १७ जना बिरुद्ध अख्यियार विशेष अदालतमा मुद्दा हालेको छ। अनि घुस खाने बाटो फेरियो अब पहिलाजस्तो सरकारी अड्डामा हाँकाहाँकी घुस चल्दैन। सबै ठाउँमा सीसी क्यामरा जडान छ। अनि सेवाग्राहीको हातमा क्यामरा भएको मोबाइल छ। कर्मचारीहरु कार्यालयमा घुस लिन डराउँछन्। लाइसेन्सको ट्रायल दिने ठाउँमा पनि सीसी क्यामरा झुण्डियाइएको छ। घुस खाएर फेल गरेकालाई पास गर्नु कसैले हिम्मत गर्दैन। यातायात कार्यालयमा काम गरिरहेका एक वरिष्ठ अधिकृत सुनाउँछन्, कमाई खाने भाँडो सुक्यो। न कमाई पेट नमान्ने भयो। अनि कर्मचारीले बिचौलियासँग सेटिङ मिलाए सिस्टम दुरुपयोग गरौं। हाम्रो सबै सवारी साधन र चालक अनुमतिको विवरण इडीएलआरएसभीआरएस प्रणालीमा इन्ट्री छ। केही विवरण गल्ती भयो भने सच्याउने सुविधा पनि यसमा छ। यसको फाइदा उठाउँदै कर्मचारीले बिचौलियासँग मिलेर अर्काको नाममा जारी रहेको लाइसेन्सका विवरण मेटाउँदै नयाँ व्यक्तिको विवरण राखेर चालक अनुमतिपत्र जारी गरेको यसैको करामत हो। दुरुपयोगको हद अड्डाका ढड्डा च्यातिए। किराधमिराले खाए। कति हराए। भिडभाडको अड्डामा सेवाग्राही हैरानी हुन थाल्यो। अभिलेख नभेटाएर कामै नहुने भयो। अनि सरकारले अनलाइन प्रणाली ल्यायो। सिस्टम बनाएर सबै कागजात सर्भरमा राख्ने काम भयो। तर, कर्मचारीले बिचौलियासँग मिलेर डिजिटल प्रणालीको पनि चरम दुरुपयोग गरेका छन्। पाँच वर्षभित्र नवीकरण नगराएर चालक अनुमतिपत्र स्वतः रद्द हुन्छ। तर यस्ता लाइसेन्सहरुलाई पनि दलालहरुसँगको लेनदेनमा कर्मचारीहरु पुनः अर्को व्यक्तिको नाममा जारी गर्नु पछाडि ठूलो खेल छ। अब पहिलाजस्तो पैसा दिएर ट्रायलमा ठेलुवा पास हुँदैन। ट्रायल पास गर्नेको हातमा मात्रै लाइसेन्स पर्छ, यातायात विभागमा काम गर्ने एक कर्मचारी भन्छन्, युवाहरुले फयाट्टै पास गर्छन्। बुढापाखाहरु गर्न सक्दैन। लाइसेन्स विना ट्राफिकले बाटोमा गाडी गुडाउन दिँदैनन्। अनि त्यस्ता व्यक्तिहरु बिचौलियामार्फत् लाइसेन्स लिन्छन्। कमाउन विदेश जानेहरु पनि छिटोका लागि दलालकै भर पर्ने गरेको उनले सुनाए। बिचौलिया मालामाल चोरबाटोबाट लाइसेन्स बनाउन कति खर्च लिन्छ बिचौलियामार्फत् कर्मचारीले भन्ने प्रश्नमा उनले भने, घुसको कुनै रेट हुँदैन। उनका अनुसार पहिला बिचौलियाले २५३० हजार दिएर काम गराउँछन्। यो अवस्था दलाललाई कमाई निकै थोरै हुन्छ। तर कमाउने बाटो बनिहेको हुन्छ। मनग्य पैसा पाएर कर्मचारी हैसिएर एक, दुई पटक काम गर्छ। चरा फाल्दै जसरी सिकारीले चरालाई जालमा फसाउँछ, त्यसैगरी बिचौलियाले कर्मचारीलाई फसाउँछन्। अनि २५३५ हजार दिएर काम गराएको ठाउँमा घटाउँदै गएर ५ सयमा झार्छ। उता बिचौलियाले मनग्य माल कमाउँछ। काम गरेन भने बिचौलियाले कर्मचारीलाई थर्काउँछ, काम गर्नु भएन भने अख्तियारमा मुद्दा हालिदिन्छु। कर्मचारी डराएर खुरुखुरु काम गरेर बिचौलियालाई पठाउँछ। सेवाग्राहीलाई सास्ती, बिचौलियालाई मस्ती देशको सबैभन्दा बढी सेवाग्राही पुग्ने अड्डा हो ललितपुरको एकान्तकुनास्थित यातायात व्यवस्था कार्यालय। जहाँ बाटैबाट बिचौगियाले सेवाग्राहीलाई घेर्छ। झुक्याएर काम गराइदिने नाममा लुट्छन्। टोकन लिएर लाइन बसेका सेवाग्राहीले वर्षदिनसम्म पनि लाइसेन्स पाउँदैन। तर बिचौलियामार्फत् जाँदा चाँडै लाइसेन्स बन्ने गरेको सेवाग्राहीहरु बताउँछन्। यातायात कार्यालय वरिपरि करिब ३ सय बढी बिचौलियाहरु छन्। कर्मचारीसँग सेटिङ मिलाएर दलालहरुले चोर बाटोबाट काम गराउँछन्। यसरी यातायात कार्यालय दलालको कब्जामा परेको सेवाग्राही बताउँछन्। बागमती प्रदेशअन्तर्गतको यो कार्यालय बिचौलियाले चलाइरहेका छन्। त्यसको मारमा सोझासाझा सेवाग्राही परेका छन्। ट्रक, बस, टिपरको लाइसेन्स बनाइदिने भन्दै सेवाग्राहीसँग १ लाख २० हजारसम्म लिने गरेका छन्। बिचौलियाहरु भित्र नजानुस्, कामै हुँदैन, भन्छन्। सेवाग्राहीको आत्मबल कमजोर बनाउँछन्। नुवाकोटको नवराज चालिसे भन्छन्, टोकन लिनेहरु पालो कुरेर बस्छन्। बिचौलियाले चोरबाटोबाट आफ्नो फाइल कर्मचारीको टेबलमा पुर्याएर काम गराउँछन्। कर्मचारीहरु दलालबाट घुस खान पल्केका छन्। त्यस्तालाई कसले छेक्ने? लाइसेन्स बनाउन मैले कतिलाई बैनामा पाँच सय दिए। तर लाइसेन्स बनेको छैन। जोड्दा १० हजार जति बैनामै गयो होला। सबै ठगेर भाग्छन्, बिचौलीबाट ठगिएकाहरु एक युवा फतफताउँदै थिए। गाडीको बुलबुक रिन्यू गर्न इलामबाट त्यहाँ पुगेका इन्द्र कुमार राई भन्छन्, बिचौलियाले बाटैमा सेवाग्राहीलाई झुक्याउँछ। यहाँ उनीहरुकै राज्य चल्ने गरेको सुनाए। काम लिएर आएका पुगेका ललितपुरका ५२ वर्षीय श्याम डंगोलको अनुभुति उस्तै छ। सरकारी कार्यालयको बेथिति कहिलेसम्म हामीले भोग्ने?, उनी प्रश्न गर्छन्। यातायातले यात्रा सजिलो भएको छ। तर गाडी गुडाउन लाइसेन्स चाहिन्छ। त्यो कागज लिन र रिन्यू गराउन सेवाग्राहीले ठूलै संघर्ष गर्नु पर्ने रसुवाका पासाङ्ग दिनडुय तामाङ्ग भन्छन्।"
"बाबुसँग असहमति, सरकारी गाडी तोडफोड","विराटनगर : आफ्ना बाबुले गरेको निर्णयमा असहमति जनाउँदै मोरङको ग्रामथान गाउँपालिकाका अध्यक्ष जयप्रकाश गच्छदार थारुका छोरा ज्योती गच्छदार थारुले सरकारी गाडी तोडफोड गरिदिएका छन्। ज्योतीले गाउँपालिकाको प्रदेश १को १ झ ५७८ नम्बरको गाडी मंगलबार साँझ तोडफोड गरिदिएका हुन्। गाउँपालिका परिषरमै राखिएको बेला गाडी तोडफोड गरिएको हो। ढुंगाले प्रहार गरेर पछाडिको शिशा फुटाइएको छ। गाडी गाउँपालिका अध्यक्ष जयप्रकाशले नै प्रयोग गर्दै आएका थिए। गाउँपालिकाको बजेट निर्माणलगायतका विषयमा मंगलबार दिनभर छलफल भएको थियो। विभिन्न समिति निर्माणको विषयलाई पनि छलफलको एजेन्डा बनाइयो। तर कांग्रेसबाट बहुमतसहित अध्यक्षमा निर्वाचित जयप्रकाशले एमालेबाट निर्वाचित वडाअध्यक्षहरुलाई कार्यपालिकाभित्रका विभिन्न समितिमा जिम्मेवारी नदिएको विषयमा विवाद भयो। अन्ततः एमालेका वडाध्यक्षलाई पनि केही समितिको जिम्मेवारी दिन जयप्रकाश तयार भए। तर उनका छोरा ज्योती भने एमालेलाई पेलेर जानुपर्छ भन्ने पक्षमा थिए। एमालेबाट निर्वाचित भएकालाई जिम्मेवारी दिन नहुने माग राख्दै आएका ज्योतीले निर्णयप्रति असहमति जनाउँदै आफ्ना बाबुले चढ्दै आएको सरकारी गाडी तोडफोड गरिदिएको एक जनप्रतिनिधिले बताए। गाउँपालिका अध्यक्षले एमालेका वडाध्यक्षलाई केही समितिको संयोजक बनाउन सहमति दिएपछि विवाद भएछ, ती जनप्रतिनिधि भन्छन्, त्यसको विरोधमा उत्रिएर उनकै छोराले गाउँपालिकाको गाडी तोडफोड गरिदिएका हुन्। गाउँपालिका अध्यक्ष जयप्रकाशलेपनि आफ्नो छोराले गाडी तोडफोड गरिदिएको स्वीकार गरेका छन्। तर घटनालाई भने सर्वदलीय बैठक राखेर बुधबार मिलाइएको छ। सहमतिका नाममा तोडफोडमा संलग्न ज्योतीलाई कारबाही नगरिकन उन्मुक्ति दिइएको हो। सरकारी गाडी तोडफोड गरिएको भएपनि गाउँपालिका अध्यक्षका छोरा भएकाले उन्मुक्ति दिइएको भन्दै चौतर्फी विरोध भएको छ। त्यसअघि जयप्रकाशले छोराले जाँड खाएर गाडी तोडफोड गरेकाले कारबाही हुने बताएका थिए। मेरो छोरा वा नाति जो भए गलत गर्ने छुट छैन। कारबाहीको प्रक्रिया अघि बढाइसकिएको छ, उनले भनेका थिए, उपाध्यक्ष, वडाध्यक्षलगायतका जनप्रतिनिधिसँग छलफल गर्छु। कारबाही अघि बढाउने विषयमा प्रहरीसँग पनि सल्लाह भइसकेको छ। तर अध्यक्षको प्रतिवद्धताविपरीत गाडी तोडफोडमा संलग्न उनका छोरालाई भने कुनै कारबाही भएन। उल्टै सर्वदलीय बैठक राखेर आगामी दिनमा यस्तो गतिविधि नगर्ने सर्तमा उन्मुक्ति दिइएको छ। अध्यक्ष जयप्रकाशले सर्वदलीय बैठकको सहमति अनुसार कारबाही अघि नबढाइएको बताए । एक पटकलाई गल्ती भइहाल्यो । अब दोहोर्याएमा कारबाही अघि बढाउने सहमति बैठकमा भएको छ, उनले भने, गाडी मर्मत गर्दा लाग्ने खर्च बेहोर्ने सर्तमा सहमति भएको हो। गाउँपालिका स्थानीय सरकार नै भएकाले यति निर्णय लिन सक्ने अधिकार छ। तोडफोड गरिएको गाडी बनाउने र कारबाही अघि नबढाउने विषयमा बैठकमा सहभागी सबै दलका प्रतिनिधिले हस्ताक्षर गरेको उनको भनाइ छ। एमालेबाट गाउँपालिकाको उपाध्यक्ष निर्वाचित गुणवतिदेवी धामी थारुले गाउँपालिका अध्यक्षका छोराले उदण्डता प्रदर्शन गरेको बताइन्। गाउँपालिका अध्यक्षले एमालेलाई पेलेर जाने नीति लिएपछि आफूहरुले फरक मत राखेको उनको भनाइ छ। हामीले फरक मत राखेपछि गाउँपालिका अध्यक्ष सहमतिमा आउनु भयो। तर उहाँकै छोराले बाबुसँगको रिस सरकारी गाडीमाथि पोखिदिएको पायौं, उनले भनिन्, सार्वजनिक सम्पत्तिमा क्षति पुर्याउनु सरासर गलत काम हो। हामीले विरोध गर्यौँ।यस विषयलाई कार्यपालिका बैठकमा उठाइएपनि सर्वदलीय बैठक राखेर चौतर्फी दबाबमा घटना मिलाइएको गुणवतिदेवीको भनाइ छ। सर्वदलीय बैठक राखेर छोरालाई कारबाही अघि नबढाउने भन्दै सुरुमा अध्यक्षले नै हस्तक्षर गर्नुभयो, उनले भनिन्, त्यसपछि हामी पनि बाध्य भयौं।"
भलिबल संघ डोटी अध्यक्षमा खड्का,"डोटी : डोटी जिल्ला भलिबल संघको अध्यक्षमा राजबहादुर खड्का चयन भएका छन्। बधबार सिलगढीमा सम्पन्न पाँचौ जिल्ला अधिबेशनबाट खड्काको नेतृत्वमा १३ सदस्यीय जिल्ला कार्य समिति गठन भएको हो। कार्य समितिको वरिस्ट उपाध्यक्षमा नरेन्द्रबहादुर खड्का, उपाध्यक्षमा योगेन्द्र बिक्रम शाही चयन भएका छन्। त्यसैगरी सचिबमा गणेशबहादुर कठायत, कोषाध्यक्षमा प्रसिष महरा चयन भएका छन्। समितिको सदस्यहरूमा सिताराम नाथ, भूपेन्द्रबहादुर खड्का, लालबहादुर जोरायल, डम्बरराज भट्टराई, राजेश श्रेष्ठ, नवराज मलासी, बेदप्रसाद जोशी र सुजित राना रहेका छन्।"
पाँच वर्षदेखि १२ वर्षमुनिका बालबालिकालाई भोलिदेखि फाइजर खोप,"काठमाडौं : भोलिदेखि पाँच वर्षदेखि १२ वर्षमुनिका बालबालिकाका लागि कोरोना भाइरसविरुद्धको खोप फाइजर बायोएनटेक लगाइने भएको छ। जिल्ला स्वास्थ्य कार्यालयले आज पत्रकार सम्मेलन गरी काठमाडौंमा खोप लगाउनका लागि तयारी पूरा भएको जनाएको हो। कार्यालयका प्रमुख वसन्त अधिकारीले भोलिदेखि यही असार १५ गतेसम्म काठमाडौं जिल्लाका एक लाख ९० हजार बालबालिकालाई कोरोना भाइरसविरुद्धको खोप लगाउने जानकारी दिए। देशभरि ३९ लाख बालबालिकालाई कोरोना भाइरसविरुद्धको खोप लगाइने छ। उनका अनुसार बालबालिकालाई खोप लगाउनका लागि एक हजार ३०० खोप केन्द्र तोकिएका छन्। खोप यही असार ५ गते अमेरिकाको सहयोगमा कोभ्याक्समार्फत् करिब २२ लाख मात्रा आएको थियो। कार्यालयले काठमाडौंका बालबालिकालाई विद्यालयमा नै खोप केन्द्र स्थापना गरी खोप लगाउँदै छ। उनले विद्यालयबाहेक बालमन्दिर र कारागारमा समेत खोप लगाइने छ। स्वास्थ्य सेवा विभागका महानिर्देशक डा दीपेन्द्ररमण सिंहले खापको प्रभावकारिता नेपालमा ९१ प्रतिशत रहेकाले सबैले खोप लगाउन आग्रह गरे। खोप लगाउनका लागि खोप केन्द्रमा एक जना तालिम प्राप्त स्वास्थ्यकर्मी राखिने छ। कार्यालय प्रमुख अधिकारीले खोप लगाएमा बालबालिका केही असर देखिने भएकाले खोप केन्द्रमा नै उपचारको व्यवस्था गरिएको जानकारी दिए। उनका अनुसार बालबालिकालाई खोप लगाएपछि समस्या देखिए तत्काल उपचारका लागि एड्रिलाइन इन्जेक्सनसमेत खोप केन्द्रमा राखिने छ। खोप लगाएपछि टाउको दुख्ने, वाकवाकी लाग्ने, बान्ता हुने, सुई लगाएको ठाउँ रातो हुने, शरीर चिलाउने, बिमिरा तथा डाबर आउनेजस्ता समस्या हुने गर्छन्। असार ९ गतेदेखि १५ गतेसम्म २७ जिल्ला बालबालिकालाई पहिलो मात्रा र सोही समूहलाई साउन २ देखि ८ गतेसम्म दोस्रो मात्राको खोप दिइने छ। यस्तै दोस्रो चरण ५० जिल्लामा भदौ ५ देखि ११ गतेसम्म पहिलो मात्रा र सोही समूहलाई दोस्रो मात्रा भदौ २७ देखि असोज १ गतेसम्म सञ्चालन गरिने छ। पाँच वर्षदेखि १२ वर्षमुनि उमेरका विद्यालयले तयार गरेको कक्षागत सूची, नामावली, विद्यालयले उपलब्ध गराएको परिचयपत्रको आधारमा खोप लगाइने छ। यस्तै विद्यालयमा सूचीकृत नभएका बालबालिकाको हकमा उमेर खुल्ने परिचयपत्र वा निजको अभिभावकले स्वःघोषणा गरेको उमेर पुगेका बालबालिकालाई खोप लगाइने छ। खोप एक स्थानीय तहलाई एकै चरणमा सम्पन्न गर्ने गरिने छ। खोप केन्द्रमा कम्तीमा एक जना खोप दिने स्वास्थ्यकर्मी र थप लक्षित सङ्ख्याको आधारमा थप स्वास्थ्यकर्मी तथा दुई जना स्वयंसेवक र प्रति २०० थप लक्षित सङ्ख्याको लागि थप एक जना स्वयंसेवक परिचालन गरिने छ।"
सेनाले गरिब उठाएको सुहाएन,"दैलेखको दुल्लु नगरपालिका८ साहुवाडास्थित गढी क्षेत्रमा करिब ५४ रोपनी जग्गामा १८ वर्षदेखि नेपाली सेनाको भवानी बक्स गण बसेको छ। त्यो जग्गा २५ दलितसहित ४३ घरपरिवारको हो। स्थानीयको जग्गामा वार्षिक बालीनालीको क्षतिपूर्ति तिर्ने गरी सेनाको बेसक्याम्प स्थापना गरिएको थियो। सशस्त्र द्वन्द्वको बेला सुरक्षा हुने ठानेर सेनालाई जग्गा दिएका वा दिन बाध्य पारिएकाहरूको दैनिकी भने सधैं कष्टकर बन्यो। द्वन्द्वको बेला त उनीहरूले सुरक्षा पाएको भनेर चित्त बुझाए। शान्ति प्रक्रियापछि चांही जनताले सांच्चै पिडित बनेको महुसस गरे। जग्गाको लालपुर्जा त छ, तर भोगचलन गर्न पाएका छैनन्। सेनाले कब्जा गरेपछि कतिपयसंग त एक टुक्रा पनि जमिन बांकी रहेन। जग्गा भएर पनि सुकुम्बासी बन्नु परेको छ। कसैसँग घरबास मात्र बचेको छ। एक चौथाइ परिवारको त उठीबास नै लागेको छ। कोही भारत पलायन भएका छन्। जग्गा उपभोग गरेबापत सामान्यबाहेक पीडितले कुनै राहत र क्षतिपूर्ति पाएका छैनन्। न त जग्गा अधिग्रहण गरेर स्थानीयलाई मुआब्जा नै दिइएको छ। देशमा शान्ति सम्झौता भएको १६ वर्ष बितिसक्दा पनि सेनाले स्थानीयको जग्गा फिर्ता गरेको छैन। द्वन्द्वका बेलामा देशभर नै धेरै ठाउँमा सुरक्षा बेस क्याम्पहरू स्थापना भएका थिए। तत्कालीन सरकारलाई सुरक्षाफौज राख्नुपर्ने बाध्यता थियो। स्थानीय माग थियो। तत्कालीन आवश्यक्ताका आधारमा सरकारी र निजी जग्गामा नेपाली सेना, सशस्त्र प्रहरी बल, नेपाल प्रहरीलाई राखिएको थियो। शान्ति प्रक्रियापछि धेरै ठाउँमा सुरक्षा निकायले कब्जा गरेका जग्गा फिर्ता भएका थिए, तर दुल्लुमा भएन। द्वन्द्व सकिएर देश शान्ति प्रक्रियामा आएको डेढ दशक बढी समय हुँदा पनि सशस्त्र द्वन्द्वकै धङधङ्गी आउने गरी सेनाले निमुखा र गरिब जनताको जग्गा कब्जा गरिरहनु संघीय गणतान्त्रिक मुलुकको लागि शोभनीय कुरा होइन। यसरी निरन्तर जग्गा कब्जा हुनुले रक्षकबाटै जनताले असुरक्षित महसुस गर्छन। राष्ट्रिय सुरक्षाको पहरेदार नेपाली सेनालाई संघीयतामा पनि स्थानीयको जग्गा कब्जा गरेको आरोप लाग्नु उचित होइन। साथमा लालपुर्जा, जग्गामा सेना : सरकारले नै बनायो सुकुम्बासी शान्ति प्रक्रियापछि पनि दुल्लुवासीले सेना हटोस् भन्ने चाहेका छैनन्। त्यही कारण पनि सशस्त्र द्वन्द्वका बेला स्थापना गरिएका सुरक्षा निकायलाई सरकारले व्यवस्थापन गर्दा पनि दुल्लुको सैनिक क्याम्प नहटेको हो। सेनाको गण नै हटाउनु पर्दैन। स्थानीयले पनि हटाऊ नै भनेका छैनन्। सर्प पनि मर्ने लठ्ठी पनि नभाँचिने गरी सरकारले सेनाका लागि सोही क्षेत्रमा जग्गा उपलब्ध गराएर स्थानीयको जग्गा फिर्ता गर्नुपर्छ। सरकारले दुल्लुको ४३ घरको बस्ती नै स्थानान्तरण पनि गर्न सक्छ। रारा राष्ट्रिय निकुञ्ज बनाउँदा मुगुका जनतालाई बाँके र बर्दियामा स्थानान्तरण गरे झैं दैलेखमै कतै उपयुक्त स्थानमा स्थानान्तरण गर्न सक्छ। स्थानीयलाई उचित मुआब्जा दिएर सो जग्गा सेनाले नै प्रयोग गर्न सक्छ। यस्तो मुआब्जा नेपाली सेनाको भवानी बक्स गणले त दिनै सक्दैन। न त सैनिक हेडक्वाटरले नै दिन सक्न सक्छ। नेपाल सरकारले राष्ट्रिय गौरवका आयोजना बनाउँदा जसरी मुआब्जा दिन्छ, त्यसैगरी सैनिकले प्रयोग गरेको स्थानीयको जग्गाको पनि मुआब्जा दिनुपर्छ। यतिका वर्षसम्म सेनाले जग्गा उपभोग गरेबापत सरकारले स्थानीयलाई राहत र क्षतिपूर्ति पनि दियो भने मात्र जनमुखी सरकारले जनताप्रति न्याय गरेको ठहर्छ। सेनाले कब्जा गरेको जग्गाको लालपुर्जा देखाउँदै स्थानीय दलित महिला। तस्बिर : हिक्मतबहादुर नेपाली"
नागरिकता विधेयक संसदमा अगाडि बढाउने प्रधानमन्त्रीको प्रस्ताव,"काठमाडौं : प्रधानमन्त्री शेरबहादुर देउवाले नागरिकता विधेयक संसदमा अगाडि बढाउने प्रस्ताव गरेका छन्। सत्ता गठबन्धनको बुधबार अपराह्न बालुवाटारमा बसेको बैठकमा प्रधानमन्त्री देउवाले विधेयक अगाडि बढाउन प्रस्ताव गरेको सञ्चारमन्त्री ज्ञानेन्द्रबहादुर कार्कीले जानकारी दिए। प्रधानमन्त्रीको प्रस्तावमाथि छलफल भएको र विधेयक अगाडि बढाउन अग्रसरता लिने निर्णय भएको उनले बताए। प्रधानमन्त्रीज्यूले नागरिकताको विधेयकलाई अगाडि बढाउने प्रस्ताव गर्नुभयो, उनले भने, हाम्रो समाजमा बुबा र आमा नागरिक र सन्तान अनागरिकको अवस्था छ। यसलाई अन्त्य गर्न अग्रसरता लिने निर्णय भएको छ। बैठकमा शान्ति प्रक्रियाका कामलाई निष्कर्षमा पुर्याउनका निम्ति पनि छलफल केन्द्रित भएको मन्त्री कार्कीले जानकारी दिए। कानुन मन्त्रीले शान्ति प्रक्रियाको काममा अहिलेसम्म प्रगति विवरण समीक्षाका साथ बैठकमा प्रस्तुत गर्नुभयो, उनले भने। समग्रमा नागरिकता विधेयक अगाडि बढाउने र शान्ति पक्रियालाई चाँडै नै निष्कर्षमा पुर्याउने बारेमा छलफल भएको मन्त्री कार्कीले बताए। उनका अनुसार बैठकमा अन्य समसामयिक राजनीतिक घटनाक्रमको विश्लेषण भएको थियो।"
कर्मचारी कटौती हुँदा जोमसोम अस्पतालको फार्मेसी सेवा बन्द,जोमसोम : जिल्ला अस्पताल जोमसोममा संञ्चालन भईरहेको औषधि बिक्री कक्ष (फार्मेसी) सेवा बन्द भएको छ। २०७५ साल मंसिरमा सदरमुकामको घरपझोङ गाउँपालिकाले १ जना फार्मेसी कर्मचारी व्यवस्थापन गरेपछि सञ्चालनमा आएको सेवा ३ वर्षपछि मंगलबार बन्द भएको जनाईएको छ। जिल्ला अस्पताल जोमसोममा नागरिकले स्वास्थ्य परीक्षण गराईपनि अस्पतालमा सुपथ मूल्यको औषधि बिक्री कक्ष (फार्मेसी) नहुँदा बिरामीले महङ्गो मुल्यमा औषधि खरिद गर्न बाध्य थिए। मुस्ताङको जोमसोम अस्पतालमा स्वास्थ्य चेकजाँच गर्न आउने सेवाग्राहीहरुलाई आर्थिक भार कम गर्ने उद्देश्यले ३ वर्षअघि घरपझोङ गाउँपालिकाले १ जना फार्मेसीलाई मासिक तलब दिने गरी कर्मचारी व्यवस्थापन गरेको थियो। घरपझोङ गाउँपालिकाले व्यवस्थापन गरेको कर्मचारीलाई ५ औं तहको सरकारी तलब सुविधा दिने गरी मासिक ३० हजार उपलब्ध गराउँदै आईरहेको थियो। स्थानीय तहको दोश्रो कार्यकालमा नयाँ जनप्रतिनिधि आएपछि भएपछि जोमसोम अस्पतालको करारमा भर्ना गरीएको फार्मेसी कर्मचारीलाई यसअघि उपलब्ध गराउँदै आईरहेको सेवा कटौती गरेको जोमसोम अस्पतालका निमित्त मेडिकल सुपरिटेन्डेन डा विशाल तिवारीले जानकारी दिए। उनका अनुसार घरपझोङ गाउँपालिकाले असार २ गते कार्यपालिका निर्णय गरेर फार्मेसी कर्मचारी कटौती गरेको पत्र पठाएको डा तिवारीले उल्लेख गरे। घरपझोङ गाउँपालिकाले जोमसोम अस्पताल प्रदेश सरकार अन्तर्गत पर्ने र फार्मेसी कर्मचारी व्यवस्थापन गर्ने हो भने जिल्लाका ५ वटै पालिकाले अपनत्व लिनु पर्ने जनाएको डा विशाल तिवारीको भनाई छ। घरपझोङ गाउँपालिकाले फार्मेसी कर्मचारीलाई दिने पारिश्रमिक नदिने भएपनि जोमसोम अस्पतालको औषधि बिक्री कक्ष अहिले बन्द हुने अवस्था आएको डा तिवारीले बताए।
नेमकिपा अध्यक्ष बिजुक्छेलाई पत्नी शोक,काठमाडौं : नेपाल मजदुर किसान पार्टी(नेमकिपा)का अध्यक्ष नारायणमान बिजुक्छेलाई पत्नी शोक परेको छ। पत्नी शोभा प्रधानको नेपाल क्यान्सर अस्पताल हरिसिद्धीमा उपचारका क्रममा आज अपराह्न निधन भएको नेमकिपाका नेता सरोजराज गोसाईले जानकारी दिए। विसं २०१७ पुस १४ गते रामेछापमा जन्मिएकी शोभा प्रधानको नेमकिपाका अध्यक्ष नारायणमान बिजुक्छेसँग २०४० साल मङ्सिर ११ गते विवाह भएको थियो। उनका दुई पुत्र रहेको गोसाईले जानकारी दिए। लामो समयदेखि शिक्षण पेसामा आबद्ध प्रधानलाई २० वर्षअघि क्यान्सर पुष्टि भएर उपचारपछि निको भए पनि केही वर्षअघि पुनः क्यान्सर देखिएपछि उपचाररत थिए। उनको अन्तिम संस्कार भने विदेशका रहेका पुत्र नेपाल आइपुगेपछि गरिने बुझिएको छ।
देशको जेठो गुरुकुलको जीर्णोद्धार गरिँदै,"काठमाडौं : देशको जेठो गुरुकुलको रुपमा रहेको राजकीय सँस्कृत माध्यमिक विद्यालय मटिहानीको जीर्णोद्धार थालिएको छ। यो गुरुकुल मधेश प्रदेशस्थित महोत्तरीको मटिहानीमा अवस्थित छ। ३०४ वर्ष प्राचीन गुरुकूल देशकै जेठो शैक्षिक धरोहर हो। तर, यसको संरक्षण, सम्वर्द्धन र विकास ओझेलमा थियो। कालान्तरमा गुरुकुलले बालगुरु षडानन्दजस्ता थुप्रै लाल जन्माएका थिए। २०७८ साउन ९ मा अन्नपूर्ण पोष्ट्ले गुरुकूलबारे विशेष खोज रिपोर्ट प्रकाशित गरेको थियो। त्यसपछि राज्यस्तरबाटै चासो जागेको थियो। अहिले गुरुकुलको संरचाना मर्मत सम्भार धमाधम भइइरहेको छ भने नयाँ संरचनाहरु ठडिदै छ। मधेश प्रदेश सरकारको आर्थिक मामिला मन्त्रालयको सहयोगमा गुरुकूलको प्राचीन संरचनाको मर्मतसम्भार थालिएको छ। त्यसका लागि ५० लाख बजेट दिइएको छ। ढल्नै लागेको संरचना मर्मत सम्भारका कामदार खटिएका छन्। गरुकुलको जीर्णोद्धार सुरु भएसँगै विद्यालय परिवारमा खुसीयाली छाएको छ। विद्यालयका प्रधानाध्यापक ईश्वरी प्रसाद पौडे्लका अनुसार गुरुकुलको प्रांगणमा रहेको एक सय वर्ष बढी पुरानो प्राचीन धरोहर भवनको जीर्णोद्धारको काम सुरु भएको छ। ओझेलमा परेको गुरुकूल बारेमा मिडियोदेखि राष्ट्रप्रमुखले गुरुकूलको भ्रमण गर्नुभयो। सबैतिरबाट सद्भाव, चासो र चिन्ता जाहेर भयो। यसले गर्दा गुरुकूलले मुहार पर्ने अवसर पाएको छ, खुसी हुँदै उनले भने, संरचनाको पुरानैशैलीमा मर्मत सम्भार गरिहेका छौं। मधेस प्रदेश सरकारले विद्यालयलाई सँस्कृत विषयको अन्तर्राष्ट्रियस्तरको अध्ययन तथा अनुसन्धान केन्द्रको रुपमा विकास गर्न नीति लिएको छ। उसले आर्थिक वर्ष २०७९८० को बजेटमा त्यसका लागि पहिलो चरणमा २ करोड बजेट विनियोजन गरेको छ। सिद्ध सन्त तस्मैया बाबाका शिष्य जयकृष्ण दासले बिसं १७७५ मा महिटानीमा गुरुकूलको स्थापना गरेका थिए। याज्ञवल्क्य लक्ष्मीनारायण विद्यापिठ मटिहानीका सहप्राध्यापक तथा अध्यता धु्रव राय भन्छन्, उहाँ (जयकृष्ण दास) आफैँ सँस्कृतका महावैयाकरण हुनुहुन्थ्यो। उहाँले नै आजभन्दा ३०४ वर्ष पहिले विसं१७७५ सालमा सँस्कृत पाठशालाको नामबाट गुरुकूलको स्थापना गर्नुभएको थियो। जहाँबाट उनले आफ्ना शिष्यलाई स्वतन्त्र रूपमा पाणिनी व्याकरणको अध्यापन प्रारम्भ गरेको उनले बताए। जयकृष्ण दासका शिष्य वनमाली दास पनि वैयाकरण ज्ञाता थिए। उनले पनि गुरुकूलको सम्बर्द्धनमा तदारुकता देखाए। वनमालीका शिष्य रामरक्षा दास महन्थ भएपछि गुरुकुलमा व्याकरण विषयका साथै वेदको पनि अध्ययनअध्यापन प्रारम्भ गराएका थिए। जुन गुरुकूल अहिलेसम्म अस्तित्वमा छ। गुरुकुलको भौतिक संरचना निर्माणमा राष्ट्रपति शैक्षिक सुधार कार्यक्रमले बजेट दिएको छ। चार कोठे पक्की भवन निर्माणका लाग ३६ लाख बजेट दिएको छ। भवन निर्माणको काम भइरहेको छ। त्यसैगरी प्रदेश सरकारकै समाजिक विकास मन्त्रालयअन्तगर्तको शिक्षा समन्वय इकाइको २० लाखको सहयोगमा हल निर्माण गरिएको छ। राज्यस्तरबाटै चासो जागेकोले गुरुकुलले छिट्टै मुहार फर्ने मटिहानी नगरपालिका मेयर हरिप्रसाद मण्डलले बताए। ओझेलमा परिरहेको राष्ट्रको शैक्षिक धरोहर बारे सञ्चार माध्यमले राष्ट्रस्तरमा उजार गर्यो। हामीले गुरुकूलको संरक्षण, सम्वर्द्धन र विकासबारे प्रदेश र संघीय सरकारसँग समन्वय गर्यौं, मेयर मण्डल भन्छन्, अहिले सबैको चासो जागेको छ। अब गुरुकुलले आउँदा दिनमा अझै धेरै मुहार फेर्दै जानेछ।"
"जिप दुर्घटना हुँदा एकको मृत्यु, चार जना घाइते","वीरेन्द्रनगर : सुर्खेत दैलेख खण्डअन्तर्गत कपासे नजिकै बोलेर जीप दुर्घटना भएको छ। वीरेन्द्रनगर नगरपालिका१४ रातानाङ्गलामा रहेको मौसमी राडारको अनुगमन गरेर वीरेन्द्रनगरतर्फ फर्किंदै गरेको जल तथा मौसम विज्ञान कार्यालय कोहलपुर बाँकेको गाडी कपासेदेखि माथि मोडमा दुर्घटनामा परेको हो। बा१झ ८७८४ नम्बरको बोलेरो जीप सडकबाट करिब २० मिटर तल खसेको सशस्त्र प्रहरी बल रक्तकाली गण बाँगेसीमलका प्रहरी नायब निरीक्षक विमल डाँगीले जानकारी दिए। दुर्घटनामा परी एक जनाको मृत्यु भएको छ भने चार जना घाइते भएका छन्। रुकुमपश्चिम चौरजहारी नगरपालिका घर भई जल तथा मौसम विज्ञान कार्यालय कोहलपुरमा कार्यरत इञ्जिनियर धर्म बुढाथोकीको दुर्घटनामा परी मृत्यु भएको छ। प्रहरी नायब निरीक्षक डाँगीका अनुसार दुर्घटनामा इञ्जिनियर (जल विज्ञान सहायक) सरस्वती विष्ट, सवारी चालक कोहलपुरका बाबुराम गुरुङ र असराघाटमा रहेको बाढी मापन केन्द्रमा कार्यरत कर्मचारीको श्रीमती घाइते छन्। उनीहरुको अवस्था सामान्य रहेको छ। घाइतेको कर्णाली प्रदेश अस्पताल कालागाउँमा उपचार भइरहेको प्रहरीले जनाएको छ।"
अफगानिस्तानमा भूकम्पबाट मृत्यु हुनेको संख्या हजार नाघ्यो,"काबुल : अफगानिस्तानमा भूकम्पका कारण मृत्यु भएकाहरूको सङ्ख्या एक हजारभन्दा बढी पुगेको छ। देशको दक्षिण पूर्वी क्षेत्रमा पर्ने खोस्ट सहर नजिकै बुधबार बिहान आएको शक्तिशाली भूकम्पमा परी उनीहरूको मृत्यु भएको हो। खोस्ट प्रान्तअन्तर्गत पर्ने स्पेरा जिल्ला सबैभन्दा बढी प्रभावित भएको छ। त्यसैगरी बर्माला, जिरुक, नाका र गायन जिल्ला पनि धेरै प्रभावित भएका छन्। भूकम्पमा परी अहिलेसम्म एक हजार ५०० भन्दा बढी घाइते भएको विवरण प्राप्त भएको प्रहरी अधिकारीहरूले जनाएका छन्। भूकम्पका कारण धेरै ठाउँका हजारौँ भवन तथा भौतिक संरचना क्षतिग्रस्त भएका छन्। स्थानीय समयअनुसार विहान १३० बजेतिर भूकम्प आएको हो। घटनास्थलबाट गम्भीर घाइते भएकाहरूलाई वा जटिल अवस्थामा पुरिएका वा थुनिएकाहरूलाई हेलिकोप्टरबाट उद्धार गरिएको छ। घटनास्थलमा खोजी तथा उद्धारका लागि दर्जनौ उद्धारकर्ता पनि परिचालित छन्। भूकम्पको केन्द्रविन्दु खोस्टबाट ४४ किलोमिटर दक्षिणपश्चिममा रहेको अमेरिकी भौगर्भिक सर्वेक्षण संस्थाले जनाएको छ। सो संस्थाका अनुसार भूकम्प ६१ म्याग्निच्युडको रहेको थियो। तालिवान सरकारका प्रवक्ता जाबिउल्लाह मुजाहिदले भूकम्पबाट पिडितहरूलाई राहत तथा क्षतिपूर्ति र व्यवस्थापनका लागि सरकारले गृहकार्य गरिरहेको जानकारी दिए। घटनास्थलबाट विवरणहरू संकलन गर्ने कार्य भइरहेकाले क्षतिको पूर्ण र यथार्थ विवरण आउन बाँकी नै रहेको बताइएको छ।"
सूर्य नेपालले जीतपुरसिमरामा बर्थिङ् सेन्टर बनाउने,"सिमरा : सूर्य नेपाल प्रालिले जीतपुरसिमरा उपमहानगरपालिका७ मा बर्थिङ् सेन्टर भवन निर्माण गर्ने भएको छ। सामाजिक उत्तरदायित्व अन्तर्गत सूर्य नेपालले प्रसुती सेवाको सहजताका लागि भवन निर्माण गर्ने भएको हो। चार कोठे भवनको बुधबार एक कार्यक्रमका बीच शिलान्यास गरिएको छ। जीतपुरसिमराका नगर प्रमुख राजन पौडेल र उपप्रमुख भोलाप्रसाद अधिकारीले बर्थिङ् सेन्टरको शिलान्यास गरेका हुन्। यसअघि रहेको बर्थिङ् सेन्टरको भवनमा सेवा प्रवाह गर्न असहज भएपछि जीतपुरसिमरा नगर उद्योग वाणिज्य संघले बर्थिङ् सेन्टर भवन निर्माण गरिदिनका लागि सूर्य नेपालसँग आग्रह गरेको थियो। संघको आग्रहपछि सूर्य नेपालले उपमहानगरपालिकासंग समन्वय गरेर भवन निर्माणको प्रक्रिया अघि बढाएको हो। हाल संचालनमा रहेको बर्थिङ् सेन्टर नजिकै बनाईने सुविधा सम्पन्न भवन निर्माणपश्चात सूर्य नेपालले उपमहानगरपालिकालाई हस्तान्तरण गर्नेछ। २४ घण्टे सेवा प्रदान हुँदै आएको बर्थिङ् सेन्टरमा मासिक ६० देखि ७० जना गर्भवती महिलाले सेवा लिने गरेका छन्। भवन शिलान्यास कार्यक्रममा जीतपुरसिमरा उपमहानगरपालिकाका प्रमुख प्रशासकीय अधिकृत चेतकुमार पोखरेल, सूर्य नेपालका उद्योग व्यवस्थापक सुरेशकाजी श्रेष्ठलगायतको उपस्थिती रहेको थियो।"
"खेलाडीहरुको कारबाही फुकुवा, प्रशिक्षणमा बोलाउने एन्फाको निर्णय","काठमाडौं : अखिल नेपाल फुटबल संघ (एन्फा)ले कारबाहीमा परेका खेलाडीलाई ससम्मान आगामी प्रशिक्षणमा बोलाउने निर्णय गरेको छ। प्रशिक्षणकसँग विवाद हुँदा राष्ट्रिय टोलीका १० जना खेलाडी मैदान छाडेका थिए। मैदान छाडेपछि अनुशासन उल्लंघन गरेको भन्दै अब्दुल्लाह अल्मुताइरीले रोहित चन्द, अनन्त तामाङ, अञ्जन विष्ट, विशाल राईलगायत १० खेलाडीलाई कारबाही गर्ने निर्णय गरेका थिए। खेलाडीसँग सम्बन्ध सुधारका लागि एन्फाका नवनिर्वाचित कार्यसमितिले बुधबार उनीहरुको कारबाही फुकुवा गरेको हो। त्यस विषयमा छलफल र समन्वय गर्न महासचिव किरण राईलाई एन्फाले जिम्मेवारी तोकेको छ। गत सोमबार भएको साधारणसभाबाट पंकजविक्रम नेम्वाङ अध्यक्षमा विजयी भएका थिए। उनी निर्वाचित भएसँगै एन्फाको सुधारका लागि खटिने बताएका थिए।"
इलामबाट अनुमतिबिना झापा पुर्याइयो सखुवाको काठ,"विराटनगर : इलामबाट सम्बन्धित निकायको अनुमतिबिना नै बहुमूल्य सखुवाको काठ झापा पुर्याइएको फेला परेको छ। इलामको रोङ गाउँपालिका५ मा रहेको चुल्ठे शान्तिगर सामुदायिक वन उपभोक्ता समितिले आन्तरिक खपतका लागि उपभोक्तालाई वितरण गरेको काठको गोलिया झापाबाट सशस्त्र प्रहरीले बरामद गरेको छ। झापाको बुद्धशान्ति गाउँपालिका५ र ६ को सिमानाबाट एक ट्याक्टर काठका गोलिया नियन्त्रणमा लिएर सशस्त्रले आवश्यक अनुसन्धान र कारबाहीका लागि मंगलबार राति इलामको रोङस्थित सव डिभिजन वन कार्यालयलाई बुझाएको हो। सशस्त्रले मे १ त ७५४३ नम्बरको ट्याक्टर र चालकसहित काठ नियन्त्रणमा लिएको थियो। ४५ वर्षीय महेन्द्र तामाङले चलाएको ट्याक्टरबाट सखुवासहित करम जातको काठका गोलिया पनि बरामद भएको छ। सखुवाको ८६५३ र करमको ४२३५ क्यूफिट गोलिया बरामद भएको सव डिभिजन वन कार्यालय रोङका फरेष्टर होमचन्द्र गौतमले जानकारी दिए। सशस्त्र प्रहरीले गौतमलाई नै काठ बुझाएको हो। गोलियामध्ये सखुवाको ३ लाख ४६ हजार १ सय २० र करमको १५ हजार ५ सय रूपैयाँ बराबरको छ। गौतमका अनुसार आन्तरिक खपतका लागि समितिले पक्रिया पूरा गरेरै काठ उपभोक्तालाई वितरण गरेको पाइएपनि ओसारपसार गलत तरिकाले गरिएको पाइएको छ। तर अनुमति नलिइकन ओसारपसार गरिएको उनले बताए। समितिले उपभोक्तालाई वितरण गरेको भएपनि काठ एउटाबाट अर्को ठाउँ वा फरक जिल्लामा लैजान वन कार्यालयबाट अनुमति लिनुपर्छ। चिरान गर्न काठ लगेको भनिए पनि वन कार्यालयबाट चिरान आदेश र ओसारपासरको अनुमति नलिएको पाइएपछि तस्करीको आशंकामा सशस्त्रले नियन्त्रणमा लिएको हो। वन कार्यालयको अनुमतिबिना इलामबाट झापातिर ओसारपसार हुने गरेको पाइएपछि ट्याक्टरसहित काठ बरामद गरेर कारबाहीका लागि सम्बन्धित निकायलाई बुझाइएको सशस्त्र प्रहरी बल प्रदेश १ का प्रमुख डीआईजी कमल गिरीले जानकारी दिए। काठलगायत वन पैदावारको चोरी तस्करी नियन्त्रण गर्न सशस्त्र प्रहरीले निगरानी बढाउँदै कडाइ गरिरहेको छ, डीआईजी गिरीले भने। समितिले वितरण गरेको काठ ५ जना उपभोक्ता मिलेर एउटा ट्याक्टरमा लोड गर्दै झापा लगेको पाइएको वन कार्यालयले जनाएको छ। इलामका डिभिजन वन अधिकृत दानबहादुर श्रेष्ठले गोलियामा टाँचा लगाइएको अवस्थामा भेटिएकाले काठ आधिकारिक नै भएको बताए। केही गोलिया भने टाँचा नलगाइएको अवस्थामा भेटिएका थिए। इलामबाट चिरान गर्न काठ झापा लागेको प्रारम्भिक अनुसन्धानबाट खुलेको छ। वन कार्यालयबाट चिरान आदेश लिएर मात्रै यसरी लैजान पाइन्छ, श्रेष्ठले भने, नियमविपरीत गरेको पाइएपछि समितिदेखि काठ प्राप्त गरेका उपभोक्तामाथिसमेत छानबिन थालिएको छ। वनको अनुमति र आदेश बिना काठ ओसारपसार गरेर अर्को जिल्ला लैजानु गैरकानुनी हो। अनुसन्धानबाट खुलेको तथ्यका आधारमा काठ ओसारपसारमा संलग्नमाथि कारबाही हुने उनले बताए। काठ आधिकारिक भएपनि आदेशबिना ओसारपसार गर्नु कानुनविपरीत हो, श्रेष्ठले भने, इलामबाट बहुमूल्य काठ झापा पुर्याउँदा प्रक्रिया पूरा गरेको देखिँदैन। प्रक्रिया पूरा नगरिकन काठ लगिएका कारण विभिन्न आशंका पैदा भएकाले मिहीन ढंगबाट अनुसन्धान थालिएको उनले बताए।"
लेबनानी राष्ट्रपति भेटेर प्रधानसेनापति शर्मा सिरिया प्रस्थान,"काठमाडौं : प्रधानसेनापति प्रभुराम शर्माले लेबनानका राष्ट्रपति मिशेल आऊनसँग शिष्टाचार भेट गरेका छन्। असार ४ गतेबाट लेबनानको औपचारिक भ्रमणमा रहेका प्रधान सेनापति शर्माले बुधबार राष्ट्रपति आऊनलाई राष्ट्रपति कार्यालयमा भेटेका हुन्। भेटमा लेबनानका राष्ट्रपति आऊनले नेपाली शान्ति सैनिकहरुको योगदानको चर्चा गरेका थिए। विशेषगरी लेवनानमा शान्ति स्थापनाका लागि ३१ जना नेपाली शान्ति सैनिकहरुले गरेको बलिदानको प्रशंसा गर्नुका साथै उनले लेबनानी स्थानीय समुदाय र नेपाली शान्ति सैनिकहरु बीचको उत्कृष्ट सम्बन्ध, पर्यावरण संरक्षण र अन्य सामुदायिक परियोजनाहरुमा नेपाली शान्ति सैनिकहरुले पुर्याएको योगदानत प्रशंसा गरेका थिए। प्रधानसेनापति शर्माले राष्ट्रपति विद्यादेवी भण्डारीको तर्फबाट लेबनानका समकक्षी तथा सम्पूर्ण लेबनानी जनतालाई पठाएको सद्भावना सन्देश जानकारी गएका थिए। लेबनानी सरकारले नेपाली शान्ति सैनिकलाई गरेको समर्थन तथा सहयोगका लागि राष्ट्रपति आऊनलाई धन्यवाद दिएका थिए। यसैबीच लेबनानको पाँच दिने औपचारिक भ्रमण सम्पन्न गरी प्रधान सेनापति शर्मा भ्रमणदल सहित बुधबारै सिरिया प्रस्थान गरेको जनसम्पर्क तथा सूचना निर्देशनालय जंगी अड्डाले जनाएको छ। सिरियामा सेनापति शर्माले राष्ट्रसंघीय सुरक्षा मिसनका प्रमुख, सशस्त्र कमाण्डर र सैन्य नेतृत्वसँग भेटवार्ता कार्यक्रम छ।"
नुवाकोटका अधिकांश उम्मेदवारले बुझाएनन् निर्वाचन खर्च,"नुवाकोट : नुवाकोटमा निर्वाचन खर्च बुझाउन अधिकांश उम्मेदवारले चासो दिएका छैनन्। स्थानीय तहको निर्वाचन सम्पन्न भएको एक महिनाभित्र निर्वाचनमा भाग लिएका उम्मेदवाहरुले निर्वाचन खर्च जिल्ला निर्वाचन कार्यालयमा बुझाउनु पर्ने कानूनी व्यवस्था भएपनि नुवाकोटका स्थानीय तह निर्वाचनका उम्मेदवारहरुले अटेरी गर्दै आएका छन्। हालसम्म उम्मेदवारहरुले बुझाएका रकम वितरण सोही सीमाभित्र रहेर बुझाएका छन्। निर्वाचनमा धेरै खर्च भएपनि आयोगको सीमामा रहेर नै उम्मेदवारहरुले खर्च वितरण बुझाउने गरेका छन्। नुवाकोटमा केही साना दलका उम्मेदवारहरुले निर्वाचन खर्च वितरण बुझाए पनि ठूला दलका उम्मेदवारहरु जसले निर्वाचन नै जितेका छन्, उनीहरुले खर्च वितरण बुझाउन अटेरी गरिरहेको जिल्ला निर्वाचन कार्यालयले जनाएको छ। हालसम्म नुवाकोटमा एकसय जना उम्मेदवारले मात्र खर्च वितरण बुझाएका छन्। मंगोल नेशनल अर्गनाइजेसनका जिल्लाभरका सबै ८९ जना उम्मेदवारहरुले निर्वाचन खर्च विवरण बुझाएका छन्। नेकपा राष्ट्रवादीका विदुर५ का वडाध्यक्षका उम्मेदवार केशव कुमाल एक लाख ५५ हजार पाँच सय, नेकपा राष्ट्रवादी विदुर नगरपालिका प्रमुखका उम्मेदवार भरत कुमाल तीन लाख ५९ हजार रुपैयाँ खर्च भएको विवरण पेश गरेका छन्। मंगोलियन नेसनल अर्गनाइजेसनबाट किस्पाङका अध्यक्षका उम्मेदवार शेरबहादुर तामाङ ९९ हजार, मंगोलियन नेसनल अर्गनाइजेसन तारकेश्वरका अध्यक्षमा उम्मेदवार रेन्छेन तामाङले २३ हजार, सोही दलका उपाध्यक्षमा उम्मेदवार सुनमाया तामाङले २० हजार रुपैयाँ खर्च भएको विवरण बुझाएका छन्। उता मौलिक जरोकिलो पार्टीबाट तादी गाउँपालिकाको अध्यक्षका उम्मेदवार वासु उप्रेती १० हजार एक सय ४० रुपैयाँ खर्च भएको विवरण बुझाएका छन्। नुवाकोटका प्रमुख दलहरु नेकपा एमाले, नेपाली कांग्रेस, नेकपा माओवादी केन्द्र, राप्रपालगायतका राजनीतिक दलका उम्मेदवार र स्वतन्त्र उम्मेदवारहरुले निर्वाचन खर्च बुझाएका छैनन्। नुवाकोटमा स्थानीय तह निर्वाचनमा २ हजार २ जना उम्मेदवारी दर्ता भएको थियो।"
यूक्रेनलाई पुनर्निर्माण गर्न मार्शल प्लान चाहिन्छ : जर्मन चान्सलर,"एजेन्सी : रूसको आक्रमणबाट भएको विनाशपछि पुनःनिर्माणका लागि यूक्रेनलाई बृहत् आर्थिक सहयोगको खाँचो रहेको जर्मन चान्सलर ओलाफ सोल्जले बुधबार बताउनुभएको छ। उनले पुनर्निर्माण पुस्तौँसम्म लाग्ने बताएका छन्। यूक्रेनका लागि मार्शल योजना कस्तो रहने भन्ने कुरामा सहमति जनाउन सोल्जले युक्रेनी राष्ट्रपति भोलोदिमिर जेलेन्स्कीलाई आइतबारदेखि सुरु भएको जी७ शिखर सम्मेलनमा भाग लिन आमन्त्रित गरिएको बताए। दोस्रो विश्वयुद्धपछि पश्चिमी यूरोप पुनः र्निर्माणमा मद्दत गर्न अर्बौ प्रदान गर्ने अमेरिकी पहलको सन्दर्भमा छलफल गर्न अहिले यूरोप र अमेरिकी मुलुकहरूका नेता जर्मनीमा भेला भएका छन्। रूसविरुद्धको लडाइँमा पश्चिमी सहयोगीहरु यूक्रेनको समर्थनमा दृढ रहनुपर्छ, जर्मन चान्सलर ओलाफ सोल्जले भने। उनले भने, पुटिनले अन्तमा आफ्नो विशाल गलत निर्णयलाई मान्यता नदिएसम्म हाम्रा प्रतिबन्ध, अन्तरराष्ट्रिय तवरमा समन्वयित हातहतियार वितरण, यूक्रेनका लागि हाम्रो वित्तीय समर्थनका साथ हामी आगामी मार्गमा दृढतापूर्वक रहनु महत्वपूर्ण हुनेछ। रासस"
काठमाडौं महानगरको नीति तथा कार्यक्रम पारित,"काठमाडौं : आर्थिक बर्ष २०७९०८० का लागि काठमाडौं महानगरको वार्षिक नीति तथा कार्यक्रम नगर सभाबाट सर्वसम्मत स्वीकृत भएको छ। प्रमुख बालेन्द्र शाह (बालेन)ले अधिवेशनको पहिलो बैठकमा पेस गरेको नीति आज बसेको सभाले सर्वसम्मत स्वीकृत गरेको हो। प्रमुख शाहको अध्यक्षतामा सभा सञ्चालन भएको थियो। उनले पहिलो बैठकमा ४१ बुँदामा आर्थिक वर्ष २०७८०७९ को वार्षिक समीक्षा गर्दै १६३ बुँदामा क्षेत्रगत नीति कार्यक्रम पेस गरेका थिए। सभामा पेस भएका नीति तथा कार्यक्रमका बारेमा वडा ३२ का अध्यक्ष नबराज पराजुली, वडा २३ का अध्यक्ष मचाराजा महर्जंन, कार्यपालिका सदस्य मैयाँलक्ष्मी महर्जनसहित ११ जना नगर सभा सदस्यले धारणा तथा सुझाव राखेका थिए। उनीहरुले एकीकृत सञ्चार ऐन तर्जुमा गर्नुपर्ने, राजस्व प्रशासन करमैत्री हुनुपर्ने, वडा भवन निर्माण गर्नुपर्ने, सुस्त श्रवणजस्ता समस्या हुनेका लागि दोभासेको व्यवस्था गर्ने, अपाङ्गमैत्री पैदल मार्ग बनाउने, विद्युतीय सवारीमा जोड दिने, रात्रीकालीन जीवनशैलीलाई व्यवस्थापन र सहज बनाउने, पार्किङ व्यवस्थापन गर्नेजस्ता विषयलाई नीतिमा थप गर्नुपर्ने सुझाव दिएका थिए। त्यसैगरी स्थानीय उद्यमीलाई प्रोत्साहन गर्ने, सम्पदा क्षेत्रका स्थानीयलाई सुविधा दिने, अग्रिम कर लिने प्रणालीको विकास गर्ने, सडकलाई सहयोगापेक्षीहरुबाट मुक्त बनाउने जस्ता नीति थप गर्नु सुझाव दिएका थिए। सुझावको उत्तर दिँदै प्रमुख शाहले, सुझावलाई नीतिमा समेटेर लैजाने यदि नीतिमा राख्न उपयुक्त भएन भने कार्यक्रममा समावेश गर्ने बताए। प्राविधिक विषयमा कहिलेकाहीँ बुझाइ एउटै नबन्न सक्छ। यसका लागि सल्लाह गर्दै जानुपर्छ, प्रमुख शाहले भने, बहाल तथा घरजग्गा कर लिने लिने कार्यलाई एकरुपता दिन कम्पनीमार्फत् व्यवस्थित गर्ने भनेको निजी कम्पनी होइन। यो महानगरकै एउटा संरचना हुनेछ। बोरिङ गरी पानी आएको ठाउँमा रिजर्भ बोरिङ नीति लिने भनेको हो। यसले जमिनको पानी सोस्न सक्ने थप क्षमता बढाउँछ। कला क्षेत्रको प्रवर्धन गर्न डवलीहरुको पुनःस्थापना र एम्पीथियटर निर्माण गरिनेछ। साविकको केन्द्रीय कार्यालयलाई प्रवलीकरणको प्रवन्ध गरिनेछ। मेयर उज्यालो कार्यक्रमलाई निरन्तरता दिइनेछ। सम्पदा तथा पर्यटन क्षेत्रअन्तर्गतका नीतिमा बौद्ध र स्वयम्भु स्तुपको व्यवस्थापन महानगरअन्तर्गत ल्याउन प्रयास गरिनेछ। जात्रा, पर्व, मेला, पूजा, परम्परागत जीवनशैली, सांस्कृतिक सम्पदाको परिचयात्मक विवरण समेटेर सांस्कृतिक प्रोफाइल तयार पारिनेछ। धार्मिक, सांस्कृतिक तथा ऐतिहासिक महत्वका मठ मन्दिर, हिति, पोखरी, बहाल, बहिल आदिको संरक्षण गरिनेछ। जात्रा पर्व सञ्चालनजस्ता अमूर्त सम्पदाको संरक्षणमा गुठी कार्यक्रमलाई निरन्तरता दिइनेछ। काठमाडौं सहरलाई अन्तरराष्ट्रिय स्तरमा ब्रान्डिङ गराउन चलचित्र, संगीत, कलाजस्ता मनोरञ्जन क्षेत्रसँग सहकार्य गरिने छ। रञ्जना लिपीको संरक्षण गरिनेछ। हाँडीगाउँको पुनरुत्थान गर्दै यसै वर्षदेखि होमस्टे सञ्चालन गरिने छ। यसैगरी इन्द्रजात्राको अवलोकनका लागि भगिनी सम्बन्ध भएका नगरका प्रमख, उपप्रमुख तथा प्रतिनिधिलाई आमन्त्रण गरेर विश्वस्तरमा परिचित गराउने कामलाई निरन्तरता दिइने छ। यससँगै स्थानीय जात्रा तथा पर्वहरुलाई अन्तर्राष्ट्रिय स्तरमा परिचित गराउने कार्यक्रम सञ्चालन गरिने छ। फोहोर व्यवस्थापन तथा प्रदुषण नियन्त्रणसम्बन्धी नीतिअन्तर्गत फोहोरको बर्गीकरणमा प्रोत्साहन गर्ने, जिरो वेस्ट, वेस्ट टु इनर्जीजस्ता अवधारणाबाट वातावरणीय सुधार तथा फोहोर व्यवस्थापनको दीर्घकालीन समाधान खोजिने छ। फोहोरको उत्पादन कम गर्ने, फोहोर संकलन, ढुवानी तथा अन्तिम व्यवस्थापनलाई सहज बनाउने, प्लाष्टिक झोला निषेध गर्ने, कागज तथा कपडाका झोला प्रवर्द्धन गर्ने, पार्क निर्माण गर्ने हरियाली बढाउने कार्यक्रम सञ्चालन गरिने छ। अदालतका निर्देशनात्मक आदेशलाई कानुन बनाएर कार्यान्वयन गरिनेछ, सतप्रतिशत जमिन घरले नओगटेका घरमा एक घर एक रुख नीतिअनुरुप कार्यक्रम सञ्चालन गरिने छ। कर्मचारीको कार्य व्यवहार जनमैत्री, सुशासनयुक्त तथा पारदर्शी बनाउने, संगठन संरचना र दरबन्दीसम्बन्धी कार्यविवरण कार्यान्वयन गर्ने, नतिजामा आधारित कार्यसम्पादन र प्रोत्साहन प्रणाली अबलम्बन गरिने छ। यो विषय संस्थागत विकास तथा सुशासनसम्बन्धी नीतिमा समेटिएको छ। सभामा पेस भएका नीति तथा कार्यक्रमहरुका विषयमा असार ८ गते छलफल कार्यक्रम छ। ११औँ नगर सभाको दोस्रो बैठकमा नगर सभा सदस्यहरुले नीति तथा कार्यक्रममाथि आफ्ना धारणा तथा सुझाव राख्नेछन्।"
नेपाली राजनीति मूल्यभन्दा शक्ति केन्द्रित हुन थाल्यो : नेता सिंह,"काठमाडौं : नेपाली कांग्रेसका नेता प्रकाशमान सिंहले नेपालमा मूल्य मान्यताको राजनीति हराउँदै जान थालेको बताएका छन्। गणेशमान सिंह फान्डेसनले आज सिंह निवास चाक्सीबारीमा प्रजातन्त्र स्थापना, पुनर्स्थापना एवं सम्वर्द्धनका लागि योगदान गरेकाहरुको सम्मानमा आयोजित कार्यक्रममा बोल्दै उनले नेपाली राजनीति मूल्यभन्दा शक्ति केन्द्रित हुन थालेको बताएका हुन्। गणेशमान सिंह फान्डेसनले गणेशमान सिंह प्रजातन्त्र सेनानी सम्मान ०७९ बाट ध्यान गोविन्द रञ्जित, हिमालय शमशेर राणा, मनज्ञ लाकोल, हरिनाथ बाँस्तोला, डा दिनेशनाथ गंगोल, नारायणप्रसाद भट्टराई, पूर्णानन्द शर्मा, दिलीप सापकोटा, योगप्रसाद उपाध्याय, स्वर्गीय गणेश कर्माचार्य र चम्पा थारुलाई प्रदान गरेको छ।"
नायव सुब्बाको आम्दानी ४ करोड ८७ लाख !,"काठमाडौं : जिल्ला प्रशासन कार्यालय धनुषामा कार्यरत नायव सुब्बा गणपति झाले गैरकानुनी रुपमा अकुत सम्पत्ति आर्जन गरेको खुलेको छ। झाले सेवा अवधिमा चार करोड ८७ लाख ३८ हजार २१० रुपैयाँ कमाएको अख्तियार दुरुपयोग अनुसन्धान आयोगको अनुसन्धानमा खुलेको हो। विभिन्न कार्यालयहरुमा कार्यरत रहँदा गैरकानूनी रुपमा अकुत सम्पत्ति आर्जन गरेको भन्ने उजुरी निवेदन परेपछि अख्तियारले उनीमाथि छानविन थालेको थियो। झा २०३९ मंसिर ९ मा गाविस सचिव (रापअनंद्वितीय) पदबाट सार्वजनिक सेवामा प्रवेश गरी तत्पश्चात विभिन्न पद तथा कार्यालयमा कार्यरत रही २०७८ साउन महिना अवकाश पाएका थिए। विसं २०३९ देखि २०७७७८ सम्मको समग्र आयव्यय हेर्दा आयआर्जनतर्फ पारिश्रमिक बचत, जग्गा बिक्री, विभिन्न बैंक तथा कर्मचारी संचयकोषको ऋण, कृषि आय, सवारी साधनको आय, वीमा म्याचुरिटी र न्यू थ्री ब्रदर्स एण्ड बिल्डर्स नामको फर्मबाट प्राप्त आयसमेत गरी दुई करोड ४२ लाख ६७ हजार १०४ रुपैयाँ आयआर्जन गरेको देखिएको छ। यस्तै, व्ययतर्फ जग्गा खरिदमा, विभिन्न बैंकबाट लिएको ऋणको साँवाब्याज, विभिन्न प्रकारका सवारी साधन (जेसिवी, स्कार्पियो, बोलेरो, ट्याक्टर) समेत खरिद, घर निर्माण, अध्ययन खर्च, करुणाकर इन्टरप्राइजेज, न्यू थ्री ब्रदर्स एण्ड बिल्डर्स र नीति कन्सट्रक्सनसमेतका व्यवसायिक फर्म तथा कम्पनीको दर्ता तथा सञ्चालनमा, कृषि उपकरण खरिदसमेत गरी ४ करोड ८७ लाख ३८ हजार २१० खर्च तथा लगानी गरेको देखिएको छ । यसरी झाको समग्र आय २ करोड ४२ लाख ६७ हजार १०४ बाट समग्र व्यय ४ करोड ८७ लाख ३८ हजार २१० घटाउँदा हुन आउने दुई करोड ४४ लाख ७१ हजार एक सय पाँच रुपैयाँ बराबरको खर्च तथा लगानी (सम्पति) को वैधानिक स्रोत खुल्न नआएको पाइएको अख्तियारले जनाएको छ। झाको स्रोत नखुलेको आम्दानी २ करोड ४४ लाख ७१ हजार १०५ रुपैयाँ भ्रष्टाचारमार्फत आर्जन गरेको भन्दै अख्तियारले बुधबार विशेष अदालतमा सो रकम जफत र भ्रष्टाचार निवारण ऐनअनुसार कारबाही गर्न माग गर्दै मुद्दा दायर गरेको छ।"
"गठबन्धनले विल्कुलै अपमान गर्यो, पाउनुपर्ने मतसमेत गुमायौं : झलनाथ खनाल","काठमाडौं : नेकपा एकीकृत समाजवादीका सम्मानीत नेता झलनाथ खनालले सत्ता गठबन्धनले आफ्नो पार्टीलाई अपमान गरेको आरोप लगाएका छन्। बुधबार राजधानीमा नवनिर्वाचित जनप्रतिनिधिलाई निर्देशन सम्बोधन गर्दै नेता खनालले स्थानीय तहको निर्वाचनमा गठबन्धनले अपमान गर्दा धेरै ठाउँमा हार्नुपरेको बताएका हुन्। देशव्यापी संगठन निर्माण गरेर चुनावमा गएको भए ९ लाखको सट्टा २० लाख मत प्राप्त गरिन्थ्यो, उनले भने, गठबन्धनले विल्कुलै अपमान गर्यो। गठबन्धनको अपमानले हामीले जति मत प्राप्त गर्नुपर्थ्यो, हासिल गर्न सकेनौं। उनले प्राप्त मतलाई परिवर्तनको संस्थागत र समाजवादको दिशामा उपयोग गरेर अघि बढ्नुपर्नेमा जोड दिए। पार्टीबाट निर्वाचित जनप्रतिनिधिलाई उनले असल र जनसेवाको नमूना काम गरेर अघि बढ्न सुझाए। उनले काठमाडौंको फोहोर व्यवस्थापनका लागि आवाज उठाउन पनि जनप्रतिनिधिलाई निर्देशन दिए। फोहोरबाट मल, फोहोरबाट पुनर्उत्पादन हुँदो रहेछ। फोहोर आफैमा सम्पत्ति रहेछ, उनले भने, अविलम्ब यो समस्या समाधानका लागि हाम्रा वडाध्यक्षहरुले आवाज उठाएर निष्कर्षमा पुर्याउनुपर्छ। उनले निर्वाचनलाई कसरी सस्तो बनाउने भन्ने पनि पनि आवाज उठाउन जनप्रतिनिधिलाई आग्रह गरे। संविधानलाई राम्रोसँग अध्ययन गर्न, ऐन नियम पढ्न पनि अनुरोध गरे। परिपक्व जनप्रतिनिधिका रुपमा काम गर्नुस्। फलानालाई सांसद उठाउनुपर्यो भन्नेगरी पार्टीले मूल्यांकन गर्नेगरी काम गर्न आग्रह गर्नुस्, उनले भने।"
"काठमाडौंका जनप्रतिनिधिको माग महानगर अस्पताल बनाऔं, कालो तारको व्यवस्थापन गरौं","काठमाडौं : काठमाडौं महानगर नगरसभाको अधिवेशनमा वडा सदस्यहरुले सडक पूर्वाधार, सरसफाई, सेवाप्रवाहका बारेमा प्रश्न उठाएका छन्। काठमाडौं महानगर वडा नम्बर ९ का सदस्य टेकराज अधिकारीले सूचना प्राप्तीका सबालमा ऐन तर्जुमा गर्नुपर्ने बताए। खाल्डा खुल्डी पुर्ने एम्बुलेन्सको व्यवस्था मुख्य सडकमा मात्रै नभइ गल्ली गल्लीमा पुर्याउनुपर्ने बताए। कर तीर्न सेवाग्राहीलाई झन्झटिलो हुने गरेको गुनासो गरे। उनले भने, स्वास्थ्य बीमा काठमाडौं महानगरपालिकाभित्र छैन। यसका लागि पहल गर्नुपर्यो। यस्तै राष्ट्रिय परिचयपत्र वडास्तरबाटै वितरण हुनुपर्छ। वडा नम्बर २९ का वडा सदस्य सन्तोष ढुंगेलले महानगरपालिकाले तत्काल द्वोभाषे राख्न माग गरे। उनले भने, धेरै वडाहरु भाडा तिरेर बसेका छन्। कार्यादेश आए पनि वडा भवन बनेका छैनन्। २९ नम्बर वडाबाटै वडा भवन बनाउन माग गर्छु। काठमाडौं महानगर वडा नम्बर २० का शोभादेवी मानन्धरले अपांग, अशक्त भएकालाई महानगरले ध्यान नदिएको बताइन्। काठमाडौं महानगर वडा नम्बर १८ का रचना शर्माले नीति तथा कार्यक्रम राम्रो भएपनि यसको प्रभावकारी कार्यान्वयन हुनुपर्ने माग गरिन्। काठमाडौं महानगर वडा नम्बर ९ का श्रीराम राईले फुटपातहरु अपागंमैत्री हुनुपर्ने बताए। उनले भने, फुटपाथमा वृक्षारोपण गर्नुपर्छ। काठमाडौं हरितनगर हुनुपर्ने महलनगर भयो। काठमाडौं महानगरलाई कुरुप बनाउने कालो तारहरु हुन्। यसको व्यवस्थापन गरौं। त्यस्तै बैठकमा जनप्रतिनिधिहरुले महानगर अस्पताल बनाउनुपर्ने माग गरकेा छन्।"
बलात्कारसम्बन्धी कानुनलाई कडा बनाऔ,"काठमाडौं : सांसदहरुले बलात्कारका घटनाका दोषीलाई दिइने सजायसम्बन्धी कानूनलाई कडा बनाउनुपर्नेमा जोड दिएका छन्। सिंहदरबारमा बुधबार बसेको प्रतिनिधिसभाअन्तर्गतको कानून, न्याय तथा मानव अधिकार समिति बैठकमा यौन हिंसा बिरुद्धका केही ऐनलाई संशोधन गर्न बनेको विधेयकमाथिको छलफलका क्रममा उनीहरुले बलात्कारका घटनाका दोषीलाई दिइने कानूनको स्वरुप परिर्वतन गर्नुपर्ने बताएका हुन्। यस्तै उनीहरुले यौन हिंसाका घटनामा हदम्याद राख्न नहुने जिकिर गरेका छन्। छलफलमा भाग दिदै कांग्रेस सांसद पुष्पा भुसालले बलात्कारका घटना हुनै नदिने गरि कडा कानून बनाउनुपर्ने बताइन्। बलात्कारका घटनामा हदम्याद घटाउने गरिने नै कानून निर्माण गनुपर्ने उनको भनाइ छ। यस्तै सांसद कांग्रेसकी सांसद डिला संग्रौला कुनै कुनै घटनाहरु तत्काल बाहिर आउन नसक्ने भन्दै जबरजस्ती करणीमा हदम्याद घटाउनुपर्ने बताइन्। छलफलमा भाग लिँदै एमालेका सांसद झपट रावलले महिलामात्रै नभई पुरुषमाथि पनि हिंसा हुने भएकाले यस बिषयलाई कानूनमा ध्यान दिनुपर्ने बताए। अब यौन व्यवसायको विषयमा पनि छलफल चलाउनुपर्ने उनको भनाइ छ। उनले जबर्जस्ती करणी, यौन हिंसाका बारेमा आवश्यक व्याख्या गर्न आवश्यक रहेको बताए। यस्तै समिति सदस्यहरुले बालिका तथा किशोरीमाथि हुने हिंसाका घटनाका मुद्दालाई छिनोफानो गर्नेगरि कानून निर्माण हुनुपर्ने धारणा राखेका थिए।"
पवित्रस्थलमा नुहाउने क्रममा एक दम्पतीले 'चुम्बन' गरेपछि,लखनउ : अयोध्यामा पवित्रस्थल मानिने 'राम की पैडी'मा एक दम्पती नुहाउने क्रममा चुम्बन गरेको भन्दै विरोध भएको छ। ती दम्पत्ति नुहाउने क्रममा एकअर्कालाई चुम्बन गरेपछि विरोध सुरु भएको हो। पानीभित्रै चुम्बन गरिरहेका ती दम्पतीलाई श्रद्दालुहरुले पानीबाट निकालेर कुटपिट गरेको भारतीय सञ्चार माध्यमहरुले जनाएका छन्। मंगलबार योग दिवसको अवसमार अयोध्यामा एक भव्य कार्यक्रम आयोजना गरिएको थियो। कार्यक्रममा केन्द्रीय मन्त्री भुपेन्द्र यादव सहभागीसमेत भएका थिए। उनी जानेवित्तिकै नुहाउने क्रममा यस्तो घटना घटेको र ती महिलाको श्रीमानलाई स्थानीय र श्रद्धालुहरुले कुटपिट गरेको प्रहरीले जनाएको छ। अधिकांशले सार्वजनिक स्थलमा चुम्बन गर्न नहुने र यसले आसपास परिवारसहित श्रद्धालुहरु सहभागी भएको भन्दै आपत्ति जनाएका थिए।
सफारी चार्ज गर्ने क्रममा करेन्ट लागेर महिलाको मृत्यु,विराटनगर : सीटी सफारी चार्ज गर्ने क्रममा करेन्ट लागेर विराटनगर महानगरपालिका१२ बखरीमा बुधबार दिउँसो एक जना महिलाको मृत्यु भएको छ। विराटनगर१२ की ३३ वर्षिया सुनीता चौधरीको मृत्यु भएको प्रहरीले जनाएको छ। मोरङ प्रहरीका प्रवक्ता डीएसपी दीपक श्रेष्ठका अनुसार को १ ह ३०३ नम्बरको सफारी चार्जमा लगाउने क्रममा दिउँसो २ बजेतिर करेन्ट लागेर उनी गम्भीर घाइते भएकी थिइन्। उपचारका लागि कोसी अस्पताल ल्याउनसाथ चिकित्सकले मृत घोषित गरेको श्रेष्ठको भनाइ छ। पोस्टमार्टमका लागि मृतकको शव कोसी अस्पतालमै राखिएको र घटनाका बारेमा अनुसन्धान सुरु गरिएको प्रहरीले जनाएको छ।
वीरगन्ज२४ का वडा सदस्य यादवको मृत्यु,वीरगन्ज : वीरगन्ज महानगरपालिकाको वडा नम्बर २४ का वडा सदस्य कृष्ण कुमार यादव(सन्त) को मृत्यु भएको छ। गत जेठ २० गते मकवानपुरको गढी गाउँपालिकाको जिपलाइनस्थित कान्तिलोकपथ सडक खण्डमा भएको सवारी दुर्घटना परी घाइते भएर उपचार गराइ रहेका ३७ वर्षिय यादवको मंगलबार राति मृत्यु भएको हो। चितवनको भरतपुरस्थित पुरानो मेडिकल कलेजमा उपचार गराइ रहेका यादवलाई थप उपचारका लागि मंगलबार राति काठमाडौं लैजाने क्रममा बाटोमै मृत्यु भएको हो। यादव जनता समाजवादी पार्टी(जसपा) बाट स्थानीय तह निर्वाचन २०७९ मा वडा सदस्यमा निर्वाचित भएका थिए। वीरगंज महानगरपालिकाको कार्यपालिका सदस्यको निर्वाचनको दुई दिन पहिले जसपाले आफ्ना जनप्रतिनिधीहरुलाई घुमाउन मकवानपुरगढी लगेको थियो। मकवानपुरगढीको रिसोर्टमा दुई दिन बसेर कार्यपालिकाको निर्वाचनका दिन जेठ २० गते बिहानै वीरगन्ज फर्कने क्रममा यादवसहितका जनप्रतिनिधीहरु सवार ना ४ च ६४३६ नम्बरको बोलेरो पिकअप गाडी गढी गाउँपालिकाको जिपलाइनमा अनियन्त्रीत भई दुर्घटना हुँदा यादवसहित ८ जना घाइते भएका थिए।
पाकिस्तानी जासुसको 'हनी ट्र्याप'मा परेर इन्जिनियरले 'भारतीय मिसाइल'बारे सूचना चुहाएपछि,नयाँ दिल्ली : पाकिस्तानी जासु्सको 'हनि ट्र्याप'मा परेर एक भारतीय इन्जिनियरले मिसाइलबारे जानकारी चुहाएका छन्। टाइम्स अफ इन्डियाले त्यसको खुलासा गर्दै २९ वर्षीय इन्जिनियर मल्लिकार्जुन रेड्डीले सूचना चुहाएका हुन्। सूचना 'लिक' गरेको थाहा पाएपछि प्रहरीले उनलाई पक्राउ गरेको छ। प्रहरीले उनीसँग निरन्तर सोधपुछ गरिरहेको समाचारमा उल्लेख छ। प्रहरी बयानमा रेड्डीले नताशा राव नामकी युवतीसँग प्रेममा परेको बताएकी छन्। फेसबुकमार्फत् चिनजान गरेकी नताशाले विहे गर्ने सपना देखाएर सूचना लिएको उनले बयान दिएका छन्। प्रहरीका अनुसार रेड्डीले भारतको मिसाइल कार्यक्रम सम्बन्धमा महत्वपूर्ण जानकारी चुहाएका छन्। त्यतिमात्र नभएर पनडुब्बी (पानीभित्र) गरिने मिसाइल सम्बन्धमा पनि रेड्डीले सूचना चुहाएका थिए। प्रहरीका अनुसार रेड्डी हैदरवादस्थित डीआरडीएलमा कार्यरत छन्। मिसाइलबारे उनी प्रगति विवरण लिने काम गर्ने गरेको र मिसाइलको प्रविधिबारे उनलाई सबै ज्ञान भएको समाचारमा उल्लेख छ।
भन्सालीको फिल्मबाट 'कमब्याक' गर्दै मनिषा कोइराला,"मुम्बई : बलिउडका सुपरहिट निर्देशक एवं निर्माता संजय लीला भन्सालीको आगामी फिल्म डिजिटल प्लेटफर्ममा रिलिज हुने भएको छ। उनी निर्देशित हीरामण्डी फिल्म वेवसिरिजको रुपमा नेटफ्लिक्समा सार्वजनिक हुने बलिउड हंगामाले जनाएको छ। नेटफ्लिक्सले हीरामण्डीलाई अहिलेसम्म दुई सय करोड खर्च गरिसकेको समाचारमा उल्लेख छ। भन्सालीको यो फिल्ममा सोनाक्षी सिन्हा, मनिषा कोइाराला, हुमा कुरेसी र ऋचा चड्डाको मुख्य अभिनय रहने बताइएको छ। वेवसिरिजको पहिलो एपिसोड भन्सालीले निर्देशन गर्नेछन् भने बाँकी ६ एपिसोड मिताक्षरा कुमारले निर्देशन गर्नेछन्। मिताक्षाराले बाजिराव मस्तानी र पद्मावतमा सहायक निर्देशकको रुपमा काम गरेका थिए। हीरामण्डी देहव्यापारमा आधारित वेवसिरिज रहेको भन्सालीले जानकारी दिएका छन्। वेवसिरिजलाई भन्सालीकै प्रोडक्सनले निर्माण गर्ने बताइएको छ।"
कृषिलाई प्राथमिकता दिँदै प्रतापपुरको नीति तथा कार्यक्रम सार्वजनिक,"परासी : पश्चिम नवलपरासीको प्रतापपुर गाउँपालिकाले कृषि क्षेत्रलाई प्राथमिकता राख्दै आफ्नो नीति तथा कार्यक्रम सार्वजनिक गरेको छ। गाउँपालिकाको १२ औं गाउँसभामामा किसानको उन्नती, प्रतापपुरवासीको प्रगतिभन्ने मुल नाराकासाथ कृषि क्षेत्रलाई प्राथमिकतामा राखेर अध्यक्ष उमेशचन्द्र यादवले बुधबार नीति तथा कार्यक्रम सार्वजनिक गरेका हुन्। कृषि प्रणालीलाई व्यवसायीककरण गर्न कृषि प्रयोगशाला निर्माण गरिने उल्लेख छ। गाउँपालिकालाई केरा पकेट क्षेत्रको रुपमा विस्तारगर्दै केरा र उखुको बिउबिजनको व्यवस्था गरी अनुदान उपलब्ध गराइने नीति तथा कार्यक्रममा उल्लेख छ। कृषिमा युवा विशेष कार्यक्रमलाई थप प्रभावकारी बनाउँदै कृषक परिचयपत्र उपलब्ध गराइने अध्यक्ष यादवले सार्वजनिक गरेको नीति तथा कार्यक्रममा उल्लेख छ। स्वास्थ्यतर्फ १५ शैयाको अस्पताल निर्माणलाई निरन्तरता दिदै आयुर्वेद गाउँघर क्लिनिकलाई निरन्तरता दिइने उल्लेख छ। ६० वर्ष पूरा भएका महिला स्वास्थ्य स्वंय सेविकाहरुका लागि स्वयंसेविका कल्याण कोष स्थापना गरिने उल्लेख छ। शिक्षातर्फ गाउँपालिकाका सबै सामुदायिक विद्यालयहरुलाई एकरुपता ल्याउन एउटै रंगरोगनको व्यवस्था गरिने छ। भने १२ कक्षा उत्तिर्ण गरी स्नातक प्रथम वर्षमा अध्ययनरत छात्राहरुलाई निःशुल्क साइकल वितरण गरिने नीति तथा कार्यक्रममा उल्लेख छ।"
बिएन्डसी मेडिकल कलेज र नोबेल मेडिकल कलेजले रोके स्वास्थ्य बिमा कार्यक्रम,काठमाडौं : झापाको बिएन्डसी मेडिकल कलेज र मोरङको नोबेल मेडिकल कलेजले स्वास्थ्य बिमा कार्यक्रम रोक्ने जनाएको छ। बुधबार काठमाडौंमा पत्रकार सम्मेलन गर्दै बि एन्ड सी र नोवेलले स्वास्थ्य बिमा बोर्डले समयमा रकम भुक्तानी नगर्दा समस्या भएको भन्दै असार २० गतेबाट स्वास्थ्य बिमा कार्यक्रम रोक्ने जनाएको हो। उनीहरुले २०७८ मंसिरपछि बिमा वापतको रकम नपाएको भन्दै जानकारी दिएका छन्। बी एन्ड सी मेडिकल कलेजका सञ्चालक दुर्गा प्रसाईले स्वास्थ्य बिमा बापतको ४५ करोड रुपैयाँ भन्दा बढी र नोबेलको ५४ करोड भन्दा बढी रुपैयाँ लिन बाँकी रहेको जानकारी दिए। यसअघि १५१५ दिनमा भुक्तानी गर्ने भनिएपछि अझै पनि बिमा वापतको रकम नपाएको बताए। सरकारले ७२ चैत २५ देखि कैलालीबाट सुरु गरेको स्वास्थ्य बिमा कार्यक्रम ७७ वटै जिल्लामा लागू भइसकेको छ। प्रतिपरिवार ५ जनासम्मको ३ हजार ५ सय रकम तिरेको आधारमा वार्षिक एक लाखसम्मको स्वास्थ्य सुविधा र थप प्रतिसदस्य ७ सयका दरले रकम थपिएमा प्रतिसदस्य २० हजार बराबरको सेवा थपिने प्रावधान छ ।
डोटीका जनप्रतिनिधि नीति तथा कार्यक्रमको तयारीमा,"डोटी : डोटीका स्थानीय तहहरु आगामी आर्थिक वर्षको लागि नीति तथा कार्यक्रमहरु ल्याउन व्यस्त देखिन्छन्। जनप्रतिनिधिहरु दिन प्रतिदिन सर्वपक्षीय छलफलमा व्यस्त देखिएका हुन्। आदर्श गाउँपालिकाका अध्यक्ष गणेशबहादुर खड्काले अहिलेसम्म विभिन्न निकायका व्यक्तिहरुसँग करिब पाँचछ पटक छलफल गरिसकेका छन्। खड्काले गाउँपालिका भित्रका विभिन्न राजनीतिक दलका व्यक्ति, सामाजिक क्षेत्रमा काम गर्ने व्यक्ति, महिला सञ्जाल, बाल क्लबका प्रतिनिधि, शिक्षा क्षेत्रका व्यक्तिहरु, कृषकहरुसँग छुट्टाछुट्टै छलफल गरिरहेका छन्। उनले पालिका भित्र जन्मिएर कामको सिलसिलामा विभिन्न देशमा रहेका व्यक्तिहरुसँगसमेत जुममार्फत छलफल गरेका छन्। नयाँ आर्थिक वर्षको लागि नीति तथा कार्यक्रम ल्याउनुपूर्व छलफलमा व्यस्त रहेका छौं, खड्काले भने, परिणाममुखि कार्यक्रमहरु आउन् भन्ने उद्देश्यका साथ छलफल सुरु गरेका हौं। पुरानै ढर्राबाट नीति तथा कार्यक्रम ल्याउँदा जनताले लाभ नलिने भएकाले जनतामुखि कार्यक्रमको लागि व्यापक छलफल गरिरहेका हौं खड्काले भने। शिखर नगरपालिकाका प्रमुख दीर्घबहादुर बलायरले भने, सबैको सल्लाह र सुझाब अनुसार नीति तथा कार्यक्रम ल्याउने छौं। बजेटको सहि सदुपयोग होस् भन्ने उद्देश्यले पालिकाको निति तथा कार्यक्रमको पूर्बसन्ध्यामा गहन छलफलमा रहेका छौं। यस्तै पूर्बीचौकी गाउँपालिकाका अध्यक्ष रामप्रसाद उपाध्यायले भने, वडाहरुबाट आउने योजनाका लागि वडास्तरमासमेत विभिन्न किसिमका कार्यक्रम भइरहेका छन्। सबै स्थानीय तहहरुले असार १० गतेभित्रै नयाँ आर्थिक वर्षको लागि नीति तथा कार्यक्रम ल्याउने भएका छन्।"
"न्यायाधीश घुस प्रकरणबारे छानविन गर्न समिति गठन, ४५ दिनभित्र प्रतिवेदन बुझाउन निर्देशन","काठमाडौं : न्याय परिषद्ले काठमाडौं जिल्ला अदालतका न्यायाधीश राजकुमार कोइराला र अधिवक्ता रुद्र पोखरेलबीच मुद्दाको विषयलाई लिएर भएको घुस प्रकरणबारे छानविन गर्न समिति गठन गरेको छ। बुधबार बसेको न्याय परिषद्को बैठकले उक्त बिषयमा छानविन गर्न न्यापरिषद्का सदस्य रामप्रसाद श्रेष्ठको नेतृत्वमा तीन सदस्यीय छानबिन समिति गठन गर्ने निर्णय गरेको हो। छानविन समितिमा उच्च अदालत पाटनका कायम मुकायम मुख्य न्यायाधीश महेशप्रसाद पुडासैनी र न्यायाधीश महेश शर्मा पौडेल रहेका छन्। समितिलाई ४५ दिनभित्र छानबिन गरी प्रतिवेदन बुझाउनुपर्ने समयसीमा तोकिएको न्यायपरिषद् सचिवालयका प्रवक्ता मानबहादुर कार्कीले जानकारी दिए। छानविन समिति गठन भएसँगै न्यायाधीश कोइरालालाई कार्यसम्पादनमा रोक लगाइएको छ। कोइरालाले जहाँ दरबन्दी छ, त्यहीबाट तलब बुझ्ने तर कुनै काम गर्न नपाउने प्रवक्ता कार्कीले बताए। न्यायाधीश कोइराला र अधिवक्ता पोखरेलबीच व्यवसायी इच्छाराज तामाङलाई धरौटीमा छुटाउनका लागि घुस लेनदेनको अडियो वार्ता सार्वजनिक भएपछि बुधबार परिषद्को बैठक बसेको हो। कोइरालाले भने समाजिक सञ्जालमार्फत आफूले अनुचित कार्य नगरेको दाबी गर्दै छानविन गर्न माग गर्दै यसमा आफ्नो पूर्ण सहयोग हुने बताए।"
उपसचिवले गरे गाडीको सुविधा अस्विकार,विराटनगर : प्रदेश १को सडक विकास पूर्वाधार तथा शहरी विकास मन्त्रालयका शहरी विकास तथा भवन महाशाखाका प्रमुख मिलन अर्चायले गाडीको सुविधालाई अस्विकार गरी ईलेक्ट्रिल साईकल लिएका छन्। दिनानुदिन बढदै गएको पेट्रोलियम पदार्थको मूल्यवृद्धीले सरकारप्रति सर्वसधारणको आक्रोश बढिरहेका बेला महाशाखा प्रमुख अचार्यले ईन्धन जोगाउन र वायु प्रदर्शन रोक्न आफूले मन्त्रालयबाट ईलेक्ट्रिल साईकल लिएका हुन। सरुवा भएर मन्त्रालय आएका महाशाखा शाखा प्रमुख १०औं तहको उपसचिव हुन्। महाशाखा प्रमुखलाई एक गाडीसहित चालकको सुविधा हुने गरेको छ। उनले गाडीको साटो स्वदेशमा नै उत्पादन हुने बिजुलीबाट चार्ज हुने ईलेक्ट्रिल साईकल नै आफूलाई चाहिने भन्दै मन्त्रालयका प्रशासन योजना तथा अनुगमन महाशाखाको प्रमुख रामप्रसाद फुयाललाई आग्रह गरेका थिए। फुयालले अर्चायको आग्रहलाई मन्त्रालयका सचिव मोहन चापागाई जानकारी गराएर ईलेक्ट्रिल साईकल उपल्बध गराएका हुन्। अर्चायले साईकलबाट नै कार्यालय आउने जाने गर्नुको साथै मन्त्रालयको अन्यकाम गर्ने गरेका छन्। विस २०५४ सालबाट सरकारी सेवामा प्रवेश गरेका उनले वायु र ध्वनी प्रदर्शन कम हुनुको साथै ईलेक्ट्रिल साईकल चढ्दा पेट्रोलको खपतमा समेत टेवा पुग्ने बताउँछन्। यसअघि सरकारले सातामा दुई दिन शनिबार र आइतबार बिदा दिने निर्णय गरेको थियो। तर सर्वत्र आलोचना हुनुको साथै प्रभावकारी नभएपछि दुई दिने बिदाको निर्णय फिर्ता लिएको छ। महाशाखा प्रमुखले ईन्धन संकट आएको बेला आफूबाट नै अतिआवश्यक बाहेकको सुविधालाई त्याग गरेर आफ्नो दायित्व निर्भाह गर्नु पर्ने बताउँछन्। उनले पेट्रोलियम पदार्थको खपत आवश्यक भन्दा बढेको बताए। युवा पुस्ताका कर्मचारीमासमेत राम्रो सन्देश दिन आफूले गाडीको सुविधा नलिई स्वदेशमा नै उत्पादन हुने विद्युतको माध्यमबाट चल्ने सवारी साधनमा चढ्ने बानी बसाए राज्य नीति सफल हुने बताए। २५ वर्षे जागीरको अवधिमा उनले गाडीको सुविधा नलिएको बताईएको छ।
सामुदायिक विद्यालयका बालबालिकालाई शैक्षिक सामाग्री,"स्याङ्जा : वालिङ नगरपालिका९ स्थित भुम्रे माध्यमिक विद्यालयमा अध्ययनरत २ सय ५३ जना छात्रछात्रालाई किताब बोक्ने झोला, कापी कलम र स्वास्थ्य सामाग्री वितरण गरिएको छ। चाईना फाउण्डेशन फर पोभर्टी एलिभेसनको आर्थिक सहयोग र ग्लोबल कोअपरेशन फर डेभलपमेण्टको समन्वयमा नेपाली कांग्रेसका केन्द्रीय सदस्य सरस्वती अर्याल तिवारीको पहलमा ती बालबालिकालाई सामाग्री उपलब्ध गराइएको हो। शिशु कक्षादेखि ८ कक्षासम्मका बालबालिकालाई ती सामाग्री प्रदान गरिएका हुन। सामग्री हस्तान्तरण गदै नेतृ तिवारीले ससाना बालबालिकालाई पढाईतर्फ थप आकर्षित गर्ने उद्धेश्यले सामाग्री उपलब्ध गराइएको बताईन्। उनले भनिन्, विपन्न अभियानकारुपमा विभिन्न सामुदायिक विद्यालयहरुमा सञ्चालन गर्ने भएका छौं। यसले झोला र शैक्षिक सामाग्री अभावका कारण बिद्यालय आउन नसक्ने बालवालिकालाई राहत एवं सहयोग हुनेछ। अभियानलाई वालिङ, गल्याङ, भीरकोट नगरपालिकाका विभिन्न सामुदायिक विद्यालयमा पनि पुर्याईने उनको भनाई छ। कार्यक्रममा नेपाल शिक्षक संघका जिल्ला अध्यक्ष लक्ष्मीप्रसाद रेग्मी, संयोजक सुरेश प्याकुरेल, विद्यालय ब्यवस्थापन समितिका अध्यक्ष ताराप्रसाद उपाध्याय, प्रधानाध्यापक तिलक पराजुलीलगायतले यस्ता कार्यक्रम सामुदायिक विद्यालयमा अध्ययरत बालबालिकाका लागि उपयोगी हुनेमा जोड दिए। वालिङ नगरपालिकाका ११ विद्यालयका १ हजार २५९ बालबालिकालाई झोला, शैक्षिकसहित स्वास्थ्य सामाग्री, छातालगायतका २१ प्रकारका विभिन्न सामाग्री वितरण गरिने आयोजकले जनाएको छ।"
आँखा क्यान्सरको सफल शल्यक्रिया,"काठमाडौं : दाङको राप्ती स्वास्थ्य विज्ञान प्रतिष्ठानमा आँखाको क्यान्सरको सफल शल्यक्रिया भएको छ। शरीरका विभिन्न भागमा फैलिँदै गरेको आँखाको क्यान्सरको आँखा रोग विशेषज्ञको टोलीले शल्यक्रिया गरेको हो। आँखामा ट्युमर पलाई लामो समयदेखि पीडित रहेका तुलसीपुर उपमहानगरपालिका१४ निवासी प्रेमबहादुर वलीको शल्यक्रिया गरिएको प्रतिष्ठानका सूचना अधिकारी निशान भट्टराईले जानकारी दिए। भट्टराईका अनुसार साबिक राप्तीमै पहिलो पटक प्रतिष्ठानमा यो शल्यक्रिया सफल भएको हो। वलीले अर्को आँखा पहिलेदेखि नै नदेख्ने थिए। त्यसपछि उनले भरतपुर क्यान्सर अस्पतालसहितका अस्पतालमा उपचार गराउँदा पनि सम्भव हुन सकेको थिएन। त्यसपछि वली राप्ती आँखा अस्पताल रक्षाचौर आएपछि त्यहा कार्यरत आँखा क्यान्सर विशेषज्ञ तथा अकु प्लाष्टिक सर्जन डा सुरेश रसाइली नेतृत्वको नेत्र चिकित्सक, असिस्टेन्ट शान्ता रेग्मी, राप्ती स्वास्थ्य विज्ञान प्रतिष्ठानका एनेस्थेसियेलोजिष्ट डा कुन्दन घिमिरेको टोलीले प्रतिष्ठानमा बिरामीको आँखाको गेडीलगायत सबै क्यान्सर निकालेर शल्यक्रिया गरेको हो। उच्च जोखिम लिएर आफूहरुले प्रतिष्ठानमा सफल शल्यक्रिया गरेको शल्यक्रियामा संलग्न आँखा रोग विशेषज्ञ चिकित्सक रसाइलीले बताए। आँखा अस्पताल रक्षाचौरमा सामान्य शल्यक्रिया हुने गरेको भए पनि पूरै बेहोस बनाएर शल्यक्रिया हुँदैन। प्रतिष्ठानमा एनेस्थेसियासहितका चिकित्सक र पूरै अत्याधुनिक शल्यक्रिया कक्ष भएकाले पनि शल्यक्रिया गर्न सहज भएको डा रसाइलीले बताए। आँखाको क्यान्सर फैलिएपश्चात् बिरामीको दिमागमा र अन्य शरीरका भागमा असर गर्ने भएकाले बिरामीको जीवन बचाउन शल्यक्रिया गरिएको प्रतिष्ठानले जनाएको छ। रासस"
मन्त्री हेरफेरको निर्णय तुरुन्त कार्यान्वयन गर्न प्रधानमन्त्रीसँग एकीकृत समाजवादीको माग,"काठमाडौं : नेकपा एकीकृत समाजवादीले पार्टीबाट गएका मन्त्री परिवर्तन गर्ने बिषयमा ढिलाई भएको भन्दै प्रधानमन्त्रीको ध्यानाकर्षण गराउने निर्णय गरेको छ। पार्टी कार्यालय तीनकुनेमा बुधबार बसेको समाजवादीको सचिवालय बैठकले मन्त्री परिवर्तन गर्न ढिलाई भएको भन्दै प्रधानमन्त्रीको ध्यानाकर्षण गराउने निर्णय गरेको सम्मानीत नेता झलनाथ खनालले जानकारी दिए। बैठकले मन्त्री परिवर्तनको निर्णय तुरुन्त कार्यान्वयन गराउनसमेत ध्यानाकर्षण गराउने निर्णय गरेको उनले बताए। नेता खनालकाअनुसार बैठकमा पोलिट्व्युरो, केन्द्रीय कमिटी र केन्द्रीय परिषद बैठकको तयारीका बारेमा पनि छलफल भएको थियो।"
"काठमाडौंमा हैजा प्रकोप फैलिने खतरा, थप दुई जनामा देखिएपछि प्रभावित क्षेत्र अलर्टमा","काठमाडौं : काठमाडौंमा हैजाको जोखिम उच्च रहेको भन्दै सतर्कता अपनाउन विज्ञहरुले सुझाएका छन्। काठमाडौंमा अहिलेसम्म चार जनामा हैजा भएको पुष्टि भएकोछ । दुई वटा केसको कल्चर पोजेटिभ र अरु दुई जनाको आरडीटी पोजेटिभ आएको छ। जिल्ला स्वास्थ्य कार्यालय काठमाडौंकाअनुसार अहिलेसम्म काठमाडौंको भोटेबहालमा पसल गरेर बस्ने एक जना, डिल्ली बजारका एक जना र बागबजारका दुई जनामा हैजा पुष्टि भएको जनाएको छ। स्वास्थ्य सेवा विभागअन्तर्गत् इपिडिमीयोलोजी तथा रोग नियन्त्रण महाशाखाले हैजा पुष्टि भएको क्षेत्रको नमुना संकलनको कार्य भइरहेको जनाएको छ। बागबजार क्षेत्रको ढल, पानी, खाद्यलगायतको नमूना संकलन भएको छ। यसको नतिजा भने अझै आइसकेको छैन। बागबजारमा पुष्टि भएको हैजाका बिरामीले जार र धारा दुवैको पानी नउमालिकन खाने गरेको पाइएको छ। डिल्लीबजार र भोटेबहालमा हैजा पुष्टि भएको र सो ठाउँमा पानीको नमूना संकलन गर्न टोली खटिएको छ। स्वास्थ्य कार्यालय काठमाडौंका प्रमुख बसन्त अधिकारीले महामारीजन्य रोगको खोजपड्ताका लागि टिम गठन गरिएको बताए। उनले भने, सो टोलीले हैजा पुष्टि भएकाहरुले के के खाने कुरा खान्छ? के के खाने कुरा खाएको थियो। टोलीले छरछिमेक र आफन्तसँग इन्भेस्टिगेसन गर्छ। दूषित खानेपानी हैजाको मूख्य सम्भावना रहेको छ। उनले भने, प्रभावित क्षेत्रमा सफा पानी पिउने, बासी खाना नखाने विषय समेटिएर माइकीङ पनि गरीएको छ। काठमाडौं महानगरसँग मिलेर महिला स्वास्थ्य स्वयंसेविकासंगको समन्वयमा पानी शुद्धीकरणका उपायहरु सिकाउने काम भइरहेको छ। ट्याङकर व्यसायीहरु, जार वितरकहरुसँग पनि अन्तरक्रिया गरिने उनले बताए। स्वास्थ्य कार्यालय काठमाडौंका प्रमुख अधिकारीले भने, हैजा भनेको एउटामात्रै केस देखियो भने पनि जोखिम हो। महामारीका रुपमा लिनुपर्छ। चार वटा केस देखियो अब हामी जोखिममा भइहाल्यौं। सरुवा रोग विशेषज्ञ डाशेरबहादुर पुनले हैजाको रोकथामका लागि सचेतनामुलक कार्यक्रम गर्नुपर्ने बताए। नेपाल जनस्वास्थ्य संघले हैजाको महामारीबाट धेरै व्यक्तिहरुलाई एकैपटक संक्रमण भई ज्यानसमेत जान सक्ने भएकोले यसबाट बच्न स्वस्छ पानी र व्यक्तिगत सरसफाइको व्यवस्थापन अति जरुरी रहेको बताएको छ। हैजाबाट बच्नका लागि उमालेको वा क्लोरिन प्रयोग गरिएको खानेपानीको प्रयोग गर्ने, दिसापिसाब पछि र खाना खानुअघि अनिवार्य रुपमा साबन पानीले हात धुन विज्ञहरुको सुझाव छ। यस्तै, खाने कुरालाई सफा पानीले पखालेर मात्र खाने, बासी खानेकुरा नखाने, सेवा दिने सवै व्यक्तिले हात सफा गर्ने लगायतका व्यक्तिगत सरसफाई गर्न तथा कसैलाई झाडापखालाको लक्षण देखिना साथ नजिकको स्वस्थ्य संस्था वा अस्पतालमा जान जनस्वास्थ्य संघले अनुरोध गरेको छ। हैजा फैलन सक्ने सम्भावित कारक तत्वहरुको नियन्त्रण गर्न उपत्यकाको खानेपानीको, बजारका जार तथा बोतलका पानीहरुको नमूना परीक्षण गर्ने, होटल, रेस्टुरेन्ट तथा बजारमा पाइने खानेकुराको गुणस्तर नियन्त्रण गर्ने तथा उपत्यकाको फोहोरको अबिलम्ब व्यवस्थापन गर्न आग्रह गरेको छ।"
त्रिचन्द्र : जीर्णभवनमा पढ्दै विद्यार्थी फोटो कथा,"काठमाडौं : सरकारले देशकै सबैभन्दा पुरानो त्रिचन्द्र कलेजलाई पुरानै ढाँचामा पूणनिर्माण गर्ने घोषणा गरेको थियो। अर्थमन्त्री जनार्दन शर्माले चालु बजेटमार्फत् त्रिचन्द्र कलेजलाई ऐतिहासिक महत्व झल्किने गरी पुरानै ढाँचामा पुनर्निमाण गर्ने प्रबन्ध गरिने घोषणा गरेका थिए। तर, त्यो घोषणा कागजमै सिमीत भएको छ। अहिलेपनि विद्यार्थीहरु निकै दुःख गुजारेर पढीरहेका छन्। नेपालको सबैभन्दा पुरानो कलेज हो त्रिचन्द्र कलेज। विसं १९७५ भदौ १२ मा स्थापना भएको यो कलेज अहिले भौतिकरुपमा जीर्ण अवस्थामा छ। भूकम्पपछि न त पुननिर्माण भएको छ न त सुधारका गतिविधी। जीर्ण अवस्थामा अहिलेपनि पठनपाठन भइरहेको छ। १०४ वर्षपूरा गरेको त्रिचन्द्र कलेजले थुप्रै जनशक्ती उत्पादन गर्यो। यहाँको उत्पादन देशको मन्त्रीदेखि सरकारको उच्च ओहोदासम्म पुगेका छन्। केही बैज्ञानीकसमेत बने। तर त्रिचन्द्रको अवस्था जहाँको त्यहि छ। क्याम्पसको भुईमा लेउ लागेको छ। भवन चौतर्फी बर्खे झार जंगलले घेरिएको छ। २०७२ को भूकम्पले क्षति पुगेपछि तीनतले पुरातात्विक भवन झन् जीर्ण बन्न पुग्यो। रातो स्टिकर टाँसिएको भवनको जीर्णोद्धार कार्य सरकारी प्राथमिकतमा परेको छैन। पुनर्निर्माण प्राधिकरणले पाँच वर्षभित्र त्रिवि मातहतका ३७ वटा युनिट निर्माण गर्ने भनेपनि प्रभावकारी तवरबाट काम अघि बढ्न सकेको छैन। केही त दिउँसै लागूपदार्थ सेवन गरेर बसिरहेका पनि देखिन्छन्। कलेजको सुरक्षामाथिसमेत प्रश्न उठेको छ। त्रिचन्द्रका अखिल क्रान्तिकारीका नेता असोक भण्डारीले सरकार संवेदनशिल नबन्दा त्रिचन्द्रको जिर्ण भवनमा पढ्न बाध्य भएको बताए। उनले भने, यहाँका भवनहरु अस्तव्यस्त छन्। पुर्नसंरचनामा कसैको ध्यान गएको देखिदैंन। यस्तै नेपाल विद्यार्थी संघले त्रिचन्द्रका ऐतिहासिक भवनहरु पुनर्निर्माणमा दबाव दिने उद्देश्यले सेभ त्रिचन्द्र अभियानसमेत चलाएको छ। यही अभियान अन्तर्गत क्याम्पस परिसरमा कविता, गीत, गजल वाचनको कार्यक्रम पनि राखिएको छ। शिक्षा मन्त्रालयले पुननिर्माणमा चासो नदिएको विद्यार्थी संगठनहरुको आरोप छ। हाल त्रिचन्द्रमा चार हजारबढी विद्यार्थीहरु अध्ययनरत छन्।"
राष्ट्रिय परिचयपत्र बनाउन बिहान ५ बजेदेखि लाइनमा,"गोरखा : बारपाक सुलीकोट गाउँपालिका ७ पाँचखुवा देउरालीका मीनराज लामिछाने राष्ट्रिय परिचयपत्रको फाराम भर्नका लागि आइतबार बिहान जिल्ला प्रशासन कार्यालय गोरखा आइपुगे। त्यहाँ बुझ्दा बिहे दर्ताको कागज चाहिने र बिहान पाँच बजेदेखि लाइन बस्नु पर्ने भन्ने थाहा पाएपछि त्यसदिन फर्किए। बिहेदर्ताको प्रमाणपत्र बनाएर सोमबार बिहान साँढे आठ बजे प्रशासन कार्यालयको प्रांगण आइपुग्दा प्रशासन कार्यालयको आँगनमा ८७ जना लाइनमा बसिसकेका थिए। कागजपत्र फोटोकपी गरेर लामवद्ध हुन पुग्दा उनी एकसय जनाभन्दा पछाडि परे। एकदिनमा एकसय जनाको मात्र फाराम भरिँदो रहेछ, तर म सय जनाभन्दा पछाडि परेँ, उनले भने, त्यसदिन अरु काम केही पनि थिएन। त्यत्ति कामका लागि सदरमुकामकै होटलमा बास बसेँ। मंगलबार बिहान पाँच बजे उठेर लाइन बस्न आएँ। त्यतिबेला आउँदा पनि २० जनाभन्दा पछाडि पुगेछु। जसोतसो फाराम भरेर फर्किएँ। पालुङ्टार नगरपालिका वडा नं ७ च्याङ्लीका कृष्ण पाण्डे छोराको राष्ट्रिय परिचय पत्र बनाउन सोमबार बिहान नौ बजे कार्यालय आइपुगेका थिए। उनी आइपुग्दा एकसय जना लाइनवद्ध भइसकेकाले फाराम भर्ने प्रयासै नगरी घर फर्किए। आज त बिहान सातैबजे आएर लाइन बसेँ। म लाइनको २१ औँ नंबरमा थिएँ, उनले भने, तर आज दुर्भाग्यवश १० बजे प्रहरी आएर गेट खोल्यो। त्यसपछि लाइनको केही मतलब नगरी सब जना लड्भिड् गरी झ्यालमा अर्को लाइन बस्न पुगे। बलियाबाङ्गाहरु अगाडि बस्न पुगे। म २१ नंबरको मान्छे ३५ औँ नंबरमा पुगेँ। कमजोर महिला, बुढाबूढीहरु र अभद्र व्यवहार देखाउन नचाहनेहरु उछिनपाछिन गर्न सकेनन्। बिहानभर लाइनमा बसेका बिचराहरु आजपनि त्यत्तिकै फर्किए। बिहानभर लाइन बसेर फाराम भर्न नपाई फर्कनु पर्दा उनीहरु बिलौना गर्दै, रुँदै फर्किएको उनले बताए। आज त झन एकसय जनाको पनि फाराम भरेन, उनले भने, लाइनमा बसेका ९१ जनाको मात्र फाराम भर्यो। नियमअनुसार लाइनमा बसेका बाँकी नौ जना पनि दिनभर लाइनमा बसेर फाराम भर्न नपाई फर्किए। दैनिक एकसय जनाको फाराम भर्ने नियम बनाएर नियम अनुसार सेवा नपाएको भन्दै सेवाग्राहीले गुनासो गरेका उनले बताए। जिल्लाभरको सरकारी कार्यालयमा हुने गरेका बेथितिलाई समेत नियमन गर्ने जिम्मेवार जिल्ला प्रशासन कार्यालयमा दिनहूँ हुने गरेको बेथितिप्रति सेवाग्राहीले गुनासो गर्ने गरेका छन्। राष्ट्रिय परिचय पत्र गाउँपालिका अथवा वडा कार्यालयबाटै फर्म भर्ने व्यवस्था भए सेवाग्राहीले दुख पाउनु पर्ने थिएन, मीनराज लामिछाने भन्छन्, सेवाग्राहीहरु बिहान पाँच बजेदेखि लाइन बस्न आउनु परेको छ। दिनभर लाइन बस्नेहरु पनि रित्तै फर्कनु परेको छ। सोर्सफोर्स लगाउनेहरुले लाइन मिचेर पनि बनाएका छन्। यो त अति नै बेथिति भयो। कार्यालयले राष्ट्रिय परिचय पत्र बनाउने काउण्टरको संख्या थप्न सके यस्तो समस्या नआउने कृष्ण पाण्डेको भनाइ छ। कतिपय कार्यालयमा कामको भार कम छ। त्यस्ता कार्यालयबाट कर्मचारी झिकाएर, काउण्टर थपेर पनि त सेवाग्राहीलाई सेवा दिन सकिन्थ्यो, उनले भने, व्यवस्थित गर्ने विकल्प भएर पनि प्रशासकको इच्छाशक्ति नभएको हो कि, क्षमता नभएको हो कुन्नि ? तर जिल्ला प्रशासन कार्यालयले भने सेवाग्राहीहरु यसरी मरिहत्ते गरेर राष्ट्रिय परिचय पत्र बनाउन आउन जरुरी नभएको तर्क गर्ने गरेको छ। हामीले सक्दो व्यवस्थित बनाउने प्रयास गरिरहेका छौँ, कार्यालयका सूचना अधिकारी सहायक प्रमुख जिल्ला अधिकारी कमलराज भण्डारीले भने, अर्को महिनादेखि त हामी गाउँ गाउँमा अभियान लिएर जानेछौँ। अति आवश्यक भएकाहरु मात्र आए यत्तिको भीड हुने थिएन।"
"सेलेघाटरामेछापसाँघुटार सडक : मजदुरलाई सास्ती, निर्माण व्यवसायीलाई मस्ती","रामेछाप : सेलेघाटरामेछापसाँघुटार सडकको निर्माण कार्य निर्माण व्यवसायीले बीचमै अलपत्र छाडेर हिँडेपछि सवारी साधन सञ्चालनमा अवरोध भएको छ। कालोपत्रे गर्नको लागि सडक चौडा गर्ने काम अलपत्र पारेर निर्माण व्यवसायी सम्पर्कविहीन भएपछि यातायात सञ्चालनमा समेत समस्या भएको हो। सडक हिलाम्मे हुँदा पैदल यात्रीलाई पनि समस्या भएको छ। वर्षा सुरु भएसँगै सडक ठाउँ ठाउँमा पहिरो जाने, भासिने साथै खल्डो बनेपछि यातायात सञ्चालनमा कठिनाई भएको हो। सडककै कारण विभिन्न बस्तीहरु समेत जोखिममा परेको छ भने स्थानीय बासिन्दा चिन्तित भएका छन्। वर्षाको समयमा कतिबेला सडक भासिने हो भन्ने चिन्ता छ स्थानिय कृष्णकुमारी खत्रीलाई। त्रासै त्रासमा बस्न बाध्य भएको खत्री बताउँछिन् । भारतीय एक्जिम बैंकको सहयोगमा करिब डेढ वर्षदेखि सडक कालोपत्रको लागि काम सुरु गरिएको थियो। तर बीचमै काम छाडेर निर्माण व्यवसायी सम्पर्कविहीन भएपछि सडकको काम अलपत्र परेको हो। निर्माण व्यवसायी सम्पर्कविहीन भएपछि मजदुरहरु घरभाडा समेत तिर्न नसकेर रित्तोहात घर फर्किका छन्। लगभग ७ लाखभन्दा माथिको रकम उठाउन बाँकी रहेको कामदार र निर्माण व्यवसायीका कर्मचारीलाई खाना खुवाएकी र बासस्थानको व्यवस्थापन गरेकी कृष्णकुमारी श्रेष्ठको गुनासो रहेको छ। कहिले उठ्छ आफ्नो पैसा भन्नेमा चिन्तित छिन् उनी। निर्माण व्यवसायीको लापर्बाहिका कारण सडक अस्तव्यस्त हुँदा यातायात सञ्चालनमा अवरोध भएपछि सम्बन्धित निकायमा पटकपटक जानकारी गराउँदा पनि सुनुवाई नभएको यातायात व्यवसायीको गुनासो छ। सवारी साधन सहजै चलाउन समेत कठिन भएको यातायात व्यवसायी गणेशबहादुर खत्री बताउँछन्। यात्रुबाहक सवारीसाधन सडक हिलाम्मे भएका कारण चिप्लिने, हिलोमा फस्ने गरेको खत्रीको गुनासो छ। निर्माण व्यवसायीको लापरबाही र नियमन गर्ने निकायको लापरबाहीले सार्वजनिक संरचनासमेत जोखिममा परेका छन्। सडक निर्माण एवं विस्तारका क्रममा सयौं ऐतिहासिक एवं पुरातात्त्विक संरचना ध्वस्त भएका छन्। सडकको भित्ता काटेर छोडिदा पहिरो गएर रामेछाप नगरपालिका वडा२ को कालिकादेवि माध्यामिक विद्यालय समेत पहिरोको उच्च जोखिममा परेको छ। ससाना बालबालिकालाई स्कुल आउन समेत समस्या भएकी कालिकादेवी माविका प्रधानाध्यापक ऋषी खड्का बताउँछन्। प्रअ खड्का भन्छन् 'भवन त जोखिममा पर्यो पर्यो तर विद्यार्थीलाई समेत जोखिम मोलेर आउनु पर्ने बाध्यता रहेको छ।' निर्माण व्यवसायीले सडक भत्काएर अलपत्र बनाएपछि जोखिममा रहेको रामेछाप नगरपालिका २ देउराली निर्माण व्यवसायीलाई सम्पर्कमा आउन र मजदुरको पारिश्रमिक तत्काल उपलब्ध गराउने पत्र पठाइसकेको रामेछाप नगरपालिकाले जनाएको छ। अलपत्र सडक निर्माणका क्रममा भत्काइएका संरचना र त्यसबाट उत्पन्न हुने जोखिमको भागिदार निर्माण व्यवसायी हुने रामेछाप नगरपालिका प्रमुख लबश्री न्यौपानेको भनाई छ। निर्माण व्यवसायी सम्पर्कमा नआए र मजदुरले पाउने पारिश्रमिक नदिए कानुनी प्रक्रिया अगाडि बढाउने समेत न्यौपानेले जानकारी दिए। वर्षाको समयमा निर्माण व्यवसायीले लापरबाही गर्दा सयौं ठाउँमा जोखिम देखिएको छ भने किसानले लगाएको बाली नाली पनि नष्ट भएको छ। कुल १ अर्ब ९४ करोड ७१ लाख रुपैयाँमा सम्पन्न गर्ने गरी सडक विस्तारको जिम्मा भारतीय कम्पनी टेलिकम्युनिकेसन इन्डिया लिमिटेडले पाएको थियो।"
संवैधानिक नियुक्तिविरुद्धका रिटको सुनुवाइ आज हुँदै,"काठमाडौं : संवैधानिक नियुक्तिविरुद्धका रिटमा आज सुनुवाइ हुँदैछ। इजलासमा कायममुकाय प्रधानन्यायाधीश दीपककुमार कार्की र न्यायाधीशहरू हरिकृष्ण कार्की, विश्वम्भरप्रसाद श्रेष्ठ, ईश्वरप्रसाद खतिवडा, अनिलकुमार सिन्हा छन्। विपक्षीसँग लिखित जवाफ मागेको संवैधानिक इजलासले यो मुद्दाको सुनुवाइ फास्ट ट्रयाकमा गर्न अग्राधिकार प्राप्त छ। सर्वोच्च अदालतले अध्यादेशमार्फत संवैधानिक अंगमा गरिएका नियुक्तिविरुद्ध परेको रिट निवेदनमा यस अगाडि अन्तरिम आदेश दिन अस्वीकार गरेको थियो। मुद्दामा प्रारम्भिक सुनुवाइ गर्दै नियुक्तिमा सरकारका नाममा कारण देखाउ आदेश मात्रै जारी गरेको थियो। निवेदकहरुले संसद विघटन गरेर अध्यादेशमार्फत संवैधानिक परिषद्को नियम परिवर्तन गरेर संवैधानिक अंगमा नियुक्ति गर्नु असंवैधानिक र गैरकानुनी भन्दै नियुक्त गरिएका पदाधिकारीलाई काममा रोक लगाउन अन्तरिम आदेश माग गरेका थिए। तत्कालीन केपी ओली सरकारले सबै सदस्य उपस्थित हुनुपर्ने संवैधानिक परिषद्को व्यवस्थालाई अध्यादेशमार्फत बहुमत सदस्य उपस्थित भएर नियुक्ति सिफारिस गर्नसक्ने गरी परिवर्तन गरेर दुई चरणमा संवैधानिक अंगमा ५२ जना नियुक्ति गरेको थियो। त्यसविरुद्ध अधिवक्ताहरु ओमप्रकाश अर्याल, दिनेश त्रिपाठी, समृत खरेलले रिट निवेदन दायर गरेका थिए।"
गाँजा ओसारपसार बढ्यो,"राजविराज : सप्तरीमा गाँजा ओसारपसार कार्य बढेको छ। हनुमाननगर कंकालिनी नगरपालिका१ बाट ३ महिनाअघि ७८ किलो अवैध गाँजा बरामद गरेको सशस्त्र प्रहरीले बुधबार १७५ किलो गाँजा बरामद गरेको छ। हनुमाननगर कंकालिनी नगरपालिका१ कोशी व्यारेज चेक प्वाइण्टस्थित पूर्वपश्चिम लोकमार्गमा सुरक्षा वेश भारदहबाट खटिएको टोलीले १७५ किलो गाँजासहित ३५० किलो अदुवासहितको ट्रक बरामद गरेको जनाएको छ। सशस्त्र प्रहरी निरीक्षक किसमान तामाङ नेतृत्वको टोलीले पूर्वबाट पश्चिम जाँदै गरेको को १ ख २९२५ नम्बरको ट्रक चेकजाँच गर्दा अवैध समान बरामद भएको हो। चेकजाँचका लागि ट्रक रोक्दा चालक र सहचालक फरार भएका सशस्त्र प्रहरी निरीक्षक तामाङले बताए। बरामद ट्रकसहितको गाँजा र अदुवा आवश्यक कारवाहीका लागि जिल्ला प्रहरी कार्यालय सप्तरीमा बुझाइएको उनले बताए। भारत निकासीका लागि गाँजा तस्करहरूले सप्तरी, सिरहा, सुनसरीको बाटो प्रयोग गर्दै आएका छन्। भारतीय बजारमा बिक्री गर्ने उद्देश्यले उदयपुर, भोजपुर र आसपासका जिल्लामा उत्पादित गाँजा सस्तोमा किनेर सप्तरीमा सङ्कलन गर्ने कार्यले पुनः तीव्रता पाएको छ। प्रहरीले दिएको जानकारी अनुसार नेपालमा किलोमा गाँजा किन्ने र भारत पुर्याइ ग्राममा बिक्री हुने गरेको छ। भारत गाँजा पुर्याई महँगोमा बेच्ने गरेको पक्राउ परेकाहरूबाट जानकारी भएको प्रहरीले जनाएको छ। पक्राउ परेकाहरुले नेपालमा ७८ हजार रुपैयाँमा एक किलो पाइने गाँजा भारत पुर्याउन २५ हजार किलोका दरले बिक्री हुने बताएका छन्। खुल्ला सीमा, सिमावर्ती भारतीय बजारमा बढी मूल्यमा गाँजा बिक्री हुनुले नै तराई जिल्लाको नाकालाई तस्करहरूले रोज्ने गरेका छन्। खुल्ला सीमाको फाइदा उठाउँदै गाँजासँगै सुपारी, छोगडा, स्याउ, मदिरा, केराउको अवैध कारोवार हुने गरेको स्थानीय बताउँछन्।"
"बाबुरामको प्रश्न : दल गठबन्धनको गणितमा लिप्त हुँदा महंगीले जनताको ढाड भाँचिदैछ, खै पहल ?","काठमाडौं : जनता समाजवादी पार्टीका संघीय परिषद्का अध्यक्ष डा बाबुराम भट्टराईले मूल्यवृद्धि हुँदा पनि गठबन्धन सरकारले पहल नगरेको भन्दै आपत्ति जनाएका छन्। बुधबार भट्टराईले राजनीतिक दलका नेता सत्ता र गठबन्धनको गणितीय खेलमा लिप्त हुँदा महँगी बढेर जनता मारमा परेको बताएका हुन्। उनले गठबन्धनको गणितमा लिप्त हुने तर अर्थतन्त्र र मूल्यवृद्धिको विषयमा सरकार अनिच्छुक र कमजोर रहनु विडम्बना भएको टिप्पणी गरेका छन्। इन्धनमा मूल्यवृद्धिले उत्पादन, ढुवानी,यातायातको लागत बढाएर सबैतिर महंगी बढ्ने उनको भनाई छ। अचाक्ली महंगीले जनताको ढाड भाँचिने अवस्थामा पनि सरकारी पहल किन नभएको भन्दै प्रश्न गरेका छन्। हाम्रा दलनेता सत्तागठबन्धनको अरिथमेटिकमा लिप्त रहनु तर अर्थतन्त्र र मूल्यवृद्धिको अलजेब्राक्यालकुलसमा अनिच्छुक र कमजोर रहनु विडम्बनापूर्ण छ।पूर्वप्रधानमन्त्री भट्टराईले ट्विटरमा लेखेका छन्, विशेषतः इन्धनमा मूल्यवृद्धिले उत्पादन, ढुवानी, यातायातको लागत बढाएर सबैतिर महंगी बढ्छ ! यो अचाक्ली महंगीले जनताको ढाड भाँचिदैछ। खै सरकारी पहल ?"
अनरको तीन नयाँ मोडकलका स्मार्टफोन बजारमा आउँदै,"काठमाडौं : अनरले नेपाली बजारमा तीन फरक मोडलमा स्मार्टफोन सार्वजनिक गर्ने भएको छ। अनरको नेपालको आधिकारिक बिक्रेता सेल्ट्रन नेपालले अनर एक्स ७, एक्स ८, एक्स ९ बजारमा ल्याउने भएको हो। अनर एक्स ७ मोडलको स्मार्टफोनमा ५००० मेगाहर्ज क्षमताको ब्याट्री र २२५ वाट अनर सुपरचार्ज र ६७४ इञ्च डिस्प्ले छ । एक्स ८ मा ४ हजार मेगाहर्ज ब्याट्री क्षमता छ भने एक्स ९ मा ४८०० मेगाहर्ज ब्याट्री क्षमता छ। अनरका तीनै मोडलका स्मार्टफोन पातलो र स्टाइलिस,अल्ट्रा स्लिम र कम वजन, ब्याट्रीको गुणस्तर र डिजाइन उत्कृष्ट रहेको कम्पनीले जनाएको छ। यी फोनहरुमा फुलभ्यू डिस्प्ले तथा आँखा सुरक्षा सुविधा छन्। यसले लामो समयसम्म मोबाइल प्रयोग गर्दा पनि असर नपर्ने र कम प्रकाशमा पनि आरामदायीपूर्वक चलाउन सकिने जनाएको छ। यी फोन उत्कृष्ट भ्लगिङ, प्रिमियम फोटोग्राफी र परिष्कृत भिडियोग्राफीका लागि उपयुक्त रहेको कम्पनीले जनाएको छ। जुन तेस्रो सातादेखि तीनै मोडलमा स्मार्टफोनहरू नेपालभर अनलाइन र अफलाईन मार्फत सुलभ मूल्यमा उपलब्ध हुने कम्पनीले बताएको छ।"
५३३ लाइसेन्स अर्कैको नाममा,"काठमाडौं : सरकारले सेवाप्रवाहलाई चुस्त र पारदर्शी बनाउन डिजिटल प्रणालीको सुरुवात गर्यो। तर, कर्मचारी र बिचौलियाले यसमा पनि छिद्र खोजे। र, दुरुपयोग गरेको पाइएको छ। सेवाग्राहीको व्यक्तिगत विवरण प्रणाली (सिस्टम)बाट नै मेटाएर अर्कै व्यक्तिको नाममा बनाइदिने धन्दा सुरु भएको छ। घटना हो यातायात व्यवस्था कार्यालय, सवारी चालक अनुमतिपत्र, एकान्तकुना, ललितपुरको। कर्मचारी र बिचौलियाको मिलेमतोमा यहाँ यस्तै धन्दा भएको खुलेको छ। यातायात व्यवस्था कार्यालय एकान्तकुनाका कर्मचारीले नवीकरण नभएका तथा स्वतः रद्द भएका ५ सय ३३ जनाको नामका सवारी चालक अनुमतिपत्र (लाइसेन्स) गैरकानुनी रूपमा नवीकरण गरेको पाइएको छ। आर्थिक वर्ष २०७७७८ र २०७८०७९ को साउन र भदौ महिना गरी १४ महिनाको अवधि यो काम भएको भेटिएको हो। अख्तियार दुरुपयोग अनुसन्धान आयोगको अनुसन्धानबाट सफ्टवेयरबाट नै नवीकरण नभएका र रद्द भएका ५ सय ३३ जनाको लाइसेन्स नयाँ व्यक्तिलाई बाँड्ने कामको धन्दा बाहिरिएको हो। अख्तियारका प्रवक्ता श्यामप्रसाद भण्डारीले अवैध काममा संलग्नविरुद्ध मंगलबार विशेष अदालतमा मुद्दा दायर गरेको बताए। अवैध काममा यातायात व्यवस्था कार्यालय, सवारी चालक अनुमतिपत्र, एकान्तकुना, ललितपुरका तत्कालीन कार्यालय प्रमुख सम्बरबहादुर कार्की र राजुभाइ कुस्मा, मेकानिकल इन्जिनियर विजयराज गिरीसमेत गरी १२ जना कर्मचारी र ५ जना बिचौलिया गरी १७ जना संलग्न रहेको पाइएको छ। उनीहरूले गैरकानुनी रूपमा सरकारी कागजात सच्याइ यो काम गरेको अनुसन्धानबाट खुलेको छ। एकान्तकुनाका कर्मचारी तथा सिन्धुली फोटोकपी सेन्टरका सञ्चालक बाबुराम शर्मा समेतले सेटिङमा बिचौलियामार्फत सवारी चालक अनुमतिपत्र जारी गर्ने गरेको भन्नेसमेत उजुरी सम्बन्धमा अख्तियारले अनुसन्धान गरेको थियो। तत्कालीन कार्यालय प्रमुखद्वय सम्बरबहादुर कार्की र राजुभाइ कुस्माले सवारी चालक अनुमतिपत्रको नवीकरण गर्ने सम्बन्धमा गलत नियतले मातहतका कर्मचारीहरूलाई अख्तियारी प्रदान गरेको अनुसन्धानमा पाइएको आरोप पत्रमा उल्लेख छ। अख्तियारले मेकानिकल इन्जिनियर विजयराज गिरी, सहायक स्तर (पाँचौं) कमल स्याङ्तान, सिनियर मेकानिक्स अच्युतप्रसाद फुँयाल, कम्प्युटर अपरेटर (करार सेवा) प्रकाश कार्की, कम्प्युटर अपरेटर (करार सेवा) रेजु भट्टराई, कम्प्युटर अपरेटर (करार सेवा) रोसन राजभण्डारी, कम्प्युटर अपरेटर (करार सेवा) श्यामसुन्दर चौधरी, कम्प्युटर अपरेटर (करार सेवा) लक्ष्मी श्रेष्ठ, कम्प्युटर अपरेटर (करार सेवा) माया सेठी, कम्प्युटर अपरेटर (करार सेवा) रिचा श्रेष्ठलाई अख्तियारले प्रतिवादी बनाएको छ। उनीहरूविरुद्ध सवारी चालक अनुमतिपत्रको नवीकरण गर्ने सम्बन्धमा आफ्नो जिम्मेवारी अन्तर्गतको कार्य सम्पादन गर्न प्राप्त गरेको अख्तियारीको दुरुपयोग गरेको आरोप अख्तियारको छ। चोरबाटोको प्रयोग यातायात व्यवस्था कार्यालय एकान्तकुनाका सूचना अधिकारी कपिल सिलवालका अनुसार हामी ईडीएलआरएसभीआरएस स्टिम प्रयोग गर्छौं। त्यसमा एडिट एप्लिकेन्ट भन्ने टुल छ। यो विधि प्रयोग गरेर लाइसेन्सवाहक (चालकअनुमतिपत्र लिएका व्यक्ति)को सम्पूर्ण विवरण परिवर्तन गर्न सकिन्छ। कहिलेकाहीँ चालक अनुमतिपत्र बाहकको नाम, ठेगाना, थर, केही विषय, विवरण गलत भयो भने सच्याउनका लागि यो टुल्स राखिएको हो। यो टुल्सको दुरुपयोग गरेर एउटा व्यक्तिको नाममा रहेको लाइसेन्सलाई अर्कै व्यक्तिको फोटो, हस्ताक्षर, औंठा छापसम्म परिवर्तन गरी अर्कै नामको व्यक्तिको नाममा कायम गरिएको छ। यातायात व्यवस्था सेवा कार्यालय एकान्तकुनाले यो प्रणाली २०७३ साल मंसिरदेखि लागू गरेको थियो। सूचना अधिकारी सिलवाल भन्छन्, सिस्टमको दुरुपयोग गरेर ५ सय ३३ वटा लाइसेन्स जारी भएको अख्यिारको छानबिनमा आएको छ। छानबिनमा नआएका अरू थुपै्र कति होला ? यो प्रणालीमा अत्यन्तै लुपहोल (चोरबाटो) छन्। र ईडीएलआरएसभीआरएस कमजोर प्रणाली पनि हो। अनि चोर बाटो रोजियो सरकारी अड्डामा घुस खाने शैली फेरिएको छ। अब पहिला जस्तो हाकाहाकी घुस चल्दैन। सबै ठाउँमा सीसी क्यामरा जडान छ। अनि सेवाग्राहीको हातमा क्यामरा भएको मोबाइल। कर्मचारीहरू कार्यालयमा घुस लिन डराउँछन्। ट्रायल दिने ठाउँमा पनि सीसी क्यामरा झुन्ड्याइएको छ। घुस खुवाएका तर, फेल गरेकालाई पास गराउन कसैले हिम्मत गर्दैनन्। यातायात कार्यालयमा काम गरिरहेका एक वरिष्ट अधिकृतका सुनाउँछन्, कमाई खाने भाँडो सुक्यो। न कमाई पेट थाम्ने भयो। अनि कर्मचारीले बिचौलियासँग सेटिङ मिलाए। त्यो सेटिङ हो सिस्टम कै दुरुपयोग गरौं। हाम्रो सबै सवारी साधन र चालक अनुमतिको विवरण ईडीएलआरएसभीआरएस प्रणालीमा इन्ट्री छ। केही विवरण गल्ती भयो भने सच्याउने सुविधा पनि यसमा छ। यसको फाइदा उठाउँदै कर्मचारीले बिचौलियासँग मिलेर अर्काको नाममा जारी रहेको लाइसेन्सका विवरण मेटाउँदै नयाँ व्यक्तिको विवरण राखेर चालक अनुमतिपत्र जारी गरेको यसैको करामत हो। अड्डाका ढड्डा च्यातिए। किराधमिराले खाँए। कति हराए। भीडभाडको अड्डामा सेवाग्राही हैरानी हुन थाल्यो। अभिलेख नभेटाएर कामै नहुने भयो। अनि सरकारले अनलाइन प्रणाली ल्यायो। सिस्टम बनाएर सबै कागजात सर्भरमा राख्ने काम भयो। तर, कर्मचारीले बिचौलियासँग मिलेर डिजिटल प्रणालीको पनि चरम दुरुपयोग गरेका छन्। पहिला पल्काउने, पछि थर्काउने पाँच वर्षभित्र नवीकरण नगराएर चालक अनुमतिपत्र स्वतः रद्द हुन्छ। तर, यस्ता लाइसेन्सहरूलाई पनि दलालहरूसँगको लेनदेनमा कर्मचारीहरू पुनः अर्को व्यक्तिको नाममा जारी गर्नु पछाडि ठूलो खेल छ। अब पहिला जस्तो पैसा दिएर ट्रायलमा ठेलुवा पास हुँदैन। ट्रायल पास गर्नेको हातमा मात्रै लाइसेन्स पर्छ, यातायात विभागमा काम गर्ने एक कर्मचारी भन्छन्, युवाहरूले सजिलै पास गर्छन्। बुढापाकाहरू गर्न सक्दैन। लाइसेन्स बिना ट्राफिकले बाटोमा गाडी गुडाउन दिँदैनन्। अनि त्यस्ता व्यक्तिहरू बिचौलियामार्फत लाइसेन्स लिन्छन्। कमाउन विदेश जानेहरू पनि छिटोका लागि दलालकै भर पर्ने गरेको उनले सुनाए। चोरबाटोबाट लाइसेन्स बनाउन कति खर्च लिन्छ बिचौलियामार्फत कर्मचारीले भन्ने प्रश्नमा यातायातका ती कर्मचारी भन्छन्, घुसको कुनै रेट हुँदैन। उनका अनुसार, पहिला बिचौलियाले २५३० हजार दिएर काम गराउँछन्। यो अवस्था दलाललाई कमाई निकै थोरै हुन्छ। तर, कमाउने बाटो बनिरहेको हुन्छ। मनग्य पैसा पाएर कर्मचारी हैसिएर एक, दुई पटक काम गर्छ। चारो फाल्दै जसरी सिकारीले चरालाई जालमा फसाउँछ त्यसैगरी बिचौलियाले कर्मचारीलाई फसाउँछन्। अनि २५३५ हजार दिएर काम गराएको ठाउँमा घटाउँदै गएर ५ सयमा पनि झार्छ। उता बिचौलियाले मनग्य पैसा कमाउँछ। काम गरेन भने बिचौलियाले कर्मचारीलाई थर्काउँछ, काम गर्नु भएन भने अख्तियारमा मुद्दा हालिदिन्छु। कर्मचारी डराएर खुरुखुरु काम गरेर बिचौलियालाई पठाउँछ। के छ सजाय ? बिचौलियाहरू हरिभक्त श्रेष्ठ, बाबुराम शर्मा भन्ने उद्धबबहादुर खत्री, दीपक विश्वकर्मा, गणेश अधिकारी र नरेन शाक्यसमेतको मिलेमतोमा यो काम भएको अख्तियारको आरोप पत्रमा उल्लेख छ। तत्कालीन प्रमुखद्वय कार्की र कुस्मासहित १२ कर्मचारीविरुद्ध भ्रष्टाचार निवारण ऐन, २०५९ को दफा ११ बमोजिम सरकारी कागजात सच्याउनेलाई सजाय बापतको सजायको माग गरिएको छ। यो दफामा सरकारी निकाय वा सार्वजनिक संस्थाको कागजातमा अनाधिकार वा गैरकानुनी तरिकाले सच्याउने, केरमेट गर्ने, थपघट गर्ने वा हेरफेर गर्ने राष्ट्रसेवक वा अन्य व्यक्तिलाई कसूरको मात्राअनुसार तीन महिनादेखि दुई वर्षसम्म कैद र ५० हजार रूपैयाँसम्म जरिवाना हुने व्यवस्था छ। बिचौलियाहरू हरिभक्त श्रेष्ठ, बाबुराम शर्मा भन्ने उद्धबबहादुर खत्री, दीपक विश्वकर्मा, गणेश अधिकारी र नरेन शाक्यको हकमा भ्रष्टाचार निवारण ऐन, २०५९ को दफा ११ को कसूरमा सोही ऐनको दफा २२ को प्रतिबन्धात्मक वाक्यांशबमोजिम सजायको मागदाबीसहित मुद्दा दायर भएको छ। यो दफामा यस ऐनमा अन्यत्र छुट्टै व्यवस्था भएकोमा बाहेक दफा ११ अन्तर्गत सजाय हुने कुनै कसूरको मतियारलाई त्यस्तो कसुर गर्ने राष्ट्रसेवक वा अन्य कुनै व्यक्तिलाई हुने सजायको आधा सजाय हुने व्यवस्था छ। बिचौलियाहरूलाई १ वर्षसम्म कैद र २५ हजारसम्म जरिवाना हुनेछ। सधैं सेवाग्राही बाटोमै लुटिन्छन् ललितपुरको एकान्तकुनास्थित यातायात व्यवस्था कार्यालय बिचौलियाको पक्कडमा परेको यातायात कार्यालयको रूपमा चिनिन्छ। यहाँबाट जारी भएका र यो कार्यालयका नाममा जारी भएको नक्कली सवारीचालक अनुमतिपत्र देशभर भेटिने गरेको ट्राफिक प्रहरीहरू बताउँछन्। यहाँ बाटैबाट बिचौलियाले सेवाग्राहीलाई घेरेको प्रत्यक्ष देखिन्छभेटिन्छ। झुक्याएर काम गराइदिने नाममा लुटिन्छन्। यहाँ बिचौलियाको बिगबिगी छ। बिचौलियालाई रकम नदिई सेवाग्राहीको काम बन्दैन। कर्मचारी र बिचौलियाले सर्वसाधारण सेवाग्राहीलाई दुःख दिने गरेका छन्। टोकन लिएर लाइन बसेका सेवाग्राहीले वर्षदिनसम्ममा पनि लाइसेन्स पाउँदैन। तर, बिचौलियामार्फत जाँदा चाँडै लाइसेन्स बन्ने गरेको सेवाग्राहीहरू बताउँछन्। यातायात कार्यालय वरिपरि करिब ३ सय बढी बिचौलिया छन्। कर्मचारीसँग सेटिङ मिलाएर दलालहरूले चोर बाटोबाट काम गराउँछन्। यसरी यातायात कार्यालय दलालको कब्जामा परेको सेवाग्राही बताउँछन्। बागमती प्रदेशअन्तर्गतको यो कार्यालय बिचौलियाले चलाइरहेका छन्। त्यसको मारमा सोझासाझा सेवाग्राही परेका छन्।"
"कुश्माको साहसिक पर्यटकीय स्थलमा पुगेर आरजुले भनिन्, 'पर्यटन विकासका लागि पहल गर्छु'","कुश्मा : नेपाली कांग्रेसकी केन्द्रीय सदस्य आरजु राणा देउवाले पर्वतकुश्माबाग्लुङबलेवाको सीमानामा रहेको साहसिक पर्यटन स्थल द क्लिफको अवलोकन गरेकी छन्। पार्टीको कार्यक्रममा सहभागी हुन कुश्मा आएकी आरजुले साहसिक पर्यटन स्थलमा रहेको बन्जी जम्प, स्वीङ, स्काई साइकिल, रिसोर्ट, स्काई क्याफेलगायत संरचनाको अवलोकन गरेकी हुन्। त्यसक्रममा उनले परिसरमा निर्मित स्काइ क्याफेमा बसेर चियापान गरेकी थिइन्। कालीगण्डकी नदी खोँचमा नदीदेखि २ सय ५५ मिटर अग्लो भिरमा स्टिलको डोरिमा झुन्ड्याएर निर्माण गरिएको स्काइ क्याफेमा देउवाले कांग्रेसका नेता अर्जुन जोशीलगायत कार्यकर्तासँगै बसेर एडभेन्चरस अनुभव लिएकी हुन्। उनले साहसिक पर्यटनको विकासमा आफ्नो तर्फबाट सक्दो सहयोग गर्ने प्रतिबद्धता जनाइन्। उनले विश्वकै प्रविधि प्रयोग गरेर एड्भेन्चरस व्यवसाय सञ्चालन हुनुले देशको पर्यटनमा टेवा पुग्ने बताइन्। पछिल्लो समय द क्लिफ गण्डकी प्रदेशकै साहसिक पर्यटनको हब बन्दै गएको छ। पोखरा पुग्ने पर्यटकहरु यहाँ पनि पुगेर साहसिक अनुभव लिने गरेको द क्लिफका अध्यक्ष राजु कार्कीले बताए।"
स्याङ्जामा आँपलिची जोन संचालन,"स्याङ्जा : प्रायजसो तराईका भूभागमा उत्पादन हुने आँप र लिची स्याङ्जामा पनि गरिने भएको छ। तराईका वातावरणसँग मिल्दोजुल्दो हावापानी भएका कारण पहाडी जिल्लामा पहिलो र एकमात्र आँप र लिची जोन संचालनमा ल्याइएको प्रधानमन्त्री कृषि आधुनिकीकरण परियोजना स्याङ्जाले जनाएको छ। स्याङ्जाका दक्षिण पूर्वी भेग मिलाएर आँप लिची जोन बनेको छ। चापाकोट नगरपालिकाका सबै वडा र गल्याङ् नगरपालिकाका ५ वटा वडा मिलाएर आँप र लिची जोन बनाइएको हो। प्रधानमन्त्री कृषि आधुनिकीकरण परियोजना स्याङ्जा अन्तर्गत जिल्लाका यी २ नगरपालिकाका भूभाग समेटेर जोन बनाई परियोजना संचालन सुरु गरिएको प्रमुख माधव लम्सालले जानकारी दिए। चालु आर्थिक वर्षदेखि चापाकोटका १० वटै र गल्याङका कालीगण्डकी किनारका वडा नं १, २, ३, ९ र १० वडालाई समेटेर आँप र लिची जोन संचालनमा ल्याइएको हो। समथर भूभाग र गर्मी हावापानी भएका कारण यस क्षेत्र आँप र लिचीको उर्वर क्षेत्र हो। रैथाने जातका आँप र लिचीको उत्पादन पनि अत्यन्तै राम्रो छ। प्रशस्तरुपमा आँच र लिचीका बगैंचा छन् यहाँ। यहाँका प्रायजसो सबैका घरघरमै आँप र लिचीका बोट छन्। आधुनिक कृषि प्रविधिको उपयोगसँगै बगैचाको उचित ब्यवस्थान गरेर उत्पादकत्व बढाई सहज बजारीकरणसँगै आयआर्जन बढाउने परियोजनाको मुख्य उद्धेश्य रहेको प्रमुख लम्सालको भनाई छ। जसका कारण किसानलाई प्रत्यक्ष लाभ मिल्नेछ उनले थपे। किसानका माग बमोजिम जोन संचालनमा ल्याइएको हो। यहाँका किसानहरुका भेलाले चापाकोट र गल्याङ्का किसान समेटेर विश्वास पुरीको संयोजकत्वमा ९ सदस्यीय आँप लिचि जोन संञ्चालन समन्वय समिति गठन भएको छ। समितिले बगैंचा ब्यवस्थापनदेखि विरुवा रोप्नेसम्म र किसानलाई आवश्यक पर्ने कृषि औजार तथा मेशिनरी लगायत सिंचाईका योजनासम्मका काममा समन्वयको काम गर्ने छ। अहिले आँप लिची रोप्नका लागि खाडल खन्ने काम पूरा भएको छ। यसबर्ष झण्डैं सय हेक्टर क्षेत्रफलमा आँप र लिचीका बिरुवा लगाईने लक्ष्य छ। चितवनबाट १० हजार वटा बिरुवा खरिदगरी ल्याउने तयारी भैरहेको परियोजना प्रमुख लम्सालले जनाए। उनका अनुसार, आम्रपाली जातका आँप र शाही जातको लिची रोपिने भएको हो। यी दुबै फलले ३३ वर्षमै उत्पादन दिनेछन् र रैथाने भन्दा निकै कम उचाईका हुनेछन्। विभिन्न ब्यक्ति, फर्म, समूहगरी जोनमा १ सय जना किसान सूचिकृत छन्। प्रतिब्यक्ति २ सय रोपनीसम्म आँप र लिची रोप्न तयारी छ। मलखाद, खाद्यतत्व, रोगको उपचारलगायतका बारेमा प्रशिक्षित गराईएको छ। यसअघिका उत्पादन दिईरहेका पुराना बोटमा कीटनाशक औषधी छर्कनेसम्मका काम भएको संयोजक पुरीले बताए। परियोजनाले यहाँका ५ सय हेक्टर क्षेत्रफलमा आँप र लिचीका बिरुवा रोपेर चापाकोट र गल्याङ् नगरपालिकाका किसानका आयस्तरमा बृद्धि गर्ने लक्ष्यसहित परियोजना संचालनमा ल्याइएको प्राबिधिक प्रमुख इन्द्र सुवेदीको भनाई छ।"
व्यापार घाटा पौने १६ खर्ब,"काठमाडौं : आयातीत वस्तुको आकार बढ्दा मुलुकमा व्यापार घाटा चुलिँदै गएको छ। चालू आर्थिक वर्षको ११ महिनामा व्यापार घाटा १५ खर्ब ७७ अर्ब ३८ करोड ६० लाख पुगेको हो। आयात १७ खर्ब ६३ अर्ब पुग्दा निर्यात १ खर्ब ८५ अर्बमात्रै भएकाले २५ प्रतिशतले व्यापारघाटा वृद्धि भएको हो। भन्सार विभागले मंगलबार सार्वजनिक गरेको तथ्यांकअनुसार चालू आवको जेठसम्म आयातको आकार बढेर १७ खर्ब ६३ अर्ब २२ करोड ३० लाख पुगेको छ। यो गत वर्षभन्दा २७५ प्रतिशतले बढी हो। गत जेठसम्म यस्तो आयात १३ खर्ब ८३ अर्ब ३६ लाख रुपैयाँ थियो। आयात बढ्दा दिनप्रतिदिन विदेशी मुद्रा सञ्चितिमा परेको दबाब चुनौतीका रूपमा देखिएको छ। अन्तर्राष्ट्रिय स्तरमै पेट्रोलियम पदार्थको मूल्य, डलरको भाउ बढ्दा मूल्यवृद्धि चर्किएको पूर्वगभर्नर डा चिरञ्जीवी नेपाल बताउँछन्। अब आयातीत वस्तुको परिमाण उही भए पनि कुल रकम चुलिँदा समग्रमा आयातको आकार ठूलो देखिन्छ। यसको मूल्यवृद्धिको मार सबैले खेप्नु परेको छ। सरकारले आयात नियन्त्रणका उपाय अपनाए पनि कम हुन सकेको छैन। विदेशी वस्तु आयात रोक्दा पनि व्यापार घाटा निरन्तर बढिरहेको छ। आपूर्ति मन्त्रालयले १० प्रकारका वस्तु ल्याउन पूर्णरूपमा बन्देज गरेको छ। राष्ट्र बैंकले त्यसअघि नै ४० वटा वस्तु आयात गर्दा शतप्रतिशत र६ वटा वस्तु आयात गर्न एलसी खोल्दा ५० प्रतिशतको मार्जिनको व्यवस्था गरेकोे थियो। अझ अर्थमन्त्री शर्माले आगामी आर्थिक वर्षको बजेट प्रस्तुत गर्ने क्रममा भन्सार दर, अन्तःशुल्कलगायतका शुल्क हेरफेर हुँदा पनि आयात भने समग्रमा नियन्त्रण हुन सकेन। अर्थविद् रामेश्वर खनाल पेट्रोलियम पदार्थको मूल्य बढेकाले पनि आयातको आकार बढेको बताउँछन्। सरकारले आयात नियन्त्रण गर्ने भने पनि तुरन्तै गरेन। कडाइको हल्ला चल्नासाथ धेरै एलसी खुले। त्यसको भुक्तानी जेठमा गयो, उनले भने, सो अवधिमा व्यवसायीले चाहिनेभन्दा बढी परिमाणमा स्टक गरेकाले पनि ११ महिनामा व्यापार घाटा बढेको हो। उनका अनुसार स्थिति सुदृढ हुने लक्षण छैन। साउनसम्म पनि आयात नियन्त्रण हुन नसके कडाइ गर्नुपर्ने अवस्था आउने उनको तर्क छ। आयात बढ्नुको अर्को कारण नेपालमा परनिर्भरता बढ्नुले पनि हो। भएका अधिकांश उद्योग पनि चलेका छैनन्। अधिकांश उद्योग आयातीत वस्तुबाट सञ्चालन हुने भएकाले अहिले आयातमा कडाइ हुँदा व्यवसायी मारमा परेको निजी क्षेत्रको भनाइ छ। तथ्यांकले स्वदेशमै उत्पादन हुने कृषि उपजको आयातसमेत उच्च हुँदै गएको देखाएको छ। ११ महिनामा निर्यात भने १ खर्ब ८५ अर्ब ८३ करोड ७० लाख १८ हजार रुपैयाँको मात्रै भएको छ। गत वर्ष सोही अवधिमा १ खर्ब २१ अर्ब २५ करोड ३९ लाख ५९ हजार रुपैयाँको भएको थियो। निर्यात ५३३ प्रतिशतले वृद्धि भएको छ। तर, निर्यात बढे पनि त्यसबाट नेपाललाई खासै फाइदा पुग्न सकेको छैन। आयातको हिस्सा अधिक हुँदा मुलुकको व्यापार घाटा चुलिँदै गएको विज्ञहरू बताउँछन्। स्वदेशमा उत्पादन हुन नसक्दा व्यापारघाटा दिनप्रतिदिन बढ्दै गएको हो। यद्यपि देशभित्रै कृषिजन्य वस्तु उत्पादनमा जोड दिए पनि प्रभावकारी कार्यान्वयन हुन नसक्दा उत्पादकत्व भने बढ्न सकेको छैन।"
"अफगानिस्तानमा ६१ रेक्टरको भूकम्प : २५५ जनाको मृत्यु, ५०० बढी घाइते","काबुल : अफगानिस्तानमा शक्तिशाली भूकम्प गएको छ, जसका कारण २५५ जनाको मृत्यु भएको छ। यो संख्या अझ बढी हुन सक्ने सञ्चार माध्यमहरुमा उल्लेख छ। भूकम्प मापन यन्त्रले ६१ रेक्टर स्केलको भूकम्प मापन गरेको थियो। सो भूकम्पले धेरै नोक्सान हुने अनुमान गरिएको छ। अफगान अधिकारीहरूका अनुसार भूकम्पका कारण धेरै घरहरू भत्किएका छन् र भग्नावशेषले थिचिएर कम्तीमा २५५ जनाको मृत्यु भएको छ। हाल उद्धार कार्य सुरु गरिएको र मृतकको संख्या अझै बढ्न सक्ने बताइएको छ। गत वर्ष मात्र दुई दशक लामो युद्धबाट अफगानस्तान मुक्त भएको थियो। अधिकारीहरु यसलाई अफगानिस्तानको दोस्रो ठूलो संकट भएको बताउँछन्। अफगानिस्तानको सरकारी समाचार एजेन्सी बख्तरले २५५ जनाको मृत्यु भएको जनाएको छ। घटनास्थलमा हेलिकप्टर पठाइएको र उद्धार कार्य सुरु गरिएको उल्लेख गरेको छ। समाचार एजेन्सीका निर्देशक अब्दुल वाहिद रायनले ट्वीटरमा लेखेका छन्, 'पटिकामा करिब ९० घर ध्वस्त भएको छ। यी घरको भग्नावशेषमुनि दर्जनौं मानिस फसेको आशंका गरिएको छ।ु सामाजिक सञ्जालमा शेयर भइरहेका मानिसलाई हेलिकप्टरबाट उद्धार गरिएको देख्न सकिन्छ। तालिबान सरकारका उपप्रवक्ता बिलाल करीमीले भने, ' भूकम्पले पक्तिका प्रान्तका चार जिल्लालाई प्रभावित पारेको छ। यस प्रकोपमा देशका सयौं मानिसको ज्यान जाने र घाइते हुने अनुमान गरिएको छ। यस प्रकोपका कारण दर्जनौं घर ध्वस्त भएका छन्।' उनले सबै निकायलाई विपद् प्रभावित क्षेत्रमा तुरुन्तै टोली पठाएर पीडितलाई सहयोग गर्न आग्रह गरेको बताए। भूकम्पको धक्का छिमेकी राष्ट्र पाकिस्तानको राजधानी इस्लामावादलगायत धेरै सहरमा महसुस गरिएको छ। युरोपेली एजेन्सी ईएमएससीका अनुसार यो भूकम्प ५०० किलोमिटरको दायराभित्र महसुस गरिएको थियो। यसमा भारतका केही भागहरू पनि समावेश छन्। एजेन्सी"
रामेछापमा भरुवा बन्दुकसहित एक जना पक्राउ,"रामेछाप : गोकुलगंगा गाउँपालिका ६ मा घरमा लुकाइराखेको भरुवा बन्दुक जिल्ला प्रहरी कार्यालय रामेछापले नियन्त्रणमा लिएको छ । ग्यामकिरी बस्ने ६२ वर्षीयका आइते तामाङले आफ्नै घरभित्र लुकाएको भरुवा बन्दुक प्रहरीले नियन्त्रणमा लिएको जिल्ला प्रहरी कार्यालयका सूचना अधिकारी प्रहरी निरीक्षक राजुप्रसाद ढकालले जानकारी दिए । भरुवा बन्दुक लुकाइराखेको भन्ने सूचना प्राप्त हुनासाथ जिल्ला प्रहरी कार्यालय रामेछापबाट प्रहरी अधिकृतसहितको टोलीले तामाङको घरमा गई खानतलासी गरेको थियो। उनको घरबाट फलाम र काठले बनेको एउटा भरुवा बन्दुक र सोमा प्रयोग हुने बारुद अन्दाजी १० ग्राम, फलामको टुक्रासमेत फेला परेको निरीक्षक ढकालले बताए । बन्दुकसहित तामाङलाई नियन्त्रणमा लिइ जिल्ला अदालत रामेछापबाट दिन ७ म्याद थप गरी अनुसन्धान भइरहेको प्रहरीले जनाएको छ ।"
भाजपाले बनायो ओडिशाकी द्रौपदी मुर्मुलाई राष्ट्रपतिको उम्मेदवार : जिते देशकै पहिलो आदिवासी राष्ट्रपति बन्ने,"नयाँ दिल्ली : भारतमा एनडीएले राष्ट्रपति पदका लागि झारखण्डका पूर्व राज्यपाल द्रौपदी मुर्मुको नाम अनुमोदन गरेको छ। मंगलबार साँझ भाजपा संसदीय बोर्डको बैठकपछि उनको नाममा सहमति भएको हो । यस बैठकमा प्रधानमन्त्री नरेन्द्र मोदी, गृहमन्त्री अमित शाह र भाजपा अध्यक्ष जेपी नड्डा सहित पार्टीका सबै ठूला नेताहरू उपस्थित थिए। मुर्मुले २५ जुनमा उम्मेदवारी दर्ता गर्न सक्नेछिन् । बैठकपछि भाजपा अध्यक्ष जेपी नड्डाले बैठकमा २० वटा नामबारे छलफल भएको बताए। बैठकमा यसपटक पूर्वी भारतबाट दलित महिलालाई राष्ट्रपतिको उम्मेदवार बनाउने निर्णय भएको थियो । त्यसपछि मुर्मुको नाम अनुमोदन भएको हो । भारतीय प्रधानमन्त्री मोदीले उनलाई बधाई दिँदै भने, उनी महान राष्ट्रपति बन्नेछिन् भन्ने कुरामा म विश्वस्त छु।' भाजपाले तीन महिला द्रौपदी मुर्मु, छत्तीसगढका गभर्नर अनुसुया उइके र यूपीका गभर्नर आनन्दीबेन पटेललाई सम्भावित उम्मेदवारको सुचिमा राखेको थियो। झारखण्डको नवौं गभर्नर ६४ वर्षीया द्रौपदी मुर्मु ओडिशाको मयुरभञ्जकी हुन्। उनी ओडिशाको रैरङपुरबाट विधायक भएकी थिइन् । उनी गभर्नर बन्ने पहिलो ओडिया नेता हुन्। यसअघि उनी २००२ देखि २००४ सम्म भाजपाबीजेडी गठबन्धन सरकारमा मन्त्री पनि थिइन्। मुर्मु झारखण्डको पहिलो आदिवासी महिला गभर्नर हुन्। विपक्षीले पूर्व केन्द्रीय मन्त्री र तृणमूल कांग्रेस (टीएमसी) नेता यशवन्त सिन्हालाई राष्ट्रपतिको उम्मेदवार बनाएको छ। त्यसपछि सिन्हाले तृणमूल कांग्रेसबाट राजीनामा दिएका थिए । सामाजिक सञ्जालमा पोस्ट गर्दै उनले आफू राष्ट्रपति चुनावको दौडमा सामेल हुन तयार रहेको संकेत गरेका थिए। अब हुने राष्ट्रति चुनाव जितेमा द्रौपदी मुर्मु देशको पहिलो आदिवासी महिला राष्ट्रपति हुनेछिन् । उनीभन्दा अगाडि दलित वर्गका केआर नारायणन र वर्तमान राष्ट्रपति रामनाथ कोविन्द राष्ट्रपति बनेका छन्। तर यो चुनाव मुर्मले जिते आदिवासी समुदायकी पहिलो राष्ट्रपति र प्रतिभा पाटिलपछि यो पदमा पुग्ने दोस्रो महिला हुनेछिन् । भारतमा नयाँ राष्ट्रपति चयनको प्रक्रिया असार १५ बाट सुरु भएको छ । उम्मेदवारी दर्ताको अन्तिम मिति असार २९ गते छ । चुनाव गराउनु पर्ने भएमा यही जुलाई १८ मा चुनाव हुने र जुलाई २१ मा नतिजा आउनेछ । भास्कर"
"टर्कीद्वारा संयुक्त राष्ट्रसङ्घ, रुस र युक्रेनको संयुक्त बैठक आह्वान",आङकारा : टर्कीले युक्रेनका लागि संयुक्त बैठकको आह्वान गर्ने भएको छ। युक्रेनमा जारी रुसी हमलाक विषयमा टर्कीले बैठकको आह्वान गर्ने भएको हो। टर्कीले स्तानबुलमा बैठक आह्वान गरेको छ। आगामी हप्ता चार दिनका लागि सो बैठकको आह्वान गर्ने भएको हो। यस विषयमा आवश्यक छलफलका लागि टर्कीको सैनिक प्रतिनिधिमण्डल यसै हप्ता रुस जाने भएको छ। सो बैठकमा संयुक्त राष्ट्रसङ्घका महासचवि एन्टोनियो गुटर्रेस पनि सहभागी हुने समाचारमा जनाइएको छ। संयुक्त राष्ट्रसङ्घले रुस र युक्रेनलाई शान्ति स्थापनाका लागि पहल गर्न आग्रह गर्दै आएको छ। साथै युक्रेनमा जारी रहेको हिंसाका कारण त्यहाँबाट खाद्यान्नलगायतका सामान निर्यात गर्ने बाटो पनि बन्द भएको छ। यी खाद्यान्न निर्यातका लागि करिडोर स्थापना गर्न संयुक्त राष्ट्रसङ्घले आग्रह गर्दै आएको छ। सो प्रयोजनका लागि सहमति जुटाउन पनि रुस र युक्रेनको सहभागितामा टर्कीले सो बैठकको आयोजना गरिएको टर्कीले जनाएको छ। रासस
बक्सिङको विवाद राखेपमा,"काठमाडौं : नेपाल बक्सिङ संघका बहुसंख्यक पदाधिकारीले राष्ट्रिय खेलकुद परिषद् (राखेप) मा ध्यानाकर्षण गराएका छन्। अध्यक्ष राम अवालेले विगत लामो समयदेखि परिवार जसरी बक्सिङ संघ चलाइराखेको, संघका निर्वाचित उपाध्यक्ष, महासचिव, सचिव, कोषाध्यक्ष र बहुमत सदस्यहरूलाई पाखा लगाउँदै आफू अनुकुल र एकलौटी निर्णयहरू गर्दै आएको र कार्यकाल समाप्त भएको संघमा विधान विपरित सदस्यहरू मनोनीत गरेको आरोप लगाउँदै राखेप सदस्यसचिव टंकलाल घिसिङलाई ध्यानाकर्षण गराएका हुन्। संघका उपाध्यक्ष किरणबहादुर श्रेष्ठ, महासचिव सविन भट्टाचार्य, सचिव दिनेश सिंह, कोषाध्यक्ष गौतम सुजखु र केन्द्रीय सदस्य ओमनारायण श्रेष्ठले सदस्यसचिव घिसिङलाई ध्यानाकर्षण पत्र बुझाएका थिए। चार बुँदे ध्यानाकर्षण पत्रमा महासचिव र कोषाध्यक्षलाई काम गर्ने वातावरण मिलाइदिनु पर्ने, राखेपले हस्तक्षेपकारी भूमिका निर्वाह गर्नुपर्ने, संघको निर्णय पुस्तिका नियन्त्रणमा लिई छानविन गर्नुपर्ने र संघको प्रादेशिक संरचना गठन गर्दा अध्यक्ष इतरका पदाधिकारीको सहमतिमा गरिनुपर्नेलगायत माग गरिएको छ। बक्सिङ संघका बहुसंख्यक पदाधिकारीको ध्यानाकर्षण पत्र बुझ्दै सदस्यसचिव घिसिङले संघभित्र देखिएको विवाद समाधानका लागि जतिसक्दो चाँडो पहल गर्ने प्रतिवद्धता जनाएका थिए।"
पेट्रोलियम पदार्थको मूल्य नघटाउने सरकारको संकेत,"काठमाडौं : सरकारले पेट्रोलियम पदार्थको मूल्य नघटाउने संकेत गरेको छ। सरकारले पेट्रोलियम पदार्थको मूल्य बढाएकोमा चौतर्फी विरोध भइरहँदा स्वचालित मूल्यको आधारमा मूल्य निर्धारण गर्ने उल्लेख गरेको छ। बुधबार राष्ट्रिय सभाको बैठकमा बोल्दै उद्योग, वाणिज्य तथा आपुर्ती मन्त्री दिलेन्द्र प्रसाद बडूले पेट्रोलियम पदार्थको मूल्य बढेर नै आएकाले घटाउन नसकिने बताएका हुन्। उनले युक्रेन र रुसबीच द्वन्द्वले अन्तराष्ट्रिय बजारमा नै मूल्य बढेकाले नेपाल आयल निगमले घटाउन नसक्ने बताए। उनले यसअघि नै पेट्रोलियम पदार्थमा प्रतिलिटर १० रुपैयाँ कर बापतको छुट दिइसकेका र तत्काल मूल्य घटाउन नसकिने बताए। उनले अहिले पनि निगम घाटामा नै रहेको जानकारी गराए। उनले सरकारी निकायमा २० प्रतिशत खपत घटाउन तयारी भएको बताए। सांसदहरुले स्वचालित मूल्यवृद्धि भनेपनि १५१५ दिनमा घटबढ हुनुपर्नेमा साप्ताहिक रुपमा भएको भन्दै आपत्ति जनाएका छन्। आइतबार राति १२ बजेदेखि लागू हुने गरी नेपा आयल निगमले पेट्रोलियम पदार्थको मूल्य बढाएको हो। मूल्यवृद्धिअनुसार पेट्रोल प्रतिलिटर १९९ र डिजेलमट्टितेलको मूल्य प्रतिलिटर १९२ रुपैयाँ पुगेको छ। निगमले पेट्रोलको साविकको खुद्रा बिक्री मूल्यमा २१ रुपैयाँले वृद्धि गरी प्रतिलिटर १९९ रुपैयाँ तथा डिजेल र मट्टितेलको साविकको खुद्रा बिक्री मूल्यमा २७ ले वृद्धि गरी प्रतिलिटर १९२ रुपैयाँ कायम गरिएको जनाएको छ। त्यस्तै हवाई इन्धन (आन्तरिक) तर्फ १९ ले वृद्धि गरी प्रतिलिटर १८५ र हवाई इन्धन (बाह्य) तर्फ अमेरिकी डलर सयले वृद्धि गरी प्रतिकिलो लिटर अमेरिकी डलर १,६४५ कायम गरिएको जनाएको छ। अन्य समयको तुलनामा यसपटकको मूल्यवृद्धि उच्च छ। अब सार्क राष्ट्रका मुलुकहरूको तुलनामा नेपाल सबैभन्दा बढी मूल्यमा पेट्रोलियम पदार्थ बिक्री गर्ने मुलुक बनेको छ। नेपाली महँगो मूल्यमा खरिद गर्न बाध्य नागरिक बनेका छन्।"
चिकित्सकको प्रेस्क्रिप्सन बिना औषधि बेचबिखन गर्ने फार्मेसी सञ्चालकसहित चार जना पक्राउ,"काठमाडौं : लागूऔषध दुर्व्यसनमा परेका व्यक्तिहरुलाई चिकित्सकको प्रेस्क्रिप्सन बिना औषधि बेचबिखन गर्ने फार्मेसी सञ्चालकसहित चार जनालाई प्रहरीले पक्राउ गरेको छ। पक्राउ पर्नेहरूमा धादिङ गंगाजमुना गाउँपालिका५ घर भई हाल काठमाडौं तारकेश्वर नगरपालिका५ लोलाङस्थित गंगाजमुना फार्मेसी संचालन गरी बस्ने ४२ वर्षीय डिल बहादुर कार्की, नुवाकोट ककनी गाउँपालिका१ स्थायी वतन भएका २२ वर्षीय राज कुमार तामाङ, २२ वर्षीय सानु तामाङ र काठमाडौं तारकेश्वर नगरपालिका५ गोलढुङ्गा बस्ने २४ वर्षीय संजय पुतुवार रहेका छन्। गंगाजमुना फार्मेसीमा बिना इजाजत अवैध रूपमा औषधिहरु वेचबिखन गर्ने गरेको भन्ने सूचनाको आधारमा प्रहरी वृत्त बालाजुबाट खटिएको प्रहरीले अनुसन्धानको क्रममा संलग्नता देखिएपछि उनीहरूलाई पक्राउ गरेको हो। साथै फार्मेसीबाट स्पास्पेन ४ सय ५० ट्याब्लेट, ट्रमा २ सय ४० ट्याब्लेट र ट्रमाडोल ५ सय क्याप्सुल प्रहरीले बरामद गरेको छ। उनीहरूलाई थप अनुसन्धान तथा कारबाहीको लागि औषधि व्यवस्था विभाग बिजुलीबजार काठमाडौंमा पठाइएको छ।"
कञ्चनपुरमा बसको ठक्करबाट साइकल यात्रुको मृत्यु,महेन्द्रनगर : कञ्चनपुरको बेदकोट नगरपालिका७ स्थीत सुडामा बसले ठक्कर दिँदा साइकलमा सवार एक महिलाको मृत्यु भएको छ। बुधबार बिहान महेन्द्रनगरबाट धनगढीतर्फ जाँदै गरेको ना ४ ख ८०७७ नम्बरको बसले ठक्कर दिंदा स्थानीय की ३० वर्षीया विमला जोशीको मृत्यु भएको प्रहरीले बताएको छ। सडक पार गरिरहेको अवस्थामा बसले ठक्कर दिएको प्रहरीले जनाएको छ। बस चालक भीमदत्त नगरपालिकाको७ का ४० वर्षीय राजेन्द्रप्रसाद जोशीलाई नियन्त्रणमा लिएको जिल्ला प्रहरी कार्यालय कञ्चनपुरले जनाएको छ। घटनापछि स्थानीयहरुले पूर्वपश्चिम राजमार्ग अवरुद्ध गरेका छन्। राजमार्ग क्षेत्रमा पटकपकट चालकको लापरबाहीका कारण दुर्घटना हुने गरेको भन्दै स्थानीयले सडक अवरुद्ध गरेका हुन्। प्रहरी सडक सुचारु गर्न प्रयास गरे पनि बस व्यवसायी समितिको मान्छे घटना स्थलमा नआएसम्म सडक अवरुद्ध गर्ने स्थानीयले बताएका छन्।
कल बाइपास संचालन गरेको अभियोगमा भारतीय नागरिक पक्राउ,"पर्सा : वीरगंज महानगरपालिका२ स्थितबाट कल बाइपास (भिओआईपी) संचालन गरेको अभियोगमा भारत उत्तर प्रदेश जौनपुर थाना बादशाहपुर ग्राम टेलाकुवा ठेगाना भएका ३८ वर्षीय ईरफान सुफियान खानलाई मंगलबार दिउँसो प्रहरीले पक्राउ गरेको छ। खानले वीरगंजस्थित भाडाको घरमा ईलेक्ट्रोनिक मेसिनहरू जडान गरी गैरकानूनी ढंगबाट राजश्व चुहावट गर्दै कल वाइपास सेन्टर संचालन गरेको भन्ने सूचनाको आधारमा नेपाल प्रहरी प्रधान कार्यालय साईबर ब्यूरो तथा जिल्ला प्रहरी कार्यालय पर्साबाट खटिएको संयुक्त टोलीले घर तलासी गर्दा कल वाइपासमा प्रयोग भएका विभिन्न सामानहरू फेला पारी उनलाई पक्राउ गरेको हो। उनको कोठाबाट ३२ पोर्टको भिओआईपी गेटवे १ थान, राउटर २ थान, ईन्भटर १ थान, नेपाल टेलिकमको सिमकार्ड ४० थान र एनसेलको सिमकार्ड ५८ थान प्रहरीले बरामद गरेको छ। उनीमाथि दूर सञ्चार ऐन, २०५३ अन्तर्गतको कसूरमा प्रहरीबाट थप अनुसन्धान भइरहेको छ।"
कसौटीमा कर्मचारीतन्त्र,"नेपालको कर्मचारीतन्त्र कानुनद्वारा संगठित छ। यसको आधुनिक इतिहास ६६ वर्ष पुरानो छ। मुलुकले अभ्यास गरेका हरेक प्रकारका राजनीतिक प्रणालीको इमान्दार आज्ञापालकको रूपमा कर्मचारीतन्त्रले आफ्नो पहिचान बनाएको छ। कर्मचारीतन्त्रको औपचारिक नाम निजामती सेवा हो। विषय वा प्रसंगअनुसार राष्ट्रसेवक भनेर पनि यसलाई चिनिन्छ। कन्भिन्स, कोअपरेट, कमान्ड र कन्ट्रोलको तरिका अपनाएर कर्मचारी पंक्तिलाई अनुशासित, गतिशील, उत्पादनशील र उत्तरदायी बनाउन सक्ने हैसियत निजामती सेवाको शीर्ष तहलाई प्राप्त छ। सामूहिक सोच, समझदारी र सहक्रिया (सिनर्जी) कर्मचारीतन्त्रका शक्तिका स्रोत हुन्। सर्वविदितै छ कि राज्यको शासन राजनीतिक नेतृत्वबाट हुन्छ। प्रशासन कर्मचारीबाट हुन्छ। राजनीतिक नेतृत्व निर्वाचनबाट शासनमा जोडिन आइपुग्छ। निजामती कर्मचारी लोकसेवा आयोगको कडा जाँच उत्तीर्ण गरेर आउँछ। राजनीतिक नेतृत्वलाई उमेर र शैक्षिक योग्यताको हद लाग्दैन। कर्मचारीलाई पदअनुसारको न्यूनतम शैक्षिक योग्यता र उमेरको हद लागू हुन्छ। राजनीतिक नेतृत्व बढीमा पाँच वर्षसम्म मात्र बहाल हुन पाउँछ। कर्मचारी ५८ वर्ष पुग्दासम्म बहाल रहन्छ। यसरी हेर्दा संस्थागत सम्झना (इन्स्टिच्युसनल मेमोरी) जोगाउने काम कर्मचारीतन्त्रको हो। महत्त्वका दृष्टिले राजनीतिक नेतृत्व मस्तिष्क हो भने कर्मचारीतन्त्र मुटु हो। कर्मचारीतन्त्रको विश्वव्यापी चरित्र कस्तो छ भने यसले जुनसुकै काम पनि कानुनले तोकेको प्रक्रियाअनुसार सम्पादन गर्छ। स्वाभाविक रूपमा प्रक्रियाअनुसार काम गर्दा समय लाग्छ। फलस्वरूप नतिजा निस्कन विलम्ब हुन्छ। कर्मचारीतन्त्रको यस्तो चरित्रले अत्यावश्यक सेवालाई समेत सुस्त वा मन्द बनाइदिन्छ। यस्तो प्रक्रियामुखी र विलम्बकारी कर्मचारीतन्त्रउपर तिखो टिप्पणी गर्दै प्रसिद्ध वैज्ञानिक अल्बर्ट आइन्स्टाइनले कर्मचारीतन्त्र सबै राम्रा कामको मृत्यु हो (ब्युरोक्रेसी इज द डेथ अफ अल साउन्ड वर्क) भनेका छन्। अर्का विद्वान् जेमी लर्नरले पनि कर्मचारीतन्त्र ढुसी जस्तै हो त्यसले हरेक चिज दूषित गर्छ (ब्युरोक्रेसी इज लाइक अ फंगस द्याट कन्टामिनेटस एभ्रिथिङ) भनेका छन्। यी भनाइले कर्मचारीतन्त्रको परम्परागत चरित्र र मूल्यमान्यतामा आमूल रूपान्तरण जरुरी छ भन्ने अनिवार्यता दर्शाउँछ। नेपालको कर्मचारीतन्त्र पनि रूपान्तरणबाट गुज्रनुको विकल्प छैन। नेपालमा बहुलवादमा आधारित बहुदलीय प्रतिस्पर्धात्मक संघीय लोकतान्त्रिक गणतन्त्रात्मक संसदीय शासन व्यवस्था छ। लोकतान्त्रिक व्यवस्थाले खुला समाजको पक्षपोषण गर्दछ। शिक्षादीक्षाले व्यक्तिको खुला समाजमा रहने रुचि बढाउँछ। सूचना तथा सञ्चार प्रविधिको विकास र प्रयोगले समाजको खुला हुने दरलाई बढाउँछ। सञ्चार क्षेत्रको त काम नै खुला समाजको वकालत गर्नु हो। एक अध्ययनअनुसार सूचनाको ८० प्रतिशत स्रोत सरकार हो। सञ्चार क्षेत्र सधैं सरकारका क्रियाकलापमा केन्द्रित हुन्छ र भेटेसम्मको सूचना बाहिर ल्याइदिन्छ। सरकारी सूचना बाहिर आउँदा समाज तरंगित हुन्छ। कहिले शासनप्रशासनको प्रशंसा हुन्छ। कहिले आलोचना हुन्छ। कहिले त सरकार गम्भीर शंकाको घेरामा पर्छ र नैतिकताको प्रश्न उठछ। त्यसैले वर्तमान युगमा शासनप्रशासनको चरित्र खुला समाजसापेक्ष हुन जरुरी छ। निजामती सेवा ऐन, २०४९ को प्रस्तावनामै निजामती सेवालाई सक्षम, सुदृढ, सेवामूलक र उत्तरदायी बनाउने उल्लेख छ। यसलाई व्यवहारमा उतार्न प्रत्येक कर्मचारी ज्ञान, सीप र सोचमा अब्बल हुनुपर्छ। निष्ठा, नैतिकता र सेवाभावले ओतप्रोत हुनुपर्छ। इमान, जमान र विवेकमा अचुक हुनुपर्छ। अनुशासन, अग्रसरता र आज्ञाकारितामा उत्कृष्ट हुनुपर्छ। देश र जनताको सेवामा सदा समर्पित हुनुपर्छ। लोभ, स्वार्थ र पक्षपातबाट सधैं टाढा रहनुपर्छ। काममा निष्पक्षता, तटस्थता र पारदर्शिता कायम राख्न सक्नुपर्छ। निजामती सेवाको पहिचान र स्वाभिमानप्रति हरपल सजग भइरहनु पर्छ। अहिले त निजामती सेवाका सचिव, सहसचिव, उपसचिवको सरुवा छिटोछिटो भएको देखिन्छ। न त कुनै तालिका छ न योग्यता र अनुभवको आधार छ। मुख्यसचिव पद सम्पूर्ण कर्मचारीको अभिभावक हो। मुख्यसचिवको दृष्टि सबै कर्मचारीमा पर्नुपर्छ। मुख्यसचिवलाई मातहतको ठूलो संख्याका कर्मचारीको साथ सहयोग र सम्मान मिलिरहेको हुन्छ। त्यही साथ सहयोग र सम्मानबाट प्राप्त ऊर्जाले आफ्नो भूमिका निष्पक्ष, तटस्थ र प्रभावकारीरूपमा निर्वाह गर्न मुख्यसचिवलाई समर्थवान् बनाउँछ। मुख्यसचिव पद निजामती सेवाको ताज हो। यो पदले सिंगो निजामती सेवालाई आलोकित, अनुप्राणित र अभिप्रेरित गर्न सक्नुपर्छ। शासन प्रक्रिया भिजन, डिसिजन र एक्सनमा आधारित हुन्छ। भिजन राजनीतिक नेतृत्वले दिन्छ। डिसिजन नेतृत्व र कर्मचारीको शीर्षतह संलग्न भएर हुन्छ। एक्सन कर्मचारीतन्त्रको काम हो। राजनीतिक नेतृत्वहरू प्रायजसो सबैले यसो गर्ने र उसो गर्ने भनिरहेका हुन्छन्। जब ती भनाइ सरकारी दस्तावेजमा लेखिन्छन्, स्वीकृत हुन्छन् र कार्यान्वयनमा जान्छन्। त्यो अवस्थामा कर्मचारीतन्त्रको प्रतिबद्धता र स्वामित्वसमेत मिसिएको हुन्छ। एक्सन उपर सुनिने गुनासोको जिम्मा कर्मचारीतन्त्रले लिनुपर्छ। पछिल्ला वर्षहरूमा घटनाक्रमलाई नियाल्दा कर्मचारीतन्त्रको पहिचान, अडान र सेवाभाव डगमगाएको आभास हुन्छ। सेवा प्रवाहको कुरा गर्दा राष्ट्रिय परिचयपत्र, नागरिकता, पासपोर्ट, ड्राइभिङ लाइसेन्स आदि बनाउन नागरिकले व्यहोरेको सास्ती भनिसाध्ये छैन। मालपोत, भूमिसुधार, नापी, यातायातजस्ता कार्यालयबाट हुनुपर्ने काम पनि उस्तै झन्झटिलो छ। राजस्व बुझाउन पनि उस्तै हैरानी छ। सुरक्षा र न्यायमा पहुँच कति खर्चिलो र विलम्बकारी छ। त्यसको पीडा जसले व्यहोरेको छ उसैलाई थाहा छ। पूर्वाधार विकास आयोजना वर्षौंसम्म पूरा नहुने रोग घट्लाभन्दा झन् बढेको छ। बजेट कार्यान्वयनमा पुँजीगत खर्च कम हुने गरेको समस्या कैयौं वर्षदेखि दोहोरिँदै आएको छ। विद्यालयमा नयाँ शैक्षिक सत्र सुरु भइसक्दा पनि पाठ्यपुस्तक उपलब्ध हुँदैन। खेतीपातीको सिजन सुरु भइसक्छ तर मलबिउ उपलब्ध हुँदैन। सरकारी विद्यालयको शिक्षालाई पत्याउनै छोडे। सरकारी अस्पतालको सेवास्तर पनि गतिलो छैन। यसरी समस्या कम होलान् भनेको झन् बढ्दैछन्। के यी कर्मचारीतन्त्रले सम्हाल्ने विषय होइनन् ? अन्तर्राष्ट्रिय सम्बन्ध, वैदेशिक सहयोग र राष्ट्रिय सुरक्षाका संवेदनशील विषयहरूसमेत गम्भीर ढंगले उठिरहेका छन्। सरकारी गोपनीयता वर्तन पर्ने विषयहरू पनि चर्चामा आएका छन्। कूटनीतिक मर्यादा ख्याल गर्नुपर्ने विषयहरू पनि सतहमा प्रकट भएका छन्। यीलगायतका विषयमा अपनाउन पर्ने सावधानी वा दिनुपर्ने सुझाव वा लिनुपर्ने अडानमा समेत कर्मचारीतन्त्र फितलो हुँदै गएको जानकारहरूले विश्लेषण गरिरहेका छन्। वर्तमान संघीय संरचनामा समेत नेपाल सरकारकै खटनपटनमा प्रदेश तथा स्थानीय तहका उच्च पदमा कर्मचारी जाने भएकाले मुलुकको सिंगो कर्मचारीतन्त्रको चेन अफ कमान्ड नेपाल सरकारका मुख्यसचिवमा निहित छ। मुख्यसचिव, सचिव पदलाई नेपाल सरकारका मुख्यसचिव वा सचिव भन्ने चलनले पनि यी पदमा पदासीन हुने पदाधिकारीले धेरै जतन गर्न वा सुधार गर्न सक्छन् भन्ने भाव प्रष्टिन्छ। तर पनि सरकारका मुख्यसचिव, सचिवले गरेका पहलको जानकारी कहिल्यै सुन्न पाइँदैन। बाहिर आउँदैन। किन कर्मचारीतन्त्रको नेतृत्व यति फितलो ? आवरणमा हेर्दा कर्मचारीतन्त्र कमजोर छ भन्न मिल्दैन। पछिल्लो समयमा त निजामती सेवा समावेशी भएको छ। एकसेएक शैक्षिक योग्यता भएका, देशविदेशको तालिम हासिल गरेका, उपसचिव, सहसचिवमा लिखित परीक्षाबाटै पदोन्नति भएकाहरू नै अहिले मुख्यसचिव, सचिव पदमा आसीन हुनुहुन्छ। यो अवस्था हुनु भनेको निजामती नेतृत्व जवान हुनु हो। ऊर्जाशील हुनु हो। यस्तो समयमा सिस्टम बस्नुपर्ने हो। कर्मचारीतन्त्रले स्यावासी कमाउन पर्ने हो। तर घुस नख्वाई कर्मचारीले कामै गर्देनन् भन्ने आमधारणा बनेको छ। के यस्ता आरोप सुन्ने मात्र हो ?। सम्बोधन गर्न पर्दैन ? निजामती जीवनमा निजामती सेवा ऐन, २०४९ जारी हुनुलाई विशेष रूपले हेरिन्छ। यो ऐनले जेष्ठता प्रणालीमा आधारित निजामती सेवालाई योग्यता प्रणालीमा रूपान्तरण गर्ने मार्गप्रशस्त गरेको हो। फलस्वरूप साविकमा राजपत्रांकित तृतीय श्रेणीसम्म मात्र खुला प्रवेशको व्यवस्था भएकोमा यो ऐनले राजपत्रांकित प्रथम श्रेणीसम्मका पदमा खुला प्रवेशको व्यवस्था गयो। यो व्यवस्थाले शाखा अधिकृत भएको व्यक्ति सात वर्षमै सहसचिव हुन सक्ने र सहसचिव भएको सात आठ वर्षमा सचिव हुन सक्ने सम्भावनाको ढोका खोल्यो। अर्कोकुरा यो ऐनले काठमाडौं र दुर्गम क्षेत्रमा गएर काम गर्नुमा बढुवाका दृष्टिले साविकमा जस्तो अंक प्राप्तिको ठूलो अन्तरलाई घटाइदियो। यसो हुँदा कर्मचारीेका लागि फास्टट्र्याकबाट वा रेगुलरबाट बढुवा हुन काठमाडौं उपत्यकाभित्रको पदस्थापन नै उपयुक्त ठहरियो। फलस्वरूप कर्मचारी जसरी पनि उपत्यका नछोड्नमा भएभरको शक्ति लगाउन थाले। यही कारणले निजामती प्रशासन खलबलिन थालेको हो। अहिले त निजामती सेवाका सचिव, सहसचिव, उपसचिवको सरुवा छिटोछिटो भएको देखिन्छ। न त कुनै तालिका छ न योग्यता र अनुभवको आधार छ। राजनीतिक हस्तक्षेपका कारणबाट यस्तो भएको भनेर तर्क गरिन्छ। यसले सिद्धान्त भन्दा स्वार्थलाई प्रश्रय दिएको प्रष्ट छ। यस्तो अवस्थाले संस्थागत सम्झनासमेत मासिने जोखिम बढेको छ। यसको मार प्रदेश र स्थानीय तह पनि खेप्न बाध्य छन्। सरुवालाई निश्चित मापदण्डका आधारमा व्यवस्थापन गर्न मुख्यसचिव तथा सचिवहरूले राजनीतिक नेतृत्वलाई सम्झाउन, बुझाउन र आवश्यक परे अडान लिन सकेको भए आजको अवस्था आउने थिएन। सो हुन नसक्दा स्थापित मान्यताहरू भत्किँदै गए। अहिले त एक प्रकारले व्यक्तिगत स्वार्थ र तदर्थवादमा प्रशासन चलिरहेको प्रतीत हुन्छ। यसैगरी चल्दै जाने हो भने निजामती सेवाको बचेकुचेको साख पनि गुम्नेछ। के मुख्यसचिव, सचिवहरू यस्तै मूकदर्शक भइरहने हो ?। कुनै पद्धति बसाएर सरुवालाई व्यवस्थित गर्न सकिँदैन ? जगजाहेर छ, मुलुकमा राजनीतिक प्रणाली बदल्ने मिसनमा कर्मचारीतन्त्रले उदार भएर साथ दिएको हो। त्यसैले शासन व्यवस्थालाई जीवन्त बनाउन पनि कर्मचारीतन्त्रको उत्तिकै जिम्मेवारी छ। प्रत्येक कर्मचारीले यस कुरालाई गहिरोसँग मनन् गर्नुपर्छ। संघीय संरचनामा गएपछि तीन तहका सरकारको गठन तथा सञ्चालनमा निजामती पंक्ति सहर्ष समायोजन हुन चाहेको देखिएन। अहिले पनि यससम्बन्धी मुद्दाहरू सर्वोच्च अदालतमा विचाराधीन छन्। कताकता निजामती सेवा सामूहिक सोच, शक्ति र राष्ट्रसेवाबाट विचलित भएर व्यक्तिगत स्वार्थ र लाभमा केन्द्रित हँुदै गएको दृष्टिगोचर हुन्छ। इमान्दार भएर भन्न पर्दा यतिखेर कर्मचारीतन्त्र कसौटीमा छ। परीक्षाको यो घडीमा मुख्यसचिव र करिब ६ दर्जन संख्यामा रहनु सचिवहरूले एकपटक आफूले खाएको शपथ सम्झेर देश र जनताको हितमा संवेदनशील हुनुपर्छ। साथै कर्मचारीतन्त्रको पहिचान, अडान र सेवाभाव बढाउने सुधारात्मक प्रयासमा गम्भीरतापूर्वक लाग्नु श्रेयष्कर हुन्छ।"
पेट्रोल खपत घटाउने सरकारको तयारी,"काठमाडौं : पेट्रोलियम पदार्थको मूल्य आकाशिँदै गएपछि सरकारले खपत घटाउने तयारी गरेको छ। उद्योग, वाणिज्य तथा आपूर्ती मन्त्री दिलेन्द्रप्रसाद बडूले सरकारी निकायको पेट्रोल खपत कम्तिमा २० प्रतिशत घटाइने बताए। प्रतिनिधिसभा बैठकमा बोल्दै मन्त्री बडूले सरकारी निकायमा हुने पेट्रोल खपत घटाउन लागिएको बताएका हुन्। पेट्रोलियमको खपत घटाउन सरकारले हप्तामा दुई दिन बिदा दिने घोषणा गरेको थियो। तर, चौतर्फी विरोध भएपछि एक महिनामै निर्णय फिर्ता लिइसकेको छ। विद्युतको प्रयोग बढाउनुका साथै पेट्रोलियम पदार्थको प्रयोग घटाउनेतर्फ सरकारले गृहकार्य गरिरहेको उनले बताए। नेपाल आयल निगमले पेट्रोलियम पदार्थको खपत घटाउन हप्तामा दुई दिन बिदासहित १० बुँदे सुझाव दिए पनि सरकारले कुनै उपाय अबलम्बन गरेको छैन। पेट्रोलियमको मूल्य वृद्धिले व्यापारघाटा बढाउनुका साथै मुद्रास्फिती पनि बढेको छ। कुल आयातमा पेट्रोलको हिस्सा २० प्रतिशत छ। मूल्य अधिक बढेकाले थोरै मात्रामा खपत गर्दा पनि विदेशी मुद्रा सञ्चिति बाहिरिने भएपछि सरकारले खपत कम गराउने नीति अपनाउने तयारी गरेको हो। सरकारले चालू आर्थिक वर्षयता झण्डै ३ खर्बको पेट्रोलियम पदार्थ आयात गरिसकेको छ। पछिल्लो समयमा पेट्रोलियम पदार्थको भारी मूल्य वृद्धि गरेसँगै सरकार आलोचित भइरहेको छ। सरकारले पछिल्लो समयमा मूल्यवृद्धि गरेपछि उपभोक्ताले १ सय ९९ मा प्रतिलिटर पेट्रोल र १ सय ९२ मा प्रतिलिटर डिजेलमट्टीतेल उपभोक्तालाई बिक्री गर्दै आएको छ। मन्त्री बडू अन्तर्राष्ट्रिय बजारमा निरन्तर मूल्य बढिरहेको कारण यहाँ पनि मूल्य बढाइएको बताउँछन्। रुसयुक्रेन युद्धका कारण अन्तर्राष्ट्रिय बजारमै पेट्रोलियम पर्दाथको मूल्य बढिरहेको छ। सांसदहरुले मंगलबारको संसदमा पेट्रोलियम पर्दाथको मुल्य बृद्धिको कारण मागेका थिए। सभामुखको रुलिङ अनुसार मन्त्री बडुले अन्तर्राष्ट्रिय बजारलाई कारण देखाएर मूल्य बढाइएको जवाफ दिए पनि सांसदहरुले चित्त नबुझाएका हुन्। सांसद नवीना लामाले उद्योग मन्त्री संसदमा गैरजिम्मेवार ढंगले प्रस्तुत भएको बताइन्। इन्धनको मूल्य भारी वृद्धी हुँदा निमुखा जनताले चुल्हो बाल्न सक्ने स्थिति छैन, उनले भनिन्,तर, उद्यागमन्त्री भने नालायक र गैर जिम्मेवार ढंगले प्रस्तुत भए चारैतिर हाहाकार र संकटको स्थिति आइसकेको बेला यसरी प्रस्तुत हुनु संसदको व्यग्ंय भएको उनले टिप्पणी गरिन्। निगमले भारी मूल्य वृद्धि गर्दा पनि अझै मासिक ४ अर्बभन्दा बढी घाटा रहेको दावी गरिरहेको छ। साउनदेखि स्वचालित मूल्यमा जाने तयारीका साथ परल मूल्यमा पुग्ने गरी मूल्य वृद्धि गरिएको निगमले जनाएको छ। सांसद गंगा चौधरीले संसदमा बोल्दै आयल निगम घाटामा जाने कारण पत्ता लगाउन सरकारसँग माग गरेकी छन्। निगमको प्रसासनिक खर्च पनि अत्याधिक छ। यसका साथै डिलरलाई दिने कमिसनलगायतका कारण पनि उपभोक्ताले चर्को मूल्यमा पेट्रोलियम पदार्थ किन्नुपरेको छ। सरकारलाई चुहावट नियन्त्रण गर्न नसकेको, जनता भन्दा व्यापारीमुखी रहेको आरोप लाग्ने गरेको छ। सांसद योगेश भट्टराईले पेट्रोलियम पदार्थमा अतिरिक्त राजस्व घटाउनुपर्ने बताए। पूर्वाधार शुल्क लगायत अन्य शुल्क पनि घटाउन उनले जोड दिए। हामी सस्तो बजार खोज्न नजाने?, सांसद भट्टराई भन्छन्,एकाधिकार बजारमा मात्रै किन गएका छौं? सरकारले अस्वभाविक कर लिने गरेको छ। निगमले इन्डियन आयल कर्पोरेसनबाट १ सय ३१ रुपैयाँ ९१ पैसामा पेट्रोल खरिद गर्छ। सरकारले पेट्रोलबाट ६५६१, डिजेलबाट ४९५३, मट्टीतेलबाट १३९५ रुपैयाँ राजस्व उठाउँछ। निगमले प्रशासनिकलगायत विविध शीषर्कमा भारी शुल्क लिने गरेकाले उपभोक्ताले चर्को मूल्यमा पेट्रोल, डिजेल खरिद गर्नुपरेको छ। सांसद राजेन्द्र लिङदेन भन्छन,इन्धनमा अत्याधिक कर लगाइएको छ। सरकारको यसतर्फ ध्यान जान सकेको छैन। उनले पेट्रोलियम पदार्थको मूल्यवृद्धी रोक्ने सरकारको योजना मागेका छन्। सांसद भिम रावलले एलपी ग्यासको विस्थापनका लागि सरकारले सर्वसाधारणलाई विद्युत तथा उपकरणमा सहुलियत दिनुपर्ने बताए। यसका साथै अन्तर्राष्ट्रियस्तरको सस्तो बजारबाट इन्धन लिनेतर्फ सरकारले सोच्नुपर्ने उनले बताए। ठूला व्यापारीलाई इन्धनमा छुट दिन नहुने उनले बताए। इन्धनको चर्को मूल्यप्रति संवेदनशील भएर दैलेखमा पेट्रोलीयम पदार्थको अन्वेषण गर्न सरकार उदासीन हुन नहुने सांसद रावतले बताए। उद्योग मन्त्री बडुले भने, 'पेट्रोलियम पदार्थको मुल्य वृद्धि नेपालको काबु बाहिर छ। रुसयुक्रेनको युद्ध भएदेखि मूल्य निरन्तर बढेर आइरहेको छ।सांसदहरुको प्रश्नको जवाफ दिने क्रममा मन्त्री बडुले भने,मुल्य वृद्धि हाम्रो काबुभन्दा बाहिरको अवस्थामा छ। पेट्रोल खपतको विकल्प खोज्नुका साथै निजी क्षेत्रलाई समेटेर लैजाने विषयमा समेत गृहकार्य भइरहेको उनको भनाइ छ।"
युद्धबाट विस्थापित भएका युक्रेनी बालबालिकालाई सहयोग गर्न रुसी पत्रकारले बेचे नोबेल पदक,"मस्को : रुसी समाचार आउटलेट नोभाया गजेटाका प्रधान सम्पादक दिमित्री मुराटोभको स्वामित्वमा रहेको नोबेल शान्ति पुरस्कार पदक संयुक्त राज्य अमेरिकामा बिक्री गरिएको छ। सो पदक लिलामी प्रक्रियाद्वारा १०३५ मिलियन अमेरिकी डलर ( हेरिटेज अक्सन) मा बिक्री भएको हो। लिलामी सुरु हुनुअघि मुराटोभले उठाएको सबै पैसा पोल्याण्ड, रुस, जर्मनी, मोल्डोभा, स्लोभेनिया, चेक रिपब्लिक र हङ्गेरीलगायत देशहरूमा रहेका युक्रेनी शरणार्थीहरूलाई सहयोग गर्न युनिसेफलाई दिइने बताएका छन्। मुराटोभले २०२१ मा सो पदक जितेका थिए। दिमित्री मुराटोभ र मारिया रेसाले सन् २०२१ को नोबेल शान्ति पुरस्कारका संयुक्त रूपमा पाएका थिए। अभिव्यक्ति स्वतन्त्रताको रक्षा गर्ने उनीहरूको प्रयासको लागि सो पुरस्कार दिइएको थियो। युद्धबाट विस्थापित युक्रेनका बालबालिकालाई सहयोग गर्ने अभियानमा सहभागी हुन सबैलाई आग्रह गर्दै उनले सो सहयोगको घोषणा गरेका हुन्। युक्रेनी शरणार्थी सङ्कटको पूर्ण दायरा मापन गर्न गाह्रो छ र दोस्रो विश्वयुद्धपछि युरोपमा अन्य कुनै पनि शरणार्थी सङ्कटभन्दा यो सङ्कट धेरै पेचिलो छ। मे २४ सम्म संयुक्त राष्ट्रसंघको अनुमान अनुसार ६६ लाख शरणार्थीले युक्रेन छोडेका छन्। करिब ३५ लाखभन्दा बढी पोल्याण्ड, लगभग १० लाखभन्दा बढी रोमानिया र १० लाख शरणार्थी रुसतर्फ भागेका छन्। यसैबीच हङ्गेरी, मोल्डोभा र स्लोभाकियाले शरणार्थीहरूलाई समायोजन गर्न सङ्घर्ष गरिरहेका छन्। संयुक्त राष्ट्रसंघले कम्तीमा दुई दर्जनभन्दा बढी देशहरूमा १०,००० भन्दा बढी शरणार्थीहरू रहेको बताएको छ। त्यस्तै लाखौं मानिसहरू युक्रेनभित्रै विस्थापित भएका छन्। सबैलाई खाना, आश्रय र अन्य आधारभूत आवश्यकताहरू चाहिएको छ। अझै १ करोड ४० लाख मानिसहरूले त सुरक्षित आश्रयस्थल खोजिरहेका छन्। रासस"
भूूगोल फिर्ता माग्नु कुनै राष्ट्रसँग सम्बन्ध बिगार्नु होइन,"काठमाडौं : प्रमुख प्रतिपक्ष दल नेकपा एमालेका अध्यक्ष एवं पूर्वप्रधानमन्त्री केपी शर्मा ओलीले कुनै देशले आफ्नो भूभाग चाहियो भन्नु कुनै राष्ट्रसँग सम्बन्ध बिगार्नु नभएको स्पष्ट पारेका छन्। उनले लिपुलेक, लिम्पियाधुरा र कालापानी सुगौली सन्धिपछि नेपालले भोगचलन गर्दै आएको भूभाग भएको बताए। उनले भने, हामीले हाम्रो भूमि फिर्ता माग्नु कुन चाहिँ अनौठो कुरा हो ? यहाँ साथीहरू आठौं आश्चर्य जत्तिकै ठान्नुहुन्छ। मंगलबार पूर्वराजदूतहरूको समूहले काठमाडौंमा आयोजना गरेको एक अन्तरक्रिया कार्यक्रममा बोल्दै उनले छिमेक सम्बन्धलाई सुदृढ बनाउनकै लागि आफूले भौगोलिक अखण्डताको सवालमा प्रधानमन्त्री हुँदा भारतसँग उच्चस्तरीय वार्ता गरेको बताए। ओलीले भने, राजनीतिक उत्तारचढाव नभएको भए अहिलेसम्म लिपुलेक, लिम्पियाधुरा र कालापानी नेपालको भूगोल हुन्थ्यो भन्ने मलाई लाग्छ। परराष्ट्र नीतिमा देखिएको कमिकमजोरीका विषयमा पूर्वराजदूतहरूले राखेको उक्त छलफल कार्यक्रममा पूर्वप्रधानमन्त्री ओली र परराष्ट्रमन्त्री प्रदीप ज्ञवालीलगायत पूर्वराजदूतहरूको पनि सहभागिता थियो। कार्यक्रममा पूर्वमन्त्री ज्ञवालीले एमसीसी र एसपीपी विल्कुल फरक विषय भएता पनि एमसीसी गिजोलेको जस्तै एसपीपी पनि गिजोल्ने काम भएको बताए। उनले भने, यतिबेला राजनीति च्यालेन्ज छ। हरेक विषयलाई राजनीतिक दृष्टिकोणले नै मूल्यांकन गरिन्छ। कूटनीतिदेखि हरेक क्षेत्रमा सामान्य विषयलाई पनि तोडमोड गरेर उछाल्ने काम गरिन्छ। जेजस्ता जतिवटा समूह भए पनि हामी हाम्रो परराष्ट्र नीतिमा प्रतिबद्घ हुनु जरूरी छ। पूर्वपरराष्ट्रमन्त्री तथा राजदूतसमेत रहेका डा भेषबहादुर थापाले भने, पछिल्लो समय कमजोर परराष्ट्र नीतिका कारण छिमेकी देशसँगको सम्बन्धमा समेत चिसोपना आयो। देशका प्रमुख कूटनीतिक मद्दामा पनि एकअर्कालाई दोषारोपण गर्ने काम भयो। यस विषयमा पूर्वप्रधानमन्त्रीसँग छलफल गरेका हौं। अर्का पूर्वराजदूत डा विश्वम्भर प्याकुरेलले भने कुटनीतिमा पनि आर्थिक कूटनीतिक विषय अहिलेको समयमा महत्त्वपूर्ण भएको बताए। कार्यक्रममा अध्यक्ष ओलीले राष्ट्रिय हितको पक्षमा एक जुट रहँदै आएको कुरा उल्लेख गर्दै आफूले उच्चस्तरीय वार्ताको क्रममा राष्ट्रिय हितको विषयमा नेपाली एक जुट छौं भन्ने राखेको बताए। ओलीले भने, हाम्रो छिमेक सम्बन्ध सधैं सुमधुर र सुदृढ राख्नुपर्छ। पारस्पारिक सम्मान, पारस्पारिक लाभको आधारमा छिमेकीसँग हेपिएको महसुस भइराखेको छ भने सम्बन्धमा दरार छ भन्ने बुझिन्छ। मित्रतामा चिसोपन आयो भने मित्रता कसरी रहन्छ ? हामी एक आपसमा बोल्न नसक्ने, भन्न नसक्ने अवस्थामा छौं। एउटाले दपेटिँदैमा हामी दपेटिन्छौं भने प्रष्ट थाहा हुन्छ हामी कस्तो मित्रतामा छौं ? छिमेकी राष्ट्रसँग भरपर्दो र विश्वासिलो नीति र व्यवहारका साथ प्रस्तुत हुनुपर्ने ओलीको भनाइ छ। छिमेकीसँग एउटा कुरा गर्ने, बाहिर अर्को व्यवहार गर्यौं भने हामी फस्छाँं। राष्ट्रिय हित मात्र नभई न्यायोचित राष्ट्रिय हित हेर्नुपर्छ। त्यसो भएन भने सुरक्षा र संरक्षण कसरी हुन्छ ?, ओलीले भने, एक्काइसौं शताब्दीमा हामीले समस्याहरू भन्न नसकेर, बोल्न नसकेर कहिले बोल्ने ? सरकारमा बस्नेहरूले आफ्ना सत्ता स्वार्थमा ध्यान दिएर देशको हितलाई दाउमा राख्ने काम गर्नु हुन्न। राष्ट्रिय हितको पक्षमा उभिनुपर्छ। देशको आकार सानो, ठूलो हुनसक्ने र विकासको कुरामा अघिपछि हुनसक्ने तर सार्वभौमसत्ता सानो, ठूलो नहुने भन्दै उनले राष्ट्रसँगको व्यवहारको सन्दर्भमा न्यायोचित नभएको बताए। उनले भने, भौगोलिक अखण्डता, सीमासम्बन्धी छलफल गरौं र यसलाई टुंग्याऔं। यो हाम्रो भूभाग चाहिँ हामीलाई फिर्ता चाहियो भन्नु आश्चर्य होइन। राजनीतिक खिचातानी नभएको भए यो समस्या अहिलेसम्म समस्या समाधान भइसक्थ्यो। ओलीले यसखाले संवेदनशील एवं गम्भीर विषय सत्तापक्षले प्रतिपक्षीसँग गुपचुप राखेको आरोपसमेत लगाए। राणा शासनविरुद्ध र निरंकुश राजतन्त्र र पञ्चायती शासनविरुद्ध भएका आन्दोलन शान्तिपूर्ण र संवैधानिक तवरले सम्भव थिएन। त्यसपछिका आन्दोलनमा हिंसात्मक आन्दोलनको अर्थ छैन, अन्तरक्रियामा ओलीले १० वर्षे माओवादी सशस्त्र युद्ध र मधेस आन्दोलनमाथि प्रश्न उठाउँदै भने, गणतन्त्रका लागि लडेको माओवादी गणतन्त्र आउनु अगावै २०६३ मा टुंगियो। गणतन्त्रका लागि लडेको भनिएको आन्दोलन कसका लागि थियो ? कार्यक्रममा पूर्वराजदूतहरू दीपकुमार उपाध्याय, निरञ्जन थापा, डा विश्वम्भर प्याकुरेल, अन्जान शाक्य, लक्की शेर्पालगायतले परराष्ट्र नीति र देखिएका कूटनीतिक समस्याका विषयमा बोलेका थिए। लिपुलेक, लिम्पियाधुरा, कालापानी फिर्ता गर्नुछ, राष्ट्रको हितका कुरा गर्नु उग्र राष्ट्रवाद होइन : पूर्वपरराष्ट्रमन्त्री ज्ञवाली देउवा नेतृत्वको सरकार बनेपछि संवाद छैन : ओली नेपालले कुनै देशविरुद्धको कार्ड खेल्न सक्दैन, खेल्नु हुँदैन : ओली"
दुर्घटनामा दुई जना महिलाको मृत्यु,विराटनगर : मोरङका अलगअलग स्थानमा दुर्घटना हुँदा दुई जना महिलाको मृत्यु भएको छ। पूर्वपश्चिम लोकमार्गअन्तर्गत पथरीशनिश्चरे नगरपालिका२ मा मोटरसाइकलको ठक्करबाट ५० वर्षीया विमला खड्काको मृत्यु भएको छ। पूर्वबाट पश्चिमतर्फ आउँदै गरेको प्रदेश १०२०४७ प ००१५ नम्बरको मोटरसाइकलले सडक पार गर्दै गर्दा ठक्कर दिएपछि पथरीशनिश्चरे२ की खड्का गम्भीर घाइते भएकी थिइन्। उनको उपचारका क्रममा मंगलबार राति ९:२० बजेतिर विराटनगरको नोबेल शिक्षण अस्पतालमा मृत्यु भएको मोरङ ट्राफिक प्रमुख प्रहरी निरीक्षक राजकुमार कार्कीले जानकारी दिए। उनका अनुसार दुर्घटनालगत्तै मोटरसाइकल चालक भोजपुरको अरुण गाउँपालिका७ का ३५ वर्षीय सचिन राईलाई नियन्त्रणमा लिइएको छ। कार्कीका अनुसार राईसँग सवारी चालक अनुमति पत्र (लाइसेन्स) पनि नभएको पाइएको छ। त्यस्तै सुन्दरहरैँचा नगरपालिका११ मा लडेर मोटरसाइकलको पछाडि सवार ३० वर्षीया देवकुमारी श्रेष्ठको मृत्यु भएको छ। भित्री सडकखण्डमा दक्षिणबाट उत्तरतर्फ जाँदै गरेको को ३३ प ४२३१ नम्बरको मोटरसाइकलबाट हामफाल्न खोज्दा लडेर उनी घाइते भएकी थिइन्। सुन्दरहरैँचा११ घर भएकी श्रेष्ठलाई उपचारका लागि नोबेल अस्पताल ल्याउनसाथ चिकित्सकले मंगलबार साँझ ७ बजेतिर मृत घोषित गरेको प्रहरीले जनाएको छ। प्रहरीका अनुसार साइकललाई जोगाउने क्रममा मोटरसाइकल अनियन्त्रित हुँदा दुर्घटना भएको हो। देवकुमारीकै पति ३१ वर्षीय सन्देश श्रेष्ठले मोटरसाइकल चलाएका बेला घटना भएको प्रहरीको भनाइ छ।
बेलायतमा रेल हड्ताल,"लण्डन : बेलायतमा रेलवे कामदार नेटवर्कले तीन दशकभन्दा धेरै समययताको ठूलो हड्ताल सुरु गरेको छ। रेलका यात्रुको भिडले मंगलबार अराजकताको सामना गर्नसक्ने बताइएको छ। हडताल समाप्तिका लागि भएको वार्ता असफल भएको पनि जनाइएको छ। यसको अर्थ रेल युनियनका ५० हजारभन्दा बढी सदस्य यो हप्ता तीन दिनका लागि आफ्नो कामबाट बाहिरिएका छन्। रेल र लन्डन भूमिगत स्टेसन मंगलबार बिहान बन्द, भएपछि मानिसलाई घरबाट काम गर्न वा अफिसमा वैकल्पिक मार्ग खोज्न बाध्य भएको बताइएको छ। लन्डनको बाहिरी भागमा बिहान ६ बजेपछि बस स्टेसनमा मानिसको भिड पर्खिरहेको थियो। यातायात सचिव ग्रान्ट शाप्सले यो हडतालको निन्दा गरेका छन्। सन् १९७० का खराब पुराना दिनहरूको सम्झना पुनः आएको उनले बताए। (एएफपी)"
धान रोपाइँको चटारोमा किसान (फोटोफिचर),काठमाडौं : देशका विभिन्न स्थानमा धान रोपाइँ सुरु भएको छ। मनसुन सुरु भएसँगै लगातार पानी पर्न थालेपछि काठमाडौं उपत्यकासहित देशका विभिन्न ठाउँमा धान रोपाईं भएको हो। यस वर्ष सिजनमै पानी परेकाले बाली लगाउने काम सकिएको छ । यस वर्षको मनसुन भित्रिएसँगै किसानहरु खेतिपातिमा जुटेका हुन्। धान रोप्ने समय भइसक्दा पनि रासायनिक मल नआउँदा किसान चिन्तित बनेका छन् । कृषिलाई प्राथमिकता र उत्पादन बढाउने लक्ष्यसहित संसदमा बहस भइरहँदा मल खोज्दै भौतारिनुपरेको किसानको गुनासो छ। तस्बिरमा ललितपुरको श्रीकाली नजिकै धान रोप्दै गरेका किसान तस्बिर : विकेश शाक्य
गरिबी निम्त्याउँदै इन्धन,"इन्धनको मूल्य विश्वभरि नै बढेको सत्य हो। तर दक्षिण एसियाभरिमै नेपालमा सबैभन्दा महँगो भएको छ। पोहोर असार १२ गते एक लिटर पेट्रोलको भाउ १ सय १२ रुपैयाँ थियो। आइतबारबाट भने १ सय ९९ रुपैयाँ पुग्यो। पेट्रोल र डिजेलको भाउ आइतबार आकस्मिक रूपमा वृद्धि भयो। डिजेलको भाउ पनि लिटरको १ सय ९२ रुपैयाँ भयो। यो आकस्मिकता नियमित नै छ। यो आर्थिक वर्ष पेट्रोल डिजेलको भाउ बढेको यो पहिलोपटक होइन, १५ औंपटक हो। तसर्थ उपभोक्तालाई आतंकित पार्दै भएको मूल्यवृद्धि आकस्मिकमात्रै नभई नियमित आकस्मिकता भएको छ। भन्न सकिन्न कि मूल्य यतिमै सीमित रहन्छ, अब बढ्दैन। भारतले नयाँ मूल्यसूची पठाएको पाँचौं दिनमा नेपाल आयल निगमले पनि नयाँ मूल्य सार्वजनिक गर्यो। भारतमै भन्दा मात्रै होइन पूरै दक्षिण एसियामा सबैभन्दा चर्काे इन्धन मूल्य नेपालमा भएको छ। माल्दिभ्समा १ सय १८ रुपैयाँ, बंगलादेशमा १ सय १९ र भारतको दिल्लीमा १ सय ५४ रुपैयाँमा पेट्रोल पाइँदा नेपालमा भने त्यसभन्दा धेरै महँगो भएको छ। विडम्बना के छ भने निगमलाई अझै मासिक ४ अर्ब ७० करोड रुपैयाँ घाटा छ। निगम सरकारी स्वामित्वको संस्था हो। यो घाटा व्यहोर्ने भनेको सरकारले नै हो। तर पेट्रोलियम पदार्थको खरिद बिक्रीमा सरकार चाहिँ घाटा छैन। किनभने सरकारले धेरैभन्दा धेरै कर थोपरेकै कारण पनि पेट्रोलियमको मूल्य यतिका धेरै भएको हो। सरकारले कर लगाउँदैनथ्यो भने पेट्रोलको मूल्य यतिका धेरै हुँदैनथ्यो। निगमले इन्डियन ओयल कर्पाेरेसनबाट पेट्रोल किन्दा लिटरको १ सय ३१ रुपैयाँ ९१ पैसा तिर्छ। त्योभन्दा माथिको सबै पैसा नेपाल सरकारलाई तिर्ने कर हो। जुन अचाक्ली छ। सरकार पेट्रोलमा लिटरकै ६५ रुपैयाँ ६१ पैसा कर असुल्छ। डिजेलमा लिटरको ४९ रुपैयाँ ५३ पैसा कर छ। त्यो एक एकमुष्ठ होइन, विभिन्न शीर्षकमा छ। इन्धनको भाउ बढ्नुको सिधा प्रभाव यातायातका साधनको भाडामा पर्छ। बस र हवाई जहाजको भाडा वृद्धि पनि सँगसँगै भइसक्यो। यातायातका साधनको भाउ बढ्नु भनेको सरसामानको ढुवानी लागत महँगो हुनु हो र सामानको मूल्यवृद्धि हुनु हो। जसको प्रत्यक्ष मार सिधै उपभोक्तालाई पर्ने हो। उपभोक्तामा पनि सबैभन्दा मार पर्ने दैनिक ज्यालादारी गरी खाने वर्गलाई हो। दिनभर काम गरेर दुई छाक टार्नेलाई भोकै बस्न बाध्य पार्ने गरी महँगी चर्किएको छ। केही समययता उपभोग्य सामग्रीको अत्यधिक मूल्यवृद्धि हुँदै आएको छ। पेट्रोलियम पदार्थमा भएको मूल्यवृद्धिले त्यसलाई थप बढाउने निश्चित छ। सरकारले फेरि बढायो पेट्रोलियम पदार्थको मूल्य : पेट्रोल १९९, डिजेलमट्टितेल १९२ रुपैयाँ पेट्रोलियमको भाउ अति बढ्यो सरकारले मूल्यवृद्धिको सिधा कारण अन्तर्राष्ट्रिय कारणलाई देखाउँदै आएको छ। हो विश्वव्यापी रूपमै मूल्य बढेको छ। तर यसरी बढेको छैन कि नेपालमा जति मूल्य बनाइएको छ। सरकारको अर्काे तर्क हुँदै आएको के हो भने नेपालमा मूल्य सस्तो पार्दा भारतमा तस्करी हुने डर। तर त्यो तर्कमा कुनै दम छैन। सरकारको काम भनेकै तस्करी रोक्ने हो। अवैध ओसारपसार रोक्ने हो। राज्य खडा गरेकै नियम कानुनको पालना गराउन हो। तर अहिले त भारतमै पनि नेपाल भने सस्तो भइसकेको छ। तसर्थ अरू धेरै कम गर्न नसके पनि भारतमा जत्तिकै मूल्य बनाउन सरकारलाई वातावरण सहज छ। अर्काेतिर आयल निगमको घाटा भनेको सरकारले बढी कर लिएर भएको हो। कर पनि पूर्वाधारलगायत कर संकलन गरी त्यसको कुनै उपयोग सरकारले गर्न सकेको छैन। बूढीगण्डकी जलविद्युत् आयोजना बनाउनसमेत पेट्रोलियम पदार्थमा कर लिइएको छ। त्यो आयोजनाका कुनै टुंगो छैन। र, संकलित पैसा त्यही प्रयोजनका लागि भनेर साँचेर राखेको पनि देखिन्न। तसर्थ, तत्काललाई सरकारले अनावश्यक करहरू कटौती गरी सर्वसाधारण नागरिकलाई राहत दिन जरुरी छ। तर इन्धनको उपयोगको दीर्घकालीन विकल्पतिर लाग्नु चाहिँ मुलुकलाई सबैभन्दा धेरै श्रेयष्कर हुन्छ। होइन भने इन्धनको मूल्यले नेपालीलाई गरिब अर्थात् निर्धन बनाउने निश्चित देखिएको छ।"
विराटनगर विमानस्थललाई बजेटमा बेवास्ता,"विराटनगर : मन्त्रिपरिषद्ले विराटनगर विमानस्थललाई क्षेत्रीयअन्तर्राष्ट्रियका रूपमा विस्तार गर्ने निर्णय गर्दा यहाँका स्थानीय उत्साहित बने। २०७७ कात्तिक २७ को उक्त निर्णयको सिंगो प्रदेश १ ले समर्थन एवं प्रशंसा गर्यो। प्राधिकरणले २०७७ माघदेखि १२६४६ बिघा जग्गा रोक्का गर्यो। त्यहाँ अंशबन्डा, धितोपास, बिक्री वितरण, नामसारी, घर निर्माणलगायतका सबै काम ठप्प छन्। बजेटका कारण काममा ढिलाइ भइरह्यो। अहिले भने सरकारको प्राथमिकताबाटै हटेको छ। सीमांकन र रेखांकनको काम भइसकेको विमानस्थलका लागि बजेट छुट्ट्याइएको छैन। जग्गा अधिग्रहण र विस्तारको काम अघि बढेन। लामो समयदेखि रोक्का राखिएको जग्गाको मुआब्जा नपाउँदा र जग्गा फुकुवासमेत नगरिँदा स्थानीय छटपटाइरहेका छन्। यो विमानस्थललाई बेवास्ता गरेर सरकारले विराटनगरको विकासको मूल नै बन्द गराएको पर्यटन व्यवसायी पुण्य भट्टराईले बताए। १७ वर्षअघिसम्म नेकोन एयरको जहाजले विराटनगरकोलकाता र विराटनगरबनारसम्म उडान भर्ने गरेको थियो, उनले भने, विराटनगरबाट पूर्वसहित १४ वटा विमानस्थलमा उडान हुन्थ्यो। अहिले प्रदेश १ का कुनै पनि विमानस्थलमा उडान हुँदैन। विमानस्थलको ५६ वर्ष पुरानो टर्मिनल भवन छ। तत्कालीन पर्यटनमन्त्री योगेश भट्टराईले टर्मिनल भवन निर्माणका लागि २४ करोड बजेट छुट्ट्याइएका थिए। त्यसको ठेक्का पनि लागेको थियो। तर पर्यटनमन्त्री प्रेम आलेले राजनीतिक इगो साँधेर ठेक्का नै रद्द गराइदिएको भट्टराईले बताए। ठेक्का रद्द नभएको भए टर्मिनल भवन त बन्ने थियो। अहिले टर्मिन भवन बनाउने र विमानस्थल विस्तार गर्ने योजनामा तुषारापात भएको छ, उनले भने। विकासमा राजनीति भएको उनको भनाइ छ। २०७७ माघदेखि १२६४६ बिघा जग्गा रोक्का मुआब्जा सुनिश्चित वा जग्गा फुकुवा गर्न पीडितको माग आफ्नो निर्वाचन क्षेत्रमा पर्ने विमानस्थललाई बेवास्ता गरिँदासमेत लालबाबु पण्डित, शेखर कोइरालालगायतका नेता मौन बस्नु आश्चर्यजनक रहेको भट्टराई बताउँछन्। घर, जग्गा, बालीनालीसहित मुआब्जाका लागि १६ अर्बभन्दा बढी खर्च हुने अनुमान थियो। विमानस्थल स्तरोन्नतिका लागि प्राधिकरण, प्रदेश १ सरकार र विराटनगर महानगरपालिकाबीच २०७६ असोज १९ गते त्रिपक्षीय लागत साझेदारीपत्रमा हस्ताक्षर भइसकेको छ। प्राधिकरण विराटनगरका सूचना अधिकारी युवराज भण्डारीले जग्गा धनीमध्ये धेरैले हकदाबीका लागि निवेदन दिइसकेको बताए। बजेट अभावले विमानस्थल विस्तार अघि बढ्न नसकेको भण्डारी बताउँछन्। पीडित आन्दोलनमा मुआब्जा नपाउँदा र जग्गासमेत फुकुवा नगरिँदा स्थानीय तनावमा छन्। त्यसविरुद्ध विमानस्थल पीडितहरूले मंगलबारदेखि चरणबद्ध आन्दोलन थालेका छन्। विमानस्थल पीडित संघर्ष समितिको अगुवाइमा बिहान ११ देखि १ बजेसम्म विराटनगर विमानस्थलको चेम्बर गेटमा धर्ना दिएका छन्। जेठ ३० गते मुआब्जा पाउनुपर्ने माग राखेर जिल्ला प्रशासन कार्यालय मोरङ र मुख्यमन्त्री तथा मन्त्रिपरिषदको कार्यालयलाई सातदिने अल्टिमेटमसहितको ज्ञापनपत्र बुझाएका थिए। बुधबार र बिहीबार पनि विमानस्थलको चेम्बर गेटमा धर्ना दिने कार्यक्रम छ। असार १० गते जिल्ला प्रशासन कार्यालयअगाडि जग्गा प्राप्ति ऐन, २०३४ जलाउने, ११ गते पर्यटनमन्त्री प्रेम आलेको पुत्ला दहन, प्रमुख राजनीतिक दलहरूलाई आन्दोलनप्रति समर्थन र अपनत्व ग्रहणका निम्ति पत्राचार तथा शीर्ष नेतासँग अन्तरक्रियाको योजना गरिने समितिका संयोजक वेदराज पौडेलले बताए। जग्गा र घर रोक्का राखिएकाले आर्थिक संकटमा परेका बेला पीडितले धितो राखेर पैसा निकाल्न पाएका छैनन्, संयोजक पौडेलले भने, आफ्नो सम्पत्ति उपयोगविहीन हुँदा धेरैको दैनिकी कष्टकर बनेको छ। उनका अनुसार ३ धुरदेखि १० बिघासम्म जग्गा रोक्का भएका परिवारको संख्या धेरै छ। सम्पत्ति भएर पनि छोराछोरी पढाउन, बिहेदान गर्न, व्यापार व्यवसाय गर्नबाट बञ्चित हुनु परेको स्थानीय सन्तोष खड्काले बताए। मुआब्जा सुनिश्चित हुनुपर्ने अथवा जग्गा फुकुवा गरिनुपर्ने आफूहरूको माग रहेको सुनाए।"
"साथमा लालपुर्जा, जग्गामा सेना : सरकारले नै बनायो सुकुम्बासी","दैलेख : मुलुकमा सशस्त्र द्वन्द्व चर्किएको थियो। कुरा २०६१ सालको हो। दैलेखको दुल्लु माओवादीको आधार इलाका नै बनेको थियो। नागरिक विभिन्न कारणले माओवादीको व्यवहारबाट हैरान भएका थिए। सुरक्षाको प्रत्याभूति हुने आशामा सेनालाई जग्गा छुट्ट्याएर दुल्लुमा राख्ने उनीहरूले नै चाहना पनि गरे। तर, सेना राखिएको जग्गा गरिब तथा विपन्नको बढी पर्यो। द्वन्द्व सकिन्यो। जग्गा फिर्ता हुने वा मुआब्जा पाउने आस नागरिकले गरे। तर, हालसम्म न त जग्गा नै पाएका छन्, न मुआब्जा नै। दुल्लुका ४३ घरपरिवारको करिब ५४ रोपनी जग्गा १८ वर्षदेखि नेपाली सेनाको कब्जामा छ। अनि बसेको थियो सेना तत्कालीन दुल्लु गाउँविकास समिति१ का राजु बज्राचार्यलाई द्वन्द्वरत पक्ष माओवादीले वडा जनसरकार प्रमुख बनाएको थियो। २०६१ कात्तिक २३ गते उनै बज्राचार्य दुल्लु बजारमा चिया पिउँदै थिए। त्यही बेला दैलेख सदरमुकामबाट सेनाको गस्ती टोली त्यहाँ पुग्यो। सादा पोसाकमा पुगेका सेनालाई देख्नेबित्तिकै बज्राचार्य चिया पसलबाट भागे। सेनाले उनलाई पछ्यायो। बज्राचार्य अघिअघि, सेना पछिपछि। उनी ओरालोमा दौडिरहेका बेला सेनाले गोली चलायो। उनी त्यहीँ ढले। ढलेकै ठाउँमा सेनाद्वारा खाल्डो खनेर गाडियो। यो शवसँगै बम छ, शव निकाल्न खोज्यो भने पड्किन्छ भन्दै स्थानीयलाई त्रास देखाइयो। दुल्लु माओवादीको आधार इलाका थियो। २०५८ जेठ १५ गते माओवादीले दुल्लुको ऐतिहासिक दरबार जलाइसकेका थिए। त्यस लगत्तै दुल्लुमा तैनाथ नेपाल प्रहरीसमेत जिल्ला सदरमुकाम फिर्ता भएको थियो। बज्राचार्य हत्या घटनापछि दुल्लुमा झनै त्रास फैलियो। खाल्डोबाट उनको शव निकाल्ने कसैले आँटसम्म गरेनन्। गाउँले र आफन्तले माओवादी गुहारे। तर, माओवादी शव निकाल्नबाट पछि हट्यो। हत्याको ४ दिनपछि कात्तिक २७ गते उनका आफन्तले नै शव उधिने। सोही दिन दाहसंस्कारका लागि पादुका खोला लैजाने क्रममा माओवादीका नेताहरू पार्टीको झन्डा ओडाउन भन्दै बीच बाटोमा आए। बज्राचार्यको शव निकाल्न गुहार माग्दा असहयोग गरेको भन्दै दुल्लुका स्थानीय माओवादीसँग रुस्ट थिए। मलामीहरू माओवादी नेता कार्यकर्तामाथि खनिए। स्थानीयले माओवादीकै कारण निर्दोष व्यक्तिको ज्यान गएको, ४ दिनसम्म शव खाल्डोमै सड्दा पनि बेवास्ता गरेको र शव निकालेर दाहसंस्कारका लागि लैजान लाग्दा झन्डा ओडाउन आउने ? भन्दै माओवादी नेता कार्यकर्ताहरूलाई कुटपिट गरे। केही माओवादी नेताहरू घाइते भए, अरूको भागाभाग चल्यो। माओवादी नेता कार्यकर्ताहरूलाई कुटपिट गरेका स्थानीय माओवादीहरूले आफूहरूमाथि नै आक्रमण गर्ने हुन् कि भनेर सशंकित बने। त्यति नै बेला दुल्लुका स्थानीयले माओवादी ज्यादतीविरुद्ध संगठित भएर प्रतिकार गर्ने निधो गरे। उनीहरूको योजना माओवादीलाई गाउँ छिर्नै नदिने र त्यसका लागि रातदिन गस्ती गर्ने थियो। कात्तिक २८ देखि दिनदिनै जुलुस निकाल्न सुरु भयो। दुल्लुबाट सुरु भएको माओवादीलाई प्रतिकार गर्ने अभियान तत्कालीन १३ गाविसमा फैलियो। कात्तिक २८ देखि मंसिर ७ गतेसम्म प्रतिकार जुलुसहरू निस्किए। माओवादी ज्यादतीविरुद्ध प्रतिकार गर्ने अभियान अर्थात् दुल्लु विद्रोह को खबर देशव्यापी फैलियो। माओवादीविरुद्ध जनता जागेपछि राज्यको ध्यान दुल्लुमा केन्द्रित भयो। दुल्लु विद्रोहकै क्रममा नागरिक समाजको कार्यक्रमअन्तर्गत स्थानीय महिला र बालबालिकाको अगुवाइमा मंसिर ७ गते दुल्लुस्थित पटांगिनीमा विशाल सभा भयो। सभामा तत्कालीन गृहमन्त्री पूर्णबहादुर खड्कासहित मन्त्रीहरूको टोली सहभागी थियो। सभाबाट दुल्लु क्षेत्रमा ३ करोडको विशेष विकास कार्यक्रम घोषणा गरियो। सोही सभाबाट गृहमन्त्री खड्काले दुल्लुका नागरिकको सुरक्षाका लागि सेनाको फौज राख्ने घोषणा गरे। स्थानीयको मागअनुसार मन्त्रीसहितको टोलीको सुरक्षाका लागि दुल्लु पुगेको सेनाको टोली त्यहीँ बस्यो। द्वन्द्वमा सर्वसाधारण जनतालाई सुरक्षाको प्रत्याभूति दिलाउन भन्दै मेजरको कमाण्डमा सेनाको टोली बस्न तत्कालीन दुल्लु गाविस२ (हालको दुल्लु नगरपालिका८) साहुवाडास्थित गढी क्षेत्रका स्थानीय बासिन्दाको जग्गा रोजियो। अन्य वैकल्पिक जग्गा हुँदाहुँदै २५ परिवार दलित र १८ परिवार गैरदलित गरी ४३ घरपरिवारको भए भरका सबै जग्गामा सेना (भवानी बक्स गण) राखियो। १८ वर्षअघि २०६१ सालमा सेनालाई जग्गा दिएकाहरूको दैनिकी अहिले कष्टकर छ। यहाँका ४३ घरपरिवारको जग्गाधनी लालपुर्जामा जग्गा छ तर, भोगचलन गर्न पाएका छैनन्। कतिपयसँग एक टुक्रा पनि जमिन छैन। केहीको बस्नलाई घर मात्र छ। शान्ति सम्झौता भएको १६ वर्ष बितिसक्दा पनि स्थानीय जग्गाधनी लालपुर्जा हेरेर चित्त बुझाउँन बाध्य छन्। नागरिकको कमाई खाने जग्गामा सेनाको बास दुल्लुका ४३ घरपरिवारको जग्गा १८ वर्षदेखि नेपाली सेनाको कब्जामा पीडितले न जग्गाको मुआब्जा पाए, न जग्गा फिर्ता भयो पीडित भन्छन्, तत्कालीन समयमा सेनालाई जग्गा नदिए माओवादी भएको आरोप लगाउँछौं भनेर डर देखाए स्थानीय भन्छन्, अब सेनाले प्रयोग गरेको जग्गा कमाएर खाने अवस्थामा छैन, मुआब्जा देऊ सेनाका लागि जग्गा गुमाएकी स्थानीय ७० वर्षीया नन्दकला दमाई भन्छिन्, हामीबाट जबर्जस्ती जग्गा कब्जा गरिएको हो। अहिले रातदिन रोएर जीवन कटाउनुपरेको उनको भनाइ छ। मेरो यही जग्गाबाहेक अरू केही छैन, जग्गा दिन सक्दिन भनेर रोएँ, कराएँ तर मेरो कुरा कसैले सुनेनन्, उल्टै जग्गा नदिए तलाई माओवादी हो भनिदिन्छौं भनेर धम्की दिए, उनले गुनासो पोखिन्। उनका पति जया दमाईको नाममा १२९० वर्गमिटर जग्गा छ। तर, उनले भोगचलन गर्न नपाएको १८ वर्ष बित्यो। उनीसँग बस्नका लागि सानो झुपडी मात्र छ। हातमा लालपुर्जा मात्रै छ, भएको जग्गामा सेना बसिरहेको छ। पाँच भाइ छोरा छन्। उनीहरूलाई बस्नसमेत ठाउँ छैन, तीन भाइ मुग्लानी भए, दुई भाइ मजदुरी गर्दै हिँडिरहन्छन्, उनले भनिन्। सेनाले कब्जा गरेको जग्गाको लालपुर्जा देखाउँदै स्थानीय दलित महिला। तस्बिर : हिक्मतबहादुर नेपाली सेनाले प्रयोग गर्दै आएको जग्गाको धनीमध्येकी अर्की हुन्, ७० वर्षीय सेतु दमाई। त्यो बेला बारीमा गहुँ, तोरी, केराउलगायतका अन्नबाली लगाएका थियौं, सुरक्षाका लागि भनेर सेनालाई राख्न जग्गा दिनुपर्यो भनेर लगाएको बालीसमेत पाक्न नपाउँदै सबै नष्ट गरेर सेना बस्यो, उनले भनिन्, अहिलेम्म न जग्गा फिर्ता पायौं, न त मुआब्जा नै। उनको लालपुर्जामा १४८० वर्गमिटर जग्गा छ। तर, उनीसँग पनि बास बस्ने एउटा झुपडीबाहेक केही छैन। लालपुर्जा च्यापेर बसेकी पीडित चनि दमाईको भएभरको जग्गा सेनाको कब्जामा छ। मजदुरी गरेर जीवन गुजारिरहेका छौं, आफ्नो जग्गा १८ वर्षदेखि भोगचलन गर्न पाएका छैनौं। त्यहाँ उत्पादन हुने अन्नपातले केही महिना भए पनि खान पुग्थ्यो, उनले भनिन्। उनले भएको जग्गा सेनासँग हुँदा छोराहरू मुग्लानी हुन बाध्य भएको बताइन्। त्यसबेला माओवादीले मारे पिटे भनेर आर्मीलाई ल्याएर राखे, हामीलाई पनि ठीकै लाग्यो। हाम्रो सुरक्षा पनि भयो। द्वन्द्व सकिएको वर्षौं भइसक्दा पनि हामीले न जग्गा फिर्ता पायौं, न क्षतिपूर्ति नै पायौं, उनले भनिन्। आफूहरूलाई सरकारले नै सुकुम्बासी बनाएको उनको आरोप छ। स्थानीय डिलसरा दमाईले उ बेला नागरिकको सुरक्षाका लागि भनेर जग्गा दिएको तर अहिले आफूहरू नै सुकुम्बासी भएको बताइन्। अन्नबाली उत्पादन हुने जमिन त्यही थियो, अहिले हामीसँग एउटा सानो झुपडीबाहेक अरू केही छैन। आफ्नो जग्गा कमाएर खान पनि पाएका छैनौं, सरकारले उचित मुआब्जा दिएर अधिग्रहण पनि गरेको छैन, उनले भनिन्। उनले सेनाले भोगचलन गर्दै आएको जग्गा फेरि खेतीपाती गर्न सक्ने अवस्थामा नरहेको बताइन्। सेनाले आफ्नै तरिकाले जग्गा प्रयोग गरेको छ, ध्वस्त पारेको छ। खाल्डो बनाएको छ। कसको जग्गा कहाँ थियो, त्यो पनि ठम्याउन सकिँदैन, उनले भनिन्। बालीनालीको क्षतिपूर्ति पनि पाएनौं तत्कालीन द्वन्द्वको समयमा सर्वसाधारण जनतालाई सुरक्षाको प्रत्याभूति दिन भन्दै दुल्लु नगरपालिका८ साहुवाडास्थित स्थानीयको जग्गामा नेपाली सेनाको सुरक्षा बेसक्याम्प स्थापना गरिएको थियो। त्यसबेला स्थानीयको जग्गामा वार्षिक बालीनालीको क्षतिपूर्ति तिर्ने गरी सेनाको बेसक्याम्प स्थापना गरिएको थियो। उक्त जग्गाको आर्थिक वर्ष २०७३७४ सम्मको बालीनालीको क्षतिपूर्ति जग्गाधनीले पाएका छन्। त्यसयता बालीनालीकोसमेत क्षतिपूर्ति नपाएको स्थानीय जैसरा दमाईले बताइन्। श्रीमान्को मृत्यु भइसक्यो, भएको जग्गा सेनाले प्रयोग गर्दै आएको छ। आफूसँग लालपुर्जा छ, जग्गा छैन। गाउँमा बस्ने ठाउँ पनि छैन, रोजगारी पनि छैन। छोराहरू मुग्लानी भएँ, उनले भनिन्। दुई नातिनीको रेखदेख गर्दै आएकी जैसराले बिहान साँझको छाक कसरी टार्ने भन्ने पिरलो रहेको बताइन्। उनले आफूहरूलाई सबैले ठगेको बताइन्। यतिका वर्षसम्म न जग्गा फिर्ता पायौं, न मुआब्जा पायौं। जग्गाको पैसा पाउँछौं भनेर धेरैले भने तर हामीलाई सबैले ठगे, उनले भनिन्। सरकारले नै दलितमाथि थिचोमिचो गरेको उनको गुनासो छ। सरकारले जग्गा नहुनेलाई जग्गा दिन्छ भनेको सुनेका थियौं, हामी त जग्गा भएर पनि सुकुम्बासी भयौं, उनले भनिन्। एउटा टुक्रा जग्गामा माटोले छाएको घरमा कष्टकर जीवन कटाउन बाध्य रहेको उनको भनाइ छ। दुल्लु नगरपालिका८ का वडा सदस्य सूर्यबहादुर भण्डारी सेनालाई जग्गा दिएकाहरूको दैनिकी कष्टकर बनेको बताउँछन्। उनले पीडित जग्गाधनीहरूको सरकारले उचित व्यवस्थापन गर्नुपर्ने बताए। विस्थापित भएर भारततर्फ अहिले यहाँका झन्डै १० परिवार भारतमा छन्। भएको जग्गा नेपाली सेनाले लिएपछि उनीहरू भारत हानिएका हुन्। स्थानीय शेरबहादुर दमाई, लोकबहादुर दमाई, सूर्य दमाईलगायत १० परिवार भारतमा छन्। भएको जग्गा सेनाको कब्जामा गएपछि भारत गएका अमरसिंह दमाईले भारतमै ज्यान गुमाइसकेको स्थानीय हेमबहादुर भण्डारीले बताए। कमाई खाने जग्गा सेनाले लिएपछि परिवारसहित भारत जानेहरू बाहेक यहाँ बस्नेहरूको घरमा पुरुष जत्ति भारतमै छन्। घरमा वृद्धवृद्धा, महिला र बालबालिका मात्रै छन्। भण्डारी सरकारले दलितहरूलाई हेपेर दलितहरूकै जग्गा कब्जा गरेको बताउँछन्। अहिले सेनाले आफ्नो अनुकूल जग्गा प्रयोग गरिरहेको छ। कसको जग्गा कहाँ थियो भन्ने नै थाहा छैन, उनले भने, अहिले जग्गा धनीहरूको बस्ने बास र खाने गास छैन, जग्गा धनीको लालपुर्जामा जग्गा छ। तर, परिवार जति विस्थापित छन्। यहाँ कष्टकर जीवन बिताइरहेका घरपरिवारका पुरुषहरू सबै भारतमा रहेको उनको भनाइ छ। सेनाले प्रयोग गरिरहेका जग्गा उचित मुआब्जा दिएर राज्यले अधिग्रहण गर्नुपर्ने उनको माग छ। जग्गा खरिद प्रक्रियाले पूर्णता पाएन २०७५ भदौ २७ गते रक्षा मन्त्रालयले दैलेख निर्वाचन क्षेत्र नं २ बाट निर्वाचित सांसद राजबहादुर बुढाको नाममा मुआब्जाबारे पत्र पठायो। उपप्रधानमन्त्री तथा रक्षामन्त्रीलाई बोधार्थ पठाइएको पत्रमा आव २०७५०७६ बाटै जग्गा खरिद प्रक्रिया अगाडि बढाउने योजना रहेको व्यहोरा उल्लेख छ। पत्रमा भनिएको छ, देशको शान्ति सुव्यवस्था क्रमित सुधार हुँदै गएपछि छुट्टिएर रहेको सुरक्षा बेसहरूलाई सम्बन्धित गण, गुल्म हेडक्वाटरमा मर्ज गर्दै जाने योजनाअनुरूप २०६८ सालमा दुल्लु सुरक्षा बेसलाई मर्ज गर्ने व्यवस्था मिलाइएकोमा स्थानीय जनताको मागबमोजिम फौज तैनाथलाई निरन्तरता दिइएको छ। पत्रको ३ नं बुदामा दुल्लुको सेनाको सुक्षा वेशलाई पुनः फौज तैनाथका लागि स्थानीय जनताबाट अनुरोध आउन सक्नुका साथै उक्त स्थानको ऐतिहासिक महत्व, नेपाली सेनाको परम्परागत सम्बन्ध तथा समग्र नगरवासीको मागबमोजिम स्थानीय रूपमा फौज तैनाथ गर्न व्यावहारिक देखिएकाले यस आवमा उक्त जग्गा खरिद गर्ने प्रक्रिया अगाडि बढाउने योजना रहेको उल्लेख छ। सोही बेला दुल्लु नगरपालिकाले २०७६ मा दैलेखस्थित तत्कालीन इन्द्रदल गुल्म काँडाचौर ब्यारेकलाई जग्गाधनी, कित्ता नं, जग्गाको क्षेत्रफल र प्रतिरोपनीको चलन चल्तीको दररेटसमेत पठाएको थियो। तर उक्त प्रक्रिया टुंगोमा पुग्न सकेको छैन। पीडित जग्गाधनीको पक्षमा छौं दुल्लु नगरपालिकाका मेयर भरतप्रसाद रिजाल भएको जग्गा सेनाले प्रयोग गर्दा पीडित बनेका जग्गाधनीहरूको पक्षमा आफूहरू रहेको बताउँछन्। द्वन्द्वको समयमा शान्ति स्थापनाका लागि दुल्लुमा नेपाली सेनाको सुरक्षा बेस स्थापना गरिएको हो, त्यसबेलादेखि धेरैजसो दलित समुदायको जग्गालाई सेनाले प्रयोग गरिरहेको छ, प्रमुख रिजालले भने, उहाँहरू अहिले आफंै सुकुम्बासी जस्तो भएर बसिरहनुभएको छ। सेना बसेको जग्गाको छेउमा स्थानीय बस्दै आएका घरहरू। यहाँ एउटै घरमा ४५ घर परिवार बसोबास गरिरहेका छन् । अहिलेसम्म उनीहरूले बर्सेनि बालीनाली बापतको सामान्य राहतबाहेक अरू केही सुविधा नपाएको मेयर रिजाल बताउँछन्। सेनाको स्थायी क्याम्प स्थापना गर्न सेनाले प्रयोग गरिरहेको जग्गालाई नेपाल सरकारले खरिद गरेर पीडित जग्गाधनीलाई उचित मुआब्जा दिनुपर्ने उनको भनाइ छ। दुल्लुका जनतालाई सुकुम्बासी बनाइनु हुँदैन भनेर हामीले प्रदेश र संघीय सरकारसँग अनुरोध गरिरहेका छौं, उनले भने। दुल्लु नगरपालिका८ का वडाध्यक्ष सुशीलकुमार भण्डारी वर्षौंदेखि आफ्नो जग्गा भोगचलन गर्न नपाएका पीडितहरूको समस्या सम्बोधन गर्नु संघीय सरकारको दायित्व भएको बताउँछन्। कि उहाँहरूको जग्गा उचित क्षतिपूर्तिसहित फिर्ता गराउनुपर्छ, नभए उचित मुआब्जा दिएर सरकारले अधिग्रहण गर्नुपर्छ, वडाध्यक्ष भण्डारीले भने। हामी जग्गा छोड्न तयार छौं : नेपाली सेना नेपाली सेनाले तत्कालीन द्वन्द्वमा सर्वसाधारण जनतालाई सुरक्षाको प्रत्याभूति दिलाउन बसेको सेनाको टोली फिर्ता हुन तयार रहेको जनाएको छ। कालीदत्त गुल्म काँडाचौर ब्यारेकका गुल्मपति सेनानी विनोद चौलागाईंले सेनाको टोली सर्वसाधारण जनताको जग्गा छोड्न तयार रहेको बताए। केही वर्षअघि सेनाको टोलीलाई फिर्ता ल्याउने प्रक्रिया थालिएको थियो, दुल्लुका स्थानीयको मागकै आधारमा फौज तैनाथलाई निरन्तरता दिइएको हो, उनले भने। सेनाले सर्वसाधरण नागरिकलाई मुआब्जा दिएर जग्गा अधिग्रहण गर्न सक्ने सम्भावना नरहेको सेनानी चौलागाईंले बताए। सेनाले जग्गाको मुआब्जा दिन सम्भव छैन्, हामी त्यहाँ बसेको टोलीलाई फिर्ता ल्याउन तयार छौं, सेनालाई दुल्लुमा राख्ने नै हो भने स्थानीय तहले उचित स्थानमा भौतिक पूर्वाधार निर्माण गरिदिनुपर्छ, उनले भने। बसिरहेको जग्गा आफ्नो नभएकाले कुनै स्थायी संरचना बनाउन नसक्दा सेनाको टोली अस्थायी संरचनामा बस्न बाध्य भएको सेनानी चौलागाईंको भनाइ छ। रक्षा मन्त्रालयले २०७५ साउन २७ गते उक्त क्षेत्रका संघीय सांसद राजबहादुर बुढाक्षेत्रीलाई मुआब्जाको प्रक्रिया अघि बढाउन लेखेको पत्र । पत्र लेखे पनि हालसम्म कार्यान्वयन भने भएको छैन ।"
"उडान यथावत्, वार्ता जारी","काठमाडौैं : बुधबारदेखि आन्तरिक उडान बन्द हुने घोषणासँगै मंगलबार दिनभर तातेको उड्डयन क्षेत्र सहमतिमा अघि बढेको छ। सरकार र वायुसेवा सञ्चालक संघबीच मध्यरातमा भएको वार्तापछि आन्तरिक उडान नियमित हुने भएको प्रवक्ता योगराज कँडेल शर्माले जानकारी दिए। प्रधानमन्त्री कार्यालयको पहलमा सरकार र संघका अध्यक्ष क्याप्टेन रामेश्वर थापासहितको वायुसेवा सञ्चालकहरूको टोलीबीच मंगलबार राति वार्ता भएको थियो। मध्यरातमा वार्ता भएका कारण उडान बन्द नगर्ने बाहेक अन्य मागको विषयमा टुंगो नलागेको बताइएको छ। सरकारसँग बुधबार मध्याह्न पुनः वार्तामा बसी सबै विषय टुंगो लगाइने बताइएको छ। संस्कृति पर्यटन तथा नागरिक उड्डयन मन्त्रालय र नेपाल नागरिक उड्डयन प्राधिकरणबाट भएका एकपक्षीय, स्वेच्छाचारी र अव्यावहारिक निर्णय भएको भन्दै संघले बुधबारदेखि अनिश्चितकालका लागि आन्तरिक उडान बन्द गर्ने निर्णय गरेको थियो। यसअघि भएका निर्णय फिर्ता तथा सुधारको माग गर्दै वायुसेवा सञ्चालकहरूले उद्धार र नियमित उडानहरू बन्द गर्ने भएका थिए। प्राधिकरणले यही असार ५ गते विज्ञप्ति जारी गर्दै सबै आन्तरिक उडान गर्ने कम्पनीहरूले तोकिएको आधार विमानस्थलमा (अपरेटिङ बेस) रात्रिविसान गरी पहिलो उडान सोही विमानस्थलबाट गर्न निर्देशन गरेको थियो। हवाईजहाजको हकमा असार १३ गते र हेलिकप्टरको हकमा असार ७ गतेबाट लागू हुने गरी निर्देशन दिइएको थियो। पूर्वसूचना बिना दिएको निर्देशन कार्यान्वयनमा कठिनाइ हुने भन्दै वायुसेवा सञ्चालकहरूले यसैको विरोध स्वरूप उडान बन्द गर्ने निर्णय गरिएको थियो। क्षेत्रीय विमानस्थलहरूको बढोत्तरी तथा स्तरोन्नति भए पनि हवाईजहाज तथा हेलिकप्टरको मर्मत सम्भार तथा चेकजाँच गर्ने प्राविधिक पक्षहरूलगायत अन्य विविध भौतिक पूर्वाधारहरूको विकास भई नसकेकाले हालको अवस्थामा त्रिभुवन अन्तर्राष्ट्रिय विमानस्थल बाहेकका विमानस्थलहरूमा रात्रि विश्राम गरी उडान भर्न असमर्थ छौं। संघद्वारा जारी विज्ञप्तिमा उल्लेख छ। संघले, निजी क्षेत्रका विमान तथा हेलिकप्टरहरूको काठमाडौं बाहिरका एयरपोर्टमा रात्रिकालीन बास अनिवार्य भनिएको व्यवस्था हटाइनुपर्ने, ल्यान्डिङ, नेभिगेसन, पार्किङलगायता सम्पूर्ण शुल्कवृद्धि फिर्ता लिनुपर्ने, दीर्घकालीन हेलिप्याड तथा मर्मत सम्भारका लागि ह्यांगरको व्यवस्था, नेपाली उड्डयनलाई कालोसूचीबाट हटाउन पहल र विमान सेवा कम्पनीहरूले हवाई सेवाका लागि प्रयोग गरिरहेका स्थान तथा संरचनाहरूको प्रयोगमा निरन्तरता दिने गरी पाँचबुँदे माग अघि सारेको थियो। राज्य र नागरिकसँग प्रत्यक्ष जोडिएको अति संवेदनशील विषयहरूमा उत्पन्न समस्याको तत्काल निराकरणका लागि संघले प्रधानमन्त्री शेरबहादुर देउवाको ध्यानाकर्षण पनि गराएको थियो। प्राधिकरणले त्रिभुवन अन्तर्राष्ट्रिय विमानस्थलभित्रको ट्राफिक व्यवस्थापन गर्दै उडान सुरक्षा प्रत्याभूतिका लागि अपेरेटिङ बेसलाई कार्यान्वयन गरेको बताएको थियो। त्रिभुवन विमानस्थल बाहेक चन्द्रगढी, विराटनगर, जनकपुर, रामेछाप, भरतपुर, भैरहवा, पोखरा, नेपालगन्ज, धनगढी, सुर्खेत र सिमरामा रात्रिविसान गर्न सकिने प्राधिकरणले सुुझाएको थियो। हाल १० वटा कम्पनीको साना तथा ठूला गरी ५२ जहाज र ११ कम्पनीको ३८ हेलिकप्टर सञ्चालनमा छन्। निजी वायुसेवा कम्पनीहरूले आन्तरिक उड्डयन क्षेत्रमा मात्रै करिब ४० अर्ब रुपैयाँ लगानी गरेका छन्। दैनिक करिब ३ सयभन्दा बढी उडानमा १० हजारभन्दा बढी यात्रुलाई सेवा दिँदै आएको आन्तरिक उड्डयन क्षेत्रले वार्षिक करोडौं रुपैयाँ राजस्व बुुझाउँदै आएको छ। विशिष्ट व्यक्तिको हेलिकप्टर उडानमा दुई पाइलट अनिवार्य भोलिदेखि सबै उडान बन्द गर्ने वायुसेवा सञ्चालक संघको निर्णय, सरकारसँग राख्यो पाँच माग"
अफगानिस्तानमा शक्तिशाली भूकम्पको धक्का,काबुल : अफगानिस्तानमा भूकम्पको शक्तिशाली धक्का महशुस गरिएको छ। अमेरिकी भूगर्भ सर्वेक्षण (यूएसजीएस) का अनुसार ६१ रेक्टर स्केलको धक्का गएको हो। भूकम्प दक्षिणपूर्वी अफगानिस्तानको खोस्ट सहरबाट करिब ४४ किलोमिटर (२७ माइल) टाढा रहेको र ५१ किलोमिटर गहिराइमा रहेको युएसजीएसले जनाएको छ। बुधबार बिहान ६१ म्याग्निच्युडको भूकम्पले अफगानिस्तान र पाकिस्तानका केही भागलाई हल्लाएको अमेरिकी भूगर्भ सर्वेक्षण (यूएसजीएस) ले जनाएको छ। भूकम्पको क्षतिको विवरण आउन बाँकी रहेको छ। यसबाहेक मलेसियाको क्वालालम्पुरबाट ५६१ किलोमिटर पश्चिममा बिहान १२ बजेर ३८ मिनेटमा ५१ म्याग्निच्युडको भूकम्प गएको अन्तराष्ट्रिय सञ्चारमाध्यमले जनाएका छन्।
गरिबी निम्त्याउँदै इन्धन,"इन्धनको मूल्य विश्वभरि नै बढेको सत्य हो। तर दक्षिण एसियाभरिमै नेपालमा सबैभन्दा महँगो भएको छ। पोहोर असार १२ गते एक लिटर पेट्रोलको भाउ १ सय १२ रुपैयाँ थियो। आइतबारबाट भने १ सय ९९ रुपैयाँ पुग्यो। पेट्रोल र डिजेलको भाउ आइतबार आकस्मिक रूपमा वृद्धि भयो। डिजेलको भाउ पनि लिटरको १ सय ९२ रुपैयाँ भयो। यो आकस्मिकता नियमित नै छ। यो आर्थिक वर्ष पेट्रोल डिजेलको भाउ बढेको यो पहिलोपटक होइन, १५ औंपटक हो। तसर्थ उपभोक्तालाई आतंकित पार्दै भएको मूल्यवृद्धि आकस्मिकमात्रै नभई नियमित आकस्मिकता भएको छ। भन्न सकिन्न कि मूल्य यतिमै सीमित रहन्छ, अब बढ्दैन। भारतले नयाँ मूल्यसूची पठाएको पाँचौं दिनमा नेपाल आयल निगमले पनि नयाँ मूल्य सार्वजनिक गर्यो। भारतमै भन्दा मात्रै होइन पूरै दक्षिण एसियामा सबैभन्दा चर्काे इन्धन मूल्य नेपालमा भएको छ। माल्दिभ्समा १ सय १८ रुपैयाँ, बंगलादेशमा १ सय १९ र भारतको दिल्लीमा १ सय ५४ रुपैयाँमा पेट्रोल पाइँदा नेपालमा भने त्यसभन्दा धेरै महँगो भएको छ। विडम्बना के छ भने निगमलाई अझै मासिक ४ अर्ब ७० करोड रुपैयाँ घाटा छ। निगम सरकारी स्वामित्वको संस्था हो। यो घाटा व्यहोर्ने भनेको सरकारले नै हो। तर पेट्रोलियम पदार्थको खरिद बिक्रीमा सरकार चाहिँ घाटा छैन। किनभने सरकारले धेरैभन्दा धेरै कर थोपरेकै कारण पनि पेट्रोलियमको मूल्य यतिका धेरै भएको हो। सरकारले कर लगाउँदैनथ्यो भने पेट्रोलको मूल्य यतिका धेरै हुँदैनथ्यो। निगमले इन्डियन ओयल कर्पाेरेसनबाट पेट्रोल किन्दा लिटरको १ सय ३१ रुपैयाँ ९१ पैसा तिर्छ। त्योभन्दा माथिको सबै पैसा नेपाल सरकारलाई तिर्ने कर हो। जुन अचाक्ली छ। सरकार पेट्रोलमा लिटरकै ६५ रुपैयाँ ६१ पैसा कर असुल्छ। डिजेलमा लिटरको ४९ रुपैयाँ ५३ पैसा कर छ। त्यो एक एकमुष्ठ होइन, विभिन्न शीर्षकमा छ। इन्धनको भाउ बढ्नुको सिधा प्रभाव यातायातका साधनको भाडामा पर्छ। बस र हवाई जहाजको भाडा वृद्धि पनि सँगसँगै भइसक्यो। यातायातका साधनको भाउ बढ्नु भनेको सरसामानको ढुवानी लागत महँगो हुनु हो र सामानको मूल्यवृद्धि हुनु हो। जसको प्रत्यक्ष मार सिधै उपभोक्तालाई पर्ने हो। उपभोक्तामा पनि सबैभन्दा मार पर्ने दैनिक ज्यालादारी गरी खाने वर्गलाई हो। दिनभर काम गरेर दुई छाक टार्नेलाई भोकै बस्न बाध्य पार्ने गरी महँगी चर्किएको छ। केही समययता उपभोग्य सामग्रीको अत्यधिक मूल्यवृद्धि हुँदै आएको छ। पेट्रोलियम पदार्थमा भएको मूल्यवृद्धिले त्यसलाई थप बढाउने निश्चित छ। सरकारले मूल्यवृद्धिको सिधा कारण अन्तर्राष्ट्रिय कारणलाई देखाउँदै आएको छ। हो विश्वव्यापी रूपमै मूल्य बढेको छ। तर यसरी बढेको छैन कि नेपालमा जति मूल्य बनाइएको छ। सरकारको अर्काे तर्क हुँदै आएको के हो भने नेपालमा मूल्य सस्तो पार्दा भारतमा तस्करी हुने डर। तर त्यो तर्कमा कुनै दम छैन। सरकारको काम भनेकै तस्करी रोक्ने हो। अवैध ओसारपसार रोक्ने हो। राज्य खडा गरेकै नियम कानुनको पालना गराउन हो। तर अहिले त भारतमै पनि नेपाल भने सस्तो भइसकेको छ। तसर्थ अरू धेरै कम गर्न नसके पनि भारतमा जत्तिकै मूल्य बनाउन सरकारलाई वातावरण सहज छ। अर्काेतिर आयल निगमको घाटा भनेको सरकारले बढी कर लिएर भएको हो। कर पनि पूर्वाधारलगायत कर संकलन गरी त्यसको कुनै उपयोग सरकारले गर्न सकेको छैन। बूढीगण्डकी जलविद्युत् आयोजना बनाउनसमेत पेट्रोलियम पदार्थमा कर लिइएको छ। त्यो आयोजनाका कुनै टुंगो छैन। र, संकलित पैसा त्यही प्रयोजनका लागि भनेर साँचेर राखेको पनि देखिन्न। तसर्थ, तत्काललाई सरकारले अनावश्यक करहरू कटौती गरी सर्वसाधारण नागरिकलाई राहत दिन जरुरी छ। तर इन्धनको उपयोगको दीर्घकालीन विकल्पतिर लाग्नु चाहिँ मुलुकलाई सबैभन्दा धेरै श्रेयष्कर हुन्छ। होइन भने इन्धनको मूल्यले नेपालीलाई गरिब अर्थात् निर्धन बनाउने निश्चित देखिएको छ।"
सेनाले गरिब उठाएको सुहाएन,"दैलेखको दुल्लु नगरपालिका८ साहुवाडास्थित गढी क्षेत्रमा करिब ५४ रोपनी जग्गामा १८ वर्षदेखि नेपाली सेनाको भवानी बक्स गण बसेको छ। त्यो जग्गा २५ दलितसहित ४३ घरपरिवारको हो। स्थानीयको जग्गामा वार्षिक बालीनालीको क्षतिपूर्ति तिर्ने गरी सेनाको बेसक्याम्प स्थापना गरिएको थियो। सशस्त्र द्वन्द्वको बेला सुरक्षा हुने ठानेर सेनालाई जग्गा दिएका वा दिन बाध्य पारिएकाहरूको दैनिकी भने सधैं कष्टकर बन्यो। द्वन्द्वको बेला त उनीहरूले सुरक्षा पाएको भनेर चित्त बुझाए। शान्ति प्रक्रियापछि चांही जनताले सांच्चै पिडित बनेको महुसस गरे। जग्गाको लालपुर्जा त छ, तर भोगचलन गर्न पाएका छैनन्। सेनाले कब्जा गरेपछि कतिपयसंग त एक टुक्रा पनि जमिन बांकी रहेन। जग्गा भएर पनि सुकुम्बासी बन्नु परेको छ। कसैसँग घरबास मात्र बचेको छ। एक चौथाइ परिवारको त उठीबास नै लागेको छ। कोही भारत पलायन भएका छन्। जग्गा उपभोग गरेबापत सामान्यबाहेक पीडितले कुनै राहत र क्षतिपूर्ति पाएका छैनन्। न त जग्गा अधिग्रहण गरेर स्थानीयलाई मुआब्जा नै दिइएको छ। देशमा शान्ति सम्झौता भएको १६ वर्ष बितिसक्दा पनि सेनाले स्थानीयको जग्गा फिर्ता गरेको छैन। द्वन्द्वका बेलामा देशभर नै धेरै ठाउँमा सुरक्षा बेस क्याम्पहरू स्थापना भएका थिए। तत्कालीन सरकारलाई सुरक्षाफौज राख्नुपर्ने बाध्यता थियो। स्थानीय माग थियो। तत्कालीन आवश्यक्ताका आधारमा सरकारी र निजी जग्गामा नेपाली सेना, सशस्त्र प्रहरी बल, नेपाल प्रहरीलाई राखिएको थियो। शान्ति प्रक्रियापछि धेरै ठाउँमा सुरक्षा निकायले कब्जा गरेका जग्गा फिर्ता भएका थिए, तर दुल्लुमा भएन। द्वन्द्व सकिएर देश शान्ति प्रक्रियामा आएको डेढ दशक बढी समय हुँदा पनि सशस्त्र द्वन्द्वकै धङधङ्गी आउने गरी सेनाले निमुखा र गरिब जनताको जग्गा कब्जा गरिरहनु संघीय गणतान्त्रिक मुलुकको लागि शोभनीय कुरा होइन। यसरी निरन्तर जग्गा कब्जा हुनुले रक्षकबाटै जनताले असुरक्षित महसुस गर्छन। राष्ट्रिय सुरक्षाको पहरेदार नेपाली सेनालाई संघीयतामा पनि स्थानीयको जग्गा कब्जा गरेको आरोप लाग्नु उचित होइन। शान्ति प्रक्रियापछि पनि दुल्लुवासीले सेना हटोस् भन्ने चाहेका छैनन्। त्यही कारण पनि सशस्त्र द्वन्द्वका बेला स्थापना गरिएका सुरक्षा निकायलाई सरकारले व्यवस्थापन गर्दा पनि दुल्लुको सैनिक क्याम्प नहटेको हो। सेनाको गण नै हटाउनु पर्दैन। स्थानीयले पनि हटाऊ नै भनेका छैनन्। सर्प पनि मर्ने लठ्ठी पनि नभाँचिने गरी सरकारले सेनाका लागि सोही क्षेत्रमा जग्गा उपलब्ध गराएर स्थानीयको जग्गा फिर्ता गर्नुपर्छ। सरकारले दुल्लुको ४३ घरको बस्ती नै स्थानान्तरण पनि गर्न सक्छ। रारा राष्ट्रिय निकुञ्ज बनाउँदा मुगुका जनतालाई बाँके र बर्दियामा स्थानान्तरण गरे झैं दैलेखमै कतै उपयुक्त स्थानमा स्थानान्तरण गर्न सक्छ। स्थानीयलाई उचित मुआब्जा दिएर सो जग्गा सेनाले नै प्रयोग गर्न सक्छ। यस्तो मुआब्जा नेपाली सेनाको भवानी बक्स गणले त दिनै सक्दैन। न त सैनिक हेडक्वाटरले नै दिन सक्न सक्छ। नेपाल सरकारले राष्ट्रिय गौरवका आयोजना बनाउँदा जसरी मुआब्जा दिन्छ, त्यसैगरी सैनिकले प्रयोग गरेको स्थानीयको जग्गाको पनि मुआब्जा दिनुपर्छ। यतिका वर्षसम्म सेनाले जग्गा उपभोग गरेबापत सरकारले स्थानीयलाई राहत र क्षतिपूर्ति पनि दियो भने मात्र जनमुखी सरकारले जनताप्रति न्याय गरेको ठहर्छ। सेनाले कब्जा गरेको जग्गाको लालपुर्जा देखाउँदै स्थानीय दलित महिला। तस्बिर : हिक्मतबहादुर नेपाली"
५३३ लाइसेन्स अर्कैको नाममा,"काठमाडौं : सरकारले सेवाप्रवाहलाई चुस्त र पारदर्शी बनाउन डिजिटल प्रणालीको सुरुवात गर्यो। तर, कर्मचारी र बिचौलियाले यसमा पनि छिद्र खोजे। र, दुरुपयोग गरेको पाइएको छ। सेवाग्राहीको व्यक्तिगत विवरण प्रणाली (सिस्टम)बाट नै मेटाएर अर्कै व्यक्तिको नाममा बनाइदिने धन्दा सुरु भएको छ। घटना हो यातायात व्यवस्था कार्यालय, सवारी चालक अनुमतिपत्र, एकान्तकुना, ललितपुरको। कर्मचारी र बिचौलियाको मिलेमतोमा यहाँ यस्तै धन्दा भएको खुलेको छ। यातायात व्यवस्था कार्यालय एकान्तकुनाका कर्मचारीले नवीकरण नभएका तथा स्वतः रद्द भएका ५ सय ३३ जनाको नामका सवारी चालक अनुमतिपत्र (लाइसेन्स) गैरकानुनी रूपमा नवीकरण गरेको पाइएको छ। आर्थिक वर्ष २०७७७८ र २०७८०७९ को साउन र भदौ महिना गरी १४ महिनाको अवधि यो काम भएको भेटिएको हो। अख्तियार दुरुपयोग अनुसन्धान आयोगको अनुसन्धानबाट सफ्टवेयरबाट नै नवीकरण नभएका र रद्द भएका ५ सय ३३ जनाको लाइसेन्स नयाँ व्यक्तिलाई बाँड्ने कामको धन्दा बाहिरिएको हो। अख्तियारका प्रवक्ता श्यामप्रसाद भण्डारीले अवैध काममा संलग्नविरुद्ध मंगलबार विशेष अदालतमा मुद्दा दायर गरेको बताए। अवैध काममा यातायात व्यवस्था कार्यालय, सवारी चालक अनुमतिपत्र, एकान्तकुना, ललितपुरका तत्कालीन कार्यालय प्रमुख सम्बरबहादुर कार्की र राजुभाइ कुस्मा, मेकानिकल इन्जिनियर विजयराज गिरीसमेत गरी १२ जना कर्मचारी र ५ जना बिचौलिया गरी १७ जना संलग्न रहेको पाइएको छ। उनीहरूले गैरकानुनी रूपमा सरकारी कागजात सच्याइ यो काम गरेको अनुसन्धानबाट खुलेको छ। एकान्तकुनाका कर्मचारी तथा सिन्धुली फोटोकपी सेन्टरका सञ्चालक बाबुराम शर्मा समेतले सेटिङमा बिचौलियामार्फत सवारी चालक अनुमतिपत्र जारी गर्ने गरेको भन्नेसमेत उजुरी सम्बन्धमा अख्तियारले अनुसन्धान गरेको थियो। तत्कालीन कार्यालय प्रमुखद्वय सम्बरबहादुर कार्की र राजुभाइ कुस्माले सवारी चालक अनुमतिपत्रको नवीकरण गर्ने सम्बन्धमा गलत नियतले मातहतका कर्मचारीहरूलाई अख्तियारी प्रदान गरेको अनुसन्धानमा पाइएको आरोप पत्रमा उल्लेख छ। अख्तियारले मेकानिकल इन्जिनियर विजयराज गिरी, सहायक स्तर (पाँचौं) कमल स्याङ्तान, सिनियर मेकानिक्स अच्युतप्रसाद फुँयाल, कम्प्युटर अपरेटर (करार सेवा) प्रकाश कार्की, कम्प्युटर अपरेटर (करार सेवा) रेजु भट्टराई, कम्प्युटर अपरेटर (करार सेवा) रोसन राजभण्डारी, कम्प्युटर अपरेटर (करार सेवा) श्यामसुन्दर चौधरी, कम्प्युटर अपरेटर (करार सेवा) लक्ष्मी श्रेष्ठ, कम्प्युटर अपरेटर (करार सेवा) माया सेठी, कम्प्युटर अपरेटर (करार सेवा) रिचा श्रेष्ठलाई अख्तियारले प्रतिवादी बनाएको छ। उनीहरूविरुद्ध सवारी चालक अनुमतिपत्रको नवीकरण गर्ने सम्बन्धमा आफ्नो जिम्मेवारी अन्तर्गतको कार्य सम्पादन गर्न प्राप्त गरेको अख्तियारीको दुरुपयोग गरेको आरोप अख्तियारको छ। यातायात व्यवस्था कार्यालय एकान्तकुनाका सूचना अधिकारी कपिल सिलवालका अनुसार हामी ईडीएलआरएसभीआरएस स्टिम प्रयोग गर्छौं। त्यसमा एडिट एप्लिकेन्ट भन्ने टुल छ। यो विधि प्रयोग गरेर लाइसेन्सवाहक (चालकअनुमतिपत्र लिएका व्यक्ति)को सम्पूर्ण विवरण परिवर्तन गर्न सकिन्छ। कहिलेकाहीँ चालक अनुमतिपत्र बाहकको नाम, ठेगाना, थर, केही विषय, विवरण गलत भयो भने सच्याउनका लागि यो टुल्स राखिएको हो। यो टुल्सको दुरुपयोग गरेर एउटा व्यक्तिको नाममा रहेको लाइसेन्सलाई अर्कै व्यक्तिको फोटो, हस्ताक्षर, औंठा छापसम्म परिवर्तन गरी अर्कै नामको व्यक्तिको नाममा कायम गरिएको छ। यातायात व्यवस्था सेवा कार्यालय एकान्तकुनाले यो प्रणाली २०७३ साल मंसिरदेखि लागू गरेको थियो। सूचना अधिकारी सिलवाल भन्छन्, सिस्टमको दुरुपयोग गरेर ५ सय ३३ वटा लाइसेन्स जारी भएको अख्यिारको छानबिनमा आएको छ। छानबिनमा नआएका अरू थुपै्र कति होला ? यो प्रणालीमा अत्यन्तै लुपहोल (चोरबाटो) छन्। र ईडीएलआरएसभीआरएस कमजोर प्रणाली पनि हो।अनि चोर बाटो रोजियो सरकारी अड्डामा घुस खाने शैली फेरिएको छ। अब पहिला जस्तो हाकाहाकी घुस चल्दैन। सबै ठाउँमा सीसी क्यामरा जडान छ। अनि सेवाग्राहीको हातमा क्यामरा भएको मोबाइल। कर्मचारीहरू कार्यालयमा घुस लिन डराउँछन्। ट्रायल दिने ठाउँमा पनि सीसी क्यामरा झुन्ड्याइएको छ। घुस खुवाएका तर, फेल गरेकालाई पास गराउन कसैले हिम्मत गर्दैनन्। यातायात कार्यालयमा काम गरिरहेका एक वरिष्ट अधिकृतका सुनाउँछन्, कमाई खाने भाँडो सुक्यो। न कमाई पेट थाम्ने भयो। अनि कर्मचारीले बिचौलियासँग सेटिङ मिलाए। त्यो सेटिङ हो सिस्टम कै दुरुपयोग गरौं। हाम्रो सबै सवारी साधन र चालक अनुमतिको विवरण ईडीएलआरएसभीआरएस प्रणालीमा इन्ट्री छ। केही विवरण गल्ती भयो भने सच्याउने सुविधा पनि यसमा छ। यसको फाइदा उठाउँदै कर्मचारीले बिचौलियासँग मिलेर अर्काको नाममा जारी रहेको लाइसेन्सका विवरण मेटाउँदै नयाँ व्यक्तिको विवरण राखेर चालक अनुमतिपत्र जारी गरेको यसैको करामत हो। अड्डाका ढड्डा च्यातिए। किराधमिराले खाँए। कति हराए। भीडभाडको अड्डामा सेवाग्राही हैरानी हुन थाल्यो। अभिलेख नभेटाएर कामै नहुने भयो। अनि सरकारले अनलाइन प्रणाली ल्यायो। सिस्टम बनाएर सबै कागजात सर्भरमा राख्ने काम भयो। तर, कर्मचारीले बिचौलियासँग मिलेर डिजिटल प्रणालीको पनि चरम दुरुपयोग गरेका छन्। पाँच वर्षभित्र नवीकरण नगराएर चालक अनुमतिपत्र स्वतः रद्द हुन्छ। तर, यस्ता लाइसेन्सहरूलाई पनि दलालहरूसँगको लेनदेनमा कर्मचारीहरू पुनः अर्को व्यक्तिको नाममा जारी गर्नु पछाडि ठूलो खेल छ। अब पहिला जस्तो पैसा दिएर ट्रायलमा ठेलुवा पास हुँदैन। ट्रायल पास गर्नेको हातमा मात्रै लाइसेन्स पर्छ, यातायात विभागमा काम गर्ने एक कर्मचारी भन्छन्, युवाहरूले सजिलै पास गर्छन्। बुढापाकाहरू गर्न सक्दैन। लाइसेन्स बिना ट्राफिकले बाटोमा गाडी गुडाउन दिँदैनन्। अनि त्यस्ता व्यक्तिहरू बिचौलियामार्फत लाइसेन्स लिन्छन्। कमाउन विदेश जानेहरू पनि छिटोका लागि दलालकै भर पर्ने गरेको उनले सुनाए। चोरबाटोबाट लाइसेन्स बनाउन कति खर्च लिन्छ बिचौलियामार्फत कर्मचारीले भन्ने प्रश्नमा यातायातका ती कर्मचारी भन्छन्, घुसको कुनै रेट हुँदैन। उनका अनुसार, पहिला बिचौलियाले २५३० हजार दिएर काम गराउँछन्। यो अवस्था दलाललाई कमाई निकै थोरै हुन्छ। तर, कमाउने बाटो बनिरहेको हुन्छ। मनग्य पैसा पाएर कर्मचारी हैसिएर एक, दुई पटक काम गर्छ। चारो फाल्दै जसरी सिकारीले चरालाई जालमा फसाउँछ त्यसैगरी बिचौलियाले कर्मचारीलाई फसाउँछन्। अनि २५३५ हजार दिएर काम गराएको ठाउँमा घटाउँदै गएर ५ सयमा पनि झार्छ। उता बिचौलियाले मनग्य पैसा कमाउँछ। काम गरेन भने बिचौलियाले कर्मचारीलाई थर्काउँछ, काम गर्नु भएन भने अख्तियारमा मुद्दा हालिदिन्छु। कर्मचारी डराएर खुरुखुरु काम गरेर बिचौलियालाई पठाउँछ। बिचौलियाहरू हरिभक्त श्रेष्ठ, बाबुराम शर्मा भन्ने उद्धबबहादुर खत्री, दीपक विश्वकर्मा, गणेश अधिकारी र नरेन शाक्यसमेतको मिलेमतोमा यो काम भएको अख्तियारको आरोप पत्रमा उल्लेख छ। तत्कालीन प्रमुखद्वय कार्की र कुस्मासहित १२ कर्मचारीविरुद्ध भ्रष्टाचार निवारण ऐन, २०५९ को दफा ११ बमोजिम सरकारी कागजात सच्याउनेलाई सजाय बापतको सजायको माग गरिएको छ। यो दफामा सरकारी निकाय वा सार्वजनिक संस्थाको कागजातमा अनाधिकार वा गैरकानुनी तरिकाले सच्याउने, केरमेट गर्ने, थपघट गर्ने वा हेरफेर गर्ने राष्ट्रसेवक वा अन्य व्यक्तिलाई कसूरको मात्राअनुसार तीन महिनादेखि दुई वर्षसम्म कैद र ५० हजार रूपैयाँसम्म जरिवाना हुने व्यवस्था छ। बिचौलियाहरू हरिभक्त श्रेष्ठ, बाबुराम शर्मा भन्ने उद्धबबहादुर खत्री, दीपक विश्वकर्मा, गणेश अधिकारी र नरेन शाक्यको हकमा भ्रष्टाचार निवारण ऐन, २०५९ को दफा ११ को कसूरमा सोही ऐनको दफा २२ को प्रतिबन्धात्मक वाक्यांशबमोजिम सजायको मागदाबीसहित मुद्दा दायर भएको छ। यो दफामा यस ऐनमा अन्यत्र छुट्टै व्यवस्था भएकोमा बाहेक दफा ११ अन्तर्गत सजाय हुने कुनै कसूरको मतियारलाई त्यस्तो कसुर गर्ने राष्ट्रसेवक वा अन्य कुनै व्यक्तिलाई हुने सजायको आधा सजाय हुने व्यवस्था छ। बिचौलियाहरूलाई १ वर्षसम्म कैद र २५ हजारसम्म जरिवाना हुनेछ। सधैं सेवाग्राही बाटोमै लुटिन्छन् ललितपुरको एकान्तकुनास्थित यातायात व्यवस्था कार्यालय बिचौलियाको पक्कडमा परेको यातायात कार्यालयको रूपमा चिनिन्छ। यहाँबाट जारी भएका र यो कार्यालयका नाममा जारी भएको नक्कली सवारीचालक अनुमतिपत्र देशभर भेटिने गरेको ट्राफिक प्रहरीहरू बताउँछन्। यहाँ बाटैबाट बिचौलियाले सेवाग्राहीलाई घेरेको प्रत्यक्ष देखिन्छभेटिन्छ। झुक्याएर काम गराइदिने नाममा लुटिन्छन्। यहाँ बिचौलियाको बिगबिगी छ। बिचौलियालाई रकम नदिई सेवाग्राहीको काम बन्दैन। कर्मचारी र बिचौलियाले सर्वसाधारण सेवाग्राहीलाई दुःख दिने गरेका छन्। टोकन लिएर लाइन बसेका सेवाग्राहीले वर्षदिनसम्ममा पनि लाइसेन्स पाउँदैन। तर, बिचौलियामार्फत जाँदा चाँडै लाइसेन्स बन्ने गरेको सेवाग्राहीहरू बताउँछन्। यातायात कार्यालय वरिपरि करिब ३ सय बढी बिचौलिया छन्। कर्मचारीसँग सेटिङ मिलाएर दलालहरूले चोर बाटोबाट काम गराउँछन्। यसरी यातायात कार्यालय दलालको कब्जामा परेको सेवाग्राही बताउँछन्। बागमती प्रदेशअन्तर्गतको यो कार्यालय बिचौलियाले चलाइरहेका छन्। त्यसको मारमा सोझासाझा सेवाग्राही परेका छन्।"
"उडान यथावत्, वार्ता जारी","काठमाडौैं : बुधबारदेखि आन्तरिक उडान बन्द हुने घोषणासँगै मंगलबार दिनभर तातेको उड्डयन क्षेत्र सहमतिमा अघि बढेको छ। सरकार र वायुसेवा सञ्चालक संघबीच मध्यरातमा भएको वार्तापछि आन्तरिक उडान नियमित हुने भएको प्रवक्ता योगराज कँडेल शर्माले जानकारी दिए। प्रधानमन्त्री कार्यालयको पहलमा सरकार र संघका अध्यक्ष क्याप्टेन रामेश्वर थापासहितको वायुसेवा सञ्चालकहरूको टोलीबीच मंगलबार राति वार्ता भएको थियो। मध्यरातमा वार्ता भएका कारण उडान बन्द नगर्ने बाहेक अन्य मागको विषयमा टुंगो नलागेको बताइएको छ। सरकारसँग बुधबार मध्याह्न पुनः वार्तामा बसी सबै विषय टुंगो लगाइने बताइएको छ। संस्कृति पर्यटन तथा नागरिक उड्डयन मन्त्रालय र नेपाल नागरिक उड्डयन प्राधिकरणबाट भएका एकपक्षीय, स्वेच्छाचारी र अव्यावहारिक निर्णय भएको भन्दै संघले बुधबारदेखि अनिश्चितकालका लागि आन्तरिक उडान बन्द गर्ने निर्णय गरेको थियो। यसअघि भएका निर्णय फिर्ता तथा सुधारको माग गर्दै वायुसेवा सञ्चालकहरूले उद्धार र नियमित उडानहरू बन्द गर्ने भएका थिए। प्राधिकरणले यही असार ५ गते विज्ञप्ति जारी गर्दै सबै आन्तरिक उडान गर्ने कम्पनीहरूले तोकिएको आधार विमानस्थलमा (अपरेटिङ बेस) रात्रिविसान गरी पहिलो उडान सोही विमानस्थलबाट गर्न निर्देशन गरेको थियो। हवाईजहाजको हकमा असार १३ गते र हेलिकप्टरको हकमा असार ७ गतेबाट लागू हुने गरी निर्देशन दिइएको थियो। पूर्वसूचना बिना दिएको निर्देशन कार्यान्वयनमा कठिनाइ हुने भन्दै वायुसेवा सञ्चालकहरूले यसैको विरोध स्वरूप उडान बन्द गर्ने निर्णय गरिएको थियो। क्षेत्रीय विमानस्थलहरूको बढोत्तरी तथा स्तरोन्नति भए पनि हवाईजहाज तथा हेलिकप्टरको मर्मत सम्भार तथा चेकजाँच गर्ने प्राविधिक पक्षहरूलगायत अन्य विविध भौतिक पूर्वाधारहरूको विकास भई नसकेकाले हालको अवस्थामा त्रिभुवन अन्तर्राष्ट्रिय विमानस्थल बाहेकका विमानस्थलहरूमा रात्रि विश्राम गरी उडान भर्न असमर्थ छौं। संघद्वारा जारी विज्ञप्तिमा उल्लेख छ। संघले, निजी क्षेत्रका विमान तथा हेलिकप्टरहरूको काठमाडौं बाहिरका एयरपोर्टमा रात्रिकालीन बास अनिवार्य भनिएको व्यवस्था हटाइनुपर्ने, ल्यान्डिङ, नेभिगेसन, पार्किङलगायता सम्पूर्ण शुल्कवृद्धि फिर्ता लिनुपर्ने, दीर्घकालीन हेलिप्याड तथा मर्मत सम्भारका लागि ह्यांगरको व्यवस्था, नेपाली उड्डयनलाई कालोसूचीबाट हटाउन पहल र विमान सेवा कम्पनीहरूले हवाई सेवाका लागि प्रयोग गरिरहेका स्थान तथा संरचनाहरूको प्रयोगमा निरन्तरता दिने गरी पाँचबुँदे माग अघि सारेको थियो। राज्य र नागरिकसँग प्रत्यक्ष जोडिएको अति संवेदनशील विषयहरूमा उत्पन्न समस्याको तत्काल निराकरणका लागि संघले प्रधानमन्त्री शेरबहादुर देउवाको ध्यानाकर्षण पनि गराएको थियो। प्राधिकरणले त्रिभुवन अन्तर्राष्ट्रिय विमानस्थलभित्रको ट्राफिक व्यवस्थापन गर्दै उडान सुरक्षा प्रत्याभूतिका लागि अपेरेटिङ बेसलाई कार्यान्वयन गरेको बताएको थियो। त्रिभुवन विमानस्थल बाहेक चन्द्रगढी, विराटनगर, जनकपुर, रामेछाप, भरतपुर, भैरहवा, पोखरा, नेपालगन्ज, धनगढी, सुर्खेत र सिमरामा रात्रिविसान गर्न सकिने प्राधिकरणले सुुझाएको थियो। हाल १० वटा कम्पनीको साना तथा ठूला गरी ५२ जहाज र ११ कम्पनीको ३८ हेलिकप्टर सञ्चालनमा छन्। निजी वायुसेवा कम्पनीहरूले आन्तरिक उड्डयन क्षेत्रमा मात्रै करिब ४० अर्ब रुपैयाँ लगानी गरेका छन्। दैनिक करिब ३ सयभन्दा बढी उडानमा १० हजारभन्दा बढी यात्रुलाई सेवा दिँदै आएको आन्तरिक उड्डयन क्षेत्रले वार्षिक करोडौं रुपैयाँ राजस्व बुुझाउँदै आएको छ।"
"साथमा लालपुर्जा, जग्गामा सेना : सरकारले नै बनायो सुकुम्बासी","दैलेख : मुलुकमा सशस्त्र द्वन्द्व चर्किएको थियो। कुरा २०६१ सालको हो। दैलेखको दुल्लु माओवादीको आधार इलाका नै बनेको थियो। नागरिक विभिन्न कारणले माओवादीको व्यवहारबाट हैरान भएका थिए। सुरक्षाको प्रत्याभूति हुने आशामा सेनालाई जग्गा छुट्ट्याएर दुल्लुमा राख्ने उनीहरूले नै चाहना पनि गरे। तर, सेना राखिएको जग्गा गरिब तथा विपन्नको बढी पर्यो। द्वन्द्व सकिन्यो। जग्गा फिर्ता हुने वा मुआब्जा पाउने आस नागरिकले गरे। तर, हालसम्म न त जग्गा नै पाएका छन्, न मुआब्जा नै। दुल्लुका ४३ घरपरिवारको करिब ५४ रोपनी जग्गा १८ वर्षदेखि नेपाली सेनाको कब्जामा छ। तत्कालीन दुल्लु गाउँविकास समिति१ का राजु बज्राचार्यलाई द्वन्द्वरत पक्ष माओवादीले वडा जनसरकार प्रमुख बनाएको थियो। २०६१ कात्तिक २३ गते उनै बज्राचार्य दुल्लु बजारमा चिया पिउँदै थिए। त्यही बेला दैलेख सदरमुकामबाट सेनाको गस्ती टोली त्यहाँ पुग्यो। सादा पोसाकमा पुगेका सेनालाई देख्नेबित्तिकै बज्राचार्य चिया पसलबाट भागे। सेनाले उनलाई पछ्यायो। बज्राचार्य अघिअघि, सेना पछिपछि। उनी ओरालोमा दौडिरहेका बेला सेनाले गोली चलायो। उनी त्यहीँ ढले। ढलेकै ठाउँमा सेनाद्वारा खाल्डो खनेर गाडियो। यो शवसँगै बम छ, शव निकाल्न खोज्यो भने पड्किन्छ भन्दै स्थानीयलाई त्रास देखाइयो। दुल्लु माओवादीको आधार इलाका थियो। २०५८ जेठ १५ गते माओवादीले दुल्लुको ऐतिहासिक दरबार जलाइसकेका थिए। त्यस लगत्तै दुल्लुमा तैनाथ नेपाल प्रहरीसमेत जिल्ला सदरमुकाम फिर्ता भएको थियो। बज्राचार्य हत्या घटनापछि दुल्लुमा झनै त्रास फैलियो। खाल्डोबाट उनको शव निकाल्ने कसैले आँटसम्म गरेनन्। गाउँले र आफन्तले माओवादी गुहारे। तर, माओवादी शव निकाल्नबाट पछि हट्यो। हत्याको ४ दिनपछि कात्तिक २७ गते उनका आफन्तले नै शव उधिने। सोही दिन दाहसंस्कारका लागि पादुका खोला लैजाने क्रममा माओवादीका नेताहरू पार्टीको झन्डा ओडाउन भन्दै बीच बाटोमा आए। बज्राचार्यको शव निकाल्न गुहार माग्दा असहयोग गरेको भन्दै दुल्लुका स्थानीय माओवादीसँग रुस्ट थिए। मलामीहरू माओवादी नेता कार्यकर्तामाथि खनिए। स्थानीयले माओवादीकै कारण निर्दोष व्यक्तिको ज्यान गएको, ४ दिनसम्म शव खाल्डोमै सड्दा पनि बेवास्ता गरेको र शव निकालेर दाहसंस्कारका लागि लैजान लाग्दा झन्डा ओडाउन आउने ? भन्दै माओवादी नेता कार्यकर्ताहरूलाई कुटपिट गरे। केही माओवादी नेताहरू घाइते भए, अरूको भागाभाग चल्यो। माओवादी नेता कार्यकर्ताहरूलाई कुटपिट गरेका स्थानीय माओवादीहरूले आफूहरूमाथि नै आक्रमण गर्ने हुन् कि भनेर सशंकित बने। त्यति नै बेला दुल्लुका स्थानीयले माओवादी ज्यादतीविरुद्ध संगठित भएर प्रतिकार गर्ने निधो गरे। उनीहरूको योजना माओवादीलाई गाउँ छिर्नै नदिने र त्यसका लागि रातदिन गस्ती गर्ने थियो। कात्तिक २८ देखि दिनदिनै जुलुस निकाल्न सुरु भयो। दुल्लुबाट सुरु भएको माओवादीलाई प्रतिकार गर्ने अभियान तत्कालीन १३ गाविसमा फैलियो। कात्तिक २८ देखि मंसिर ७ गतेसम्म प्रतिकार जुलुसहरू निस्किए। माओवादी ज्यादतीविरुद्ध प्रतिकार गर्ने अभियान अर्थात् दुल्लु विद्रोह को खबर देशव्यापी फैलियो। माओवादीविरुद्ध जनता जागेपछि राज्यको ध्यान दुल्लुमा केन्द्रित भयो। दुल्लु विद्रोहकै क्रममा नागरिक समाजको कार्यक्रमअन्तर्गत स्थानीय महिला र बालबालिकाको अगुवाइमा मंसिर ७ गते दुल्लुस्थित पटांगिनीमा विशाल सभा भयो। सभामा तत्कालीन गृहमन्त्री पूर्णबहादुर खड्कासहित मन्त्रीहरूको टोली सहभागी थियो। सभाबाट दुल्लु क्षेत्रमा ३ करोडको विशेष विकास कार्यक्रम घोषणा गरियो। सोही सभाबाट गृहमन्त्री खड्काले दुल्लुका नागरिकको सुरक्षाका लागि सेनाको फौज राख्ने घोषणा गरे। स्थानीयको मागअनुसार मन्त्रीसहितको टोलीको सुरक्षाका लागि दुल्लु पुगेको सेनाको टोली त्यहीँ बस्यो। द्वन्द्वमा सर्वसाधारण जनतालाई सुरक्षाको प्रत्याभूति दिलाउन भन्दै मेजरको कमाण्डमा सेनाको टोली बस्न तत्कालीन दुल्लु गाविस२ (हालको दुल्लु नगरपालिका८) साहुवाडास्थित गढी क्षेत्रका स्थानीय बासिन्दाको जग्गा रोजियो। अन्य वैकल्पिक जग्गा हुँदाहुँदै २५ परिवार दलित र १८ परिवार गैरदलित गरी ४३ घरपरिवारको भए भरका सबै जग्गामा सेना (भवानी बक्स गण) राखियो। १८ वर्षअघि २०६१ सालमा सेनालाई जग्गा दिएकाहरूको दैनिकी अहिले कष्टकर छ। यहाँका ४३ घरपरिवारको जग्गाधनी लालपुर्जामा जग्गा छ तर, भोगचलन गर्न पाएका छैनन्। कतिपयसँग एक टुक्रा पनि जमिन छैन। केहीको बस्नलाई घर मात्र छ। शान्ति सम्झौता भएको १६ वर्ष बितिसक्दा पनि स्थानीय जग्गाधनी लालपुर्जा हेरेर चित्त बुझाउँन बाध्य छन्। सेनाका लागि जग्गा गुमाएकी स्थानीय ७० वर्षीया नन्दकला दमाई भन्छिन्, हामीबाट जबर्जस्ती जग्गा कब्जा गरिएको हो। अहिले रातदिन रोएर जीवन कटाउनुपरेको उनको भनाइ छ। मेरो यही जग्गाबाहेक अरू केही छैन, जग्गा दिन सक्दिन भनेर रोएँ, कराएँ तर मेरो कुरा कसैले सुनेनन्, उल्टै जग्गा नदिए तलाई माओवादी हो भनिदिन्छौं भनेर धम्की दिए, उनले गुनासो पोखिन्। उनका पति जया दमाईको नाममा १२९० वर्गमिटर जग्गा छ। तर, उनले भोगचलन गर्न नपाएको १८ वर्ष बित्यो। उनीसँग बस्नका लागि सानो झुपडी मात्र छ। हातमा लालपुर्जा मात्रै छ, भएको जग्गामा सेना बसिरहेको छ। पाँच भाइ छोरा छन्। उनीहरूलाई बस्नसमेत ठाउँ छैन, तीन भाइ मुग्लानी भए, दुई भाइ मजदुरी गर्दै हिँडिरहन्छन्, उनले भनिन्। सेनाले कब्जा गरेको जग्गाको लालपुर्जा देखाउँदै स्थानीय दलित महिला। तस्बिर : हिक्मतबहादुर नेपाली सेनाले प्रयोग गर्दै आएको जग्गाको धनीमध्येकी अर्की हुन्, ७० वर्षीय सेतु दमाई। त्यो बेला बारीमा गहुँ, तोरी, केराउलगायतका अन्नबाली लगाएका थियौं, सुरक्षाका लागि भनेर सेनालाई राख्न जग्गा दिनुपर्यो भनेर लगाएको बालीसमेत पाक्न नपाउँदै सबै नष्ट गरेर सेना बस्यो, उनले भनिन्, अहिलेम्म न जग्गा फिर्ता पायौं, न त मुआब्जा नै। उनको लालपुर्जामा १४८० वर्गमिटर जग्गा छ। तर, उनीसँग पनि बास बस्ने एउटा झुपडीबाहेक केही छैन। लालपुर्जा च्यापेर बसेकी पीडित चनि दमाईको भएभरको जग्गा सेनाको कब्जामा छ। मजदुरी गरेर जीवन गुजारिरहेका छौं, आफ्नो जग्गा १८ वर्षदेखि भोगचलन गर्न पाएका छैनौं। त्यहाँ उत्पादन हुने अन्नपातले केही महिना भए पनि खान पुग्थ्यो, उनले भनिन्। उनले भएको जग्गा सेनासँग हुँदा छोराहरू मुग्लानी हुन बाध्य भएको बताइन्। त्यसबेला माओवादीले मारे पिटे भनेर आर्मीलाई ल्याएर राखे, हामीलाई पनि ठीकै लाग्यो। हाम्रो सुरक्षा पनि भयो। द्वन्द्व सकिएको वर्षौं भइसक्दा पनि हामीले न जग्गा फिर्ता पायौं, न क्षतिपूर्ति नै पायौं, उनले भनिन्। आफूहरूलाई सरकारले नै सुकुम्बासी बनाएको उनको आरोप छ। स्थानीय डिलसरा दमाईले उ बेला नागरिकको सुरक्षाका लागि भनेर जग्गा दिएको तर अहिले आफूहरू नै सुकुम्बासी भएको बताइन्। अन्नबाली उत्पादन हुने जमिन त्यही थियो, अहिले हामीसँग एउटा सानो झुपडीबाहेक अरू केही छैन। आफ्नो जग्गा कमाएर खान पनि पाएका छैनौं, सरकारले उचित मुआब्जा दिएर अधिग्रहण पनि गरेको छैन, उनले भनिन्। उनले सेनाले भोगचलन गर्दै आएको जग्गा फेरि खेतीपाती गर्न सक्ने अवस्थामा नरहेको बताइन्। सेनाले आफ्नै तरिकाले जग्गा प्रयोग गरेको छ, ध्वस्त पारेको छ। खाल्डो बनाएको छ। कसको जग्गा कहाँ थियो, त्यो पनि ठम्याउन सकिँदैन, उनले भनिन्। तत्कालीन द्वन्द्वको समयमा सर्वसाधारण जनतालाई सुरक्षाको प्रत्याभूति दिन भन्दै दुल्लु नगरपालिका८ साहुवाडास्थित स्थानीयको जग्गामा नेपाली सेनाको सुरक्षा बेसक्याम्प स्थापना गरिएको थियो। त्यसबेला स्थानीयको जग्गामा वार्षिक बालीनालीको क्षतिपूर्ति तिर्ने गरी सेनाको बेसक्याम्प स्थापना गरिएको थियो। उक्त जग्गाको आर्थिक वर्ष २०७३७४ सम्मको बालीनालीको क्षतिपूर्ति जग्गाधनीले पाएका छन्। त्यसयता बालीनालीकोसमेत क्षतिपूर्ति नपाएको स्थानीय जैसरा दमाईले बताइन्। श्रीमान्को मृत्यु भइसक्यो, भएको जग्गा सेनाले प्रयोग गर्दै आएको छ। आफूसँग लालपुर्जा छ, जग्गा छैन। गाउँमा बस्ने ठाउँ पनि छैन, रोजगारी पनि छैन। छोराहरू मुग्लानी भएँ, उनले भनिन्। दुई नातिनीको रेखदेख गर्दै आएकी जैसराले बिहान साँझको छाक कसरी टार्ने भन्ने पिरलो रहेको बताइन्। उनले आफूहरूलाई सबैले ठगेको बताइन्। यतिका वर्षसम्म न जग्गा फिर्ता पायौं, न मुआब्जा पायौं। जग्गाको पैसा पाउँछौं भनेर धेरैले भने तर हामीलाई सबैले ठगे, उनले भनिन्। सरकारले नै दलितमाथि थिचोमिचो गरेको उनको गुनासो छ। सरकारले जग्गा नहुनेलाई जग्गा दिन्छ भनेको सुनेका थियौं, हामी त जग्गा भएर पनि सुकुम्बासी भयौं, उनले भनिन्। एउटा टुक्रा जग्गामा माटोले छाएको घरमा कष्टकर जीवन कटाउन बाध्य रहेको उनको भनाइ छ। दुल्लु नगरपालिका८ का वडा सदस्य सूर्यबहादुर भण्डारी सेनालाई जग्गा दिएकाहरूको दैनिकी कष्टकर बनेको बताउँछन्। उनले पीडित जग्गाधनीहरूको सरकारले उचित व्यवस्थापन गर्नुपर्ने बताए। अहिले यहाँका झन्डै १० परिवार भारतमा छन्। भएको जग्गा नेपाली सेनाले लिएपछि उनीहरू भारत हानिएका हुन्। स्थानीय शेरबहादुर दमाई, लोकबहादुर दमाई, सूर्य दमाईलगायत १० परिवार भारतमा छन्। भएको जग्गा सेनाको कब्जामा गएपछि भारत गएका अमरसिंह दमाईले भारतमै ज्यान गुमाइसकेको स्थानीय हेमबहादुर भण्डारीले बताए। कमाई खाने जग्गा सेनाले लिएपछि परिवारसहित भारत जानेहरू बाहेक यहाँ बस्नेहरूको घरमा पुरुष जत्ति भारतमै छन्। घरमा वृद्धवृद्धा, महिला र बालबालिका मात्रै छन्। भण्डारी सरकारले दलितहरूलाई हेपेर दलितहरूकै जग्गा कब्जा गरेको बताउँछन्। अहिले सेनाले आफ्नो अनुकूल जग्गा प्रयोग गरिरहेको छ। कसको जग्गा कहाँ थियो भन्ने नै थाहा छैन, उनले भने, अहिले जग्गा धनीहरूको बस्ने बास र खाने गास छैन, जग्गा धनीको लालपुर्जामा जग्गा छ। तर, परिवार जति विस्थापित छन्। यहाँ कष्टकर जीवन बिताइरहेका घरपरिवारका पुरुषहरू सबै भारतमा रहेको उनको भनाइ छ। सेनाले प्रयोग गरिरहेका जग्गा उचित मुआब्जा दिएर राज्यले अधिग्रहण गर्नुपर्ने उनको माग छ। २०७५ भदौ २७ गते रक्षा मन्त्रालयले दैलेख निर्वाचन क्षेत्र नं २ बाट निर्वाचित सांसद राजबहादुर बुढाको नाममा मुआब्जाबारे पत्र पठायो। उपप्रधानमन्त्री तथा रक्षामन्त्रीलाई बोधार्थ पठाइएको पत्रमा आव २०७५०७६ बाटै जग्गा खरिद प्रक्रिया अगाडि बढाउने योजना रहेको व्यहोरा उल्लेख छ। पत्रमा भनिएको छ, देशको शान्ति सुव्यवस्था क्रमित सुधार हुँदै गएपछि छुट्टिएर रहेको सुरक्षा बेसहरूलाई सम्बन्धित गण, गुल्म हेडक्वाटरमा मर्ज गर्दै जाने योजनाअनुरूप २०६८ सालमा दुल्लु सुरक्षा बेसलाई मर्ज गर्ने व्यवस्था मिलाइएकोमा स्थानीय जनताको मागबमोजिम फौज तैनाथलाई निरन्तरता दिइएको छ। पत्रको ३ नं बुदामा दुल्लुको सेनाको सुक्षा वेशलाई पुनः फौज तैनाथका लागि स्थानीय जनताबाट अनुरोध आउन सक्नुका साथै उक्त स्थानको ऐतिहासिक महत्व, नेपाली सेनाको परम्परागत सम्बन्ध तथा समग्र नगरवासीको मागबमोजिम स्थानीय रूपमा फौज तैनाथ गर्न व्यावहारिक देखिएकाले यस आवमा उक्त जग्गा खरिद गर्ने प्रक्रिया अगाडि बढाउने योजना रहेको उल्लेख छ। सोही बेला दुल्लु नगरपालिकाले २०७६ मा दैलेखस्थित तत्कालीन इन्द्रदल गुल्म काँडाचौर ब्यारेकलाई जग्गाधनी, कित्ता नं, जग्गाको क्षेत्रफल र प्रतिरोपनीको चलन चल्तीको दररेटसमेत पठाएको थियो। तर उक्त प्रक्रिया टुंगोमा पुग्न सकेको छैन। दुल्लु नगरपालिकाका मेयर भरतप्रसाद रिजाल भएको जग्गा सेनाले प्रयोग गर्दा पीडित बनेका जग्गाधनीहरूको पक्षमा आफूहरू रहेको बताउँछन्। द्वन्द्वको समयमा शान्ति स्थापनाका लागि दुल्लुमा नेपाली सेनाको सुरक्षा बेस स्थापना गरिएको हो, त्यसबेलादेखि धेरैजसो दलित समुदायको जग्गालाई सेनाले प्रयोग गरिरहेको छ, प्रमुख रिजालले भने, उहाँहरू अहिले आफंै सुकुम्बासी जस्तो भएर बसिरहनुभएको छ। सेना बसेको जग्गाको छेउमा स्थानीय बस्दै आएका घरहरू। यहाँ एउटै घरमा ४५ घर परिवार बसोबास गरिरहेका छन् । अहिलेसम्म उनीहरूले बर्सेनि बालीनाली बापतको सामान्य राहतबाहेक अरू केही सुविधा नपाएको मेयर रिजाल बताउँछन्। सेनाको स्थायी क्याम्प स्थापना गर्न सेनाले प्रयोग गरिरहेको जग्गालाई नेपाल सरकारले खरिद गरेर पीडित जग्गाधनीलाई उचित मुआब्जा दिनुपर्ने उनको भनाइ छ। दुल्लुका जनतालाई सुकुम्बासी बनाइनु हुँदैन भनेर हामीले प्रदेश र संघीय सरकारसँग अनुरोध गरिरहेका छौं, उनले भने। दुल्लु नगरपालिका८ का वडाध्यक्ष सुशीलकुमार भण्डारी वर्षौंदेखि आफ्नो जग्गा भोगचलन गर्न नपाएका पीडितहरूको समस्या सम्बोधन गर्नु संघीय सरकारको दायित्व भएको बताउँछन्। कि उहाँहरूको जग्गा उचित क्षतिपूर्तिसहित फिर्ता गराउनुपर्छ, नभए उचित मुआब्जा दिएर सरकारले अधिग्रहण गर्नुपर्छ, वडाध्यक्ष भण्डारीले भने। नेपाली सेनाले तत्कालीन द्वन्द्वमा सर्वसाधारण जनतालाई सुरक्षाको प्रत्याभूति दिलाउन बसेको सेनाको टोली फिर्ता हुन तयार रहेको जनाएको छ। कालीदत्त गुल्म काँडाचौर ब्यारेकका गुल्मपति सेनानी विनोद चौलागाईंले सेनाको टोली सर्वसाधारण जनताको जग्गा छोड्न तयार रहेको बताए। केही वर्षअघि सेनाको टोलीलाई फिर्ता ल्याउने प्रक्रिया थालिएको थियो, दुल्लुका स्थानीयको मागकै आधारमा फौज तैनाथलाई निरन्तरता दिइएको हो, उनले भने। सेनाले सर्वसाधरण नागरिकलाई मुआब्जा दिएर जग्गा अधिग्रहण गर्न सक्ने सम्भावना नरहेको सेनानी चौलागाईंले बताए। सेनाले जग्गाको मुआब्जा दिन सम्भव छैन्, हामी त्यहाँ बसेको टोलीलाई फिर्ता ल्याउन तयार छौं, सेनालाई दुल्लुमा राख्ने नै हो भने स्थानीय तहले उचित स्थानमा भौतिक पूर्वाधार निर्माण गरिदिनुपर्छ, उनले भने। बसिरहेको जग्गा आफ्नो नभएकाले कुनै स्थायी संरचना बनाउन नसक्दा सेनाको टोली अस्थायी संरचनामा बस्न बाध्य भएको सेनानी चौलागाईंको भनाइ छ। रक्षा मन्त्रालयले २०७५ साउन २७ गते उक्त क्षेत्रका संघीय सांसद राजबहादुर बुढाक्षेत्रीलाई मुआब्जाको प्रक्रिया अघि बढाउन लेखेको पत्र । पत्र लेखे पनि हालसम्म कार्यान्वयन भने भएको छैन ।"
सेनाले गरिब उठाएको सुहाएन,"दैलेखको दुल्लु नगरपालिका८ साहुवाडास्थित गढी क्षेत्रमा करिब ५४ रोपनी जग्गामा १८ वर्षदेखि नेपाली सेनाको भवानी बक्स गण बसेको छ। त्यो जग्गा २५ दलितसहित ४३ घरपरिवारको हो। स्थानीयको जग्गामा वार्षिक बालीनालीको क्षतिपूर्ति तिर्ने गरी सेनाको बेसक्याम्प स्थापना गरिएको थियो। सशस्त्र द्वन्द्वको बेला सुरक्षा हुने ठानेर सेनालाई जग्गा दिएका वा दिन बाध्य पारिएकाहरूको दैनिकी भने सधैं कष्टकर बन्यो। द्वन्द्वको बेला त उनीहरूले सुरक्षा पाएको भनेर चित्त बुझाए। शान्ति प्रक्रियापछि चांही जनताले सांच्चै पिडित बनेको महुसस गरे। जग्गाको लालपुर्जा त छ, तर भोगचलन गर्न पाएका छैनन्। सेनाले कब्जा गरेपछि कतिपयसंग त एक टुक्रा पनि जमिन बांकी रहेन। जग्गा भएर पनि सुकुम्बासी बन्नु परेको छ। कसैसँग घरबास मात्र बचेको छ। एक चौथाइ परिवारको त उठीबास नै लागेको छ। कोही भारत पलायन भएका छन्। जग्गा उपभोग गरेबापत सामान्यबाहेक पीडितले कुनै राहत र क्षतिपूर्ति पाएका छैनन्। न त जग्गा अधिग्रहण गरेर स्थानीयलाई मुआब्जा नै दिइएको छ। देशमा शान्ति सम्झौता भएको १६ वर्ष बितिसक्दा पनि सेनाले स्थानीयको जग्गा फिर्ता गरेको छैन। द्वन्द्वका बेलामा देशभर नै धेरै ठाउँमा सुरक्षा बेस क्याम्पहरू स्थापना भएका थिए। तत्कालीन सरकारलाई सुरक्षाफौज राख्नुपर्ने बाध्यता थियो। स्थानीय माग थियो। तत्कालीन आवश्यक्ताका आधारमा सरकारी र निजी जग्गामा नेपाली सेना, सशस्त्र प्रहरी बल, नेपाल प्रहरीलाई राखिएको थियो। शान्ति प्रक्रियापछि धेरै ठाउँमा सुरक्षा निकायले कब्जा गरेका जग्गा फिर्ता भएका थिए, तर दुल्लुमा भएन। द्वन्द्व सकिएर देश शान्ति प्रक्रियामा आएको डेढ दशक बढी समय हुँदा पनि सशस्त्र द्वन्द्वकै धङधङ्गी आउने गरी सेनाले निमुखा र गरिब जनताको जग्गा कब्जा गरिरहनु संघीय गणतान्त्रिक मुलुकको लागि शोभनीय कुरा होइन। यसरी निरन्तर जग्गा कब्जा हुनुले रक्षकबाटै जनताले असुरक्षित महसुस गर्छन। राष्ट्रिय सुरक्षाको पहरेदार नेपाली सेनालाई संघीयतामा पनि स्थानीयको जग्गा कब्जा गरेको आरोप लाग्नु उचित होइन। शान्ति प्रक्रियापछि पनि दुल्लुवासीले सेना हटोस् भन्ने चाहेका छैनन्। त्यही कारण पनि सशस्त्र द्वन्द्वका बेला स्थापना गरिएका सुरक्षा निकायलाई सरकारले व्यवस्थापन गर्दा पनि दुल्लुको सैनिक क्याम्प नहटेको हो। सेनाको गण नै हटाउनु पर्दैन। स्थानीयले पनि हटाऊ नै भनेका छैनन्। सर्प पनि मर्ने लठ्ठी पनि नभाँचिने गरी सरकारले सेनाका लागि सोही क्षेत्रमा जग्गा उपलब्ध गराएर स्थानीयको जग्गा फिर्ता गर्नुपर्छ। सरकारले दुल्लुको ४३ घरको बस्ती नै स्थानान्तरण पनि गर्न सक्छ। रारा राष्ट्रिय निकुञ्ज बनाउँदा मुगुका जनतालाई बाँके र बर्दियामा स्थानान्तरण गरे झैं दैलेखमै कतै उपयुक्त स्थानमा स्थानान्तरण गर्न सक्छ। स्थानीयलाई उचित मुआब्जा दिएर सो जग्गा सेनाले नै प्रयोग गर्न सक्छ। यस्तो मुआब्जा नेपाली सेनाको भवानी बक्स गणले त दिनै सक्दैन। न त सैनिक हेडक्वाटरले नै दिन सक्न सक्छ। नेपाल सरकारले राष्ट्रिय गौरवका आयोजना बनाउँदा जसरी मुआब्जा दिन्छ, त्यसैगरी सैनिकले प्रयोग गरेको स्थानीयको जग्गाको पनि मुआब्जा दिनुपर्छ। यतिका वर्षसम्म सेनाले जग्गा उपभोग गरेबापत सरकारले स्थानीयलाई राहत र क्षतिपूर्ति पनि दियो भने मात्र जनमुखी सरकारले जनताप्रति न्याय गरेको ठहर्छ। सेनाले कब्जा गरेको जग्गाको लालपुर्जा देखाउँदै स्थानीय दलित महिला। तस्बिर : हिक्मतबहादुर नेपाली"
भूूगोल फिर्ता माग्नु कुनै राष्ट्रसँग सम्बन्ध बिगार्नु होइन,"काठमाडौं : प्रमुख प्रतिपक्ष दल नेकपा एमालेका अध्यक्ष एवं पूर्वप्रधानमन्त्री केपी शर्मा ओलीले कुनै देशले आफ्नो भूभाग चाहियो भन्नु कुनै राष्ट्रसँग सम्बन्ध बिगार्नु नभएको स्पष्ट पारेका छन्। उनले लिपुलेक, लिम्पियाधुरा र कालापानी सुगौली सन्धिपछि नेपालले भोगचलन गर्दै आएको भूभाग भएको बताए। उनले भने, हामीले हाम्रो भूमि फिर्ता माग्नु कुन चाहिँ अनौठो कुरा हो ? यहाँ साथीहरू आठौं आश्चर्य जत्तिकै ठान्नुहुन्छ। मंगलबार पूर्वराजदूतहरूको समूहले काठमाडौंमा आयोजना गरेको एक अन्तरक्रिया कार्यक्रममा बोल्दै उनले छिमेक सम्बन्धलाई सुदृढ बनाउनकै लागि आफूले भौगोलिक अखण्डताको सवालमा प्रधानमन्त्री हुँदा भारतसँग उच्चस्तरीय वार्ता गरेको बताए। ओलीले भने, राजनीतिक उत्तारचढाव नभएको भए अहिलेसम्म लिपुलेक, लिम्पियाधुरा र कालापानी नेपालको भूगोल हुन्थ्यो भन्ने मलाई लाग्छ। परराष्ट्र नीतिमा देखिएको कमिकमजोरीका विषयमा पूर्वराजदूतहरूले राखेको उक्त छलफल कार्यक्रममा पूर्वप्रधानमन्त्री ओली र परराष्ट्रमन्त्री प्रदीप ज्ञवालीलगायत पूर्वराजदूतहरूको पनि सहभागिता थियो। कार्यक्रममा पूर्वमन्त्री ज्ञवालीले एमसीसी र एसपीपी विल्कुल फरक विषय भएता पनि एमसीसी गिजोलेको जस्तै एसपीपी पनि गिजोल्ने काम भएको बताए। उनले भने, यतिबेला राजनीति च्यालेन्ज छ। हरेक विषयलाई राजनीतिक दृष्टिकोणले नै मूल्यांकन गरिन्छ। कूटनीतिदेखि हरेक क्षेत्रमा सामान्य विषयलाई पनि तोडमोड गरेर उछाल्ने काम गरिन्छ। जेजस्ता जतिवटा समूह भए पनि हामी हाम्रो परराष्ट्र नीतिमा प्रतिबद्घ हुनु जरूरी छ। पूर्वपरराष्ट्रमन्त्री तथा राजदूतसमेत रहेका डा भेषबहादुर थापाले भने, पछिल्लो समय कमजोर परराष्ट्र नीतिका कारण छिमेकी देशसँगको सम्बन्धमा समेत चिसोपना आयो। देशका प्रमुख कूटनीतिक मद्दामा पनि एकअर्कालाई दोषारोपण गर्ने काम भयो। यस विषयमा पूर्वप्रधानमन्त्रीसँग छलफल गरेका हौं। अर्का पूर्वराजदूत डा विश्वम्भर प्याकुरेलले भने कुटनीतिमा पनि आर्थिक कूटनीतिक विषय अहिलेको समयमा महत्त्वपूर्ण भएको बताए। कार्यक्रममा अध्यक्ष ओलीले राष्ट्रिय हितको पक्षमा एक जुट रहँदै आएको कुरा उल्लेख गर्दै आफूले उच्चस्तरीय वार्ताको क्रममा राष्ट्रिय हितको विषयमा नेपाली एक जुट छौं भन्ने राखेको बताए। ओलीले भने, हाम्रो छिमेक सम्बन्ध सधैं सुमधुर र सुदृढ राख्नुपर्छ। पारस्पारिक सम्मान, पारस्पारिक लाभको आधारमा छिमेकीसँग हेपिएको महसुस भइराखेको छ भने सम्बन्धमा दरार छ भन्ने बुझिन्छ। मित्रतामा चिसोपन आयो भने मित्रता कसरी रहन्छ ? हामी एक आपसमा बोल्न नसक्ने, भन्न नसक्ने अवस्थामा छौं। एउटाले दपेटिँदैमा हामी दपेटिन्छौं भने प्रष्ट थाहा हुन्छ हामी कस्तो मित्रतामा छौं ? छिमेकी राष्ट्रसँग भरपर्दो र विश्वासिलो नीति र व्यवहारका साथ प्रस्तुत हुनुपर्ने ओलीको भनाइ छ। छिमेकीसँग एउटा कुरा गर्ने, बाहिर अर्को व्यवहार गर्यौं भने हामी फस्छाँं। राष्ट्रिय हित मात्र नभई न्यायोचित राष्ट्रिय हित हेर्नुपर्छ। त्यसो भएन भने सुरक्षा र संरक्षण कसरी हुन्छ ?, ओलीले भने, एक्काइसौं शताब्दीमा हामीले समस्याहरू भन्न नसकेर, बोल्न नसकेर कहिले बोल्ने ? सरकारमा बस्नेहरूले आफ्ना सत्ता स्वार्थमा ध्यान दिएर देशको हितलाई दाउमा राख्ने काम गर्नु हुन्न। राष्ट्रिय हितको पक्षमा उभिनुपर्छ। देशको आकार सानो, ठूलो हुनसक्ने र विकासको कुरामा अघिपछि हुनसक्ने तर सार्वभौमसत्ता सानो, ठूलो नहुने भन्दै उनले राष्ट्रसँगको व्यवहारको सन्दर्भमा न्यायोचित नभएको बताए। उनले भने, भौगोलिक अखण्डता, सीमासम्बन्धी छलफल गरौं र यसलाई टुंग्याऔं। यो हाम्रो भूभाग चाहिँ हामीलाई फिर्ता चाहियो भन्नु आश्चर्य होइन। राजनीतिक खिचातानी नभएको भए यो समस्या अहिलेसम्म समस्या समाधान भइसक्थ्यो। ओलीले यसखाले संवेदनशील एवं गम्भीर विषय सत्तापक्षले प्रतिपक्षीसँग गुपचुप राखेको आरोपसमेत लगाए। राणा शासनविरुद्ध र निरंकुश राजतन्त्र र पञ्चायती शासनविरुद्ध भएका आन्दोलन शान्तिपूर्ण र संवैधानिक तवरले सम्भव थिएन। त्यसपछिका आन्दोलनमा हिंसात्मक आन्दोलनको अर्थ छैन, अन्तरक्रियामा ओलीले १० वर्षे माओवादी सशस्त्र युद्ध र मधेस आन्दोलनमाथि प्रश्न उठाउँदै भने, गणतन्त्रका लागि लडेको माओवादी गणतन्त्र आउनु अगावै २०६३ मा टुंगियो। गणतन्त्रका लागि लडेको भनिएको आन्दोलन कसका लागि थियो ? कार्यक्रममा पूर्वराजदूतहरू दीपकुमार उपाध्याय, निरञ्जन थापा, डा विश्वम्भर प्याकुरेल, अन्जान शाक्य, लक्की शेर्पालगायतले परराष्ट्र नीति र देखिएका कूटनीतिक समस्याका विषयमा बोलेका थिए।"
व्यापार घाटा पौने १६ खर्ब,"काठमाडौं : आयातीत वस्तुको आकार बढ्दा मुलुकमा व्यापार घाटा चुलिँदै गएको छ। चालू आर्थिक वर्षको ११ महिनामा व्यापार घाटा १५ खर्ब ७७ अर्ब ३८ करोड ६० लाख पुगेको हो। आयात १७ खर्ब ६३ अर्ब पुग्दा निर्यात १ खर्ब ८५ अर्बमात्रै भएकाले २५ प्रतिशतले व्यापारघाटा वृद्धि भएको हो। भन्सार विभागले मंगलबार सार्वजनिक गरेको तथ्यांकअनुसार चालू आवको जेठसम्म आयातको आकार बढेर १७ खर्ब ६३ अर्ब २२ करोड ३० लाख पुगेको छ। यो गत वर्षभन्दा २७५ प्रतिशतले बढी हो। गत जेठसम्म यस्तो आयात १३ खर्ब ८३ अर्ब ३६ लाख रुपैयाँ थियो। आयात बढ्दा दिनप्रतिदिन विदेशी मुद्रा सञ्चितिमा परेको दबाब चुनौतीका रूपमा देखिएको छ। अन्तर्राष्ट्रिय स्तरमै पेट्रोलियम पदार्थको मूल्य, डलरको भाउ बढ्दा मूल्यवृद्धि चर्किएको पूर्वगभर्नर डा चिरञ्जीवी नेपाल बताउँछन्। अब आयातीत वस्तुको परिमाण उही भए पनि कुल रकम चुलिँदा समग्रमा आयातको आकार ठूलो देखिन्छ। यसको मूल्यवृद्धिको मार सबैले खेप्नु परेको छ। अझ अर्थमन्त्री शर्माले आगामी आर्थिक वर्षको बजेट प्रस्तुत गर्ने क्रममा भन्सार दर, अन्तःशुल्कलगायतका शुल्क हेरफेर हुँदा पनि आयात भने समग्रमा नियन्त्रण हुन सकेन। अर्थविद् रामेश्वर खनाल पेट्रोलियम पदार्थको मूल्य बढेकाले पनि आयातको आकार बढेको बताउँछन्। सरकारले आयात नियन्त्रण गर्ने भने पनि तुरन्तै गरेन। कडाइको हल्ला चल्नासाथ धेरै एलसी खुले। त्यसको भुक्तानी जेठमा गयो, उनले भने, सो अवधिमा व्यवसायीले चाहिनेभन्दा बढी परिमाणमा स्टक गरेकाले पनि ११ महिनामा व्यापार घाटा बढेको हो। उनका अनुसार स्थिति सुदृढ हुने लक्षण छैन। साउनसम्म पनि आयात नियन्त्रण हुन नसके कडाइ गर्नुपर्ने अवस्था आउने उनको तर्क छ। आयात बढ्नुको अर्को कारण नेपालमा परनिर्भरता बढ्नुले पनि हो। भएका अधिकांश उद्योग पनि चलेका छैनन्। अधिकांश उद्योग आयातीत वस्तुबाट सञ्चालन हुने भएकाले अहिले आयातमा कडाइ हुँदा व्यवसायी मारमा परेको निजी क्षेत्रको भनाइ छ। तथ्यांकले स्वदेशमै उत्पादन हुने कृषि उपजको आयातसमेत उच्च हुँदै गएको देखाएको छ। ११ महिनामा निर्यात भने १ खर्ब ८५ अर्ब ८३ करोड ७० लाख १८ हजार रुपैयाँको मात्रै भएको छ। गत वर्ष सोही अवधिमा १ खर्ब २१ अर्ब २५ करोड ३९ लाख ५९ हजार रुपैयाँको भएको थियो। निर्यात ५३३ प्रतिशतले वृद्धि भएको छ। तर, निर्यात बढे पनि त्यसबाट नेपाललाई खासै फाइदा पुग्न सकेको छैन। आयातको हिस्सा अधिक हुँदा मुलुकको व्यापार घाटा चुलिँदै गएको विज्ञहरू बताउँछन्। स्वदेशमा उत्पादन हुन नसक्दा व्यापारघाटा दिनप्रतिदिन बढ्दै गएको हो। यद्यपि देशभित्रै कृषिजन्य वस्तु उत्पादनमा जोड दिए पनि प्रभावकारी कार्यान्वयन हुन नसक्दा उत्पादकत्व भने बढ्न सकेको छैन।"
गरिबी निम्त्याउँदै इन्धन,"इन्धनको मूल्य विश्वभरि नै बढेको सत्य हो। तर दक्षिण एसियाभरिमै नेपालमा सबैभन्दा महँगो भएको छ। पोहोर असार १२ गते एक लिटर पेट्रोलको भाउ १ सय १२ रुपैयाँ थियो। आइतबारबाट भने १ सय ९९ रुपैयाँ पुग्यो। पेट्रोल र डिजेलको भाउ आइतबार आकस्मिक रूपमा वृद्धि भयो। डिजेलको भाउ पनि लिटरको १ सय ९२ रुपैयाँ भयो। यो आकस्मिकता नियमित नै छ। यो आर्थिक वर्ष पेट्रोल डिजेलको भाउ बढेको यो पहिलोपटक होइन, १५ औंपटक हो। तसर्थ उपभोक्तालाई आतंकित पार्दै भएको मूल्यवृद्धि आकस्मिकमात्रै नभई नियमित आकस्मिकता भएको छ। भन्न सकिन्न कि मूल्य यतिमै सीमित रहन्छ, अब बढ्दैन। भारतले नयाँ मूल्यसूची पठाएको पाँचौं दिनमा नेपाल आयल निगमले पनि नयाँ मूल्य सार्वजनिक गर्यो। भारतमै भन्दा मात्रै होइन पूरै दक्षिण एसियामा सबैभन्दा चर्काे इन्धन मूल्य नेपालमा भएको छ। माल्दिभ्समा १ सय १८ रुपैयाँ, बंगलादेशमा १ सय १९ र भारतको दिल्लीमा १ सय ५४ रुपैयाँमा पेट्रोल पाइँदा नेपालमा भने त्यसभन्दा धेरै महँगो भएको छ। विडम्बना के छ भने निगमलाई अझै मासिक ४ अर्ब ७० करोड रुपैयाँ घाटा छ। निगम सरकारी स्वामित्वको संस्था हो। यो घाटा व्यहोर्ने भनेको सरकारले नै हो। तर पेट्रोलियम पदार्थको खरिद बिक्रीमा सरकार चाहिँ घाटा छैन। किनभने सरकारले धेरैभन्दा धेरै कर थोपरेकै कारण पनि पेट्रोलियमको मूल्य यतिका धेरै भएको हो। सरकारले कर लगाउँदैनथ्यो भने पेट्रोलको मूल्य यतिका धेरै हुँदैनथ्यो। निगमले इन्डियन ओयल कर्पाेरेसनबाट पेट्रोल किन्दा लिटरको १ सय ३१ रुपैयाँ ९१ पैसा तिर्छ। त्योभन्दा माथिको सबै पैसा नेपाल सरकारलाई तिर्ने कर हो। जुन अचाक्ली छ। सरकार पेट्रोलमा लिटरकै ६५ रुपैयाँ ६१ पैसा कर असुल्छ। डिजेलमा लिटरको ४९ रुपैयाँ ५३ पैसा कर छ। त्यो एक एकमुष्ठ होइन, विभिन्न शीर्षकमा छ। इन्धनको भाउ बढ्नुको सिधा प्रभाव यातायातका साधनको भाडामा पर्छ। बस र हवाई जहाजको भाडा वृद्धि पनि सँगसँगै भइसक्यो। यातायातका साधनको भाउ बढ्नु भनेको सरसामानको ढुवानी लागत महँगो हुनु हो र सामानको मूल्यवृद्धि हुनु हो। जसको प्रत्यक्ष मार सिधै उपभोक्तालाई पर्ने हो। उपभोक्तामा पनि सबैभन्दा मार पर्ने दैनिक ज्यालादारी गरी खाने वर्गलाई हो। दिनभर काम गरेर दुई छाक टार्नेलाई भोकै बस्न बाध्य पार्ने गरी महँगी चर्किएको छ। केही समययता उपभोग्य सामग्रीको अत्यधिक मूल्यवृद्धि हुँदै आएको छ। पेट्रोलियम पदार्थमा भएको मूल्यवृद्धिले त्यसलाई थप बढाउने निश्चित छ। सरकारले मूल्यवृद्धिको सिधा कारण अन्तर्राष्ट्रिय कारणलाई देखाउँदै आएको छ। हो विश्वव्यापी रूपमै मूल्य बढेको छ। तर यसरी बढेको छैन कि नेपालमा जति मूल्य बनाइएको छ। सरकारको अर्काे तर्क हुँदै आएको के हो भने नेपालमा मूल्य सस्तो पार्दा भारतमा तस्करी हुने डर। तर त्यो तर्कमा कुनै दम छैन। सरकारको काम भनेकै तस्करी रोक्ने हो। अवैध ओसारपसार रोक्ने हो। राज्य खडा गरेकै नियम कानुनको पालना गराउन हो। तर अहिले त भारतमै पनि नेपाल भने सस्तो भइसकेको छ। तसर्थ अरू धेरै कम गर्न नसके पनि भारतमा जत्तिकै मूल्य बनाउन सरकारलाई वातावरण सहज छ। अर्काेतिर आयल निगमको घाटा भनेको सरकारले बढी कर लिएर भएको हो। कर पनि पूर्वाधारलगायत कर संकलन गरी त्यसको कुनै उपयोग सरकारले गर्न सकेको छैन। बूढीगण्डकी जलविद्युत् आयोजना बनाउनसमेत पेट्रोलियम पदार्थमा कर लिइएको छ। त्यो आयोजनाका कुनै टुंगो छैन। र, संकलित पैसा त्यही प्रयोजनका लागि भनेर साँचेर राखेको पनि देखिन्न। तसर्थ, तत्काललाई सरकारले अनावश्यक करहरू कटौती गरी सर्वसाधारण नागरिकलाई राहत दिन जरुरी छ। तर इन्धनको उपयोगको दीर्घकालीन विकल्पतिर लाग्नु चाहिँ मुलुकलाई सबैभन्दा धेरै श्रेयष्कर हुन्छ। होइन भने इन्धनको मूल्यले नेपालीलाई गरिब अर्थात् निर्धन बनाउने निश्चित देखिएको छ।"
नेमकिपा अध्यक्ष बिजुक्छेलाई पत्नी शोक,काठमाडौं : नेपाल मजदुर किसान पार्टी(नेमकिपा)का अध्यक्ष नारायणमान बिजुक्छेलाई पत्नी शोक परेको छ। पत्नी शोभा प्रधानको नेपाल क्यान्सर अस्पताल हरिसिद्धीमा उपचारका क्रममा आज अपराह्न निधन भएको नेमकिपाका नेता सरोजराज गोसाईले जानकारी दिए। विसं २०१७ पुस १४ गते रामेछापमा जन्मिएकी शोभा प्रधानको नेमकिपाका अध्यक्ष नारायणमान बिजुक्छेसँग २०४० साल मङ्सिर ११ गते विवाह भएको थियो। उनका दुई पुत्र रहेको गोसाईले जानकारी दिए। लामो समयदेखि शिक्षण पेसामा आबद्ध प्रधानलाई २० वर्षअघि क्यान्सर पुष्टि भएर उपचारपछि निको भए पनि केही वर्षअघि पुनः क्यान्सर देखिएपछि उपचाररत थिए। उनको अन्तिम संस्कार भने विदेशका रहेका पुत्र नेपाल आइपुगेपछि गरिने बुझिएको छ।
काठमाडौं महानगरको नीति तथा कार्यक्रम पारित,"काठमाडौं : आर्थिक बर्ष २०७९०८० का लागि काठमाडौं महानगरको वार्षिक नीति तथा कार्यक्रम नगर सभाबाट सर्वसम्मत स्वीकृत भएको छ। प्रमुख बालेन्द्र शाह (बालेन)ले अधिवेशनको पहिलो बैठकमा पेस गरेको नीति आज बसेको सभाले सर्वसम्मत स्वीकृत गरेको हो। प्रमुख शाहको अध्यक्षतामा सभा सञ्चालन भएको थियो। उनले पहिलो बैठकमा ४१ बुँदामा आर्थिक वर्ष २०७८०७९ को वार्षिक समीक्षा गर्दै १६३ बुँदामा क्षेत्रगत नीति कार्यक्रम पेस गरेका थिए। सभामा पेस भएका नीति तथा कार्यक्रमका बारेमा वडा ३२ का अध्यक्ष नबराज पराजुली, वडा २३ का अध्यक्ष मचाराजा महर्जंन, कार्यपालिका सदस्य मैयाँलक्ष्मी महर्जनसहित ११ जना नगर सभा सदस्यले धारणा तथा सुझाव राखेका थिए। उनीहरुले एकीकृत सञ्चार ऐन तर्जुमा गर्नुपर्ने, राजस्व प्रशासन करमैत्री हुनुपर्ने, वडा भवन निर्माण गर्नुपर्ने, सुस्त श्रवणजस्ता समस्या हुनेका लागि दोभासेको व्यवस्था गर्ने, अपाङ्गमैत्री पैदल मार्ग बनाउने, विद्युतीय सवारीमा जोड दिने, रात्रीकालीन जीवनशैलीलाई व्यवस्थापन र सहज बनाउने, पार्किङ व्यवस्थापन गर्नेजस्ता विषयलाई नीतिमा थप गर्नुपर्ने सुझाव दिएका थिए। त्यसैगरी स्थानीय उद्यमीलाई प्रोत्साहन गर्ने, सम्पदा क्षेत्रका स्थानीयलाई सुविधा दिने, अग्रिम कर लिने प्रणालीको विकास गर्ने, सडकलाई सहयोगापेक्षीहरुबाट मुक्त बनाउने जस्ता नीति थप गर्नु सुझाव दिएका थिए। सुझावको उत्तर दिँदै प्रमुख शाहले, सुझावलाई नीतिमा समेटेर लैजाने यदि नीतिमा राख्न उपयुक्त भएन भने कार्यक्रममा समावेश गर्ने बताए। प्राविधिक विषयमा कहिलेकाहीँ बुझाइ एउटै नबन्न सक्छ। यसका लागि सल्लाह गर्दै जानुपर्छ, प्रमुख शाहले भने, बहाल तथा घरजग्गा कर लिने लिने कार्यलाई एकरुपता दिन कम्पनीमार्फत् व्यवस्थित गर्ने भनेको निजी कम्पनी होइन। यो महानगरकै एउटा संरचना हुनेछ। बोरिङ गरी पानी आएको ठाउँमा रिजर्भ बोरिङ नीति लिने भनेको हो। यसले जमिनको पानी सोस्न सक्ने थप क्षमता बढाउँछ। कला क्षेत्रको प्रवर्धन गर्न डवलीहरुको पुनःस्थापना र एम्पीथियटर निर्माण गरिनेछ। साविकको केन्द्रीय कार्यालयलाई प्रवलीकरणको प्रवन्ध गरिनेछ। मेयर उज्यालो कार्यक्रमलाई निरन्तरता दिइनेछ। सम्पदा तथा पर्यटन क्षेत्रअन्तर्गतका नीतिमा बौद्ध र स्वयम्भु स्तुपको व्यवस्थापन महानगरअन्तर्गत ल्याउन प्रयास गरिनेछ। जात्रा, पर्व, मेला, पूजा, परम्परागत जीवनशैली, सांस्कृतिक सम्पदाको परिचयात्मक विवरण समेटेर सांस्कृतिक प्रोफाइल तयार पारिनेछ। धार्मिक, सांस्कृतिक तथा ऐतिहासिक महत्वका मठ मन्दिर, हिति, पोखरी, बहाल, बहिल आदिको संरक्षण गरिनेछ। जात्रा पर्व सञ्चालनजस्ता अमूर्त सम्पदाको संरक्षणमा गुठी कार्यक्रमलाई निरन्तरता दिइनेछ। काठमाडौं सहरलाई अन्तरराष्ट्रिय स्तरमा ब्रान्डिङ गराउन चलचित्र, संगीत, कलाजस्ता मनोरञ्जन क्षेत्रसँग सहकार्य गरिने छ। रञ्जना लिपीको संरक्षण गरिनेछ। हाँडीगाउँको पुनरुत्थान गर्दै यसै वर्षदेखि होमस्टे सञ्चालन गरिने छ। यसैगरी इन्द्रजात्राको अवलोकनका लागि भगिनी सम्बन्ध भएका नगरका प्रमख, उपप्रमुख तथा प्रतिनिधिलाई आमन्त्रण गरेर विश्वस्तरमा परिचित गराउने कामलाई निरन्तरता दिइने छ। यससँगै स्थानीय जात्रा तथा पर्वहरुलाई अन्तर्राष्ट्रिय स्तरमा परिचित गराउने कार्यक्रम सञ्चालन गरिने छ। फोहोर व्यवस्थापन तथा प्रदुषण नियन्त्रणसम्बन्धी नीतिअन्तर्गत फोहोरको बर्गीकरणमा प्रोत्साहन गर्ने, जिरो वेस्ट, वेस्ट टु इनर्जीजस्ता अवधारणाबाट वातावरणीय सुधार तथा फोहोर व्यवस्थापनको दीर्घकालीन समाधान खोजिने छ। फोहोरको उत्पादन कम गर्ने, फोहोर संकलन, ढुवानी तथा अन्तिम व्यवस्थापनलाई सहज बनाउने, प्लाष्टिक झोला निषेध गर्ने, कागज तथा कपडाका झोला प्रवर्द्धन गर्ने, पार्क निर्माण गर्ने हरियाली बढाउने कार्यक्रम सञ्चालन गरिने छ। अदालतका निर्देशनात्मक आदेशलाई कानुन बनाएर कार्यान्वयन गरिनेछ, सतप्रतिशत जमिन घरले नओगटेका घरमा एक घर एक रुख नीतिअनुरुप कार्यक्रम सञ्चालन गरिने छ। कर्मचारीको कार्य व्यवहार जनमैत्री, सुशासनयुक्त तथा पारदर्शी बनाउने, संगठन संरचना र दरबन्दीसम्बन्धी कार्यविवरण कार्यान्वयन गर्ने, नतिजामा आधारित कार्यसम्पादन र प्रोत्साहन प्रणाली अबलम्बन गरिने छ। यो विषय संस्थागत विकास तथा सुशासनसम्बन्धी नीतिमा समेटिएको छ। सभामा पेस भएका नीति तथा कार्यक्रमहरुका विषयमा असार ८ गते छलफल कार्यक्रम छ। ११औँ नगर सभाको दोस्रो बैठकमा नगर सभा सदस्यहरुले नीति तथा कार्यक्रममाथि आफ्ना धारणा तथा सुझाव राख्नेछन्।"
नेपाली राजनीति मूल्यभन्दा शक्ति केन्द्रित हुन थाल्यो : नेता सिंह,"काठमाडौं : नेपाली कांग्रेसका नेता प्रकाशमान सिंहले नेपालमा मूल्य मान्यताको राजनीति हराउँदै जान थालेको बताएका छन्। गणेशमान सिंह फान्डेसनले आज सिंह निवास चाक्सीबारीमा प्रजातन्त्र स्थापना, पुनर्स्थापना एवं सम्वर्द्धनका लागि योगदान गरेकाहरुको सम्मानमा आयोजित कार्यक्रममा बोल्दै उनले नेपाली राजनीति मूल्यभन्दा शक्ति केन्द्रित हुन थालेको बताएका हुन्। गणेशमान सिंह फान्डेसनले गणेशमान सिंह प्रजातन्त्र सेनानी सम्मान ०७९ बाट ध्यान गोविन्द रञ्जित, हिमालय शमशेर राणा, मनज्ञ लाकोल, हरिनाथ बाँस्तोला, डा दिनेशनाथ गंगोल, नारायणप्रसाद भट्टराई, पूर्णानन्द शर्मा, दिलीप सापकोटा, योगप्रसाद उपाध्याय, स्वर्गीय गणेश कर्माचार्य र चम्पा थारुलाई प्रदान गरेको छ।"
मन्त्री हेरफेरको निर्णय तुरुन्त कार्यान्वयन गर्न प्रधानमन्त्रीसँग एकीकृत समाजवादीको माग,"काठमाडौं : नेकपा एकीकृत समाजवादीले पार्टीबाट गएका मन्त्री परिवर्तन गर्ने बिषयमा ढिलाई भएको भन्दै प्रधानमन्त्रीको ध्यानाकर्षण गराउने निर्णय गरेको छ। पार्टी कार्यालय तीनकुनेमा बुधबार बसेको समाजवादीको सचिवालय बैठकले मन्त्री परिवर्तन गर्न ढिलाई भएको भन्दै प्रधानमन्त्रीको ध्यानाकर्षण गराउने निर्णय गरेको सम्मानीत नेता झलनाथ खनालले जानकारी दिए। बैठकले मन्त्री परिवर्तनको निर्णय तुरुन्त कार्यान्वयन गराउनसमेत ध्यानाकर्षण गराउने निर्णय गरेको उनले बताए। नेता खनालकाअनुसार बैठकमा पोलिट्व्युरो, केन्द्रीय कमिटी र केन्द्रीय परिषद बैठकको तयारीका बारेमा पनि छलफल भएको थियो।"
"काठमाडौंका जनप्रतिनिधिको माग महानगर अस्पताल बनाऔं, कालो तारको व्यवस्थापन गरौं","काठमाडौं : काठमाडौं महानगर नगरसभाको अधिवेशनमा वडा सदस्यहरुले सडक पूर्वाधार, सरसफाई, सेवाप्रवाहका बारेमा प्रश्न उठाएका छन्। काठमाडौं महानगर वडा नम्बर ९ का सदस्य टेकराज अधिकारीले सूचना प्राप्तीका सबालमा ऐन तर्जुमा गर्नुपर्ने बताए। खाल्डा खुल्डी पुर्ने एम्बुलेन्सको व्यवस्था मुख्य सडकमा मात्रै नभइ गल्ली गल्लीमा पुर्याउनुपर्ने बताए। कर तीर्न सेवाग्राहीलाई झन्झटिलो हुने गरेको गुनासो गरे। उनले भने, स्वास्थ्य बीमा काठमाडौं महानगरपालिकाभित्र छैन। यसका लागि पहल गर्नुपर्यो। यस्तै राष्ट्रिय परिचयपत्र वडास्तरबाटै वितरण हुनुपर्छ। वडा नम्बर २९ का वडा सदस्य सन्तोष ढुंगेलले महानगरपालिकाले तत्काल द्वोभाषे राख्न माग गरे। उनले भने, धेरै वडाहरु भाडा तिरेर बसेका छन्। कार्यादेश आए पनि वडा भवन बनेका छैनन्। २९ नम्बर वडाबाटै वडा भवन बनाउन माग गर्छु। काठमाडौं महानगर वडा नम्बर २० का शोभादेवी मानन्धरले अपांग, अशक्त भएकालाई महानगरले ध्यान नदिएको बताइन्। काठमाडौं महानगर वडा नम्बर १८ का रचना शर्माले नीति तथा कार्यक्रम राम्रो भएपनि यसको प्रभावकारी कार्यान्वयन हुनुपर्ने माग गरिन्। काठमाडौं महानगर वडा नम्बर ९ का श्रीराम राईले फुटपातहरु अपागंमैत्री हुनुपर्ने बताए। उनले भने, फुटपाथमा वृक्षारोपण गर्नुपर्छ। काठमाडौं हरितनगर हुनुपर्ने महलनगर भयो। काठमाडौं महानगरलाई कुरुप बनाउने कालो तारहरु हुन्। यसको व्यवस्थापन गरौं। त्यस्तै बैठकमा जनप्रतिनिधिहरुले महानगर अस्पताल बनाउनुपर्ने माग गरकेा छन्।"
नागरिकता विधेयक संसदमा अगाडि बढाउने प्रधानमन्त्रीको प्रस्ताव,"काठमाडौं : प्रधानमन्त्री शेरबहादुर देउवाले नागरिकता विधेयक संसदमा अगाडि बढाउने प्रस्ताव गरेका छन्। सत्ता गठबन्धनको बुधबार अपराह्न बालुवाटारमा बसेको बैठकमा प्रधानमन्त्री देउवाले विधेयक अगाडि बढाउन प्रस्ताव गरेको सञ्चारमन्त्री ज्ञानेन्द्रबहादुर कार्कीले जानकारी दिए। प्रधानमन्त्रीको प्रस्तावमाथि छलफल भएको र विधेयक अगाडि बढाउन अग्रसरता लिने निर्णय भएको उनले बताए। प्रधानमन्त्रीज्यूले नागरिकताको विधेयकलाई अगाडि बढाउने प्रस्ताव गर्नुभयो, उनले भने, हाम्रो समाजमा बुबा र आमा नागरिक र सन्तान अनागरिकको अवस्था छ। यसलाई अन्त्य गर्न अग्रसरता लिने निर्णय भएको छ। बैठकमा शान्ति प्रक्रियाका कामलाई निष्कर्षमा पुर्याउनका निम्ति पनि छलफल केन्द्रित भएको मन्त्री कार्कीले जानकारी दिए। कानुन मन्त्रीले शान्ति प्रक्रियाको काममा अहिलेसम्म प्रगति विवरण समीक्षाका साथ बैठकमा प्रस्तुत गर्नुभयो, उनले भने। समग्रमा नागरिकता विधेयक अगाडि बढाउने र शान्ति पक्रियालाई चाँडै नै निष्कर्षमा पुर्याउने बारेमा छलफल भएको मन्त्री कार्कीले बताए। उनका अनुसार बैठकमा अन्य समसामयिक राजनीतिक घटनाक्रमको विश्लेषण भएको थियो।"
बलात्कारसम्बन्धी कानुनलाई कडा बनाऔ,"काठमाडौं : सांसदहरुले बलात्कारका घटनाका दोषीलाई दिइने सजायसम्बन्धी कानूनलाई कडा बनाउनुपर्नेमा जोड दिएका छन्। सिंहदरबारमा बुधबार बसेको प्रतिनिधिसभाअन्तर्गतको कानून, न्याय तथा मानव अधिकार समिति बैठकमा यौन हिंसा बिरुद्धका केही ऐनलाई संशोधन गर्न बनेको विधेयकमाथिको छलफलका क्रममा उनीहरुले बलात्कारका घटनाका दोषीलाई दिइने कानूनको स्वरुप परिर्वतन गर्नुपर्ने बताएका हुन्। यस्तै उनीहरुले यौन हिंसाका घटनामा हदम्याद राख्न नहुने जिकिर गरेका छन्। छलफलमा भाग दिदै कांग्रेस सांसद पुष्पा भुसालले बलात्कारका घटना हुनै नदिने गरि कडा कानून बनाउनुपर्ने बताइन्। बलात्कारका घटनामा हदम्याद घटाउने गरिने नै कानून निर्माण गनुपर्ने उनको भनाइ छ। यस्तै सांसद कांग्रेसकी सांसद डिला संग्रौला कुनै कुनै घटनाहरु तत्काल बाहिर आउन नसक्ने भन्दै जबरजस्ती करणीमा हदम्याद घटाउनुपर्ने बताइन्। छलफलमा भाग लिँदै एमालेका सांसद झपट रावलले महिलामात्रै नभई पुरुषमाथि पनि हिंसा हुने भएकाले यस बिषयलाई कानूनमा ध्यान दिनुपर्ने बताए। अब यौन व्यवसायको विषयमा पनि छलफल चलाउनुपर्ने उनको भनाइ छ। उनले जबर्जस्ती करणी, यौन हिंसाका बारेमा आवश्यक व्याख्या गर्न आवश्यक रहेको बताए। यस्तै समिति सदस्यहरुले बालिका तथा किशोरीमाथि हुने हिंसाका घटनाका मुद्दालाई छिनोफानो गर्नेगरि कानून निर्माण हुनुपर्ने धारणा राखेका थिए।"
नुवाकोटका अधिकांश उम्मेदवारले बुझाएनन् निर्वाचन खर्च,"नुवाकोट : नुवाकोटमा निर्वाचन खर्च बुझाउन अधिकांश उम्मेदवारले चासो दिएका छैनन्। स्थानीय तहको निर्वाचन सम्पन्न भएको एक महिनाभित्र निर्वाचनमा भाग लिएका उम्मेदवाहरुले निर्वाचन खर्च जिल्ला निर्वाचन कार्यालयमा बुझाउनु पर्ने कानूनी व्यवस्था भएपनि नुवाकोटका स्थानीय तह निर्वाचनका उम्मेदवारहरुले अटेरी गर्दै आएका छन्। हालसम्म उम्मेदवारहरुले बुझाएका रकम वितरण सोही सीमाभित्र रहेर बुझाएका छन्। निर्वाचनमा धेरै खर्च भएपनि आयोगको सीमामा रहेर नै उम्मेदवारहरुले खर्च वितरण बुझाउने गरेका छन्। नुवाकोटमा केही साना दलका उम्मेदवारहरुले निर्वाचन खर्च वितरण बुझाए पनि ठूला दलका उम्मेदवारहरु जसले निर्वाचन नै जितेका छन्, उनीहरुले खर्च वितरण बुझाउन अटेरी गरिरहेको जिल्ला निर्वाचन कार्यालयले जनाएको छ। हालसम्म नुवाकोटमा एकसय जना उम्मेदवारले मात्र खर्च वितरण बुझाएका छन्। मंगोल नेशनल अर्गनाइजेसनका जिल्लाभरका सबै ८९ जना उम्मेदवारहरुले निर्वाचन खर्च विवरण बुझाएका छन्। नेकपा राष्ट्रवादीका विदुर५ का वडाध्यक्षका उम्मेदवार केशव कुमाल एक लाख ५५ हजार पाँच सय, नेकपा राष्ट्रवादी विदुर नगरपालिका प्रमुखका उम्मेदवार भरत कुमाल तीन लाख ५९ हजार रुपैयाँ खर्च भएको विवरण पेश गरेका छन्। मंगोलियन नेसनल अर्गनाइजेसनबाट किस्पाङका अध्यक्षका उम्मेदवार शेरबहादुर तामाङ ९९ हजार, मंगोलियन नेसनल अर्गनाइजेसन तारकेश्वरका अध्यक्षमा उम्मेदवार रेन्छेन तामाङले २३ हजार, सोही दलका उपाध्यक्षमा उम्मेदवार सुनमाया तामाङले २० हजार रुपैयाँ खर्च भएको विवरण बुझाएका छन्। उता मौलिक जरोकिलो पार्टीबाट तादी गाउँपालिकाको अध्यक्षका उम्मेदवार वासु उप्रेती १० हजार एक सय ४० रुपैयाँ खर्च भएको विवरण बुझाएका छन्। नुवाकोटका प्रमुख दलहरु नेकपा एमाले, नेपाली कांग्रेस, नेकपा माओवादी केन्द्र, राप्रपालगायतका राजनीतिक दलका उम्मेदवार र स्वतन्त्र उम्मेदवारहरुले निर्वाचन खर्च बुझाएका छैनन्। नुवाकोटमा स्थानीय तह निर्वाचनमा २ हजार २ जना उम्मेदवारी दर्ता भएको थियो।"
"न्यायाधीश घुस प्रकरणबारे छानविन गर्न समिति गठन, ४५ दिनभित्र प्रतिवेदन बुझाउन निर्देशन","काठमाडौं : न्याय परिषद्ले काठमाडौं जिल्ला अदालतका न्यायाधीश राजकुमार कोइराला र अधिवक्ता रुद्र पोखरेलबीच मुद्दाको विषयलाई लिएर भएको घुस प्रकरणबारे छानविन गर्न समिति गठन गरेको छ। बुधबार बसेको न्याय परिषद्को बैठकले उक्त बिषयमा छानविन गर्न न्यापरिषद्का सदस्य रामप्रसाद श्रेष्ठको नेतृत्वमा तीन सदस्यीय छानबिन समिति गठन गर्ने निर्णय गरेको हो। छानविन समितिमा उच्च अदालत पाटनका कायम मुकायम मुख्य न्यायाधीश महेशप्रसाद पुडासैनी र न्यायाधीश महेश शर्मा पौडेल रहेका छन्। समितिलाई ४५ दिनभित्र छानबिन गरी प्रतिवेदन बुझाउनुपर्ने समयसीमा तोकिएको न्यायपरिषद् सचिवालयका प्रवक्ता मानबहादुर कार्कीले जानकारी दिए। छानविन समिति गठन भएसँगै न्यायाधीश कोइरालालाई कार्यसम्पादनमा रोक लगाइएको छ। कोइरालाले जहाँ दरबन्दी छ, त्यहीबाट तलब बुझ्ने तर कुनै काम गर्न नपाउने प्रवक्ता कार्कीले बताए। न्यायाधीश कोइराला र अधिवक्ता पोखरेलबीच व्यवसायी इच्छाराज तामाङलाई धरौटीमा छुटाउनका लागि घुस लेनदेनको अडियो वार्ता सार्वजनिक भएपछि बुधबार परिषद्को बैठक बसेको हो। कोइरालाले भने समाजिक सञ्जालमार्फत आफूले अनुचित कार्य नगरेको दाबी गर्दै छानविन गर्न माग गर्दै यसमा आफ्नो पूर्ण सहयोग हुने बताए।"
लेबनानी राष्ट्रपति भेटेर प्रधानसेनापति शर्मा सिरिया प्रस्थान,"काठमाडौं : प्रधानसेनापति प्रभुराम शर्माले लेबनानका राष्ट्रपति मिशेल आऊनसँग शिष्टाचार भेट गरेका छन्। असार ४ गतेबाट लेबनानको औपचारिक भ्रमणमा रहेका प्रधान सेनापति शर्माले बुधबार राष्ट्रपति आऊनलाई राष्ट्रपति कार्यालयमा भेटेका हुन्। भेटमा लेबनानका राष्ट्रपति आऊनले नेपाली शान्ति सैनिकहरुको योगदानको चर्चा गरेका थिए। विशेषगरी लेवनानमा शान्ति स्थापनाका लागि ३१ जना नेपाली शान्ति सैनिकहरुले गरेको बलिदानको प्रशंसा गर्नुका साथै उनले लेबनानी स्थानीय समुदाय र नेपाली शान्ति सैनिकहरु बीचको उत्कृष्ट सम्बन्ध, पर्यावरण संरक्षण र अन्य सामुदायिक परियोजनाहरुमा नेपाली शान्ति सैनिकहरुले पुर्याएको योगदानत प्रशंसा गरेका थिए। प्रधानसेनापति शर्माले राष्ट्रपति विद्यादेवी भण्डारीको तर्फबाट लेबनानका समकक्षी तथा सम्पूर्ण लेबनानी जनतालाई पठाएको सद्भावना सन्देश जानकारी गएका थिए। लेबनानी सरकारले नेपाली शान्ति सैनिकलाई गरेको समर्थन तथा सहयोगका लागि राष्ट्रपति आऊनलाई धन्यवाद दिएका थिए। यसैबीच लेबनानको पाँच दिने औपचारिक भ्रमण सम्पन्न गरी प्रधान सेनापति शर्मा भ्रमणदल सहित बुधबारै सिरिया प्रस्थान गरेको जनसम्पर्क तथा सूचना निर्देशनालय जंगी अड्डाले जनाएको छ। सिरियामा सेनापति शर्माले राष्ट्रसंघीय सुरक्षा मिसनका प्रमुख, सशस्त्र कमाण्डर र सैन्य नेतृत्वसँग भेटवार्ता कार्यक्रम छ।"
डोटीका जनप्रतिनिधि नीति तथा कार्यक्रमको तयारीमा,"डोटी : डोटीका स्थानीय तहहरु आगामी आर्थिक वर्षको लागि नीति तथा कार्यक्रमहरु ल्याउन व्यस्त देखिन्छन्। जनप्रतिनिधिहरु दिन प्रतिदिन सर्वपक्षीय छलफलमा व्यस्त देखिएका हुन्। आदर्श गाउँपालिकाका अध्यक्ष गणेशबहादुर खड्काले अहिलेसम्म विभिन्न निकायका व्यक्तिहरुसँग करिब पाँचछ पटक छलफल गरिसकेका छन्। खड्काले गाउँपालिका भित्रका विभिन्न राजनीतिक दलका व्यक्ति, सामाजिक क्षेत्रमा काम गर्ने व्यक्ति, महिला सञ्जाल, बाल क्लबका प्रतिनिधि, शिक्षा क्षेत्रका व्यक्तिहरु, कृषकहरुसँग छुट्टाछुट्टै छलफल गरिरहेका छन्। उनले पालिका भित्र जन्मिएर कामको सिलसिलामा विभिन्न देशमा रहेका व्यक्तिहरुसँगसमेत जुममार्फत छलफल गरेका छन्। नयाँ आर्थिक वर्षको लागि नीति तथा कार्यक्रम ल्याउनुपूर्व छलफलमा व्यस्त रहेका छौं, खड्काले भने, परिणाममुखि कार्यक्रमहरु आउन् भन्ने उद्देश्यका साथ छलफल सुरु गरेका हौं। पुरानै ढर्राबाट नीति तथा कार्यक्रम ल्याउँदा जनताले लाभ नलिने भएकाले जनतामुखि कार्यक्रमको लागि व्यापक छलफल गरिरहेका हौं खड्काले भने। शिखर नगरपालिकाका प्रमुख दीर्घबहादुर बलायरले भने, सबैको सल्लाह र सुझाब अनुसार नीति तथा कार्यक्रम ल्याउने छौं। बजेटको सहि सदुपयोग होस् भन्ने उद्देश्यले पालिकाको निति तथा कार्यक्रमको पूर्बसन्ध्यामा गहन छलफलमा रहेका छौं। यस्तै पूर्बीचौकी गाउँपालिकाका अध्यक्ष रामप्रसाद उपाध्यायले भने, वडाहरुबाट आउने योजनाका लागि वडास्तरमासमेत विभिन्न किसिमका कार्यक्रम भइरहेका छन्। सबै स्थानीय तहहरुले असार १० गतेभित्रै नयाँ आर्थिक वर्षको लागि नीति तथा कार्यक्रम ल्याउने भएका छन्।"
भाजपाले बनायो ओडिशाकी द्रौपदी मुर्मुलाई राष्ट्रपतिको उम्मेदवार : जिते देशकै पहिलो आदिवासी राष्ट्रपति बन्ने,"नयाँ दिल्ली : भारतमा एनडीएले राष्ट्रपति पदका लागि झारखण्डका पूर्व राज्यपाल द्रौपदी मुर्मुको नाम अनुमोदन गरेको छ। मंगलबार साँझ भाजपा संसदीय बोर्डको बैठकपछि उनको नाममा सहमति भएको हो । यस बैठकमा प्रधानमन्त्री नरेन्द्र मोदी, गृहमन्त्री अमित शाह र भाजपा अध्यक्ष जेपी नड्डा सहित पार्टीका सबै ठूला नेताहरू उपस्थित थिए। मुर्मुले २५ जुनमा उम्मेदवारी दर्ता गर्न सक्नेछिन् । बैठकपछि भाजपा अध्यक्ष जेपी नड्डाले बैठकमा २० वटा नामबारे छलफल भएको बताए। बैठकमा यसपटक पूर्वी भारतबाट दलित महिलालाई राष्ट्रपतिको उम्मेदवार बनाउने निर्णय भएको थियो । त्यसपछि मुर्मुको नाम अनुमोदन भएको हो । भारतीय प्रधानमन्त्री मोदीले उनलाई बधाई दिँदै भने, उनी महान राष्ट्रपति बन्नेछिन् भन्ने कुरामा म विश्वस्त छु।' भाजपाले तीन महिला द्रौपदी मुर्मु, छत्तीसगढका गभर्नर अनुसुया उइके र यूपीका गभर्नर आनन्दीबेन पटेललाई सम्भावित उम्मेदवारको सुचिमा राखेको थियो। विपक्षीले पूर्व केन्द्रीय मन्त्री र तृणमूल कांग्रेस (टीएमसी) नेता यशवन्त सिन्हालाई राष्ट्रपतिको उम्मेदवार बनाएको छ। त्यसपछि सिन्हाले तृणमूल कांग्रेसबाट राजीनामा दिएका थिए । सामाजिक सञ्जालमा पोस्ट गर्दै उनले आफू राष्ट्रपति चुनावको दौडमा सामेल हुन तयार रहेको संकेत गरेका थिए। अब हुने राष्ट्रति चुनाव जितेमा द्रौपदी मुर्मु देशको पहिलो आदिवासी महिला राष्ट्रपति हुनेछिन् । उनीभन्दा अगाडि दलित वर्गका केआर नारायणन र वर्तमान राष्ट्रपति रामनाथ कोविन्द राष्ट्रपति बनेका छन्। तर यो चुनाव मुर्मले जिते आदिवासी समुदायकी पहिलो राष्ट्रपति र प्रतिभा पाटिलपछि यो पदमा पुग्ने दोस्रो महिला हुनेछिन् । भारतमा नयाँ राष्ट्रपति चयनको प्रक्रिया असार १५ बाट सुरु भएको छ । उम्मेदवारी दर्ताको अन्तिम मिति असार २९ गते छ । चुनाव गराउनु पर्ने भएमा यही जुलाई १८ मा चुनाव हुने र जुलाई २१ मा नतिजा आउनेछ । भास्कर"
पेट्रोलियम पदार्थको मूल्य नघटाउने सरकारको संकेत,"काठमाडौं : सरकारले पेट्रोलियम पदार्थको मूल्य नघटाउने संकेत गरेको छ। सरकारले पेट्रोलियम पदार्थको मूल्य बढाएकोमा चौतर्फी विरोध भइरहँदा स्वचालित मूल्यको आधारमा मूल्य निर्धारण गर्ने उल्लेख गरेको छ। बुधबार राष्ट्रिय सभाको बैठकमा बोल्दै उद्योग, वाणिज्य तथा आपुर्ती मन्त्री दिलेन्द्र प्रसाद बडूले पेट्रोलियम पदार्थको मूल्य बढेर नै आएकाले घटाउन नसकिने बताएका हुन्। उनले युक्रेन र रुसबीच द्वन्द्वले अन्तराष्ट्रिय बजारमा नै मूल्य बढेकाले नेपाल आयल निगमले घटाउन नसक्ने बताए। उनले यसअघि नै पेट्रोलियम पदार्थमा प्रतिलिटर १० रुपैयाँ कर बापतको छुट दिइसकेका र तत्काल मूल्य घटाउन नसकिने बताए। उनले अहिले पनि निगम घाटामा नै रहेको जानकारी गराए। उनले सरकारी निकायमा २० प्रतिशत खपत घटाउन तयारी भएको बताए। सांसदहरुले स्वचालित मूल्यवृद्धि भनेपनि १५१५ दिनमा घटबढ हुनुपर्नेमा साप्ताहिक रुपमा भएको भन्दै आपत्ति जनाएका छन्। आइतबार राति १२ बजेदेखि लागू हुने गरी नेपा आयल निगमले पेट्रोलियम पदार्थको मूल्य बढाएको हो। मूल्यवृद्धिअनुसार पेट्रोल प्रतिलिटर १९९ र डिजेलमट्टितेलको मूल्य प्रतिलिटर १९२ रुपैयाँ पुगेको छ। निगमले पेट्रोलको साविकको खुद्रा बिक्री मूल्यमा २१ रुपैयाँले वृद्धि गरी प्रतिलिटर १९९ रुपैयाँ तथा डिजेल र मट्टितेलको साविकको खुद्रा बिक्री मूल्यमा २७ ले वृद्धि गरी प्रतिलिटर १९२ रुपैयाँ कायम गरिएको जनाएको छ। त्यस्तै हवाई इन्धन (आन्तरिक) तर्फ १९ ले वृद्धि गरी प्रतिलिटर १८५ र हवाई इन्धन (बाह्य) तर्फ अमेरिकी डलर सयले वृद्धि गरी प्रतिकिलो लिटर अमेरिकी डलर १,६४५ कायम गरिएको जनाएको छ। अन्य समयको तुलनामा यसपटकको मूल्यवृद्धि उच्च छ। अब सार्क राष्ट्रका मुलुकहरूको तुलनामा नेपाल सबैभन्दा बढी मूल्यमा पेट्रोलियम पदार्थ बिक्री गर्ने मुलुक बनेको छ। नेपाली महँगो मूल्यमा खरिद गर्न बाध्य नागरिक बनेका छन्।"
संवैधानिक नियुक्तिविरुद्धका रिटको सुनुवाइ आज हुँदै,"काठमाडौं : संवैधानिक नियुक्तिविरुद्धका रिटमा आज सुनुवाइ हुँदैछ। इजलासमा कायममुकाय प्रधानन्यायाधीश दीपककुमार कार्की र न्यायाधीशहरू हरिकृष्ण कार्की, विश्वम्भरप्रसाद श्रेष्ठ, ईश्वरप्रसाद खतिवडा, अनिलकुमार सिन्हा छन्। विपक्षीसँग लिखित जवाफ मागेको संवैधानिक इजलासले यो मुद्दाको सुनुवाइ फास्ट ट्रयाकमा गर्न अग्राधिकार प्राप्त छ। सर्वोच्च अदालतले अध्यादेशमार्फत संवैधानिक अंगमा गरिएका नियुक्तिविरुद्ध परेको रिट निवेदनमा यस अगाडि अन्तरिम आदेश दिन अस्वीकार गरेको थियो। मुद्दामा प्रारम्भिक सुनुवाइ गर्दै नियुक्तिमा सरकारका नाममा कारण देखाउ आदेश मात्रै जारी गरेको थियो। निवेदकहरुले संसद विघटन गरेर अध्यादेशमार्फत संवैधानिक परिषद्को नियम परिवर्तन गरेर संवैधानिक अंगमा नियुक्ति गर्नु असंवैधानिक र गैरकानुनी भन्दै नियुक्त गरिएका पदाधिकारीलाई काममा रोक लगाउन अन्तरिम आदेश माग गरेका थिए। तत्कालीन केपी ओली सरकारले सबै सदस्य उपस्थित हुनुपर्ने संवैधानिक परिषद्को व्यवस्थालाई अध्यादेशमार्फत बहुमत सदस्य उपस्थित भएर नियुक्ति सिफारिस गर्नसक्ने गरी परिवर्तन गरेर दुई चरणमा संवैधानिक अंगमा ५२ जना नियुक्ति गरेको थियो। त्यसविरुद्ध अधिवक्ताहरु ओमप्रकाश अर्याल, दिनेश त्रिपाठी, समृत खरेलले रिट निवेदन दायर गरेका थिए।"
"बाबुरामको प्रश्न : दल गठबन्धनको गणितमा लिप्त हुँदा महंगीले जनताको ढाड भाँचिदैछ, खै पहल ?","काठमाडौं : जनता समाजवादी पार्टीका संघीय परिषद्का अध्यक्ष डा बाबुराम भट्टराईले मूल्यवृद्धि हुँदा पनि गठबन्धन सरकारले पहल नगरेको भन्दै आपत्ति जनाएका छन्। बुधबार भट्टराईले राजनीतिक दलका नेता सत्ता र गठबन्धनको गणितीय खेलमा लिप्त हुँदा महँगी बढेर जनता मारमा परेको बताएका हुन्। उनले गठबन्धनको गणितमा लिप्त हुने तर अर्थतन्त्र र मूल्यवृद्धिको विषयमा सरकार अनिच्छुक र कमजोर रहनु विडम्बना भएको टिप्पणी गरेका छन्। इन्धनमा मूल्यवृद्धिले उत्पादन, ढुवानी,यातायातको लागत बढाएर सबैतिर महंगी बढ्ने उनको भनाई छ। अचाक्ली महंगीले जनताको ढाड भाँचिने अवस्थामा पनि सरकारी पहल किन नभएको भन्दै प्रश्न गरेका छन्। हाम्रा दलनेता सत्तागठबन्धनको अरिथमेटिकमा लिप्त रहनु तर अर्थतन्त्र र मूल्यवृद्धिको अलजेब्राक्यालकुलसमा अनिच्छुक र कमजोर रहनु विडम्बनापूर्ण छ।पूर्वप्रधानमन्त्री भट्टराईले ट्विटरमा लेखेका छन्, विशेषतः इन्धनमा मूल्यवृद्धिले उत्पादन, ढुवानी, यातायातको लागत बढाएर सबैतिर महंगी बढ्छ ! यो अचाक्ली महंगीले जनताको ढाड भाँचिदैछ। खै सरकारी पहल ?"
"गठबन्धनले विल्कुलै अपमान गर्यो, पाउनुपर्ने मतसमेत गुमायौं : झलनाथ खनाल","काठमाडौं : नेकपा एकीकृत समाजवादीका सम्मानीत नेता झलनाथ खनालले सत्ता गठबन्धनले आफ्नो पार्टीलाई अपमान गरेको आरोप लगाएका छन्। बुधबार राजधानीमा नवनिर्वाचित जनप्रतिनिधिलाई निर्देशन सम्बोधन गर्दै नेता खनालले स्थानीय तहको निर्वाचनमा गठबन्धनले अपमान गर्दा धेरै ठाउँमा हार्नुपरेको बताएका हुन्। देशव्यापी संगठन निर्माण गरेर चुनावमा गएको भए ९ लाखको सट्टा २० लाख मत प्राप्त गरिन्थ्यो, उनले भने, गठबन्धनले विल्कुलै अपमान गर्यो। गठबन्धनको अपमानले हामीले जति मत प्राप्त गर्नुपर्थ्यो, हासिल गर्न सकेनौं। उनले प्राप्त मतलाई परिवर्तनको संस्थागत र समाजवादको दिशामा उपयोग गरेर अघि बढ्नुपर्नेमा जोड दिए। पार्टीबाट निर्वाचित जनप्रतिनिधिलाई उनले असल र जनसेवाको नमूना काम गरेर अघि बढ्न सुझाए। उनले काठमाडौंको फोहोर व्यवस्थापनका लागि आवाज उठाउन पनि जनप्रतिनिधिलाई निर्देशन दिए। फोहोरबाट मल, फोहोरबाट पुनर्उत्पादन हुँदो रहेछ। फोहोर आफैमा सम्पत्ति रहेछ, उनले भने, अविलम्ब यो समस्या समाधानका लागि हाम्रा वडाध्यक्षहरुले आवाज उठाएर निष्कर्षमा पुर्याउनुपर्छ। उनले निर्वाचनलाई कसरी सस्तो बनाउने भन्ने पनि पनि आवाज उठाउन जनप्रतिनिधिलाई आग्रह गरे। संविधानलाई राम्रोसँग अध्ययन गर्न, ऐन नियम पढ्न पनि अनुरोध गरे। परिपक्व जनप्रतिनिधिका रुपमा काम गर्नुस्। फलानालाई सांसद उठाउनुपर्यो भन्नेगरी पार्टीले मूल्यांकन गर्नेगरी काम गर्न आग्रह गर्नुस्, उनले भने।"
भूूगोल फिर्ता माग्नु कुनै राष्ट्रसँग सम्बन्ध बिगार्नु होइन,"काठमाडौं : प्रमुख प्रतिपक्ष दल नेकपा एमालेका अध्यक्ष एवं पूर्वप्रधानमन्त्री केपी शर्मा ओलीले कुनै देशले आफ्नो भूभाग चाहियो भन्नु कुनै राष्ट्रसँग सम्बन्ध बिगार्नु नभएको स्पष्ट पारेका छन्। उनले लिपुलेक, लिम्पियाधुरा र कालापानी सुगौली सन्धिपछि नेपालले भोगचलन गर्दै आएको भूभाग भएको बताए। उनले भने, हामीले हाम्रो भूमि फिर्ता माग्नु कुन चाहिँ अनौठो कुरा हो ? यहाँ साथीहरू आठौं आश्चर्य जत्तिकै ठान्नुहुन्छ। मंगलबार पूर्वराजदूतहरूको समूहले काठमाडौंमा आयोजना गरेको एक अन्तरक्रिया कार्यक्रममा बोल्दै उनले छिमेक सम्बन्धलाई सुदृढ बनाउनकै लागि आफूले भौगोलिक अखण्डताको सवालमा प्रधानमन्त्री हुँदा भारतसँग उच्चस्तरीय वार्ता गरेको बताए। ओलीले भने, राजनीतिक उत्तारचढाव नभएको भए अहिलेसम्म लिपुलेक, लिम्पियाधुरा र कालापानी नेपालको भूगोल हुन्थ्यो भन्ने मलाई लाग्छ। परराष्ट्र नीतिमा देखिएको कमिकमजोरीका विषयमा पूर्वराजदूतहरूले राखेको उक्त छलफल कार्यक्रममा पूर्वप्रधानमन्त्री ओली र परराष्ट्रमन्त्री प्रदीप ज्ञवालीलगायत पूर्वराजदूतहरूको पनि सहभागिता थियो। कार्यक्रममा पूर्वमन्त्री ज्ञवालीले एमसीसी र एसपीपी विल्कुल फरक विषय भएता पनि एमसीसी गिजोलेको जस्तै एसपीपी पनि गिजोल्ने काम भएको बताए। उनले भने, यतिबेला राजनीति च्यालेन्ज छ। हरेक विषयलाई राजनीतिक दृष्टिकोणले नै मूल्यांकन गरिन्छ। कूटनीतिदेखि हरेक क्षेत्रमा सामान्य विषयलाई पनि तोडमोड गरेर उछाल्ने काम गरिन्छ। जेजस्ता जतिवटा समूह भए पनि हामी हाम्रो परराष्ट्र नीतिमा प्रतिबद्घ हुनु जरूरी छ। पूर्वपरराष्ट्रमन्त्री तथा राजदूतसमेत रहेका डा भेषबहादुर थापाले भने, पछिल्लो समय कमजोर परराष्ट्र नीतिका कारण छिमेकी देशसँगको सम्बन्धमा समेत चिसोपना आयो। देशका प्रमुख कूटनीतिक मद्दामा पनि एकअर्कालाई दोषारोपण गर्ने काम भयो। यस विषयमा पूर्वप्रधानमन्त्रीसँग छलफल गरेका हौं। अर्का पूर्वराजदूत डा विश्वम्भर प्याकुरेलले भने कुटनीतिमा पनि आर्थिक कूटनीतिक विषय अहिलेको समयमा महत्त्वपूर्ण भएको बताए। कार्यक्रममा अध्यक्ष ओलीले राष्ट्रिय हितको पक्षमा एक जुट रहँदै आएको कुरा उल्लेख गर्दै आफूले उच्चस्तरीय वार्ताको क्रममा राष्ट्रिय हितको विषयमा नेपाली एक जुट छौं भन्ने राखेको बताए। ओलीले भने, हाम्रो छिमेक सम्बन्ध सधैं सुमधुर र सुदृढ राख्नुपर्छ। पारस्पारिक सम्मान, पारस्पारिक लाभको आधारमा छिमेकीसँग हेपिएको महसुस भइराखेको छ भने सम्बन्धमा दरार छ भन्ने बुझिन्छ। मित्रतामा चिसोपन आयो भने मित्रता कसरी रहन्छ ? हामी एक आपसमा बोल्न नसक्ने, भन्न नसक्ने अवस्थामा छौं। एउटाले दपेटिँदैमा हामी दपेटिन्छौं भने प्रष्ट थाहा हुन्छ हामी कस्तो मित्रतामा छौं ? छिमेकी राष्ट्रसँग भरपर्दो र विश्वासिलो नीति र व्यवहारका साथ प्रस्तुत हुनुपर्ने ओलीको भनाइ छ। छिमेकीसँग एउटा कुरा गर्ने, बाहिर अर्को व्यवहार गर्यौं भने हामी फस्छाँं। राष्ट्रिय हित मात्र नभई न्यायोचित राष्ट्रिय हित हेर्नुपर्छ। त्यसो भएन भने सुरक्षा र संरक्षण कसरी हुन्छ ?, ओलीले भने, एक्काइसौं शताब्दीमा हामीले समस्याहरू भन्न नसकेर, बोल्न नसकेर कहिले बोल्ने ? सरकारमा बस्नेहरूले आफ्ना सत्ता स्वार्थमा ध्यान दिएर देशको हितलाई दाउमा राख्ने काम गर्नु हुन्न। राष्ट्रिय हितको पक्षमा उभिनुपर्छ। देशको आकार सानो, ठूलो हुनसक्ने र विकासको कुरामा अघिपछि हुनसक्ने तर सार्वभौमसत्ता सानो, ठूलो नहुने भन्दै उनले राष्ट्रसँगको व्यवहारको सन्दर्भमा न्यायोचित नभएको बताए। उनले भने, भौगोलिक अखण्डता, सीमासम्बन्धी छलफल गरौं र यसलाई टुंग्याऔं। यो हाम्रो भूभाग चाहिँ हामीलाई फिर्ता चाहियो भन्नु आश्चर्य होइन। राजनीतिक खिचातानी नभएको भए यो समस्या अहिलेसम्म समस्या समाधान भइसक्थ्यो। ओलीले यसखाले संवेदनशील एवं गम्भीर विषय सत्तापक्षले प्रतिपक्षीसँग गुपचुप राखेको आरोपसमेत लगाए। राणा शासनविरुद्ध र निरंकुश राजतन्त्र र पञ्चायती शासनविरुद्ध भएका आन्दोलन शान्तिपूर्ण र संवैधानिक तवरले सम्भव थिएन। त्यसपछिका आन्दोलनमा हिंसात्मक आन्दोलनको अर्थ छैन, अन्तरक्रियामा ओलीले १० वर्षे माओवादी सशस्त्र युद्ध र मधेस आन्दोलनमाथि प्रश्न उठाउँदै भने, गणतन्त्रका लागि लडेको माओवादी गणतन्त्र आउनु अगावै २०६३ मा टुंगियो। गणतन्त्रका लागि लडेको भनिएको आन्दोलन कसका लागि थियो ? कार्यक्रममा पूर्वराजदूतहरू दीपकुमार उपाध्याय, निरञ्जन थापा, डा विश्वम्भर प्याकुरेल, अन्जान शाक्य, लक्की शेर्पालगायतले परराष्ट्र नीति र देखिएका कूटनीतिक समस्याका विषयमा बोलेका थिए।"
गाँजा ओसारपसार बढ्यो,"राजविराज : सप्तरीमा गाँजा ओसारपसार कार्य बढेको छ। हनुमाननगर कंकालिनी नगरपालिका१ बाट ३ महिनाअघि ७८ किलो अवैध गाँजा बरामद गरेको सशस्त्र प्रहरीले बुधबार १७५ किलो गाँजा बरामद गरेको छ। हनुमाननगर कंकालिनी नगरपालिका१ कोशी व्यारेज चेक प्वाइण्टस्थित पूर्वपश्चिम लोकमार्गमा सुरक्षा वेश भारदहबाट खटिएको टोलीले १७५ किलो गाँजासहित ३५० किलो अदुवासहितको ट्रक बरामद गरेको जनाएको छ। सशस्त्र प्रहरी निरीक्षक किसमान तामाङ नेतृत्वको टोलीले पूर्वबाट पश्चिम जाँदै गरेको को १ ख २९२५ नम्बरको ट्रक चेकजाँच गर्दा अवैध समान बरामद भएको हो। चेकजाँचका लागि ट्रक रोक्दा चालक र सहचालक फरार भएका सशस्त्र प्रहरी निरीक्षक तामाङले बताए। बरामद ट्रकसहितको गाँजा र अदुवा आवश्यक कारवाहीका लागि जिल्ला प्रहरी कार्यालय सप्तरीमा बुझाइएको उनले बताए। भारत निकासीका लागि गाँजा तस्करहरूले सप्तरी, सिरहा, सुनसरीको बाटो प्रयोग गर्दै आएका छन्। भारतीय बजारमा बिक्री गर्ने उद्देश्यले उदयपुर, भोजपुर र आसपासका जिल्लामा उत्पादित गाँजा सस्तोमा किनेर सप्तरीमा सङ्कलन गर्ने कार्यले पुनः तीव्रता पाएको छ। प्रहरीले दिएको जानकारी अनुसार नेपालमा किलोमा गाँजा किन्ने र भारत पुर्याइ ग्राममा बिक्री हुने गरेको छ। भारत गाँजा पुर्याई महँगोमा बेच्ने गरेको पक्राउ परेकाहरूबाट जानकारी भएको प्रहरीले जनाएको छ। पक्राउ परेकाहरुले नेपालमा ७८ हजार रुपैयाँमा एक किलो पाइने गाँजा भारत पुर्याउन २५ हजार किलोका दरले बिक्री हुने बताएका छन्। खुल्ला सीमा, सिमावर्ती भारतीय बजारमा बढी मूल्यमा गाँजा बिक्री हुनुले नै तराई जिल्लाको नाकालाई तस्करहरूले रोज्ने गरेका छन्। खुल्ला सीमाको फाइदा उठाउँदै गाँजासँगै सुपारी, छोगडा, स्याउ, मदिरा, केराउको अवैध कारोवार हुने गरेको स्थानीय बताउँछन्।"
इलामबाट अनुमतिबिना झापा पुर्याइयो सखुवाको काठ,"विराटनगर : इलामबाट सम्बन्धित निकायको अनुमतिबिना नै बहुमूल्य सखुवाको काठ झापा पुर्याइएको फेला परेको छ। इलामको रोङ गाउँपालिका५ मा रहेको चुल्ठे शान्तिगर सामुदायिक वन उपभोक्ता समितिले आन्तरिक खपतका लागि उपभोक्तालाई वितरण गरेको काठको गोलिया झापाबाट सशस्त्र प्रहरीले बरामद गरेको छ। झापाको बुद्धशान्ति गाउँपालिका५ र ६ को सिमानाबाट एक ट्याक्टर काठका गोलिया नियन्त्रणमा लिएर सशस्त्रले आवश्यक अनुसन्धान र कारबाहीका लागि मंगलबार राति इलामको रोङस्थित सव डिभिजन वन कार्यालयलाई बुझाएको हो। सशस्त्रले मे १ त ७५४३ नम्बरको ट्याक्टर र चालकसहित काठ नियन्त्रणमा लिएको थियो। ४५ वर्षीय महेन्द्र तामाङले चलाएको ट्याक्टरबाट सखुवासहित करम जातको काठका गोलिया पनि बरामद भएको छ। सखुवाको ८६५३ र करमको ४२३५ क्यूफिट गोलिया बरामद भएको सव डिभिजन वन कार्यालय रोङका फरेष्टर होमचन्द्र गौतमले जानकारी दिए। सशस्त्र प्रहरीले गौतमलाई नै काठ बुझाएको हो। गोलियामध्ये सखुवाको ३ लाख ४६ हजार १ सय २० र करमको १५ हजार ५ सय रूपैयाँ बराबरको छ। गौतमका अनुसार आन्तरिक खपतका लागि समितिले पक्रिया पूरा गरेरै काठ उपभोक्तालाई वितरण गरेको पाइएपनि ओसारपसार गलत तरिकाले गरिएको पाइएको छ। तर अनुमति नलिइकन ओसारपसार गरिएको उनले बताए। समितिले उपभोक्तालाई वितरण गरेको भएपनि काठ एउटाबाट अर्को ठाउँ वा फरक जिल्लामा लैजान वन कार्यालयबाट अनुमति लिनुपर्छ। चिरान गर्न काठ लगेको भनिए पनि वन कार्यालयबाट चिरान आदेश र ओसारपासरको अनुमति नलिएको पाइएपछि तस्करीको आशंकामा सशस्त्रले नियन्त्रणमा लिएको हो। वन कार्यालयको अनुमतिबिना इलामबाट झापातिर ओसारपसार हुने गरेको पाइएपछि ट्याक्टरसहित काठ बरामद गरेर कारबाहीका लागि सम्बन्धित निकायलाई बुझाइएको सशस्त्र प्रहरी बल प्रदेश १ का प्रमुख डीआईजी कमल गिरीले जानकारी दिए। काठलगायत वन पैदावारको चोरी तस्करी नियन्त्रण गर्न सशस्त्र प्रहरीले निगरानी बढाउँदै कडाइ गरिरहेको छ, डीआईजी गिरीले भने। समितिले वितरण गरेको काठ ५ जना उपभोक्ता मिलेर एउटा ट्याक्टरमा लोड गर्दै झापा लगेको पाइएको वन कार्यालयले जनाएको छ। इलामका डिभिजन वन अधिकृत दानबहादुर श्रेष्ठले गोलियामा टाँचा लगाइएको अवस्थामा भेटिएकाले काठ आधिकारिक नै भएको बताए। केही गोलिया भने टाँचा नलगाइएको अवस्थामा भेटिएका थिए। इलामबाट चिरान गर्न काठ झापा लागेको प्रारम्भिक अनुसन्धानबाट खुलेको छ। वन कार्यालयबाट चिरान आदेश लिएर मात्रै यसरी लैजान पाइन्छ, श्रेष्ठले भने, नियमविपरीत गरेको पाइएपछि समितिदेखि काठ प्राप्त गरेका उपभोक्तामाथिसमेत छानबिन थालिएको छ। वनको अनुमति र आदेश बिना काठ ओसारपसार गरेर अर्को जिल्ला लैजानु गैरकानुनी हो। अनुसन्धानबाट खुलेको तथ्यका आधारमा काठ ओसारपसारमा संलग्नमाथि कारबाही हुने उनले बताए। काठ आधिकारिक भएपनि आदेशबिना ओसारपसार गर्नु कानुनविपरीत हो, श्रेष्ठले भने, इलामबाट बहुमूल्य काठ झापा पुर्याउँदा प्रक्रिया पूरा गरेको देखिँदैन। प्रक्रिया पूरा नगरिकन काठ लगिएका कारण विभिन्न आशंका पैदा भएकाले मिहीन ढंगबाट अनुसन्धान थालिएको उनले बताए।"
आँखा क्यान्सरको सफल शल्यक्रिया,"काठमाडौं : दाङको राप्ती स्वास्थ्य विज्ञान प्रतिष्ठानमा आँखाको क्यान्सरको सफल शल्यक्रिया भएको छ। शरीरका विभिन्न भागमा फैलिँदै गरेको आँखाको क्यान्सरको आँखा रोग विशेषज्ञको टोलीले शल्यक्रिया गरेको हो। आँखामा ट्युमर पलाई लामो समयदेखि पीडित रहेका तुलसीपुर उपमहानगरपालिका१४ निवासी प्रेमबहादुर वलीको शल्यक्रिया गरिएको प्रतिष्ठानका सूचना अधिकारी निशान भट्टराईले जानकारी दिए। भट्टराईका अनुसार साबिक राप्तीमै पहिलो पटक प्रतिष्ठानमा यो शल्यक्रिया सफल भएको हो। वलीले अर्को आँखा पहिलेदेखि नै नदेख्ने थिए। त्यसपछि उनले भरतपुर क्यान्सर अस्पतालसहितका अस्पतालमा उपचार गराउँदा पनि सम्भव हुन सकेको थिएन। त्यसपछि वली राप्ती आँखा अस्पताल रक्षाचौर आएपछि त्यहा कार्यरत आँखा क्यान्सर विशेषज्ञ तथा अकु प्लाष्टिक सर्जन डा सुरेश रसाइली नेतृत्वको नेत्र चिकित्सक, असिस्टेन्ट शान्ता रेग्मी, राप्ती स्वास्थ्य विज्ञान प्रतिष्ठानका एनेस्थेसियेलोजिष्ट डा कुन्दन घिमिरेको टोलीले प्रतिष्ठानमा बिरामीको आँखाको गेडीलगायत सबै क्यान्सर निकालेर शल्यक्रिया गरेको हो। उच्च जोखिम लिएर आफूहरुले प्रतिष्ठानमा सफल शल्यक्रिया गरेको शल्यक्रियामा संलग्न आँखा रोग विशेषज्ञ चिकित्सक रसाइलीले बताए। आँखा अस्पताल रक्षाचौरमा सामान्य शल्यक्रिया हुने गरेको भए पनि पूरै बेहोस बनाएर शल्यक्रिया हुँदैन। प्रतिष्ठानमा एनेस्थेसियासहितका चिकित्सक र पूरै अत्याधुनिक शल्यक्रिया कक्ष भएकाले पनि शल्यक्रिया गर्न सहज भएको डा रसाइलीले बताए। आँखाको क्यान्सर फैलिएपश्चात् बिरामीको दिमागमा र अन्य शरीरका भागमा असर गर्ने भएकाले बिरामीको जीवन बचाउन शल्यक्रिया गरिएको प्रतिष्ठानले जनाएको छ। रासस"
सफारी चार्ज गर्ने क्रममा करेन्ट लागेर महिलाको मृत्यु,विराटनगर : सीटी सफारी चार्ज गर्ने क्रममा करेन्ट लागेर विराटनगर महानगरपालिका१२ बखरीमा बुधबार दिउँसो एक जना महिलाको मृत्यु भएको छ। विराटनगर१२ की ३३ वर्षिया सुनीता चौधरीको मृत्यु भएको प्रहरीले जनाएको छ। मोरङ प्रहरीका प्रवक्ता डीएसपी दीपक श्रेष्ठका अनुसार को १ ह ३०३ नम्बरको सफारी चार्जमा लगाउने क्रममा दिउँसो २ बजेतिर करेन्ट लागेर उनी गम्भीर घाइते भएकी थिइन्। उपचारका लागि कोसी अस्पताल ल्याउनसाथ चिकित्सकले मृत घोषित गरेको श्रेष्ठको भनाइ छ। पोस्टमार्टमका लागि मृतकको शव कोसी अस्पतालमै राखिएको र घटनाका बारेमा अनुसन्धान सुरु गरिएको प्रहरीले जनाएको छ।
"जिप दुर्घटना हुँदा एकको मृत्यु, चार जना घाइते","वीरेन्द्रनगर : सुर्खेत दैलेख खण्डअन्तर्गत कपासे नजिकै बोलेर जीप दुर्घटना भएको छ। वीरेन्द्रनगर नगरपालिका१४ रातानाङ्गलामा रहेको मौसमी राडारको अनुगमन गरेर वीरेन्द्रनगरतर्फ फर्किंदै गरेको जल तथा मौसम विज्ञान कार्यालय कोहलपुर बाँकेको गाडी कपासेदेखि माथि मोडमा दुर्घटनामा परेको हो। बा१झ ८७८४ नम्बरको बोलेरो जीप सडकबाट करिब २० मिटर तल खसेको सशस्त्र प्रहरी बल रक्तकाली गण बाँगेसीमलका प्रहरी नायब निरीक्षक विमल डाँगीले जानकारी दिए। दुर्घटनामा परी एक जनाको मृत्यु भएको छ भने चार जना घाइते भएका छन्। रुकुमपश्चिम चौरजहारी नगरपालिका घर भई जल तथा मौसम विज्ञान कार्यालय कोहलपुरमा कार्यरत इञ्जिनियर धर्म बुढाथोकीको दुर्घटनामा परी मृत्यु भएको छ। प्रहरी नायब निरीक्षक डाँगीका अनुसार दुर्घटनामा इञ्जिनियर (जल विज्ञान सहायक) सरस्वती विष्ट, सवारी चालक कोहलपुरका बाबुराम गुरुङ र असराघाटमा रहेको बाढी मापन केन्द्रमा कार्यरत कर्मचारीको श्रीमती घाइते छन्। उनीहरुको अवस्था सामान्य रहेको छ। घाइतेको कर्णाली प्रदेश अस्पताल कालागाउँमा उपचार भइरहेको प्रहरीले जनाएको छ।"
चिकित्सकको प्रेस्क्रिप्सन बिना औषधि बेचबिखन गर्ने फार्मेसी सञ्चालकसहित चार जना पक्राउ,"काठमाडौं : लागूऔषध दुर्व्यसनमा परेका व्यक्तिहरुलाई चिकित्सकको प्रेस्क्रिप्सन बिना औषधि बेचबिखन गर्ने फार्मेसी सञ्चालकसहित चार जनालाई प्रहरीले पक्राउ गरेको छ। पक्राउ पर्नेहरूमा धादिङ गंगाजमुना गाउँपालिका५ घर भई हाल काठमाडौं तारकेश्वर नगरपालिका५ लोलाङस्थित गंगाजमुना फार्मेसी संचालन गरी बस्ने ४२ वर्षीय डिल बहादुर कार्की, नुवाकोट ककनी गाउँपालिका१ स्थायी वतन भएका २२ वर्षीय राज कुमार तामाङ, २२ वर्षीय सानु तामाङ र काठमाडौं तारकेश्वर नगरपालिका५ गोलढुङ्गा बस्ने २४ वर्षीय संजय पुतुवार रहेका छन्। गंगाजमुना फार्मेसीमा बिना इजाजत अवैध रूपमा औषधिहरु वेचबिखन गर्ने गरेको भन्ने सूचनाको आधारमा प्रहरी वृत्त बालाजुबाट खटिएको प्रहरीले अनुसन्धानको क्रममा संलग्नता देखिएपछि उनीहरूलाई पक्राउ गरेको हो। साथै फार्मेसीबाट स्पास्पेन ४ सय ५० ट्याब्लेट, ट्रमा २ सय ४० ट्याब्लेट र ट्रमाडोल ५ सय क्याप्सुल प्रहरीले बरामद गरेको छ। उनीहरूलाई थप अनुसन्धान तथा कारबाहीको लागि औषधि व्यवस्था विभाग बिजुलीबजार काठमाडौंमा पठाइएको छ।"
उपसचिवले गरे गाडीको सुविधा अस्विकार,विराटनगर : प्रदेश १को सडक विकास पूर्वाधार तथा शहरी विकास मन्त्रालयका शहरी विकास तथा भवन महाशाखाका प्रमुख मिलन अर्चायले गाडीको सुविधालाई अस्विकार गरी ईलेक्ट्रिल साईकल लिएका छन्। दिनानुदिन बढदै गएको पेट्रोलियम पदार्थको मूल्यवृद्धीले सरकारप्रति सर्वसधारणको आक्रोश बढिरहेका बेला महाशाखा प्रमुख अचार्यले ईन्धन जोगाउन र वायु प्रदर्शन रोक्न आफूले मन्त्रालयबाट ईलेक्ट्रिल साईकल लिएका हुन। सरुवा भएर मन्त्रालय आएका महाशाखा शाखा प्रमुख १०औं तहको उपसचिव हुन्। महाशाखा प्रमुखलाई एक गाडीसहित चालकको सुविधा हुने गरेको छ। उनले गाडीको साटो स्वदेशमा नै उत्पादन हुने बिजुलीबाट चार्ज हुने ईलेक्ट्रिल साईकल नै आफूलाई चाहिने भन्दै मन्त्रालयका प्रशासन योजना तथा अनुगमन महाशाखाको प्रमुख रामप्रसाद फुयाललाई आग्रह गरेका थिए। फुयालले अर्चायको आग्रहलाई मन्त्रालयका सचिव मोहन चापागाई जानकारी गराएर ईलेक्ट्रिल साईकल उपल्बध गराएका हुन्। अर्चायले साईकलबाट नै कार्यालय आउने जाने गर्नुको साथै मन्त्रालयको अन्यकाम गर्ने गरेका छन्। विस २०५४ सालबाट सरकारी सेवामा प्रवेश गरेका उनले वायु र ध्वनी प्रदर्शन कम हुनुको साथै ईलेक्ट्रिल साईकल चढ्दा पेट्रोलको खपतमा समेत टेवा पुग्ने बताउँछन्। यसअघि सरकारले सातामा दुई दिन शनिबार र आइतबार बिदा दिने निर्णय गरेको थियो। तर सर्वत्र आलोचना हुनुको साथै प्रभावकारी नभएपछि दुई दिने बिदाको निर्णय फिर्ता लिएको छ। महाशाखा प्रमुखले ईन्धन संकट आएको बेला आफूबाट नै अतिआवश्यक बाहेकको सुविधालाई त्याग गरेर आफ्नो दायित्व निर्भाह गर्नु पर्ने बताउँछन्। उनले पेट्रोलियम पदार्थको खपत आवश्यक भन्दा बढेको बताए। युवा पुस्ताका कर्मचारीमासमेत राम्रो सन्देश दिन आफूले गाडीको सुविधा नलिई स्वदेशमा नै उत्पादन हुने विद्युतको माध्यमबाट चल्ने सवारी साधनमा चढ्ने बानी बसाए राज्य नीति सफल हुने बताए। २५ वर्षे जागीरको अवधिमा उनले गाडीको सुविधा नलिएको बताईएको छ।
वीरगन्ज२४ का वडा सदस्य यादवको मृत्यु,वीरगन्ज : वीरगन्ज महानगरपालिकाको वडा नम्बर २४ का वडा सदस्य कृष्ण कुमार यादव(सन्त) को मृत्यु भएको छ। गत जेठ २० गते मकवानपुरको गढी गाउँपालिकाको जिपलाइनस्थित कान्तिलोकपथ सडक खण्डमा भएको सवारी दुर्घटना परी घाइते भएर उपचार गराइ रहेका ३७ वर्षिय यादवको मंगलबार राति मृत्यु भएको हो। चितवनको भरतपुरस्थित पुरानो मेडिकल कलेजमा उपचार गराइ रहेका यादवलाई थप उपचारका लागि मंगलबार राति काठमाडौं लैजाने क्रममा बाटोमै मृत्यु भएको हो। यादव जनता समाजवादी पार्टी(जसपा) बाट स्थानीय तह निर्वाचन २०७९ मा वडा सदस्यमा निर्वाचित भएका थिए। वीरगंज महानगरपालिकाको कार्यपालिका सदस्यको निर्वाचनको दुई दिन पहिले जसपाले आफ्ना जनप्रतिनिधीहरुलाई घुमाउन मकवानपुरगढी लगेको थियो। मकवानपुरगढीको रिसोर्टमा दुई दिन बसेर कार्यपालिकाको निर्वाचनका दिन जेठ २० गते बिहानै वीरगन्ज फर्कने क्रममा यादवसहितका जनप्रतिनिधीहरु सवार ना ४ च ६४३६ नम्बरको बोलेरो पिकअप गाडी गढी गाउँपालिकाको जिपलाइनमा अनियन्त्रीत भई दुर्घटना हुँदा यादवसहित ८ जना घाइते भएका थिए।
स्याङ्जामा आँपलिची जोन संचालन,"स्याङ्जा : प्रायजसो तराईका भूभागमा उत्पादन हुने आँप र लिची स्याङ्जामा पनि गरिने भएको छ। तराईका वातावरणसँग मिल्दोजुल्दो हावापानी भएका कारण पहाडी जिल्लामा पहिलो र एकमात्र आँप र लिची जोन संचालनमा ल्याइएको प्रधानमन्त्री कृषि आधुनिकीकरण परियोजना स्याङ्जाले जनाएको छ। स्याङ्जाका दक्षिण पूर्वी भेग मिलाएर आँप लिची जोन बनेको छ। चापाकोट नगरपालिकाका सबै वडा र गल्याङ् नगरपालिकाका ५ वटा वडा मिलाएर आँप र लिची जोन बनाइएको हो। प्रधानमन्त्री कृषि आधुनिकीकरण परियोजना स्याङ्जा अन्तर्गत जिल्लाका यी २ नगरपालिकाका भूभाग समेटेर जोन बनाई परियोजना संचालन सुरु गरिएको प्रमुख माधव लम्सालले जानकारी दिए। चालु आर्थिक वर्षदेखि चापाकोटका १० वटै र गल्याङका कालीगण्डकी किनारका वडा नं १, २, ३, ९ र १० वडालाई समेटेर आँप र लिची जोन संचालनमा ल्याइएको हो। समथर भूभाग र गर्मी हावापानी भएका कारण यस क्षेत्र आँप र लिचीको उर्वर क्षेत्र हो। रैथाने जातका आँप र लिचीको उत्पादन पनि अत्यन्तै राम्रो छ। प्रशस्तरुपमा आँच र लिचीका बगैंचा छन् यहाँ। यहाँका प्रायजसो सबैका घरघरमै आँप र लिचीका बोट छन्। आधुनिक कृषि प्रविधिको उपयोगसँगै बगैचाको उचित ब्यवस्थान गरेर उत्पादकत्व बढाई सहज बजारीकरणसँगै आयआर्जन बढाउने परियोजनाको मुख्य उद्धेश्य रहेको प्रमुख लम्सालको भनाई छ। जसका कारण किसानलाई प्रत्यक्ष लाभ मिल्नेछ उनले थपे। किसानका माग बमोजिम जोन संचालनमा ल्याइएको हो। यहाँका किसानहरुका भेलाले चापाकोट र गल्याङ्का किसान समेटेर विश्वास पुरीको संयोजकत्वमा ९ सदस्यीय आँप लिचि जोन संञ्चालन समन्वय समिति गठन भएको छ। समितिले बगैंचा ब्यवस्थापनदेखि विरुवा रोप्नेसम्म र किसानलाई आवश्यक पर्ने कृषि औजार तथा मेशिनरी लगायत सिंचाईका योजनासम्मका काममा समन्वयको काम गर्ने छ। अहिले आँप लिची रोप्नका लागि खाडल खन्ने काम पूरा भएको छ। यसबर्ष झण्डैं सय हेक्टर क्षेत्रफलमा आँप र लिचीका बिरुवा लगाईने लक्ष्य छ। चितवनबाट १० हजार वटा बिरुवा खरिदगरी ल्याउने तयारी भैरहेको परियोजना प्रमुख लम्सालले जनाए। उनका अनुसार, आम्रपाली जातका आँप र शाही जातको लिची रोपिने भएको हो। यी दुबै फलले ३३ वर्षमै उत्पादन दिनेछन् र रैथाने भन्दा निकै कम उचाईका हुनेछन्। विभिन्न ब्यक्ति, फर्म, समूहगरी जोनमा १ सय जना किसान सूचिकृत छन्। प्रतिब्यक्ति २ सय रोपनीसम्म आँप र लिची रोप्न तयारी छ। मलखाद, खाद्यतत्व, रोगको उपचारलगायतका बारेमा प्रशिक्षित गराईएको छ। यसअघिका उत्पादन दिईरहेका पुराना बोटमा कीटनाशक औषधी छर्कनेसम्मका काम भएको संयोजक पुरीले बताए। परियोजनाले यहाँका ५ सय हेक्टर क्षेत्रफलमा आँप र लिचीका बिरुवा रोपेर चापाकोट र गल्याङ् नगरपालिकाका किसानका आयस्तरमा बृद्धि गर्ने लक्ष्यसहित परियोजना संचालनमा ल्याइएको प्राबिधिक प्रमुख इन्द्र सुवेदीको भनाई छ।"
कल बाइपास संचालन गरेको अभियोगमा भारतीय नागरिक पक्राउ,"पर्सा : वीरगंज महानगरपालिका२ स्थितबाट कल बाइपास (भिओआईपी) संचालन गरेको अभियोगमा भारत उत्तर प्रदेश जौनपुर थाना बादशाहपुर ग्राम टेलाकुवा ठेगाना भएका ३८ वर्षीय ईरफान सुफियान खानलाई मंगलबार दिउँसो प्रहरीले पक्राउ गरेको छ। खानले वीरगंजस्थित भाडाको घरमा ईलेक्ट्रोनिक मेसिनहरू जडान गरी गैरकानूनी ढंगबाट राजश्व चुहावट गर्दै कल वाइपास सेन्टर संचालन गरेको भन्ने सूचनाको आधारमा नेपाल प्रहरी प्रधान कार्यालय साईबर ब्यूरो तथा जिल्ला प्रहरी कार्यालय पर्साबाट खटिएको संयुक्त टोलीले घर तलासी गर्दा कल वाइपासमा प्रयोग भएका विभिन्न सामानहरू फेला पारी उनलाई पक्राउ गरेको हो। उनको कोठाबाट ३२ पोर्टको भिओआईपी गेटवे १ थान, राउटर २ थान, ईन्भटर १ थान, नेपाल टेलिकमको सिमकार्ड ४० थान र एनसेलको सिमकार्ड ५८ थान प्रहरीले बरामद गरेको छ। उनीमाथि दूर सञ्चार ऐन, २०५३ अन्तर्गतको कसूरमा प्रहरीबाट थप अनुसन्धान भइरहेको छ।"
"बाबुसँग असहमति, सरकारी गाडी तोडफोड","विराटनगर : आफ्ना बाबुले गरेको निर्णयमा असहमति जनाउँदै मोरङको ग्रामथान गाउँपालिकाका अध्यक्ष जयप्रकाश गच्छदार थारुका छोरा ज्योती गच्छदार थारुले सरकारी गाडी तोडफोड गरिदिएका छन्। ज्योतीले गाउँपालिकाको प्रदेश १को १ झ ५७८ नम्बरको गाडी मंगलबार साँझ तोडफोड गरिदिएका हुन्। गाउँपालिका परिषरमै राखिएको बेला गाडी तोडफोड गरिएको हो। ढुंगाले प्रहार गरेर पछाडिको शिशा फुटाइएको छ। गाडी गाउँपालिका अध्यक्ष जयप्रकाशले नै प्रयोग गर्दै आएका थिए। गाउँपालिकाको बजेट निर्माणलगायतका विषयमा मंगलबार दिनभर छलफल भएको थियो। विभिन्न समिति निर्माणको विषयलाई पनि छलफलको एजेन्डा बनाइयो। तर कांग्रेसबाट बहुमतसहित अध्यक्षमा निर्वाचित जयप्रकाशले एमालेबाट निर्वाचित वडाअध्यक्षहरुलाई कार्यपालिकाभित्रका विभिन्न समितिमा जिम्मेवारी नदिएको विषयमा विवाद भयो। अन्ततः एमालेका वडाध्यक्षलाई पनि केही समितिको जिम्मेवारी दिन जयप्रकाश तयार भए। तर उनका छोरा ज्योती भने एमालेलाई पेलेर जानुपर्छ भन्ने पक्षमा थिए। एमालेबाट निर्वाचित भएकालाई जिम्मेवारी दिन नहुने माग राख्दै आएका ज्योतीले निर्णयप्रति असहमति जनाउँदै आफ्ना बाबुले चढ्दै आएको सरकारी गाडी तोडफोड गरिदिएको एक जनप्रतिनिधिले बताए। गाउँपालिका अध्यक्षले एमालेका वडाध्यक्षलाई केही समितिको संयोजक बनाउन सहमति दिएपछि विवाद भएछ, ती जनप्रतिनिधि भन्छन्, त्यसको विरोधमा उत्रिएर उनकै छोराले गाउँपालिकाको गाडी तोडफोड गरिदिएका हुन्। गाउँपालिका अध्यक्ष जयप्रकाशलेपनि आफ्नो छोराले गाडी तोडफोड गरिदिएको स्वीकार गरेका छन्। तर घटनालाई भने सर्वदलीय बैठक राखेर बुधबार मिलाइएको छ। सहमतिका नाममा तोडफोडमा संलग्न ज्योतीलाई कारबाही नगरिकन उन्मुक्ति दिइएको हो। सरकारी गाडी तोडफोड गरिएको भएपनि गाउँपालिका अध्यक्षका छोरा भएकाले उन्मुक्ति दिइएको भन्दै चौतर्फी विरोध भएको छ। त्यसअघि जयप्रकाशले छोराले जाँड खाएर गाडी तोडफोड गरेकाले कारबाही हुने बताएका थिए। मेरो छोरा वा नाति जो भए गलत गर्ने छुट छैन। कारबाहीको प्रक्रिया अघि बढाइसकिएको छ, उनले भनेका थिए, उपाध्यक्ष, वडाध्यक्षलगायतका जनप्रतिनिधिसँग छलफल गर्छु। कारबाही अघि बढाउने विषयमा प्रहरीसँग पनि सल्लाह भइसकेको छ। तर अध्यक्षको प्रतिवद्धताविपरीत गाडी तोडफोडमा संलग्न उनका छोरालाई भने कुनै कारबाही भएन। उल्टै सर्वदलीय बैठक राखेर आगामी दिनमा यस्तो गतिविधि नगर्ने सर्तमा उन्मुक्ति दिइएको छ। अध्यक्ष जयप्रकाशले सर्वदलीय बैठकको सहमति अनुसार कारबाही अघि नबढाइएको बताए । एक पटकलाई गल्ती भइहाल्यो । अब दोहोर्याएमा कारबाही अघि बढाउने सहमति बैठकमा भएको छ, उनले भने, गाडी मर्मत गर्दा लाग्ने खर्च बेहोर्ने सर्तमा सहमति भएको हो। गाउँपालिका स्थानीय सरकार नै भएकाले यति निर्णय लिन सक्ने अधिकार छ। तोडफोड गरिएको गाडी बनाउने र कारबाही अघि नबढाउने विषयमा बैठकमा सहभागी सबै दलका प्रतिनिधिले हस्ताक्षर गरेको उनको भनाइ छ। एमालेबाट गाउँपालिकाको उपाध्यक्ष निर्वाचित गुणवतिदेवी धामी थारुले गाउँपालिका अध्यक्षका छोराले उदण्डता प्रदर्शन गरेको बताइन्। गाउँपालिका अध्यक्षले एमालेलाई पेलेर जाने नीति लिएपछि आफूहरुले फरक मत राखेको उनको भनाइ छ। हामीले फरक मत राखेपछि गाउँपालिका अध्यक्ष सहमतिमा आउनु भयो। तर उहाँकै छोराले बाबुसँगको रिस सरकारी गाडीमाथि पोखिदिएको पायौं, उनले भनिन्, सार्वजनिक सम्पत्तिमा क्षति पुर्याउनु सरासर गलत काम हो। हामीले विरोध गर्यौँ।यस विषयलाई कार्यपालिका बैठकमा उठाइएपनि सर्वदलीय बैठक राखेर चौतर्फी दबाबमा घटना मिलाइएको गुणवतिदेवीको भनाइ छ। सर्वदलीय बैठक राखेर छोरालाई कारबाही अघि नबढाउने भन्दै सुरुमा अध्यक्षले नै हस्तक्षर गर्नुभयो, उनले भनिन्, त्यसपछि हामी पनि बाध्य भयौं।"
कर्मचारी कटौती हुँदा जोमसोम अस्पतालको फार्मेसी सेवा बन्द,जोमसोम : जिल्ला अस्पताल जोमसोममा संञ्चालन भईरहेको औषधि बिक्री कक्ष (फार्मेसी) सेवा बन्द भएको छ। २०७५ साल मंसिरमा सदरमुकामको घरपझोङ गाउँपालिकाले १ जना फार्मेसी कर्मचारी व्यवस्थापन गरेपछि सञ्चालनमा आएको सेवा ३ वर्षपछि मंगलबार बन्द भएको जनाईएको छ। जिल्ला अस्पताल जोमसोममा नागरिकले स्वास्थ्य परीक्षण गराईपनि अस्पतालमा सुपथ मूल्यको औषधि बिक्री कक्ष (फार्मेसी) नहुँदा बिरामीले महङ्गो मुल्यमा औषधि खरिद गर्न बाध्य थिए। मुस्ताङको जोमसोम अस्पतालमा स्वास्थ्य चेकजाँच गर्न आउने सेवाग्राहीहरुलाई आर्थिक भार कम गर्ने उद्देश्यले ३ वर्षअघि घरपझोङ गाउँपालिकाले १ जना फार्मेसीलाई मासिक तलब दिने गरी कर्मचारी व्यवस्थापन गरेको थियो। घरपझोङ गाउँपालिकाले व्यवस्थापन गरेको कर्मचारीलाई ५ औं तहको सरकारी तलब सुविधा दिने गरी मासिक ३० हजार उपलब्ध गराउँदै आईरहेको थियो। स्थानीय तहको दोश्रो कार्यकालमा नयाँ जनप्रतिनिधि आएपछि भएपछि जोमसोम अस्पतालको करारमा भर्ना गरीएको फार्मेसी कर्मचारीलाई यसअघि उपलब्ध गराउँदै आईरहेको सेवा कटौती गरेको जोमसोम अस्पतालका निमित्त मेडिकल सुपरिटेन्डेन डा विशाल तिवारीले जानकारी दिए। उनका अनुसार घरपझोङ गाउँपालिकाले असार २ गते कार्यपालिका निर्णय गरेर फार्मेसी कर्मचारी कटौती गरेको पत्र पठाएको डा तिवारीले उल्लेख गरे। घरपझोङ गाउँपालिकाले जोमसोम अस्पताल प्रदेश सरकार अन्तर्गत पर्ने र फार्मेसी कर्मचारी व्यवस्थापन गर्ने हो भने जिल्लाका ५ वटै पालिकाले अपनत्व लिनु पर्ने जनाएको डा विशाल तिवारीको भनाई छ। घरपझोङ गाउँपालिकाले फार्मेसी कर्मचारीलाई दिने पारिश्रमिक नदिने भएपनि जोमसोम अस्पतालको औषधि बिक्री कक्ष अहिले बन्द हुने अवस्था आएको डा तिवारीले बताए।
देशको जेठो गुरुकुलको जीर्णोद्धार गरिँदै,"काठमाडौं : देशको जेठो गुरुकुलको रुपमा रहेको राजकीय सँस्कृत माध्यमिक विद्यालय मटिहानीको जीर्णोद्धार थालिएको छ। यो गुरुकुल मधेश प्रदेशस्थित महोत्तरीको मटिहानीमा अवस्थित छ। ३०४ वर्ष प्राचीन गुरुकूल देशकै जेठो शैक्षिक धरोहर हो। तर, यसको संरक्षण, सम्वर्द्धन र विकास ओझेलमा थियो। कालान्तरमा गुरुकुलले बालगुरु षडानन्दजस्ता थुप्रै लाल जन्माएका थिए। २०७८ साउन ९ मा अन्नपूर्ण पोष्ट्ले गुरुकूलबारे विशेष खोज रिपोर्ट प्रकाशित गरेको थियो। त्यसपछि राज्यस्तरबाटै चासो जागेको थियो। अहिले गुरुकुलको संरचाना मर्मत सम्भार धमाधम भइइरहेको छ भने नयाँ संरचनाहरु ठडिदै छ। मधेश प्रदेश सरकारको आर्थिक मामिला मन्त्रालयको सहयोगमा गुरुकूलको प्राचीन संरचनाको मर्मतसम्भार थालिएको छ। त्यसका लागि ५० लाख बजेट दिइएको छ। ढल्नै लागेको संरचना मर्मत सम्भारका कामदार खटिएका छन्। गरुकुलको जीर्णोद्धार सुरु भएसँगै विद्यालय परिवारमा खुसीयाली छाएको छ। विद्यालयका प्रधानाध्यापक ईश्वरी प्रसाद पौडे्लका अनुसार गुरुकुलको प्रांगणमा रहेको एक सय वर्ष बढी पुरानो प्राचीन धरोहर भवनको जीर्णोद्धारको काम सुरु भएको छ। ओझेलमा परेको गुरुकूल बारेमा मिडियोदेखि राष्ट्रप्रमुखले गुरुकूलको भ्रमण गर्नुभयो। सबैतिरबाट सद्भाव, चासो र चिन्ता जाहेर भयो। यसले गर्दा गुरुकूलले मुहार पर्ने अवसर पाएको छ, खुसी हुँदै उनले भने, संरचनाको पुरानैशैलीमा मर्मत सम्भार गरिहेका छौं। मधेस प्रदेश सरकारले विद्यालयलाई सँस्कृत विषयको अन्तर्राष्ट्रियस्तरको अध्ययन तथा अनुसन्धान केन्द्रको रुपमा विकास गर्न नीति लिएको छ। उसले आर्थिक वर्ष २०७९८० को बजेटमा त्यसका लागि पहिलो चरणमा २ करोड बजेट विनियोजन गरेको छ। सिद्ध सन्त तस्मैया बाबाका शिष्य जयकृष्ण दासले बिसं १७७५ मा महिटानीमा गुरुकूलको स्थापना गरेका थिए। याज्ञवल्क्य लक्ष्मीनारायण विद्यापिठ मटिहानीका सहप्राध्यापक तथा अध्यता धु्रव राय भन्छन्, उहाँ (जयकृष्ण दास) आफैँ सँस्कृतका महावैयाकरण हुनुहुन्थ्यो। उहाँले नै आजभन्दा ३०४ वर्ष पहिले विसं१७७५ सालमा सँस्कृत पाठशालाको नामबाट गुरुकूलको स्थापना गर्नुभएको थियो। जहाँबाट उनले आफ्ना शिष्यलाई स्वतन्त्र रूपमा पाणिनी व्याकरणको अध्यापन प्रारम्भ गरेको उनले बताए। जयकृष्ण दासका शिष्य वनमाली दास पनि वैयाकरण ज्ञाता थिए। उनले पनि गुरुकूलको सम्बर्द्धनमा तदारुकता देखाए। वनमालीका शिष्य रामरक्षा दास महन्थ भएपछि गुरुकुलमा व्याकरण विषयका साथै वेदको पनि अध्ययनअध्यापन प्रारम्भ गराएका थिए। जुन गुरुकूल अहिलेसम्म अस्तित्वमा छ। गुरुकुलको भौतिक संरचना निर्माणमा राष्ट्रपति शैक्षिक सुधार कार्यक्रमले बजेट दिएको छ। चार कोठे पक्की भवन निर्माणका लाग ३६ लाख बजेट दिएको छ। भवन निर्माणको काम भइरहेको छ। त्यसैगरी प्रदेश सरकारकै समाजिक विकास मन्त्रालयअन्तगर्तको शिक्षा समन्वय इकाइको २० लाखको सहयोगमा हल निर्माण गरिएको छ। राज्यस्तरबाटै चासो जागेकोले गुरुकुलले छिट्टै मुहार फर्ने मटिहानी नगरपालिका मेयर हरिप्रसाद मण्डलले बताए। ओझेलमा परिरहेको राष्ट्रको शैक्षिक धरोहर बारे सञ्चार माध्यमले राष्ट्रस्तरमा उजार गर्यो। हामीले गुरुकूलको संरक्षण, सम्वर्द्धन र विकासबारे प्रदेश र संघीय सरकारसँग समन्वय गर्यौं, मेयर मण्डल भन्छन्, अहिले सबैको चासो जागेको छ। अब गुरुकुलले आउँदा दिनमा अझै धेरै मुहार फेर्दै जानेछ।"
"अफगानिस्तानमा ६१ रेक्टरको भूकम्प : २५५ जनाको मृत्यु, ५०० बढी घाइते","काबुल : अफगानिस्तानमा शक्तिशाली भूकम्प गएको छ, जसका कारण २५५ जनाको मृत्यु भएको छ। यो संख्या अझ बढी हुन सक्ने सञ्चार माध्यमहरुमा उल्लेख छ। भूकम्प मापन यन्त्रले ६१ रेक्टर स्केलको भूकम्प मापन गरेको थियो। सो भूकम्पले धेरै नोक्सान हुने अनुमान गरिएको छ। अफगान अधिकारीहरूका अनुसार भूकम्पका कारण धेरै घरहरू भत्किएका छन् र भग्नावशेषले थिचिएर कम्तीमा २५५ जनाको मृत्यु भएको छ। हाल उद्धार कार्य सुरु गरिएको र मृतकको संख्या अझै बढ्न सक्ने बताइएको छ। गत वर्ष मात्र दुई दशक लामो युद्धबाट अफगानस्तान मुक्त भएको थियो। अधिकारीहरु यसलाई अफगानिस्तानको दोस्रो ठूलो संकट भएको बताउँछन्। अफगानिस्तानको सरकारी समाचार एजेन्सी बख्तरले २५५ जनाको मृत्यु भएको जनाएको छ। घटनास्थलमा हेलिकप्टर पठाइएको र उद्धार कार्य सुरु गरिएको उल्लेख गरेको छ। समाचार एजेन्सीका निर्देशक अब्दुल वाहिद रायनले ट्वीटरमा लेखेका छन्, 'पटिकामा करिब ९० घर ध्वस्त भएको छ। यी घरको भग्नावशेषमुनि दर्जनौं मानिस फसेको आशंका गरिएको छ।ु सामाजिक सञ्जालमा शेयर भइरहेका मानिसलाई हेलिकप्टरबाट उद्धार गरिएको देख्न सकिन्छ। तालिबान सरकारका उपप्रवक्ता बिलाल करीमीले भने, ' भूकम्पले पक्तिका प्रान्तका चार जिल्लालाई प्रभावित पारेको छ। यस प्रकोपमा देशका सयौं मानिसको ज्यान जाने र घाइते हुने अनुमान गरिएको छ। यस प्रकोपका कारण दर्जनौं घर ध्वस्त भएका छन्।' उनले सबै निकायलाई विपद् प्रभावित क्षेत्रमा तुरुन्तै टोली पठाएर पीडितलाई सहयोग गर्न आग्रह गरेको बताए। भूकम्पको धक्का छिमेकी राष्ट्र पाकिस्तानको राजधानी इस्लामावादलगायत धेरै सहरमा महसुस गरिएको छ। युरोपेली एजेन्सी ईएमएससीका अनुसार यो भूकम्प ५०० किलोमिटरको दायराभित्र महसुस गरिएको थियो। यसमा भारतका केही भागहरू पनि समावेश छन्। एजेन्सी"
नायव सुब्बाको आम्दानी ४ करोड ८७ लाख !,"काठमाडौं : जिल्ला प्रशासन कार्यालय धनुषामा कार्यरत नायव सुब्बा गणपति झाले गैरकानुनी रुपमा अकुत सम्पत्ति आर्जन गरेको खुलेको छ। झाले सेवा अवधिमा चार करोड ८७ लाख ३८ हजार २१० रुपैयाँ कमाएको अख्तियार दुरुपयोग अनुसन्धान आयोगको अनुसन्धानमा खुलेको हो। विभिन्न कार्यालयहरुमा कार्यरत रहँदा गैरकानूनी रुपमा अकुत सम्पत्ति आर्जन गरेको भन्ने उजुरी निवेदन परेपछि अख्तियारले उनीमाथि छानविन थालेको थियो। झा २०३९ मंसिर ९ मा गाविस सचिव (रापअनंद्वितीय) पदबाट सार्वजनिक सेवामा प्रवेश गरी तत्पश्चात विभिन्न पद तथा कार्यालयमा कार्यरत रही २०७८ साउन महिना अवकाश पाएका थिए। विसं २०३९ देखि २०७७७८ सम्मको समग्र आयव्यय हेर्दा आयआर्जनतर्फ पारिश्रमिक बचत, जग्गा बिक्री, विभिन्न बैंक तथा कर्मचारी संचयकोषको ऋण, कृषि आय, सवारी साधनको आय, वीमा म्याचुरिटी र न्यू थ्री ब्रदर्स एण्ड बिल्डर्स नामको फर्मबाट प्राप्त आयसमेत गरी दुई करोड ४२ लाख ६७ हजार १०४ रुपैयाँ आयआर्जन गरेको देखिएको छ। यस्तै, व्ययतर्फ जग्गा खरिदमा, विभिन्न बैंकबाट लिएको ऋणको साँवाब्याज, विभिन्न प्रकारका सवारी साधन (जेसिवी, स्कार्पियो, बोलेरो, ट्याक्टर) समेत खरिद, घर निर्माण, अध्ययन खर्च, करुणाकर इन्टरप्राइजेज, न्यू थ्री ब्रदर्स एण्ड बिल्डर्स र नीति कन्सट्रक्सनसमेतका व्यवसायिक फर्म तथा कम्पनीको दर्ता तथा सञ्चालनमा, कृषि उपकरण खरिदसमेत गरी ४ करोड ८७ लाख ३८ हजार २१० खर्च तथा लगानी गरेको देखिएको छ । यसरी झाको समग्र आय २ करोड ४२ लाख ६७ हजार १०४ बाट समग्र व्यय ४ करोड ८७ लाख ३८ हजार २१० घटाउँदा हुन आउने दुई करोड ४४ लाख ७१ हजार एक सय पाँच रुपैयाँ बराबरको खर्च तथा लगानी (सम्पति) को वैधानिक स्रोत खुल्न नआएको पाइएको अख्तियारले जनाएको छ। झाको स्रोत नखुलेको आम्दानी २ करोड ४४ लाख ७१ हजार १०५ रुपैयाँ भ्रष्टाचारमार्फत आर्जन गरेको भन्दै अख्तियारले बुधबार विशेष अदालतमा सो रकम जफत र भ्रष्टाचार निवारण ऐनअनुसार कारबाही गर्न माग गर्दै मुद्दा दायर गरेको छ।"
"सेलेघाटरामेछापसाँघुटार सडक : मजदुरलाई सास्ती, निर्माण व्यवसायीलाई मस्ती","रामेछाप : सेलेघाटरामेछापसाँघुटार सडकको निर्माण कार्य निर्माण व्यवसायीले बीचमै अलपत्र छाडेर हिँडेपछि सवारी साधन सञ्चालनमा अवरोध भएको छ। कालोपत्रे गर्नको लागि सडक चौडा गर्ने काम अलपत्र पारेर निर्माण व्यवसायी सम्पर्कविहीन भएपछि यातायात सञ्चालनमा समेत समस्या भएको हो। सडक हिलाम्मे हुँदा पैदल यात्रीलाई पनि समस्या भएको छ। वर्षा सुरु भएसँगै सडक ठाउँ ठाउँमा पहिरो जाने, भासिने साथै खल्डो बनेपछि यातायात सञ्चालनमा कठिनाई भएको हो। सडककै कारण विभिन्न बस्तीहरु समेत जोखिममा परेको छ भने स्थानीय बासिन्दा चिन्तित भएका छन्। वर्षाको समयमा कतिबेला सडक भासिने हो भन्ने चिन्ता छ स्थानिय कृष्णकुमारी खत्रीलाई। त्रासै त्रासमा बस्न बाध्य भएको खत्री बताउँछिन् । भारतीय एक्जिम बैंकको सहयोगमा करिब डेढ वर्षदेखि सडक कालोपत्रको लागि काम सुरु गरिएको थियो। तर बीचमै काम छाडेर निर्माण व्यवसायी सम्पर्कविहीन भएपछि सडकको काम अलपत्र परेको हो। निर्माण व्यवसायी सम्पर्कविहीन भएपछि मजदुरहरु घरभाडा समेत तिर्न नसकेर रित्तोहात घर फर्किका छन्। लगभग ७ लाखभन्दा माथिको रकम उठाउन बाँकी रहेको कामदार र निर्माण व्यवसायीका कर्मचारीलाई खाना खुवाएकी र बासस्थानको व्यवस्थापन गरेकी कृष्णकुमारी श्रेष्ठको गुनासो रहेको छ। कहिले उठ्छ आफ्नो पैसा भन्नेमा चिन्तित छिन् उनी। निर्माण व्यवसायीको लापर्बाहिका कारण सडक अस्तव्यस्त हुँदा यातायात सञ्चालनमा अवरोध भएपछि सम्बन्धित निकायमा पटकपटक जानकारी गराउँदा पनि सुनुवाई नभएको यातायात व्यवसायीको गुनासो छ। सवारी साधन सहजै चलाउन समेत कठिन भएको यातायात व्यवसायी गणेशबहादुर खत्री बताउँछन्। यात्रुबाहक सवारीसाधन सडक हिलाम्मे भएका कारण चिप्लिने, हिलोमा फस्ने गरेको खत्रीको गुनासो छ। निर्माण व्यवसायीको लापरबाही र नियमन गर्ने निकायको लापरबाहीले सार्वजनिक संरचनासमेत जोखिममा परेका छन्। सडक निर्माण एवं विस्तारका क्रममा सयौं ऐतिहासिक एवं पुरातात्त्विक संरचना ध्वस्त भएका छन्। सडकको भित्ता काटेर छोडिदा पहिरो गएर रामेछाप नगरपालिका वडा२ को कालिकादेवि माध्यामिक विद्यालय समेत पहिरोको उच्च जोखिममा परेको छ। ससाना बालबालिकालाई स्कुल आउन समेत समस्या भएकी कालिकादेवी माविका प्रधानाध्यापक ऋषी खड्का बताउँछन्। प्रअ खड्का भन्छन् 'भवन त जोखिममा पर्यो पर्यो तर विद्यार्थीलाई समेत जोखिम मोलेर आउनु पर्ने बाध्यता रहेको छ।' निर्माण व्यवसायीले सडक भत्काएर अलपत्र बनाएपछि जोखिममा रहेको रामेछाप नगरपालिका २ देउराली निर्माण व्यवसायीलाई सम्पर्कमा आउन र मजदुरको पारिश्रमिक तत्काल उपलब्ध गराउने पत्र पठाइसकेको रामेछाप नगरपालिकाले जनाएको छ। अलपत्र सडक निर्माणका क्रममा भत्काइएका संरचना र त्यसबाट उत्पन्न हुने जोखिमको भागिदार निर्माण व्यवसायी हुने रामेछाप नगरपालिका प्रमुख लबश्री न्यौपानेको भनाई छ। निर्माण व्यवसायी सम्पर्कमा नआए र मजदुरले पाउने पारिश्रमिक नदिए कानुनी प्रक्रिया अगाडि बढाउने समेत न्यौपानेले जानकारी दिए। वर्षाको समयमा निर्माण व्यवसायीले लापरबाही गर्दा सयौं ठाउँमा जोखिम देखिएको छ भने किसानले लगाएको बाली नाली पनि नष्ट भएको छ। कुल १ अर्ब ९४ करोड ७१ लाख रुपैयाँमा सम्पन्न गर्ने गरी सडक विस्तारको जिम्मा भारतीय कम्पनी टेलिकम्युनिकेसन इन्डिया लिमिटेडले पाएको थियो।"
सूर्य नेपालले जीतपुरसिमरामा बर्थिङ् सेन्टर बनाउने,"सिमरा : सूर्य नेपाल प्रालिले जीतपुरसिमरा उपमहानगरपालिका७ मा बर्थिङ् सेन्टर भवन निर्माण गर्ने भएको छ। सामाजिक उत्तरदायित्व अन्तर्गत सूर्य नेपालले प्रसुती सेवाको सहजताका लागि भवन निर्माण गर्ने भएको हो। चार कोठे भवनको बुधबार एक कार्यक्रमका बीच शिलान्यास गरिएको छ। जीतपुरसिमराका नगर प्रमुख राजन पौडेल र उपप्रमुख भोलाप्रसाद अधिकारीले बर्थिङ् सेन्टरको शिलान्यास गरेका हुन्। यसअघि रहेको बर्थिङ् सेन्टरको भवनमा सेवा प्रवाह गर्न असहज भएपछि जीतपुरसिमरा नगर उद्योग वाणिज्य संघले बर्थिङ् सेन्टर भवन निर्माण गरिदिनका लागि सूर्य नेपालसँग आग्रह गरेको थियो। संघको आग्रहपछि सूर्य नेपालले उपमहानगरपालिकासंग समन्वय गरेर भवन निर्माणको प्रक्रिया अघि बढाएको हो। हाल संचालनमा रहेको बर्थिङ् सेन्टर नजिकै बनाईने सुविधा सम्पन्न भवन निर्माणपश्चात सूर्य नेपालले उपमहानगरपालिकालाई हस्तान्तरण गर्नेछ। २४ घण्टे सेवा प्रदान हुँदै आएको बर्थिङ् सेन्टरमा मासिक ६० देखि ७० जना गर्भवती महिलाले सेवा लिने गरेका छन्। भवन शिलान्यास कार्यक्रममा जीतपुरसिमरा उपमहानगरपालिकाका प्रमुख प्रशासकीय अधिकृत चेतकुमार पोखरेल, सूर्य नेपालका उद्योग व्यवस्थापक सुरेशकाजी श्रेष्ठलगायतको उपस्थिती रहेको थियो।"
सामुदायिक विद्यालयका बालबालिकालाई शैक्षिक सामाग्री,"स्याङ्जा : वालिङ नगरपालिका९ स्थित भुम्रे माध्यमिक विद्यालयमा अध्ययनरत २ सय ५३ जना छात्रछात्रालाई किताब बोक्ने झोला, कापी कलम र स्वास्थ्य सामाग्री वितरण गरिएको छ। चाईना फाउण्डेशन फर पोभर्टी एलिभेसनको आर्थिक सहयोग र ग्लोबल कोअपरेशन फर डेभलपमेण्टको समन्वयमा नेपाली कांग्रेसका केन्द्रीय सदस्य सरस्वती अर्याल तिवारीको पहलमा ती बालबालिकालाई सामाग्री उपलब्ध गराइएको हो। शिशु कक्षादेखि ८ कक्षासम्मका बालबालिकालाई ती सामाग्री प्रदान गरिएका हुन। सामग्री हस्तान्तरण गदै नेतृ तिवारीले ससाना बालबालिकालाई पढाईतर्फ थप आकर्षित गर्ने उद्धेश्यले सामाग्री उपलब्ध गराइएको बताईन्। उनले भनिन्, विपन्न अभियानकारुपमा विभिन्न सामुदायिक विद्यालयहरुमा सञ्चालन गर्ने भएका छौं। यसले झोला र शैक्षिक सामाग्री अभावका कारण बिद्यालय आउन नसक्ने बालवालिकालाई राहत एवं सहयोग हुनेछ। अभियानलाई वालिङ, गल्याङ, भीरकोट नगरपालिकाका विभिन्न सामुदायिक विद्यालयमा पनि पुर्याईने उनको भनाई छ। कार्यक्रममा नेपाल शिक्षक संघका जिल्ला अध्यक्ष लक्ष्मीप्रसाद रेग्मी, संयोजक सुरेश प्याकुरेल, विद्यालय ब्यवस्थापन समितिका अध्यक्ष ताराप्रसाद उपाध्याय, प्रधानाध्यापक तिलक पराजुलीलगायतले यस्ता कार्यक्रम सामुदायिक विद्यालयमा अध्ययरत बालबालिकाका लागि उपयोगी हुनेमा जोड दिए। वालिङ नगरपालिकाका ११ विद्यालयका १ हजार २५९ बालबालिकालाई झोला, शैक्षिकसहित स्वास्थ्य सामाग्री, छातालगायतका २१ प्रकारका विभिन्न सामाग्री वितरण गरिने आयोजकले जनाएको छ।"
कृषिलाई प्राथमिकता दिँदै प्रतापपुरको नीति तथा कार्यक्रम सार्वजनिक,"परासी : पश्चिम नवलपरासीको प्रतापपुर गाउँपालिकाले कृषि क्षेत्रलाई प्राथमिकता राख्दै आफ्नो नीति तथा कार्यक्रम सार्वजनिक गरेको छ। गाउँपालिकाको १२ औं गाउँसभामामा किसानको उन्नती, प्रतापपुरवासीको प्रगतिभन्ने मुल नाराकासाथ कृषि क्षेत्रलाई प्राथमिकतामा राखेर अध्यक्ष उमेशचन्द्र यादवले बुधबार नीति तथा कार्यक्रम सार्वजनिक गरेका हुन्। कृषि प्रणालीलाई व्यवसायीककरण गर्न कृषि प्रयोगशाला निर्माण गरिने उल्लेख छ। गाउँपालिकालाई केरा पकेट क्षेत्रको रुपमा विस्तारगर्दै केरा र उखुको बिउबिजनको व्यवस्था गरी अनुदान उपलब्ध गराइने नीति तथा कार्यक्रममा उल्लेख छ। कृषिमा युवा विशेष कार्यक्रमलाई थप प्रभावकारी बनाउँदै कृषक परिचयपत्र उपलब्ध गराइने अध्यक्ष यादवले सार्वजनिक गरेको नीति तथा कार्यक्रममा उल्लेख छ। स्वास्थ्यतर्फ १५ शैयाको अस्पताल निर्माणलाई निरन्तरता दिदै आयुर्वेद गाउँघर क्लिनिकलाई निरन्तरता दिइने उल्लेख छ। ६० वर्ष पूरा भएका महिला स्वास्थ्य स्वंय सेविकाहरुका लागि स्वयंसेविका कल्याण कोष स्थापना गरिने उल्लेख छ। शिक्षातर्फ गाउँपालिकाका सबै सामुदायिक विद्यालयहरुलाई एकरुपता ल्याउन एउटै रंगरोगनको व्यवस्था गरिने छ। भने १२ कक्षा उत्तिर्ण गरी स्नातक प्रथम वर्षमा अध्ययनरत छात्राहरुलाई निःशुल्क साइकल वितरण गरिने नीति तथा कार्यक्रममा उल्लेख छ।"
कञ्चनपुरमा बसको ठक्करबाट साइकल यात्रुको मृत्यु,महेन्द्रनगर : कञ्चनपुरको बेदकोट नगरपालिका७ स्थीत सुडामा बसले ठक्कर दिँदा साइकलमा सवार एक महिलाको मृत्यु भएको छ। बुधबार बिहान महेन्द्रनगरबाट धनगढीतर्फ जाँदै गरेको ना ४ ख ८०७७ नम्बरको बसले ठक्कर दिंदा स्थानीय की ३० वर्षीया विमला जोशीको मृत्यु भएको प्रहरीले बताएको छ। सडक पार गरिरहेको अवस्थामा बसले ठक्कर दिएको प्रहरीले जनाएको छ। बस चालक भीमदत्त नगरपालिकाको७ का ४० वर्षीय राजेन्द्रप्रसाद जोशीलाई नियन्त्रणमा लिएको जिल्ला प्रहरी कार्यालय कञ्चनपुरले जनाएको छ। घटनापछि स्थानीयहरुले पूर्वपश्चिम राजमार्ग अवरुद्ध गरेका छन्। राजमार्ग क्षेत्रमा पटकपकट चालकको लापरबाहीका कारण दुर्घटना हुने गरेको भन्दै स्थानीयले सडक अवरुद्ध गरेका हुन्। प्रहरी सडक सुचारु गर्न प्रयास गरे पनि बस व्यवसायी समितिको मान्छे घटना स्थलमा नआएसम्म सडक अवरुद्ध गर्ने स्थानीयले बताएका छन्।
पेट्रोल खपत घटाउने सरकारको तयारी,"काठमाडौं : पेट्रोलियम पदार्थको मूल्य आकाशिँदै गएपछि सरकारले खपत घटाउने तयारी गरेको छ। उद्योग, वाणिज्य तथा आपूर्ती मन्त्री दिलेन्द्रप्रसाद बडूले सरकारी निकायको पेट्रोल खपत कम्तिमा २० प्रतिशत घटाइने बताए। प्रतिनिधिसभा बैठकमा बोल्दै मन्त्री बडूले सरकारी निकायमा हुने पेट्रोल खपत घटाउन लागिएको बताएका हुन्। पेट्रोलियमको खपत घटाउन सरकारले हप्तामा दुई दिन बिदा दिने घोषणा गरेको थियो। तर, चौतर्फी विरोध भएपछि एक महिनामै निर्णय फिर्ता लिइसकेको छ। विद्युतको प्रयोग बढाउनुका साथै पेट्रोलियम पदार्थको प्रयोग घटाउनेतर्फ सरकारले गृहकार्य गरिरहेको उनले बताए। नेपाल आयल निगमले पेट्रोलियम पदार्थको खपत घटाउन हप्तामा दुई दिन बिदासहित १० बुँदे सुझाव दिए पनि सरकारले कुनै उपाय अबलम्बन गरेको छैन। पेट्रोलियमको मूल्य वृद्धिले व्यापारघाटा बढाउनुका साथै मुद्रास्फिती पनि बढेको छ। कुल आयातमा पेट्रोलको हिस्सा २० प्रतिशत छ। मूल्य अधिक बढेकाले थोरै मात्रामा खपत गर्दा पनि विदेशी मुद्रा सञ्चिति बाहिरिने भएपछि सरकारले खपत कम गराउने नीति अपनाउने तयारी गरेको हो। सरकारले चालू आर्थिक वर्षयता झण्डै ३ खर्बको पेट्रोलियम पदार्थ आयात गरिसकेको छ। पछिल्लो समयमा पेट्रोलियम पदार्थको भारी मूल्य वृद्धि गरेसँगै सरकार आलोचित भइरहेको छ। सरकारले पछिल्लो समयमा मूल्यवृद्धि गरेपछि उपभोक्ताले १ सय ९९ मा प्रतिलिटर पेट्रोल र १ सय ९२ मा प्रतिलिटर डिजेलमट्टीतेल उपभोक्तालाई बिक्री गर्दै आएको छ। मन्त्री बडू अन्तर्राष्ट्रिय बजारमा निरन्तर मूल्य बढिरहेको कारण यहाँ पनि मूल्य बढाइएको बताउँछन्। रुसयुक्रेन युद्धका कारण अन्तर्राष्ट्रिय बजारमै पेट्रोलियम पर्दाथको मूल्य बढिरहेको छ। सांसदहरुले मंगलबारको संसदमा पेट्रोलियम पर्दाथको मुल्य बृद्धिको कारण मागेका थिए। सभामुखको रुलिङ अनुसार मन्त्री बडुले अन्तर्राष्ट्रिय बजारलाई कारण देखाएर मूल्य बढाइएको जवाफ दिए पनि सांसदहरुले चित्त नबुझाएका हुन्। सांसद नवीना लामाले उद्योग मन्त्री संसदमा गैरजिम्मेवार ढंगले प्रस्तुत भएको बताइन्। इन्धनको मूल्य भारी वृद्धी हुँदा निमुखा जनताले चुल्हो बाल्न सक्ने स्थिति छैन, उनले भनिन्,तर, उद्यागमन्त्री भने नालायक र गैर जिम्मेवार ढंगले प्रस्तुत भए चारैतिर हाहाकार र संकटको स्थिति आइसकेको बेला यसरी प्रस्तुत हुनु संसदको व्यग्ंय भएको उनले टिप्पणी गरिन्। निगमले भारी मूल्य वृद्धि गर्दा पनि अझै मासिक ४ अर्बभन्दा बढी घाटा रहेको दावी गरिरहेको छ। साउनदेखि स्वचालित मूल्यमा जाने तयारीका साथ परल मूल्यमा पुग्ने गरी मूल्य वृद्धि गरिएको निगमले जनाएको छ। सांसद गंगा चौधरीले संसदमा बोल्दै आयल निगम घाटामा जाने कारण पत्ता लगाउन सरकारसँग माग गरेकी छन्। निगमको प्रसासनिक खर्च पनि अत्याधिक छ। यसका साथै डिलरलाई दिने कमिसनलगायतका कारण पनि उपभोक्ताले चर्को मूल्यमा पेट्रोलियम पदार्थ किन्नुपरेको छ। सरकारलाई चुहावट नियन्त्रण गर्न नसकेको, जनता भन्दा व्यापारीमुखी रहेको आरोप लाग्ने गरेको छ। सांसद योगेश भट्टराईले पेट्रोलियम पदार्थमा अतिरिक्त राजस्व घटाउनुपर्ने बताए। पूर्वाधार शुल्क लगायत अन्य शुल्क पनि घटाउन उनले जोड दिए। हामी सस्तो बजार खोज्न नजाने?, सांसद भट्टराई भन्छन्,एकाधिकार बजारमा मात्रै किन गएका छौं? सरकारले अस्वभाविक कर लिने गरेको छ। निगमले इन्डियन आयल कर्पोरेसनबाट १ सय ३१ रुपैयाँ ९१ पैसामा पेट्रोल खरिद गर्छ। सरकारले पेट्रोलबाट ६५६१, डिजेलबाट ४९५३, मट्टीतेलबाट १३९५ रुपैयाँ राजस्व उठाउँछ। निगमले प्रशासनिकलगायत विविध शीषर्कमा भारी शुल्क लिने गरेकाले उपभोक्ताले चर्को मूल्यमा पेट्रोल, डिजेल खरिद गर्नुपरेको छ। सांसद राजेन्द्र लिङदेन भन्छन,इन्धनमा अत्याधिक कर लगाइएको छ। सरकारको यसतर्फ ध्यान जान सकेको छैन। उनले पेट्रोलियम पदार्थको मूल्यवृद्धी रोक्ने सरकारको योजना मागेका छन्। सांसद भिम रावलले एलपी ग्यासको विस्थापनका लागि सरकारले सर्वसाधारणलाई विद्युत तथा उपकरणमा सहुलियत दिनुपर्ने बताए। यसका साथै अन्तर्राष्ट्रियस्तरको सस्तो बजारबाट इन्धन लिनेतर्फ सरकारले सोच्नुपर्ने उनले बताए। ठूला व्यापारीलाई इन्धनमा छुट दिन नहुने उनले बताए। इन्धनको चर्को मूल्यप्रति संवेदनशील भएर दैलेखमा पेट्रोलीयम पदार्थको अन्वेषण गर्न सरकार उदासीन हुन नहुने सांसद रावतले बताए। उद्योग मन्त्री बडुले भने, 'पेट्रोलियम पदार्थको मुल्य वृद्धि नेपालको काबु बाहिर छ। रुसयुक्रेनको युद्ध भएदेखि मूल्य निरन्तर बढेर आइरहेको छ।सांसदहरुको प्रश्नको जवाफ दिने क्रममा मन्त्री बडुले भने,मुल्य वृद्धि हाम्रो काबुभन्दा बाहिरको अवस्थामा छ। पेट्रोल खपतको विकल्प खोज्नुका साथै निजी क्षेत्रलाई समेटेर लैजाने विषयमा समेत गृहकार्य भइरहेको उनको भनाइ छ।"
रामेछापमा भरुवा बन्दुकसहित एक जना पक्राउ,"रामेछाप : गोकुलगंगा गाउँपालिका ६ मा घरमा लुकाइराखेको भरुवा बन्दुक जिल्ला प्रहरी कार्यालय रामेछापले नियन्त्रणमा लिएको छ । ग्यामकिरी बस्ने ६२ वर्षीयका आइते तामाङले आफ्नै घरभित्र लुकाएको भरुवा बन्दुक प्रहरीले नियन्त्रणमा लिएको जिल्ला प्रहरी कार्यालयका सूचना अधिकारी प्रहरी निरीक्षक राजुप्रसाद ढकालले जानकारी दिए । भरुवा बन्दुक लुकाइराखेको भन्ने सूचना प्राप्त हुनासाथ जिल्ला प्रहरी कार्यालय रामेछापबाट प्रहरी अधिकृतसहितको टोलीले तामाङको घरमा गई खानतलासी गरेको थियो। उनको घरबाट फलाम र काठले बनेको एउटा भरुवा बन्दुक र सोमा प्रयोग हुने बारुद अन्दाजी १० ग्राम, फलामको टुक्रासमेत फेला परेको निरीक्षक ढकालले बताए । बन्दुकसहित तामाङलाई नियन्त्रणमा लिइ जिल्ला अदालत रामेछापबाट दिन ७ म्याद थप गरी अनुसन्धान भइरहेको प्रहरीले जनाएको छ ।"
राष्ट्रिय परिचयपत्र बनाउन बिहान ५ बजेदेखि लाइनमा,"गोरखा : बारपाक सुलीकोट गाउँपालिका ७ पाँचखुवा देउरालीका मीनराज लामिछाने राष्ट्रिय परिचयपत्रको फाराम भर्नका लागि आइतबार बिहान जिल्ला प्रशासन कार्यालय गोरखा आइपुगे। त्यहाँ बुझ्दा बिहे दर्ताको कागज चाहिने र बिहान पाँच बजेदेखि लाइन बस्नु पर्ने भन्ने थाहा पाएपछि त्यसदिन फर्किए। बिहेदर्ताको प्रमाणपत्र बनाएर सोमबार बिहान साँढे आठ बजे प्रशासन कार्यालयको प्रांगण आइपुग्दा प्रशासन कार्यालयको आँगनमा ८७ जना लाइनमा बसिसकेका थिए। कागजपत्र फोटोकपी गरेर लामवद्ध हुन पुग्दा उनी एकसय जनाभन्दा पछाडि परे। एकदिनमा एकसय जनाको मात्र फाराम भरिँदो रहेछ, तर म सय जनाभन्दा पछाडि परेँ, उनले भने, त्यसदिन अरु काम केही पनि थिएन। त्यत्ति कामका लागि सदरमुकामकै होटलमा बास बसेँ। मंगलबार बिहान पाँच बजे उठेर लाइन बस्न आएँ। त्यतिबेला आउँदा पनि २० जनाभन्दा पछाडि पुगेछु। जसोतसो फाराम भरेर फर्किएँ। पालुङ्टार नगरपालिका वडा नं ७ च्याङ्लीका कृष्ण पाण्डे छोराको राष्ट्रिय परिचय पत्र बनाउन सोमबार बिहान नौ बजे कार्यालय आइपुगेका थिए। उनी आइपुग्दा एकसय जना लाइनवद्ध भइसकेकाले फाराम भर्ने प्रयासै नगरी घर फर्किए। आज त बिहान सातैबजे आएर लाइन बसेँ। म लाइनको २१ औँ नंबरमा थिएँ, उनले भने, तर आज दुर्भाग्यवश १० बजे प्रहरी आएर गेट खोल्यो। त्यसपछि लाइनको केही मतलब नगरी सब जना लड्भिड् गरी झ्यालमा अर्को लाइन बस्न पुगे। बलियाबाङ्गाहरु अगाडि बस्न पुगे। म २१ नंबरको मान्छे ३५ औँ नंबरमा पुगेँ। कमजोर महिला, बुढाबूढीहरु र अभद्र व्यवहार देखाउन नचाहनेहरु उछिनपाछिन गर्न सकेनन्। बिहानभर लाइनमा बसेका बिचराहरु आजपनि त्यत्तिकै फर्किए। बिहानभर लाइन बसेर फाराम भर्न नपाई फर्कनु पर्दा उनीहरु बिलौना गर्दै, रुँदै फर्किएको उनले बताए। आज त झन एकसय जनाको पनि फाराम भरेन, उनले भने, लाइनमा बसेका ९१ जनाको मात्र फाराम भर्यो। नियमअनुसार लाइनमा बसेका बाँकी नौ जना पनि दिनभर लाइनमा बसेर फाराम भर्न नपाई फर्किए। दैनिक एकसय जनाको फाराम भर्ने नियम बनाएर नियम अनुसार सेवा नपाएको भन्दै सेवाग्राहीले गुनासो गरेका उनले बताए। जिल्लाभरको सरकारी कार्यालयमा हुने गरेका बेथितिलाई समेत नियमन गर्ने जिम्मेवार जिल्ला प्रशासन कार्यालयमा दिनहूँ हुने गरेको बेथितिप्रति सेवाग्राहीले गुनासो गर्ने गरेका छन्। राष्ट्रिय परिचय पत्र गाउँपालिका अथवा वडा कार्यालयबाटै फर्म भर्ने व्यवस्था भए सेवाग्राहीले दुख पाउनु पर्ने थिएन, मीनराज लामिछाने भन्छन्, सेवाग्राहीहरु बिहान पाँच बजेदेखि लाइन बस्न आउनु परेको छ। दिनभर लाइन बस्नेहरु पनि रित्तै फर्कनु परेको छ। सोर्सफोर्स लगाउनेहरुले लाइन मिचेर पनि बनाएका छन्। यो त अति नै बेथिति भयो। कार्यालयले राष्ट्रिय परिचय पत्र बनाउने काउण्टरको संख्या थप्न सके यस्तो समस्या नआउने कृष्ण पाण्डेको भनाइ छ। कतिपय कार्यालयमा कामको भार कम छ। त्यस्ता कार्यालयबाट कर्मचारी झिकाएर, काउण्टर थपेर पनि त सेवाग्राहीलाई सेवा दिन सकिन्थ्यो, उनले भने, व्यवस्थित गर्ने विकल्प भएर पनि प्रशासकको इच्छाशक्ति नभएको हो कि, क्षमता नभएको हो कुन्नि ? तर जिल्ला प्रशासन कार्यालयले भने सेवाग्राहीहरु यसरी मरिहत्ते गरेर राष्ट्रिय परिचय पत्र बनाउन आउन जरुरी नभएको तर्क गर्ने गरेको छ। हामीले सक्दो व्यवस्थित बनाउने प्रयास गरिरहेका छौँ, कार्यालयका सूचना अधिकारी सहायक प्रमुख जिल्ला अधिकारी कमलराज भण्डारीले भने, अर्को महिनादेखि त हामी गाउँ गाउँमा अभियान लिएर जानेछौँ। अति आवश्यक भएकाहरु मात्र आए यत्तिको भीड हुने थिएन।"
५३३ लाइसेन्स अर्कैको नाममा,"काठमाडौं : सरकारले सेवाप्रवाहलाई चुस्त र पारदर्शी बनाउन डिजिटल प्रणालीको सुरुवात गर्यो। तर, कर्मचारी र बिचौलियाले यसमा पनि छिद्र खोजे। र, दुरुपयोग गरेको पाइएको छ। सेवाग्राहीको व्यक्तिगत विवरण प्रणाली (सिस्टम)बाट नै मेटाएर अर्कै व्यक्तिको नाममा बनाइदिने धन्दा सुरु भएको छ। घटना हो यातायात व्यवस्था कार्यालय, सवारी चालक अनुमतिपत्र, एकान्तकुना, ललितपुरको। कर्मचारी र बिचौलियाको मिलेमतोमा यहाँ यस्तै धन्दा भएको खुलेको छ। यातायात व्यवस्था कार्यालय एकान्तकुनाका कर्मचारीले नवीकरण नभएका तथा स्वतः रद्द भएका ५ सय ३३ जनाको नामका सवारी चालक अनुमतिपत्र (लाइसेन्स) गैरकानुनी रूपमा नवीकरण गरेको पाइएको छ। आर्थिक वर्ष २०७७७८ र २०७८०७९ को साउन र भदौ महिना गरी १४ महिनाको अवधि यो काम भएको भेटिएको हो। अख्तियार दुरुपयोग अनुसन्धान आयोगको अनुसन्धानबाट सफ्टवेयरबाट नै नवीकरण नभएका र रद्द भएका ५ सय ३३ जनाको लाइसेन्स नयाँ व्यक्तिलाई बाँड्ने कामको धन्दा बाहिरिएको हो। अख्तियारका प्रवक्ता श्यामप्रसाद भण्डारीले अवैध काममा संलग्नविरुद्ध मंगलबार विशेष अदालतमा मुद्दा दायर गरेको बताए। अवैध काममा यातायात व्यवस्था कार्यालय, सवारी चालक अनुमतिपत्र, एकान्तकुना, ललितपुरका तत्कालीन कार्यालय प्रमुख सम्बरबहादुर कार्की र राजुभाइ कुस्मा, मेकानिकल इन्जिनियर विजयराज गिरीसमेत गरी १२ जना कर्मचारी र ५ जना बिचौलिया गरी १७ जना संलग्न रहेको पाइएको छ। उनीहरूले गैरकानुनी रूपमा सरकारी कागजात सच्याइ यो काम गरेको अनुसन्धानबाट खुलेको छ। एकान्तकुनाका कर्मचारी तथा सिन्धुली फोटोकपी सेन्टरका सञ्चालक बाबुराम शर्मा समेतले सेटिङमा बिचौलियामार्फत सवारी चालक अनुमतिपत्र जारी गर्ने गरेको भन्नेसमेत उजुरी सम्बन्धमा अख्तियारले अनुसन्धान गरेको थियो। तत्कालीन कार्यालय प्रमुखद्वय सम्बरबहादुर कार्की र राजुभाइ कुस्माले सवारी चालक अनुमतिपत्रको नवीकरण गर्ने सम्बन्धमा गलत नियतले मातहतका कर्मचारीहरूलाई अख्तियारी प्रदान गरेको अनुसन्धानमा पाइएको आरोप पत्रमा उल्लेख छ। अख्तियारले मेकानिकल इन्जिनियर विजयराज गिरी, सहायक स्तर (पाँचौं) कमल स्याङ्तान, सिनियर मेकानिक्स अच्युतप्रसाद फुँयाल, कम्प्युटर अपरेटर (करार सेवा) प्रकाश कार्की, कम्प्युटर अपरेटर (करार सेवा) रेजु भट्टराई, कम्प्युटर अपरेटर (करार सेवा) रोसन राजभण्डारी, कम्प्युटर अपरेटर (करार सेवा) श्यामसुन्दर चौधरी, कम्प्युटर अपरेटर (करार सेवा) लक्ष्मी श्रेष्ठ, कम्प्युटर अपरेटर (करार सेवा) माया सेठी, कम्प्युटर अपरेटर (करार सेवा) रिचा श्रेष्ठलाई अख्तियारले प्रतिवादी बनाएको छ। उनीहरूविरुद्ध सवारी चालक अनुमतिपत्रको नवीकरण गर्ने सम्बन्धमा आफ्नो जिम्मेवारी अन्तर्गतको कार्य सम्पादन गर्न प्राप्त गरेको अख्तियारीको दुरुपयोग गरेको आरोप अख्तियारको छ। चोरबाटोको प्रयोग यातायात व्यवस्था कार्यालय एकान्तकुनाका सूचना अधिकारी कपिल सिलवालका अनुसार हामी ईडीएलआरएसभीआरएस स्टिम प्रयोग गर्छौं। त्यसमा एडिट एप्लिकेन्ट भन्ने टुल छ। यो विधि प्रयोग गरेर लाइसेन्सवाहक (चालकअनुमतिपत्र लिएका व्यक्ति)को सम्पूर्ण विवरण परिवर्तन गर्न सकिन्छ। कहिलेकाहीँ चालक अनुमतिपत्र बाहकको नाम, ठेगाना, थर, केही विषय, विवरण गलत भयो भने सच्याउनका लागि यो टुल्स राखिएको हो। यो टुल्सको दुरुपयोग गरेर एउटा व्यक्तिको नाममा रहेको लाइसेन्सलाई अर्कै व्यक्तिको फोटो, हस्ताक्षर, औंठा छापसम्म परिवर्तन गरी अर्कै नामको व्यक्तिको नाममा कायम गरिएको छ। यातायात व्यवस्था सेवा कार्यालय एकान्तकुनाले यो प्रणाली २०७३ साल मंसिरदेखि लागू गरेको थियो। सूचना अधिकारी सिलवाल भन्छन्, सिस्टमको दुरुपयोग गरेर ५ सय ३३ वटा लाइसेन्स जारी भएको अख्यिारको छानबिनमा आएको छ। छानबिनमा नआएका अरू थुपै्र कति होला ? यो प्रणालीमा अत्यन्तै लुपहोल (चोरबाटो) छन्। र ईडीएलआरएसभीआरएस कमजोर प्रणाली पनि हो। अनि चोर बाटो रोजियो सरकारी अड्डामा घुस खाने शैली फेरिएको छ। अब पहिला जस्तो हाकाहाकी घुस चल्दैन। सबै ठाउँमा सीसी क्यामरा जडान छ। अनि सेवाग्राहीको हातमा क्यामरा भएको मोबाइल। कर्मचारीहरू कार्यालयमा घुस लिन डराउँछन्। ट्रायल दिने ठाउँमा पनि सीसी क्यामरा झुन्ड्याइएको छ। घुस खुवाएका तर, फेल गरेकालाई पास गराउन कसैले हिम्मत गर्दैनन्। यातायात कार्यालयमा काम गरिरहेका एक वरिष्ट अधिकृतका सुनाउँछन्, कमाई खाने भाँडो सुक्यो। न कमाई पेट थाम्ने भयो। अनि कर्मचारीले बिचौलियासँग सेटिङ मिलाए। त्यो सेटिङ हो सिस्टम कै दुरुपयोग गरौं। हाम्रो सबै सवारी साधन र चालक अनुमतिको विवरण ईडीएलआरएसभीआरएस प्रणालीमा इन्ट्री छ। केही विवरण गल्ती भयो भने सच्याउने सुविधा पनि यसमा छ। यसको फाइदा उठाउँदै कर्मचारीले बिचौलियासँग मिलेर अर्काको नाममा जारी रहेको लाइसेन्सका विवरण मेटाउँदै नयाँ व्यक्तिको विवरण राखेर चालक अनुमतिपत्र जारी गरेको यसैको करामत हो। अड्डाका ढड्डा च्यातिए। किराधमिराले खाँए। कति हराए। भीडभाडको अड्डामा सेवाग्राही हैरानी हुन थाल्यो। अभिलेख नभेटाएर कामै नहुने भयो। अनि सरकारले अनलाइन प्रणाली ल्यायो। सिस्टम बनाएर सबै कागजात सर्भरमा राख्ने काम भयो। तर, कर्मचारीले बिचौलियासँग मिलेर डिजिटल प्रणालीको पनि चरम दुरुपयोग गरेका छन्। पहिला पल्काउने, पछि थर्काउने पाँच वर्षभित्र नवीकरण नगराएर चालक अनुमतिपत्र स्वतः रद्द हुन्छ। तर, यस्ता लाइसेन्सहरूलाई पनि दलालहरूसँगको लेनदेनमा कर्मचारीहरू पुनः अर्को व्यक्तिको नाममा जारी गर्नु पछाडि ठूलो खेल छ। अब पहिला जस्तो पैसा दिएर ट्रायलमा ठेलुवा पास हुँदैन। ट्रायल पास गर्नेको हातमा मात्रै लाइसेन्स पर्छ, यातायात विभागमा काम गर्ने एक कर्मचारी भन्छन्, युवाहरूले सजिलै पास गर्छन्। बुढापाकाहरू गर्न सक्दैन। लाइसेन्स बिना ट्राफिकले बाटोमा गाडी गुडाउन दिँदैनन्। अनि त्यस्ता व्यक्तिहरू बिचौलियामार्फत लाइसेन्स लिन्छन्। कमाउन विदेश जानेहरू पनि छिटोका लागि दलालकै भर पर्ने गरेको उनले सुनाए। चोरबाटोबाट लाइसेन्स बनाउन कति खर्च लिन्छ बिचौलियामार्फत कर्मचारीले भन्ने प्रश्नमा यातायातका ती कर्मचारी भन्छन्, घुसको कुनै रेट हुँदैन। उनका अनुसार, पहिला बिचौलियाले २५३० हजार दिएर काम गराउँछन्। यो अवस्था दलाललाई कमाई निकै थोरै हुन्छ। तर, कमाउने बाटो बनिरहेको हुन्छ। मनग्य पैसा पाएर कर्मचारी हैसिएर एक, दुई पटक काम गर्छ। चारो फाल्दै जसरी सिकारीले चरालाई जालमा फसाउँछ त्यसैगरी बिचौलियाले कर्मचारीलाई फसाउँछन्। अनि २५३५ हजार दिएर काम गराएको ठाउँमा घटाउँदै गएर ५ सयमा पनि झार्छ। उता बिचौलियाले मनग्य पैसा कमाउँछ। काम गरेन भने बिचौलियाले कर्मचारीलाई थर्काउँछ, काम गर्नु भएन भने अख्तियारमा मुद्दा हालिदिन्छु। कर्मचारी डराएर खुरुखुरु काम गरेर बिचौलियालाई पठाउँछ। के छ सजाय ? बिचौलियाहरू हरिभक्त श्रेष्ठ, बाबुराम शर्मा भन्ने उद्धबबहादुर खत्री, दीपक विश्वकर्मा, गणेश अधिकारी र नरेन शाक्यसमेतको मिलेमतोमा यो काम भएको अख्तियारको आरोप पत्रमा उल्लेख छ। तत्कालीन प्रमुखद्वय कार्की र कुस्मासहित १२ कर्मचारीविरुद्ध भ्रष्टाचार निवारण ऐन, २०५९ को दफा ११ बमोजिम सरकारी कागजात सच्याउनेलाई सजाय बापतको सजायको माग गरिएको छ। यो दफामा सरकारी निकाय वा सार्वजनिक संस्थाको कागजातमा अनाधिकार वा गैरकानुनी तरिकाले सच्याउने, केरमेट गर्ने, थपघट गर्ने वा हेरफेर गर्ने राष्ट्रसेवक वा अन्य व्यक्तिलाई कसूरको मात्राअनुसार तीन महिनादेखि दुई वर्षसम्म कैद र ५० हजार रूपैयाँसम्म जरिवाना हुने व्यवस्था छ। बिचौलियाहरू हरिभक्त श्रेष्ठ, बाबुराम शर्मा भन्ने उद्धबबहादुर खत्री, दीपक विश्वकर्मा, गणेश अधिकारी र नरेन शाक्यको हकमा भ्रष्टाचार निवारण ऐन, २०५९ को दफा ११ को कसूरमा सोही ऐनको दफा २२ को प्रतिबन्धात्मक वाक्यांशबमोजिम सजायको मागदाबीसहित मुद्दा दायर भएको छ। यो दफामा यस ऐनमा अन्यत्र छुट्टै व्यवस्था भएकोमा बाहेक दफा ११ अन्तर्गत सजाय हुने कुनै कसूरको मतियारलाई त्यस्तो कसुर गर्ने राष्ट्रसेवक वा अन्य कुनै व्यक्तिलाई हुने सजायको आधा सजाय हुने व्यवस्था छ। बिचौलियाहरूलाई १ वर्षसम्म कैद र २५ हजारसम्म जरिवाना हुनेछ। सधैं सेवाग्राही बाटोमै लुटिन्छन् ललितपुरको एकान्तकुनास्थित यातायात व्यवस्था कार्यालय बिचौलियाको पक्कडमा परेको यातायात कार्यालयको रूपमा चिनिन्छ। यहाँबाट जारी भएका र यो कार्यालयका नाममा जारी भएको नक्कली सवारीचालक अनुमतिपत्र देशभर भेटिने गरेको ट्राफिक प्रहरीहरू बताउँछन्। यहाँ बाटैबाट बिचौलियाले सेवाग्राहीलाई घेरेको प्रत्यक्ष देखिन्छभेटिन्छ। झुक्याएर काम गराइदिने नाममा लुटिन्छन्। यहाँ बिचौलियाको बिगबिगी छ। बिचौलियालाई रकम नदिई सेवाग्राहीको काम बन्दैन। कर्मचारी र बिचौलियाले सर्वसाधारण सेवाग्राहीलाई दुःख दिने गरेका छन्। टोकन लिएर लाइन बसेका सेवाग्राहीले वर्षदिनसम्ममा पनि लाइसेन्स पाउँदैन। तर, बिचौलियामार्फत जाँदा चाँडै लाइसेन्स बन्ने गरेको सेवाग्राहीहरू बताउँछन्। यातायात कार्यालय वरिपरि करिब ३ सय बढी बिचौलिया छन्। कर्मचारीसँग सेटिङ मिलाएर दलालहरूले चोर बाटोबाट काम गराउँछन्। यसरी यातायात कार्यालय दलालको कब्जामा परेको सेवाग्राही बताउँछन्। बागमती प्रदेशअन्तर्गतको यो कार्यालय बिचौलियाले चलाइरहेका छन्। त्यसको मारमा सोझासाझा सेवाग्राही परेका छन्।"
"साथमा लालपुर्जा, जग्गामा सेना : सरकारले नै बनायो सुकुम्बासी","दैलेख : मुलुकमा सशस्त्र द्वन्द्व चर्किएको थियो। कुरा २०६१ सालको हो। दैलेखको दुल्लु माओवादीको आधार इलाका नै बनेको थियो। नागरिक विभिन्न कारणले माओवादीको व्यवहारबाट हैरान भएका थिए। सुरक्षाको प्रत्याभूति हुने आशामा सेनालाई जग्गा छुट्ट्याएर दुल्लुमा राख्ने उनीहरूले नै चाहना पनि गरे। तर, सेना राखिएको जग्गा गरिब तथा विपन्नको बढी पर्यो। द्वन्द्व सकिन्यो। जग्गा फिर्ता हुने वा मुआब्जा पाउने आस नागरिकले गरे। तर, हालसम्म न त जग्गा नै पाएका छन्, न मुआब्जा नै। दुल्लुका ४३ घरपरिवारको करिब ५४ रोपनी जग्गा १८ वर्षदेखि नेपाली सेनाको कब्जामा छ। अनि बसेको थियो सेना तत्कालीन दुल्लु गाउँविकास समिति१ का राजु बज्राचार्यलाई द्वन्द्वरत पक्ष माओवादीले वडा जनसरकार प्रमुख बनाएको थियो। २०६१ कात्तिक २३ गते उनै बज्राचार्य दुल्लु बजारमा चिया पिउँदै थिए। त्यही बेला दैलेख सदरमुकामबाट सेनाको गस्ती टोली त्यहाँ पुग्यो। सादा पोसाकमा पुगेका सेनालाई देख्नेबित्तिकै बज्राचार्य चिया पसलबाट भागे। सेनाले उनलाई पछ्यायो। बज्राचार्य अघिअघि, सेना पछिपछि। उनी ओरालोमा दौडिरहेका बेला सेनाले गोली चलायो। उनी त्यहीँ ढले। ढलेकै ठाउँमा सेनाद्वारा खाल्डो खनेर गाडियो। यो शवसँगै बम छ, शव निकाल्न खोज्यो भने पड्किन्छ भन्दै स्थानीयलाई त्रास देखाइयो। दुल्लु माओवादीको आधार इलाका थियो। २०५८ जेठ १५ गते माओवादीले दुल्लुको ऐतिहासिक दरबार जलाइसकेका थिए। त्यस लगत्तै दुल्लुमा तैनाथ नेपाल प्रहरीसमेत जिल्ला सदरमुकाम फिर्ता भएको थियो। बज्राचार्य हत्या घटनापछि दुल्लुमा झनै त्रास फैलियो। खाल्डोबाट उनको शव निकाल्ने कसैले आँटसम्म गरेनन्। गाउँले र आफन्तले माओवादी गुहारे। तर, माओवादी शव निकाल्नबाट पछि हट्यो। हत्याको ४ दिनपछि कात्तिक २७ गते उनका आफन्तले नै शव उधिने। सोही दिन दाहसंस्कारका लागि पादुका खोला लैजाने क्रममा माओवादीका नेताहरू पार्टीको झन्डा ओडाउन भन्दै बीच बाटोमा आए। बज्राचार्यको शव निकाल्न गुहार माग्दा असहयोग गरेको भन्दै दुल्लुका स्थानीय माओवादीसँग रुस्ट थिए। मलामीहरू माओवादी नेता कार्यकर्तामाथि खनिए। स्थानीयले माओवादीकै कारण निर्दोष व्यक्तिको ज्यान गएको, ४ दिनसम्म शव खाल्डोमै सड्दा पनि बेवास्ता गरेको र शव निकालेर दाहसंस्कारका लागि लैजान लाग्दा झन्डा ओडाउन आउने ? भन्दै माओवादी नेता कार्यकर्ताहरूलाई कुटपिट गरे। केही माओवादी नेताहरू घाइते भए, अरूको भागाभाग चल्यो। माओवादी नेता कार्यकर्ताहरूलाई कुटपिट गरेका स्थानीय माओवादीहरूले आफूहरूमाथि नै आक्रमण गर्ने हुन् कि भनेर सशंकित बने। त्यति नै बेला दुल्लुका स्थानीयले माओवादी ज्यादतीविरुद्ध संगठित भएर प्रतिकार गर्ने निधो गरे। उनीहरूको योजना माओवादीलाई गाउँ छिर्नै नदिने र त्यसका लागि रातदिन गस्ती गर्ने थियो। कात्तिक २८ देखि दिनदिनै जुलुस निकाल्न सुरु भयो। दुल्लुबाट सुरु भएको माओवादीलाई प्रतिकार गर्ने अभियान तत्कालीन १३ गाविसमा फैलियो। कात्तिक २८ देखि मंसिर ७ गतेसम्म प्रतिकार जुलुसहरू निस्किए। माओवादी ज्यादतीविरुद्ध प्रतिकार गर्ने अभियान अर्थात् दुल्लु विद्रोह को खबर देशव्यापी फैलियो। माओवादीविरुद्ध जनता जागेपछि राज्यको ध्यान दुल्लुमा केन्द्रित भयो। दुल्लु विद्रोहकै क्रममा नागरिक समाजको कार्यक्रमअन्तर्गत स्थानीय महिला र बालबालिकाको अगुवाइमा मंसिर ७ गते दुल्लुस्थित पटांगिनीमा विशाल सभा भयो। सभामा तत्कालीन गृहमन्त्री पूर्णबहादुर खड्कासहित मन्त्रीहरूको टोली सहभागी थियो। सभाबाट दुल्लु क्षेत्रमा ३ करोडको विशेष विकास कार्यक्रम घोषणा गरियो। सोही सभाबाट गृहमन्त्री खड्काले दुल्लुका नागरिकको सुरक्षाका लागि सेनाको फौज राख्ने घोषणा गरे। स्थानीयको मागअनुसार मन्त्रीसहितको टोलीको सुरक्षाका लागि दुल्लु पुगेको सेनाको टोली त्यहीँ बस्यो। द्वन्द्वमा सर्वसाधारण जनतालाई सुरक्षाको प्रत्याभूति दिलाउन भन्दै मेजरको कमाण्डमा सेनाको टोली बस्न तत्कालीन दुल्लु गाविस२ (हालको दुल्लु नगरपालिका८) साहुवाडास्थित गढी क्षेत्रका स्थानीय बासिन्दाको जग्गा रोजियो। अन्य वैकल्पिक जग्गा हुँदाहुँदै २५ परिवार दलित र १८ परिवार गैरदलित गरी ४३ घरपरिवारको भए भरका सबै जग्गामा सेना (भवानी बक्स गण) राखियो। १८ वर्षअघि २०६१ सालमा सेनालाई जग्गा दिएकाहरूको दैनिकी अहिले कष्टकर छ। यहाँका ४३ घरपरिवारको जग्गाधनी लालपुर्जामा जग्गा छ तर, भोगचलन गर्न पाएका छैनन्। कतिपयसँग एक टुक्रा पनि जमिन छैन। केहीको बस्नलाई घर मात्र छ। शान्ति सम्झौता भएको १६ वर्ष बितिसक्दा पनि स्थानीय जग्गाधनी लालपुर्जा हेरेर चित्त बुझाउँन बाध्य छन्। नागरिकको कमाई खाने जग्गामा सेनाको बास दुल्लुका ४३ घरपरिवारको जग्गा १८ वर्षदेखि नेपाली सेनाको कब्जामा पीडितले न जग्गाको मुआब्जा पाए, न जग्गा फिर्ता भयो पीडित भन्छन्, तत्कालीन समयमा सेनालाई जग्गा नदिए माओवादी भएको आरोप लगाउँछौं भनेर डर देखाए स्थानीय भन्छन्, अब सेनाले प्रयोग गरेको जग्गा कमाएर खाने अवस्थामा छैन, मुआब्जा देऊ सेनाका लागि जग्गा गुमाएकी स्थानीय ७० वर्षीया नन्दकला दमाई भन्छिन्, हामीबाट जबर्जस्ती जग्गा कब्जा गरिएको हो। अहिले रातदिन रोएर जीवन कटाउनुपरेको उनको भनाइ छ। मेरो यही जग्गाबाहेक अरू केही छैन, जग्गा दिन सक्दिन भनेर रोएँ, कराएँ तर मेरो कुरा कसैले सुनेनन्, उल्टै जग्गा नदिए तलाई माओवादी हो भनिदिन्छौं भनेर धम्की दिए, उनले गुनासो पोखिन्। उनका पति जया दमाईको नाममा १२९० वर्गमिटर जग्गा छ। तर, उनले भोगचलन गर्न नपाएको १८ वर्ष बित्यो। उनीसँग बस्नका लागि सानो झुपडी मात्र छ। हातमा लालपुर्जा मात्रै छ, भएको जग्गामा सेना बसिरहेको छ। पाँच भाइ छोरा छन्। उनीहरूलाई बस्नसमेत ठाउँ छैन, तीन भाइ मुग्लानी भए, दुई भाइ मजदुरी गर्दै हिँडिरहन्छन्, उनले भनिन्। सेनाले कब्जा गरेको जग्गाको लालपुर्जा देखाउँदै स्थानीय दलित महिला। तस्बिर : हिक्मतबहादुर नेपाली सेनाले प्रयोग गर्दै आएको जग्गाको धनीमध्येकी अर्की हुन्, ७० वर्षीय सेतु दमाई। त्यो बेला बारीमा गहुँ, तोरी, केराउलगायतका अन्नबाली लगाएका थियौं, सुरक्षाका लागि भनेर सेनालाई राख्न जग्गा दिनुपर्यो भनेर लगाएको बालीसमेत पाक्न नपाउँदै सबै नष्ट गरेर सेना बस्यो, उनले भनिन्, अहिलेम्म न जग्गा फिर्ता पायौं, न त मुआब्जा नै। उनको लालपुर्जामा १४८० वर्गमिटर जग्गा छ। तर, उनीसँग पनि बास बस्ने एउटा झुपडीबाहेक केही छैन। लालपुर्जा च्यापेर बसेकी पीडित चनि दमाईको भएभरको जग्गा सेनाको कब्जामा छ। मजदुरी गरेर जीवन गुजारिरहेका छौं, आफ्नो जग्गा १८ वर्षदेखि भोगचलन गर्न पाएका छैनौं। त्यहाँ उत्पादन हुने अन्नपातले केही महिना भए पनि खान पुग्थ्यो, उनले भनिन्। उनले भएको जग्गा सेनासँग हुँदा छोराहरू मुग्लानी हुन बाध्य भएको बताइन्। त्यसबेला माओवादीले मारे पिटे भनेर आर्मीलाई ल्याएर राखे, हामीलाई पनि ठीकै लाग्यो। हाम्रो सुरक्षा पनि भयो। द्वन्द्व सकिएको वर्षौं भइसक्दा पनि हामीले न जग्गा फिर्ता पायौं, न क्षतिपूर्ति नै पायौं, उनले भनिन्। आफूहरूलाई सरकारले नै सुकुम्बासी बनाएको उनको आरोप छ। स्थानीय डिलसरा दमाईले उ बेला नागरिकको सुरक्षाका लागि भनेर जग्गा दिएको तर अहिले आफूहरू नै सुकुम्बासी भएको बताइन्। अन्नबाली उत्पादन हुने जमिन त्यही थियो, अहिले हामीसँग एउटा सानो झुपडीबाहेक अरू केही छैन। आफ्नो जग्गा कमाएर खान पनि पाएका छैनौं, सरकारले उचित मुआब्जा दिएर अधिग्रहण पनि गरेको छैन, उनले भनिन्। उनले सेनाले भोगचलन गर्दै आएको जग्गा फेरि खेतीपाती गर्न सक्ने अवस्थामा नरहेको बताइन्। सेनाले आफ्नै तरिकाले जग्गा प्रयोग गरेको छ, ध्वस्त पारेको छ। खाल्डो बनाएको छ। कसको जग्गा कहाँ थियो, त्यो पनि ठम्याउन सकिँदैन, उनले भनिन्। बालीनालीको क्षतिपूर्ति पनि पाएनौं तत्कालीन द्वन्द्वको समयमा सर्वसाधारण जनतालाई सुरक्षाको प्रत्याभूति दिन भन्दै दुल्लु नगरपालिका८ साहुवाडास्थित स्थानीयको जग्गामा नेपाली सेनाको सुरक्षा बेसक्याम्प स्थापना गरिएको थियो। त्यसबेला स्थानीयको जग्गामा वार्षिक बालीनालीको क्षतिपूर्ति तिर्ने गरी सेनाको बेसक्याम्प स्थापना गरिएको थियो। उक्त जग्गाको आर्थिक वर्ष २०७३७४ सम्मको बालीनालीको क्षतिपूर्ति जग्गाधनीले पाएका छन्। त्यसयता बालीनालीकोसमेत क्षतिपूर्ति नपाएको स्थानीय जैसरा दमाईले बताइन्। श्रीमान्को मृत्यु भइसक्यो, भएको जग्गा सेनाले प्रयोग गर्दै आएको छ। आफूसँग लालपुर्जा छ, जग्गा छैन। गाउँमा बस्ने ठाउँ पनि छैन, रोजगारी पनि छैन। छोराहरू मुग्लानी भएँ, उनले भनिन्। दुई नातिनीको रेखदेख गर्दै आएकी जैसराले बिहान साँझको छाक कसरी टार्ने भन्ने पिरलो रहेको बताइन्। उनले आफूहरूलाई सबैले ठगेको बताइन्। यतिका वर्षसम्म न जग्गा फिर्ता पायौं, न मुआब्जा पायौं। जग्गाको पैसा पाउँछौं भनेर धेरैले भने तर हामीलाई सबैले ठगे, उनले भनिन्। सरकारले नै दलितमाथि थिचोमिचो गरेको उनको गुनासो छ। सरकारले जग्गा नहुनेलाई जग्गा दिन्छ भनेको सुनेका थियौं, हामी त जग्गा भएर पनि सुकुम्बासी भयौं, उनले भनिन्। एउटा टुक्रा जग्गामा माटोले छाएको घरमा कष्टकर जीवन कटाउन बाध्य रहेको उनको भनाइ छ। दुल्लु नगरपालिका८ का वडा सदस्य सूर्यबहादुर भण्डारी सेनालाई जग्गा दिएकाहरूको दैनिकी कष्टकर बनेको बताउँछन्। उनले पीडित जग्गाधनीहरूको सरकारले उचित व्यवस्थापन गर्नुपर्ने बताए। विस्थापित भएर भारततर्फ अहिले यहाँका झन्डै १० परिवार भारतमा छन्। भएको जग्गा नेपाली सेनाले लिएपछि उनीहरू भारत हानिएका हुन्। स्थानीय शेरबहादुर दमाई, लोकबहादुर दमाई, सूर्य दमाईलगायत १० परिवार भारतमा छन्। भएको जग्गा सेनाको कब्जामा गएपछि भारत गएका अमरसिंह दमाईले भारतमै ज्यान गुमाइसकेको स्थानीय हेमबहादुर भण्डारीले बताए। कमाई खाने जग्गा सेनाले लिएपछि परिवारसहित भारत जानेहरू बाहेक यहाँ बस्नेहरूको घरमा पुरुष जत्ति भारतमै छन्। घरमा वृद्धवृद्धा, महिला र बालबालिका मात्रै छन्। भण्डारी सरकारले दलितहरूलाई हेपेर दलितहरूकै जग्गा कब्जा गरेको बताउँछन्। अहिले सेनाले आफ्नो अनुकूल जग्गा प्रयोग गरिरहेको छ। कसको जग्गा कहाँ थियो भन्ने नै थाहा छैन, उनले भने, अहिले जग्गा धनीहरूको बस्ने बास र खाने गास छैन, जग्गा धनीको लालपुर्जामा जग्गा छ। तर, परिवार जति विस्थापित छन्। यहाँ कष्टकर जीवन बिताइरहेका घरपरिवारका पुरुषहरू सबै भारतमा रहेको उनको भनाइ छ। सेनाले प्रयोग गरिरहेका जग्गा उचित मुआब्जा दिएर राज्यले अधिग्रहण गर्नुपर्ने उनको माग छ। जग्गा खरिद प्रक्रियाले पूर्णता पाएन २०७५ भदौ २७ गते रक्षा मन्त्रालयले दैलेख निर्वाचन क्षेत्र नं २ बाट निर्वाचित सांसद राजबहादुर बुढाको नाममा मुआब्जाबारे पत्र पठायो। उपप्रधानमन्त्री तथा रक्षामन्त्रीलाई बोधार्थ पठाइएको पत्रमा आव २०७५०७६ बाटै जग्गा खरिद प्रक्रिया अगाडि बढाउने योजना रहेको व्यहोरा उल्लेख छ। पत्रमा भनिएको छ, देशको शान्ति सुव्यवस्था क्रमित सुधार हुँदै गएपछि छुट्टिएर रहेको सुरक्षा बेसहरूलाई सम्बन्धित गण, गुल्म हेडक्वाटरमा मर्ज गर्दै जाने योजनाअनुरूप २०६८ सालमा दुल्लु सुरक्षा बेसलाई मर्ज गर्ने व्यवस्था मिलाइएकोमा स्थानीय जनताको मागबमोजिम फौज तैनाथलाई निरन्तरता दिइएको छ। पत्रको ३ नं बुदामा दुल्लुको सेनाको सुक्षा वेशलाई पुनः फौज तैनाथका लागि स्थानीय जनताबाट अनुरोध आउन सक्नुका साथै उक्त स्थानको ऐतिहासिक महत्व, नेपाली सेनाको परम्परागत सम्बन्ध तथा समग्र नगरवासीको मागबमोजिम स्थानीय रूपमा फौज तैनाथ गर्न व्यावहारिक देखिएकाले यस आवमा उक्त जग्गा खरिद गर्ने प्रक्रिया अगाडि बढाउने योजना रहेको उल्लेख छ। सोही बेला दुल्लु नगरपालिकाले २०७६ मा दैलेखस्थित तत्कालीन इन्द्रदल गुल्म काँडाचौर ब्यारेकलाई जग्गाधनी, कित्ता नं, जग्गाको क्षेत्रफल र प्रतिरोपनीको चलन चल्तीको दररेटसमेत पठाएको थियो। तर उक्त प्रक्रिया टुंगोमा पुग्न सकेको छैन। पीडित जग्गाधनीको पक्षमा छौं दुल्लु नगरपालिकाका मेयर भरतप्रसाद रिजाल भएको जग्गा सेनाले प्रयोग गर्दा पीडित बनेका जग्गाधनीहरूको पक्षमा आफूहरू रहेको बताउँछन्। द्वन्द्वको समयमा शान्ति स्थापनाका लागि दुल्लुमा नेपाली सेनाको सुरक्षा बेस स्थापना गरिएको हो, त्यसबेलादेखि धेरैजसो दलित समुदायको जग्गालाई सेनाले प्रयोग गरिरहेको छ, प्रमुख रिजालले भने, उहाँहरू अहिले आफंै सुकुम्बासी जस्तो भएर बसिरहनुभएको छ। सेना बसेको जग्गाको छेउमा स्थानीय बस्दै आएका घरहरू। यहाँ एउटै घरमा ४५ घर परिवार बसोबास गरिरहेका छन् । अहिलेसम्म उनीहरूले बर्सेनि बालीनाली बापतको सामान्य राहतबाहेक अरू केही सुविधा नपाएको मेयर रिजाल बताउँछन्। सेनाको स्थायी क्याम्प स्थापना गर्न सेनाले प्रयोग गरिरहेको जग्गालाई नेपाल सरकारले खरिद गरेर पीडित जग्गाधनीलाई उचित मुआब्जा दिनुपर्ने उनको भनाइ छ। दुल्लुका जनतालाई सुकुम्बासी बनाइनु हुँदैन भनेर हामीले प्रदेश र संघीय सरकारसँग अनुरोध गरिरहेका छौं, उनले भने। दुल्लु नगरपालिका८ का वडाध्यक्ष सुशीलकुमार भण्डारी वर्षौंदेखि आफ्नो जग्गा भोगचलन गर्न नपाएका पीडितहरूको समस्या सम्बोधन गर्नु संघीय सरकारको दायित्व भएको बताउँछन्। कि उहाँहरूको जग्गा उचित क्षतिपूर्तिसहित फिर्ता गराउनुपर्छ, नभए उचित मुआब्जा दिएर सरकारले अधिग्रहण गर्नुपर्छ, वडाध्यक्ष भण्डारीले भने। हामी जग्गा छोड्न तयार छौं : नेपाली सेना नेपाली सेनाले तत्कालीन द्वन्द्वमा सर्वसाधारण जनतालाई सुरक्षाको प्रत्याभूति दिलाउन बसेको सेनाको टोली फिर्ता हुन तयार रहेको जनाएको छ। कालीदत्त गुल्म काँडाचौर ब्यारेकका गुल्मपति सेनानी विनोद चौलागाईंले सेनाको टोली सर्वसाधारण जनताको जग्गा छोड्न तयार रहेको बताए। केही वर्षअघि सेनाको टोलीलाई फिर्ता ल्याउने प्रक्रिया थालिएको थियो, दुल्लुका स्थानीयको मागकै आधारमा फौज तैनाथलाई निरन्तरता दिइएको हो, उनले भने। सेनाले सर्वसाधरण नागरिकलाई मुआब्जा दिएर जग्गा अधिग्रहण गर्न सक्ने सम्भावना नरहेको सेनानी चौलागाईंले बताए। सेनाले जग्गाको मुआब्जा दिन सम्भव छैन्, हामी त्यहाँ बसेको टोलीलाई फिर्ता ल्याउन तयार छौं, सेनालाई दुल्लुमा राख्ने नै हो भने स्थानीय तहले उचित स्थानमा भौतिक पूर्वाधार निर्माण गरिदिनुपर्छ, उनले भने। बसिरहेको जग्गा आफ्नो नभएकाले कुनै स्थायी संरचना बनाउन नसक्दा सेनाको टोली अस्थायी संरचनामा बस्न बाध्य भएको सेनानी चौलागाईंको भनाइ छ। रक्षा मन्त्रालयले २०७५ साउन २७ गते उक्त क्षेत्रका संघीय सांसद राजबहादुर बुढाक्षेत्रीलाई मुआब्जाको प्रक्रिया अघि बढाउन लेखेको पत्र । पत्र लेखे पनि हालसम्म कार्यान्वयन भने भएको छैन ।"
दुर्घटनामा दुई जना महिलाको मृत्यु,विराटनगर : मोरङका अलगअलग स्थानमा दुर्घटना हुँदा दुई जना महिलाको मृत्यु भएको छ। पूर्वपश्चिम लोकमार्गअन्तर्गत पथरीशनिश्चरे नगरपालिका२ मा मोटरसाइकलको ठक्करबाट ५० वर्षीया विमला खड्काको मृत्यु भएको छ। पूर्वबाट पश्चिमतर्फ आउँदै गरेको प्रदेश १०२०४७ प ००१५ नम्बरको मोटरसाइकलले सडक पार गर्दै गर्दा ठक्कर दिएपछि पथरीशनिश्चरे२ की खड्का गम्भीर घाइते भएकी थिइन्। उनको उपचारका क्रममा मंगलबार राति ९:२० बजेतिर विराटनगरको नोबेल शिक्षण अस्पतालमा मृत्यु भएको मोरङ ट्राफिक प्रमुख प्रहरी निरीक्षक राजकुमार कार्कीले जानकारी दिए। उनका अनुसार दुर्घटनालगत्तै मोटरसाइकल चालक भोजपुरको अरुण गाउँपालिका७ का ३५ वर्षीय सचिन राईलाई नियन्त्रणमा लिइएको छ। कार्कीका अनुसार राईसँग सवारी चालक अनुमति पत्र (लाइसेन्स) पनि नभएको पाइएको छ। त्यस्तै सुन्दरहरैँचा नगरपालिका११ मा लडेर मोटरसाइकलको पछाडि सवार ३० वर्षीया देवकुमारी श्रेष्ठको मृत्यु भएको छ। भित्री सडकखण्डमा दक्षिणबाट उत्तरतर्फ जाँदै गरेको को ३३ प ४२३१ नम्बरको मोटरसाइकलबाट हामफाल्न खोज्दा लडेर उनी घाइते भएकी थिइन्। सुन्दरहरैँचा११ घर भएकी श्रेष्ठलाई उपचारका लागि नोबेल अस्पताल ल्याउनसाथ चिकित्सकले मंगलबार साँझ ७ बजेतिर मृत घोषित गरेको प्रहरीले जनाएको छ। प्रहरीका अनुसार साइकललाई जोगाउने क्रममा मोटरसाइकल अनियन्त्रित हुँदा दुर्घटना भएको हो। देवकुमारीकै पति ३१ वर्षीय सन्देश श्रेष्ठले मोटरसाइकल चलाएका बेला घटना भएको प्रहरीको भनाइ छ।
धान रोपाइँको चटारोमा किसान (फोटोफिचर),काठमाडौं : देशका विभिन्न स्थानमा धान रोपाइँ सुरु भएको छ। मनसुन सुरु भएसँगै लगातार पानी पर्न थालेपछि काठमाडौं उपत्यकासहित देशका विभिन्न ठाउँमा धान रोपाईं भएको हो। यस वर्ष सिजनमै पानी परेकाले बाली लगाउने काम सकिएको छ । यस वर्षको मनसुन भित्रिएसँगै किसानहरु खेतिपातिमा जुटेका हुन्। धान रोप्ने समय भइसक्दा पनि रासायनिक मल नआउँदा किसान चिन्तित बनेका छन् । कृषिलाई प्राथमिकता र उत्पादन बढाउने लक्ष्यसहित संसदमा बहस भइरहँदा मल खोज्दै भौतारिनुपरेको किसानको गुनासो छ। तस्बिरमा ललितपुरको श्रीकाली नजिकै धान रोप्दै गरेका किसान तस्बिर : विकेश शाक्य

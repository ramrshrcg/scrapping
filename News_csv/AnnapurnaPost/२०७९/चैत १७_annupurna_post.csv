शीर्षक,विवरण
सत्ता हेरफेरको लाजनीति,"१०४ वर्षे राणाशासन अनि ३० वर्षे पञ्चायती कालरात्रिको अन्त्य हुँदा पनि नेपाली जनताले सन्तोषको सास फेर्न पाएका छैनन्। त्यसको एउटै कारण हो, राजनीतिक व्यवस्था फेरिए पनि अवस्था नफेरिनु। अवस्था नफेरिएको चाहिँ राजनीतिक अस्थिरताले हो। राणापछि बहुदल, फेरि पञ्चायत, पञ्चायतपछि बहुदल र त्यसपछि लोकतन्त्र गरी पटकपटक व्यवस्था फेरिएका छन्, अहँ मुलुकले राजनीतिक स्थायित्व प्राप्त गरेन। २०४६ सालयताको ३३ वर्षमा २८ पटक सरकार प्रमुख फेरिए। यसको मतलब झन्डै बर्सेनि सत्ताको हेरफेर भयो। राजनीति राजनीति नभएर लाजनीतिमा परिणत भयो। राजनीतिक दलको उद्देश्य भनेकै सत्ता प्राप्ति हुनु लोकतन्त्रका लागि भयो। जुन अपसंस्कृति र खुट्टा तानातान अनि सैद्धान्तिक विचलन नेपाली राजनीतिमा छ। साँच्चिकै घृणायोग्य यस कार्यले नेपाली राजनीति लाजनीति भएको छ। प्रजातन्त्रको पुनस्र्थापनापछि जनताको चाहना आर्थिक क्रान्ति थियो। नेपाली कांग्रेसले आमनिर्वाचन २०४८ सालमा बहुमत पनि पाएकै थियो। तर कांग्रेसले आफ्नै सरकार ढलाएनमात्रै, तत्कालीन प्रधानमन्त्री गिरिजाप्रसाद कोइरालाले संसदै विघटन गरे। अनि शान्तिपूर्ण राजनीतिमाथि नै धावा बोल्न चाहने शक्तिको मनोबल बढ्यो। २०५१ को निर्वाचनपछि कसैको बहुमत नआएपछि मिलिजुली सरकार चलाउन नलागी २०४६ सालको जनआन्दोलनमा एकगठ कांग्रेसकम्युनिस्ट द्वन्द्वमा उत्रिए। अनि त २०५२ सालदेखि सशस्त्र द्वन्द्वले फणा उठाइहाल्यो। झन् त्यसमाथि लोकतान्त्रिक दलहरू एकअर्कासँग नमिली पुनर्उत्थानवादी शक्तिलाई उचालेर एकअर्काको सेखी झार्ने उल्टो मतिमा लागे। शेरबहादुर देउवा त पाँच पटक प्रधानमन्त्री भए। गिरिजाप्रसाद कोइरालाले चार पटक देशको बागडोर सम्हाले। ३३ वर्षमा प्रधानमन्त्री बन्ने घुमिफिरी उनैउनै छन्। जनतालाई आशा, भरोसा र विश्वास जगाउनु सट्टा वाक्क दिक्कमात्रै बनाए। देशको मूलनीति राजनीति नै फोहोरी भएपछि जनतामा निराशा छाउनु स्वाभाविक हो। राजनीति नै अस्थिर भएपछि लथालिंग देशको भताभुंग चाला हुने नै भयो। त्यसैले त देशको गति लिन सकेन। अर्थतन्त्र दुर्घटनाको डिलमा छ। शासन, प्रशासन ध्वस्त छ। यो सबैको मूल्य चुकाउन भने जनता नै अभिशप्त छन्। सबैभन्दा ठूलो कुरा सत्ताको नेतृत्व फेरिँदा नेपालमा नीति, नियमहरू पनि फेरिने र सरकार प्रमुखको ध्यान देश र जनतामा भन्दा बढी सत्ता टिकाउनमा केन्द्रित हुनु नै सबैभन्दा ठूलो दुर्भाग्य हो। जब कि कतिपय विकसित देशमा सरकार फेरिरहन्छन् तर प्रणाली फेरिन्न र जनतालाई सरकार फेरिँदा त्यति चासो हुँदैन। हाम्रा दलहरूले भने प्रणाली नबसाल्दा नै यो हविगत भएको हो।"
सत्तालिप्साको सिलसिला,"निर्वाचन सम्पन्न भई नयाँ सरकार बनेको चार महिना बित्यो। तर, राजनीतिक स्थिरता आउन सकेको छैन। अस्थिरताका कारण कुनै दलविशेष र क्षेत्रभन्दा पनि समग्र देशलाई नै बेफाइदा भइरहेको छ। राष्ट्रिय राजनीति सत्ताकै जोडघटाउमा अल्झिएको छ। राजनीतिक दल र त्यसका नेतृत्वले दलगत, व्यक्तिगत स्वार्थभन्दा माथि उठेर काम गर्न सक्नुपर्छ। तर, अहिलेको गतिविधि दल र नेतृत्व देशप्रति इमानदार र जिम्मेवार भएको देखिँदैन। चुनाव जितेकाहरू आफ्नै दलप्रति पनि बफादार देखिएका छैनन्। हरेक दलमा मन्त्री बन्ने होडबाजी चलेको छ। मै प्रधानमन्त्री वा मन्त्री बन्नुपर्छ भन्ने सोच नेताहरूमा हाबी छ। अर्को कुरा दलहरूबीच विश्वासको खडेरी छ। सत्ताका लागि एकले अर्कालाई पछार्ने क्रम चल्दै आएको छ। यी सब कारणले नै राजनीतिक अस्थिरता भएको हो। जबसम्म दलका नेतृत्वले व्यक्तिगत स्वार्थ त्याग्दैनन् तबसम्म यो अस्थिरता रहिरहन्छ। मुख्य दलहरूप्रति जनतामा देखिएको वितृष्णाका कारण निर्वाचनबाट केही नयाँ शक्ति उदाए। तर, तिनका नेतृत्वको सत्तालिप्साले उनीहरू पनि जनतामा उदांगो भइसकेका छन्। जनताले उनीहरूप्रति जुन आशा र भरोसा देखाएका थिए त्यसमा सत्तालिप्साले उनीहरू पनि खरो रूपमा उत्रिने देखिँदैन। प्रमुख दलले पनि आफूलाई सच्याउन खोजेको देखिँदैन। जबकि चुनावी नतिजा जुन किसिमको आयो त्यसको कदर गरेर आफूलाई सच्याउनुपथ्र्यो। देशको विषयमा सोच्ने नेता नै कोही भएनन्। सकेसम्म आफ्ना लागि नभए, आफ्नो दलका लागि मात्रै सोच्ने नेता भएका कारण यो विडम्बनापूर्ण अवस्थामा राजनीति र देश अल्झिएको हो । नेताहरू सुध्रिने छाँट देखिँदैन। अस्थिर राजनीतिकै कारण वीरगन्ज महानगरको विकासदेखि लिएर सम्पूर्ण क्षेत्रमा काम गर्न अप्ठ्यारो भइरहेको छ। किनभने गत आर्थिक वर्ष हामीले संघीय सरकारबाट वित्तीय समानीकरणतर्फ ४८ करोड बजेट पाएका थियौं। तर, अस्थिरताकै कारण होला यो वर्ष १२ करोड कम अर्थात् ३६ करोड मात्रै पाएका छौं। यीलगायत वीरगन्ज मात्र नभई देशभरकै स्थानीय तहलाई काम गर्न गाह्रो भइरहेको छ। अहिले १६ मन्त्रालय प्रधानमन्त्री आफैंले राख्नुभएको छ। मन्त्री नहुँदा कर्मचारीले स्थानीय तहबाट पुगेका विकास निर्माणलगायत फाइलको प्रक्रिया अगाडि बढाउन आनाकानी गर्दै आएको मेरो तितो अनुभव छ। यद्यपि, दलहरूबीच सत्ताको नयाँ समीकरण बनिसकेको छ। अब देशको राजनीतिले नयाँ कोर्ष लिन्छ होला। मुलुकले राजनीतिक निकास पाउँछ होला। अब दलहरूले सत्ताकै लागि राजनीतिक कुस्ती खेल्दैनन् भन्ने अपेक्षा छ। राष्ट्रिय राजनीतिले स्थिरता लिएर सरकारले आफ्नो लय समातेपछि वीरगन्ज महानगरपालिकालाई पनि त्यसले काम गर्न धेरै सहज हुनेछ। मन्त्रालयमा अड्किएका फाइल अगाडि बढ्नेछन्। जसले गर्दा महानगरले पनि कामको रफ्तारलाई अझ तीव्रता दिन पाउनेछ। महानगरको नेतृत्व सम्हालेको १० महिना अवधिमा मैले कुनकुन काम गरेँ त्यो आफैं भन्न चाहन्नँ। वीरगन्जवासी र विभिन्न कामका सिलसिलामा यहाँ पटकपटक आउनेले परिवर्तनको अनुभूति र कामको मूल्यांकन गरिरहेका छन्। मैले मुख्यतः वीरगन्ज सहरको सौन्दर्यकरण, शिक्षा र स्वास्थ्य। यी तीन क्षेत्रलाई प्राथमिकता दिएर काम गरेँ। अहिले पनि ती कामहरू गरिरहेकै छु। सहरको सरसफाइ, बजार र ट्राफिक व्यवस्थापन क्षेत्रमा मेरो ध्यान केन्द्रित छ। यसका साथै वर्षौंदेखि अतिक्रमित सार्वजनिक जग्ग्गा र सम्पदाको खोजी गर्दै महानगरको अधिनमा फर्काउने काम जोडतोडसाथ चलिरहेको छ। महानगरपालिका कार्यालयलाई व्यवस्थित गरी सेवाग्राहीले सहज ढंगले सेवा लिन सक्ने वातावरण बनेको छ। सामुदायिक विद्यालयको भौतिक र शैक्षिक गुणस्तर सुधारमा धेरै काम भएका छन्। महानगरमातहत रहेका स्वास्थ्य संस्थाको सेवालाई अझ व्यवस्थित र प्रभावकारी बनाएका छौं। घण्टाघर चोकस्थित उद्यानको जग्गा, भिस्वाडाँडा र पिपराको नृसिंह मठमा आकर्षक पार्क बनाउने गुरुयोजना तयार पारी त्यसको प्रक्रिया महानगरले अगाडि बढाएको छ। मेनरोड विस्तारको मुद्दा भने अदालतमा विचाराधीन छ। म मेनरोड विस्तार हुनुपर्छ भन्ने मान्यतामा छु। अदालतबाट जे फैसला आउँछ त्यसअनुसार महानगर अघि बढ्नेछ। (सिंह वीरगन्ज महानगरपालिका प्रमुख हुन्।)"
जहाँ भेटियो पुरातात्विक वस्तु,"उदयपुर : उदयपुरको त्रियुगा नगरपालिका३ मोतीगडास्थित त्रियुगा जनता बहुमुखि क्याम्पस परिसरमा एक महिनाअघि पुरातात्विक महत्व बोकेका केही इटा देखिए। जंगलभित्र रहेको क्याम्पस परिसरको सरस्वती मन्दिर र थारु समुदायको मुडकडा मन्दिर (थारु भाषामा मुड भनेको टाउको, गडा भनेको गाडने)सँग जोडिएको ठाउँमा इटा भेटिएपछि उक्त स्थान सबैको कौतुहलको विषय बन्यो। लगत्तै पुरातात्विक विभागलाई मेयर बसन्तकुमार बस्नेतले जानकारी गराए र त्यहाँबाट नगरपालिकाले नै खर्च व्यहोर्ने गरी विशेषज्ञसहितको पाँचजनाको टोली झिकाए। टोलीले सामान्य उत्खननकै क्रममा पुराना ऐतिहासिक अवशेषहरू फेला पार्यो। विशेषज्ञ देवेन्द्रनाथ तिवारीको टोलीले उत्खनन्का क्रममा भेटिएका संरचना र अवशेषहरू हेर्दा पुरानो दरबार वा विशिष्ट व्यक्तिको घर हुन सक्ने अनुमान गरेको छ। यद्यपि यो अनुसन्धानको विषय हो, हामी यसका पुष्ट्याइका आधारहरू खोजिरहेका छौं, तिवारीले भने, अहिले केहि भन्ने अवस्था छैन सामान्य प्रकृति हेर्दा सयौं वर्ष पहिलाको संरचना हुन सक्छ । जमिनमुनि भेटिएका संरचना र तथ्यलाई खोतल्दै जाने र इतिहास केलाउने हो भने केही कुरा पत्ता लगाउन सकिने मेयर बस्नेतले बताए । उनले भने, जमिनमुनि २७ छल (चाङ)सम्म इटा फेला पर्नु केही रहस्य हुन सक्छ। उनले थपे, अब इतिहासकारका लागि यो अध्ययनको विषय हो। फेला परेको पुरातात्विक संरचना नगरको सम्पत्ति भएकाले यसको संरक्षण नगरले नै गर्ने उनको भनाइ छ। विशेषज्ञसहितको टोलीले उत्खनन् गरी अनुसन्धान पश्चात निकालेको तथ्यलाई आधार मानी यसको संरक्षण गर्ने मेयर बस्नेतले बताए। तत्काल उत्खनन् गरेको ठाउँलाई घेरा हालेर सुरक्षित गर्छौं, उनले भने, यसको तथ्य पुष्टि भएलगत्तै इतिहास नमेटिने गरी भौगोलिक अवश्थालाई हेरी संरचना निर्माण गर्छौं। झट्ट हेर्दा धेरै वर्षअघि कसैले इटाको घर बनाएर बसेको देखिन्छ। चारैतिर पुराना इटाले घर बनाएर बसेको हुनु पर्ने सहजै अनुमान गर्न सकिन्छ। तर त्यसको गहिराइमा पुगेर अनुसन्धान गर्ने हो भने नतिजामा केही फेरबदल आउन सक्छ। संरचना नजिक मुडगडा मन्दिर केही वर्षअघि मात्र स्थापना गरिएको छ। मन्दिरभन्दा बाहिर जमिनमुनि ईटाको संरचना भेटिएकाले मन्दिर निर्माणमा केही फेला नपरेको स्थानीय बताउँछन्। मुडगडा मन्दिरका विषयमा थारु समुदायको कथन अनुसार जुवा खेल्ने क्रममा शाही राजा र सरस्वती रानीवीच भएको बाजीमा रानीले जुवा जितेपछि राजाको टाउको काटेर जमिनमुनि गाडिएको थियो। यसैलाई आधार मानेर उक्त ठाउँलाई मुढगडा नामाकरण गरिएको बुढापाका बताउँछन्। अहिले यस ठाउँलाई मोतिगडा भनिन्छ। स्थानीय तथा वडा नं ३ का वडासदस्य कानन चौधरी भन्छन्, वैशाख १ गते सधंैभरी यहीँ मन्दिरमा आएर थारु समुदायले पुजा आराधना गर्छौ, तर फेला परेको इटातर्फ हाम्रो ध्यान गएन। उत्खनन्मा फेला परेका अवशेष हेर्दा लिच्छवि वा गुप्तकालीन कलाशैलीका मूर्तिहरू हुन सक्ने इतिहासकार लेखक तथा पत्रकार कौशल चेम्जोङको अनुमान छ। उनले इशापूर्व पहिलो वा दोस्रो शताब्दीको मन्दिरको अवशेष फेला परेको हुन सक्ने बताए। बीचभागमा इटाको पर्खाल लगाएर दरबार बनाइएको र चारवटै कुनामा सुरक्षाकर्मी बस्ने गरी ईटाकै सुरक्षा पोस्ट निर्माण गरिएको देखिन्छ, प्राविधिक सहायक विराट थापाले भने, अहिले यसै हो भन्न नसकेपनि यसको तथ्य पत्ता लाग्छ, संरचना हेर्दा सुरक्षाकर्मीले घर घेरिएको देखिन्छ। मोतिगडामा टोलीले विभिन्न संरचनाहरूसँगै पुरानो इटाको गाह्रो, पुरानो मुर्तिका टुक्राहरू, पोट्रीको टुक्राहरू फेला पारेको छ। विशेषज्ञ तिवारीले उक्त संचरना र सामाग्रीहरू कुन समयको भन्न सकिने अवस्था नरहेको बताए। फेला परेका केही अवशेषका टुक्राहरूबाट समय कालखण्ड पत्ता नलाग्ने र कसको संरचना कसले प्रयोग गरेको भन्ने बारे अहिले नै एकिन नहुने उनको भनाइ छ। उनले यसलाई पूर्णरुपमा विभागमा लगेर अनुसन्धान गरेपश्चात मात्र यसको समय कालखण्ड भन्न सकिने बताए।"
स्टार्टअप उद्योगीलाई कर्जाको अवसर,"उद्योग विभागले सूचना जारी गरी मापदण्ड पुगेका सबै व्यवसायीलाई कर्जा प्रस्ताव गर्न आह्वान गरेको हो। नवीनतम् ज्ञान, सोच, सीप र क्षमता भएका कर्जा लिन इच्छुक स्टार्टअप उद्यमीले २१ दिनभित्र प्रस्ताव पेस गर्नुपर्छ । काठमाडौं : उद्योग विभागले स्टार्टअप उद्यम कर्जाका लागि परियोजना प्रस्ताव पेस गर्न बिहीबार आह्वान गरेको छ। परियोजना धितोमा २५ लाख रुपैयाँँसम्म कर्जा पाइने भएको हो। विभागका निर्देशक एवं सूचना अधिकारी रमिला भण्डारीका अनुसार पाँच मापदण्ड पूरा गरेका परियोजनाले कर्जा पाउने छन्। कर्जाको ब्याज तीन प्रतिशत र अवधि सात वर्षसम्मको हुनेछ। दर्ता भएको सात वर्ष ननाघेका व्यवसायले मात्रै ऋण पाउनेछन्। चुक्ता पुँजी ५० लाख रुपैयाँँभन्दा कम भएको हुनुपर्छ। कुल आय वार्षिक ५० लाख रुपैयाँँभन्दा बढी नभएको, स्थिर पुँजी (घरजग्गाको मूल्यबाहेक) दुई करोड रुपैयाँँभन्दा बढी नभएको, उद्यममा पूर्णकालीन कामदारको संख्या १० जना बढी नभएको प्रावधान तोकिएको छ। विभागले एक महिनाभित्र प्रस्ताव मूल्यांकन गरेर कर्जाका लागि राष्ट्र बैंकमा पठाउनेछ। पहिलो चरणमा एक सय स्टार्टअपलाई कर्जा प्रवाह गर्न सकिने सूचना अधिकारी भण्डारीले बताइन्। लामो गृहकार्यपछि सरकारले एक महिनाअघि स्टार्टअप व्यवसाय कर्जा प्रवाहसम्बन्धी कार्यविधि जारी गरेको थियो। कार्यविधिअनुसार एक उद्यमीले एकभन्दा बढी प्रस्ताव गर्न पाउँदैन। प्रस्ताव विद्युतीय माध्यमबाट पठाउन सकिन्छ। उद्योग विभागले सूचना जारी गरी मापदण्ड पुगेका सबै व्यवसायीलाई कर्जा प्रस्ताव गर्न आह्वान गरेको हो। नवीनतम् ज्ञान, सोच, सीप र क्षमता भएका कर्जा लिन इच्छुक स्टार्टअप उद्यमीले २१ दिनभित्र प्रस्ताव पेस गर्नुपर्छ । कृषि तथा पशुपन्छी, वन (जडीबुटी, वन पैदावार), पर्यटकीय प्रवद्र्धन तथा मनोरञ्जन र अतिथि सत्कार, विज्ञान, प्रवद्र्धन, सञ्चार तथा सूचना प्रविधिमा आधारित उद्यम तथा व्यवसायले कर्जा पाउनेछन्। मानव स्वास्थ्य सेवा, शिक्षा तथा शिक्षण सिकाइ, यातायात तथा पारवहन सेवा, पूर्वाधार निर्माण, अटोमोबाइल, परम्परागत प्रवद्र्धन, उत्पादन र सेवाप्रवाहको प्रक्रियामा सुधार व्यवसायलाई कर्जा दिइनेछ। नीति तथा अनुसन्धान, घरायसी वा दैनिक जीवनयापनलाई सरल, सहज र सुरक्षित बनाउन सहयोग पुग्ने, खाद्य उत्पादन तथा प्रशोधन, फोहोरमैला व्यवस्थापन तथा वातावरणसँग सम्बन्धितले पनि कर्जा पाउनेछन्। कुनै वस्तु वा सेवाको उत्पादन वा वितरण प्रक्रियामा उपभोक्ताले भोग्दै आएको समस्यालाई समाधान गर्न सूचना प्रवद्र्धनको उपयोग एवं सिर्जनशील सोचको प्रयोगको कार्य भएको हुनुपर्छ। उद्यमले वार्षिक रूपमा गर्र्ने कुल खर्चको कम्तीमा पाँच प्रतिशत उत्पादन विकास, बजार विकास एवं अनुसन्धान र विकासमा खर्च गरेको हुनुपर्छ। उद्यमको बौद्धिक सम्पत्तिको पेटेन्ट वा डिजाइन वा सफ्टवेयर दर्ता भएको वा पेटेन्ट वा डिजाइन वा सफ्टवेयर दर्ता गर्न योग्य रहेको हुनुपर्ने प्रावधान छ। नेपालमा दर्ता नभएको, सूचना प्रवद्र्धन एवं नवीनतम् सोचको प्रयोग नगरी वस्तु वा सेवा विदेशबाट आयात गरिएको, विद्यमान कम्पनी वा व्यवसायलाई टुक्र्याएर बनाइएको वा सहायक कम्पनी वा फर्मको रूपमा काम गरेको, कर्जा सूचना केन्द्रमा कालोसूचीमा परेको वा त्यस्तो व्यक्तिबाट सञ्चालन भएको भए कर्जा पाउने छैनन्। कर प्रयोजनार्थाका लागि स्थायी लेखा नम्बर नलिएको, होल्डिङ कम्पनीको रूपमा औद्योगिक व्यवसाय ऐन, २०७६ बमोजिम मझौला वा ठूला उद्योगको वर्गीकरणमा पर्ने उद्यम, प्रचलित कानुनले प्रतिबन्ध लगाएका अन्य विषयका उद्यमले पनि कर्जा पाउने छैनन्। उद्योग वाणिज्य तथा आपूर्ति मन्त्रालयले स्टार्टअप कर्जा कोष स्थापनाका लागि समयसमयमा रकम नेपाल राष्ट्र बैंकलाई उपलब्ध गराउनेछ। बैंकले छुट्टै खाता खोली कोषको रूपमा प्रयोग गर्नेछ। यस्तो कर्जा प्रवाह गर्नका लागि बैंकले बैंक तोक्नेछ। बैंकले कर्जा प्रवाह गर्दा कर्जा तथा निक्षेपको सुरक्षण गर्नुपर्छ। त्यसका लागि लाग्ने शुल्क राष्ट्र बैंकबाट माग्नुपर्छ। बैंकले जिरो दशमलव एक प्रतिशतसम्म सेवाशुल्क र कर्जा उठाउने कार्यका लागि प्रोत्साहनस्वरूप जिरो दशमलव पाँच प्रतिशत शुल्क लिन पाउने व्यवस्था गरिएको छ। उद्योग विभागका महानिर्देशकको संयोजकत्वमा उद्यम कार्यान्वयन समिति गठन हुने कार्यविधिमा उल्लेख छ। सरकारी निकायबाहेक उद्योग वाणिज्य महासंघका स्टार्टअप हेर्ने प्रतिनिधि, लगानीकर्ता, स्टार्टअप क्षेत्रका विज्ञलाई समितिले बैठकमा बोलाउन सक्नेछ। समितिले स्टार्टअप उद्यमको अनुगमन गर्ने, गराउनेलगायतका काम गर्नेछ।"
अतिक्रमित जग्गा फिर्ता लिन उपमहानगरलाई सकस,"दाङ : तुलसीपुर उपमहानगरपालिकालाई आफ्नो नाममा दर्ता श्रेस्ता रहेको जग्गा फिर्ता गराउन सकस परेको छ। लामो समयदेखि नगरको जग्गा बिचौलियामार्फत अतिक्रमण भइरहेको छ। उपमहानगरपालिको जग्गामा अतिक्रमण गरी बनाइएका संरचना हटाउन र अतिक्रमण क्षेत्र खाली गराउन पटकपटक नगरको सूचना जारी गरेर निर्देशन दिइरहेको छ। तर, त्यसको कार्यान्वयनमा भने नगर अघि बढ्न सकेको छैन। तर, जग्गा फिर्ता गराउन उपमहानगरपालिकालाई फलामको च्युरा चपाएजस्तै भएको छ। पछिल्लो समयमा जग्गा खाली गर्न उपमहानगरपालिकाले कात्तिक ३ गते ३५ दिने सूचना जारी गरेको थियो। त्यो पनि अहिले कार्यान्वयन भएको छैन। लामो समयदेखि सूचना जारी भइरहे पनि न सम्बन्धित घरधनीले जग्गा खाली गरेका छन् न त स्वयं उपमहानगरपालिकाले नै अतिक्रमित जग्गा फिर्ता गर्न सकेको छ। उपमहानगरपालिकाले गत कात्तिक ३ गते ३५ दिनभित्र जग्गा खाली गरिदिन सूचना जारी गरेको हो। नगरले सूचना जारी गरेको सूचनामा निर्धारित समयमा जग्गा खाली नगरिए नगर आफैंले जग्गा खाली गराउने चेतावनी दिएको थियो। तर नगरको सूचना अहिलेसम्म कागजमै सीमित रहेको छ। पछिल्लोपटक गत भदौ १७ मा नगरकार्यपालिकाको तेस्रो बैठकबाट पारित निर्णय कार्यान्वयन गराउन उपमहानगरपालिकाले ढिलाइ गरेपछि धेरै नागरिकले कार्यान्वयन हुनेमा आशंका गरेका छन्। नगरले यसअघि निवर्तमान घनश्याम पाण्डेको कार्यकालमा पनि नगरको जग्गा फिर्ता गराउने धेरै कोसिस गरेर सार्वजनिक सूचना प्रकासन भएको छ। त्यति बेला पनि सूचना प्रकाशन बाहेकको कार्यान्वयनको काम हुन सकेन। निवर्तमान नगरप्रमुख पाण्डेको पालामा तुलसीपुरको नयाँ बसपार्कको उत्तरतर्फ पिपलबोट नजिकमा केही संरचना भत्काउँदा सडक फराकिलो बने पनि पछि त्यो काम पनि रोकिएको थियो। तत्कालिन समयमा केहि संरचना हटेपनि पुरै संरचना खाली गर्ने काम रोकिएको हो। संयोगवस अहिले पनि नेकपा एमालेबाटै निर्वाचित नगरप्रमुख टिकाराम खड्का छन्। उनले उपमहानगरको जग्गामा बनेका संरचना हटाउन कार्यपालिकाबाटै निर्णय गरेका छन्। तर, कार्यान्वयनमा ल्याउन सकेका छैनन्। नगरले आफैंले गरेको निर्णय कहिले कार्यान्वयन हुन्छ भन्दै सामाजिक सञ्जालदेखि चौतारीसम्म चासो छ तर नगरले अहिलेसम्म कुनै एक्सन लिन सकेको भने छैन। सुकुमबासीका नाममा उपमहानगरपालिको जग्गामा ठूलाठूला संरचना ठडिएका छन्। ती संरचना हटाउन सम्बन्धित व्यक्तिको अटेरी देखिएको छ। उपमहानगरपालिकाको सूनालाई बेवास्ता गरेर नगरको जग्गामा बनेका संरचना हटाउन उनीहरूले अटेरी गर्दा पनि नगरले परिणाम देखिने गरी काम गर्न सकेको छैन। स्थानीय सरकारको जग्गा अतिक्रमण गरी भवन निर्माण गरेका बजार क्षेत्रका ठुला व्यवसायीसमेत रहेका छन्। तुलसीपुर उपमहानगरको कित्ता नम्बर ८१२ को जग्गामा व्यक्तिले तीनवटा आरसीसीयुक्त भवन छन्। यस्तै नगरकै कित्ता नं ५४५ को तीन कट्ठा जग्गामा आरसीसी भवन छन्। कित्ता नं ५४४ मा पर्ने एक बिगाह १० कट्ठा १४ धुर जग्गामध्ये तुलसीपुर उपमहानगरपालिकाले १० कट्ठा मात्रै भोगचलन गरेको छ। बाँकी एक बिगाह १४ धुर व्यक्तिले कब्जा गरी पक्की भवन निर्माण गरेका छन्। त्यसैगरी कित्ता नम्बर ५४६ को ११ कट्ठा, कित्ता नं ८१२ को १० कट्ठासमेत अतिक्रमणमा परेको छ। त्यस्तै कित्ता नं ४९९३ को ५३५६५ दशमलव ६९ वर्गमिटर जग्गा पनि अतिक्रमणमा परेको छ। उपमहानगरपालिकाले अतिक्रमण भएको जग्गा खाली गराउन सूचना जारी गर्ने गरेको छ। सूचना प्रकाशन हुने भए पनि अतिक्रमित जग्गा खाली भएको छैन। नगरका नाममा दर्ता श्रेस्ता भएको जग्गामा बनेका संरचना हटाउने निर्णय भइसकेकाले कुनै पनि बेला हटाउन सकिने प्रवक्ता माधव वलीले बताए।"
एसईईमा ३५ प्रतिशतभन्दा कम ल्याउनेलाई ननग्रेडमा राख्छौं,"प्रस्तुति : ममता थापा यसपटकको एसईई विगतको तुलनामा कसरी फरक छ ? प्रदेशले आफूअन्तर्गतका जिल्लाहरूका परीक्षा व्यवस्थापन समितिका अध्यक्षहरूलाई बोलाएर परीक्षालाई व्यवस्थापन गर्ने काम गरेको छ। मधेस प्रदेशले सबै पमुख जिल्ला अधिकारीलाई बैठक गर्यो। अरू प्रदेशहरूले पनि भौतिक तथा भर्चुअलमार्फत परीक्षा व्यवस्थापनबारे छलफल गरेर काम गरेको छ। विशेष गरी शिक्षण सिकाइ र परीक्षालाई जोडेर कसरी राम्रो पार्न सकिन्छ भनेर प्रदेशले मेहनत गरेको छ। यस्तै, जिल्ला परीक्षा समन्वय समितिहरूले पनि स्थानीय पालीकाहरूसँग समन्वय गरेर यसअन्तर्गत रहेका परीक्षा केन्द्रहरूलाई विश्वसनीय, मर्यादित र व्यवस्थित गराउन अनुरोध गरेको छ। यसपटक विशेष गरेर केन्द्रदेखि प्रदेश, जिल्ला र पालिकासम्मको सहकार्यमा व्यवस्थापनको काम भएको छ। परीक्षामा संलग्न हुने शिक्षकहरू, परीक्षा केन्द्राध्यक्षहरू, प्रश्नपत्र एक ठाउँबाट अर्को ठाउँमा लैजाने सुरक्षा निकायलगायतका काम व्यवस्थित रूपमा भएका छन्। यसैले, परीक्षा केन्द्रमा विद्यार्थीले सहज रूपमा परीक्षा दिने वातावरण तय भएको छ। परीक्षालाई ठूलो हाउगुजी बनाउनु हुँदैन। यसलाई अरू कक्षाको परीक्षा जस्तो सामान्य बनाइनुपर्छ। परीक्षा व्यवस्थापन मात्रै होइन माध्यमिक तहको परीक्षा नै प्रदेश सरकारले लिनुपर्ने भन्ने छ नि होइन ? अहिले परीक्षा सञ्चालनका लागि व्यवस्थापकीय पाटो प्रदेशले गरेको छ। तर, प्रदेशमा बोर्ड बनेको छैन। प्रदेशलाई खास केन्द्रबाट प्रश्नपत्र निर्माण र पुर्याउने काम गर्छ। यसबाहेकका काम प्रदेशले गर्छ। नीतिगत रूपबाट प्रादेशिक बोर्ड बनाउने भनिएको छ। कानुनी हिसाबले ऐनमा यो व्यवस्था भएपछि प्रदेश बोर्डहरू बन्नेछन्। तर, कानुनमा व्यवस्था नहुन्जेलका लागि सो परीक्षाको आधिकारिक अर्थात् प्रमाणपत्र वितरण गर्नेलगायतका काम कानुनः राष्ट्रिय परीक्षा बोर्डलाई नै छ। यसपटकको प्रश्नपत्रमा केके सुधार भयो ? पाठ्यक्रमले दिएको ३ किसिमको विशिष्टीकरण तालिका छ। सोही आधारमा प्रश्नपत्रमा सुधार गरिरहेका छौं। यसपटक पनि सुधार गरेका छौं। पुरानो शैलीमा अर्थात् ज्ञान मात्रै नभई ज्ञानको बुझाइ र यसलाई व्यवहारमा कसरी लागू गरेको छ र क्षमता कस्तो छ ? भन्ने आधारमा पठनपाठन भइरहेको छ। सोही आधारमा रहेर प्रश्नपत्रलाई तयार गरिएको छ। विद्यार्थीले केवल घोकेर मात्रै उत्तर दिने नभई विद्यार्थीको योग्यतामा ज्ञान, बुझाइ र प्रयोग तथा उच्च क्षमतालाई पनि नाप्ने गरी प्रश्नपत्रमा गत वर्षदेखि विस्तारै परिवर्तन गर्दैछौं। प्रश्नपत्र र परीक्षा सञ्चालन व्यवस्थापनमा क्रमशः सुधार गर्दै जाने हो। साथै, हामीले उत्तरपुस्तिका परीक्षण, सम्परीक्षणमा सुधार गर्दै जाने र समग्र परीक्षा प्रणालीलाई सुधार गर्दै जाने हो। पाठ्यक्रमकै उद्देश्यअनुसार प्रश्नपत्र आउने भन्नुभयो। खासमा पाठ्यक्रमलाई कि कोर्षलाई समेट्ने खालका प्रश्नपत्र छन् ? पाठ्यक्रमलाई नै मुख्य आधार बनाएर प्रश्नपत्र निर्माण हुन्छ। शिक्षकहरूले पनि पाठ्यक्रमकै आधारमा पठनपाठन गर्ने हो। पाठ्यक्रमकै आधारमा पाठ्यपुस्तक पनि बनिरहेको छ। बोर्डले स्तरीकृत परीक्षामा जोड दिने भन्दै आएको छ। यसो गर्नु भनेको पहिलाको प्रश्नको सोधाइ नै त्रुटिपूर्ण भएको भन्ने हो त ? स्तरीकृत परीक्षा भनेको छुट्टै कुरा होइन। यो भनेको परीक्षाको प्रश्नपत्र निर्माणदेखि परीक्षा सञ्चालन व्यवस्थापन र उत्तरपुस्तिका परीक्षणमा सुधार गर्दै जाने हो। त्यसलाई स्तरीय बनाउँदै जाने भनेको हरेक पाठ्यक्रममा राखेको उद्देश्यहरू पूरा गर्न प्रश्नपत्रहरूले ती उद्देश्य पूरा गर्ने गरी प्रश्नपत्र निर्माण गर्न खोजिएको हो। प्रश्नपत्र निर्माणमा खासगरी ज्ञान पक्ष मात्रै होइन। अहिलेसम्मका प्रश्नपत्रमा विद्यार्थीको ज्ञान मात्रै नापिरहेका थियौं। अब बोध, प्रयोग र उच्च क्षमताको समेत मूल्यांकन गर्छौं। त्यसको काम स्तरीकृत परीक्षामार्फत गरिने हो। यसले परीक्षा सरलीकरण गररे कक्षाकोठालाई पनि सुधार गर्न सकिन्छ। विद्यार्थीको ज्ञान, बोध, सिकाइको प्रयोग र उच्च क्षमताको समेत मूल्यांकन गर्नेगरी स्तरीकृत परीक्षा लिने खोजेको हो। यसअघिका परीक्षामा विद्यार्थीको ज्ञान मात्रै मूल्यांकन हुँदै आएकोमा अब भने समग्र क्षमताको मूल्यांकन गर्न लागेको हो। यसलाई क्रमश सुधार गर्दै लान्छौं। यसपटक पनि प्रश्नपत्र निर्माण गर्ने शिक्षकहरूले यो कुरालाई विचार गरेका छन् भन्ने लागेको छ। स्तरीकृत परीक्षा ठ्याक्कै कस्तो खालको मोडल हो ? यसलाई भर्खर सुधार गर्दैछौं। कक्षा ८ मा अबको शैक्षिक सत्रदेखि नयाँ पाठ्यक्रम लागू हुन्छ। त्यसैले पनि यसका लागि शिक्षकहरूलाई तालिम दिएका छौं। शिक्षकहरूलाई तालिम दिएर आगामी वर्षको परीक्षाबाट प्रश्नपत्र निर्माणको प्रक्रिया स्तरीकृत गर्न खोज्दै छौं। यस्तै, कक्षा १२ को केही विषयका प्रश्नपत्रका मोडलहरू आजभोलिमै सार्वजनिक गर्दैछौं। यसमा पनि प्रश्नपत्रको नयाँ मोडल अर्थात् स्तरीकृत खालका हुन्छन्। कक्षा १० को प्रश्नपत्र यो वर्ष पुरानो पाठ्यक्रमको अन्तिम वर्ष हो। आगामी दिनमा कक्षा १० को पाठ्यक्रमक परिवर्तन हुँदैछ। यसैले आगामी दिनमा सोबमोजिम विशेष गरेर पालिकाअनुसारको प्रश्नपत्र निर्माण गरेर परीक्षा योजना छ। कक्षा ८, १० र १२ लाई केन्द्रित गर्नेगरी शिक्षकलाई तालिम दिएका छौं। तालिमप्राप्त शिक्षकहरूले प्रश्नपत्र निर्माण गर्ने र यस्ता प्रश्नका आधारमा क्लासरुम डेलीभरि र परीक्षामा पनि त्यस्तै किसिमको प्रश्न सोध्ने मोडालिटीका साथ तयारी भइरहेको छ। नयाँ शैक्षिक सत्र सुरु भएपछि स्थानीय पालिकासम्म कार्यशाला सञ्चालन गरिनेछ। बोर्डले प्राविधिक सहायता दिने काम गर्छ र यसको नेतृत्व गर्ने काम स्थानीय सरकारले गर्छ। परीक्षा प्रणाली ३ घण्टामै आधारित देखिन्छ। विद्यार्थीको ७५ प्रतिशत बाह्य परीक्षा र २५ प्रतिशत आन्तरिक मूल्यांकनबाट गरिन्छ। लेखेकै भरमा मूल्यांकन गर्नु उचित हुन्छ ? विगतको पाठ्यक्रमभन्दा २०७६को पाठ्यक्रम आइसकेपछि कक्षा १ देखि ३ सम्मको एकीकृत पाठ्यक्रम छ। यसले विद्यार्थीलाई आन्तरिक मूल्यांकनको आधारमा मात्रै माथि लैजाने भन्ने छ। हिजोका दिनमा यो तहमा पनि ३ घण्टाको परीक्षा लिएर मूल्यांकन गरिन्थ्यो। तर, अहिले यसमा परिवर्तन भएको छ। कक्षा ४ देखि ८ सम्म ५० प्रतिशतसम्मको आन्तरिक मूल्यांकन र ५० प्रतिशतको बाह्य मूल्यांकन गरिन्छ। यो पनि हिजोको परिस्थितिमा परिवर्तन भयो। अहिले ९ देखि १२ कक्षासम्म २५ प्रतिशत आन्तरिक मूल्यांकन र ७५ प्रतिशत बाह्य परीक्षाबाट गरिरहेका छौं। यसर्थ हिजोभन्दा अहिले परिवर्तन आइरहेकाले क्रमश सुधार गर्नुपर्छ। कक्षाकोठाभित्रको मूल्यांकनलाई व्यवस्थित बनाउन आवश्यक छ। परीक्षाको नीतिगत सुधारमा अबको योजना के छ ? अहिले अंक प्रणालीबाट ग्रेडिङ प्रणालीमा गएका छौं। ग्रेडिङ प्रणालीमा पनि अब ३५ प्रतिशतभन्दा तल हुने विद्यार्थीहरू ननग्रेड हुन्छन् भन्ने छ। अब ग्रेडिङ प्रणालीलाई कक्षा १ देखि नै लागू गर्ने र शिक्षकहरूले यो प्रणाली के हो कसरी अंक दिनेलगायतबारे शिक्षकलाई तालिम दिनुपर्छ। परीक्षा प्रणालीलाई स्तरीकृत परीक्षामा परिणत गर्ने नीतिगत व्यवस्था नै भएका कारण यसतर्फ लाग्न खोजेका छौं। अब परीक्षालाई कक्षाकोठासँग जोड्ने हो किनभने परीक्षा र पाठ्यक्रम एउटै सिक्का दुई पाटा हुन्। साँच्चै परीक्षालाई सुधार गर्यौं भने शिक्षण सिकाइलाई पनि सुधार गर्न सक्छौं भन्ने हो। ग्रेडिङ प्रणालीले विद्यार्थीको सृजनशीलता घट्यो भन्ने पनि छ नि ? ग्रेडिङ प्रणालीले विद्यार्थीको सृजनशीलता घटेको छैन। ग्रेडिङ कसरी दिने अर्थात् मूल्यांकन कसरी गर्ने भन्ने कुरामा शिक्षकहरूलाई हामीले अझै सिकाउन सकेनौं। यसैले शिक्षकहरूले विद्यार्थीहरूको मूल्यांकन आन्तरिक रूपबाट विस्तार गर्दै गए। कुन ग्रेडको विद्यार्थी हो भनेर शिक्षकले सिक्न आवश्यक छ। यसैले सृजनशीलतामा त झन् कुन रेन्जमा विद्यार्थी पर्छ भन्ने नै हो। विद्यार्थीको सृजनशीलताको एक्जाक्ट अंक दिन सकिँदैन। त्यसैले यसलाई निश्चित रेन्चमा दिनुपर्छ भन्ने सिद्धान्तका आधारमा ग्रेडिङ प्रणाली सुरु भएको हो। यसले विद्यार्थीको योग्यतालाई घटाएको छैन। विगतमा जसरी पनि पास भइन्छ भन्ने प्रवृत्ति उठेको हो। त्यसकारण पनि यसलाई समीक्षा गरेर ग्रेडिङमा लगेर ३५ प्रतिशतभन्दा कम आउनेलाई ननग्रेडिङमा राखिएको हो। यो प्रणालीले विद्यार्थीहरूलाई वास्तवमा ननग्रेडबाट जोगिनुपर्छ भन्ने भान हुने भएकाले उनीहरूलाई पढ्नेतर्फ प्रेरित गर्छ। यसर्थ, अहिलेको ग्रेडिङ प्रणाली वैज्ञानिक हिसाबबाट ल्याइएको हो। यसले विद्यार्थीलाई पढ्न पनि प्रोत्साहन गर्छ।"
"रोजा मन्त्रालयमा हानथाप, पार्टीमा मिलाउन सकस","काठमाडौं : सत्ता गठबन्धनमा मन्त्रालय भागबन्डा नमिल्दा बिहीबार पनि मन्त्रिपरिषद् विस्तार हुन सकेन। प्रधानमन्त्री पुष्पकमल दाहाल प्रचण्डले दिनभरजसो नेताहरूसँग छलफल गरे पनि सहमति जुट्न नसकेको नेताहरू बताउँछन्। मन्त्रालय नटुंगिँदा पार्टीहरूले मन्त्रीमा नाम पनि सिफारिस गरेका छैनन्। कांग्रेसको आन्तरिक लफडा पनि सुल्झिएको छैन। कांग्रेसले आठ मन्त्रालय पाउने मोटामोटी तय भए पनि उपसभापति पूर्णबहादुर खड्कालेलिने मन्त्रालय टुंगिन सकेको छैन। उनले गृह मन्त्रालयमा दाबी गरिरहेका छन्। तर, माओवादीले गृह आफैं राखेर कांग्रेसलाई अर्थ प्रस्ताव गरेको छ। खड्काले त्यसमा रुचि नदेखाएपछि डा प्रकाशशरण महत अर्थमन्त्री बन्ने निश्चितजस्तै भएको कांग्रेस नेता बताउँछन्। खड्काले रक्षा लिने कि परराष्ट्र भन्नेमा टुंगो लागेको छैन। प्रधानमन्त्री दाहालले कांग्रेस सभापति शेरबहादुर देउवा र खड्कासँग बिहीबार साँझ गरेको छलफल निष्कर्षमा पुग्न सकेन। माओवादीमा पनि गृहको नेतृत्व कसले गर्ने भन्ने विवाद देखिएको छ। भौतिक पूर्वाधार तथा यातायात मन्त्रालय एकीकृत समाजवादीको भागमा परेपछि उपप्रधानमन्त्री नारायणकाजी श्रेष्ठले गृहमा दाबी गरेका छन्। तर, केही नेताले शक्ति बस्नेतलाई गृहमन्त्री बनाउनुपर्ने दबाब प्रधानमन्त्रीलाई दिइरहेको स्रोतले बतायो। गठबन्धनका नेताले बुधबार नै भागबन्डा सकिएको र बिहीबार मन्त्रिपरिषद् विस्तार हुने दाबी गरेका थिए। कांग्रेस ८, माओवादी प्रधानमन्त्रीसहित ५, जसपा र एकीकृत समाजवादी २२, जनमत १, नागरिक उन्मुक्ति १, लोसपा १, आमजनता (प्रभु साह) १, नेसपा (बाबुराम) १ मन्त्री लिने सहमति बुधबार भएको थियो। तर, कुनकुन मन्त्रालय कसले लिने भन्ने टुंगिएको थिएन। बालुवाटार स्रोतका अनुसार एउटै मन्त्रालयमा तीन पार्टीले दाबी गरेका छन्। कांग्रेसमा डा शेखर कोइराला समूहले आफ्नो समूहलाई तीन मन्त्रालय दिनुपर्ने दाबी गरेको छ। सभापति देउवा कोइराला समूहका २ जनालाई मात्रै मन्त्री बनाउने पक्षमा छन्। उपसभापति खड्काको नेतृत्वमा सरकारमा सहभागी हुन लागेको कांग्रेसले अर्थ, परराष्ट्र, रक्षा, सहरी विकास, संघीय मामिला तथा सामान्य प्रशासन, स्वास्थ्य तथा जनसंख्या, कानुन, न्याय तथा संसदीय मामिला मन्त्रालय, भूमि व्यवस्था, सहकारी तथा गरिबी निवारण मन्त्रालय पाउने देखिएको छ। कांग्रेसबाट खड्काको नेतृत्वमा डा महत, एनपी साउद, धनराज गुरुङ, मोहन बस्नेत, डिगबहादुर लिम्बू, सीता गुरुङ, रमेश रिजाल मन्त्री बन्ने चर्चा छ। कांग्रेसका प्रमुख सचेतक रमेश लेखकले सरकार विस्तारको विषयमा आफूलाई जानकारी नभएको बताए। म बैठकमा थिइनँ। सिंहदरबारतिरै थिएँ। त्यसैले मलाई सरकार विस्तारको विषयमा जानकारी छैन, उनले भने। माओवादीमा पनि नेता व्यवस्थापनमा समस्या छ। हाल प्रधानमन्त्रीसहित भौतिक पूर्वाधार तथा यातायात, संस्कृति, पर्यटन तथा नागरिक उड्डयन, संघीय मामिला तथा सामान्य प्रशासन मन्त्रालय उक्त पार्टीको भागमा छ। उपप्रधान एवं भौतिक पूर्वाधारमन्त्री श्रेष्ठले गृहमन्त्री दाबी गरेका छन्। उपमहासचिव शक्ति बस्नेत र वर्षमान पुनको पनि दाबी गृहमा छ। पुन बिरामी भएर चीनमा उपचाररत छन्। पार्टीभित्रका आफू निकट बस्नेत, पुन र जनार्दन शर्मा तिनै जनालाई बाहिर राखेर कसरी अघि बढ्ने भन्ने समस्या दाहाललाई छ। सामान्य प्रशासन मन्त्रालय कांग्रेसले पाउने भएपछि हालका मन्त्री अमनलाल मोदीलाई कहाँ व्यवस्थापन गर्ने भन्ने अर्को समस्या प्रधानमन्त्रीसँग छ। तत्काल माओवादीले नयाँ व्यक्ति मन्त्रीका रूपमा भने नपठाउने स्रोतको दाबी छ। माओवादीले गृह, सञ्चार तथा सूचना प्रविधि, ऊर्जा, जलस्रोत तथा सिँचाइ, संस्कृति, पर्यटन तथा नागरिक उड्डयनलगायत पाउने छ। माओवादी महासचिव देव गुरुङले निर्णय भइसकेकाले कार्यान्वयन हुन मात्रै बाँकी रहेको दाबी गरे। निर्णय भइसकेको छ। कार्यान्वयन हुन मात्रै बाँकी छ। निर्णय भइसकेपछि कार्यान्वयन त भइहाल्छ नि !, उनले भने। एकीकृत समाजवादीको भागमा भौतिक र शिक्षा मन्त्रालय परेको थियो। तर, प्रधानमन्त्री दाहालले शिक्षाको सट्टा वन मन्त्रालयको प्रस्ताव गरेपछि एकीकृत समाजवादी पनि रुष्ट छ। वन लिनुपर्ने भए अर्को एक मन्त्रालय चाहिने एकीकृत समाजवादीको भनाइ छ। एकीकृत समाजवादीका उपमहासचिव एवं प्रवक्ता जगन्नाथ खतिवडाले आफ्नो पार्टीबाट मन्त्री बन्ने विषयमा विवाद नरहेको बताए। हामी थप एक मन्त्रालयका लागि लड्दै छौं, खतिवडाले भने, मन्त्रीमा को जाने भन्ने विषयमा पार्टीभित्र कुनै समस्या छैन। उनका अनुसार पार्टीका उपाध्यक्ष बेदुराम भुसालको नेतृत्वमा उपमहासचिव प्रकाश ज्वाला मन्त्री बन्ने तय एकीकृत समाजवादीले गरेको छ। जसपाले पनि भौतिकमा दाबी गरिरहेको छ। भौतिक नभए शिक्षामा उसको दाबी छ। प्रधानमन्त्रीले जसपालाई कृषि तथा पशुपन्छी विकास मन्त्रालयको प्रस्ताव गरेका छन्। नेपाल समाजवादी पार्टीले खानेपानी, जनमतले उद्योग, वाणिज्य तथा आपूर्ति, नागरिक उन्मुक्तिले युवा तथा खेलकुद, लोसपाले श्रम मन्त्रालय पाउने समझदारी भएको जनाइएको छ। प्रधानमन्त्री दाहालले दोस्रोपटक विश्वासको मत लिएको १० दिन गुज्रिसकेको छ। प्रधानमन्त्री बनेको ३ महिना बितिसक्दा पनि दाहालले सरकारलाई पूर्णता दिन सकेका छैनन्। उनले १६ वटा मन्त्रालय समालिरहेका छन्।"
गाउँमै साबुन उद्योग,"पाँचथर : पाँचथरको दुर्गम मानिएको फालेलुङ गाउँपालिका३ ताङ्लेपाका २८ वर्षीय एक युवकले गाउँमै साबुन उद्योग खोलेका छन्। विदेशबाट फर्किएपछि प्रयास केरुङले फालेलुङ साबुन उद्योग सञ्चालनमा ल्याएका हुन्। युवाहरूलाई उद्यमशील बनाउने उद्देश्यले उद्योग सञ्चालनमा ल्याएको उनले सुनाए। केरुङले २५ लाख रुपैयाँको लगानीमा उद्योग सञ्चालन गरेर लुगा धुने साबुन उत्पादन सुरु गरेका हुन्। साबुन उत्पादनका लागि चाहिले कच्चा पदार्थ विराटनगरबाट ल्याउने गरेको उनले सुनाए। उद्योगबाट दैनिक दुई सय साबुन उत्पादन गर्न सकिन्छ, केरुङले भने साबुन खपतको अवस्थालाई हेरेर उत्पादन गरिरहेको छु। उद्योगबाट २५० ग्रामको साबुन उत्पादन भइरहेको छ। उनले उत्पादन गरेको साबुन प्रतिगोटा ३५ रुपैयाँले बेच्ने गरेको सुनाए। यही साबुन व्यापारीले ४५ रुपैयाँसम्ममा बिक्री गर्छन्, केरुङले भने। मलेसियामा पाँच वर्ष बिताएर स्वदेश फर्किपछि उनले उद्योग सञ्चालन गरेका हुन्। विदेशमा कमाएको पैसा र सीप उद्योग सञ्चालनका लागि खर्चिएको उनको भनाइ छ। विदेशमा सिकेको सीपबाट उद्योग सञ्चालनमा ल्याएको छु, केरुङले भने उता सिकेको सीप र युट्युब हेरेर साबुन उत्पादन गर्न थालेको हो। युवाहरूलाई उद्यमशील बनाउने उद्देश्य रहेको उनले सुनाए। विदेशको कमाइ अन्यत्र पनि लगानी गर्न सक्थें, केरुङले भने गाउँमै उद्यम गरेर आयआर्जन गर्नुपर्छ भनेर उद्योग खोलेको हो। उत्पादित साबुन बजारीकरणका लागि स्थानीय सरकारले सहयोग गरिदिनु पर्नेे उनको अपेक्षा छ। ग्रामीण क्षेत्रमा उद्योग सञ्चालनमा ल्याएको छु, उनले भने, यहाँबाट उत्पादित साबुन खपत गराउनका लागि स्थानीय सरकारले पहल गरिदिनुपर्छ। पालिकामै उत्पादन गरिएको साबुन प्रयोग गरिदिन केरुङले स्थानीयसँग पनि आग्रह गरेका छन्।"
मिटरब्याज पीडितसँग वार्ता,"काठमाडौं : मिटरब्याज पीडितहरूको माग सम्बोधनका लागि सिंहदरबारमा वार्ता सुरु भएको छ। मिटरब्याज पीडित संघर्ष समितिका अध्यक्ष मनोजकुमार पासमानले सरकारी वार्ता टोलीकी संयोजक सहसचिव रुद्रादेवी शर्मा १० बुँदे मागपत्र बुझाएका छन्। सिंहदबारमा सम्पन्न पहिलो चरणको वार्ता सकारात्मक भएको संयोजक पासमानले बताए। पीडितहरूले समस्या समाधान गर्न अधिकार सम्पन्न उच्चस्तरीय आयोगको गठन गर्न सरकारसँग माग राखेका छन्। तमसुक व्यवस्था खारिज गर्नुपर्ने, मिटरब्याज पीडतहरूको पक्षमा कानुन निर्माण गर्नुपर्ने, सुदखोरहरूको सम्पत्ति छानबिन गर्नुपर्ने माग पीडितहरूले सरकार समक्ष राखेका छन्। साहुहरूले हडपेको जग्गा पीडितलाई फिर्ता गर्नुपर्ने, पीडक साहुकारमाथि सहज ढंगले मुद्दा दर्ता गर्न पाउनुपर्नेलगायत अदालतले पीडितहरूलाई जारी गरेको पक्राउ पूर्जी सरकारले समस्याको छानबिन नगरेसम्म कार्यान्वयन रोक्नुपर्ने माग पूरा गर्न सरकारलाई आग्रह गरेको छ। त्यसैगरी, नक्कली तमसुकको आधारमा जेल चलाउन भएका पीडितहरूलाई क्षतिपूर्तिसहित ससम्मान रिहा गर्नुपर्ने, बैंकबाट ऋण सहज र सरल व्यवस्था गर्नुपर्ने, वैदेशिक रोजगारमा जान चाहने युवाका लागि सरकारको ग्यारेन्टीमा बैंकबाट सरल र सहज कर्जाको व्यवस्था गर्नुपर्ने उनीहरूको माग छ। कानुन निर्माण गरी राजपत्रमा प्रकाशित नगरेसम्म र अधिकार सम्पन्न आयोग गठन नगरेसम्म आन्दोलन जारी संघर्ष समितिका अध्यक्ष पासमानले बताए। पीडितहरूले आज दिनभरि बानेश्वरको सकडमा धार्ना बसेर नाराजुलुस गर्दै आन्दोलनको निरन्तरता दिएका छन्। न्याय प्राप्तिका लागि मिटरब्याज पीडितहरू चैत २ गते महोत्तरीको बर्दिबासबाट पैदल हिँडेर काठमाडौं आएर निरन्तर आन्दोलन गरिरहेका छन्।"
सम्पत्ति शुद्धीकरण रोक्न नेपाल सुस्त,"काठमाडौं : सम्पत्ति शुद्धीकरण तथा आतंकवादमा वित्तीय लगानी निवारण गर्न नेपालले गरिरहेको प्रयास अपर्याप्त देखिएको छ। त्यस्तो कार्यमा लगानी नियन्त्रणका लागि अन्तरनिकायगत संयन्त्र भए पनि सहकार्य र समन्वय अभाव छ। ती संयन्त्र नीतिगत सुधारमा मात्र केन्द्रित रहेका ठहर अन्तर्राष्ट्रिय नियामक निकायले गरेको हो। यससँगै नेपाल फाइनान्सियल एक्सन टास्क फोर्स (एफएटीएफ)को खैरो सूची (ग्रे लिस्ट)मा पर्ने जोखिम बढेको छ। यसअघि २०६६ ताका हाम्रो मुलुक यस्तो जोखिममा परेको थियो। उति बेला सरकारले कूटनीतिक पहल तथा कानुन निर्माण र कार्यान्वयन गर्ने प्रतिबद्धतामार्फत सम्भावित खतरा टारेको थियो। तर, हालसम्म प्रगति नभएकाले उक्त सूचीमा पर्ने सम्भावना बढेको हो। एफएटीएफको उक्त अध्ययनअनुसार वित्तीय अपराधमा संलग्न व्यक्तिलाई वित्तीय संस्थामाथि नियन्त्रण गर्नबाट नेपालले रोक्न पनि सकिरहेको छैन। गैरवित्तीय संस्थालाई सम्पत्ति शुद्धीकरण निवारणसम्बन्धी आफ्नो दायित्वको जानकारी नहुँदा त्यहाँबाट शंकास्पद कारोबारको रिपोर्टिङ भइरहेको छैन। अर्कातर्फ कानुनी व्यक्ति, कोषको दाता र इच्छाइएको व्यक्तिमार्फत सम्पत्ति शुद्धीकरण तथा आतंकवादी कार्यमा वित्तीय लगानी प्रवद्र्धन हुने गरेको अध्ययनले देखाएको छ। ती व्यक्तिको हितग्राही विवरण पाउन कठिन छ। सम्पत्ति शुद्धीकरण अनुसन्धानमा वित्तीय बौद्धिकताको उपयोग अत्यान्तै न्यून पाइएको छ। त्यस्तो लगानी निवारणमा सम्पत्ति शुद्धीकरण अनुसन्धान विभागको भूमिका पनि कमजोर मात्रै होइन, प्रभावहीन नै पाइएको छ। कानुन कार्यान्वयन निकाय तथा अदालतले पनि आपराधिक गतिविधिबाट आर्जित सम्पत्ति जफत तथा बरामदमा उल्लेख्य भूमिका निर्वाह गर्न नसकिरहेका यथार्थ अध्ययनले देखाएको छ। आतंकवादी कार्यमा वित्तीय लगानीको लक्षित प्रतिबन्ध लगाउने संयुक्त राष्ट्रसंघ सुरक्षा परिषद्को घोषणापत्र कार्यान्वयन गर्न आनाकानी गरेको पनि पाइएको छ। एफएटीएफको एसिया प्यासिफिक ग्रुप (एपीजी)ले गत मंसिरमा ११ दिन नेपालको स्थलगत अध्ययन गरेको थियो। उसले गरेको तेस्रो पारस्पारिक मूल्यांकनको प्रारम्भिक प्रतिवेदनले नेपालको तथ्य देखाएको हो। उक्त टोलीमा अस्ट्रेलिया, बंगलादेश, चीन, फिजी, मलेसिया, न्युजिल्यान्ड, फिलिपिन्स र श्रीलंकाका वित्तीय तथा कानुनी विज्ञ समावेश थिए। टोलीले ११ तत्कालीन नतीजा तथा सुधारको सिफारिस गरेको छ। उसले करिब तीन दर्जन कमजोरीको क्षेत्र पहिचान गरेको छ। कमजोरी १ कमजोरी २ कमजोरी ४ कमजोरी ५ कमजोरी ६ कमजोरी ७ कमजोरी ८ कमजोरी ९ कमजोरी १० कमजोरी ११ कुन सूचीमा परे के हुन्छ ? जी सेभेन राष्ट्र मिलेर बनाएको अन्तर्राष्ट्रिय अन्तरसरकारी निकाय हो एफएटीएफ। जसले सम्पत्ति शुद्धीकरण निवारणमा नीति बनाउँछ। यसले सम्पत्ति शुद्धीकरण तथा आतंकवादमा वित्तीय लगानी निवारणमा विभिन्न राष्ट्रले चालेका कदमको निगरानी राख्छ।गैरकानुनी गतिविधिबाट आर्जित सम्पत्ति (कालोधनलाई) कानुनी धन बनाउन रोक्ने अन्तर्राष्ट्रिय सहकार्यमा सघाउन चालेका कदमका आधारमा उच्च जोखिम भएका मुलुकलाई ग्रे लिस्ट (खैरो सूची) र ब्ल्याक लिस्ट (कालोसूची)मा राख्ने गरेको छ।खैरोमा परेका मुलुकलाई दातृ निकायले शंकाको नजरबाट हेर्छन्। विदेशी निकायले सहायता, लगानी आदि कटौती गर्ने खतरा हुन्छ। यस्तै अन्तर्राष्ट्रिय सहकार्य नगर्ने मुलुकलाई कालोसूचीमा राखिन्छ। ती देशलाई अन्तर्राष्ट्रिय वित्तीय कारोबारबाट एक्ल्याइने पनि गरिन्छ।नेपाल २०६६ ताका एएटीएफको ग्रे लिस्टको जोखिम परेको थियो। उतिबेला सरकारले कूटनीतिक पहल तथा कानुन निर्माण र कार्यान्वयन गर्ने प्रतिबद्धतामार्फत सम्भावित खतराबाट जोगाएको थियो। तर, हालसम्म यसमा प्रगति नभएकाले नेपाल खैरोमै पर्ने सम्भावना बढेको छ।मंसिरमा स्थलगत अध्ययन गरेर फर्केको टोली आगामी मे अन्तिममा पुनः आउनेछ। त्यस बेला एपीजीको प्रारम्भिक प्रतिवेदन र नेपालले पठाएको जवाफबारे छलफल हुनेछ। आउँदो मध्य जुनमा क्यानडामा बस्ने एफएटीएफको प्लेनरी तथा वर्किङ ग्रुपको बैठकमा नेपालको प्रतिवेदनमाथि छलफल हुनेछ। भदौ अन्तिममा प्रतिवेदन प्रकाशन गर्ने जनाइएको छ। नेपाल खैरोसूचीमा रहनेनरहने भन्ने तय त्यति बेलै हुनेछ। प्रतिवेदनअनुसार नेपाल ग्रेलिस्टमा पर्न सक्ने ६ वटा गम्भीर कारण छन्। कुल ११ कमजोरीमध्ये ८ वटा अत्यधिक कमजोर, एउटा मध्यम र २ वटा कमजोर स्थिति छन्। कालो सूचीमा कुनकुन देश ? उत्तार कोरियाइरानम्यानमार खैरो सूचीमा कुनकुन देश ? अल्बानियाबारबाडोसबुर्किना फासोकेमान आइल्यान्डकंगोजिब्राल्टरहाइटीजमैकाजोर्डनमालीमोजाम्बिकनाइेरियापानामाफिलिपिन्ससेनेगलदक्षिण अफ्रिकादक्षिण सुडानसिरियातान्जेनियातुर्किये (टर्की)युगान्डासंयुक्त अरब इमिरेट्स (यूएई)यमन"
ढोरपाटनमा ५ वर्षदेखि बँदेलको सिकार ठप्प,"बागलुङ : बैधानिक रुपमा सिकार गर्न पाउने नेपालको एक मात्र सिकार आरक्ष ढोरपाटन सिकार आरक्षमा पछिल्लो पाँच वर्षमा बँदेलको सिकार हुन सकेको छैन। नाउर, झारल, बँदेल, रतुवा र मृगको सिकार हुँदै आएको ढोरपाटनमा आर्थिक वर्ष २०७३०७४ पछि बँदेलको सिकार हुन नसकेको ढोरपाटन सिकार आरक्षका प्रमुख संरक्षण अधिकृत वीरेन्द्र कंडेलले बताए। ढोरपाटनमा हरेक वर्ष दुई पटकसम्म सिकार याम सञ्चालन हुन्छ। पहिलो (असोजकार्तिक) र दोस्रो (फागुनबैशाख) याम नाउर, झारल र बँदेलहरूको सिकारका लागि बोलपत्र आह्वान गरेर अनुमति प्राप्तहरूलाई सिकारका लागि खुल्ला गरिन्छ। हरेक वर्ष नाउर र झारलको सिकार भइरहेपनि ढोरपाटनमा पछिल्लो पाँच वर्षदेखि बँदेलको सिकार शून्य रहेको प्रमुख संरक्षण अधिकृत कंडेलले बताए। ढोरपाटनमा सिकार गर्नका लागि चार प्रकारको अनुज्ञापत्र (लाईसेन्स) लिनुपर्ने आरक्षका प्रमुख संरक्षण अधिकृत विरेन्द्र कंडेलले बताए। ढोरपाटनमा वन्यजन्तुको सिकार गर्नका लागि जिल्ला सिकार अनुज्ञापत्र, सामान्य सिकार अनुज्ञापत्र, पुरक सिकार अनुज्ञापत्र र पंक्षित सिकार अनुज्ञापत्र गरी चार किसिमका सिकार अनुज्ञापत्र (लाईसेन्स) र अन्य इजाजतपत्र (परमिट) लिनुपर्छ। आरक्षमा नाउर र झारल सिकार गर्न पुरक सिकार अनुज्ञापत्र र रतुवा, मृगको सिकार गर्न सामान्य सिकार अनुज्ञा पत्र लिनुपर्ने आरक्षका प्रमुख संरक्षण अधिकृत कंडेलले बताए। ढोरपाटनमा गत आर्थिक वर्ष २०७८०७९ देखि नाउर र झारलको सिकार गरेपनि बोनसको रुपमा बँदेलको सिकार गर्न रोक लगाएर छुट्टै अनुमति लिनुपर्ने व्यवस्था गरिएको प्रमुख संरक्षण अधिकृत कंडेलले बताए। राष्ट्रिय निकुञ्ज तथा वन्यजन्तु संरक्षण विभागबाट यस वर्षको दोस्रो सिजन (फागुनवैशाख)मा १२, नाउर, ९ झारल र ११ बँदेलको अन्तराष्ट्रिय बोलपत्र आह्वान गरिएपनि बँदेलको सिकारको लागि सिकारीले इच्छा नदेखाएको प्रमुख संरक्षक अधिकृत कंडेलले बताए। उनले यस वर्षको अघिल्लो सिजन (असोजकार्तिक)मा २ जना नेपालीले बोलपत्र स्वीकृत भएपनि सिकार गर्न नआएको बताए। अघिल्लो सिजन बोलपत्र स्वीकृत भएपनि बँदेल सिकारको लागि सिकारी आएनन्, संरक्षण अधिकृत कंडेलले भने, यस वर्ष अहिलेसम्म बोलपत्र स्वीकृत भएको छैन। सायद सिकारीहरू यो सिजनमा पनि नआउने निश्चित देखिन्छ। पहिले नाउर र झारलको सिकार गरेवपात बोनसका रुपमा रतुवा र बँदेल एकएक वटा सिकार गर्न दिइने गरेपनि अहिले त्यसको व्यवस्था नभएको हिमालयन आउट फिटर्सका सञ्चालक अतुल खड्काले बताए। उनले अहिले बँदेलको सिकारका लागि पनि बोलपत्रमार्फत स्वीकृत हुनुपर्ने भएकाले सिकारीहरूले इच्छा देखाएका छैनन्।"
आजदेखि एसईई सुरु,"परीक्षाको सबै तयारी पूरा भइसकेको छ। ७७ वटै जिल्लाका सबै जिम्मेवार निकायसँग अनलाइनमार्फत बैठक सम्पन्न भएको छ, उनले भने, परीक्षा शान्तिपूर्ण, मर्यादित र व्यवस्थित रूपमा सम्पन्न गराउन सबैमा आह्वान गर्दछौं। काठमाडौं : यस वर्षको माध्यमिक शिक्षा परीषा (एसइई) आजदेखि हुने भएको छ। बिहान ८ बजेदेखि देशभर एकैसाथ परीक्षा सुरु हुने राष्ट्रिय परीक्षा बोर्डका अध्यक्ष डा महाश्रम शर्माले बताए। परीक्षाको सबै तयारी पूरा भइसकेको छ। ७७ वटै जिल्लाका सबै जिम्मेवार निकायसँग अनलाइनमार्फत बैठक सम्पन्न भएको छ, उनले भने, परीक्षा शान्तिपूर्ण, मर्यादित र व्यवस्थित रूपमा सम्पन्न गराउन सबैमा आह्वान गर्दछौं। उनका अनुसार बिहीबारै सबै परीक्षा केन्द्रका लागि केन्द्राध्यक्ष नियुक्ति, सुरक्षा व्यबस्था, जनशक्ति परिचालन, प्रश्नपत्र र उत्तर पुस्तिका पुर्याउनेलगायतका सबै काम सकिएको छ। एसईई परीक्षाका सहभागिता जनाउन यस वर्षका लागि परीक्षामा सहभागी हुन २०७८ मा कक्षा ९ मा रजिस्ट्रेसन भर्ने विद्यार्थी ५ लाख १६ हजार ५९१ थिए।"
मिलेमतोमा ठेक्का,"३८ करोड रुपैयाँको ठेक्कामा प्रतिस्पर्धीबीच मिलेमतो भई एक जनाको नाममा गोरखा : गोरखाको एक कार्यालयले हालै गराएको सडक कालोपत्र गर्ने ३८ करोड रुपैयाँको ठेक्कामा प्रतिस्पर्धीबीच मिलेमतो भइ एक जनाको नाममा ठेक्का पारिएको छ। पूर्वाधार विकास कार्यालय गोरखाले आह्वान गरेको सिम्जुङघ्याच्चोक सडक कालोपत्र गर्ने ठेक्कामा इबिडिङ गरेका पाँच व्यवसायीमध्ये ४ व्यवसायी मिलेमतो गरी बाहिरिएर ठेक्का कर्णनवकान्तिपुर जेभी महाराजगन्जको पोल्टामा पारिएको हो। सिम्जुङमहभीरघ्याच्चोक सडकको ७३ किलोमिटर खण्ड कालोपत्र गर्न शिवालयगोरखा जेभी, काष्ठमण्डप कन्स्ट्रक्सन, कल्पवृक्ष बिल्डर्स प्रालि र नानाप्यागोडा जेभीले अन्तिम दिन (चैत १३ गते) ठेक्का फिर्ता लिएका कार्यालयले जनाएको छ। चार जना व्यवसायीले टेन्डर फिर्ता गरेपछि कार्यालयले गत १४ गते कर्णनवकान्तिपुर जेभीको नाम प्रकाशित गरी टेक्निकल आशयको सूचना जारी गरिसकेको कार्यालयकी सूचना अधिकारी निर्मला बरालले बताइन्। सो सडक चौडाइ बढाउने, मेसिनरी तथा ग्याभिन वाल लगाउने र कालोपत्र गर्न कार्यालयले गत माघ २७ गते ठेक्काको सूचना प्रकाशित गरेको थियो। गत माघ २७ गते ३० दिनको म्याद राखेर ठेक्का आह्वन गरेका थियौं। सिस्टम नखुलेर चैत १३ गते मात्रै खुलायौं। कर्णनवकान्तिपुर जेभीको नाममा टेक्निकल आशयको सूचना पनि जारी भइसक्यो, बरालले भनिन्, पाँच जनाको दरखास्त परेको थियो। चार जनाले एउटै मितिमा फिर्ता लिनुभयो। कर्णनवकान्तिपुरको नाममा परेको रहेछ। यो चाहिँ टेक्निकल मात्र हो। फेरि एक हप्ताको म्याद दिएर हामीले आशयको सूचना निकालेका छौं। यो अवधिभित्र नाम प्रकाशित भएको कम्पनीले आफ्नो कम्पनी दर्ताका कागजातहरू, यसअघि काम गरेको योग्यता, अनुभवका कागजातहरू, बैंक ब्यालेन्ससिट, टर्न ओभर हेर्नुपर्छ। अबको एक हप्तापछि बल्ल फाइनान्सियल खोलिन्छ। फाइनान्सियल खोलेपछि बल्ल स्टिमेट गरेको ३८ करोड ३४ लाख ७५ हजार रुपैयाँभन्दा कति घटेर टेन्डर पर्छ भन्ने थाहा हुने उनले बताइन्। सम्झौता मितिले २ वर्षभित्र कालोपत्र गरिसक्ने गरी ठेक्का खुलाइएको कार्यालयले जनाएको छ। २ करोड रुपैयाँभन्दा कम बजेटको काममा एकै चरणमा ठेक्का पर्ने प्रक्रिया पूरा हुन्छ। सोभन्दा बढी बजेटको योजनामा २ चरणमा ठेक्का प्रक्रिया पूरा हुने उनले बताइन्। दुई करोडभन्दा ठूलो बजेटको ठेक्कामा टेक्निकल र फाइनान्सियल गरी दुई चरणमा ठेक्का प्रक्रिया पूरा हुन्छ। यो ठेक्का पनि पहिलो प्रक्रिया पूरा भयो। अब दोस्रो चरणको बाँकी छ, सूचना अधिकृत बरालले भनिन्, यहाँ कसरी चार जनाको फिर्ता भयो र एक जनाको मात्र पयो हामीलाई थाहा हुँदैन। आर्थिक प्रलोभनमा परी पाँच व्यवसायीबीच ठेक्कामा मिलेमतो भएको अनुमान गरिएको छ। कुल ठेक्का रकमको चार प्रतिशत रकम मिलेमतोमा खर्च गरिएको अनुमान छ। ठेक्कामा प्रतिस्पर्धा नगरी मिलेमतो हुँदा कुल स्टमेट रकममा घटाघट नहुने र राजस्वमा समेत नोक्सानी हुने गर्छ। साथै, प्रतिस्पर्धा नगरी मिलेमतोको संस्कृति मौलाएमा निर्माण व्यवसायीको मनोमानी बढ्ने बताइन्छ।"
हेटौंडामा मापदण्डविपरीत अस्पताल सञ्चालन,"हेटौंडा : पहुँच र शक्तिको आढमा हेटौंडामा मापदण्डविपरीत निर्वाध रूपमा हेटौंडामा अस्पताल सञ्चालन गरेको पाइएको छ। जिल्ला प्रसासन कार्यालयका प्रशासकीय अधिकृत गुणराज न्यौपानेले नेतृत्वमा भएको अस्पतालहरूको अनुगमनमा उक्त तथ्य फेला पारेको हो। गत सोमबार अनुगमन टोलीले हेटौंडा उपमहानगरपालिका१ मा रहेको सन्चो हस्पिटल अनुगमन गर्दा गैरकानुनी रूपमा सञ्चालन भएको पाएको हो। अनुगमनका क्रममा प्रदेश स्वास्थ्य नियमावली र स्वास्थ्य सेवाको मापदण्ड पूरा नगरी नियम र ऐनविपरीत सञ्चो अस्पतालले अनुमति लिएको खुलेको थियो। अस्पतालले २५ शैयाको स्वीकृति जिल्ला स्वास्थ्य कार्यालयमार्फत पाएको छ। तर, त्यसको आवश्यक मापदण्ड पूरा गरिएको छैन। त्यस्तै, अस्पतालले २५ भन्दा बढी बेडको सञ्चालन गरेसँगै फार्मेसीको अनुमतिपत्र नवीकरणसमेत नगरी सञ्चालनमा ल्याएको छ। फार्मेसीमा तोकिएको फर्मासिस्ट नभएको, प्रयोगशाला बिनादर्ता सञ्चालन छ। यतिमात्र नभई आकस्मिक कक्षमा डेट एक्सपाएर (म्याद गुज्रिएका) औषधिसमेत भेटिएको उपभोक्ता हित संरक्षण मञ्च मकवानपुरका अध्यक्ष वासु खतिवडाले बताए। उक्त, अस्पताललाई अनुगमन टोलीले अनुमति नलिई सञ्चालन गरेको ल्याब बन्द गराएको छ र फार्मेसीलाई ३ दिनभित्र नवीकरण गर्न निर्देशन दिएको छ। यस्तै, हेटौंडा सहकारी अस्पतालमा समेत लापरबाही भएको पाइएको छ। उक्त अस्पतालका लगाानीकर्ता हेटौंडा२ का अध्यक्ष विष्णुगोपाल महर्जनले अनुगमन टोलीको निर्देशनपछि अस्पताल अध्यक्षबाट राजीनामा दिएका छन्।"
लेंक लागेर मुस्ताङमा भारतीय महिलाको मृत्यु,जोमसोम : मु्स्ताङमा भारतीय महिला पर्यटकको लेंक लागेर मृत्यु भएको छ। भारतको भवानी नगर काप्रा सेकुन्दरावाद हैदरावादीकी ६१ वर्षीया रुपा थाङ्लाको लेंक लागेर मृत्यु भएको जिल्ला प्रहरी कार्यालय मुस्ताङले जनाएको छ। मुक्तिनाथ दर्शनका लागि बिहीबार बेनीजोमसोम सडकमार्ग हुँदै २२ जनाको भारतीय टोलीमा उनी जोमसोम आएकी थिइन्। शुक्रबार बिहान जोमसोमबाट मुक्तिनाथ जाने क्रममा रानीपौवा बसपार्कमा लेंक लागेर बेहोस भएकी ढलेकी थिइन्। उनलाई उपचारका लागि जोमसोम अस्पताल पुर्याउँदा मृत्यु भएको प्रहरीले जनाएको छ। महिलाको शव प्रहरीले आफन्तको जिम्मा लगाइसकेको प्रहरी नायव उपरीक्षक रविन्द्रनाथ पौडेलले जानकारी दिए। सँगै आएका उनका श्रीमानलाई पनि लेक लागेपछि तत्काल हवाई सेवामार्फत पोखरा लगिएको थियो।
७७ विद्यार्थीलाई शैक्षिक सामग्री वितरण,"दोलखा : परोपकार महिला बचत तथा ऋण सहकारी संस्थाले ६६ औँ सहकारी दिवसको पूर्वसन्ध्यामा बालबालिकाहरूलाई शैक्षिक सामग्री वितरण गरेको छ। सहकारीले आफ्नो सेवा क्षेत्र भीमेश्वर नगरपालिका२ मा रहेको तिखातल प्राथमिक विद्यालयमा अध्ययनरत ७७ जना विद्यार्थीलाई सामग्री वितरण गरेको हो। सहकारीले डट्पेन, पेन्सिल र ज्यामिति बक्स वितरण गरेको हो। संस्थाका व्यवस्थापक प्रमिला कार्कीका अनुसार सामाजिक कोष अन्तर्गतको रकम सामाजिक क्षेत्रमै खर्च गर्दै आएकाले यस पटक पनि विद्यार्थीलाई सामग्री वितरण गरेको हो। विद्यार्थीलाई अध्ययनमा केही सहज हुने र सहकारी बारे बुझाउन पनि यस खालका कार्यक्रमले सहयोग पुग्ने उनले बताइन्। प्रधानाध्यापक तीर्थबहादुर जोशीले सहकारीलाई धन्यवाद व्यक्त गर्दै गरिब तथा जेहेन्दार र थामी जातीको बाहुल्यता रहेको विद्यालयको विद्यार्थीलाई सामग्री वितरण गरेर सहयोग गरकोमा प्रशंसा व्यक्त गरे।"
शनिबार देशका तीनवटा प्रदेशमा वर्षा हुने,"काठमाडौं : शनिबार देशका तीनवटा प्रदेशमा वर्षा हुने भएको छ। मौसम पूर्वानुमान महाशाखाका अनुसार कोशी, बागमती तथा गण्डकी प्रदेशका केही स्थानहरूमा तथा बाँकी प्रदेशका थोरै स्थानहरूमा मेघ गर्जन चट्याङ हावाहुरीसहित हल्कादेखि मध्यम वर्षाको सम्भावना रहेको छ। देशका उच्च पहाडी तथा हिमाली भूभागका थोरै स्थानमा हल्का हिमपातको सम्भावना पनि छ। शनिबार राति देशका पहाडी भभागका थोरै स्थानहरूमा मेघ गर्जन चट्याङसहित हल्का वर्षाको सम्भावना रहेको छ।"
परीक्षा केन्द्रमा खटिएका प्रहरी सहायक निरीक्षकको निधन,जलेश्वर : एसइई परीक्षाका लागि खटिएका एक प्रहरीको निधन भएको छ। रौतहट जिल्लाको गौर नगरपालिका२ घर भई हाल इलाका प्रहरी कार्यालय लोहारपट्टीमा दरबन्दी रहेका प्रहरी सहायक निरीक्षक ललनकुमार राय पटेलको निधन भएको जिल्ला प्रहरी कार्यालय महोत्तरीका प्रवक्ता प्रहरी नायब उपरीक्षक दिलीपकुमार गिरीले बताए। बलवा नगरपालिका१० स्थित राष्ट्रिय जनता माध्यमिक विद्यालय धमौरा परीक्षा केन्द्रमा भइरहेको एसइई परीक्षामा सुरक्षार्थ खटिएका उनको ड्युटीमै रहेको बेला अचानक स्वास्थ्य अवस्था बिग्रिएपछि उपचारका लागि जनकपुरस्थित प्रादेशिक अस्पतालमा लगिएको थियो। उनको उपचारकै क्रममा अस्पतालमा निधन भएको हो। मृतक पटेलको शव परीक्षणका लागि अस्पतालमा राखिएको छ। घटनाबारे परिवारजनलाई खबर गरिसकेको जिल्ला प्रहरी कार्यालय महोत्तरीले जनाएको छ। रासस
खसीबोका चोरी गर्ने गिरोहसहित मासु पसल सञ्चालक पक्राउ,भक्तपुर : भक्तपुरका विभिन्न ठाउँबाट घरको गोठमा बाँधिएका खसीबोका चोरी गरेर बिक्री गर्ने गिरोहमध्येका दुई जनासहित मासु पसल सञ्चालकलाई प्रहरीले पक्राउ गरेको छ। खसीबोका चोरी गरी बा २ ज ४३२७ नम्बरको ट्याक्सीमा राखेर बिक्री गर्न लैजाँदै गरेका ट्याक्सी चालक रामेछाप दोरम्बा१ घर भई हाल सूर्यविनायक बस्ने २४ वर्षीय सुमन तामाङ र रामेछाप दोरम्बा७ घर भई हाल मध्यपुरथिमि बस्ने ४० वर्षीय मिलन तामाङलाई प्रहरीले पक्राउ गरेको प्रहरी परिसर भक्तपुरका प्रहरी उपरीक्षक प्रजित केसीले जानकारी दिए। प्रहरीले चोरी भएका खसीबोका खरिद गरी मासु बिक्री गर्दै आएका रामेछाप मन्थली नगरपालिका५ सुनारपानी घर भई हाल जिल्ला काठमाडौँ पेप्सीकोला बस्दै रामेछाप उदयपुर मासु पसल सञ्चालन गर्ने ४३ वर्षीय दिलबहादुर कार्कीलाई पनि पक्राउ गरेको छ। प्रहरीको अनुसन्धानका क्रममा काभ्रेपलाञ्चोकको विभिन्न आठ स्थानबाट र भक्तपुरको १७ स्थानबाट चार बोका र ३६ खसी गरी ४० खसीबोका चोरी गरेर बिक्री गरेको खुल्न आएको उनले जानकारी दिए।
"टाटासुमो दुर्घटनामा दुई जनाको मृत्यु, चालकसहित १० घाइते",नुवाकोट : नुवाकोटको दुप्चेश्वर गाउँपालिका४ सानोगोल्फुमा आज टाटा सुमो दुर्घटना हुँदा दुई जनाको मृत्यु भएको छ। १० जना घाइते भएका छन्। मृत्यु हुनेमा दुप्चेश्वर४ की १६ वर्षीया मनमाया तामाङ र सोही स्थानका २४ वर्षीय छिरिङ तामाङ रहेका छन्। ११ जना यात्रु बोकेर काठमाडौंतर्फ जाँदै गरेको ना १ ज ३९८४ नम्बरको टाटा सुमो दुर्घटनामा परेको जिल्ला प्रहरी कार्यालय नुवाकोटले जनाएको छ। घाइतेको उद्धार गरी खरानीटार अस्पताल तथा काठमाडौंतर्फ लगिएको नुवाकोट प्रहरी प्रमुख तथा प्रहरी उपरीक्षक रमेश पण्डितले जानकारी दिए । उनका अनुसार दुर्घटनामा टाटा सुमोका चालक दुप्चेश्वर ४ कै ३० वर्षीय लाक्पा तामाङ गम्भीर घाइते भएका छन्।
विशेषले फैसला गरेका मुद्दामा अख्तियारले दियो सर्वोच्चमा पुनरावेदन,"काठमाडौं : अख्तियार दुरूपयोग अनुसन्धान आयोगले विशेष अदालतले फैसला गरेका मुद्दामा चित्त नबुझेको भन्दै सर्वोच्च अदालतमा पुनरावेदन गरेको छ। विशेष अदालतले विभिन्न मितिमा फैसला भएका मध्ये गैरकानुनी सम्पत्ती आर्जन गरी भ्रष्टाचारसम्बन्धी मुद्दामा दिएको फैसलामाथि चित्त नबुझेको भन्दै सर्वोच्चमा पुनरावेदन गरेको अख्तियारका प्रवक्ता भोला दाहालले जानकारी दिए। आयोगले विनोदकुमार सिंह, गीता देवी सिंह,अनुप कुमार सिंह र अचल कुमार सिंहविरूद्ध गैरकानुनी रुपमा १ करोड ९१ लाख ६१ हजार ६२५ रुपैयाँ बराबरको गैर सम्पत्ती आर्जन गरी भ्रष्टाचार गरेको आरोपमा विशेष अदातलमा मुद्दा दायर गरेको थियो। आयोगले सोही रकम बराबरको बिगो दावी माग गरेको थियो।"
टायर पञ्चर भएर कार दुर्घटना हुँदा एक जनाको मृत्यु,राजविराज : टायर पञ्चर भएर सप्तरीमा शुक्रबार पल्टिएको कारमा सवार एक जनाको मृत्यु भएको छ। सप्तरीको हनुमाननगर कंकालिनी नगरपालिका१ स्थित सडकमा भएको दुर्घटनामा सुनसरीको इनरुवा नगरपालिका५ का ६५ वर्षीय लिलाबहादुर कार्कीको मृत्यु भएको हो। पूर्वबाट पश्चिमतर्फ जाँदै गरेको बा १९ च ५५७६ नम्बरको कारको अगाडि भागको टायर पञ्चर हुँदा अनियन्त्रित भई पल्टिएको थियो। कारभित्र सवार कार्कीको विराटनगरस्थित नोबेल अस्पतालमा उपचारका क्रममा मृत्यु भएको जिल्ला प्रहरी कार्यालय सप्तरीले जानकारी दिएको छ। पूर्वपश्चिम राजमार्गको कंकालिनी मन्दिर र कोशी ब्यारेजको बीचमा भएको दुर्घटनामा कार चालक खोटाङको मार्फा२ का ५९ वर्षीय राजकुमार नेपाल र उदयपुरको त्रियुगा नगरपालिका१० गाईघाटका ८३ वर्षीय योग्य बहादुर कार्की घाइते भएका छन्। घाइतेहरूको भारदह अस्पतालमा प्रारम्भिक उपचार पश्चात हाल विराटनगरस्थित नोबेल अस्पतालमा उपचार भइरहेको छ।
मोटरसाइकल दुर्घटनामा चालकको मृत्यु,सुर्खेत : सुर्खेतको विरेन्द्रनगर नगरपालिका७ शिवालय चोकमा गए राति मोटरसाइकल दुर्घटना हुँदा चालकको मृत्यु भएको छ। पछाडि सवार एक जना भने घाइते भएका छन्। सुर्खेतकै वीरेन्द्रनगर नगरपालिका२ कोलडाँडाका अन्दाजी २४ वर्षीय सुदिप चौधरीको मृत्यु भएको हो। घाइते भएका उनलाई उपचारका लागि सुर्खेतस्थित कर्णाली प्रदेश अस्पताल कालागाउँ पुर्याउना साथ चिकित्सकले मृत घोषणा गरेका थिए। घाइते भएका पछाडि सवार बाँकेको बैजनाथ गाउँपालिका३ का २२ वर्षीय सुशील चौधरीको सोही अस्पतालमा उपचार भइरहेको छ। कर्णाली प्रदेश ०२००१ प ४९८७ नम्बरको मोटरसाइकल गए राति सवा १ बजे अनियन्त्रित भई पल्टिएको थियो। मृतक र घाइते दुवै जना नेपाल आर्मीका सैनिक जवान रहेको जिल्ला प्रहरी कार्यालय सुर्खेतले जनाएको छ।
त्रिभुवन अन्तर्राष्ट्रिय विमानस्थलमा यात्रुले अब उडानसम्बन्धी यथार्थ जानकारी पाउने,"काठमाडौं : विमानस्थलमा यात्रुलाई यथार्थ सूचना दिन र उडानमा ढिलाई नगर्न त्रिभुवन अन्तर्राष्ट्रिय विमानस्थल नागरिक उड्डयन कार्यालयले अनुरोध गरेको छ। विमानस्थलमा यात्रुले उडानबारे यथार्थ सूचना नदिने र विभिन्न कारणमा उडानमा ढिलाई हुने गरेको भन्दै कार्यालयले उक्त निर्देशन दिएको हो। संस्कृति, पर्यटन तथा नागरिक उड्ययन मन्त्री सुदन किराँतीको निर्देशनपछि कार्यालयले विमानस्थल सुधारको काम थालेको हो। कोभिड पछिको अवस्थामा सम्भव भएसम्म उडानमा स्न्याक्स को प्रबन्ध पुनः सुरु गर्न पनि वायुसेवा सञ्चालकलाई अनुरोध गरिएको कार्यालयले विज्ञप्तिमार्फत जानकारी दिएको छ। यसैगरी विमानस्थलबाटै ब्यागेज तोडफोड, चोरीका गुनासो आउन नदिन सुपरभाइजरको कार्य प्रभावकारी बनाउन, समयमा उपकरण मर्मत गर्न, ब्यागेज ह्याण्डलिङ तालिम दिन, सामान लोडिङ, अफ लोडिङ समयमा हाइ रिजोलुशन गोप्रो क्यामेराको व्यवस्था गर्ने निर्णय गरेको छ। यसैगरी खल्ती रहित पोशाकको व्यवस्था लागु गरी थप प्रभावकारी र गुनासो रहित सेवाका लागि निगमले प्रबन्ध मिलाउने निर्णय भएको कार्यालयले जनाएको छ। आगमन क्षेत्रमा ट्राभलेटरमा यात्रु जान मिल्ने तर ट्रली साथमा भएमा लिफ्टबाट मात्र लैजाने गरी व्यवस्था मिलाइएको छ। विमानस्थल आगमनबाट बाहिर निस्कने स्थानमा आइएम्एस् प्रालिले थप्नु पर्ने लिफ्टको कार्यका सन्दर्भमा सिभिल निर्माण कार्य सुरु भइसकेको र १२ ट्रली अट्ने मोडलको लिफ्ट खरिदका लागि एलसी खोली सकेकाले ३ महिना भित्र विदेशबाट उपकरण डेलिभरी भई जडान कार्य समेत सम्पन्न हुने छ। यसका साथै पार्किङ गर्न नपर्ने तथा आफन्त पिकअपका लागि मात्र आउने यात्रुका लागि निःशुल्क प्रवेशको व्यवस्था मिलाउन विमानस्थल कार्यलयबाट सञ्चालकलाई निर्देशन दिइएको छ।"
सगरमाथा क्षेत्रमा बेपत्ता जापानिज पर्यटक मृत भेटिए,सोलुखुम्बु : सगरमाथा क्षेत्रमा एक सातादेखि बेपत्ता भएका जापानिज पर्यटक मृत भेटिएका छन्। गत चैत्र ८ गतेदेखि बेपत्ता भएका ५४ वर्षीय हितोशी इशिबाको शव बिहीबार सोलुखुम्बुको खुम्बु पासाङ ल्हामु गाउँपालिका४ चोलापास नजिकै फेला परेको पर्यटक प्रहरी कार्यालय लुक्लाले जनाएको छ। कार्यालयका इन्चार्ज प्रहरी नायब निरीक्षक पूर्ण दाहालका अनुसार उनको शव चोलापास नजिकै बाटोमा फेला परेको हो। बेपत्ताको खोजीका लागि खटिएको सिम्रिक एयरको हेलिकप्टरले इशिबालाई बिहीबार दिउँसो १२ बजे मृत फेला परेको प्रहरी नायब निरीक्षक दाहालले बताए। उनको शव पोष्टमार्टका लागि बिहीबार नै हेलिकप्टर मार्फत काठमाडौंको शिक्षक अस्पताल महाराजगञ्ज पुर्याइएको छ। गाईड तथा साथीविना नै एक्लै सगरमाथा क्षेत्र भ्रमणमा आएका इशिबाको हाई लागेर ज्यान गएको अनुमान गरिएको छ। यद्यपि पोष्टमार्टम रिपोर्ट आउन बाँकी छ।
आज देशका यी ठाउँमा मेघ गर्जनसहित पानी पर्ने,"शनिबार देशभर सामान्यदेखि पूर्ण बदली रहनेछ। पहाडी भूभागका केही स्थानमा साथै तराईका थोरै स्थानमा मेघ गर्जनचट्याङसहित हल्कादेखि मध्यम वर्षाको सम्भावना छ। काठमाडौं : हाल देशमा स्थानीय वायुसँगै पश्चिमी वायुको प्रभाव रहेको छ। यसका कारण देशभर सामान्यदेखि पूर्ण बदली रही केही स्थानमा मेघ गर्जनचट्याङहावाहुरीसहित हल्कादेखि मध्यम वर्षाको सम्भावना छ। जल तथा मौसम विज्ञान विभाग मौसम पूर्वानुमान महाशाखाका अनुसार उच्च पहाडी तथा हिमाली भूभागका थोरै स्थानमा हल्का हिमपातको सम्भावना छ। हाल गण्डकी, कर्णाली, लुम्बिनी र सुदूरपश्चिम प्रदेशसहित बाँकी प्रदेशका पहाडी भूभागमा सामान्य बदली रहेको छ। बाँकी भागमा मौसम सामान्यतया सफा रहेको महाशाखाले जारी गरेको मौसम पूर्वानुमान बुलेटिनमा उल्लेख छ। शनिबार देशभर सामान्यदेखि पूर्ण बदली रहनेछ। पहाडी भूभागका केही स्थानमा साथै तराईका थोरै स्थानमा मेघ गर्जनचट्याङसहित हल्कादेखि मध्यम वर्षाको सम्भावना छ। आज काठमाडौंमा मौसम आंशिकदेखि सामान्य बदली रही छिटफुट वर्षाको सम्भावना छ। काठमाडौँको न्यूनतम तापक्रम आज डिग्री ११ र अधिकतम तापक्रम २६ डिग्री सेल्सियस छ।"
विपन्न परिवारलाई थोत्रा कपडा र त्रिपालको भर,"रौतहट : यमुनामाई गाउँपालिका३, राजपुर तुलसी टोलमा करिब १५ घरधुरी दलित समुदाय बस्छन्। उनीहरूको पहिलेको (झुपडी) घर भत्काएर पक्की घर बनाउन लागेको दुई वर्ष बितिसक्दा पनि घर अलपत्र छ। पक्की घर बनाउन बस्तीमा निर्माण थालिए पनि अहिले अलपत्र छाडिएको छ। गरिब १५ परिवारका महिला, बालबालिकासहित ज्येष्ठ नागरिक खुला आकाशमुनि बस्न बाध्य बनेका छन्। स्थानीय ५० वर्षीया भुट्टा मुखिया भन्छन् 'धेरै समस्या छ। गरिबको दुःखमा मलम लगाइदिने कोही छैनन्। टोलका ३८ वर्षीय महिला रिना कुमारीले वर्षौ बितिसक्दा पनि घर नबनेपछि घरको जग उठाएको ठाउँमा झुपडी बनाएर त्रिपालले छाएर बस्दै आएको दुःखेसो पोखिन्। थोत्रा त्रिपाल र पुराना कपडाले बेरेर बस्दा पानी परेको र हावाहुरी आएको बेला बिचल्ली हुने गरेको भुट्टा मुखियाले दुःख पोखे। सहरी विकास मन्त्रालयले जनता आवास कार्यक्रम अन्तर्गत रौतहटमा दलित परिवारको घर बनाउने योजना ल्याएको थियो। घर निर्माण अलपत्र बन्नुको कारण समेत दलित समुदायले जानकारी पाएका छैनन्। यमुनामाई गाउँपालिकाको दलित बस्तीमा पनि त्यस्तै समस्या छ। यमुनामाई गाउँपालिका३ स्थित दलित समुदायका लागि जनता आवास कार्यक्रममार्फत घर निर्माण सुरु भएपनि घर निर्माण सम्पन्न नहुँदा पीडितहरू सानो झुपडी र थोत्रा त्रिपालको ओत लागेर बस्न बाध्य छन्। स्थानीय भुट्टा मुखियाले त्रिपाल र परालको सहाराले बालबच्चासहित जसोतसो ओत लागेको पीडा सुनाए। सरकारले नयाँ पक्की घर बनाइदिने भन्दै ओत लाग्ने छाप्रो भत्काएको करिब २ वर्ष भइसक्यो, त्यसै बेलादेखि घरविहीन बनेकी रिना कुमारीका छोरा, छोरी ६ जनाको परिवार खुला आकाशमुनि रात कटाउन बाध्य छन्। स्थानीय वीरेन्द्र मुखियाको श्रीमतीले भनिन , 'भएको खरको झुपडी भत्काउँदा सरकारले केही दिनमै नया पक्की घर बनाइदिने भनेर आश्वासन दिएको थियो तर तीन वर्ष बित्न लाग्यो पहिलो चरणमा जग हालेर १ वर्ष छाडे, अहिले दोस्रो वर्ष पर्खाल उठाएर छाडेका छन्। खोइ कहिले बन्ने हो ?' टोलकी रिना कुमारीको परिवारको पनि समस्या उस्तै छ, परिवारका ६ जना सदस्य खुला आकाशमुनि त्रिपालको सहारामा घामपानी छल्दै आइरहेका छन्। पक्की घर पाइने भएपछि खरको झुपडी भत्काउँदा खुसी थिएँ। केही दिनमै हाम्रो पक्की घर बन्छ भन्नेमा विश्वस्त थिएँ। तर, दुई वर्ष पुग्न लाग्दा समेत घर बनेन्। हामीलाई सरकारले बेघरबार बनाइदियो ,त्रिपालको ओत र भुँइमा परालको सहराले बसेका छौँ, पीडित रिना कुमारीले दुःखेसो पोखिन्।' सरकारले घर बनाइदिने आसमा मख्ख परेका रौतहटका करिब दुई हजार दलित परिवार निराश छन्। सयौ परिवार केही वर्षदेखि शितलहर, वर्षा, गर्मी, हुरीबतासमा कष्ठकर जीवन बिताउन बाध्य छन्। जनता आवास कार्यक्रम मार्फत रौतहटका मुसहर, दुसाध, धोवी , चमार, डोम, मुस्लिम लगाएत विपन्न परिवारको घर निर्माण थालेको थियो। रौतहट जिल्लामा २०७४०७५ मा एक हजार र २०७५०७६ मा ९ सय घर निर्माणका लागि परिवार छनौट भएको थियो। जनता आवास कार्यक्रम अर्न्तगत निर्माण अलपत्र परेका घरहरूमा छाना छैन। झ्याल ढोका छैन। कतिपय को पर्खाल समेत पूरा भएको छैन। पानी पर्दा, हावाहुरी आउँदा मजदुरी गरेर ल्याएको सामान पकाउने ठाउँ छैन। सुत्ने ठाउ छैन। चेतनगर टोलमा ७० घर मुसहरको बसोवास छ। उनीहरू खुला आकाश मुनि थोत्रा कपडा ,फाटेका त्रिपाल टाँगेर बस्दै आएका छन्। टोलका भवन निर्माण समितिका अध्यक्ष राजवीर मुसहरले घर बन्छ भन्ने विश्वास लाग्न छाडेको बताउँछन्। जिल्लाको सखुअवा, पोठियाही, महम्मदपुर, बरियारपुर, फतुवा हर्साह, कटहरीया, सन्तपुर दोस्तिया, जुडीबेला, मोतीपुर, बडेरवा, रमौली बैरीया, बनबुहरी, मुडवलवा, हजमुनीया,मत्सरी, पचरुखी,डुमरिया लगायतका गाउँमा दलितका घरहरू अलपत्र छन्। घर अलपत्र हुँदा सयौ दलित परिवारको बिचल्ली हुँदै आएको राष्ट्रिय मुसहर उत्थान संघका केन्द्रीय उपाध्यक्ष नथुनी माझी मुसहर बताउँछन्। गरिबीको रेखामुनि रहेका दलित समुदायको आवासको भौतिक अवस्थामा सुधार तथा सुरक्षित आवासमा उनीहरूको पहुँच बढाउने उद्देश्यले नेपाल सरकारले आर्थिक वर्ष २०६६०६७ को नीति तथा कार्यक्रममा जनता आवास कार्यक्रम सञ्चालन गर्ने योजना ल्याएको थियो। आव २०७३०७४ मा मन्त्रिपरिषदले लक्षित वर्गलाई आवासको व्यवस्था गर्न सहरी विकास तथा भवन निर्माण विभाग मार्फत २०७१ कार्यविधि स्वीकृत गर्दै घर बनाउने योजना अगाडि बढाएको थियो। घरको जग खनेपछि २४ प्रतिशत रकम निकासा हुने, डीपीसी सुरु गर्दा २०, गारो लगाई सकेपछि ३४ र अन्तिम छाना, ढोकाको काम सकेपछि २० प्रतिशतका दरले रकम भुक्तानी दिने प्रावधान बनेको थियो। दुई कोठाको एउटा घर बनाउन दुई लाख १५ हजार रकम कार्यालयले दिने र घरधनीले १० प्रतिशत श्रमदान गर्नुपर्ने नियम सरकारले बनाएको थियो।"
एसईईमा ३५ प्रतिशतभन्दा कम ल्याउनेलाई ननग्रेडमा राख्छौं,"प्रस्तुति : ममता थापा यसपटकको एसईई विगतको तुलनामा कसरी फरक छ ? विगतका वर्षभन्दा फरक तयारी त केही होइन। तर, यसपटक प्रदेशले सबै व्यवस्थापन गरेको छ। परीक्षालाई सञ्चालन तथा व्यवस्थापन गर्न प्रदेश परीक्षा व्यवस्थापन समितिले जिल्लाहरूसँग समन्वय गरेको छ। प्रदेश व्यवस्थापन समितिले जिल्लाबाट आएको परीक्षा केन्द्रहरू, जिल्लामा पठाउनुपर्ने उत्तरपुस्तिका, अरू किसिमका सामग्रीहरू उपलब्ध गर्न र जिल्ला परीक्षा समन्वय समितिले गर्नुपर्ने आवश्यक प्रक्रियाहरूका सन्दर्भमा सबै किसिमका संयोजन गरेको छ। प्रदेशले आफूअन्तर्गतका जिल्लाहरूका परीक्षा व्यवस्थापन समितिका अध्यक्षहरूलाई बोलाएर परीक्षालाई व्यवस्थापन गर्ने काम गरेको छ। मधेस प्रदेशले सबै पमुख जिल्ला अधिकारीलाई बैठक गर्यो। अरू प्रदेशहरूले पनि भौतिक तथा भर्चुअलमार्फत परीक्षा व्यवस्थापनबारे छलफल गरेर काम गरेको छ। विशेष गरी शिक्षण सिकाइ र परीक्षालाई जोडेर कसरी राम्रो पार्न सकिन्छ भनेर प्रदेशले मेहनत गरेको छ। यस्तै, जिल्ला परीक्षा समन्वय समितिहरूले पनि स्थानीय पालीकाहरूसँग समन्वय गरेर यसअन्तर्गत रहेका परीक्षा केन्द्रहरूलाई विश्वसनीय, मर्यादित र व्यवस्थित गराउन अनुरोध गरेको छ। यसपटक विशेष गरेर केन्द्रदेखि प्रदेश, जिल्ला र पालिकासम्मको सहकार्यमा व्यवस्थापनको काम भएको छ। परीक्षामा संलग्न हुने शिक्षकहरू, परीक्षा केन्द्राध्यक्षहरू, प्रश्नपत्र एक ठाउँबाट अर्को ठाउँमा लैजाने सुरक्षा निकायलगायतका काम व्यवस्थित रूपमा भएका छन्। यसैले, परीक्षा केन्द्रमा विद्यार्थीले सहज रूपमा परीक्षा दिने वातावरण तय भएको छ। परीक्षालाई ठूलो हाउगुजी बनाउनु हुँदैन। यसलाई अरू कक्षाको परीक्षा जस्तो सामान्य बनाइनुपर्छ। परीक्षा व्यवस्थापन मात्रै होइन माध्यमिक तहको परीक्षा नै प्रदेश सरकारले लिनुपर्ने भन्ने छ नि होइन ? अहिले परीक्षा सञ्चालनका लागि व्यवस्थापकीय पाटो प्रदेशले गरेको छ। तर, प्रदेशमा बोर्ड बनेको छैन। प्रदेशलाई खास केन्द्रबाट प्रश्नपत्र निर्माण र पुर्याउने काम गर्छ। यसबाहेकका काम प्रदेशले गर्छ। नीतिगत रूपबाट प्रादेशिक बोर्ड बनाउने भनिएको छ। कानुनी हिसाबले ऐनमा यो व्यवस्था भएपछि प्रदेश बोर्डहरू बन्नेछन्। तर, कानुनमा व्यवस्था नहुन्जेलका लागि सो परीक्षाको आधिकारिक अर्थात् प्रमाणपत्र वितरण गर्नेलगायतका काम कानुनः राष्ट्रिय परीक्षा बोर्डलाई नै छ। यसपटकको प्रश्नपत्रमा केके सुधार भयो ? पाठ्यक्रमले दिएको ३ किसिमको विशिष्टीकरण तालिका छ। सोही आधारमा प्रश्नपत्रमा सुधार गरिरहेका छौं। यसपटक पनि सुधार गरेका छौं। पुरानो शैलीमा अर्थात् ज्ञान मात्रै नभई ज्ञानको बुझाइ र यसलाई व्यवहारमा कसरी लागू गरेको छ र क्षमता कस्तो छ ? भन्ने आधारमा पठनपाठन भइरहेको छ। सोही आधारमा रहेर प्रश्नपत्रलाई तयार गरिएको छ। विद्यार्थीले केवल घोकेर मात्रै उत्तर दिने नभई विद्यार्थीको योग्यतामा ज्ञान, बुझाइ र प्रयोग तथा उच्च क्षमतालाई पनि नाप्ने गरी प्रश्नपत्रमा गत वर्षदेखि विस्तारै परिवर्तन गर्दैछौं। प्रश्नपत्र र परीक्षा सञ्चालन व्यवस्थापनमा क्रमशः सुधार गर्दै जाने हो। साथै, हामीले उत्तरपुस्तिका परीक्षण, सम्परीक्षणमा सुधार गर्दै जाने र समग्र परीक्षा प्रणालीलाई सुधार गर्दै जाने हो। पाठ्यक्रमकै उद्देश्यअनुसार प्रश्नपत्र आउने भन्नुभयो। खासमा पाठ्यक्रमलाई कि कोर्षलाई समेट्ने खालका प्रश्नपत्र छन् ? पाठ्यक्रमलाई नै मुख्य आधार बनाएर प्रश्नपत्र निर्माण हुन्छ। शिक्षकहरूले पनि पाठ्यक्रमकै आधारमा पठनपाठन गर्ने हो। पाठ्यक्रमकै आधारमा पाठ्यपुस्तक पनि बनिरहेको छ। बोर्डले स्तरीकृत परीक्षामा जोड दिने भन्दै आएको छ। यसो गर्नु भनेको पहिलाको प्रश्नको सोधाइ नै त्रुटिपूर्ण भएको भन्ने हो त ? स्तरीकृत परीक्षा भनेको छुट्टै कुरा होइन। यो भनेको परीक्षाको प्रश्नपत्र निर्माणदेखि परीक्षा सञ्चालन व्यवस्थापन र उत्तरपुस्तिका परीक्षणमा सुधार गर्दै जाने हो। त्यसलाई स्तरीय बनाउँदै जाने भनेको हरेक पाठ्यक्रममा राखेको उद्देश्यहरू पूरा गर्न प्रश्नपत्रहरूले ती उद्देश्य पूरा गर्ने गरी प्रश्नपत्र निर्माण गर्न खोजिएको हो। प्रश्नपत्र निर्माणमा खासगरी ज्ञान पक्ष मात्रै होइन। अहिलेसम्मका प्रश्नपत्रमा विद्यार्थीको ज्ञान मात्रै नापिरहेका थियौं। अब बोध, प्रयोग र उच्च क्षमताको समेत मूल्यांकन गर्छौं। त्यसको काम स्तरीकृत परीक्षामार्फत गरिने हो। यसले परीक्षा सरलीकरण गररे कक्षाकोठालाई पनि सुधार गर्न सकिन्छ। विद्यार्थीको ज्ञान, बोध, सिकाइको प्रयोग र उच्च क्षमताको समेत मूल्यांकन गर्नेगरी स्तरीकृत परीक्षा लिने खोजेको हो। यसअघिका परीक्षामा विद्यार्थीको ज्ञान मात्रै मूल्यांकन हुँदै आएकोमा अब भने समग्र क्षमताको मूल्यांकन गर्न लागेको हो। यसलाई क्रमश सुधार गर्दै लान्छौं। यसपटक पनि प्रश्नपत्र निर्माण गर्ने शिक्षकहरूले यो कुरालाई विचार गरेका छन् भन्ने लागेको छ। स्तरीकृत परीक्षा ठ्याक्कै कस्तो खालको मोडल हो ? यसलाई भर्खर सुधार गर्दैछौं। कक्षा ८ मा अबको शैक्षिक सत्रदेखि नयाँ पाठ्यक्रम लागू हुन्छ। त्यसैले पनि यसका लागि शिक्षकहरूलाई तालिम दिएका छौं। शिक्षकहरूलाई तालिम दिएर आगामी वर्षको परीक्षाबाट प्रश्नपत्र निर्माणको प्रक्रिया स्तरीकृत गर्न खोज्दै छौं। यस्तै, कक्षा १२ को केही विषयका प्रश्नपत्रका मोडलहरू आजभोलिमै सार्वजनिक गर्दैछौं। यसमा पनि प्रश्नपत्रको नयाँ मोडल अर्थात् स्तरीकृत खालका हुन्छन्। कक्षा १० को प्रश्नपत्र यो वर्ष पुरानो पाठ्यक्रमको अन्तिम वर्ष हो। आगामी दिनमा कक्षा १० को पाठ्यक्रमक परिवर्तन हुँदैछ। यसैले आगामी दिनमा सोबमोजिम विशेष गरेर पालिकाअनुसारको प्रश्नपत्र निर्माण गरेर परीक्षा योजना छ। कक्षा ८, १० र १२ लाई केन्द्रित गर्नेगरी शिक्षकलाई तालिम दिएका छौं। तालिमप्राप्त शिक्षकहरूले प्रश्नपत्र निर्माण गर्ने र यस्ता प्रश्नका आधारमा क्लासरुम डेलीभरि र परीक्षामा पनि त्यस्तै किसिमको प्रश्न सोध्ने मोडालिटीका साथ तयारी भइरहेको छ। नयाँ शैक्षिक सत्र सुरु भएपछि स्थानीय पालिकासम्म कार्यशाला सञ्चालन गरिनेछ। बोर्डले प्राविधिक सहायता दिने काम गर्छ र यसको नेतृत्व गर्ने काम स्थानीय सरकारले गर्छ। परीक्षा प्रणाली ३ घण्टामै आधारित देखिन्छ। विद्यार्थीको ७५ प्रतिशत बाह्य परीक्षा र २५ प्रतिशत आन्तरिक मूल्यांकनबाट गरिन्छ। लेखेकै भरमा मूल्यांकन गर्नु उचित हुन्छ ? विगतको पाठ्यक्रमभन्दा २०७६को पाठ्यक्रम आइसकेपछि कक्षा १ देखि ३ सम्मको एकीकृत पाठ्यक्रम छ। यसले विद्यार्थीलाई आन्तरिक मूल्यांकनको आधारमा मात्रै माथि लैजाने भन्ने छ। हिजोका दिनमा यो तहमा पनि ३ घण्टाको परीक्षा लिएर मूल्यांकन गरिन्थ्यो। तर, अहिले यसमा परिवर्तन भएको छ। कक्षा ४ देखि ८ सम्म ५० प्रतिशतसम्मको आन्तरिक मूल्यांकन र ५० प्रतिशतको बाह्य मूल्यांकन गरिन्छ। यो पनि हिजोको परिस्थितिमा परिवर्तन भयो। अहिले ९ देखि १२ कक्षासम्म २५ प्रतिशत आन्तरिक मूल्यांकन र ७५ प्रतिशत बाह्य परीक्षाबाट गरिरहेका छौं। यसर्थ हिजोभन्दा अहिले परिवर्तन आइरहेकाले क्रमश सुधार गर्नुपर्छ। कक्षाकोठाभित्रको मूल्यांकनलाई व्यवस्थित बनाउन आवश्यक छ। परीक्षाको नीतिगत सुधारमा अबको योजना के छ ? अहिले अंक प्रणालीबाट ग्रेडिङ प्रणालीमा गएका छौं। ग्रेडिङ प्रणालीमा पनि अब ३५ प्रतिशतभन्दा तल हुने विद्यार्थीहरू ननग्रेड हुन्छन् भन्ने छ। अब ग्रेडिङ प्रणालीलाई कक्षा १ देखि नै लागू गर्ने र शिक्षकहरूले यो प्रणाली के हो कसरी अंक दिनेलगायतबारे शिक्षकलाई तालिम दिनुपर्छ। परीक्षा प्रणालीलाई स्तरीकृत परीक्षामा परिणत गर्ने नीतिगत व्यवस्था नै भएका कारण यसतर्फ लाग्न खोजेका छौं। अब परीक्षालाई कक्षाकोठासँग जोड्ने हो किनभने परीक्षा र पाठ्यक्रम एउटै सिक्का दुई पाटा हुन्। साँच्चै परीक्षालाई सुधार गर्यौं भने शिक्षण सिकाइलाई पनि सुधार गर्न सक्छौं भन्ने हो। ग्रेडिङ प्रणालीले विद्यार्थीको सृजनशीलता घट्यो भन्ने पनि छ नि ? ग्रेडिङ प्रणालीले विद्यार्थीको सृजनशीलता घटेको छैन। ग्रेडिङ कसरी दिने अर्थात् मूल्यांकन कसरी गर्ने भन्ने कुरामा शिक्षकहरूलाई हामीले अझै सिकाउन सकेनौं। यसैले शिक्षकहरूले विद्यार्थीहरूको मूल्यांकन आन्तरिक रूपबाट विस्तार गर्दै गए। कुन ग्रेडको विद्यार्थी हो भनेर शिक्षकले सिक्न आवश्यक छ। यसैले सृजनशीलतामा त झन् कुन रेन्जमा विद्यार्थी पर्छ भन्ने नै हो। विद्यार्थीको सृजनशीलताको एक्जाक्ट अंक दिन सकिँदैन। त्यसैले यसलाई निश्चित रेन्चमा दिनुपर्छ भन्ने सिद्धान्तका आधारमा ग्रेडिङ प्रणाली सुरु भएको हो। यसले विद्यार्थीको योग्यतालाई घटाएको छैन। विगतमा जसरी पनि पास भइन्छ भन्ने प्रवृत्ति उठेको हो। त्यसकारण पनि यसलाई समीक्षा गरेर ग्रेडिङमा लगेर ३५ प्रतिशतभन्दा कम आउनेलाई ननग्रेडिङमा राखिएको हो। यो प्रणालीले विद्यार्थीहरूलाई वास्तवमा ननग्रेडबाट जोगिनुपर्छ भन्ने भान हुने भएकाले उनीहरूलाई पढ्नेतर्फ प्रेरित गर्छ। यसर्थ, अहिलेको ग्रेडिङ प्रणाली वैज्ञानिक हिसाबबाट ल्याइएको हो। यसले विद्यार्थीलाई पढ्न पनि प्रोत्साहन गर्छ।"
राजनैतिक समन्वय नहुँदा आन्दोलन चर्कियो,"धरान : कोशी प्रदेश खारेजीको माग राखेर पहिचान पक्षधरले सुरु गरेको आन्दोलन थप सशक्त बन्दै गएको छ। सम्बन्धित निकायले आन्दोलनकारीहरूलाई राजनैतिक समन्वय नगरेका कारण आन्दोलनले उग्र रूप लिने निश्चित देखिन्छ। चैत ५ गतेदेखि कोशी प्रदेशको राजधानी विराटनगर र त्यस पश्चात १४ वटै जिल्लामा एक साथ आन्दोलन सुरु भएको छ। प्रदेश १ सरकारमा सहभागी भएको नेकपा माओवादी केन्द्र, जनता समाजवादी पार्टी लगायत संघीय लिम्बुवान पार्टी, संघीय समाजवादी पार्टी, किरात याक्थुम चुम्लुङका प्रतिनिधि सहित केही कांग्रेस कार्यकर्ताहरू समेत आन्दोलनमा खुलेर लागिपरेका छन्। आन्दोलनका क्रममा धरान १५ बस्दै आएका मोरङ बेलवारीका पदम लिम्बु (लाजेहाङको) मृत्यु भएको छ। अन्य ५० भन्दा बढी प्रर्दशनकारीहरू घाइते भएको जसपाका नेता सागर चेम्चोङले बताए। लाजेहाङको मृत्युपश्चात पहिचान पक्षधरले आन्दोलनलाई थप सशक्त बनाएका छन्। प्रदेश १ सरकारले मृतकका परिवारलाई ३ लाख रुपैयाँ क्षतिपूर्ति दिए पनि परिवारले स्वीकार गरेको छैन। यतिका दिन बितिसक्दा पनि लाजेहाङको शव परिवारले बुझेका छैनन्। धरानका राजनैतिक विश्लेषक डा राजेन्द्र शर्माले सरकारले आन्दोलनकारीहरूसँग समन्वय गर्न नसक्दा आन्दोलनले उग्ररूप लिने चिन्ता व्यक्त गर्छन्। गणतन्त्रमा शान्तिपूर्ण आन्दोलन गर्ने अधिकार सबैलाई भएको र शान्तिपूर्ण आन्दोलनलाई बिथोल्न कसैले पनि नहुने उनको भनाइ छ। आन्दोलनरत पक्षलाई वार्ताको टेबुलमा राखेर तत्काल समस्या समाधान गर्न पनि डा शर्माले सरकारलाई सुझाव दिएका छन्। सुनसरीका प्रमुख जिल्ला अधिकारी होमकला पाण्डेले पहिचान पक्षधरको आन्दोलनका विषयमा केन्द्रीय सरकारले नै छानविन समिति गठन गरी काम सुरु गरेकाले समस्याको समाधान केन्द्र सरकारले नै गर्ने बताउँछिन्। उनले स्थानीय प्रशासनबाट पनि प्रर्दशनकारीहरूलाई वार्ता र छलफलको माध्यमबाट समस्याको समाधान गर्न आह्वान गरिएको बताइन्। धरान सशक्त बन्दै आन्दोलन कोशी प्रदेश खारेजीको माग गर्दै आन्दोलनमा उत्रिएका पहिचान पक्षधर आन्दोलनकारीहरूले धरान उपमहानगरपालिकामा कालो झण्डा गाडेर तालाबन्दी गरेका छन्। बिहीबार नारा जुलुस सहित आन्दोलनमा उत्रिएका पर्दशनकारीहरूले वडा कार्यालयमा समेत तालाबन्दी गरेका छन्। धरान उपमहानगरपालिका सहित धरानको वडा नम्बर ५, १२, १५, १६, १८ लगायतको वडा कार्यालयमा तालाबन्दी गरेका छन्। सयौंको संख्यामा रहेका आन्दोलनकारीहरूले प्रहरीकै अगाडि कार्यालयमा तालाबन्दी गरेका थिए। सुनसरी प्रशासनले सुरक्षा व्यवस्था मजबुत नबनाएका कारण आन्दोलनकारीहरूले उपमहानगररपालिका र वडा कार्यालयमा तालाबन्दी गर्न सकेका हुन्। प्रहरीले केही वडा कार्यालयको तालाबन्दी खोलेको भए पनि पुनः तालाबन्दी गरेका कारण वडा कार्यालयको काम सञ्चालन गर्न नसकिएको वडा नम्बर ५ का वडा अध्यक्ष मनप्रसाद्र लिम्बुले बताए। संघीय लिम्बुवान पार्टीका सुनसरी अध्यक्ष अमर इजमले कोशी प्रदेश खारेजी नभइन्जेल आन्दोलन नरोकिने बताए। उनले आन्दोलनलाई दमन गरिए पहिचान पक्षधरहरू प्रतिकारमा उत्रने समेत चेतावनी दिएका छन्। उनले शान्तिपूर्ण आन्दोलनमा आफ्नो पार्टीका लिम्बुवान भोलन्टियर्स (एलभी) कमाण्डर पदम लिम्बु लाजेहाङको मृत्यु भएकाले उनलाई सहिद घोषणा र कोशी प्रदेश खारेज गर्नुपर्ने माग गरेका छन्। आन्दोलनकारीहरूले सुनसरी, मोरङ, झापा, इलाम, धनकुटा लगायतका जिल्लामा आन्दोलन चर्काएका छन्।"
"बैतडीमा बुडाल मृत्यु प्रकरण : चारजना कारागार चलान, पाँच धरौटीमा छुटे","बैतडी : फागुन १३ गते चौलानी नदीमा मृत फेला परेका बैतडीको दशरथचन्द नगरपालिका १० का २५ वर्षीय जीवन बुडाल मृत्यु प्रकरणमा मुछिएका चारजनालाई पूर्पक्षका लागि कारागार चलान गरिएको छ । तीन जनालाई जनही १ लाख ५० हजार र दुई जनालाई ५० हजार धरौटीमा रिहा गरिएको छ । त्यसैगरी तीनजनालाई सामान्य तारिखमा छोडिएको छ । बिहीबार जिल्ला अदालत बैतडीले यस्तो आदेश दिएको छ । दशरथचन्द नगरपालिका १० कै गजेन्द्र सिंह रावल,अर्जुन सिंह रावल, भीम सिंह ठगुन्ना र नारायण सिंह ऐरीलाई पूर्वक्षका लागि कारागार चलान गरिएको जिल्ला प्रहरी कार्यालय बैतडीका सूचना अधिकारी, प्रहरी निरिक्षक योगेश खत्रीले जानकारी दिए । यसैगरी पुष्पराज भट्ट, टेक सिंह खत्री र जितेन्द्र सिंह ऐरीलाई जनही १ लाख ५० हजार धरौटीमा रिहा भएका छन् । श्यामु सिंह ऐरी र नविन सिंह ठगुन्ना जनही ५० हजार धरौटीमा छुटेका छन् । केशव सिंह रावल, मोहन सिंह ठगुन्ना र भुवन राम लुहारलाई सामान्य तारेखमा रिहा गरिएको प्रहरी निरिक्षक खत्रीले जानकारी दिए । शरथचन्द नगरपालिका१० खडेनीका २५ वर्षीय बुडाल फागुन १३ गते मृत फेला परेका थिए । साथीहरुसँगै वनभोज मनाउन गएका बुडाल मृत फेला परेपछि आफन्तले घटनाको यथाशीघ्र छानबिन हुनुपर्ने माग राख्दै संघर्ष समेत गरेका थिए । त्यसपछि प्रहरीले १२ जनालाई पक्राउ गरी अनुसन्धान गरेको थियो ।"
हराएका तीन सय ६० मोटरसाइकल हस्तान्तरण,"काठमाडौं : ट्राफिक प्रहरीले काठमाडौं उपत्यकामा हराएका तीन सय ६० मोटरसाइकल तथा स्कुटर फेला पारेर सम्बन्धित धनीलाई हस्तान्तरण गरेको छ। काठमाडौं उपत्यका ट्राफिक प्रहरी कार्यालयको टोलीले चालू आर्थिक वर्षमा उपत्यकाका विभिन्न स्थानबाट हराएका तीन सय ६० मोटरसाइकल तथा स्कुटर फेला पारेर सम्बन्धित धनीलाई हस्तान्तरण गरेको हो। आज मात्र २२ सवारीसाधनलाई फेला पारेर सम्बन्धित धनीलाई बुझाएको कार्यालयका प्रवक्ता प्रहरी वरिष्ठ उपरीक्षक राजेन्द्रप्रसाद भट्टले जानकारी दिए। कार्यालयले आज १६ मोटरसाइकल र छ स्कुटर हस्तान्तरण गरेको हो। चालू आवमा ट्राफिक कार्यालयमा सवारीसाधन हराएको भनेर एक हजार दुई सय ८९ निवेदन परेकामा तीन सय ८७ सवारीसाधन फेला पारेर सम्बन्धित धनीलाई बुझाइसकेको छ। सो मध्ये दुईपाङ्ग्रे तीन सय ६० र अन्य २७ सवारीसाधन छन्। ट्राफिक प्रहरीले चालू आवमा मोटरसाइकल चोरी कार्यमा संलग्न २६ व्यक्तिलाई पक्राउ गरी आवश्यक अनुसन्धानका लागि विभिन्न वृत्तमा बुझाइसकेको प्रवक्ता भट्टले बताए। लाखौँ रकम तिरेर खरिद गरेको सवारीसाधन सुरक्षित स्थानमा पार्किङ गर्ने, ह्वील लक, चेन लक, ह्यान्डिल लक, डिस्क लकलगायत सुरक्षा साइरन जडान गरेमा सवारीसाधन चोरी हुनबाट जोगाउन ट्राफिक प्रहरीले अनुरोधसमेत गरेको छ।"
बैतडीमा बुवाछोरा मिलेर वडाध्यक्षमाथि गरे कुटपिट,"बैतडी :बैतडीको मेलौली नगरपालिका१ का वडा अध्यक्ष शरद सिंह नेगीमाथि कुटपिट भएको छ । बिहीबार राति ९ बजेको समयमा वडा नं १ को जेरो प्वाइन्ट बजारको एक पसलमा वडाअध्यक्ष नेगीमाथि सोही वडा कार्यालयमा कार्यरत कार्यालय सहयोगी ४२ वर्षीय जनार्दन नेगी र उनका छोरा २३ वर्षीय पारश नेगीले कुटपिट गरेका हुन् । कुटपिट गर्ने दुबै बुवाछोरालाई नियन्त्रणमा लिएको र वडा अध्यक्ष नेगीलाई उपचारको लागि डडेल्धुरा अस्पताल पठाइएको जिल्ला प्रहरी कार्यालय बैतडीका प्रबक्ता,प्रहरी निरीक्षक यागेश खत्रीले जानकारी दिए । वडा अध्यक्ष नेगीका ४ वटा दाँत भाचिएका छन् । कुटपिटमा सामान जोख्ने ढक प्रयोग गरेको खुलेको छ। वडाकै विषयमा विावादमा झडपको स्थिति सिर्जना भएको प्रहरीले जनाएको छ । घटनाबारे अनुसन्धान भइरहेको प्रहरीले जनाएको छ ।"
एसईई परीक्षामा सिन्धुलीबाट पाँच हजारबढी विद्यार्थी सहभागी,"सिन्धुली : आजबाट सुरू भएको माध्यमिक शिक्षा परीक्षा (एसईई) मा सिन्धुलीबाट ५ हजार २ सय ४८ जना विद्यार्थी सहभागी भएका छन् । नियमिततर्फ १ सय ७८ जना प्राविधिक तर्फका समेत गरी ५ हजार २ सय ९ जना, र ग्रेडवृद्धितर्फ ३९ जना गरी ५ हजार २ सय ४८ जना विद्यार्थी एसईई परीक्षामा सामेल भएका हुन् । जिल्लाका २६ वटा परीक्षा केन्द्रमा शुक्रबारबाट शान्तिपूर्णरुपमा परीक्षा सुरुभएको शिक्षा विकास तथा समन्वय इकाई सिन्धुलीका प्रमुख निर्मल घिमिरेले जानकारी दिए । परिक्षामा १ सय २६ वटा सामुदायिक विद्यालय र २३ वटा संस्थागत विद्यालय गरि १ सय ४९ वटा विद्यालयका विद्यार्थीहरु सहभागी छन् । परीक्षामा कमलामाई नगरपालिकाबाट सबैभन्दा बढी विद्यार्थी सहभागी छन् । घिमिरेका अनुसार कमलामाई नगरपालिकाबाट ९ सय ४५ जना सामुदायिक विद्यालय र ३ सय ८० जना संस्थागत विद्यालयकागरी कुल १ हजार ३ सय २५ जना विद्यार्थी परीक्षामा सामेल भएका छन्। परीक्षाका लागि २६ जना केन्द्राध्यक्ष,३५ जना सहायक केन्द्राध्यक्ष,२ सय ६२ जना निरीक्षक, ५२ जना परीक्षा सहायक, १ सय ५ जना कार्यालय सहयोगी र ३ सय ९० जना सुरक्षाकर्मी सहित ८ सय ७० जना कर्मचारी खटाइएको छ । जिल्लामा यो वर्ष अघिल्लो वर्षको तुलनामा एसईई परीक्षा दिनेको संख्यामा केही कमी आएको छ । अघिल्लो वर्षको एसईईमा जिल्लाबाट ५ हजार ७ सय ८७ जना विद्यार्थी सहभागी भएका थिए ।"
लिची बगानको एउटै रुखमा झुन्डिएको अवस्थामा भेटिए युवायुवती,"विराटनगर : मोरङको रंगेली नगरपालिका२ खोरिया टोलस्थित एउटा कृषि फार्मको लिची बगानको रुखमा झुन्डिएको अवस्थामा शुक्रबार दिउँसो युवायुवतीको शव फेला परेको छ। लिचीको रुखमा झुन्डिएको अवस्थामा रंगेली२ का अन्दाजी १८ वर्षीय सञ्जय उराव र बेलबारी नगरपालिका२ की अन्दाजी १८ वर्षीया ललिता उराव मृत फेला परेका हुन्। जनक कार्कीले सञ्चालन गरेको ईश्वरी कृषि फार्मभित्र रहेको लिची बगानको एउटै हाँगोमा डोरीको पासो लगाएर सञ्जय र ललितालाई झुन्डिएको भेटिएको मोरङ प्रहरीका प्रवक्ता डीएसपी रञ्जनकुमार दाहालले जानकारी दिए। उनका अनुसार स्थानीयले झुन्डिएर मृत्यु भएको अवस्थामा देखेपछि दिउँसो १२:५० बजेतिर प्रहरी चौकी बबियाविर्तालाई खबर गरेका थिए। त्यसलगत्तै घटनास्थलमा इलाका प्रहरी कार्यालय रंगेलीका प्रहरी निरीक्षक चन्द्रबहादुर खड्का नेतृत्वको टोली पुगेर घटनाको अनुसन्धान सुरु गरेको छ। प्रहरीले दुवै शवलाई पोस्टमार्टमका लागि पठाउने तयारी पनि गरेको छ। एउटा रुखको एउटै हाँगो प्रयोग गरेर युवायुवती झुन्डिएको अवस्थामा भेटिएका छन्। डोरी चैँ अलगअलग छन, डीएसपी दाहालले भने, तर, एउटै गाँठो बनाएर झुन्डिएको अवस्थामा मृत फेला पारियो। घटनाका सम्बन्धमा विभिन्न कोणबाट अनुसन्धान भइरहेको छ। मोरङ प्रहरी प्रमुख एसपी दीपक पोखरेलले घटनाको यथार्थ पत्ता लगाउन निर्देशन दिँदै मिहीन ढंगबाट अनुसन्धान अघि बढाउन विशेष टोली परिचालन गरेका छन्। झुन्डिएको अवस्थामा भेटिएका सञ्जयको घर लिची बगाननजिक छ। बेलबारी२ थापा टोलका माइला उरावकी छोरी ललिता र उनीबीच बिहे गर्ने पारिवारिक सहमति भइसकेको स्थानीय बताउँछन्। त्यही सहमति अनुसार १ महिनाअघिदेखि ललिता सञ्जयकै घरमा गएर उनीसँगै बस्न थालेकी थिइन्। हाललाई दुवै जनाको बिहे गर्ने उमेर पुगेको थिएन। उमेर पुगेपछि उनीहरूबीच सामाजिक औपचारिक हिसाबले बिहे गर्ने पारिवारिक सहमति भएको रहेछ, परिवारलाई उद्रित गर्दै प्रहरीले भन्यो, त्यही सहमति अनुसार १ महिनादेखि सँगै बस्न थालेको पाइयो। अचानक दुवै जना झुन्डिएको अवस्थामा मृत भेटिए। प्रारम्भिक अनुसन्धानबाट झुन्डिनुपर्ने कुनै कारण पत्ता नलागेको र थप अनुसन्धानपछि घटनाका बारेमा यकिन हुने डीएसपी दाहालले बताए।"
व्यवस्थापनको पर्खाइमा ह्यारीहिल,"गोरखा : बेलायतका तत्कालीन राजकुमार ह्यारी २०७२ सालको चैत ११ गते लापुवेशीको प्रभातकिरण माविमा आए। टिम रुविकनको समन्वयमा उनीसहित १२ जनाको टिमले त्यहाँ चैत १६ गतेसम्म विद्यालयको भवन निर्माणका लागि श्रमदान गर्यो। राजकुमार ह्यारीले पनि अरू कामदार सरह भूकम्पले ध्वस्त भएको विद्यालयको पुरानो भवन भत्काउने, ढुंगा, काठ बोक्ने, जग खन्ने जस्ता काम गरेर राजकुमार ह्यारीले सबैलाई चकित बनाए। ६ दिनसम्म श्रमदान गरेपछि जब भवनको डीपीसी तयार भयो, त्यसपछि ह्यारीको टोली बेलायत फर्किएको थियो। उनको मायाले स्थानीयबासी पुलकित भए। स्थानीय सरकार पनि कृतज्ञ भयो। बेलायती राजकुमारसंगको सम्बन्ध अजरअमर रहोस् र भावी पुस्ताहरूले पनि उनको स्मरण गरुन् भन्ने उद्देश्यले धार्चे गाउँपालिकाकाले सो विद्यालयसंगै उभिएको डम्बुडाँडालाई ह्यारीहिल नाम दियो। सो ह्यारी हिललाई पर्यटकीय स्थल बनाउने, बेलायती वा युरोपेली पर्यटकलाई धेरैभन्दा धेरै आउने वातावरण बनाउने लक्ष्य राखेर गाउँपालिकाले ह्यारी हिलमा पर्यटकीय पूर्वाधार बनाउन सुरु गर्यो। प्रभातकिरण माविको आँगनदेखि ह्यारीहिलको टुप्पोसम्म पुग्नेगरी ११८ वटा रेलिङसहितको सिँडी निर्माण गर्यो। हिलको टुप्पामा प्रतिक्षालय, खानेपानीको धारा निर्माण गर्यो। सडक छेउमा ह्यारीहिलमा स्वागत छ भन्ने साइनबोर्ड पनि स्थापना गर्यो तर त्यहाँ अपेक्षा गरेअनुसार पर्यटक भित्रिएनन्। पहिलापहिला त अब यहाँ विदेशी पर्यटक आउलान्, ह्यारी हिल पुरै विदेशी पर्यटकले भरिएलान् भन्ने सबैले सोचेका थियौँ, स्थानीय आयुषा गुरुङले भनिन्, तर कोही पनि विदेशी आउँदैनन्। मैले थाहा पाएसम्म जम्मा एकफेर पालुङ्टारका टोली पिकनिक आएका थिए। त्यत्ति हो। विशेषगरी पर्यटक मोटरबाट सिधै माछाखोलासम्म जाने भएकाले यो क्षेत्र पछाडि परेको उनको तर्क छ। यो साइन बोर्डलाई अल्लि ठूलो, अल्लि आकर्षक बनाएर राखेको भए गाडीमै आएका पर्यटक पनि झरेर हेर्न जान्थे कि ? उनी भन्छिन्, एकफेर बनाएको साइनबोर्ड खुइलिएर गयो। जतन छैन, अक्षर पनि मेटिएर गयो। गाउँपालिकाले केही व्यवस्थापन गर्छ कि भन्ने आशा गर्दागर्दै वर्ष बितिरहेको प्रभातकिरण माविका प्रधानाध्यापक जीव गुरुङ बताउँछन्। अघिल्लो गाउँपालिकाका अध्यक्षले बरु अलिअलि बजेट छुट्याएर काम सुरु गरेका थिए, गुरुङ भन्छन्, अहिले त बजेटै बिनियोजन गरेनन्। हामीले पटक पटक सम्झाउँदा पनि वास्ता गरेनन्। आफ्नो पालिकाभित्रको पर्यटकीय क्षेत्रको पूर्वाधार निर्माण गर्ने र प्रचारप्रसार गर्ने काम पालिका सरकारले गर्नुपर्छ भन्ने मनन गरी पूर्वाधार निर्माणको सुरुवात गरिएको भन्दै निवर्तमान गाउँपालिका अध्यक्ष सन्तोष गुरुङलाई यसलाई निरन्तरता दिनुपर्नेमा जोड दिए। गाउँपालिकाका वर्तमान अध्यक्ष लक्ष्मण गुरुङले भने यसवर्ष कार्यक्रम बनाउँदा छुटेको बताए। यसवर्ष सम्बोधन गर्न सकिएन, अब अर्को वर्ष कार्यक्रम पारुँला भन्ने सोचेको छु, उनले भने।"
एसईई परीक्षा : प्रश्नपत्र बाहिरिएपछि बारामा केन्द्राध्यक्षसहित पाँचजना निलम्बित,"सिमरा : बारामा एसईई परीक्षा सुरु भएको पहिलो दिन नै प्रश्नपत्र बाहिरिएको छ । आदर्शकोतवाल गाउँपालिका १ च्युटाहास्थित रामचरित्र माध्यमिक विद्यालय जयनगर परीक्षा केन्द्रबाट अंग्रेजी विषयको प्रश्नपत्र बाहिरिएको हो । परीक्षा सुरू भएको १५ मिनेटमै परीक्षार्थी पवन साहले मोबाइलबाट फोटो खिचेर ह्वाटस्अप ग्रुपमा प्रश्नपत्रको फोटो पठाएका थिए । परीक्षा केन्द्र बाहिर रहेका व्यक्तिलाई प्रश्नपत्र पठाएको करिब ३० मिनेटपछि प्रहरीले जानकारी पाएको थियो । जनता माध्यमिक विद्यालय कचोर्वाका परीक्षार्थी साहले प्रश्नपत्रको फोटो बाहिर रहेका दीपक साहलाई पठाएका थिए । ह्वाट्सअप ग्रुपमार्फत् फोटो बाहिरएपछि परीक्षा केन्द्रमा प्रश्नपत्र हेर्न भीड् समेत लागेको थियो । मोबाइलमा प्रश्नपत्र हेर्न जम्मा भएपछि प्रहरीले दीपकलाई नियन्त्रणमा लिएको बाराका प्रहरी उपरीक्षक होबिन्द्र बोगटीले बताए । परीक्षा केन्द्र बाहिर मोबाइल हेर्न सबै झुम्मिएपछि शंका लागेर प्रहरीले बुझ्ने क्रममा प्रश्नपत्र बाहिरिएको जानकारी पायौं, प्रहरी उपरीक्षक बोगटीले भने, तत्कालै परीक्षार्थी र दीपकलाई मोबाइलसहित नियन्त्रणमा लियौं।' प्रहरीले दीपकलाई अझै नियन्त्रणमा राखेको छ भने परीक्षार्थी साहलाई रिहा गरेको छ । प्रहरी उपरीक्षक बोगटीका अनुसार परीक्षार्थी साहको पहिलो दिनको परीक्षा रद्ध गर्ने निर्णय गर्दै उनलाई छाडिएको र दीपकलाई कारबाहीका लागि मुद्धा प्रक्रिया अघि बढाउन लागिएको बताए । प्रहरी उपरीक्षक बोगटीले परीक्षा रद्ध गर्नुपर्ने स्थिति नरहेको उनले बताए । उनका अनुसार प्रश्नपत्र बाहिरिए पनि उक्त ग्रुपमार्फत् उत्तरभित्र गएको देखिदैन । परीक्षार्थीको मोबाइल र सामाजिक संजालको ग्रुपमा उत्तर गएको नदेखेपछि परीक्षा रद्ध गर्नुपर्ने अवस्थामा नरहेको बोगटीको भनाइ छ । प्रहरीले परीक्षार्थी पवन र दीपकसँग मोबाइल नियन्त्रणमा लिएर ग्रुपमा रहेका सबैको विषयमा जानकारी समेत लिएको थियो । १० जनाको ग्रुपमा तीनजना परीक्षार्थी र सातजना बाहिरका व्यक्ति थिए । तीनजना परीक्षार्थीमध्ये एकजना पवन रहेका छन् भने अन्य दुई अन्य परीक्षा केन्द्रका विद्यार्थी हुन् । प्रश्नपत्र बाहिरिएको घटना सार्वजनिक भएलगत्तै बाराका प्रमुख जिल्ला अधिकारी नवराज सापकोटासहित सुरक्षा निकाय, शिक्षा समन्वय इकाइ कार्यालयको टोली परीक्षा केन्द्र पुगेका थिए । प्रजिअ सापकोटाको नेतृत्वमा पुगेको टोलीले घटनाको विषयमा जानकारी लिँदै उक्त परीक्षा केन्द्रमा खटिएका केन्द्राध्यक्षसहित पाँचजनालाई निलम्बन गर्ने निर्णय गरेको छ । परीक्षा केन्द्रबाट निलम्बित हुनेमा केन्द्राध्यक्ष दिनेशप्रसाद साह, सहायक केन्द्राध्यक्ष पद्मराज चौधरी, बिजयप्रसाद चौधरी, निरीक्षक कुन्दनप्रसाद कुशवाहा र श्यामकिशोर गुप्ता रहेका छन् । प्रमुख जिल्ला अधिकारीको नेतृत्वमा परीक्षा केन्द्रमै बसेको बैठकले उनीहरूलाई एसईई परीक्षा अवधिभरीका लागि निलम्बन गरेको हो । बाराका प्रमुख जिल्ला अधिकारी सापकोटाले उक्त परीक्षा केन्द्रमा अन्य केन्द्राध्यक्ष, सहकेन्द्राध्यक्ष र निरीक्षक पठाइने बताए । परीक्षालाई मर्यादित बनाउन जिम्मेवारी दिइएका व्यक्तिको लापरवाही देखिएपछि उनीहररूलाई तत्काल निलम्बन गरिएको प्रजिअ सापकोटाको भनाइ छ । प्रजिअ सापकोटाले आगामी परीक्षालाई मर्यादित र व्यवस्थित बनाउनका लागि निर्देशन दिइएको र त्यसैअनुसार आवश्यकता परेका स्थानमा सुरक्षा संयन्त्र थप गर्ने नगरी छलफल भइरहेको बताए । एसईई परीक्षा मर्यादित बनाउन प्रजिअ सापकोटाले यसपटक परीक्षा केन्द्र परेको विद्यालयमा प्राथमिक तहका शिक्षकलाई गार्ड राख्न सुरुवात गरेका थिए । अघिल्ला वर्षमा परीक्षार्थी अध्ययरत विद्यालयका शिक्षक नै पुगेर गार्ड बस्ने गरेका थिए । यससँगै प्रजिअ सापकोटाले जिल्लको ३२ वटा परीक्षा केन्द्र अनुगमन गर्न १६ वटा अनुगमन समिति बनाए । आफ्नो नेतृत्वमा चार सदस्यीय र सरकारी कार्यालयका प्रमुख कर्मचारीको नेतृत्वमा तीन सदस्यीय अनुगमन समिति बनाएर परीक्षालाई मर्यादित बनाउन प्रयास गरेका छन् । परीक्षा केन्द्रमा खटिने केन्द्राध्यक्ष,सह केन्द्राध्यक्षलाई भेला गरेर परीक्षा मर्यादित बनाउन जोड दिँदै आएका प्रजिअ सापकोटा प्रश्नपत्र बाहिरएको घटनाले आफूहरूलाई सचेत समेत गराएको बताए । शिक्षा समन्वय इकाइ बाराका प्रमुख श्यामकिशोर प्रसाद उक्त घटनाबाहेक जिल्लाका अन्य स्थानमा मर्यादित ढंगले परिक्षा सम्पन्न भएको बताए । उनले यस्तो घटना दोहोरिन नदिन र परीक्षालाई मर्यादित वातावरण सम्पन्न गर्न तत्कालै बैठक बसेर निर्णय गर्ने जानकारी दिए । एसईई परीक्षाका लागि बारामा ३२ वटा परीक्षा केन्द्र तोकिएका छन् । जसमा ९ हजार ६ सय ७९ परीक्षार्थी सहभागी छन् ।"
एसईई परीक्षाको अनुगमनमा पुगे मन्त्री श्रेष्ठ,"हेटौडा : बागमती प्रदेशका आन्तरिक मामिला तथा कानुनमन्त्री गंगानारायण श्रेष्ठले माध्यमिक शिक्षा परीक्षा (एसईई) को आज अनुगमन गरेका छन् । हेटौंडाको आधुनिक राष्ट्रिय मावि र भुटनदेवी माविमा रहेको परीक्षा केन्द्रमा पुगेर मन्त्री श्रेष्ठले परीक्षा केन्द्रको अवस्था, सुरक्षा प्रबन्धलगायत विषयमा जानकारी लिँदै विद्यार्थीलाई परीक्षाको सफलताको शुभकामना दिए । मन्त्री श्रेष्ठले परीक्षा अनुशासित, मर्यादित, सुरक्षित र व्यवस्थित रहेकोमा खुसी व्यक्त गर्दै परीक्षा केन्द्राध्यक्षलगायत टिमलाई धन्यवाद दिए । परीक्षालाई प्रभावकारी बनाउन प्रदेश सरकारले सम्बन्धित सबै निकायलाई आवश्यक निर्देशन दिएको उनले बताए । त्यस्तै मन्त्री श्रेष्ठले विशेष अवस्थाका परिक्षार्थीलाई समेत हौसला प्रदान गर्दै विद्यालयका नर्सलाई परिक्षार्थीलाई कुनै पनि बेला आवश्यक पर्ने स्वास्थ्य सेवाका बारेमा सचेत रहन सम्बन्धित केन्द्राध्यक्षमार्फत् निर्देशन दिएका छन् । चैत २९ गतेसम्म चल्ने यस वर्षको एसईई परीक्षामा करिब ५ लाख परीक्षार्थी सहभागी हुने र त्यसमा बागमती प्रदेशको मात्रै २० प्रतिशत विद्यार्थी सहभागी छन् । त्यस्तै एसईई परीक्षाका लागि ७७ जिल्लामा २ हजार ३६ परीक्षा केन्द्रमध्ये सबैभन्दा बढी परीक्षा केन्द्र बागमती प्रदेशमा रहेको जानकारी शिक्षा विकास निर्देशनालयका शाखा अधिकृत विजय विडारीले जानकारी दिए । बागमती प्रदेशका १ लाख १ हजार ७३३ परीक्षार्थीका लागि ४३४ परीक्षा केन्द्र रहेको अधिकृत विडारीले बताए ।"
स्कुल बसका १२ चालकलाई कारबाही,"काठमाडौं : काठमाडौं उपत्यकामा शुक्रबार बिहान गरिएको विशेष चेकिङका क्रममा १२ जना स्कुल बसका चालकलाई ट्राफिक प्रहरीले कारबाही गरेको छ। ट्राफिक प्रहरीले गरेको चेकिङका क्रममा स्कुल बस निर्देशिका २०७४ बमोजिमका मापदण्ड पूरा नगर्ने र ट्राफिक नियम उल्लंघन गर्ने १२ वटा स्कुल बसका चालक कारबाहीमा परेका हुन्। जसमा बसको झ्यालमा सुरक्षा डण्डी नराख्ने १ जना र अन्य ट्राफिक नियम उल्लंघन गर्ने ११ जना चालक रहेको काठमाडौँ उपत्यका ट्राफिक प्रहरी कार्यालयका प्रवक्ता प्रहरी वरीष्ठ उपरीक्षक राजेन्द्र प्रसाद भट्टले जानकारी दिए। काठमाडौँ उपत्यकाको ट्राफिक आवागमनलाई सहजीकरण गर्न, सवारी दुर्घटना न्यूनीकरण गर्न र ट्राफिक नियमको पालना गराउने उद्देश्यका साथ ट्राफिक प्रहरीले नियमित तथा विशेष चेकिङ गर्दै आएको छ। योसँगै आज बिहान भएको चेकिङकै क्रममा अन्य ट्राफिक नियम उल्लंघन गर्ने २६२ जना चालकलाई पनि ट्राफिक प्रहरीले कारबाही गरेको छ ।"
भारतबाट घर फर्किनेमा देखिन थाल्यो कोरोना,"दोधारा चाँदनी : भारतको विभिन्न ठाउँबाट कञ्चनपुरको पश्चिमी सिमानाका गड्डाचौकीहुँदै घर फर्किनेमा कोरोना सङ्क्रमण देखिन थालेको छ । जिल्ला स्वास्थ्य कार्यालय कञ्चनपुरका अनुसार भारतबाट फर्किनेमा दैनिक कोरोना सङ्क्रमण देखिन थालेको छ । भारतबाट आएका दुई जनामा सङ्क्रमण देखिएको छ,जिल्ला स्वास्थ्य कार्यालयका प्रमुख दयाकृष्ण पन्तले भने, 'पछिल्लो समय भारतमा सङ्क्रमण बढ्न थालेपछि घर फर्किने नेपालीमा पनि सङ्क्रमण देखिन थालेको छ ।' सङ्क्रमण फैलिन थालेपछि स्वास्थ्य कार्यालयले आजदेखि जिल्लामा कोभिड१९ विरुद्धको खोपको तेस्रो र चौथो मात्रा दिइँदै छ । अहिले एकदुई जनामा सङ्क्रमण देखिन थालेको छ,' पन्तले भने,'यहाँ कोभिड१९ विरुद्धको खोप लगाउने संख्या धेरै कम छ । कोभिड१९ महामारीविरुद्ध लड्न खोप लगाउनु आवश्यक रहेको उन भनाइ छ । जिल्ला स्वास्थ्य कार्यालयका कोभिड१९ फोकल पर्सन सिद्धराज भट्टले कञ्चनपुरमा कोरोनाको तेस्रो र चौथो मात्राको खोपका लागि ५० हजार डोज आएको जानकारी दिए। प्राथमिकताका आधारमा खोप लगाइने उन ले बताए। 'अहिले सीमानाकामा भारतबाट आउनेको एन्टिजेन परिक्षण गरिरहेका छौँ,' उनले भने, आजदेखि जिल्लाका सबै पालिकामा बुस्टरडोज लगाउने अभियान सुरु हुँदैछ ।' नयाँ वर्ष नजिकिँदै गर्दा भारतबाट घर फर्किनेको संख्या बढ्न थालेको छ । नयाँ वर्ष मनाउन फर्किनेको सङ्ख्या बढेपछि नाकामा एन्टीजेन परीक्षणमा कडाइ गरिएको छ । जिल्ला स्वास्थ्य कार्यालयका अनुसार हालसम्म कञ्चनपुरमा ४८ दशमलव ३० प्रतिशतले खोप लगाएका छन । चार लाख चार हजार पाँच सय ४५ जनाले कोरोनाविरुद्धको खोपको पहिलो मात्रा तथा तीन लाख ६४ हजार सात सय ८५ जनाले दोस्रो मात्रा लगाएका छन । त्यसैगरी दुई लाख १६ हजार छ सय ६७ जनाले खोपको तेस्रो मात्रा लगाएका छन् । खोपको पहिलो मात्रा लगाउने धेरै छन् । त्यसपछि खोप लगाउनेको सङ्ख्या घटेको छ,' पन्तले भने। रासस"
धनुषामा अंग्रेजी विषयको प्रश्नपत्रको सट्टा नेपालीको पुगेपछि एक घन्टा ढिलो परीक्षा सुरू,धनुषा : आजबाट सुरू भएको एसईई परीक्षाअन्तर्गत धनुषाको एक परीक्षा केन्द्रमा अंग्रेजी विषयको सट्टा नेपाली विषयको प्रश्नपत्र पठाइएको पाइएको छ । धनुषाको औरही गाउँपालिकास्थित मावि चक्कर परीक्षा केन्द्रमा अंग्रेजी विषयको सट्टा नेपाली विषयको प्रश्नपत्र पुगेपछि उक्त केन्द्रमा झण्डै एक घण्टा ढिलो परीक्षा सुरू भएको हो । अंग्रेजी विषयको खाममा नेपाली विषयको प्रश्न पत्र पाइएपछि उक्त परीक्षा केन्द्र ढिलो गरी परीक्षा सुरु भएको जिल्ला शिक्षा समन्वय इकाइ धनुषाका प्रमुख युक्त शर्माले जानकारी दिए । उनका अनुसार बिहान ८ बजे सुरु हुने परीक्षाको प्रश्नपत्र पठाउन प्राविधिक गडबडी भएपछि मुचुल्का गरेर सो केन्द्रमा ८ बजेर ५० मिनेटमा परीक्षा सुररू भएको छ ।
"सिन्धुलीमा करेन्ट लागेर छोराको मृत्यु, बाबु गम्भीर घाइते",गाउँमा ठेकेदार मार्फत विस्तार गरिएको ११ हजार भोल्टेजको राष्ट्रिय प्रसारण लाइनको विद्युत पोलमा करेन्ट सर्ट हुँदा श्रेष्ठको मृत्यु भएको जिल्ला प्रहरी कार्यालय सिन्धुलीका प्रवक्ता (डिएसपी) चिरन्जीवी दाहालले जनाए। सिन्धुली : सिन्धुलीमा करेन्ट लाग्दा एक जनाको मृत्यु हुनुका साथै एक जना गम्भीर घाइते भएका छन्। सुनकोशी गाउँपालिका ४ पलामेचौरका १२ वर्षीय दिपेश श्रेष्ठको मृत्यु भएको हो। उनका बाबु ४० वर्षीय फत्त बहादुर श्रेष्ठ भने गम्भीर घाइते भएका छन्। गाउँमा ठेकेदार मार्फत विस्तार गरिएको ११ हजार भोल्टेजको राष्ट्रिय प्रसारण लाइनको विद्युत पोलमा करेन्ट सर्ट हुँदा श्रेष्ठको मृत्यु भएको जिल्ला प्रहरी कार्यालय सिन्धुलीका प्रवक्ता (डिएसपी) चिरन्जीवी दाहालले जनाए। ठेकेदारले पोलमा लाइन चार्ज गरेको कुनै सूचना नदिँदा खेल्दै पोल छुन पुगेका श्रेष्ठको घटना स्थलमै मृत्यु भएको हो। छोरालाई करेन्ट लागेको थाहा पाएर बचाउन गएका बुबा फत्तबहादुरलाई पनि करेन्ट लागी गम्भीर घाइते भएका हुन्। उनको काठमाडौंमा उपचार भइरहेको छ। मृतक बालकको शव पोष्ट मार्टमका लागि सिन्धुली अस्पताल ल्याइएको छ। ठेकेदारको गम्भीर लापरबाहीका कारण बालकको ज्यान गएको भन्दै स्थानीयले क्षतिपुर्ती र ठेकेदारलाई कारबाही हुनुपर्ने माग गरेका छन्।
उडिरहेको जहाजभित्र टिकटक बनाउने हिमालयन एयरका तीनजना क्रू मेम्बर ग्राउन्डेड,काठमाडौं : उडिरहेको जहाजभित्र टिकटक बनाएपछि हिमालयन एयरलाइन्सका तीनजना क्रू मेम्बर ग्राउन्डेड भएका छन्। नागरिक उड्डयन प्राधिकरणले बिहीबार राति काठमाडौंबाट दोहा जाँदै गरेको हिमालयन एयरको जहाजभित्र टिकटक बनाएको सूचना पाएपछि दुई महिला र एक पुरूषसहित तीनजनालाई ग्राउन्डेड गरेको हो। प्राधिकरणले उनीहरूलाई दोहामै ग्राउन्डेड गरेको छ। प्राधिकरणका सहायक प्रवक्ता ज्ञानेन्द्र भुलले उनीहरू तीनदेखि ६ महिनासम्म ग्राउन्डेड हुनसक्ने बताए। हिमालयन एयरको ३२० उडान नम्बरको जहाज ३८ हजार फिटमाथि उडिरहेका बेला उनीहरूले टिकटक मनाएका थिए।
"डलर साट्ने बहानामा ३० लाख बढि लुटपाट, सिन्धुपाल्चोकका तामाङ भक्तपुरमा पक्राउ","काठमाडौं : उपत्यकाको विभिन्न स्थानमा डलर साट्ने बहानामा ३० लाख बढि रकम लुटपाट गर्ने एकजनालाई प्रहरीले पक्राउ गरेको छ। पक्राउ पर्नेमा सिन्धुपाल्चोक बाह्रबिसे नगरपालिका वडा नम्बर २ कर्थलि हाल भक्तपुर बालकोट बस्ने भीमबहादुर तामाङ हुन्। उनको साथबाट केही अमेरिकी डलर र मोबाइल समेत बरामद गरेको छ। उनले भक्तपुरको दधिकोटबाट १९ लाख,ललितपुर चाँगाथलीबाट २ लाख,ललितपुर सानोगाउँबाट ४ लाख र भक्तपुर बालकोटाबाट ५ लाख गरी कूल ३० लाख ५० हजार रकम ठगी गरेको उजुरीका आधारमा पक्राउ गरिएको काठमाडौं उपत्यका अपराध अनुसन्धान कार्यालयले जनाएको छ तामाङले ठगी गरेको रकमले ऋण तिरेको र मोटरसाइकल खरिद समेत गरेको प्रहरी अनुसन्धानबाट खुलेको छ। तामाङलाई थप कारबाहीका लागि प्रहरी वृत्त सातदोबाटो पठाइएको छ। यसअघि पनि नक्कली सुन देखाइ ५ लाख ठगी गरेको आरोपमा तामाङविरुद्ध ठगी मुद्दा समेत चलेको थियो।"
स्वास्थ्य बिमा बोर्डका अध्यक्ष उप्रेतीको राजीनामा स्वीकृत,"काठमाडौं : स्वास्थ्य बिमा बोर्डका अध्यक्ष डा सेनेन्द्र राज उप्रेतीको राजीनामा स्वीकृत भएको छ । मन्त्रिपरिषद्को बैठकले डा उप्रेतीको राजीनामा स्वीकृत गरेको हो । डाउप्रेतीले गत माघ २४ गते तत्कालिन स्वास्थ्य तथा जनसंख्यामन्त्री पदम गिरीलाई भेटेर राजीनामा बुझाएका थिए । तर, राजीनामा स्वीकृत भएको थिएन । डाउप्रेती स्वास्थ्य मन्त्रालयका पूर्वसचिव हुन् । डाउप्रेती २०७७ साल साउनमा बोर्ड अध्यक्ष नियुक्त भएका थिए ।"
काठमाडौं महानगरले अनधिकृत संरचना हटाउन दिएको सूचना कार्यान्वयन नगर्न अदालतको आदेश,"काठमाडौं : उच्च अदालत पाटनले काठमाडौं महानगरपालिकाले अनधिकृत संरचना हटाउन दिएको सूचना तत्काल कार्यान्वयन नगर्न अन्तरिम आदेश दिएको छ । न्यायाधीश धीरबहादुर चन्दको एकल इजलासले सार्वजनिक जग्गा मिचेर निर्माण गरिएका अनधिकृत संरचना ७ दिनभित्र हटाउन दिएको सूचना तत्काल कार्यान्वयन नगर्न आदेश दिएको छ । बिहीबार महानगरविरुद्ध रिट दर्ता भएको थियो । प्रभावित स्थानीय जानुका पोख्रेल, शुभमाया परियार (कपाली), सानु तामाङ, पवित्रा नेपाली, झवरलाल उराव तथा नेपाल महिला एकता समाजले उच्च अदालत पाटनमा रिट निवेदन दर्ता गराएका थिए । आदेशमा भनिएको छ,जबरजस्ती विस्थापन,घरबासविहीनतालगायतका आवसको अधिकार सम्बन्धी मानवअधिकारको उल्लंघनका घटनालाई प्राथमिकता दिइ अनुगमन गर्न,पीडितलाई क्षतिपूर्ति दिन, जीविकोपार्जनबाट विमुख पार्ने कार्यका लागि जिम्मेवारविरुद्ध मुद्दा चालाउन सिफारिस गर्न समेत सम्बन्धमा जिम्मेवार बनाउन विपक्षी राष्ट्रिय मानवअधिकार आयोगको नाउँमा समेत परमादेश जारी गरी पाउँ ।"
मिलेमतोमा ठेक्का,"३८ करोड रुपैयाँको ठेक्कामा प्रतिस्पर्धीबीच मिलेमतो भई एक जनाको नाममा गोरखा : गोरखाको एक कार्यालयले हालै गराएको सडक कालोपत्र गर्ने ३८ करोड रुपैयाँको ठेक्कामा प्रतिस्पर्धीबीच मिलेमतो भइ एक जनाको नाममा ठेक्का पारिएको छ। पूर्वाधार विकास कार्यालय गोरखाले आह्वान गरेको सिम्जुङघ्याच्चोक सडक कालोपत्र गर्ने ठेक्कामा इबिडिङ गरेका पाँच व्यवसायीमध्ये ४ व्यवसायी मिलेमतो गरी बाहिरिएर ठेक्का कर्णनवकान्तिपुर जेभी महाराजगन्जको पोल्टामा पारिएको हो। सिम्जुङमहभीरघ्याच्चोक सडकको ७३ किलोमिटर खण्ड कालोपत्र गर्न शिवालयगोरखा जेभी, काष्ठमण्डप कन्स्ट्रक्सन, कल्पवृक्ष बिल्डर्स प्रालि र नानाप्यागोडा जेभीले अन्तिम दिन (चैत १३ गते) ठेक्का फिर्ता लिएका कार्यालयले जनाएको छ। चार जना व्यवसायीले टेन्डर फिर्ता गरेपछि कार्यालयले गत १४ गते कर्णनवकान्तिपुर जेभीको नाम प्रकाशित गरी टेक्निकल आशयको सूचना जारी गरिसकेको कार्यालयकी सूचना अधिकारी निर्मला बरालले बताइन्। सो सडक चौडाइ बढाउने, मेसिनरी तथा ग्याभिन वाल लगाउने र कालोपत्र गर्न कार्यालयले गत माघ २७ गते ठेक्काको सूचना प्रकाशित गरेको थियो। गत माघ २७ गते ३० दिनको म्याद राखेर ठेक्का आह्वन गरेका थियौं। सिस्टम नखुलेर चैत १३ गते मात्रै खुलायौं। कर्णनवकान्तिपुर जेभीको नाममा टेक्निकल आशयको सूचना पनि जारी भइसक्यो, बरालले भनिन्, पाँच जनाको दरखास्त परेको थियो। चार जनाले एउटै मितिमा फिर्ता लिनुभयो। कर्णनवकान्तिपुरको नाममा परेको रहेछ। यो चाहिँ टेक्निकल मात्र हो। फेरि एक हप्ताको म्याद दिएर हामीले आशयको सूचना निकालेका छौं। यो अवधिभित्र नाम प्रकाशित भएको कम्पनीले आफ्नो कम्पनी दर्ताका कागजातहरू, यसअघि काम गरेको योग्यता, अनुभवका कागजातहरू, बैंक ब्यालेन्ससिट, टर्न ओभर हेर्नुपर्छ। अबको एक हप्तापछि बल्ल फाइनान्सियल खोलिन्छ। फाइनान्सियल खोलेपछि बल्ल स्टिमेट गरेको ३८ करोड ३४ लाख ७५ हजार रुपैयाँभन्दा कति घटेर टेन्डर पर्छ भन्ने थाहा हुने उनले बताइन्। सम्झौता मितिले २ वर्षभित्र कालोपत्र गरिसक्ने गरी ठेक्का खुलाइएको कार्यालयले जनाएको छ। २ करोड रुपैयाँभन्दा कम बजेटको काममा एकै चरणमा ठेक्का पर्ने प्रक्रिया पूरा हुन्छ। सोभन्दा बढी बजेटको योजनामा २ चरणमा ठेक्का प्रक्रिया पूरा हुने उनले बताइन्। दुई करोडभन्दा ठूलो बजेटको ठेक्कामा टेक्निकल र फाइनान्सियल गरी दुई चरणमा ठेक्का प्रक्रिया पूरा हुन्छ। यो ठेक्का पनि पहिलो प्रक्रिया पूरा भयो। अब दोस्रो चरणको बाँकी छ, सूचना अधिकृत बरालले भनिन्, यहाँ कसरी चार जनाको फिर्ता भयो र एक जनाको मात्र पयो हामीलाई थाहा हुँदैन। आर्थिक प्रलोभनमा परी पाँच व्यवसायीबीच ठेक्कामा मिलेमतो भएको अनुमान गरिएको छ। कुल ठेक्का रकमको चार प्रतिशत रकम मिलेमतोमा खर्च गरिएको अनुमान छ। ठेक्कामा प्रतिस्पर्धा नगरी मिलेमतो हुँदा कुल स्टमेट रकममा घटाघट नहुने र राजस्वमा समेत नोक्सानी हुने गर्छ। साथै, प्रतिस्पर्धा नगरी मिलेमतोको संस्कृति मौलाएमा निर्माण व्यवसायीको मनोमानी बढ्ने बताइन्छ।"
एसईई परीक्षा सुरु (फोटोफिचर),यस वर्ष एसईई परीक्षाका लागि करिब पाँच लाख विद्यार्थी सहभागी भएका छन् । देशभर २ हजार ३६ परीक्षा केन्द्रहरू छन् । काठमाडौं : यस वर्षको माध्यमिक शिक्षा परीक्षा (एसइई) आजदेखि सुरु भएको छ। बिहान ८ बजेदेखि देशभर एकैसाथ सुरु भएको परीक्षा ११:०० बजेसम्म हुनेछ। यस वर्ष एसईई परीक्षाका लागि करिब पाँच लाख विद्यार्थी सहभागी भएका छन् । देशभर २ हजार ३६ परीक्षा केन्द्रहरू छन् । रोजगारीका लागि जापान पुगेका १४ जनाले पनि जापानबाटै परीक्षा दिन लागेका छन् । एसइईको परीक्षा हलभित्र भने कडाइ गरिएको छ। सञ्चारकर्मीलाई तस्बिर खिच्न र समाचार संकल गर्न पनि निषेध गरिएको छ। तस्बिर : अभिशेक महर्जन ।
ढोरपाटनमा ५ वर्षदेखि बँदेलको सिकार ठप्प,"बागलुङ : बैधानिक रुपमा सिकार गर्न पाउने नेपालको एक मात्र सिकार आरक्ष ढोरपाटन सिकार आरक्षमा पछिल्लो पाँच वर्षमा बँदेलको सिकार हुन सकेको छैन। नाउर, झारल, बँदेल, रतुवा र मृगको सिकार हुँदै आएको ढोरपाटनमा आर्थिक वर्ष २०७३०७४ पछि बँदेलको सिकार हुन नसकेको ढोरपाटन सिकार आरक्षका प्रमुख संरक्षण अधिकृत वीरेन्द्र कंडेलले बताए। ढोरपाटनमा हरेक वर्ष दुई पटकसम्म सिकार याम सञ्चालन हुन्छ। पहिलो (असोजकार्तिक) र दोस्रो (फागुनबैशाख) याम नाउर, झारल र बँदेलहरूको सिकारका लागि बोलपत्र आह्वान गरेर अनुमति प्राप्तहरूलाई सिकारका लागि खुल्ला गरिन्छ। हरेक वर्ष नाउर र झारलको सिकार भइरहेपनि ढोरपाटनमा पछिल्लो पाँच वर्षदेखि बँदेलको सिकार शून्य रहेको प्रमुख संरक्षण अधिकृत कंडेलले बताए। ढोरपाटनमा सिकार गर्नका लागि चार प्रकारको अनुज्ञापत्र (लाईसेन्स) लिनुपर्ने आरक्षका प्रमुख संरक्षण अधिकृत विरेन्द्र कंडेलले बताए। ढोरपाटनमा वन्यजन्तुको सिकार गर्नका लागि जिल्ला सिकार अनुज्ञापत्र, सामान्य सिकार अनुज्ञापत्र, पुरक सिकार अनुज्ञापत्र र पंक्षित सिकार अनुज्ञापत्र गरी चार किसिमका सिकार अनुज्ञापत्र (लाईसेन्स) र अन्य इजाजतपत्र (परमिट) लिनुपर्छ। आरक्षमा नाउर र झारल सिकार गर्न पुरक सिकार अनुज्ञापत्र र रतुवा, मृगको सिकार गर्न सामान्य सिकार अनुज्ञा पत्र लिनुपर्ने आरक्षका प्रमुख संरक्षण अधिकृत कंडेलले बताए। ढोरपाटनमा गत आर्थिक वर्ष २०७८०७९ देखि नाउर र झारलको सिकार गरेपनि बोनसको रुपमा बँदेलको सिकार गर्न रोक लगाएर छुट्टै अनुमति लिनुपर्ने व्यवस्था गरिएको प्रमुख संरक्षण अधिकृत कंडेलले बताए। राष्ट्रिय निकुञ्ज तथा वन्यजन्तु संरक्षण विभागबाट यस वर्षको दोस्रो सिजन (फागुनवैशाख)मा १२, नाउर, ९ झारल र ११ बँदेलको अन्तराष्ट्रिय बोलपत्र आह्वान गरिएपनि बँदेलको सिकारको लागि सिकारीले इच्छा नदेखाएको प्रमुख संरक्षक अधिकृत कंडेलले बताए। उनले यस वर्षको अघिल्लो सिजन (असोजकार्तिक)मा २ जना नेपालीले बोलपत्र स्वीकृत भएपनि सिकार गर्न नआएको बताए। अघिल्लो सिजन बोलपत्र स्वीकृत भएपनि बँदेल सिकारको लागि सिकारी आएनन्, संरक्षण अधिकृत कंडेलले भने, यस वर्ष अहिलेसम्म बोलपत्र स्वीकृत भएको छैन। सायद सिकारीहरू यो सिजनमा पनि नआउने निश्चित देखिन्छ। पहिले नाउर र झारलको सिकार गरेवपात बोनसका रुपमा रतुवा र बँदेल एकएक वटा सिकार गर्न दिइने गरेपनि अहिले त्यसको व्यवस्था नभएको हिमालयन आउट फिटर्सका सञ्चालक अतुल खड्काले बताए। उनले अहिले बँदेलको सिकारका लागि पनि बोलपत्रमार्फत स्वीकृत हुनुपर्ने भएकाले सिकारीहरूले इच्छा देखाएका छैनन्।"
जहाँ भेटियो पुरातात्विक वस्तु,"उदयपुर : उदयपुरको त्रियुगा नगरपालिका३ मोतीगडास्थित त्रियुगा जनता बहुमुखि क्याम्पस परिसरमा एक महिनाअघि पुरातात्विक महत्व बोकेका केही इटा देखिए। जंगलभित्र रहेको क्याम्पस परिसरको सरस्वती मन्दिर र थारु समुदायको मुडकडा मन्दिर (थारु भाषामा मुड भनेको टाउको, गडा भनेको गाडने)सँग जोडिएको ठाउँमा इटा भेटिएपछि उक्त स्थान सबैको कौतुहलको विषय बन्यो। लगत्तै पुरातात्विक विभागलाई मेयर बसन्तकुमार बस्नेतले जानकारी गराए र त्यहाँबाट नगरपालिकाले नै खर्च व्यहोर्ने गरी विशेषज्ञसहितको पाँचजनाको टोली झिकाए। टोलीले सामान्य उत्खननकै क्रममा पुराना ऐतिहासिक अवशेषहरू फेला पार्यो। विशेषज्ञ देवेन्द्रनाथ तिवारीको टोलीले उत्खनन्का क्रममा भेटिएका संरचना र अवशेषहरू हेर्दा पुरानो दरबार वा विशिष्ट व्यक्तिको घर हुन सक्ने अनुमान गरेको छ। यद्यपि यो अनुसन्धानको विषय हो, हामी यसका पुष्ट्याइका आधारहरू खोजिरहेका छौं, तिवारीले भने, अहिले केहि भन्ने अवस्था छैन सामान्य प्रकृति हेर्दा सयौं वर्ष पहिलाको संरचना हुन सक्छ । जमिनमुनि भेटिएका संरचना र तथ्यलाई खोतल्दै जाने र इतिहास केलाउने हो भने केही कुरा पत्ता लगाउन सकिने मेयर बस्नेतले बताए । उनले भने, जमिनमुनि २७ छल (चाङ)सम्म इटा फेला पर्नु केही रहस्य हुन सक्छ। उनले थपे, अब इतिहासकारका लागि यो अध्ययनको विषय हो। फेला परेको पुरातात्विक संरचना नगरको सम्पत्ति भएकाले यसको संरक्षण नगरले नै गर्ने उनको भनाइ छ। विशेषज्ञसहितको टोलीले उत्खनन् गरी अनुसन्धान पश्चात निकालेको तथ्यलाई आधार मानी यसको संरक्षण गर्ने मेयर बस्नेतले बताए। तत्काल उत्खनन् गरेको ठाउँलाई घेरा हालेर सुरक्षित गर्छौं, उनले भने, यसको तथ्य पुष्टि भएलगत्तै इतिहास नमेटिने गरी भौगोलिक अवश्थालाई हेरी संरचना निर्माण गर्छौं। झट्ट हेर्दा धेरै वर्षअघि कसैले इटाको घर बनाएर बसेको देखिन्छ। चारैतिर पुराना इटाले घर बनाएर बसेको हुनु पर्ने सहजै अनुमान गर्न सकिन्छ। तर त्यसको गहिराइमा पुगेर अनुसन्धान गर्ने हो भने नतिजामा केही फेरबदल आउन सक्छ। संरचना नजिक मुडगडा मन्दिर केही वर्षअघि मात्र स्थापना गरिएको छ। मन्दिरभन्दा बाहिर जमिनमुनि ईटाको संरचना भेटिएकाले मन्दिर निर्माणमा केही फेला नपरेको स्थानीय बताउँछन्। मुडगडा मन्दिरका विषयमा थारु समुदायको कथन अनुसार जुवा खेल्ने क्रममा शाही राजा र सरस्वती रानीवीच भएको बाजीमा रानीले जुवा जितेपछि राजाको टाउको काटेर जमिनमुनि गाडिएको थियो। यसैलाई आधार मानेर उक्त ठाउँलाई मुढगडा नामाकरण गरिएको बुढापाका बताउँछन्। अहिले यस ठाउँलाई मोतिगडा भनिन्छ। स्थानीय तथा वडा नं ३ का वडासदस्य कानन चौधरी भन्छन्, वैशाख १ गते सधंैभरी यहीँ मन्दिरमा आएर थारु समुदायले पुजा आराधना गर्छौ, तर फेला परेको इटातर्फ हाम्रो ध्यान गएन। उत्खनन्मा फेला परेका अवशेष हेर्दा लिच्छवि वा गुप्तकालीन कलाशैलीका मूर्तिहरू हुन सक्ने इतिहासकार लेखक तथा पत्रकार कौशल चेम्जोङको अनुमान छ। उनले इशापूर्व पहिलो वा दोस्रो शताब्दीको मन्दिरको अवशेष फेला परेको हुन सक्ने बताए। बीचभागमा इटाको पर्खाल लगाएर दरबार बनाइएको र चारवटै कुनामा सुरक्षाकर्मी बस्ने गरी ईटाकै सुरक्षा पोस्ट निर्माण गरिएको देखिन्छ, प्राविधिक सहायक विराट थापाले भने, अहिले यसै हो भन्न नसकेपनि यसको तथ्य पत्ता लाग्छ, संरचना हेर्दा सुरक्षाकर्मीले घर घेरिएको देखिन्छ। मोतिगडामा टोलीले विभिन्न संरचनाहरूसँगै पुरानो इटाको गाह्रो, पुरानो मुर्तिका टुक्राहरू, पोट्रीको टुक्राहरू फेला पारेको छ। विशेषज्ञ तिवारीले उक्त संचरना र सामाग्रीहरू कुन समयको भन्न सकिने अवस्था नरहेको बताए। फेला परेका केही अवशेषका टुक्राहरूबाट समय कालखण्ड पत्ता नलाग्ने र कसको संरचना कसले प्रयोग गरेको भन्ने बारे अहिले नै एकिन नहुने उनको भनाइ छ। उनले यसलाई पूर्णरुपमा विभागमा लगेर अनुसन्धान गरेपश्चात मात्र यसको समय कालखण्ड भन्न सकिने बताए।"
अतिक्रमित जग्गा फिर्ता लिन उपमहानगरलाई सकस,"दाङ : तुलसीपुर उपमहानगरपालिकालाई आफ्नो नाममा दर्ता श्रेस्ता रहेको जग्गा फिर्ता गराउन सकस परेको छ। लामो समयदेखि नगरको जग्गा बिचौलियामार्फत अतिक्रमण भइरहेको छ। उपमहानगरपालिको जग्गामा अतिक्रमण गरी बनाइएका संरचना हटाउन र अतिक्रमण क्षेत्र खाली गराउन पटकपटक नगरको सूचना जारी गरेर निर्देशन दिइरहेको छ। तर, त्यसको कार्यान्वयनमा भने नगर अघि बढ्न सकेको छैन। तर, जग्गा फिर्ता गराउन उपमहानगरपालिकालाई फलामको च्युरा चपाएजस्तै भएको छ। पछिल्लो समयमा जग्गा खाली गर्न उपमहानगरपालिकाले कात्तिक ३ गते ३५ दिने सूचना जारी गरेको थियो। त्यो पनि अहिले कार्यान्वयन भएको छैन। लामो समयदेखि सूचना जारी भइरहे पनि न सम्बन्धित घरधनीले जग्गा खाली गरेका छन् न त स्वयं उपमहानगरपालिकाले नै अतिक्रमित जग्गा फिर्ता गर्न सकेको छ। उपमहानगरपालिकाले गत कात्तिक ३ गते ३५ दिनभित्र जग्गा खाली गरिदिन सूचना जारी गरेको हो। नगरले सूचना जारी गरेको सूचनामा निर्धारित समयमा जग्गा खाली नगरिए नगर आफैंले जग्गा खाली गराउने चेतावनी दिएको थियो। तर नगरको सूचना अहिलेसम्म कागजमै सीमित रहेको छ। पछिल्लोपटक गत भदौ १७ मा नगरकार्यपालिकाको तेस्रो बैठकबाट पारित निर्णय कार्यान्वयन गराउन उपमहानगरपालिकाले ढिलाइ गरेपछि धेरै नागरिकले कार्यान्वयन हुनेमा आशंका गरेका छन्। नगरले यसअघि निवर्तमान घनश्याम पाण्डेको कार्यकालमा पनि नगरको जग्गा फिर्ता गराउने धेरै कोसिस गरेर सार्वजनिक सूचना प्रकासन भएको छ। त्यति बेला पनि सूचना प्रकाशन बाहेकको कार्यान्वयनको काम हुन सकेन। निवर्तमान नगरप्रमुख पाण्डेको पालामा तुलसीपुरको नयाँ बसपार्कको उत्तरतर्फ पिपलबोट नजिकमा केही संरचना भत्काउँदा सडक फराकिलो बने पनि पछि त्यो काम पनि रोकिएको थियो। तत्कालिन समयमा केहि संरचना हटेपनि पुरै संरचना खाली गर्ने काम रोकिएको हो। संयोगवस अहिले पनि नेकपा एमालेबाटै निर्वाचित नगरप्रमुख टिकाराम खड्का छन्। उनले उपमहानगरको जग्गामा बनेका संरचना हटाउन कार्यपालिकाबाटै निर्णय गरेका छन्। तर, कार्यान्वयनमा ल्याउन सकेका छैनन्। नगरले आफैंले गरेको निर्णय कहिले कार्यान्वयन हुन्छ भन्दै सामाजिक सञ्जालदेखि चौतारीसम्म चासो छ तर नगरले अहिलेसम्म कुनै एक्सन लिन सकेको भने छैन। सुकुमबासीका नाममा उपमहानगरपालिको जग्गामा ठूलाठूला संरचना ठडिएका छन्। ती संरचना हटाउन सम्बन्धित व्यक्तिको अटेरी देखिएको छ। उपमहानगरपालिकाको सूनालाई बेवास्ता गरेर नगरको जग्गामा बनेका संरचना हटाउन उनीहरूले अटेरी गर्दा पनि नगरले परिणाम देखिने गरी काम गर्न सकेको छैन। स्थानीय सरकारको जग्गा अतिक्रमण गरी भवन निर्माण गरेका बजार क्षेत्रका ठुला व्यवसायीसमेत रहेका छन्। तुलसीपुर उपमहानगरको कित्ता नम्बर ८१२ को जग्गामा व्यक्तिले तीनवटा आरसीसीयुक्त भवन छन्। यस्तै नगरकै कित्ता नं ५४५ को तीन कट्ठा जग्गामा आरसीसी भवन छन्। कित्ता नं ५४४ मा पर्ने एक बिगाह १० कट्ठा १४ धुर जग्गामध्ये तुलसीपुर उपमहानगरपालिकाले १० कट्ठा मात्रै भोगचलन गरेको छ। बाँकी एक बिगाह १४ धुर व्यक्तिले कब्जा गरी पक्की भवन निर्माण गरेका छन्। त्यसैगरी कित्ता नम्बर ५४६ को ११ कट्ठा, कित्ता नं ८१२ को १० कट्ठासमेत अतिक्रमणमा परेको छ। त्यस्तै कित्ता नं ४९९३ को ५३५६५ दशमलव ६९ वर्गमिटर जग्गा पनि अतिक्रमणमा परेको छ। उपमहानगरपालिकाले अतिक्रमण भएको जग्गा खाली गराउन सूचना जारी गर्ने गरेको छ। सूचना प्रकाशन हुने भए पनि अतिक्रमित जग्गा खाली भएको छैन। नगरका नाममा दर्ता श्रेस्ता भएको जग्गामा बनेका संरचना हटाउने निर्णय भइसकेकाले कुनै पनि बेला हटाउन सकिने प्रवक्ता माधव वलीले बताए।"
हेटौंडामा मापदण्डविपरीत अस्पताल सञ्चालन,"हेटौंडा : पहुँच र शक्तिको आढमा हेटौंडामा मापदण्डविपरीत निर्वाध रूपमा हेटौंडामा अस्पताल सञ्चालन गरेको पाइएको छ। जिल्ला प्रसासन कार्यालयका प्रशासकीय अधिकृत गुणराज न्यौपानेले नेतृत्वमा भएको अस्पतालहरूको अनुगमनमा उक्त तथ्य फेला पारेको हो। गत सोमबार अनुगमन टोलीले हेटौंडा उपमहानगरपालिका१ मा रहेको सन्चो हस्पिटल अनुगमन गर्दा गैरकानुनी रूपमा सञ्चालन भएको पाएको हो। अनुगमनका क्रममा प्रदेश स्वास्थ्य नियमावली र स्वास्थ्य सेवाको मापदण्ड पूरा नगरी नियम र ऐनविपरीत सञ्चो अस्पतालले अनुमति लिएको खुलेको थियो। अस्पतालले २५ शैयाको स्वीकृति जिल्ला स्वास्थ्य कार्यालयमार्फत पाएको छ। तर, त्यसको आवश्यक मापदण्ड पूरा गरिएको छैन। त्यस्तै, अस्पतालले २५ भन्दा बढी बेडको सञ्चालन गरेसँगै फार्मेसीको अनुमतिपत्र नवीकरणसमेत नगरी सञ्चालनमा ल्याएको छ। फार्मेसीमा तोकिएको फर्मासिस्ट नभएको, प्रयोगशाला बिनादर्ता सञ्चालन छ। यतिमात्र नभई आकस्मिक कक्षमा डेट एक्सपाएर (म्याद गुज्रिएका) औषधिसमेत भेटिएको उपभोक्ता हित संरक्षण मञ्च मकवानपुरका अध्यक्ष वासु खतिवडाले बताए। उक्त, अस्पताललाई अनुगमन टोलीले अनुमति नलिई सञ्चालन गरेको ल्याब बन्द गराएको छ र फार्मेसीलाई ३ दिनभित्र नवीकरण गर्न निर्देशन दिएको छ। यस्तै, हेटौंडा सहकारी अस्पतालमा समेत लापरबाही भएको पाइएको छ। उक्त अस्पतालका लगाानीकर्ता हेटौंडा२ का अध्यक्ष विष्णुगोपाल महर्जनले अनुगमन टोलीको निर्देशनपछि अस्पताल अध्यक्षबाट राजीनामा दिएका छन्।"
मिटरब्याज पीडितसँग वार्ता,"काठमाडौं : मिटरब्याज पीडितहरूको माग सम्बोधनका लागि सिंहदरबारमा वार्ता सुरु भएको छ। मिटरब्याज पीडित संघर्ष समितिका अध्यक्ष मनोजकुमार पासमानले सरकारी वार्ता टोलीकी संयोजक सहसचिव रुद्रादेवी शर्मा १० बुँदे मागपत्र बुझाएका छन्। सिंहदबारमा सम्पन्न पहिलो चरणको वार्ता सकारात्मक भएको संयोजक पासमानले बताए। पीडितहरूले समस्या समाधान गर्न अधिकार सम्पन्न उच्चस्तरीय आयोगको गठन गर्न सरकारसँग माग राखेका छन्। तमसुक व्यवस्था खारिज गर्नुपर्ने, मिटरब्याज पीडतहरूको पक्षमा कानुन निर्माण गर्नुपर्ने, सुदखोरहरूको सम्पत्ति छानबिन गर्नुपर्ने माग पीडितहरूले सरकार समक्ष राखेका छन्। साहुहरूले हडपेको जग्गा पीडितलाई फिर्ता गर्नुपर्ने, पीडक साहुकारमाथि सहज ढंगले मुद्दा दर्ता गर्न पाउनुपर्नेलगायत अदालतले पीडितहरूलाई जारी गरेको पक्राउ पूर्जी सरकारले समस्याको छानबिन नगरेसम्म कार्यान्वयन रोक्नुपर्ने माग पूरा गर्न सरकारलाई आग्रह गरेको छ। त्यसैगरी, नक्कली तमसुकको आधारमा जेल चलाउन भएका पीडितहरूलाई क्षतिपूर्तिसहित ससम्मान रिहा गर्नुपर्ने, बैंकबाट ऋण सहज र सरल व्यवस्था गर्नुपर्ने, वैदेशिक रोजगारमा जान चाहने युवाका लागि सरकारको ग्यारेन्टीमा बैंकबाट सरल र सहज कर्जाको व्यवस्था गर्नुपर्ने उनीहरूको माग छ। कानुन निर्माण गरी राजपत्रमा प्रकाशित नगरेसम्म र अधिकार सम्पन्न आयोग गठन नगरेसम्म आन्दोलन जारी संघर्ष समितिका अध्यक्ष पासमानले बताए। पीडितहरूले आज दिनभरि बानेश्वरको सकडमा धार्ना बसेर नाराजुलुस गर्दै आन्दोलनको निरन्तरता दिएका छन्। न्याय प्राप्तिका लागि मिटरब्याज पीडितहरू चैत २ गते महोत्तरीको बर्दिबासबाट पैदल हिँडेर काठमाडौं आएर निरन्तर आन्दोलन गरिरहेका छन्।"
आजदेखि एसईई सुरु,"परीक्षाको सबै तयारी पूरा भइसकेको छ। ७७ वटै जिल्लाका सबै जिम्मेवार निकायसँग अनलाइनमार्फत बैठक सम्पन्न भएको छ, उनले भने, परीक्षा शान्तिपूर्ण, मर्यादित र व्यवस्थित रूपमा सम्पन्न गराउन सबैमा आह्वान गर्दछौं। काठमाडौं : यस वर्षको माध्यमिक शिक्षा परीषा (एसइई) आजदेखि हुने भएको छ। बिहान ८ बजेदेखि देशभर एकैसाथ परीक्षा सुरु हुने राष्ट्रिय परीक्षा बोर्डका अध्यक्ष डा महाश्रम शर्माले बताए। परीक्षाको सबै तयारी पूरा भइसकेको छ। ७७ वटै जिल्लाका सबै जिम्मेवार निकायसँग अनलाइनमार्फत बैठक सम्पन्न भएको छ, उनले भने, परीक्षा शान्तिपूर्ण, मर्यादित र व्यवस्थित रूपमा सम्पन्न गराउन सबैमा आह्वान गर्दछौं। उनका अनुसार बिहीबारै सबै परीक्षा केन्द्रका लागि केन्द्राध्यक्ष नियुक्ति, सुरक्षा व्यबस्था, जनशक्ति परिचालन, प्रश्नपत्र र उत्तर पुस्तिका पुर्याउनेलगायतका सबै काम सकिएको छ। एसईई परीक्षाका सहभागिता जनाउन यस वर्षका लागि परीक्षामा सहभागी हुन २०७८ मा कक्षा ९ मा रजिस्ट्रेसन भर्ने विद्यार्थी ५ लाख १६ हजार ५९१ थिए।"

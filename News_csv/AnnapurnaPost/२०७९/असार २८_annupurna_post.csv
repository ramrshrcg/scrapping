शीर्षक,विवरण
पशुपन्छी बजार प्रबर्द्धन निर्देशनालयका निर्देशकसहित ७ जनाविरुद्ध ४७ लाखको भ्रष्टाचार मुद्दा,"काठमाडौं : अख्तियार दुरुपयोग अनुसन्धान आयोगले पशुपन्छी बजार प्रबर्द्धन निर्देशनालय कार्यालय, हरिहरभवन ललितपुरका कार्यक्रम निर्देशक बलराम थापा क्षेत्रीसहित सातजनाविरुद्ध भ्रष्टाचार मुद्दा दायर गरेको छ। निर्देशक थापासहित लेखा अधिकृत, वरिष्ठ पशु चिकित्सक, कृषि सहकारी संस्था लिमिटेडका अध्यक्ष र कन्सलटेन्सीका सञ्चालकसमेत ७ जनाले ४७ लाख ३७ हजार ६२९ रुपैयाँ गैरकानुनी लाभ तथा हानी पुर्याई भ्रष्टाचार गरेको ठहर गर्दै अख्तियारले आज विशेष अदालतमा मुद्दा दायर गरेको हो। दायर गरिएको मुद्दामा प्रत्येकसँग ४७ लाख ३७ हजार ६२९ रुपैयाँ बिगो दाबी गरिएको अख्तियारका प्रवक्ता श्याम प्रसाद भण्डारीले जानकारी दिए। अख्यितारले मुद्दा दायर गरेका अन्यमा पशुपन्छी बजार प्रबर्द्धन निर्देशनालय कार्यालयका लेखा अधिकृत रामप्रसाद बँजगाई र वरिष्ठ पशु चिकित्सक पूजा शर्मा, किराँत याकथुम चुमलुङ कृषि सहकारी संस्था लिमिटेडका अध्यक्ष गणेश कुमार लिम्बू, व्यवस्थापक तेजमान कन्दङ्वा र कोषाध्यक्ष गणेशबहादुर सोदेम्बा र लाइफ टाइम इन्जिनियरिङ सोलुसन प्रालि काठमाडौंका सञ्चालक रोशन भट्टराई रहेका छन् । आर्थिक वर्ष २०७३०७४ मा पशु हाटबजार निर्माण तथा सुधार कार्यकममार्फत तेह्रथुमको म्याङलुङ नगरपालिका५ जिरीखिम्ति, माझगाउँमा आम्फुवा पशुहाटबजार निर्माण कार्यमा इष्टिमेटबमोजिम कार्य नै नगरी ४७ लाख ३७ हजार ६२९ रुपैयाँ भुक्तानी भएको पाइएको अख्तियारले जनाएको छ । आफूहरुलाई फाइदा हुनेगरी गलत मनसाय राखी बदनियतपूर्ण बढी रकम भुक्तानी गरी भ्रष्टाचार निवारण एेन २०५९ को दफा ८ को उपदफा (१) खण्ड ई अनुसार कसूर गरेको पुष्टि भएकाले उनीहरुविरुद्ध मुद्दा दायर भएको अख्तियारले जनाएको छ।"
नबिल बैंकले सुरु गर्यो एकीकृत कारोबार,"काठमाडौं : नबिल बैंक लिमिटेड र नेपाल बंगलादेश बैंकबीच भएको प्राप्तिको सम्पूर्ण कार्य समापन भई सोमबारबाट एकीकृत कारोबार सुरु भएको छ। नबिल बैंकको ३८औं वार्षिकोत्सवको पूर्वसन्ध्यामा प्रमुख अतिथि मुख्य सचिव शंकरदास बैरागी, बैंकका अध्यक्ष उपेन्द्र प्रसाद पौडेल र उपाध्यक्ष निर्वाण चौधरीले संयुक्तरुपमा एकीकृत कारोबार थालनी भएको घोषणा गरेका थिए। दुई बैंकको मर्जरपछि नबिल बैंक लिमिटेड नामबाट एकीकृतरूपमा वित्तीय कारोबार सञ्चालन भएको हो। कार्यक्रममा बोल्दै मुख्य सचिव बैरागीले पुरानो मध्यको एक नेपाल बंगलादेश बैंकको प्राप्तिपछि नबिल बैंक अझ ठूलो भएको र यस कदमले देशको अर्थतन्त्रमा सकारात्मक प्रभाव पर्ने विश्वास जनाए। त्यस्तै अध्यक्ष पौडेलले प्राप्तिपछि नबिलले बैंकिङ प्रणालीलाई थप सुशासित, सुरक्षित, स्वच्छ, कुशल तथा सक्षम बनाई बैंकिङ क्षेत्रको स्थायित्वमा टेवा पुर्याउने बताए। 'बैंक ठूलो भएसँगै बैंकिङ प्रणाली, मानव संशाधन, प्राविधिक तथा अन्य समग्र क्षमता अभिवृद्धि गरी सर्वसाधारणलाई आधुनिक र थप गुणस्तरीय बैंकिङ सुविधा प्रदान गर्ने लक्ष्य लिएका छौं,' उनले भने। देश विकासमा बैंकिङ संस्थाहरुको अग्रणि भूमिका हुने बताउँदै उनले भने, 'यस बैंकले वास्तविक अर्थतन्त्रलाई सहयोग पुरयाउने लक्ष्यसहितनबिल दीगो बैंकिङको सुरुवात गरेको छ।' पर्यावरण र दीगो विकासको मापदण्डलाई पछ्याउदै बैंकले त्यहीअनुसार नीति तथा रणनीति लिने उनले जानकारी दिए। 'क' वर्गको इजाजतप्राप्त नबिल बैंक लिमिटेडले नेपाल राष्ट्र बैंकको अनुमतिबाट नेपाल बंगलादेश बैंक लिमिटेडलाई प्राप्ति गरेको हो। यस प्राप्तिसँगै अब नेपाल बंगलादेश बैंकको सम्पूर्ण सम्पत्ति तथा दायित्वको अभिभारा नबिल बैंकले प्राप्त गरेको छ र देशकै सबभन्दा ठूलो वितीय संस्था भएको छ। 'नविल बैंक र एनबी बैंक एकआपसमा प्राप्ति (एक्विजिशन)को आवश्यकता र औचित्यमा छलफलपश्चात् समग्र बैंकिङ प्रणालीको आवश्यकताहरुलाई समेत मध्यनजर गर्दै बैंकप्रति सर्वसाधारणको विश्वासनियतामा थप अभिववृद्धि गर्न कदम चालेका हौं,' बैंकका प्रमुख कार्यकारी निर्देशक ज्ञानेन्द्र ढुंगानाले बताए। उनले नेपालको वित्तीय क्षेत्रमा अग्रणि भूमिका निर्वाह गर्दै आएका सम्मानित संस्थाहरू एक भई अझै विस्तारित र सशक्त भएर राष्ट्र निर्माणमा अग्रसरता लिने उद्देश्यका साथ दुई बैंकबीच समझदारी भएको जानकारी दिए। 'हामीले हाम्रा निक्षेपकर्ता, लगानीकर्तालगायतका सरोकारवालाहरुको हित संरक्षण गर्ने, देशव्यापी शाखाहरुको सञ्जाल विस्तार गरी वित्तीय सेवामा सर्वसाधारणको पहुँच अभिवृद्धि गर्ने, पुँजीगत आधार सुदृढ गरी सम्भावित वित्तीय जोखिम तथा ख्यातीसम्बन्धी जोखिमलाई न्युनीकरण गर्न अग्रणि भूमिका खेल्ने नीति लिनेछौं। सबै सूचकांकहरुमा अग्रणि स्थानमा कायमै रहने लक्ष्यका साथ आजबाट एकिकृत कारोबार सुरु गरेका छौं,' उनले थपे। बैंकका अनुसार प्राप्ति पछि बैंकको चुक्ता पुँजी २२ अर्ब ८३ करोड, कुल पुँजी ५६ अर्ब २ करोड, कूल निक्षेप ३ खर्ब २८ अर्ब तथा कूल कर्जा ३ खर्ब ८ अर्ब पुगेको छ। त्यस्तै देशभरिको शाखा विस्तार भई २६७ शाखा सञ्जालहरु र २७४ एटीएम मेसिनहरुबाट सेवा प्रदान गर्ने छ।"
"कांग्रेसमा नयाँ मर्यादाक्रम निर्धारणको तयारी, केन्द्रीय समितिमा मस्यौदा पेस","काठमाडौं : सत्तारुढ नेपाली कांग्रेसले पार्टीभित्र नयाँ मर्यादाक्रम निर्धारणका लागि मस्यौदा तयार पारेको छ। केन्द्रीय कार्यालय सानेपामा जारी केन्द्रीय कार्यसमिति बैठकमा पार्टी मर्यादाक्रम निर्धारणका निम्ति मस्यौदा प्रस्तुत गरिएको प्रवक्ता प्रकाशशरण महतले जानकारी दिए। मर्यादाक्रमको मस्यौदा चार आधारमा तयार पारिएको हो। पहिलो पार्टी विधानले व्यवस्था गरेको तहगत संरचनाको आधार, दोस्रो विधानले व्यवस्था गरेको पदाधिकारी, सस्यको मर्यादाक्रम, तेस्रो सरकारद्वारा जारी गरिएको मर्यादाक्रम र चौथो वर्तमान तथा भूतपूर्व पदको आधारमा पार्टीका विभिन्न तह र निकायका पदाधिकारी एवं सदस्यहरुको नयाँ मर्यादाक्रम प्रस्तावित गरिएको हो। जसमा एक नम्बरमा केन्द्रीय सभापति, दुई नम्बरमा पूर्वकेन्द्रीय सभापति, क्रमश प्रधानमन्त्री, पूर्वप्रधानमन्त्री, संसदीय दलका नेता, केन्द्रीय पदाधिकारी, संसदीय दलका पूर्वनेता, पूर्व केन्द्रीय पदाधिकारी, केन्द्रीय सदस्य, राष्ट्रिय सभा दलका नेता, प्रदेश सभापति, केन्द्रीय आमन्त्रित सदस्य, संघीय मन्त्री, मुख्यमन्त्री रहेका छन्। १२१ सदस्यीय मर्यादाक्रममा अन्तिममा साधारण सदस्यलाई राखिएको छ। टोलदेखि वडा, पालिका, प्रदेश र संघलाई मिलाएर मर्यादाक्रम प्रस्तावित गरिएको प्रवक्ता महतले जानकारी दिए। यसमा केन्द्रीय समितिले आवश्यक संशोधन गर्न सक्ने उनको भनाइ छ। यस्तो छ प्रस्तावित मर्यादाक्रम"
हतियार खरिदको विरोध गर्दै युवा संघद्वारा मसाल जुलुस प्रदर्शन फोटो फिचर,काठमाडौं : एमाले निकट राष्ट्रिय युवा संघ नेपालले मसाल जुलस प्रदर्शन गरेको छ। हतियार खरिदको विरोध गर्दै संघका नेता कार्यकर्ताहरुले मंगलबार बानेश्वरमा मसाल जुलुस प्रदर्शन गरेका हुन्। किसानलाई सहजरुपमा मल उपलब्ध गराउन र हतियार खरिद प्रक्रिया रोक्नुपर्ने माग गर्दै उनीहरुले प्रदर्शन गरेका हुन्। नेपालमा बढ्दै गएको महँगी र जनसबालका मागहरु राख्दै युवा संघले प्रदर्शन गर्दै आएको छ। सोमबार यातायात कार्यालय अगाडि विरोध प्रदर्शन गरेका थिए।
"पार्टीको फोरम बाहिर नबोल्न नेताहरुलाई कांग्रेसले सचेत गरायो, सरकारको समीक्षा","काठमाडौं : नेपाली कांग्रेसको केन्द्रीय समिति बैठकमा सदस्यहरुले संघ र प्रदेशको निर्वाचनमा पनि गठबन्धनबीचको तालमेललाई निरन्तरता दिनुपर्ने सुझाव दिएका छन्। पार्टी कार्यालय सानेपामा मंगलबार बसेको बैठकमा धारणा राख्ने सदस्यहरुले स्थानीय तह निर्वाचनमा गठबन्धनबीचको तालमेल प्रभावकारी देखिएको भन्दै आगामी निर्वाचनमा पनि यसलाई निरन्तरता दिन सुझाव दिएका हुन्। केही स्थानमा सन्तोषजनक नभए पनि अधिकांश स्थानमा तालमेलले राम्रो परिणाम दिएको उनीहरुको भनाइ छ। यसअघिका कमी कमजोरीलाई सुधार गर्दै स्थानीय तहको मतपरिणामका आधारमा अब तालमेल हुनुपर्ने सुझाव आएको कांग्रेस प्रवक्ता प्रकाशशरण महतले जानकारी दिए। केही नेताहरुले पार्टीको फोरम बाहिर धारणा राख्ने क्रम बढेकाले यस्तो नगर्न सचेत गराइएको उनले बताए। महतले पार्टीभित्रको विमति र असन्तुष्टिहरु बैठकमा राख्न निषेध नगरिएको बताए। त्यस्तै उनले वर्तमान सरकार गठन भएको एक वर्ष पूरा भएको र सरकार सन्तोषजनक ढंगले चलेको दाबी गरे। बैठकमा मंगलबार रामचन्द्र पौडेल, चित्रलेखा यादव, उमा रेग्मी, जीपछिरिङ लामा, पदमनारायण चौधरी, आनन्दप्रसाद ढुंगानालगायतले धारणा राखेका थिए भने सहमहामन्त्री बद्रीप्रसाद पाण्डेले मर्यादाक्रम निर्धारणसम्बन्धि मस्यौदा छलफलका लागि प्रस्तुत गरेका थिए। बैठकमा प्रदेश सभापतिहरुले मर्यादाक्रम नमिलेको भन्दै आपत्ति जनाएका छन्। केन्द्रीय कार्यसमितिको बैठक भोलि दिउँसो १ बजे पुन बस्ने कांग्रेसले जनाएको छ।"
बालिका बलात्कार गर्ने बालकहरुलाई १२ वर्षसम्म कैदको फैसला,"नुवाकोट : बालिका बलात्कार घटनामा नुवाकोटमा अदालतले चार जना बालक दोषी रहेको फैसला गरेको छ। १३ वर्षीया बालिकालाई बलात्कार गरेको कसुरमा विदुर नगरपालिका१० का १६ वर्षीय, १४ वर्षीय दुई जना र सूर्यगढी गाउँपालिका५ का १३ वर्षीय बालकलाई नुवाकोट जिल्ला अदालतले ६ महिनादेखि १२ वर्षसम्म कैद सजायको फैसला सुनाएको हो। जिल्ला न्यायाधीश उमेशप्रसाद लुइटेलको एकल इजलासले अन्तिम फैसला गर्दै १६ वर्षीय बालकलाई १२ वर्ष, १४१४ वर्षीय दुई बालकलाई जनही एक वर्ष तीन महिना र १२ वर्षीय बालकलाई ६ महिना कैद सजायको फैसला भएको जिल्ला अदालतका सूचना अधिकारी रीता लामिछानेले जानकारी दिइन्। उनका अनुसार चारै जना कसुरदारलाई जनही ४० हजार रुपैयाँ पीडित बालिकालाई क्षतिपूर्ति भराउन पनि आदेश भएको छ। पीडित बालिकालाई गत २०७७ साल फागुन २९ गते राति शौचालय जाँदा अपहरण गरी कसुरदारहरुले सामूहिक बलात्कार गरेको दाबी गर्दै गत २०७७ साल चैत २ गते जिल्ला प्रहरी कार्यालयमा उजुरी दर्ता भएको थियो। पीडित बालिकाको चैत १ गते त्रिशुली अस्पतालमा स्वास्थ्य परीक्षण भएको थियो। कसुरदार ठहर भएकाहरुलाई २०७७ चैत २० गते नुवाकोट जिल्ला अदालतले पुर्पक्षको लागि थुनामा राख्न आदेश दिएपछि बालकहरुलाई नेपालगञ्ज पठाइएको थियो। अन्तिम फैसालको समयसम्म तीन जना बालकको कैद सजाय भुक्तान भइसकेकाले उनीहरुलाई रिहा गर्नको लागि अदालतले पत्र पठाइसकेको जिल्ला अदालतले जनाएको छ। यसैबीच, बलात्कार कसुरमा नुवाकोटमा एक बालकलाई ६ महिनाका सजायको फैसला भएको छ। १० वर्षीया बालिकालाई बलात्कार गरेको कसुरमा विदुर नपा १० का १४ वर्षीय बालकलाई नुवाकोट जिल्ला अदालतले ६ महिना कैद सजायको फैसला सुनाएको हो। जिल्ला न्यायाधीश उमेशप्रसाद लुइटेलको एकल इजलासले मुद्दाको अन्तिम फैसला गर्दै ६ महिला कैद सजाय र पीडित बालिकालाई ५० हजार रुपैयाँ क्षतिपूर्ति दिने गरी फैसला भएको जिल्ला अदालतका सूचना अधिकारी रिता लामिछानेले जानकारी दिइन्।"
"देव विकास बैंकका शाखा प्रबन्धकलाई साढे २१ करोड जरिवारना, ७ वर्ष कैद","दाङ : देव विकास बैंकको १८ करोड हिनामिनाको मुद्दामा बैंकका शाखा प्रबन्धकलाई २१ करोड ५३ लाख जरिवाना र ७ वर्ष कैद सजाय तोकिएको छ। उच्च अदालत तुलसीपुरले मंगलबार गरेको अन्तिम फैसलाले बैकको नारायणपुर शाखा प्रबन्धक समिर बुढाथोकीलाई १८ करोड ३ लाख जरिवाना र ३ करोड ५० लाख बिगो जरिवाना गरेर २१ करोड ५३ लाख रुपैयाँ जरिवाना र सात वर्ष कैद सजाय तोकिएको अदालतका रजिष्टार याम बहादुर बुढामगरले जानकारी दिए। दाङमा केन्द्रीय कार्यालय रहेको साविक वेष्टर्न डेभलप्मेन्ट बैक मर्जपछि बनेको देव विकास बैकको नारायणपुर शाखामा १८ करोड हिनामिनाको मुद्दा उच्च अदालतमा परेको थियो। देव विकास बैंक नारायणपुर शाखा दाङमा १८ करोड हिनामिना प्रकरणमा ५६ जना प्रतिवादीबारे उच्च अदालत तुलसीपुरले अन्तिम फैसला यसअघि सुनाए पनि शाखा प्रबन्धकको तीन वर्षभन्दा बढी कैद सजाय हुने भएपछि मंगलबार पूर्ण सुनुवाइ भएको हो। त्यही सुनुवाइले शाखा प्रबन्धक बुढाथोकीलाई सात वर्ष कैद र २१ करोड ५३ लाख बिगोसहति जरिवाना भराउने फैसला गरेको छ। समिर बुढाथोकीले साविक वेष्टर्न डेभलपमेन्ट बैंक लिमिटेडको कनिष्ठ अधिकृत भई नारायणपुर शाखामा शाखा प्रबन्धक भएपछि २०७४ फागुनदेखि १५ महिनासम्म कर्जा खाताको भौतिक फाइल नबनाई बैंकिङ सफ्टवेयर प्रणालीबाट ३६ वटा कर्जा खाता खोलेका थिए। ती खाताबाट १७ करोड ९९ लाख ९० हजार रुपैयाँ बराबरको कर्जा रकम सिर्जना गरेको पुष्टि भएको छ। ५६ जना प्रतिवादीमध्ये ३३ जनालाई जरिवाना र कैद सजाय अदालतले तोकिए सकेको छ। जसमध्ये ३३ जनालाई एकै साथ जरिवाना र कैदको फैसला भएको उच्च अदालतले जनाएको छ। अदालतका मुख्य न्यायाधीश निता दीक्षित गौतम र न्यायाधीश राजुराम सिलवालको इजलासले बैंकका शाखा प्रबन्धकसहित अन्य ३३ जनालाई कैद र जरिवाना को फैसला सुनाएका हुन्। तीन वर्ष पहिले घोराही उपमहानगरपालिका१० नारायणपुर शाखा कार्यालय रहेको बैकमा हिनामिना भएको सार्वजनिक भएको थियो। त्यसपछि बैंकको केन्द्रीय समितिले बैंकका कर्मचारी र तत्कालीन अवस्थाका सञ्चालक समिति सदस्यविरूद्ध उच्च अदालत तुलसीपुरमा मुद्दा दायर गरेको थियो। मुद्दाको झण्डै तीन वर्ष पछि सुनुवाइ गर्दै उच्च अदालत तुलसीपुरले ३३ जना प्रतिवादीलाई दोषी ठहर गर्दै कसुर अनुसारको कैद तथा जरिवानाको सजाय तोकी बैंकको बिगोसमेत भराउने फैसला सुनाएको छ। शाखा प्रबन्धक र अन्य खातावालहरु कारबाहीमा परेका छन्। प्रमाणको आधारमा न्याय सम्पादन भएको अदालतको भनाइ छ। यद्यपि सञ्चालक समिति र लेखा परीक्षक र केही कर्मचारीहरुले सफाइ पाएका छन्। शाखा प्रबन्धकले ३६ वटा नक्कली कर्जा खाता खोली बदमासी गरेका पाइएको फैसलामा उल्लेख गरिएको छ। 'बैंकिङ कसुर तथा सजाय ऐन, २०६४ को दफा १५ को उपदफा ६ बमोजिम मुख्य कसूरदार बुढाथोकीलाई हुने सजायको आधा सजाय हुने फैसला अदालते गरेको छ। बुढाथोकीले अभियोग दाबीअनुसार बैंकिङ (कसुर तथा सजाय) ऐन, बमोजिमको कसुर गरेको देखिएकाले निज प्रतिवादी समिर बुढाथोकीलाई अभियोग दाबीबमोजिमको कसुर कायम हुने ठहर्छ' फैसलामा भनिएको छ।"
ताप्लेजुङका पहिरो पीडितलाई तत्काल पुनर्बासको प्रबन्ध गर्न योगेशको माग,"काठमाडौं : ताप्लेजुङमा हालैको बाढी र पहिरोका कारण विस्थापितको पुनर्स्थापनाका लागि प्रतिनिधिसभा सदस्य योगेश भट्टराईले पहल थालेका छन्। मंगलबार भट्टराई नेतृत्वको टोलीले राष्ट्रिय विपद् जोखिम न्युनीकरण व्यवस्थापन प्राधिकरणसँग निजी आवास पुनःनिर्माण गरिदिन अनुरोध गरेको छ। प्राधिकरणको मनसुनजन्य विपद् प्रभावित निजी आवास पुनःनिर्माण तथा पुनर्स्थापना अनुदान कार्यविधि २०७७ मा घरवारविहीन भएकालाई निजी आवास मर्मत वा प्रबलीकरण अनुदान दिने व्यवस्था छ। जसअनुसार हिमाली जिल्लामा पाउने ५ लाख र मर्मत वा प्रबलीकरणबापत तत्काल पाउने ५० हजार रुपैयाँ तथा जमिन नहुनेका हकमा छुट्टै ३ लाख पाउने व्यवस्था छ। सोबापतको रकम तत्काल उपलबध गराउन प्राधिकरणका कार्यकारी प्रमुख अनिल पोखरेलसँग साँसद भट्टराईले अनुरोध गरेका थिए। जेठ र असारमा परेको अविरल वर्षाका जिल्लाको सिरिजंघा, सिदिङ्वा, मिक्वाखोला, आठराई त्रिवेणी र फक्ताङलुङ गाउँपालिकाका विभिन्न स्थानमा बाढी पहिरोको कारण ठूलो मात्रामा धनजनको क्षति भएको थियो। दुई जनाको पहिरोमा पुरिएर मृत्यु भएको थियो। दुई सय बढी परिवार विस्थापित छन्। उनीहरू अझै पालमुनि बसिरहेको सिरिजंघा गाउँपालिका उपाध्यक्ष डा चित्र मावोले बताए। प्राधिकरणका कार्यकारी प्रमुख पोखरेलले क्षतिको पूर्ण विवरण आएपछि तत्काल क्षतिपुर्ति र अनुदान प्रदान गर्ने बताए। त्यस्तै ताप्लेजुङमा २०७२ सालमा खोक्लिङ, लिवाङ, थुकिमा, सान्थाक्रा, लिङ्तेप लगायत स्थानको पहिरो पीडितलाई क्षतिपूर्ति दिन पनि भट्टराईले प्राधिकरणसँग माग गरेका छन्।"
डोटीको सायल गाउँपालिकाका तत्कालीन प्रमुख प्रशासकीय अधिृकत सहित ७ जनाविरुद्ध भ्रष्टाचार मुद्दा,"काठमाडौं : अख्तियार दुरुपयोग आयोगले डोटीको सायल गाउँपालिकाका तत्कालीन निमित्त प्रमुख प्रशासकीय अधिृकत सहित सातजनाविरुद्ध भ्रष्टाचार मुद्दा दायर गरेको छ। तत्कालिन निमित्त प्रमुख प्रशासकीय अधिृकत नवराज सापकोटा, तत्कालीन इन्जिनियर किरण सागर भण्डारी, वडा नम्बर ५ का वडाअध्यक्ष गणेशबहादुर वोगटी, तत्कालीन लेखापाल दीपक कार्की,उपभोक्ता समितिका अध्यक्ष दुली डुम्रेल, सचिव पदमबहादुर खाती र कोषाध्यक्ष डोल्मा कुमारी वोगटी (खड्का) ले १४ लाख ३४ हजार २८६१४ रुपैयाँ भ्रष्टाचार गरेको ठहर गर्दै अख्तियारले आज विशेष अदालतमा मुद्दा दायर भएको अख्तियारका प्रवक्ता श्याम प्रसाद भण्डारीले जानकारी दिए। उनका अनुसार दायर गरिएको मुद्दामा प्रत्येकसँग १४ लाख ३४ हजार २८६१४ रुपैयाँ बिगो दाबी गरिएको छ। आर्थिक वर्ष २०७६०७७ मा विनियोजन रकमबाट मेल्लेख चपन्ना सडकको काम नगरी मिलेमतोमा रकम भुक्तानी दिइ अनियमितता गरेकोबारे उजुरी परेको थियो। उजुरीका आधारमा छानविन गर्दा अनियमितता गरेको पाएपछि सातैजनाविरुद्ध मुद्दा दायर भएको अख्तियारले जनाएको छ।"
पहिरोले पुरिएर गोरखामा एक वृद्धको मृत्यु,गोरखा : पहिरोले पुरिएर गोरखाको सिरानचोक ६ गैरीगाउँमा एक वृद्धको मृत्यु भएको छ। जंगलमा दाउरा काट्न गएका ८० बर्षका सुकबहादुर गुरुङ मंगलबार साँझ साँढे पाँचबजेतिर माथिबाट झरेको सुख्खा पहिरोमा पुरिएर मृत्यु भएको प्रहरीले जनाएको छ। घटनाको सूचना पाउने वित्तिकै इप्रका जौबारी र प्रहरी चौकी नयाँसाँगुबाट खटिइ गएका प्रहरीले उद्धार गर्दा गुरुङको मृत्यु भइसकेको अवस्थामा भेटिएको डीएसपी लिलाराज लामिछानेले जानकारी दिए। गुरुङको शव पोष्टमार्टमका लागि मंगलबार साँझ गोरखा अस्पताल ल्याइएको प्रहरीले जनाएको छ।
लिउसँग कांग्रेसले भन्यो : बीआरआईमा भएका सम्झौताको कार्यान्वयनमा ढिलाइ गर्नु हुन्न,"काठमाडौं : प्रमुख सत्तारुढ नेपाली कांग्रेसले चिनियाँ बेल्ट एण्ड रोड इनिसियटिभ (बीआरआई) परियोजनामा नेपालसँग भएका सहमति र सम्झौता कार्यान्वयनमा जोड दिएको छ। चिनियाँ कम्युनिस्ट पार्टी (सीपीसी) विदेश विभाग प्रमुख लिउ जियान्चाओसँगको भेटमा कांग्रेस पदाधिकारीले चीन सरकारले नेपाललाई प्रदान गर्दै आएको विकास सहायता र सहयोगको उच्च कदर गरेका थिए। भविष्यमा अझै प्रभावशाली सहयोगको सदैव अपेक्षा राख्दै बीआरआई परियोजना कार्यान्वयनमा जोड दिइएको महामन्त्री गगनकुमार थापाले जानकारी दिए। बीआरआईबाट नेपालले लाभ लिनुपर्छ भन्ने कांग्रेसको धारणा रहेको जानकारी गराउँदै चिनियाँ प्रतिनिधिमण्डललाई नेपालले विगतमा गरेका विभिन्न सहमति तथा सम्झौताको कार्यान्वयनमा ढिलाइ गर्नु नहुनेमा जोड दिएको थापाले बताए। नेपालमा विद्यमान विकासको आवश्यकता, उत्कट चाहना र त्यसका लागि आवश्यक स्रोतको अभाव र अन्तरलाई परिपूर्ति गर्न सबै छिमेकी तथा मित्र राष्ट्रहरूबाट नेपालको राष्ट्रिय हित अनुकूल सहयोग र सहायता लिनुपर्छ भन्ने कांग्रेसको धारणा रहेको चिनियाँ प्रतिनिधिमण्डललाई जानकारी गराइएको थियो। राष्ट्रिय हितमा हुनेगरी सबै मित्र राष्ट्रहरूबाट विकास सहायता लिन्छौं। नेपालको विद्यमान आर्थिक अवस्था र विकासको जुन चरणमा नेपाल आज उभिएको छ त्यस चरणबाट अघि बढ्न सबै मित्र राष्ट्रहरूबाट प्राप्त हुने स्रोतको व्यवस्थापन आवश्यक रहेको छ, कांग्रेस पदाधिकारीले चिनियाँ प्रतिनिधिमण्डललाई भनेका थिए। कांग्रेसले आफ्नो पार्टी एक चीन नीतिमा प्रतिबद्ध रहेको पनि जानकारी गराएको थियो। नेपाली भूभाग छिमेकी तथा मित्र राष्ट्रका विरुद्धमा प्रयोग हुन नदिने कुरामा प्रस्ट, संवेदनशील र सचेत रहेको थापाले बताए। शक्ति राष्ट्रहरूबीच हुने कुनै पनि रणनीतिक, सामरिक, सैन्य गठबन्धन वा अन्य प्रकारका प्रतिस्पर्धामा नेपाल सहभागी हुँदैन र हुनुहुँदैन भन्नेमा आफूहरु स्पष्ट रहेको कांग्रेसले जानकारी गराएको थियो। कांग्रेस चीनलगायत अन्य छिमेकी, शक्ति राष्ट्र तथा मित्र राष्ट्रहरूसँग सम्मानपूर्ण, मित्रवत् तथा सुमधुर सम्बन्ध राख्छ, राख्न चाहन्छ। साथै, शक्ति राष्ट्रहरूबीच समान, सम्मानपूर्ण र सुमधुर सम्बन्ध होस् भन्ने अपेक्षा पनि गर्दछ, चिनियाँ प्रतिनिधिमण्डलाई भनिएको थियो। भेटमा नेपाल र चीनबीचको विशिष्ट सम्बन्धका विभिन्न आयामका बारेमा छलफल भएको थापाको भनाइ छ। उनकाअनुसार नेपाली कांग्रेस, नेपालचीनबिचको चीरकालदेखि रहेको विशिष्ट सम्बन्ध र नेपालचीन सम्बन्धलाई विशिष्ट बनाउन पार्टीका संस्थापक नेता बिपी कोइरालाले पुर्याएको योगदानको भेटमा स्मरण गरिएको थियो। चीनप्रतिको कांग्रेसको धारणा र दृष्टिकोण चुनावी परिणाम वा सरकारमा नेपाली कांग्रेसको उपस्थितिको बनोटबाट निर्देशित नहुने पनि प्रस्ट पारिएको थियो। नेपाल र चीनको न्यानो र ऐतिहासिक सम्बन्ध छ। नेपाली कांग्रेस चीनलाई नेपालको महत्त्वपूर्ण मित्रराष्ट्रको रूपमा लिँदै आएको छ र भविष्यमा पनि लिनेछ, भेटपछि कांग्रेसले भनेको छ, साथै निकट्तम् छिमेकी समेत भएकाले चीन नेपालको विकास प्रक्रियाको महत्त्वपूर्ण साझेदार हो भन्ने बुझाई नेपाली कांग्रेसको हो। कांग्रेसले चीनको नेपाल र नेपालका दलहरूसँगको सम्बन्ध र व्यवहार कुनै विशिष्ट विचार केन्द्रितभन्दा पनि सधैँ समान रहने विश्वास पनि गरेको छ।"
कामदार बस्ने घरभित्र सडेको शव फेला,विराटनगर : विराटनगर महानगरपालिका१३ स्थित हिमालय आँखा अस्पतालको उत्तर साइडमा रहेको एउटा घरभित्र मंगलबार दिउँसो सडेको अवस्थामा पुरुषको शव फेला परेको छ। सडक निर्माण गर्ने कामदार बस्नका लागि ट्रष्ट लगाएर बनाइएको घरभित्र अन्दाजी ४५५० वर्षीय पुरुषको शव भेटिएको हो। मृतकको पहिचान खुलेको छैन। शव भेटिएको घरमा अरु कोही पनि नरहेको प्रहरीले जनाएको छ। किरा परेको र सडेर दुर्गन्धित भएको अवस्थामा दिउँसो १२:४० बजेतिर शव फेला परेको मोरङ प्रहरीका डीएसपी राजन कार्कीले जानकारी दिए। उनका अनुसार सडेर नचिनिने अवस्थामा शव भेटिएको छ। शव पोस्टमार्टमका लागि विराटनगरको कोसी अस्पतालमा ल्याएर घटनाको अनुसन्धान सुरु गरिएको प्रहरीले जनाएको छ। त्यस्तै मोरङको रंगेलीमा घुँगी टिप्न गएका एक पुरुषको खोलामा डुबेर दिउँसो मृत्यु भएको छ। रंगेली नगरपालिका२ का २५ वर्षीय भीम राईको कट खोलामा डुबेर दिउँसो २:३० बजेतिर मृत्यु भएको प्रहरीले जनाएको छ। प्रहरीका अनुसार घरबाट अन्दाजी ८ सय मिटर उत्तरपूर्वमा रहेको खोलामा घुँगी टिप्ने क्रममा राई डुबेको प्रारम्भिक अनुसन्धानबाट खुलेको छ। शव पोस्टमार्टमका लागि रंगेली अस्पतालमा ल्याएर घटनाको अनुसन्धान थालिएको प्रहरीले जनाएको छ।
काठमाडौं उपत्यकामा अनलाइनबाट मतदाता नामावली दर्ता सुरु,"काठमाडौं : निर्वाचन आयोगले फोटोसहितको मतदाता नामावली संकलनको कार्यलाई सरलीकरण गर्दै अनलाइनबाट नै फाराम भरी मतदाता नामावली दर्ता गर्न सकिने व्यवस्था गरेको छ। आयोगले उक्त कार्य नमूना परियोजनाका रुपमा काठमाडौँ उपत्यकाका काठमाडौँ, भक्तपुर र ललितपुर मंगलबारदेखि सुरु गरेको छ। फोटोसहितको मतदाता नामावलीमा हालसम्म नाम दर्ता नगरेका नेपाली नागरिकले अनलाइनबाट फाराम भर्न चाहेमा निर्वाचन आयोग, नेपालको वेबसाइट  मा गई व्यक्तिगत विवरण भरी जिल्ला निर्वाचन कार्यालय (हाललाई काठमाडौँ उपत्यकाका तीन जिल्ला) मा अनलाइनबाटै पेश गर्न सकिनेछ। सोपश्चात् अनलाइन फाराममा उल्लिखित सङ्केत नंसहितको प्रिन्ट कपी र आवश्यक अन्य प्रमाण कागजात लिएर फोटो खिच्न र औँठा छाप दिन सम्बन्धित जिल्ला निर्वाचन कार्यालयमा सम्पर्क राख्न जानुपर्ने आयोगका प्रवक्ता शालिग्राम शर्मा पौडेलद्वारा जारी विज्ञप्तिमा जनाइएको छ।"
मन्त्री कार्कीको विवादास्पद् अभिव्यक्तिको विरोध,"विराटनगर : प्रदेश १ का आन्तरिक मामिला तथा कानुन मन्त्री केदार कार्कीले पत्रकारविरुद्ध दिएको विवादास्पद् एवं आपत्तिजनक अभिव्यक्तिको विरोध भएको छ। प्रेस चौतारी नेपाल मोरङका अध्यक्ष सुदीप कोइराला र चौतारी प्रदेश १ का अध्यक्ष अविजाल विष्टले मंगलबार अलगअलग विज्ञप्ति जारी गर्दै मन्त्रीको अभिव्यक्तिको विरोध गरेका हुन्। संविधानमै लोकतन्त्र र पूर्ण प्रेस स्वतन्त्रताको ग्यारेन्टी भइसकेको अवस्थामा सुरक्षा तथा कानुन मन्त्रालयको जिम्मेवारी सम्हालेका मन्त्रीबाट आफू अनुकूलको समाचार नआउँदा दिएको अभिव्यक्तिले हाम्रो गम्भीर ध्यानाकर्षण गराएको छ, विज्ञप्तिमा भनिएको छ। धम्कीपूर्ण भाषाको प्रयोग गर्दै मन्त्री कार्कीले समाचार लेख्नुपूर्व चार पटक सोच्नुपर्नेसम्मका अभिव्यक्ति दिनु पूर्ण प्रेस स्वतन्त्रताविरोधी अभिव्यक्ति भएको ठहर चौतारीको छ। आफूविरुद्ध आएका समाचारको खण्डन गर्ने नाममा मन्त्री जस्तो गरिमामय पदमा बसेको व्यक्तिले समाचार लेख्ने पत्रकारलाई बलात्कारी बनाउनेसम्मको धाकधम्की दिनुले विधिको शासनको उपहास मात्रै भएको छैन, विज्ञप्तिमा भनिएको छ, सुरक्षा र कानुनको जिम्मेवारी सम्हालेका मन्त्री कार्कीले पत्रकारमाथि डर त्रास फैलाउन खोजेको हाम्रो बुझाइ छ। चौतारीले कार्कीको यस्तो अभिव्यक्तिको घोर निन्दा र भर्त्सनासमेत गरेको छ। त्यस्ता अभिव्यक्तिप्रति गम्भीर हुन प्रदेश सरकारलाई आग्रह गर्दै पत्रकारलाई निर्भयका साथ समाचार लेख्ने वातावरण बनाउन पनि विज्ञप्तिमा माग गरिएको छ। एक अनलाइनसँगको अन्तरवार्ताका क्रममा कसैको नाम नलिकन पत्रकार भनेर उल्लेख गर्दै मन्त्री कार्कीले धम्कीपूर्ण हिसाबले विवादास्पद अभिव्यक्ति दिएका थिए। विराटनगर महानगरपालिका१२ मा निर्माणाधीन सुकुम्बासी बस्तीका लागि रकमान्तर गरिएको बजेटसँग सम्बन्धित विवादको भूमरीमा फसेपछि उनी महानगर र पत्रकारविरुद्ध उत्रिएर सार्वजनिक हिसाबले विवादास्पद अभिव्यक्ति दिइरहेका छन्। आफ्नाविरुद्ध समाचार लेखेको भन्दै हैसियत विर्सिएर उनले पत्रकारविरुद्ध पदीय मर्यादा र अनुशासनविपरीत अभिव्यक्ति दिएका हुन्। कार्कीले महानगर आवास परियोजनाअन्तर्गत निर्माणाधीन बस्तीका लागि आर्थिक वर्षको अन्त्यमा प्रदेश सरकारबाट ७० लाख रूपैयाँ रकमान्तर गराएका थिए। उक्त रकम तत्काल सम्झौता गरी निकासाका लागि विराटनगर महानगरपालिकालाई अनुचित दबाब दिएको विषय बाहिरिएपछि उनी विवादित बनेका हुन्। कार्कीले आफ्नो निर्वाचन क्षेत्रलाई केन्द्रित गरेर स्वार्थपूर्ण हिसाबले बजेट रकमान्तर गराउँदै काम नभए पनि उक्त रकम खर्च भइसकेको भनेर रिपोर्ट तयार पारिदिन महानगरलाई दबाब दिएको बताइन्छ। असार १६ गते विनियोजित बजेटबाट काम नै नगरिकन कागजात तयार पारिदिन दबाब दिएको आरोप उनीमाथि छ। महानगरले यतिधेरै रकम छोटो समयमा खर्च गर्न नसक्ने जनाउँदै सम्झौता नगरिदिएपछि बजेट फ्रिज भएको छ। उक्त विषयको समाचार अन्नपूर्ण लगायतका सञ्चार माध्यममा प्रकासन भएका थिए। आफ्नाविरुद्ध समाचार आएको भन्दै आक्रोसित बनेका कार्कीले समाचार लेख्ने पत्रकारले बलात्कार गर्यो भनेर आफूले भनिदिनेसम्मको अभिव्यक्ति दिएका हुन्। पत्रकारले बलात्कार गर्यो भनेर म भन्छु, त्यो समाचार पत्रकारले लेख्न सक्छ?, उनले भनेका छन्। अन्तर्वार्ता दिने क्रममा आफ्नाविरुद्ध लेख्ने पत्रकारका बारेमा बलात्कार गर्यो भनेर लेखिदिन पनि कार्कीले आग्रह गरेका छन्। ७० लाख कामै नगरिकन भुक्तानी मागे केदार कार्कीले भनेर जस्ले समाचार लेख्नुभएको छ नि। उहाँलाई तपाईँले अहिले भनिदिनुस् त, लेख्दिनुहोस् त बलात्कार गर्यो भनेर, उसको नाममा (समाचार लेख्ने पत्रकार), उनले भनेका छन्, अनि होइनभन्ने कुरालाई उसले प्रमाणित गरोस् न। मैले बलात्कार गरेको होइन भनोस् न। कार्कीले थपे, लेख्नेले लेख्नु भन्दाअगाडि चार पटक सोच्नुपर्छ। जसले जे भन्यो पत्रकारले त्यही लेखिदिने भने त पत्रकारले नै बलात्कार गर्यो भनेर म भन्छु, तपाईँले लेख्नुहोस् न। यो शब्द लेख्दा भोलि मलाई आइलाग्यो भने के हुन्छ भनेर सोच्नु पर्दैन? २०७८ साल कात्तिक १६ गते मन्त्री बनेका कार्की त्यसयता निरन्तर विवादमा परिरहेका छन्। पछिल्लो समय प्रदेश १ मा सबैभन्दा बढी विवादित मन्त्रीको छबि बनाएका उनका हरेक निर्णय विवादास्पद् हुने गरेको मन्त्रालय स्रोतले बतायो। कार्कीले मन्त्रालयका विभिन्न कार्यक्रम सञ्चालनका नाममा कार्यकर्ता र आसेपासे भर्ति गरेका छन्। पदको दुरुपयोग गर्दै विकासका नाममा रकमान्तर गरेर विभिन्न योजना सञ्चालन गरिरहेको मन्त्रालय स्रोतले बतायो। आफूविरुद्ध समाचार आउन थालेपछि सबै कर्तुत बाहिरिने भयले उनले पत्रकारविरुद्ध आक्रोसपूर्ण अभिव्यक्ति दिन थालेको नेपाल पत्रकार महासंघको बुझाइ छ। महासंघ मोरङका सचिव अधिकारीले कानुन मन्त्री आफैंले तल्लो स्तरमा झरेर यस्तो अभिव्यक्ति दिनु सरासर गलत भएको बताए। मन्त्रीजस्तो पदमा आसीन रहेर पदीय मर्यादाविपरीत अभिव्यक्ति दिने छुट नभएको अधिकारीको भनाइ छ। स्वतन्त्र पत्रकारितामाथि धावा बोल्दै तथानाम अभिव्यक्ति प्रेस स्वतन्त्रताविरुद्ध भएको उनले बताए। मन्त्रीकै कारण पत्रकार असुरक्षित हुनुपर्ने अवस्था आएको अधिकारी बताउँछन्।"
आफ्नै श्रीमतीको नक्कली फेसबुक आईडी बनाएर अश्लील कुरा लेख्दा,काठमाडौ : नेपाल प्रहरीको साइबर ब्यूरोले सामाजिक सञ्जालमार्फत चरित्र हत्या गर्ने दुई जनालाई नियन्त्रणमा लिएको छ। जसमा एक जना आफ्नै श्रीमतीको चरित्र हत्या गर्ने पुरुष छन्। उनी हुन् रुपन्देही सैनामैना नगरपालिका ४ मुर्गियाका ३६ वर्षीय जीवन दमाई। उनकी श्रीमती वैदेशिक रोजगारीको सिलसिलामा ओमानमा छिन्। ओमानमा रहेकी श्रीमतीको फेक फेसबुक एकान्ट खोलेर फोटो दुरुपयोग गरी अश्लील क्याप्सन राखेर चरित्र ह्त्या गरेको अभियोगमा साइबर ब्यूरोले पक्राउ गरेको हो। उनले विद्युतीय कारोबार ऐन अन्तर्गतको कसूर गरेकाले जिल्ला अदालत काठमाडौंको अनुमतिले पक्राउ गरी अदालतबाट असार २४ गते चार दिनको म्याद थप गरी आवश्यक अनुसन्धान भइरहेको ब्यूरोका एसएसपी नविन्द अर्यालले जानकारी दिए। नाबालिकाको चरित्र हत्या गर्ने पक्राउ त्यसैगरी ब्यूरोले चार जना नाबालिकाको तस्बिर प्रयोग गरेर फेक फेसबुक एकान्ट बनाउने र अश्लील शब्द लेख्ने सिन्धुली घ्याङलेख ३ घर भई कीर्तिपुर ६ टौदह बस्ने ३१ वर्षीय विकाश भन्ने राजेश विकलाई नियन्त्रणमा लिएको छ। उनले फेक एकाउन्ट बनाएर नाबालिकाको आफन्त तथा साथीभाईलाई अश्लील शब्द पठाउने र सार्वजनिक रुपमा चरित्र हत्या गरेको भन्दै ब्यूरोले विद्युतीय कारोबार ऐनअन्तर्गत जिल्ला अदालत काठमाडौंबाट पाँच दिन म्याद थप गरेर आवश्यक अनुसन्धान गरिरहेको एसएसपी अर्यालले बताए।
माधव नेपालले लिउसँग भने तिब्बत र ताइवान मामिलामा स्पष्ट छौं,"काठमाडौं : नेकपा एकीकृत समाजवादीका अध्यक्ष माधव कुमार नेपालले आफूहरु तिब्बत र ताइवान मामिलामा स्पष्ट भएको बताएका छन्। चिनियाँ कम्युनिस्ट पार्ट (सीपीसी)का विदेश विभाग प्रमुख लिउ जियान्चाओसँग मंगलबार एभरेष्ट होटलमा भएको भेटवार्तामा अध्यक्ष नेपालले एक चीन नीतिप्रति स्पष्ट रहेको बताए। 'हाम्रो चीनप्रतिको नीति स्पष्टरुपमा बताएका छौं। नेपाल एक चीन नीतिप्रति दृढ छ। चीनको आन्तरिक मामिलामा हस्तेक्ष हुने पक्षमा नेपाल छैन,' उनले थपे, 'तिब्बतको इस्यु होस् या ताइवानको त्यो चीनको आन्तरिक मामिला हो भन्ने हामीले धारणा राखेका छौं।' उनले दुई देशबीचको सम्बन्धलाई घनिष्ठ बनाउन र दुई पार्टीबीचको सम्बन्धलाई थप विस्तार गर्नेबारे छलफल भएको बताए। 'त्यसका लागि चीन र नेपालबाट पारस्परिकरुपमा डेलिगेशनहरु आदान प्रदान हुनुपर्नेमा दुबै पक्षले जोड दियौं,' उनले भने। चिनियाँ नेता लिउले नेपाल र चीनको सम्बन्ध सुमधुर रहेको चर्चा गर्दै विभिन्न पार्टीहरुसँगको सम्बन्ध बलियो बनाउन चाहेको बताएका थिए। 'चीनले नेपाललाई पहिलो प्राथमिकतामा राखेर महत्व दिएको कुरा उहाँले बताउनुभयो,' लिउको भनाइ उद्धृत गर्दै नेपालले भने। लिउले नेपाली जनताहरु एक भएर देश विकासमा लाग्न सन्देश दिएका थिए। 'स्वभाविकरुपमा नेपालीहरु एक भएको, नेपालका पार्टीहरु एक भएर देश विकासमा होम्मिएको हेर्न इच्छा उहाँले बताउनुभयो। कुनै पार्टीलाई इंगित गरेर केही पनि भन्नुभएन,' नेपालले भने। अध्यक्ष नेपालले चीनको सुरक्षा चासोको बारेमा आफूहरुले प्रष्ट पार्न खोजेको बताए।"
चितवनका चारजना जेष्ठ पत्रकारले पाए मासिक भत्ता,"भरतपुर : चितवनका जेष्ठ पत्रकारले मासिक भत्ता पाएका छन् । नेपाल पत्रकार महासंघ चितवन शाखाका सदस्य रहेका चारजनाले भत्ता पाएका हुन् । भरतपुर महानगरपालिकाभित्र बसोवास गर्ने जेष्ठ पत्रकारले मासिक चार हजारका दरले भत्ताको व्यवस्था गरेको हो। नेपाल पत्रकार महासंघ चितवन शाखा र भरतपुर महानगरपालिकाले जेष्ठ पत्रकार निवृत्तीभरण कोष स्थापना गरेको हो । भरतपुर महानगरभित्र बसोबास गर्ने पत्रकारको मासिक भत्ताको लागि भरतपुर महानगरपालिकाले कोषमा २० लाख रुपैयाँ जम्मा गरेको छ। पत्रकार महासंघले एक लाख रुपैयाँ राखेको छ । कोषबाट भरतपुर महानगर भित्रका महिला , दलित , अल्पसंख्यक र अपांगको हकमा ५५ वर्ष र ६० वर्ष कटेका अन्य पत्रकारले भत्ता पाउने नेपाल पत्रकार महासंघ चितवनका अध्यक्ष नारायण अधिकारीले बताए । महासंघले जेष्ठ अवस्थामा पनि सम्झियो भन्ने हो,'उनले भने , 'यो भत्ताले जेष्ठ पत्रकारको दैनिकीमा केही सहज हुनेछ भन्ने अपेक्षा छ ।' भरतपुर महानगरपालिकाकी प्रमुख रेनु दाहालले कोषका लागि २० लाख रुपैयाँको चेक पत्रकार महासंघलाई हस्तान्तरण गरिन् । महानगर प्रमुख दाहालले पत्रकारको सम्मानको कोषको व्यवस्था गरिएको बताइन् । यो सुरुवात हो , कोषको निरन्तरताको लागि हामी प्रतिबद्ध छौं,'उनले भनिन् ,' पत्रकारिता क्षेत्रबाट योगदान पुर्याउनेको सम्मान गरेका हौं।' महानगर उपप्रमुख चित्रशेन अधिकारीले स्थानीय पत्रकारिताको क्षेत्रमा मुलुकभर भरतपुर महानगरले फरक कार्यक्रम गरेको बताए । महासघंले २० वर्ष काम गरेका र ६० वर्ष उमेर पुगेका ज्येष्ठ पत्रकारका लागि भत्ताको व्यवस्था गरिएको हो । कार्यविधिले तोकिएका चारजना पत्रकारले मंगलबार भत्ता पाए । पत्रकारहरु रेशम विरही , मोहन पोखरेल , डिल्लीराम पोखरेल , महेन्द्रराज श्रेष्ठले भत्ता पाएका छन् । बैशाखदेखि उनीहरुले भत्ता पाएका हुन ।"
"थप १७७ जनामा कोरोना संक्रमण पुष्टि,सक्रिय संक्रमित ८७३","काठमाडौं : नेपालमा थप १ सय ७७ जनामा कोरोना संक्रमण पुष्टि भएको छ । पछिल्लो २४ घन्टामा देशभरबाट ३१२६ नमूनाको परीक्षणमा १७७ जनामा संक्रमण पुष्टि भएको स्वास्थ्य तथा जनसंख्या मन्त्रालयले जनाएको छ। मन्त्रालयका अनुसार १ जार ८ सय ५ नमूनाको पीसीआर र १ हजार ३२१ नमूनाको एन्टिजेन विधिबाट परीक्षण भएको थियो। जसमध्ये पीसीआरबाट १४४ र एन्टिजेन विधिबाट ३३ जनामा संक्रमण पुष्टि भएको हो। त्यस्तै, आज थप ४१ संक्रमित निको भएका छन्। योसहित हाल नेपालमा ९ लाख ६७ हजार ७ सय ६५ जना कोरोनामुक्त भएका छन्। हाल नेपालमा ८ सय ७३ सक्रिय संक्रमित रहेको मन्त्रालयले जनाएको छ । पछिल्लो २४ घन्टामा ६४ हजार ९०७ जनाले कोरोनाविरुद्ध खोप लगाएका छन्। ११ जनाको आईसीयू र १ जनाको भेन्टिलेटरमा उपचार भइरहेकोमन्त्रालयले जनाएको छ।"
कलामा 'नेपाली क्यारिकेचर ',"काठमाडौं : तीन दिने नेपाली क्यारिकेचर २०७९प्रदर्शनी सुरु भएको छ । नक्सालस्थित नेपाल ललितकला प्रज्ञा प्रतिष्ठानमा आइतबारदेखि सुरु भएको उक्त प्रदर्शनीमा नेपाली समाजका विभिन्न क्षेत्रमा योगदान दिएका व्यक्तित्वका क्यारिकेचर राखिएको छ । नेपाल ललितकला प्रज्ञा प्रतिष्ठान (नाफा) को वास्तुकला तथा अन्य सिर्जनात्मक कला विभाग र कार्टुनिस्ट क्लब अफ नेपालको संयुक्त आयोजनामा भएको उक्त प्रदर्शनीको प्रतिष्ठानका कुलपति केके कर्माचार्यले उद्घाटन गरेका हुन् । उद्घाटन समारोहमा बोल्दै कुलपति कर्माचार्यले नेपाली कलाक्षेत्रमा क्यारिकेचरको महत्व पछिल्लो समय बढ्दै गएको बताए । उनले कार्टुन, पत्रकारितासँगै कलामा समेत क्यारिकेचरको विशिष्ट महत्व रहेको जनाउँदै यसलाई अझै समृद्ध पार्नु पर्ने धारणा व्यक्त गरे । कुलपति कर्माचार्यले भने, 'नेपालमा क्यारिकेचरको विकास र यसको उठान निकै प्रभावकारी ढंगले अघि बढिरहेको छ । विगतका वर्षमा जस्तै यो वर्ष निकै राम्रा क्यारिकेचर प्रदर्शनीमा राखिएको छ ।' उनले कार्यशाला तथा प्रदर्शनीमार्फत नयाँ पुस्तालाई यस क्षेत्रमा जोड्नुपर्ने बताउँदै आगामी दिनमा अझै परिष्कृत र परिमार्जनसहित क्यारिकेचर बन्ने विश्वास आफूले लिएको बताए । कुलपति कर्माचार्यले यसको सशक्तिकरण, विकास तथा विस्तारका लागि प्रतिष्ठानले सक्ने सहयोग गर्ने प्रतिबद्धता व्यक्त गरे । प्रतिष्ठानका उपकुलपति गोपाल चित्रकारले नेपालमा कार्टुनसँगै क्यारिकेचरको महत्व र आवश्यकता बढ्दै गइरहेको विचार व्यक्त गरे । उपकुलपति चित्रकारले भने, नेपाली कलालाई आम मानिससम्म पुर्याउन हामी सबैले प्रयत्न गर्नुपर्छ । कलाले नै मानिसलाई समृद्ध र विशिष्ट बनाउने भएकाले यसको विकास र विस्तारमा समेत हामीले पहल लिनु पर्दछ । साथै समाजसँग सिधै संवाद गर्न सक्ने विधाको रुपमा कार्टुनलाई पनि लिइन्छ । यसलाई हामीले अझ कलात्मक ढंगले अगाडि बढाउनु पर्दछ । यो प्रदर्शनीले पक्कै त्यो दिशामा काम गर्नेछ भन्ने विश्वास लिएको छु ।' कार्टुनिस्ट क्लब अफ नेपालका निवर्तमान अध्यक्ष अविन श्रेष्ठले क्यारिकेचर प्रदर्शनीमार्फत समाजका विशिष्ट व्यक्तित्वलाई चिनाउन खोजिएको बताए । समाजमा योगदान दिएका व्यक्ति र उनीहरुको कर्मलाई सबैले आत्मबोध गर्न सकून् भन्ने लक्ष्य राखेरै क्यारिकेचर बनाइएको जनाउँदै श्रेष्ठले क्यारिकेचर कार्यशाला तथा प्रदर्शनीको आयोजना गरेर आयोजकले सराहनीय काम गरेको भनाइ राखे । उनले भने, नवपुस्ताले यस किसिमका कार्यशाला, प्रदर्शनी तथा कार्यक्रमबाट धेरै सिक्न सक्नु पर्दछ । कला अभ्याससँगै लामो अनुभवबाट पनि सिकिने विधा हो । प्रतिष्ठानका वास्तुकला तथा अन्य सिर्जनात्मक कला विभागका प्रमुख प्राज्ञ रमेशनाथ खनालले कार्टुनक्यारिकेचर कला विधामा महिला कलाकारलाई प्रश्रय दिने उद्देश्यले गत पुस २८३० गतेसम्म महिला कलाकार सहभागी गराएर क्यारिकेचर कार्यशाला गरेको बताए । उनका अनुसार कार्यशालामा विभिन्न कलेजमा अध्ययन गरिरहेका २३ जना महिला कलाकारले भाग लिएका थिए । खनालले कसैको मुहारलाई हुवहु उतारेर अतिरञ्जना गर्नु नै क्यारिकेचर भएको जनाउँदै यसमा हास्य र व्यंग्य हुनुपर्नेमा जोड दिए । उनले भने, कार्टुन कलाभित्र तिखो व्यंग्य हुन्छ । समाजमा घटित अनेकौं घटनालाई सटिक तवरले व्यंग्य गरेर सचेत गराउन कार्टुन बनाइन्छ । कतिलाई तिखो प्रहार पच्दैन, कतिले सहज ढङ्गबाट लिन्छन् । तर क्यारिकेचर, कार्टुनभन्दा फरक छ । यो चाहि राष्ट्रिय, अन्तर्राष्ट्रिय परिवेशमा ख्यातिप्राप्त व्यक्तित्वलाई छुट्टै विधाबाट चिनाउन मुहारमाथि अतिरञ्जना गर्दै क्यारिकेचर बनाइन्छ । क्लबका अध्यक्ष वासु क्षितिजले पत्रकारिता र कलाकारितामा क्यारिकेचरको महत्व विशिष्ट रहेको धारणा व्यक्त गरे । उनले भने, 'क्यारिकेचर अर्थात् अनुहारको व्यंग्यात्मक हाउभाउ व्यंग्यचित्रको अर्को पाटो हो । रङ र रेखाद्वारा व्यक्तिको भावसहितको बढाइचढाइ अर्थात् अतिरञ्जना गरिएको चित्रको रुपमा समेत क्यारिकेचरलाई बुझ्ने गरिन्छ । क्षितिजले यस पटक क्लब र प्रतिष्ठानले विगतमा जस्तै संयुक्त रुपमा नेपाली क्यारिकेचर २०७९ प्रदर्शनीको आयोजना गरेको जनाए । उनले भने, प्रतिष्ठान र क्लबले क्यारिकेचर विधामा महिला कलाकारलाई अभिप्रेरित गर्ने लक्ष्य राखेर गएको पुस २८३० गतेसम्म महिला कलाकारको क्यारिकेचर कार्यशाला गरेको थियो । सो कार्यशालामा सहभागी महिला कलाकारले भाग लिएका थिए । त्यसबाट पनि यस प्रदर्शनीका लागि क्यारिकेचर छनोट गरी प्रदर्शनीमा समावेश गरिएको छ । क्लबका अध्यक्ष क्षितिजले प्रदर्शनीमा नेपालको सामाजिक क्षेत्रमा विशिष्ट योगदान पुर्याउने विभिन्न व्यक्तित्वका क्यारिकेचर राखिएको बताए । उनले भने, प्रतिष्ठान र क्लबले २०७४ सालदेखि नियमित रुपमा क्यारिकेचर प्रदर्शनी गर्दै आइरहेको छ । कोरोना कहरका कारण केही असजिलो भए पनि नेपालमा क्यारिकेचरप्रतिको कलाकार र दर्शकको अभिरुचिलाई ध्यानमा राखेर यो प्रदर्शनी गरिएको हो । क्षितिजका अनुसार प्रदर्शनीमा ४२ जना कलाकारले बनाएका चार दर्जन बढी क्यारिकेचर राखिएको छ । नाफा परिसरमा तीन दिनसम्म चल्ने उक्त प्रदर्शनीमा अशोकमान सिं, अविन श्रेष्ठ, जीवन राजोपाध्याय, वासु क्षितिज, देवेन्द्र थुम्केली, रविन्द्र मानन्धर, केशव राज खनाल, योगेश खपाङ्गी, राजेश मानन्धर, सागर शाह, भानु भट्टराई, महेश बस्ताकोटी, रवि मिश्र, रामकृष्ण थापा, उमेशचन्द्र अधिकारी, दीपक गौतम, सानुराज डंगोल, अकृन अधिकारी, सुजिता महर्जन, रमिला महर्जन, एनबि गुरुङ, पल्पसा मानन्धर, प्रकाश थापा प्रथा, एलिना पोखरेल, असिना भण्डारी, अर्पिता शाक्यले कला, साहित्य, खेलकुद, चलचित्र, व्यापार लगायतका क्षेत्रमा योगदान दिएका व्यक्तित्वका क्यारिकेचर राखिएको छ । यस्तै, प्रदर्शनीमा वामन चालिसे, विश्व थापा, सुदर्शन सिग्देल, चाँदनी जोशी, दिव्या श्रेष्ठ, ज्योत्स्ना उदास, कीर्ति तिमिल्सेना, मनरा प्रजापति, निरुपा राजभण्डारी, प्रतिमा चौधरी, रामहरि रिमाल, राजकी अर्याल, सदीश्री थापा, सोना नेपाली, सुश्रीना शाक्य, स्वस्तिका बलामी लगायतका कलाकारले बनाएका क्यारिकेचर राखिएको छ ।"
समृद्धि फाइनान्सद्धारा काठमाडौंको बालाजुमा वृक्षारोपण,"काठमाडौं : समृद्धि फाइनान्सले असार २७ गते काठमाडौंको बालाजुमा वृक्षारोपण कार्यक्रम सम्पन्न गरेको छ। फाइनान्सले असार महिनामा आफ्नो पाँचवटै शाखाहरूबाट उक्त कार्यक्रम विभिन्न मितिमा सम्पन्न गरेको छ। फाइनान्सले समय समयमा संस्थागत सामाजिक उत्तरदायित्वअन्तर्गत विभिन्न कार्यहरु गर्दै आएको यस संस्थाका कायममुकायम प्रमुख व्यवसाय प्रवद्र्धन विकासका अधिकृत सुरज कुमार सर्राफले जानकारी गराएका छन। समृद्धि फाइनान्सले मुद्दति निक्षेपको योजनाअन्तर्गत ७२ महिनामा पैसा दोब्बर हुने निक्षेप योजना सार्वजनिक गरेको छ। यसका साथ साथै फाइनान्सले १० वर्षमा पैसा तेब्बर, १५ वर्षमा पैसा ५ गुणा र २० वर्षमा पैसा ८ गुणा हुने निक्षेप योजना पनि संचालनमा ल्याएको छ। फाइनान्सले हाल पाँचवटा शाखाबाट सेवा प्रवाह गर्दै आएको र शाखा सञ्जाल विस्तार गर्दै चाँडै नै जनकपुर, इटहरी र बनेपामा पनि शाखा सञ्चालन हुने जनाएको छ।"
"उपेन्द्र यादवलाई बाबुरामको सुझाव : वीरगन्जको बैठक स्थगन गर्नुहोस्, विधि र पद्धति नतोड्नुहोस्","काठमाडौं : जनता समाजवादी पार्टी संघीय परिषद् अध्यक्ष डा बाबुराम भट्टराईले पार्टीमा उपेन्द्र यादवले एकलौटी गरेको बताएका छन्। पार्टीको जारी विस्तारित बैठकलाई सम्बोधन गर्दै अध्यक्ष भट्टराईले यादव पक्षकै कारण पार्टी संकटमा गएको बताए। पार्टीको केन्द्रीय समिति एकापट्टी छ । कार्यकारीणी अध्यक्षले बैठक नै बोलाउनु भएन । कार्यकारिणी सदस्यले कुनैपनि बैठक बोलाउनु भएन । उहाँले परामर्श गर्नु नै भएन । एकलौटी गर्नुभयो ।' उनले पार्टीको रुपान्तरण र पुनर्गठन अहिलेको आवश्यकता रहेको बताए । पार्टीलाई विभाजन गर्ने आफ्नो कुनै मनसाय नरहेको डाभट्टराईको भनाइ छ । उनले भने,' यो पार्टी हामीले जन्माएको हो । पार्टीको पुनर्गठन र रुपान्तरण हाम्रो मनसाय हो । वैधानिक ढंगले बैठक राख्न उपेन्द्र यादवलाई चुनौती दिन चाहन्छु । विधि र पद्दती नतोड्नुहोस ।' उनले वीरगन्जको बैठक स्थगन गर्न पनि यादवलाई सुझाव दिए। पार्टीलाई वैकल्पिक पार्टीको रुपमा विकसित गर्ने योजना रहेको बताए।"
लिउको प्रश्न : चीनविरोधी गतिविधि किन बढ्यो ? ओलीको जवाफ : मेरो पालामा त्यस्तो थिएन,"काठमाडौं : नेकपा एमालेका अध्यक्ष केपी शर्मा ओली र चिनियाँ कम्युनिस्ट पार्टी(सीपीसी)का विदेश विभाग प्रमुख लिउ जियान्चाओबीच भेटवार्ता भएको छ। नेपाल भ्रमणमा रहेको सीपीसीका विदेश विभाग प्रमुख आफ्नो टोलीसहित एमाले अध्यक्ष ओलीलाई भेट्न मंगलबार विहान बालकोट गएका थिए। बालकोटमा झण्डै दुई घण्टा उनीहरुबीच द्विपक्षीय छलफल भएको थियो। भेटमा लिउले पछिल्लो पटक नेपालमा भइरहेका चीन विरोधी गतिविधिबारे ओलीसँग जिज्ञासा राखेका थिए। दुई नेताको भेटमा दुई कम्युनिस्ट पार्टीको सम्बन्धलाई सुदृढ र बलियो बनाउनेबारेसमेत छलफल भएको थियो। बैठकपछि एमाले नेता राजन भट्टराईले नेपालले अवलम्बन गर्दै आएको एक चीन नीतिका विषयमा लिउले चासो राखेको बताए। जवाफमा ओलीले आफूहरु एक चीन नीतिप्रति प्रतिबद्ध रहेको लिउलाई सुनाएका थिए। अध्यक्ष ओलीको भनाइ उद्धृत गर्दै भट्टराईले भने, नेपाली भूमि कुनै पनि मुलुकविरुद्ध प्रयोग हुन दिन्नौं, त्यो हाम्रो प्रतिबद्धता हो। ओलीले नेपालबाट चीन विरोधी कुनै पनि गतिविधि नहुने विषयमा लिउलाई आश्वस्त पार्ने प्रयत्न गरेका थिए। अध्यक्ष ओलीले अहिले नेपालमा भएजस्ता चीनविरोधी गतिविधिहरु आफू प्रधानमन्त्री भएका बेला नभएको भन्दै चिनियाँ प्रतिनिधिमण्डलको ध्यानाकर्षण गराएको स्रोतले बताएको छ। त्यसैगरी आसन्न निर्वाचनमा वाम गठबन्धनको सम्भावनाबारे पनि चिनियाँ प्रतिनिधिमण्डलले चासो राखेको स्रोतको भनाइ छ। सोमबार माओवादी केन्द्रका अध्यक्ष पुष्पकमल दाहाल प्रचण्डसँगको भेटमा पनि चिनियाँ प्रतिनिधिमण्डलले वाम गठबन्धनबारे चर्चा गरेका थिए।"
"भित्र सम्मान, बाहिर विरोध प्रदर्शन","विराटनगर : प्रदेश १ सरकारको पर्यटन तथा संस्कृति मन्त्रालयले गर्न भनिएको स्रष्टा सम्मानको विरोधमा विराटनगरमा प्रर्दशन भएको छ । स्रष्टा सम्मान कार्यक्रममा मैथिली भाषी स्रष्टा तथा सर्जकलाई वाईपास गरेको भन्दै मैथली भाषा , काला र साहित्य क्षेत्रमा काम गर्ने दर्जनौं संघ संस्थाले विरोध प्रर्दशन गरका छन् । पर्यटन मन्त्रालयले भाषा, साहित्य ,काला र संस्कृति क्षेत्रमा योग्दान पुयाउने करिब ढेड दर्जन स्रष्टालाई सम्मान गर्ने कार्यक्रम मगंलबार विराटनगरमा राखिएको थियो । विभिन्न भाषाका स्रष्टालाई सम्मान गर्न लागेको बेला मैथली स्रष्टालाई वाईपास गरेको भन्दै सम्मान गर्ने स्थान बाहिर मैथली अगुवाहरुले बिहानैदेखि विरोध प्रदर्शन गरेका छन् । कालो पट्टी बाँधेर विरोधमा उत्रिएका उनीहरु कार्यक्रमस्थल आरोहन गुरुकुलको गेट बाहिर प्रदर्शन गरेका थिए । मैथली अगुवाहरुको विरोधका कारण निर्धारित समय भन्दा झण्डैं ३ घण्टा ढिलो सम्मान कार्यक्रम सुरु भएको थियो । विरोध भइरहँदा प्रदेश १ का मुख्यमन्त्री राजेन्द्र राईले कार्यक्रममा आउन मानेन् । पर्यटन तथा संस्कृति मन्त्रालयका संस्कृति तथा पुरातत्व शाखाका अधिकृत भेषराज न्यौपानेले मैथली स्रष्टाको सम्मानका विषय अवका दिनमा सवन्वय गरेर अघि जाने पटक पटक गरेको प्रतिवद्धता पछि प्रदर्शनमा उत्रिएका मैथली अगुवाहरु पछि हटेका थिए । प्रदेश सरकारले सबैभन्दा बढी जनसंख्या भएको मैथली स्रष्टालाई वेवास्ता गरेकाले विरोधमा उत्रिएको मैथिली एसोसिएसन नेपालका अध्यक्ष प्रवीण नारायण चौधरीले बताए । उनले प्रदेशमै दोस्रो ठूलो भाषाको रुपमा स्थापित मैथिली भाषी कलाकार तथा साहित्यकारलाई किनारा लगाउनु दुःखद भएको जिकिर गरे । चौधरीले सम्मानमा मैथली उपेक्षा गरेको भन्दै स्वीकार गर्न नसक्ने भन्दै मन्त्रालयमा निवेदन समेत दिएको अवस्थामा पर्यटन तथा संस्कृति मन्त्रालयले जबरदस्ती कार्यक्रम गरेको बताए । उनले प्रदेश सरकारले अन्यायपूर्ण र विभेदपूर्ण निर्णयले मैथिली साहित्यिक क्षेत्रमा दिनरात नभनी काम गर्दै आएकाहरुको हौसला गिरेको भन्दै यसमा प्रदेश सरकार तथा सम्बन्धित मन्त्रालय जिम्मेवार हुनुपर्ने र मैथिली भाषीलाई पनि समेट्नु पर्नेमा जोड दिए । मैथली सेवा समितिका अध्यक्ष डा एस एन झाले मैथलीलाई वाईपास गरेर अघि बढेको प्रदेश १ सरकार एकलजातिय नीतिमा अघि बढेको बताए । मैथली विकास अभियानका अध्यक्षबा पंकव वर्माले भाषा आयोगले समेत मैथलीलाई प्रदेशको कामकाजको भाषा बनाउन सिफारिस गरेको अवस्थामा मैथलीलाई नसमेटनु दुर्भाग्य भएको बताए । उनले संघीयताको मर्म विपरित प्रदेश सरकार अघि बढेको प्रमाणीत भएको उनले बताए । मन्त्रालयलले बालकृष्ण पोखरेल भाषा, साहित्य ,काला , र संस्कृति श्रष्टा सम्मान २०७९ वाट प्राडा गोविन्द तुम्बागं सुनसरी , प्राडा कालुराम खम्बु भापालाई प्रदान गरेको छ भने प्रदेश भाषा ,साहित्य काला र संस्कृत श्रष्टा सम्मान वाट टंक बहादुर खुलाल, गोबर्धन तमागं,विजय श्रेष्ठ उदयपुर ) मूर्तिकार ,भरत गुरागाई मोरगं(नाठकर्मी अभिनय), ममता गिरी ,सुनसरी(साहित्य लघुकथा ), गोपाल देवान ,सुनसरी(नाटककार ,निर्देशक),बिर बहादुर लाप्चा,इलाम(लोकसंस्कृति , सस्कृति संरक्षण )कट्टेल ,सोलुखम्बु(साहित्य),मान सिगथलुलुगं , ईलाम (संगीत), महेन्द्रराई ,सुनसरी (साहित्य)जयन्ती रमन कण्ठ,सुनसरी(नाटकर्मी)नवराज राई ,भोजपुर (साहित्य कथाकार ) र नवोदित भाषा ,साहित्य ,काला र संस्कृति श्रष्टा सम्मानबाट ५ जनालाई सम्मान गरिएको छ ।"
"थानकोटमा टिपरभित्रै किशोरी बलात्कृत, चालक पक्राउ",काठमाडौं : काठमाडौंको थानकोटमा एक किशोरी टिपरभित्रै बलात्कृत भएकी छन्। १७ वर्षीया किशोरीलाई जबर्जस्ती करणी गरी फरार रहेका दोलखा गौरीशंकर गाउँपालिका८ घर भएका रा१ ख २७३४ नम्बरको टिपरका चालक ३२ वर्षीय ज्ञान बहादुर नेपालीलाई शनिबार बिहान प्रहरीले पक्राउ गरेको छ। दोलखाबाट काठमाडौंतर्फ आउँदै गरेको उक्त टिपरमा चढि आएकी ती किशोरीलाई घर पुर्याइदिने भनि बहाना बनाई चन्द्रगिरी नगरपालिका७ थानकोटमा पार्किङ गरी सोही टिपर चालकले शुक्रबार राति जबरजस्ती करणी गरी टिपरसमेत छाडी फरार भएको भन्ने खबर प्राप्त हुनासाथ प्रहरी वृत्त थानकोटबाट खटिएको प्रहरीले खोजी गर्ने क्रममा उक्त कार्यमा संलग्न उनलाई काठमाडौं महानगरपालिका१४ कलंकीबाट पक्राउ गरेको हो। उनीमाथि जिल्ला अदालत काठमाडौंबाट पाँच दिन म्याद थप अनुमति प्राप्त भई करणीसम्बन्धी कसुरअन्तर्गत आवश्यक अनुसन्धान भइरहेको छ।
चिनियाँ नेता भेट्न एकीकृत समाजवादीका नेताहरु एभरेष्ट होटलमा,"काठमाडौं : चिनियाँ कम्युनिस्ट पार्टी (सीपीसी) का विदेश विभाग प्रमुख लिउ जियान्चाओ भेट्न नेकपा एकीकृत समाजवादीका नेताहरु बानेश्वरस्थित एभरेष्ट होटेल पुगेका छन्। एकीकृत समाजवादीका अध्यक्ष माधव कुमार नेपाल, सम्मानित नेता झलनाथ खनाल, उपमहासचिव गंगा तुलाधरलगायत नेता एभरेष्ट पुगेका हुन्। गत आइतबार नेपाल भ्रमणमा आएका चिनियाँ नेता लिउले प्रधानमन्त्री शेरबहादुर देउवा, परराष्ट्रमन्त्री डा नारायण खड्कासँग सोही दिन शिष्टाचार भेटवार्ता गरेका थिए। नेता लिउले सोमबार नेकपा माओवादी केन्द्रा अध्यक्ष पुष्पकमल दाहाल प्रचण्डसँ भेटवार्ता गरेका थिए। भेटवार्तामा वाम एकता र नेपाली भूमिमा हुँदै आएको चिनियाँ विरोधी गतिविधिबारे लिउले चासो व्यक्त गरेका थिए। जवाफमा प्रचण्डले नेपाली राजनीतिक दल र यहाँ जनता एक चीन नीतिप्रति प्रतिवद्ध रहेको बताएका थिए। नेता लिउले मंगलबार नेकपा एमालेका अध्यक्ष केपी शर्मा ओलीलाई भेट्न बालकोट पु्गेका थिए। 'लन्च'सहितको चार घन्टे भेटवार्तामा लिउले नेपालमा बढ्दै गएको चीनविरोधी गतिविधिबारे चासो राखेका थिए। अध्ययक्ष ओलीले आफ्नो पाला यस्तो गतिविधि हुन नदिएको बताएका थिए।"
सेयर बजारमा ११ अंकको वृद्धि : कारोबार रकम १ अर्ब ७० करोडमा खुम्चियो,"काठमाडौं : सेयर बजारमा दोहोरो अंकले बढेको छ। कारोबारको अघिल्लो दिन सोमबार ७७ अंक बढीको गिरावट आएको सेयर बजारमा आज ११६८ अंकले वृद्धि भएर नेप्से परिसूचक १९२७२८ विन्दुमा रोकिएको हो। यसदिन नेप्से परिसूचक बढे पनि सोमबारको तुलनामा कारोबार रकम भने घटेको छ। आज १ अर्ब ७० करोड बराबरको सेयर कारोबार भयो। सोमबार २ अर्ब ३२ करोड बढीको सेयर कारोबार भएको थियो। आज २२६ कम्पनीको ४९ लाख ६७ हजार ५६१ कित्ता सेयर १ अर्ब ७० करोड ७७ लाख ५२ हजारमा खरिदबिक्री भयो। ३० हजार ६९६ पटक कारोबार भयो। कारोबारमा आएका १३ वटै समूहमा हरियाली छाएको छ। यसदिन होटल एन्ड टुरिजम समूहको १६५ प्रतिशतले सूचक बढ्यो। यस्तै , ट्रेडिङको १३७,हाइड्रो पावरको १३८, फाइनान्सको १३९ प्रतिशतले सूचक बढ्दा ननलाइफ इन्स्योरेन्सको ०९६,अदर्शको ०२२, माइक्रो फाइनान्सको ०३९,इन्भेस्टमेन्टको ०९२ प्रतिशतले सूचक बढेको हो। यसदिन कुनै पनि कम्पनीको मूल्यमा सकारात्मक सर्किट लागेन। सप्तकोशी डेभलपमेन्ट बैंकको सेयर मूल्य ९३५ प्रतिशतले बढ्यो।इन्फ्रास्टक्चर एन्ड डेभलपमेन्टको ८२२ प्रतिशतले मूल्य बढ्यो। दोहोरो अंकले बढेको सेयर बजारमा कारोबारको आधारमा अरुण काबेली अग्रस्थानमा रह्यो। सो कम्पनीको ७ करोड ९५ लाख रुपैयाँ बढीको सेयर कारोबार भयो। ७ करोड ६० लाख बढीको सेयर कारोबार गरी गुराँस फाइनान्स दोस्रो स्थानमा रह्यो।"
"एनएमबी बैंक र फ्लाईवायरबीच समझदारी, अब अन्तर्राष्ट्रिय शैक्षिक भुक्तानी अनलाइनबाटै गर्न सकिने","काठमाडौं : एनएमबी बैंकले विदेशमा अध्ययनरत तथा विदेशमा अध्ययन गर्न जाने नेपाली विद्यार्थीहरूलाई लक्षित गरी डिजिटल भुक्तानीको लागी फ्लाईवायर कर्पोरेशनसँग द्विपक्षीय समझदारी गरेको छ। यो समझदारीसँगै एनएमबी बैंक फ्लाईवायरको तर्फबाट विश्वभरका १ हजार ७ सयभन्दा बढी शैक्षिक संस्थाहरूमा भुक्तानीको लागि नेपालको एकमात्र बैंक भएको छ। नेपालबाट विदेशमा अध्ययनरत तथा विदेश अध्ययन गर्न जाने विद्यार्थीहरुले फ्लाईवायरमार्फत अमेरिका, क्यानडा र अष्ट्रेलियामा अन्तर्राष्ट्रिय शिक्षाको भुक्तानीको लागि कुनैपनि नेपाली बैंकबाटै आफ्नो शैक्षिक खर्च तिर्न सक्नेछन्। अन्तर्राष्ट्रिय शैक्षिक भुक्तानी गर्न चाहने नेपाली ग्राहकहरूका लागि परम्परागत भुक्तानी प्रक्रिया निकै झन्झटिलो र सुरक्षा जोखिमयुक्त थियो। त्यसैगरी रकम प्राप्त हुने संस्थामा पनि ट्युशन शुल्कहरू सजिलै ट्रयाक गर्न र विभिन्न मुद्रामा भएको भुक्तानी स्वीकार गर्न पनि गाह्रो हुने तथा धेरै कागजी प्रक्रियाहरू पूरा गर्नुपर्ने बाध्यता थियो। हाल एनएमबी बैंक र फ्लाईवायरले सँगसँगै अन्तर्राष्ट्रिय शैक्षिक खर्चको भुक्तानीको लागि एक नयाँ प्रकारको उच्च डिजिटल प्रविधियूक्त सेवा प्रदान गर्दै छन्। 'फ्लाईवायरसँगको सहकार्यले हामी ग्राहकहरूको लागि विभिन्न जोखिमहरू हटाई एक सुव्यवस्थित भुक्तानी प्रदान गर्ने लक्ष्य राख्द्छौं। हामी विश्वस्त छौं कि यो साझेदारी हाम्रो मूल्यवान ग्राहकहरुको लागि अन्तर्राष्ट्रिय शैक्षिक भुक्तानीको लागी एकद्वार समाधानको श्रोतले गर्दा महत्वपूर्ण हुनेछ' एनएमबि बैंकका प्रमुख कार्यकारी अधिकृत सुनिल केसीले भने। 'हाम्रा अष्ट्रेलिया, अमेरिका, क्यानाडाका र अन्य सबै ग्राहकहरुले पनि नेपालबाट अध्ययन गर्न आउने विद्यार्थीहरुलाई अझ सरल भुक्तानी माध्यमको लागी सोधिरहेको सन्दर्भमा हामी एक अद्वितीय भुक्तानी सुविधा प्रदान गर्न एनएमबी बैंकसँग सामझदारी गर्न उत्साहित छौं' ग्लोबल एजुकेशन, फ्लाईवायरका इभिपी शेरोन बटलरले भने।"
"सिडिओ सरुवा : भोजपुरमा घिमिरे, खोटाङमा सेढाइ र कञ्चनपुरमा अर्याल","काठमाडौं : गृह मन्त्रालयले तीन जिल्लामा प्रमुख जिल्ला अधिकारी (सिडिओ) हेरफेर गरेको छ। गृहले भोजपुरमा हरिप्रसाद घिमिरे, खोटाङमा सूर्य सेढाइ र कञ्चनपुरमा गोपाल अर्याललाई सिडिओ बनाएर पठाएको छ। गृह मन्त्रालयकाअनुसार, भोजपुरका सिडिओ वासु कोइरालालाई त्रिभुवन अन्तर्राष्ट्रिय विमानस्थलस्थित अध्यागमन कार्यालय र खोटाङका फणिन्द्र दाहाललाई गृह मन्त्रालयमा सरुवा गरेको छ। कञ्चनपुरका रामप्रसाद पाण्डे गृह मन्त्रालयबाट बाहिर निस्किएका छन्। उनलाई सामान्य प्रशासन मन्त्रालयले सरुवा गरेको हो। गृह मन्त्रालयले गत शुक्रवार सिडिओ सरुवा गर्ने निर्णय गरेको हो। मन्त्रालयले आइतबार निर्णय कार्यान्वयन गरेको हो।"
राष्ट्रियसभाबाट तेजाब तथा घातक रासायनिक पदार्थ नियमनसम्बन्धी विधेयक पारित,"काठमाडौं : 'तेजाब तथा अन्य घातक रासायनिक पदार्थ (नियमन) विधेयक, २०७९राष्ट्रियसभाबाट सर्वसम्मतिबाट पारित भएको छ । राष्ट्रियसभाको मंगलबारको बैठकमा गृहमन्त्री बालकृष्ण खाणले उक्त विधेयक पारित गरियो्स् भन्ने प्रस्ताव प्रस्तुत गरेका थिए। प्रतिनिधिसभाबाट सन्देशसहित प्राप्त सो विधेयकमाथिको दफावार छलफलका क्रममा उठेका प्रश्नको जवाफ दिँदै गृहमन्त्री खाणले तेजाब तथा घातक रासायनिक पदार्थ औद्योगिक तथा स्वास्थ्य क्षेत्रमा अत्यावश्यक रहे पनि यसको दुरुपयोगले समस्या ल्याएकाले तेजाब तथा घातक रासायनिक पदार्थ नियमन गर्न कानुन ल्याइएको बताए। तेजाब र घातक रासायनिक पदार्थको उत्पादन, आयात, निर्यात, भण्डारण, बिक्री वितरण र उपयोगलाई नियमन तथा व्यवस्थापन गर्न विधेयक प्रस्ताव गरिएको जनाउँदै उनले विधेयक पारित भएसँगै तेजाब तथा घातक पदार्थको दुरुपयोग नियन्त्रण हुने तथा यसको दुरुपयोग गर्नेलाई आवश्यक कारबाही हुने बताए।"
"संख्याको बहुमत हामीसँग छ, यो बैठकलाई अवैध भन्नेहरु झुटा हुन् : बाबुराम भट्टराई","काठमाडौं : जनता समाजवादी पार्टी संघीय परिषद्का अध्यक्ष डाबाबुराम भट्टराईले जसपा लहडमा निर्माण भएको पार्टी नभएको बताएका छन् । काठमाडौंमा पार्टीको जारी विस्तारित बैठकमा अध्यक्ष भट्टराईले पार्टी भनेको निश्चित लक्ष्य प्राप्त गर्ने साधन रहेको भन्दै यो पार्टी लहडमा निर्माण नभएको दावी गरे। 'यस्ता घुम्ती मोडहरु आउँदा अत्तालिनु हुँदैन । स्वभाविकरुपमा लिनुपर्छ । जसपा लहडमा निर्माण भएको पार्टी होइन,'उनले भने,' पार्टी भनेको निश्चित लक्ष्य प्राप्त गर्ने साधन हो।' संविधान नेपाली जनताले बनाएको भएपनि यो देशका भाषी, जाती,समुदायको पहिचान र अधिकार प्राप्त नभएको उनको भनाइ छ। उनले भने,'संघमा प्रत्यक्ष निर्वाचित कार्यकारी हुनुपर्छ भन्ने हो । जसले गर्दा देशलाई समृद्धितर्फ लैजान सकिन्छ । ' यो देशलाई गरिवी, बेरोजगारीको दुष्चक्रबाट जोगाउन नयाँ विशेष अभियान चलाउन आवश्यक रहेको धारणा उनले व्यक्त गरे। भट्टराईले भने, जसपा २०७७ जेठ २५ गते निर्वाचन आयोगमा दर्ता भएको हो । म आफैले चौथो नम्बरमा नाम लेख्नुहोस भनेर जसपा दर्ता भएको हो । जसपा देशमा वैकल्पिक शक्तिको रुपमा स्थापना भएको पार्टी रहेको बताउँदै भने,' फुटको बेला पार्टीलाई संख्याको बहुमत हामीसँग छ । यो बैठक कसैले अवैध छ भन्छ भने तीनले जस्तो इतिहासलाई बग्याउने काम कसैले गर्दैन।'"
"गर्मीले तराईको जनजीवन अस्तव्यस्त, बिरामी हुनेहरु बढे","विराटनगर : एक्कासी बढेको गर्मीले तराईको जनजीवन अस्तव्यस्त बनेको छ। पूर्वी तराईमा विगत तीन दिनदेखि बढेको अत्यधिक गर्मीले जनजीवन अस्तव्यस्त बनेको हो। गर्मीले गर्दा विरामी हुनेको संख्यामा समेत वद्धि भएको छ भने तापमान वृद्धिले बेहोस हुने विरामीको संख्या दिनानुदिन बद्दै गएको छ। वायुमण्डलीय तापक्रम वृद्धिसँगै हावा नचल्नु र हावा चल्दा पनि तातो हावा आउनुले बढी गर्मीको महसुस सर्वसाधारणहरुले गर्ने गरेका छन्। वतावरण विज्ञ रामचन्द्र अधिकारीका अनुसार सूर्यको तापक्रम बढेका बेला हावा चले पनि तातो हुने भएकाले गर्मी बढेको हो। अधिकारीले हावा चले पनि तातो हुने भएकाले पानीको बाफले पनि गर्मीको महसुस गराउने गरेको बताए। वर्षाको समय भएकाले पानीको बाफ धेरै नै भएको उनले बताए। जेठ महिनादेखि साउनसम्म अत्यधिक गर्मी हुने गरेको उनको भनाइ छ। 'वायुमण्डलीय चाप बढी हुने भएकाले पानीको बाफले गर्दा शरीरमा घमौरा आउने, लु लाग्ने, बेहोस हुनेजस्ता समस्या आउने गरेको छ,' उले भने। जल तथा मौसम विज्ञान फिल्ड कार्यालय विराटनगरका प्रमुख विकास देउजाले सोमबार १२ बजे विराटनगरका तापक्रम ३४ डिग्री रहेको बताए। त्यस्तै अघिल्लो दिन ३५ दशमलव ७ मापन गरिएको उनले बताए। अत्यधिक गर्मीले बजार, शैक्षिक संस्था, सरकारी कामकाजसमेत प्रभावित भएको छ। गर्मी बढ्दा बजारमा सर्वसधारणको चहलपहलमा समेत कमी आएको छ। गर्मी बढेका बेला नियमित विद्युत् आपूर्ति नहादा झन् समस्या उत्पन हुने गरेको छ। नियमित पानी पर्दा वायुमण्डलीय तापक्रम घटाउन सहयोग गर्ने भए पनि पछिल्लो एक सातामा पानी नपरेका कारण गर्मी बढी भएको जल तथा मौसम विज्ञान विभाग विराटनगरले जनाएको छ। गर्मी बढेसँगै बेहोस हुने बढे विगत तीन दिनदेखि बढेको अत्यधिक गर्मीले गर्दा बेहोस र लु' (हिट स्टोक) लाग्नेको संख्या बढ्दै गएको छ। गर्मीले काम गर्दा बेहोस हुने, दिमाग काम नगर्ने, चक्कर लाग्ने लगायतका लक्षण आएर लु लाग्ने गरेको हो। गर्मीले बेहोस भएर आउनेको संख्या दिनानुदिन बढ्दै गएको कोशी अस्पतालका मेसु यज्ञ खरेलले बताए। उनका अनुसार बेहोस भएर आउने विरामीको संख्या बढेको हो। उनले दैनिक ५ देखि १० जना बेहोस भएर आउने गरेको सुनाए। गर्मीका बालबालिका झाडापखाला, ज्वरो लाग्ने निमोनिया लाग्ने, करिब ४० देखि ५० जना उपचारार्थ आउने गरेको अस्पतालले जनाएको छ। कोशीको आकश्मिक विभागको झ्यालमा समेत राखेर उपचार भइरहेको छ।"
"बाबुरामको प्रतिवेदन : कम्युनिस्ट घटक पाखण्डी, कांग्रेस खच्चड (प्रतिवेदनसहित)","काठमाडौं : जनता समाजवादी पार्टी नेपालका संघीय परिषद् अध्यक्ष डा बाबुराम भट्टराईले आफू पक्षीय भेलामा पार्टी रुपान्तरणपुनर्गठनको औचित्य र कार्यभार विषयक प्रतिवेदन पेश गरेका छन् । प्रतिवेदनमा उनले कांग्रेसलाई वैचारिक दृष्टिकोणले उदारवादीपुँजीवादी संसदीय लोकतान्त्रिक धारको नेतृत्व गर्ने दलको संज्ञा दिएका छन् । 'दस्तावेजमा यसले प्रजातान्त्रिक समाजवादलेख्ने गर्दछ । तर, उसको नीति, कार्यक्रम र व्यवहारमा समाजवाद अहिलेसम्म कहिँ कतै देखिएको छैन । कांग्रेसले भन्ने गरेको प्रजातन्त्र पनि पुरानो, ठिमाहा वा खच्चड, संसदीय र औपचारिक लोकतन्त्र मात्र रहेको उल्लेख छ,' प्रतिवेदनमा भनिएको छ, लोकतन्त्रको अझ बढी विकास गर्ने, लोकतन्त्रलाई सहभागितामूलक, प्रत्यक्ष, समावेशी, समानुपातिक, संघात्मक, पूर्ण र शुद्ध ( परफेक्ट एण्ड पियोर ) ढाँचा वा प्रारुपमा विकास गर्नयो पार्टीको कुनै रुचि देखिँदैन ।' प्रतिवेदनमा कम्युनिस्टहरुमा समूह बीचको भिन्नता दार्शनिक तथा विचारधारात्मक नरहेको उल्लेख छ । नेपालमा दर्जनौं कम्युनिष्ट समूह छन् । नेकपा (एमाले), नेकपा (माओवादी केन्द्र), नेकपा ( एकीकृत समाजवादी) ठूला कम्युनिष्ट समूह छन् । साना कम्युनिष्ट पार्टीमा नेमकिपा र नेकपा मसालको मोर्चा संगठन राष्ट्रिय जनमोर्चाले संसदमा प्रतिनिधित्व गर्दछन । संसदमा नभएका नेकपाका अन्य घटकहरु वैद्य, विप्ल्व, आहुति, माले आदि अनेक समूहहरु छन् । सबै समूह सन् १९४९ मा गठन भएको नेकपाबाट फुटेर बनेका हुन् । केवल राजनीतिक कार्यदिशा, कार्यनीति र खासखास एजेण्डाको भिन्नता मात्रै हो,'प्रतिवेदनमा उल्लेख छ। एउटा गर्ने अर्को पाखण्डी चरित्र प्रदर्शनमा कम्युनिष्टहरु उस्तै रहेको प्रतिवेदनमा उल्लेख छ। यस्तो छ प्रतिवेदन"
सिद्धार्थ र प्रिमियर इन्स्योरेन्स कम्पनी (नेपाल) गाभिने समझदारीपत्रमा हस्ताक्षर,काठमाडौं : सिद्धार्थ इन्स्योरेन्स लिमिटेड र प्रिमियर इन्स्योरेन्स कम्पनी (नेपाल) लिमिटेडको एक आपसमा गाभ्नेगाभिनेका प्रकियाका लागि प्रारम्भिक समझदारी पत्रमा हस्ताक्षर भएको छ। सेयर स्वाप अनुपात प्रिमियर इन्स्योरेन्स कम्पनी (नेपाल) लिमिटेडको १ कित्ता शेयर बराबर सिद्धार्थ इन्स्योरेन्स लिमिटेडको १ कित्ता (१:१) हुनेगरी भएको प्रारम्भिक समझदारीमा सिद्धार्थ इन्स्योरेन्सको तर्फवाट अध्यक्ष रतनलाल केडिया तथा प्रिमियर इन्स्योरेन्सको तर्फबाट अध्यक्ष सुरेशलाल श्रेष्ठले हस्ताक्षर गरेका थिए। सो समारोहमा दुवै कम्पनीको सञ्चालकहरू एवम् वरिष्ठ पदाधिकारीहरूको उपस्थिति रहेको थियो।
"सर्वोच्चका वरिष्ठतम् न्यायाधीशको गुनासो : मुद्दा हार्ने पक्षले हामीलाई बिल्ला भिराइदिन्छ, काम गर्नै कठिन भयो","काठमाडौं : सर्वोच्च अदालतका वरिष्ठतम् न्यायाधीश हरिकृष्ण कार्कीले अदालतका काम कारबाहीबाटै न्यायालयको जनआस्था अभिवृद्धि हुने बताएका छन्। सर्वोच्च अदालत अनुगमन तथा निरीक्षण महाशाखाले राजधानीमा आयोजना गरेको न्यायपालिकामा जनआस्था अभिवृद्धिमा सञ्चारकर्मीको भूमिका विषयक एक दिवसीय अन्तरक्रिया कार्यक्रमलाई सम्बोधन गर्दै न्यायाधीश कार्कीले अदालतले न्याय देखिनेगरी काम गरे न्यायपालिकाप्रति आस्था बढ्ने धारणा राखेका हुन्। तर कतिपय अवस्थामा मुद्दा विचाराधीन अवस्थामा बाहिरको माहोलले न्यायाधीशहरु प्रभावित हुने गरेको पनि उनले स्वीकार गरे। त्यसमा सञ्चारमाध्यमको पनि भूमिका रहने गरेको भन्दै उनले न्याय निरुपणमा सञ्चारमाध्यमले सघाउनुपर्नेमा जोड दिए। कतिपय अवस्थामा न्यायाधीशले यस्तो फैसला गरे भनेर सञ्चारमाध्यमले तथानाम लेखिदिन्छ कि भन्ने कुराले ढिलाइ भएको छ। यही कुराले न्यायाधीश न्याय निरुपणबाट पन्छियो भने न्यायमा ढिलाई हुनसक्छ, उनले भने। न्यायाधीश कार्कीले समाचारको ठाउँमा विचार र मिसन न्युज दिनेहरूबाट यो भइरहेको दाबी गरे। यो न्यायाधीश अपराधी नै हो भन्ने चित्रण गरिदिएको हुन्छ। समाचारमा आएको कुरा अनुसन्धान मिसिलमा छैन भने के आधारमा फैसला गर्ने? मिसिलमा भएका कागजलाई हेरेर फैसला गर्दा पत्रिकामा तथानाम आउँछ भनेर आदेशमात्रै गर्छ। फैसला गर्न चाहँदैन, उनले भने। सर्वोच्च अदालतका भावी प्रधानन्यायाधीशको लाइनमा रहेका कार्कीले मिडिया ट्रायलले कुनै मुद्दामा ३९ त कुनैमा २१ पटक आदेश भएको तथा १९ पटक पेसीबाट हटेको पाइएको बताए। यो किन हुन्छ भन्दा यहीँ डरले, त्यो डर हामीले मनबाट हटाउन सकेनौं भने न्याय सम्पादन हुँदैन। मिडियाले लेखेको आधारमा न्याय सम्पादन गर्ने स्थिति आयो भने के हुन्छ? न्याय मर्छ, उनले भने। उनले स्वस्थ र रचनात्मक आलोचना जहिले पनि स्वागतयोग्य रहेको बताए। यसले न्याय सम्पादनको विचलनलाई सुधार्ने उनको विश्वास छ। तर आफ्नो पूर्वाग्रह राखियो भने नकारात्मक र विकृति ल्याउँछ। रचनात्मक र आलोचनात्मक टिप्पणी गर्नुस्, उनले भने, हाम्रो फैसलामा आलोचना गर्नुस्। मानहानीलाई बचाउ अस्त्र बनाउँदैनौं वरिष्ठतम् न्यायाधीश कार्कीले आफूहरु मानहानीलाई आफ्नो बचाउ अस्त्रका रुपमा लिन हुँदैन भन्ने मान्यतामा अडिग रहेको पनि स्पष्ट पारे। मेरो बिचारमा एसियन मुलुकमा नेपालको न्यायपालिका जति उदार अदालत सायदै अरु मुलुकमा होला। अदालतको अवहेलनामा यति उदारता छ कि सजाय गर्नुपर्छ भन्ने मान्यता सामान्यतया राखेको छैन। नेपालमा एकदमै कममात्रै छ। पछिल्ला दिनहरुमा त छँदैछन्। अदालतको अवहेलनामा न्यायाधीश सजाय गर्न हिच्किचाए भन्नेसम्मको सुनियो। त्यतिसम्म उदारता छ, उनले भने। न्यायाधीश कार्कीले अदालतमा रहेका विकृति, विसंगति र गलत कामकारबाहीलाई सबै मिलेर उखेल्नुपर्ने धारणा राखे। यसलाई बाहिर ल्याएर दोषीलाई निर्ममतापूर्वक कारबाही गर्न आफूहरु तयार रहेको उनको भनाइ थियो। तर कारवाहीको दायरासम्म ल्याउन हामीसँग प्रमाण हुनुपर्यो। अहिले न्यायालयमा दण्डहीनता मौलाएको छ। विकृति विसंगति पनि बढेको छ। यसलाई प्रमाणका आधारमा तथ्यगत स्थापित गरेर दोषी देखिन्छ भने कारबाही हुन्छ, उनले भने। हार्ने पक्षले न्यायाधीशलाई बिल्ला भिराइदिन्छ वरिष्ठतम् न्यायाधीश कार्कीले मुद्दा हार्ने पक्षले बिल्ला भिराइदिँदा न्यायाधीशलाई न्याय सम्पादनमा कठिनाई भएको अनुभव पनि सञ्चारकर्मीलाई सुनाए। न्यायाधीशको काम यति जटिल हो कि हाम्रोजस्तो मुलुकमा हार्ने पक्षले न्यायाधीशलाई बिल्ला भिराइदिन्छ, उनले भने, यो कुरा हामीले बुझ्नुपर्छ। सत्यता नबुझी बाहिर ल्याइयो भने त्यो न्यायाधीशलाई काम कठिन हुन्छ। त्यो न्यायाधीशलाई त्यहाँबाट सरूवा भएर अर्को ठाउँमा लगियो भने पनि काम गर्न सजिलो हुन सक्दैन। त्यसैले न्यायाधीशले गरेको फैसला वा अन्य आचरणको कुरामा छानविनका क्रममा रहँदासम्म बाहिर ल्याउन नहुने उनले जिकिर गरे। भोलि सफाइ पाउँदा पनि अगाडि बाहिरिएका कुराले काम गर्न सक्दैन। भुलचुक भएको हो कि नियत हो कि मानवीय त्रुटि हो कि पहिले नै दोषी निर्क्यौल गर्दा कार्यसम्पादन गर्न सक्दैन, उनले भने, यो न्यायाधीशले फलानो ठाउँमा यस्तो गरेको थियो, हाम्रोमा आइपुगेछ भन्ने सार्वजनिक प्रश्न उठाइन्छ। अदालतको संरचना एकदमै दरिद्र अवस्थामा छ वरिष्ठतम् न्यायाधीशले सीमित स्रोत साधनका बाबजुत आफूहरुले काम गरिरहेको पनि सुनाए। अदालतको संरचना साघुरो अवस्थामा छौं। एउटा बृहत् इजलास बस्दा अरु इजलास बस्न सकिने अवस्था छैन। २०१९ सालमा बनेको भवन हो। फाँटमा बस्ने ठाउँ छैन। साँघुरो अवस्थामा भए पनि मिसिलको सुरक्षा गर्नुपरेको छ। वरण्डादेखि अन्य ठाउँ खाली छैन। भौतिक संरचना एकदमै दरिद्र अवस्थामा छ, उनले भने, यो दुरावस्था निर्माणाधीन नयाँ भवनबाट सुधार होला। आफूहरुले डिजिटाइसेनमा जाने प्रयत्न गरेको तर बजेट पर्याप्त नभएको उनले बाध्यता सुनाए। मेचीदेखि महाकालीसम्मका फैसला सर्वोच्चबाटै दिन सकिने गरि प्रयत्न गरेका छौं। तर स्रोत साधन पर्याप्त छैन, उनले भने, हजुरबाको पालाका मेसिन र संरचना छन्। त्यसका बाबजुत काम गरिरहेका छौं। पुराना मुद्दा फर्स्यौटलाई प्राथमिकतामा न्यायाधीश कार्कीले हाल सर्वोच्च अदालतले पुराना मुद्दा फर्स्यौटलाई प्राथमिकतामा राखेको पनि जानकारी दिए। एउटा इजलासले दैनिक हेर्ने चार पाँच मुद्दा हो। इजलासका लागि संरचना र जनशक्ति छैन। पुराना मुद्दा फर्स्यौट गर्न लागिरहेका छौं। पाँच वर्ष पुराना मुद्दा र तीन वर्ष पुराना रिट पेसीबाट नहटाउने, टिपोट प्रणाली लागु गर्ने, सुधार अभियान सञ्चालन गर्ने प्रक्रियामा छौं, उनले भने। सर्वोच्चमा १६ वर्ष पुराना मुद्दा विचाराधीन छन्। उनले आफू नेतृत्वको न्यायालयमा सुधार प्रतिवेदन कार्यान्वयनको चरणमा रहेको जानकारी गराए। गोलाप्रथा लागु भइसकेको र अटोमेसनमा जाने तयारी भइरहेको उनले बताए। केही प्राविधिक कारणले गर्दा हामी तुरुन्तै लागु गर्न सकिरहेका छैनौं। तर हामी लागु गर्ने क्रममा छौं, उनले भने, हामीले बहस व्यवस्थापनको कुरा गरेका छौं। प्रतिवेदनमा सबै कुरा सांगोपांगो रुपमा आएको छ। प्रतिवेदनअनुसार अघि बढ्न खोजिरहेका छौं। मुद्दा पेसीबाट हटाउने प्रवृत्तिलाई निरुत्साहित गर्ने, कम्तिमा पाँच वर्ष पुराना मुद्दा र तीन वर्ष पुराना रिटहरुलाई सकेसम्म हटाउँदै नहटाउने नहटाउने पद्धति लागु गर्न फुलकोर्टबाट पास गरिसकेको जानकारी न्यायाधीश कार्कीले दिए। यो कुरामा प्रतिरक्षा र सरकारी पक्षका कानुन व्यवसायीले सहमति जनाएका छन्। यो सुधारको अभियानमा पूर्ण समर्थन रहने उनीहरुको प्रतिबद्धता छ, उनले भने। समय व्यवस्थापनको कुरा पनि तोकेरै गर्ने कि मुद्दाको महत्त्वका आधारमा गर्ने भन्ने पनि छलफलमा रहेको उल्लेख गर्दै कार्कीले समय व्यवस्थापनमा इजलास कठोर हुने सहमति भएको पनि बताए। अब हामी तदारूकताका साथ जान्छौं। जसमा हामीले शुक्रबार पाँच बजेसम्म सेवा दिने भनेका छौं। यसमा केही कठिनाई छन्। न्यायाधीशले त भोलियन्टियर सेवा गर्लान्। तर कर्मचारीलाई ओभर टाइम दिने कुरामा सरकारले सहयोग गरिदिनु पर्छ, उनले भने। वरिष्ठतम् न्यायाधीश कार्कीले अदालतमा सञ्चारकर्मीलाई सहज पहुँच पुर्याउन आफूहरु प्रतिबद्ध रहेको बताए। बन्द इजलास बाहेकका दस्तावेजहरू उपलब्ध गराउन कुनै बन्देज छैन। यो सर्वोच्च प्रशासनबाट कार्यान्वयन हुनेछ, उनले भने, जति सूचनामा पहुँच भयो त्यति जनआस्था बढ्नेमा हामी पनि विश्वस्त छौं। यसमा अदालत यो दिशामा अगाडि बढ्नेछ। सञ्चारकर्मीको सहज पहुँचका लागि सर्वोच्चले सञ्चार नीति पनि बनाएको स्मरण गराउँदै कार्कीले त्यसलाई कार्यान्वयन गर्दै अघि बढ्ने प्रतिबद्धता पनि जनाए। कार्यक्रममा सर्वोच्च अदालतकी रजिस्ट्रार निर्मला पौडेलले अदालतको जनास्था अभिवृद्धि गर्न सञ्चारकर्मीसँगको सम्वाद सार्थक हुने विश्वास लिइन्। सञ्चारकर्मीसँगको सम्वादले जनास्था अभिवृद्विमा सघाउ पुर्याउँछ, उनले भनिन्। सर्वोच्चका प्रवक्ता विमल पौडेलले मानहानीको अस्त्र बोकेर अदालतले तर्साउन नचाहेको बताए। अदालतले दुइटै पक्षलाई खुसी पार्न सक्दैन। हार्ने पक्षले आक्षेप लगाउन सक्छ। त्यसलाई सत्य हो कि आक्षेप हो हेरिदिनुपर्यो, उनले सञ्चारकर्मीलाई अनुरोध गरे। प्रवक्ता पौडेलले म्याद तामेलीको समस्याले फैसला फर्स्यौटमा समस्या हुने गरेको बताए। हुलाक सेवा प्रभावकारी भएन। यसलाई पनि सुधार गर्न पर्नेछ। हुलाकले समयमै तामेल गरिदिए मुद्दा फर्स्यौटमा गति हुन्छ, उनले भने। यसै कारण फैसला कार्यान्वयनमासमेत ताकेता गरे पनि प्रभावकारी हुन नसकेको उनको भनाइ थियो। उप रजिष्ट्रार माधव भण्डारीले न्यायलयबाट हुने सेवामा, जनास्थामा सञ्चारकर्मीको भूमिका के हुनसक्छ भन्ने, सिंगो न्यायपालिका सञ्चारकर्मीसँग के अपेक्षा राख्छ, सञ्चारकर्मी के चाहन्छन्, केही तथ्यांकगत प्रस्तुतिका लागि अन्तरक्रिया आयोजना गरिएको बताए। कार्यक्रममा प्रवक्ता पौडेलले अदालत र सञ्चारकर्मी सम्पर्क र समन्वयका क्षेत्रहरू विषयक कार्यपत्र प्रस्तुत गरेका थिए। त्यस्तै महाशाखाका सह रजिस्ट्रार बाबुराम दाहालले मिडिया र जनआस्थासँग अदालतको सम्बन्ध विषयक कार्यपत्र प्रस्तुत गरेका थिए।"
गैरआवासीय नेपालीहरुको नागरिकता समस्या समाधानमा पहल गर्ने प्रचण्डको प्रतिबद्धता,"ललितपुर : पूर्वप्रधानमन्त्री तथा नेपाल कम्युनिस्ट पार्टी (माओवादी केन्द्र)का अध्यक्ष पुष्पकमल दाहाल प्रचण्डले गैरआवासीय नेपालीहरुको नागरिकतासम्बन्धी समस्या हल गर्न पहल गर्ने प्रतिवद्धता जनाएका छन्। मंगलवार निजी निवास खुमलटार आएको गैरआवासीय नेपाली संघको प्रतिनिधि मण्डललाई अध्यक्ष दाहालले भने, गैरआवासीय नेपालीहरुको समस्याका बारेमा हामीले पहिलेदेखि नै आवाज उठाउँदै आएका थियौं र अहिले पनि हाम्रै पहलमा सदनमा पेस भएको नागरिकतासम्बन्धी विधेयक पास गराई समस्याको समाधानका लागि प्रतिबद्ध छौं। भेटवार्तामा गैरआवासीय नेपाली संघको प्रतिनिधि मण्डलले नागरिकता समस्यासहितका विषयहरु समावेश गरी सदनमा पेश भएको नागरिकता विधेयक ल्याउनमा माओवादी पार्टीकातर्फबाट भएको पहलका लागि धन्यवाद दिँदै विधेयक सदनबाट पास गराएर ८० लाख गैरआवासीय नेपालीहरुको अधिकार सुनिश्चित गर्न पहलका लागि अनुरोध गरेको थियो। भेटमा पार्टीका वरिष्ठ नेता नारायणकाजी श्रेष्ठको पनि उपस्थिति थियो भने संघकातर्फबाट संस्थापक अध्यक्ष उपेन्द्र महतो, अध्यक्षद्वय कुल आचार्य र डा बद्री केसी, उपाध्यक्ष महेश श्रेष्ठ, युरोपका रिजनल कोर्डिनेटर चिन्तामणी सापकोटा, रमेश काफ्लेलगायतका व्यक्तित्वहरुको उपस्थिति रहेको थियो।"
एमालेले गर्यो सार्वजनिक लेखा समितिको बैठक बहिष्कार,"काठमाडौं : नेकपा एमालले सार्वजनिक लेखा समितिको सभापति प्रतिपक्षीलाई दिनुपर्ने भन्दै समितिको मंगलबारको बैठक बहिष्कार गरेको छ । मंगलबार सिंहदरबारमा बसेको बैठकमा एमालेका सांसदहरुले वर्तमान सरकार गठन भएको एक वर्ष पुग्दा पनि समितिको सभापति सत्तापक्षले नै राखेको भन्दै बैठक बहिष्कार गरेको हो । बैठकमा सभापति भरत कुमार शाहले समितिको वार्षिक प्रतिवेदन पारित गर्न प्रस्ताव गरेका थिए। तर, एमाले सांसद विशाल भट्टराई र गोकुल बास्कोटा लगायतले सभापतिले राजीनामा दिनुपर्ने र प्रतिपक्षीबाट नयाँ सभापति चयन हुनुपर्ने बताएका थिए । लेखा समितिको नेतृत्व विपक्षी दलले पाउने परम्परा रहेकाले वर्तमान सभापतिले मार्गप्रसस्त गर्नुपर्ने उनीहरुको भनाइ थियो । सभापति शाहले वार्षिक प्रतिवेदन पारित गरेर सभापतिको विषयमा छलफल गर्न आग्रह गर्दा प्रतिपक्षी सांसदहरुले सभापति फेरिएपछि मात्रै लेखा समितिको कामकारवाहीमा भाग लिने भन्दै बैठक बहिष्कार गरेका थिए । त्यसपछि बैठकले बहुमतका आधारमा समितिको २२ औँ वार्षिक प्रतिवेदन पारित गरेको समिति सचिव रोजनाथ पाण्डेले जानकारी दिए। बैठकमा अन्य सांसदहरुले सभापति परिवर्तन गर्ने विषयको भिन्दै प्रक्रिया रहेको भन्दै समितिमा यस्ता विषय नउठाउन विपक्षी संसदहरुलाई सुझाव दिएका थिए । समितिका हालका सभापति भरत कुमार शाह कांग्रेसका हुन्।"
बैतडीमा कुटपिटमा परी एक जनाको मृत्यु,बैतडी : बैतडीका पुर्चौडी नगरपालिका३ ढुङ्गाबिसौनाका ४५ वर्षीय गोविन्द पार्कीको कुटपिटबाट मृत्यु भएको छ। सोही ठाउँका ४६ वर्षीय पुरन बहादुर बोहराको कुटाइबाट पार्कीको मृत्यु भएको जिल्ला प्रहरी कार्यालय बैतडीका सुचना अधिकारी प्रहरी निरिक्षक लोकराज जोशीले जानकारी दिए। असार २५ गते राती बोहराले कुटपिट गरी घाइते बनाएको र हिजो स्थानीय गोकुलेश्वर अस्पतालमा उपचारको क्रममा मृत्यु भएको जोशीले बताए। कुटपिट गर्ने बोहरालाई नियन्त्रणमा लिएको पनि उनले बताए। मृतक पार्कीको शव पोष्टमाटमपछि आफन्तलाई बुझाएको जिल्ला प्रहरी कार्यालयले जनाएको छ। के करणले घटना भएको हो भन्नेबारे अझै खुल्न सकेको छैन। घटनाबारे अनुसन्धान भइरहेको प्रहरीको भनाइ छ।
सुनको मूल्य ओरालोतिर : आज कति घट्यो ?,काठमाडौं : पछिल्लो केही समय यता सुनको मूल्य घट्दो क्रममा छ। आज नेपाली बजारमा सुनको मूल्य २ सय रुपैयाँले घटेको छ। नेपाल सुनचाँदी व्यवसायी महासंघका अनुसार मंगलबार सुनको मूल्य २ सयले घटेर प्रतितोला ९४ हजार ५ सय रुपैयाँ कायम भएको छ। यस्तै आज तेजावी सुन प्रतितोला ९४ हजारमा कारोबार भइरहेको महासंघले जनाएको छ। सोमबार सुनको मूल्य प्रतितोलामा १ रुपैयाँले घटेर ९४ हजार ७ सय रुपैयाँमा कारोबार भएको थियो। सुनको मूल्य घटसेसँगै चाँदीको मूल्य पनि घटेको छ। आज चाँदीको तोलामा १० रुपैयाँले घटेर १ हजार १७५ रुपैयाँमा झरेको महासंघले जनाएको छ। सोमबार १ हजार १८५ रुपैयाँमा कारोबार भएको थियो।
पाँच वर्षपछि नगरपालिकाले प्रशासनिक केन्द्रको टुंगो लगायो,जाजरकोट : नगरपालिका घोषणा भएको पाँच वर्षपछि जिल्लाको छेडागाडले नगरपालिकाको स्थायी प्रशासनिक केन्द्र पाएको छ। नगर सभाले छेडागाड५ चंखिलालाई स्थायी प्रशासनिक केन्द्र बनाउने निर्णय गरेको हो। शनिबार बसेको नगरसभाको बैठकले सर्वसहमतिमा चंखिलामा प्रशासनिक केन्द्र बनाउने निर्णय गरेको नगरप्रमुख रत्नबहादुर खड्काले बताए। हाल छेडागाड नगरपालिका १२ मनाघाटबाट अस्थायी रुपमा प्रशासनिक कामकाज हुँदै आएको छ। प्रशासनिक केन्द्र तोक्न नसक्दा भौतिक संरचना समेत बन्न सकेका छैनन्। यसअघिका जनप्रतिनिधीले नगरपालिकाको प्रशासनिक केन्द्र समेत तोक्न नसकेर कार्यकाल विताएका थिए। यसअघिका जनप्रतिनिधिको असक्षमताका कारण प्रशासनिक केन्द्रको निर्णयमा विवाद भएको सिर्जना भएको थियो। प्रशासनिक केन्द्रको टुङ्गो नलाग्दा भौतिक संरचना नबनेको र भौतिक संरचनाको अभावमा भाडाका घरमा कामकाजमा असहजता भएको निमित्त प्रमुख प्रशासकिय अधिकृत गंगबहादुर रोकायले बताए।
तीनवटा कम्पनीका ३३ लाख ६ हजार कित्ता आईपीयो आउँदै,"काठमाडौं : विभिन्न तीनवटा कम्पनीले ३३ लाख ६ हजार कित्ता आईपीयो निष्कासन गर्ने भएका छन्। सिकलेस हाइड्रोपावर लिमिटेड, धौलागिरी लघुवित्त वित्तीय संस्था र अभियान लघुवित्तले ३३ करोड ६ लाख मूल्य बराबरको सेयर निष्काशन गर्न लागेका हुन्। जसमा सिकलेस हाइड्रोपावर लिमिटेडले ३ करोड ३१ लाख मूल्य बराबरको ३ लाख ३१ हजार कित्ता, धौलागिरी लघुवित्त वित्तीय संस्थाले ३ करोड ३१ लाख बराबरको ३ लाख ३१ हजार कित्ता र अभियान लघुवित्तले ९ करोड ७५ लाख रुपैयाँ बराबरको ९ लाख ७५ हजार कित्ता साधारण सेयर निष्काशन गर्न लागेका हुन्। यी कम्पनीले नेपाल धितोपत्र बोर्डबाट १०० रुपैयाँ अंकित मूल्यको साधारण सेयर निष्काशनको अनुमति पाएका हुन्। धितोपत्र निष्कासन तथा बिक्री प्रबन्धकमा सिकलेसको बिओके क्यापिटल, धौलागिरीको सनराइज क्यापिटल र अभियानको मुक्तिनाथ क्यापिटल रहेका छन्। बोर्डले सिकलेसलाई असार २३ र बाँकी २ लाई असार २४ गते अनुमति दिएको हो।"
'उपसभामुख र राष्ट्रिय सभा उपाध्यक्षका लागि महिला माननीय ज्यूहरुले आन्दोलननै गर्नुपर्ने हो ',"काठमाडौं: राष्ट्रिय सभा सदस्य बामदेव गौतमले प्रतिनिधि सभामा उपसभामुख र राष्ट्रिय सभामा उपाध्यक्ष पद नियुक्तीका लागि महिला सांसदहरुले आन्दोलन गर्नुपर्ने अवस्थाको सिर्जना भएको बताएका छन्। राष्ट्रिय सभामा बोल्दै राष्ट्रिय सभा सदस्य गौतमले संविधानले दुवै सदनमा उपाध्यक्षबिनाको अध्यक्ष परिकल्पना नगरेको भन्दै उपसभामुख र राष्ट्रिय सभा उपाध्यक्षका लागि महिला सांसदले आन्दोलन गर्नुपर्ने बताएका हुन्। उनले भने,'संविधान प्रतिनिधि सभाको सभामुख र उपसभामुख, राष्ट्रिय सभाको अध्यक्ष र उपाध्यक्षको व्यवस्था गरिएको छ। राष्ट्रिय सभामा उपाध्यक्ष नभएको ४ महिना भइसक्यो। प्रतिनिधि सभा झण्डै ४ वर्षदेखि उपसभामुख छैन। संसदमा रहेका पार्टीहरूले त्यसमा ध्यान दिनुपर्ने हो। सम्माननीय अध्यक्ष ज्यूले पनि ध्यान दिनुपर्ने हो। महिला माननीय ज्यूहरुले आन्दोलननै गर्नुपर्ने हो जस्तो लाग्या छ।' उनले दुवै सभामा उपाध्यक्षबिनाको अध्यक्षको परिकल्पना नगरिएको बताए। गौतमले भने,'अध्यक्ष सँगसँगै उपाध्यक्ष छ। त्यसमध्ये एक महिला हुनुपर्नेछ। बरु पुरुष र महिला मध्ये पुरुष नभएपनि हुन्छ महिला अनिवार्य भनेर लेखेको छ। राष्ट्रिय सभामा उपाध्यक्ष नभएको ४ महिना भइसक्यो। पुरुष अध्यक्ष महिला उपाध्यक्षको व्यवस्था हो। अध्यक्ष पनि महिला र उपाध्यक्ष पनि महिला हुँदा केही असर हुँदैन। '"
प्रहरी विधेयक पारित,"काठमाडौं : गृहमन्त्री बालकृष्ण खाँणले उपत्यकाको सुरक्षा चुनौतीलाई ख्याल गर्दे संघीय राजधानी काठमाडौंका सुरक्षाको जिम्मा नेपाल प्रहरीलाई दिइएको बताएका छन्। राज्य व्यवस्था तथा सुशासन समितिको प्रतिवेदनसहितको नेपाल प्रहरी र प्रदेश प्रहरी कार्यसञ्चालन, सुपरीवेक्षण र समन्वय पहिलो संशोधन २०७९ माथि सोमबार संसद्मा छलफल चलेको थियो। छलफलमा सांसदहरूले उठाएको प्रश्नको जवाफ दिने क्रममा गृहमन्त्री खाँणले प्रदेश प्रहरीलाई कमजोर पार्न लागेको होइन भन्दै सरकारको बचाउ गरेका थिए। नेपाल प्रहरी र प्रदेश प्रहरीसम्बन्धी विधेयकसमेत पारित गरिएको छ। यो विधेयकमा संघीय राजधानीको सुरक्षाको जिम्मा नेपाल प्रहरीलाई दिने व्यवस्था गरिएपछि सांसदहरूले प्रदेश प्रहरीलाई कमजोर पार्न लागिएको त होइन भन्दै आशंका व्यक्त गरेका थिए। संसद्मा बोल्दै गृहमन्त्री खाँणले भने, राज्य संघीय लोकतान्त्रिक गणतन्त्रप्रति प्रतिवद्ध छ। सुरक्षा निकायले संविधानले मार्गनिर्देश गरेका र राज्यले तोकेका र कानुनले दिएको कार्यक्षेत्रमा बसेर काम गरेको छ। चुनौतीहरू थपिएका छन्। अपराधको प्रवृत्ति पनि बढेको छ। सामाजिक संजालका कारण नयाँनयाँ खालका अपराधिक घटना घटेका छन्। यसको खोजी र अनुसन्धानका लागि प्रहरी एक कदम अगाडि हुनैपर्ने चुनौती छ। उनी अगाडी भन्छन्, प्रदेश प्रहरीलाई कमजोर पार्न खोजिएको हैन । नेपालको संघीय राजधानी काठमाडौं उपत्यकामा भएका सुरक्षा चुनौतीलाई सामना गर्नका लागी नेपाल प्रहरीलाई नै जिम्मेवारी दिंदा सहज हुन्छ भन्ने सरकारको बुझाइ हो । आन्तरिक कारणले पनि सुरक्षा संवेदनशीतलामाथी प्रश्न उठ्ने गर्छ । बाह्य कारणले पनि राष्ट्रिय सुरक्षामा चुनौती आउँछ । नेपालभित्र हाम्रा कुनै पनि मित्रराष्टको खिलापमा कुनै पनि अर्को शक्तिले अवान्छित गतिविधि नगरोस् भन्नेमा हामी सचेत छौं।' नेपालको भुमिलाई नेपालविरुद्ध र छिमेकी राष्टविरुद्ध प्रयोग हुन नदिने गृहमन्त्रीको जोड थियो । उनी भन्छन्, 'सरकार र मन्त्री जति फेरिए पनि नेपाली जनता र छिमेकीसंग हाम्रो व्यवहार उस्तै हुन्छ । यो हाम्रो परम्परागत सुरक्षाको जवावफदेहिता र जीम्मेवारी हो । उनले जनतालाई छिटो छरितो न्याय प्रदान गर्न र अपराधको अनुसन्धनका लागि यो अधिकार दिने विषयमा गम्भीर ढंगले विचार गर्न आवश्यक रहेको बताएका छन् । काठमाडौं उपत्यकामा आन्तरिक र बाह्य सुरक्षा संवेदनशीलता रहेको भन्दै गृहमन्त्री खाँणले संघीय राजधानीको सुरक्षा जिम्मेवारी नेपाल प्रहरीलाई दिन खोजिएको बताए । उपत्यकाका ललितपुर, भक्तपुर र काठमाडौंमा प्रदेश प्रहरीका पोस्ट राख्नका लागि आवश्यक परेमा कानुनी व्यवस्था गरिएको उनले बताए । उपत्यकाको सुरक्षामा प्रदेश प्रहरीसँग पनि समन्वय हुने उनको भनाइ छ ।"
नक्सा पास नगरी भवन निर्माण गरे ५ लाख रुपैयाँ जरिवाना,जोमसोम: मुस्ताङको घरपझोङ गाउँपालिकाले नक्सा पास नगरी आफूखुसी भवन निर्माण गरे ५ लाख रुपैयाँ जरिवाना गर्ने भएको छ। पालिकाले आर्थिक वर्ष २०७९०८० देखि जोमसोम सदरमुकाम आसपासमा नक्सा पास गरेर भौतिक संरचना निर्माण गर्नुपर्ने र यदि मनोमानी ढंगले नक्सा पास नगरी संरचना निर्माण गरेको पाइएमा गाउँपालिकाले त्यस्ता भवन वा भवनको कुनै भाग भत्काउन आदेश दिने नीति तथा कार्यक्रममा उल्लेख गरिएको छ। स्थानीय तह सञ्चालन ऐन २०७४ र घरपझोङ गाउँपालिकाको घर नक्सा सम्बन्धी मापदण्ड कार्यविधि २०७५ अनुसार गाउँपालिकाले सदरमुकाम जोमसोममा नक्सा पास अनिवार्य गराएको प्रमुख प्रशासकीय अधिकृत गौरीप्रसाद आचार्यले जानकारी दिए। घरपझोङले शहर उन्मुख गाउँपालिकालाई व्यवस्थित बनाउन यसप्रकार निर्णयलाई कडाइका साथ कार्यान्वयनमा लैजाने निर्णय गरेको प्रशासकीय अधिकृत आचार्यले बताए। जोमसोम क्षेत्रमा नक्सा पास गरी कुनै भौतिक संरचना निमार्ण गरेको तर त्यो संरचना निर्माण मापदण्ड विपरित पाईएमा त्यस्ता घरधनीहरुलाई पालिकाले २ लाख रुपैयाँसम्म जरिवाना गर्नेछ। गाउँपालिकाले नक्सा पास नगरी मनोमानी ढंगले संरचना निर्माण गरेमा त्यस्ता संरचनाहरूको आधिकारिता नहुने र सरकारी सेवा सुविधाबाट बञ्चित गराईने उल्लेख गरिएको छ। गाउँपालिकाले निर्देशन गरेको नक्सा पास विपरित संरचना निर्माण गर्दा संम्भावित विपद् निम्त्याउन सक्ने र यसले प्राकृतिक विपद्को समय ठुलो क्षति पुर्याउन सक्ने सेवाग्राहीहरूलाई पत्र मार्फत सुझाएको छ। घरपझोङले २०७५ सालदेखि कार्यान्वयनमा आएको घर नक्सा पास कार्यविधि कार्यान्वयनमा चुस्तता आउन नसकेपनि आर्थिक वर्ष २०७९०८० देखि नक्सा पास गर्ने नीतिलाई कडाइका साथ कार्यान्वयनमा लैजाने र कानुनबमोजिम कार्वाही गरिने जनाएको छ।
'कानुन तलमाथि गरेर सत्तामा बसिरहने परिपाटीको विकास भयो ',"काठमाडौं : राष्ट्रिय सभा सांसद देवेन्द्र दाहालले सरकारले सत्ता टिकाउनका लागि मात्रै विधेयक ल्याउने गरेको आरोप लगाएका छन्। मंगलबार राष्ट्रिय सभामा बोल्दै सांसद दाहालले सत्ता टिकाउनैका लागि बीचबीचमा अध्यादेश ल्याएर त्यसैलाई चलाइरहने भन्दै आक्रोश पोखे। उनले विभिन्न आधारमा टेकेर कानुन निर्माण गर्नुभन्दा पनि सत्ता कसरी टिकाउन सकिन्छ भनेर कानुनलाई परिमार्जन गर्ने गरेको बताए। 'सत्ता टिकाउनका लागि बीचमा एउटा कानुन तथा अध्यादेश ल्याउने र चलाइरहने गरेको छ,'उनले भने,' जनताको साहार लिएर वा विश्वास जितेरभन्दा पनि कानुनी प्रबन्धलाई तलमाथि गरेर सत्तामा बसिरहने परिपाटी विकास भएको छ ।' उनले संविधानको प्रावधानअनुसार,सरकारी तथा गैरसरकारी संस्थाको कार्यसञ्चालन तथा सहजताको लागि कानुन ल्याउनुपर्नेमा जोड दिए। जनताको आवश्यकता र मागको आधारमा कानुन बनाइने र पुराना कानुनहरू राज्य व्यवस्थामा आएको परिवर्तनअनुसार संशोधन हुनुपर्नेमा यसो नभएको भन्दै उनले आपत्ती जनाए।"
रोकियो भ्यू टावरको काम,"तेह्रथुम : म्याङलुङ नगरपालिका१ को निर्माणाधीन भ्यू टावरको निर्माण स्थानीयवासीले रोकेका छन्। योजना सञ्चालन गर्न आमभेला नबोलाई सुटुक्कै उपभोक्ता समिति गठन गरी काम सुरु गरेको भन्दै निर्माण रोकिएको हो। म्याङलुङ नगर प्रमुख सञ्जयकुमार तुम्बाहाङफेले आफ्नो पार्टीको कार्यकर्तालाई आफ्नै घरमा बोलाई कोठे समिति गठन गरी योजना सम्झौता गरेको म्याङलुङ२ का पदम लिम्बूले बताए। उनले भने, हामीले पटकपटक आमभेलाको माग गर्दासमेत मेयरबाट सुनुवाइ भएन। आव २०७८७९ मा भ्यू टावर निर्माणका लागि संघीय सरकारमार्फत सूर्योदय अवलोकन क्षेत्र पर्यटन पूर्वाधार शीर्षकमा २६ लाख बजेट छुट्टिएपछि हर्षित भएका स्थानीयहरू अहिले निराश छन्। भ्यू टावर निर्माणका लागि उपभोक्ता समिति गठन गर्न स्थानीयवासीले नगरपालिकालाई आग्रह गर्दासमेत समिति गठनको प्रक्रिया अगाडि नबढेको स्थानीय विश्वप्रकाश लिम्बूले बताए। समिति गठन हुन सक्दैन भने ठेक्का प्रक्रियामा जानसमेत आग्रह गरियो, उनले भने, तर, मेयर ज्युले मान्नुभएन। आर्थिक वर्ष सकिन करिब केही दिन मात्रै बाँकी रहँदा नगर प्रमुख तुम्बाहाङफेको निर्देशनमा कोठे समिति बनेको र भ्यू टावर बनाउने बजेटलाई पर्खाल लगाउने कार्यको सम्झौता गरी काम सुरु गरेको देखेपछि स्थानीयवासीले काम रोकेको म्याङलुङ१ का डिकेन्द्र तुम्बाहाङफेले बताए। २६ लाखको काम १५ दिनमा पर्खाल लगाएर कसरी सकिन्छ, उनले भने, उपभोक्ताको आमभेला नबोलाई समिति गठन गर्नु आफैंमा गलत हो। अझ टावर बनाउनुपर्ने रकमले पर्खाल लगाउनु झनै कानुन र मापदण्डविपरीत हो। योजना सम्झौता गरेको समितिको नाममा कुल बजेटको ३० प्रतिशत पेस्की रकमसमेत निकासा गरेको म्याङलुङ नगरपलिकाका लेखा सहायक प्रेमबहादुर तामाङले बताए। नियमविपरीत र शीर्षकभन्दा फरक काम गरिएको भन्दै स्थानीयवासीले वडा कार्यालयमा उजुरी दिएका छन्। स्थानीय सरकार सञ्चालन ऐनमा वडामा सञ्चालन हुने कुनै पनि योजना अगाडि बढाउन वडाध्यक्षको रहोवरमा आमभेला बोलाइ निर्माण समिति गठन गर्नुपर्ने उल्लेख छ। तर, समिति गठन गर्नेबारे आफूलाई केही जानकारी नआएको म्याङलुङ१ का अध्यक्ष बुद्धिराज लिम्बूले बताए। आमभेला नगरी समिति गर्न नमिल्ने प्रावधान छ, उनले भने। काम तत्काल रोक्न स्थानीयवासीको उजुरी आएकाले सम्बन्धित निकायको ध्यानाकर्षण गराएको वडाध्यक्ष लिम्बूले बताए। काम रोकिएको प्रति चिन्ता व्यक्त गर्दै नगर प्रमुख तुम्बाहाङफेले काममा अवरोध गर्नु दुर्भाग्य भएको बताए। हाम्रै बन्धुबाट काम रोकियो, उनले भने, अब कुनै हालतमा पनि भ्यू टावर बन्ने छैन। निर्माण रोकिएपछि भ्यू टावरका लागि छुट्टिएको बजेट फ्रिज हुने अवस्थामा छ।"
गणपुरक संख्या नपुगेपछि सुदूरपश्चिम प्रदेश सभा बैठक स्थगित,धनगढी : गणपुरक संख्या नपुगेपछि बजेटमाथि छलफलका लागि बोलाइएको सुदूरपश्चिम प्रदेश सभा बैठक स्थगित भएको छ। मंगलबार बिहान ११ बजेका लागि बोलाइएको बैठक एक घन्टा ढिलो गरी १२ बजे सुरु भएको थियो। गणपुरक संख्या नपुगेको भन्दै सभामुख अर्जनबहादुर थापाले बैठक स्थगित गरेको घोषणा गरे। प्रदेश सभा बैठक दिउँसो ३ बजेका लागि बोलाइएको छ। बैठकमा १३ जना मात्रै सांसद उपस्थित थिए।े
नेपालका कम्युनिष्टलाई चीनले हस्तक्षेप गर्दैन,"काठमाडौं : चिनियाँ कम्युनिस्ट पार्टी (सीपीसी) का विदेश विभाग प्रमुख लिउ जियानचाओ भ्रमणमै छन्। नेकपा माओवादी केन्द्रका अध्यक्ष पुष्पकमल दाहाल प्रचण्डलाई सोमबार भेटेर लिउले नेपालका वाम दलहरूबीचको आन्तरिक मामिलामा हस्तक्षेप नगर्ने बताए। उनले नेपाल र नेकपा कम्युनिस्ट दलहरूले आफ्नो बारेमा आफैं स्वतन्त्र भएकाले यसमा चीनको कुनै हस्तक्षेप नहुने बताएका हुन्। आइतबार नेपाल आइपुगेका उनी सोमबार बिहान सुन्दरीजलस्थित बीपी संग्रहालयको भ्रमणमा पुगेका थिए। दाहाल र लिउबीच भएको भेटवार्ता प्रचण्ड निवासमा दुई देशबीचको हितबारे छलफल भएको थियो। भेटमा लिउले नेपालमा हुने चीनविरोधी गतिविधिबारे चासो लिँदै, नेपालले विश्वका जुनसुकै मुलुकसँग विकासका कुरा साझेदार बन्न सक्छ। त्यसको हामी सम्मान पनि गर्छौं। तर नेपाललाई प्रयोग गरेर चीन विरोधी गतिविधि हुन नपाओस् भन्ने हाम्रो चाहना हो, लिउको भनाइ उद्धृत गर्दै माओवादीका विदेश विभाग प्रमुख नारायणकाजी श्रेष्ठले बताए। उनले सञ्चारकर्मीहरूलाई प्रतिक्रिया दिँदै लिउले अन्तर्राष्ट्रिय सरोकारका मुद्दाहरूबारे पनि चासो व्यक्त गरेको बताए। अध्यक्ष दाहालले नेपालका राजनीतिक पार्टी र नेपाली जनता एक चीन नीतिप्रति प्रतिवद्ध रहेको बताएका थिए। नेपालले जहिले पनि चीनलाई असल मित्रको रूपमा स्वीकार्दै स्वतन्त्र परराष्ट्र नीति अवलम्बन गर्दै राम्रो सम्बन्ध विकास गर्न चाहन्छ। नेपाल भूमि भएर चीनविरुद्ध कुनै पनि गतिविधि गर्न नदिने कुरामा नेपाल सरकार र आफ्नो पार्टी प्रतिबद्ध रहेको विचार व्यक्त गर्नुभयो, दाहालको भनाइ उद्धृत गर्दै श्रेष्ठले भने। दाहालले चीनमा अध्ययनरत नेपालीका विषयमा पनि ध्यानाकर्षण गराएका थिए। विशेषतः चीनमा अध्ययनरत नेपाली विद्यार्थी, त्यसमा पनि चिकित्सा क्षेत्रका विद्यार्थीको समस्या केरुङमा व्यापारका लागि सहज वातावरण बनेको छैन। त्यसका लागि सहजीकरण गरिदिन आग्रह गरेका छन्। प्रचण्डले नेपाल र चीनबीचको व्यापार घाटा कम गर्न र अरनिको राजमार्ग सञ्चालका लागि पहल गरिदिनसमेत आग्रह गरेको श्रेष्ठले बताए। त्यस्तै, लिउले बीआरई सम्झौताअन्तर्गत परियोजनाहरू छनौट गर्न आग्रह गरेका थिए। श्रेष्ठले छलफलमा लिउले आफ्नो भ्रमण नेपालको राजनीतिक पार्टीहरू र सीपीसीको सम्बन्ध सुधार गर्न र नेपालमा सार्वजनिक रूपमा देखिएका अन्तर्राष्ट्रिय मुद्दाहरूमाथि पार्टीहरूको धारणा बुझ्न आएको बताएको उल्लेख गरे। श्रेष्ठले भने, मुख्यतः चीन र नेपालको बीच तथा सीपीसी र नेपालको राजनीतिक पार्टीहरूको बीचमा मैत्रीपूर्ण सम्बन्ध सुदृढ गर्ने उद्देश्य देखियो। सीपीसीले आफ्नो फैसला आफैं गरेका कारण चीनमा विकास भएको उल्लेख गर्दै नेपालमा पनि राजनीतिक दलहरूले त्यस्तै गर्नुपर्ने बताएका थिए। नेपालका राजनीतिक पार्टीहरूले आफ्नो फैसला आफैं गर्ने क्षमताको विकास गर्नुपर्ने जोड दिनुपर्ने पनि लिउले बताएका थिए। भेटवार्तामा माओवादीका तर्फबाट प्रचण्डसहित राम कार्की, वर्षमान पुन, नारायणकाजी श्रेष्ठ, कृष्णबहादुर महरा र पम्फा भुसाल सहभागी थिए। लिउले आज (मंगलबार) एमाले अध्यक्ष केपी शर्मा ओली र नेकपा एकीकृत समाजवादीका अध्यक्ष माधवकुमार नेपाल र नेता झलनाथ खनाललगायतसँग भेटघाट गर्नेछन्। लिउले आइतबार दिउँसो कांग्रेस सभापति तथा प्रधानमन्त्री शेरबहादुर देउवा र परराष्ट्रमन्त्री नारायण खड्कालाई छुट्टाछुट्टै भेटवार्ता गर्दै नेपाली भूमिमा कुनै पनि चीन विरोधी घटना नहोस् भन्ने चीनले चाहेको बिचार राखेका थिए। राष्ट्रपति विद्यादेवी भण्डारीलाई भने उनले बुधबार मात्रै भेट्ने परराष्ट्रका अधिकारीले बताए।"
"बाबुरामउपेन्द्रको छुट्टाछुट्टै बैठक, भट्टराई पक्षीय काठमाडौंमा, यादव वीरगञ्जमा","काठमाडौं : जनता समाजवादी पार्टी(जसपा) औचापरिक रुपमा दुई चिरा भएको छ । जसपाका अध्यक्ष उपेन्द्र यादव र संघीय परिषद अध्यक्ष बाबुराम भट्टराईले छुट्टाछुट्टै बैठकको आयोजना गरेका छन्। भट्टराई पक्षीय जसपाका नेताहरुको बैठक काठमाडौंमा केहीबेर अघि सुरु भएको छ । बैठकको पार्टीका संघीय परिषद् अध्यक्ष भट्टराइले उद्घाटन गरेका छन् । दुई दिन (आज र भोली) केन्द्रीय समितिको विस्तारित बैठक बस्नेछ । जसपा नेता विश्वदिप पाण्डेका अनुसार जसपाको केन्द्रीय समितिको विस्तारित बैठकको एजेण्डाहरुमा पार्टीको आन्तरिक अवस्थाबारे छलफल, स्थानीय निर्वाचनको समीक्षाबारे छलफल, संगठनबारे छलफल, आगामी कार्ययोजनाबारे छलफल र विविध विषयमा छलफल हुनेछ । उता जसपा अध्यक्ष यादवले असार २९ र ३० गते वीरगन्जमा बैठक बोलाएका छन् । वीरगन्जमा उनीहरुको आन्तरिक छलफल चलिरहेको छ। यादव पक्षले काठमाडौंमा कुनैपनि बैठक नडाकिएको भन्दै वक्तव्य निकालेको थियो । केही अराजक एवम् गैरजिम्मेवार व्यक्तिहरूले पार्टीको विधान र निर्णयविपरीत अवैधानिक तथा अनाधिकृतरुपमा सोही दिन जसपा नेपालको केन्द्रीय समितिको विस्तारित बैठक काठमाडौंमा बस्ने भनी भ्रम फैलाइरहेको वक्तव्यमा भनिएको थियो ।"
लाइसेन्स परीक्षामा किन फेल हुन्छन् डाक्टर ?,"काठमाडौं : एमबीबीएस या बीडीएस पास गरेपछि डाक्टरका रूपमा काम गर्न लाइसेन्स लिनुपर्छ। तर, धेरै जना लाइसेन्स परीक्षामा अनुत्तीर्ण हुने गरेका छन्। कतिपय त पटकपटक परीक्षा लेख्दा पनि उत्तीर्ण हुँदैनन्। यसले हाम्रो मेडिकल (चिकित्सा) शिक्षाको कमजोर अवस्था देखाउँछ। जेठ दोस्रो साता सञ्चालित ६३ औं चिकित्सक दर्ता प्रमाणपत्र परीक्षामा मेडिकल (एमबीबीएस)तर्फ ३०८३ प्रतिशत मात्रै पास भए, करिब ७० प्रतिशत फेल। डेन्टल (बीडीएस)तर्फ ३३०४ प्रतिशत पास भए, करिब ६७ प्रतिशत फेल। दुवै विधामा गरी १ हजार ४ सय ९४ परीक्षार्थी सहभागी थिए। जसमध्ये मेडिकलमा ३ सय ६२ र डेन्टलमा १ सय १३ जना मात्रै उत्तीर्ण भएका हुन्। सरकारी एवं निजी मेडिकल कलेजमा पाँच वर्ष अध्ययन गरी एक वर्ष इन्टर्नसिप गरेका डाक्टरहरू लाइसेन्समा फेल हुने क्रम बढ्दो छ। जबकि गत पुस तेस्रो साता लिइएको परीक्षामा समग्रमा ४८७ प्रतिशत मात्र उत्तीर्ण भएका थिए। करिब ५२ प्रतिशत अनुत्तीर्ण भए। नेपाल मेडिकल काउन्सिलले वर्षमा तीनपटक (चारचार महिनामा) डाक्टर परीक्षा लिँदै आएको छ। लाइसेन्स प्राप्त नगर्दासम्म एमबीबीएसबीडीएस पढेका व्यक्तिको योग्यता प्लस टुसरह हुन्छ। अधिकांश विद्यार्थी फेल हुनु डरलाग्दो संकेत भएको पाटन स्वास्थ्य विज्ञान प्रतिष्ठानका पूर्वउपकुलपति प्राडा अर्जुन कार्कीको बुझाइ छ। भन्छन्, विद्यार्थीसँगै प्राध्यापक, मेडिकल कलेज सञ्चालक, नियमनकारी निकायमा रहेका पदाधिकारीलाई लाजमर्दो विषय हो। सबैको प्रतिष्ठामा आँच आउने कुरा हो। सांसद गंगा चौधरीका अनुसार १० वर्षदेखि परीक्षामा सहभागी विद्यार्थी डिप्रेसनमा परेका छन्। प्रतिनिधिसभाको २९ जेठमा बसेको बैठकमा चौधरीले परीक्षा प्रणालीप्रति असन्तुष्टि व्यक्त गरेकी थिइन्। नेपाल मेडिकल काउन्सिलका रजिस्ट्रार डा कृष्ण अधिकारीका अनुसार पहिलो चोटि पास हुने र पटकपटक परीक्षामा सहभागी हुनेको विवरण तयार पार्न लागिएको छ। किन फेल भइरहेका छन् भनेर अध्ययन गरिरहेका छौं, रजिस्ट्रार डा अधिकारी अन्नपूर्ण पोस्ट्सित भन्छन्, २५३० पटकसम्म पनि परीक्षा दिएको दियै गरेको पाइयो। त्यसपछि त गन्नै छोडियो। लाइसेन्स परीक्षा पास गर्न नसक्ने भएपछि पलायनसमेत भएको डा अधिकारी बताउँछन्। सामान्य चिकित्सक (एमबीबीएस) वार्षिक २ हजार र दन्त चिकित्सक (बीडीएस) ५ सय जना लाइसेन्समा उत्तीर्ण हुन्छन्। बर्सेनि करिब ५ सय चिकित्सक विदेशबाट अध्ययन गरी फर्किन्छन्। विदेश पढेकाहरू धेरै फेल स्वदेशभन्दा विदेशका मेडिकल कलेजका विद्यार्थी धेरै फेल हुने गरेको पाइएको छ। उनीहरू २२ देखि ४२ प्रतिशत मात्र लाइसेन्समा उत्तीर्ण हुने गरेका छन्। प्राडा कार्कीका अनुसार विद्यार्थीमा चिकित्साशास्त्रलाई गम्भीरतापूर्वक लिने प्रवृत्ति देखिँदैन। चिकित्सा विज्ञानलाई गहिरो ढंगले बुझ्ने र पारंगत हुनेभन्दा सतही ढंगले पढ्ने प्रवृत्ति छ। जसोतसो परीक्षा पास गर्ने सोचबाट निर्देशित छन्, प्राडा कार्की भन्छन्। चिकित्साशास्त्र अध्ययन संस्थान (आईओएम)का पूर्वडिन प्राडा जगदीश अग्रवाल स्वदेशमा पढ्न नपाएपछि विदेश गएका विद्यार्थी औसत रहेको बताउँछन्। औसत खालको विद्यार्थीलाई भर्ना लिने मेडिकल कलेज राम्रो मानिँदैन। पूर्वाधारसमेत नभएका शैक्षिक संस्थाको पठनपाठन पनि स्वाभाविक रूपमा गुणस्तरहीन नै हुन्छ, प्रा डा अग्रवाल भन्छन्, अन्ततः विद्यार्थीको आउटपुट पनि कमजोर हुनु स्वाभाविक हो। अभिभावकको दबाबमा चिकित्सा पढेका औसत विद्यार्थी लाइसेन्समा फेल भइरहेको काउन्सिलका पदाधिकारी बताउँछन्। दुई वर्षअघिसम्म विदेशमा चिकित्सा विषय पढ्न प्रवेश परीक्षा दिनुपर्दैनथ्यो। कक्षा १२ पास गरेका आधारमा सयौं विद्यार्थी विदेशका मेडिकल कलेजमा भर्ना हुन्थे। २०७४ असोजमा स्वदेशमै एमबीबीएसको प्रवेश परीक्षा चलिरहँदा केही विद्यार्थी चिट चोर्दै गर्दा पक्राउ परे। चिट चोर्नमा संलग्न १५ मध्ये २ जनाले अर्को व्यक्तिका लागि परीक्षा दिएको पाइयो। काउन्सिलका रजिस्ट्रार डा कृष्ण अधिकारीका अनुसार सन् २०१५ मा स्नातक तहको चिकित्सा परीक्षामा सहभागीमध्ये ६८१ प्रतिशत उत्तीर्ण भएका थिए। सन् २०२१ मा उत्तीर्ण प्रतिशत ५३९ प्रतिशतमा झरेको छ। पुराना विद्यार्थी पटकपटक लाइसेन्स परीक्षामा सहभागी छन्। पुराना विद्यार्थी जति परीक्षा दिए पनि असफल हुन्छन् भन्न खोजिएको होइन, डा अधिकारी भन्छन्, तर, उत्तीर्ण हुने सम्भावना न्यून पाइएको छ। गत वर्ष परीक्षामा सहभागी १ हजार ४ सयमध्ये १ हजार १ सय ६ जना पुराना थिए। लाइसेन्सको प्रश्नपत्र प्राध्यापक एवं सहप्राध्यापकले बनाउँछन्। वस्तुगत प्रश्न सोध्ने गरिएको छ। पाठ्यक्रमबाट विषयवस्तुअनुसार नै प्रश्न सोधिन्छ। ५० प्रतिशत प्रश्न मिलाए पास हुन्छन्। त्यही पनि मिलाउन सक्दैनन्, डा अधिकारी भन्छन्। आईओएमका पूर्वडिन प्राडा जगदीशप्रसाद अग्रवालका अनुसार कमजोर विद्यार्थी, पूर्वाधारविहीन मेडिकल कलेज, पुरानो शैलीको पठनपाठन पद्धति, सैद्धान्तिकसँगै पर्याप्त प्राक्टिकल अभ्यास गर्न नपाउँदाको प्रतिफल लाइसेन्स परीक्षामा देखिएको हो। चिकित्सा शिक्षा आयोगका उपाध्यक्ष डा श्रीकृष्ण गिरी लाइसेन्स परीक्षामा असफल भइरहेको विषयमा अध्ययन, अनुसन्धान गर्नुपर्नेमा जोड दिन्छन्। पटकपटक जाँच दिनेहरू दोहोरिँदा असफल हुने प्रतिशत बढेजस्तो लाग्छ। पुराना र नयाँ विद्यार्थी नछुट्याइएका कारण पनि असफल हुनेहरू बढी देखिएको हुन सक्छ, उपाध्यक्ष डा गिरी भन्छन्, कोभिडका कारण भौतिक उपस्थितिमा पढाइ हुन सकेन। अनलाइन कक्षा पढेकाहरू पनि असफल भएका हुन सक्छन। एक परीक्षार्थी भने परीक्षा दिँदा दिक्क लागेको बताउँछन्। काम गर्न पाएको छैन। लाखौं रकम खर्च गरी एमबीबीएस पढेँ। तर, पास हुन नसक्दा बुवाआमा र आफन्तका अगाडि मुख देखाउन लाज भएको छ, उनी भन्छन्, अहिलेसम्म लगानी बालुवामा पानी खन्याएजस्तो भइरहेको छ। विदेशमा पढेका र स्वदेशका मेडिकल कलेजमा पढेका विद्यार्थीहरूको छुट्याएर नतिजा प्रकाशन गर्ने हो भने मेडिकल कलेजको हैसियत प्रष्ट हुने बताउँछन् डा गिरी। चीन, फिलिपिन्स, भारत, बंगलादेशलगायत मुलुकबाट पढेर फर्केका विद्यार्थी पटकपटक लाइसेन्स दिनेको श्रेणीमा पर्ने काउन्सिल पदाधिकारी बताउँछन्। मेडिकल कलेजको परीक्षा त लान्ठाङलुन्ठुङ गरेर पास गरिहाल्छन्। तर, काउन्सिलको परीक्षामा लान्ठाङलुन्ठुङले काम गर्दैन। लगाव चाहिन्छ। गुदी भएकाहरूले मात्र पास गर्ने सम्भावना रहन्छ, डा कार्की भन्छन्। काउन्सिलका रजिष्ट्रार डा अधिकारीका अनुसार जनताले निर्धक्कसँग स्वास्थ्य परीक्षण गराउन सकोस्। भन्छन्, बिरामीलाई ढुक्क होस् भनेर नै गुणस्तर कायम हुने गरी परीक्षा लिनुपर्छ। लिइरहेका पनि छौं। स्वदेशमा त्रिवि र काठमाडौं विश्वविद्यालयका आंगिक कलेजहरूमा अध्ययन गरेका विद्यार्थीको पास हुने दर बढी छ। स्वास्थ्य विज्ञान प्रतिष्ठान ऐन तथा छुट्टै ऐनद्वारा स्थापित प्रतिष्ठानमा अध्ययन गरेका चिकित्साका विद्यार्थी बढी उत्तीर्ण भएको पाइएको छ। सीपको जाँच खोइ ? डा गिरी काउन्सिलले लिने परीक्षा प्रणालीप्रति असन्तुष्ट छन्। चिकित्सकहरूको ज्ञानका साथै सीपको पाटोमा पनि जाँच गर्नुपर्ने उनी बताउँछन्। चिकित्सा विद्यार्थीका लागि अपनाइएको परीक्षा पद्धति अधुरो रहेको उनको भनाइ छ। जेजे कुराको जाँच गर्नुपथ्र्यो त्यो भएको छैन। जाँचको विधि नै पर्याप्त छैन, उनी भन्छन्, सैद्धान्तिक ज्ञानको मात्र परीक्षा लिइएको छ। टिक लगाएको आधारमा योग्यताको प्रमाणपत्र दिइएको छ। क्षमताको जाँच लिइएको छैन। चिकित्सा शिक्षाविज्ञ डा जगदीश अग्रवालका अनुसार सीपको जाँच लिनुपर्छ। सैद्धान्तिक परीक्षामा अधिकांश फेल भइरहेका छन्। सीपको परीक्षा लिने हो भने फेल हुने प्रतिशत झन् बढ्छ। फेल प्रतिशत बढ्छ भन्ने सोच राख्नु हुँदैन, डा अग्रवाल भन्छन्, सैद्धान्तिक ज्ञानमात्र नभई सीपको पनि जाँच लिनुपर्छ। डाक्टरमा सीपको अभावमा बिरामीको ज्यान जान्छ भने बाँच्न पाउने अधिकार खोसिएको मानिन्छ। फितलो अनुगमन चिकित्सा शिक्षासम्बन्धी शिक्षण संस्थालाई व्यवस्थित गर्न, नियमन गर्न र चिकित्सा शिक्षामा सुधार गर्न राष्ट्रिय चिकित्सा शिक्षा ऐन, २०७५ जारी गरिएको छ। ऐन जारी भएलगत्तै चिकित्सा शिक्षा आयोगसमेत गठन भइसकेको छ। त्यसको तीन वर्ष अवधिमा आयोगका पदाधिकारीले पनि चिकित्सा शिक्षाको गुणस्तर ह्रास भइरहेको महसुस गरेका छन्। चिकित्सा शिक्षाको गुणस्तरमा ह्रास भएको महसुस भएको छ, डा गिरी भन्छन्, त्यसकारण एक वर्षदेखि साझा प्रवेश परीक्षा लिनुपर्ने नियम लागू गरेका छौं। यसको प्रभाव हेर्न केही समय कुर्नुपर्छ। पाँच वर्षपछि मात्र सकारात्मक नतिजा देखिनेछ। साझा प्रवेश परिक्षापछि मेधावी विद्यार्थीले मात्र चिकित्सा शिक्षा पढेको डा गिरी बताउँछन्। कसरी सुधार्ने गुणस्तर ? स्वास्थ्य सेवा प्रणालीलाई गुणस्तरीय रूपमा विकास गर्न योग्य र सक्षम स्वास्थ्य जनशक्ति आवश्यक पर्छ। विश्वविद्यालय, चिकित्सा आयोग वा काउन्सिलको विषय नभनी आमव्यक्तिहरू नै जागरुक हुनुपर्ने डा कार्की बताउँछन्। भन्छन्, समयमै उचित समीक्षा गर्दै प्रभावकारी हस्तक्षेप गर्न सके जिन्दगी सुरक्षित हुन्छ। सबैको चासो हुनुपर्छ। आईओएमका पूर्वडिन प्राडा जगदीश अग्रवाल चारवटा पक्षमा सुधार गर्नुपर्ने खाँचो रहेको औंल्याउँछन्। जसमा भर्ना प्रणाली, पाठ्यक्रम एवं शिक्षण विधि, शैली छन्। चिकित्सा शिक्षासम्बन्धी शिक्षण संस्थाको सञ्चालन, गुणस्तर वृद्धि र अनुगमनको मापदण्ड परिमार्जन गरी लागू गर्नुपर्ने विज्ञको सुझाव छ। चिकित्साशास्त्रसम्बन्धी ज्ञान, दृष्टिकोण, मूल्यमान्यता, सीपसहितको जनशक्ति तयार पार्नुपर्ने हो। त्यसमा जस पाउने काम गर्न सकेका छैनौं, डा कार्की भन्छन् । स्वदेशमा पढ्न नपाएपछि विदेश गएका विद्यार्थी औसत छन्। औसत खालको विद्यार्थीलाई भर्ना लिने मेडिकल कलेज राम्रो मानिँदैन। प्राडा जगदीश अग्रवाल, पूर्वडिन, चिकित्साशास्त्र अध्ययन संस्थान विद्यार्थीसँगै प्राध्यापक, मेडिकल कलेज सञ्चालक, नियमनकारी निकायमा रहेका पदाधिकारीलाई लाजमर्दो विषय हो। सबैको प्रतिष्ठामा आँच आउने कुरा हो। प्राडा अर्जुन कार्की, पूर्वउपकुलपति, पाटन स्वास्थ्य विज्ञान प्रतिष्ठान पटकपटक जाँच दिनेहरू दोहोरिँदा असफल हुने प्रतिशत बढेजस्तो लाग्छ। पुराना र नयाँ विद्यार्थी नछुट्याइएका कारण पनि असफल हुनेहरू बढी देखिएको हुन सक्छ। डा श्रीकृष्ण गिरी, उपाध्यक्ष, चिकित्सा शिक्षा आयोग किन फेल भइरहेका छन् भनेर अध्ययन गरिरहेका छौं। २५३० पटकसम्म पनि परीक्षा दिएको दियै गरेको पाइयो। त्यसपछि त गन्नै छोडियो। डा कृष्ण अधिकारी, रजिस्ट्रार, नेपाल मेडिकल काउन्सिल थेत्तरा मेडिकल कलेज चिकित्सा शिक्षा आयोगले एमबीबीएसको शुल्क उपत्यकाभित्र ४१ लाख ६८ हजार ९० रुपैयाँ र उपत्यकाबाहिर ४५ लाख ९५ हजार ७ सय २० तोकेको छ। बीडीएसमा २० लाख ९२ हजार २ सय ९० रुपैयाँ निर्धारण गरिएको छ। कलेजले यसबाहेक अतिरिक्त रूपमा लाखौं शुल्क असुलिरहेका छन्। तर, शैक्षिक गुणस्तर लाजमर्दो छ। निजी मेडिकल कलेजले धेरै जनशक्ति उत्पादन गरेका छन्, प्राडा कार्की भन्छन्, कलेज सञ्चालकको चासो र सरोकार आम्दानीप्रति केन्द्रित छ। चिकित्सा शिक्षालाई पैसा कमाउने भाँडो बनाएको जगजाहेर छ। सञ्चालकहरू नियमन प्रणालीलाई फितलो बनाई मुनाफा सुनिश्चित गर्नेतर्फ निर्देशित छन्। अभिभावकलाई निचोर्ने प्रवृत्ति देखिएको छ। जानकारका अनुसार भौतिक पूर्वाधार, पाठ्यसामग्री, शिक्षण सिकाइ प्रक्रिया र मूल्यांकन प्रणाली प्रभावकारी छैन। अध्यापन गर्ने शिक्षकको पेसागत सक्षमता, अद्यावधिकता, सक्षमता परीक्षण पनि हुँदैन। विद्यार्थीमैत्री वातावरण सुनिश्चित गर्न नसकेका मेडिकल कलेज विद्यार्थीबाट विभिन्न शीर्षकमा लाखौं शुल्क असुल्छन्। बर्सेनि मुनाफा बाँड्ने मेडिकल कलेजहरूको शैक्षिक गुणस्तर कमजोर भएकोमा नियामक निकाय मुकदर्शक बनेको छ। डा कार्की मेडिकल कलेज सञ्चालकहरूमा नाफाखोर प्रवृत्ति हावी भइरहेको बताउँछन्। त्रिविका पूर्वउपकुलपति प्राडा केदारभक्त माथेमा झन्डै चार वर्ष सैद्धान्तिक अध्ययन र एक वर्ष इन्टर्न गरेको विद्यार्थी लाइसेन्समा असफल हुनुले पढाउने प्राध्यापक र मेडिकल कलेज पनि असफल ठान्छन्। भन्छन्, लाखौं अतिरिक्त शुल्क उठाउने तर गुणस्तरीय शिक्षा नदिने मेडिकल कलेजलाई नसिहत दिनुपर्छ। सम्बन्धनसमेत खारेज गर्ने आँट नियामक निकायले गर्नुपर्छ।"
जिससलाई स्रोतसाधनसहितको अधिकार दिन माग,"स्याङ्जा: जिल्ला समन्वय समिति (जिसस) स्याङ्जाका पदाधिकारीले समितिलाई थप स्रोतसाधनसहितको अधिकार दिन वा खारेज माग गरेका छन्। मुलुकमा संघीयताको कार्यान्वयनसँगै कम भूमिकामा राख्दा जनअपेक्षाकृत काम गर्न नसकेको जनाउँदै समन्वय समितिका पदाधिकारीले नै यस्तो सुझाव दिएका हुन। संघियता जानुपूर्व समग्र जिल्लाको विकास निर्माणको जिम्मेवारी तत्कालीन जिल्ला विकास समिति (जिविस) मा थियो। वर्षैभरी विकासप्रेमीको आहोरदोहोर चलिरहन्थ्यो। सेवाग्राही आफना बिबिध प्रकारका काम लिएर जिविसमै आउथे। कार्यालय भरिभराउ हुन्थे। तर, अहिले सोही कार्यालय प्रायः सुनसान छ। संस्था दर्ता, नवीकरण, टेण्डर र ठेक्का, निर्माण सम्झौता, विकास निर्माण, बजेट माग लगायतका काममा जिविसमै धाउनुपर्ने वाध्यता थियो। तर, स्थानीय तहको कार्यान्वयनसँगै जिविसका कार्यालय सुनसान बन्न पुगे। तीन तहको संघीय संरचनाको कार्यान्वयनसँगै जिविसलाई जिसस बनाइयो। जिसस बनेसँगै कर्मचारीलगायत विविध सेवाहरूसमेत कटौती हुँदा प्रभावविहीन बन्न पुग्यो। जिसस प्रमुख श्रीप्रसाद जिटीलाई जिविस सभापति बनेर कामकाज गरेको अनुभव छ। उनै जिटी हालै सम्पन्न समन्वय समितिको प्रमुख बने। भाग्य र मत दुवैले साथ दिएर उनी प्रमुख त बने। तर, उनलाई भने समितिको काम, कर्तब्य र अधिकार निस्क्रिय बनाइएकोमा भने चिन्ता ब्यक्त गर्छन। 'राज्यले हाम्रा सीप, क्षमता, अनुभवलाई प्रयोग गरोस्। हामीलाई काममा लगाओस्। यस्तो गरिमामय संस्थालाई बृद्धाश्रम जस्तो नबनाओस्,' उनले थपे, यस्ता निस्क्रिय बनाएर संस्था राख्न हुदैंन।' जिविस सभापतिभै कामकाज गरेको अनुभव उनलाई छ। जनप्रतिनिधी भएका कारण जनअपेक्षा रहनु स्वाभाविक हो। तर, उनीहरुका कुरा केही सम्बोधन गर्न नपाउने अवस्था आउदा लाचार बन्नुपरेको भन्दै प्रमुख जिटी ले दुखेसो पोख्छन्। त्यसो त, कामबिहीन समितिमा आएर थपक्क बस्न निकै सकस भएको उपप्रमुख खडगराज सुवेदीको पनि भनाई छ। हामी जस्ता काम गर्न चाहने युवा जोस जाँगरलाई परिचालन गर्नु पर्नेमा राज्यले थन्क्याएर राख्ने काम गरेको उनले बताए। उपप्रमुख सुवेदीका अनुसार, 'ब्रेन खुम्च्याएर, यता र उती गर्दे समय कटाउदै कार्यालयमा बस्नु पर्दा नजरवन्द जस्तो लागेको छ।' जिससको नियमित काम नहुने हुँदा यहाँका सदस्यहरु पनि नियमित आउँदैनन्। आए पनि उनीहरुका थप काम र जिम्मेवारी देखिदैन। नियमितजसो आउने प्रमुख र उपप्रमुख पनि कामकाज गर्न नपाउदा समय कटाउनै कठिन हुने गरेको बताउछन्। यहाँका ५ नगरपालिका र ६ गाउँपालिका रहेको स्याङ्जा समन्वयमा ९ सदस्य समिति बनेको छ। जिससलाई बलियो र सक्षम बनाउनु पर्नेमा नागरिक स्तरवाट पनि आवाज उठेको छ। जिल्लाकै समन्वयकारी भूमिकामा रहेको गरिमामय संस्थाप्रतिको राज्यको वेवास्तापन राम्रो नभएको नागरिक समाजका अध्यक्ष ओमप्रकाश भन्छन्। सबैका भावना, विकास निर्माण र न्यायका लागि समन्वयात्मक भूमिकामा राखिएको जिससलाई चलायमान बनाउन राज्यले स्रोत र साधन सहित उच्च जिम्मेवारी दिनुपर्नेमा अध्यक्ष शर्माले जोड दिए। सुबिधासम्पन्न भवन छ। मन्त्रालयको राख्न मिल्ने खालको विशाल जिसस भवन विगत ५६ बर्षदेखि सुनसान छ। कहिलेकाही हुने सार्वजनिक भेला र कार्यक्रमबाहेक जिसस भवन शुन्य रहन्छ। राजनीतिक पहुँचले भेटेका केही संघसंस्थाले भने जिससका भवनमा बोर्ड झुण्डाएका छन्। झण्डै आधा दर्जन संघसंस्था र समितिका बोर्ड झुण्ड्याइएका छन्। जिविससँगै रहेको अर्को सुबिधासम्पन्न भवन तत्कालिन प्राबिधिक कार्यालयमा भने कर कार्यालय र पूर्वाधार कार्यालय राखिएका छन्। विकास तथा निर्माणसम्बन्धी कार्यको अनुगमन गर्ने, गाउँपालिका र नगरपालिकाबीच समन्वय गर्ने, संघीय र प्रदेश सरकारी कार्यालय तथा गाउँपालिका र नगरपालिकाबीच समन्वय गर्ने लगायत जिससका जिम्मेवारी रहेको बताइएको छ। संघीयतापछिको दोश्रो कार्यकालका लागि एकमहिनाअघि ९ सदस्यीय समन्वय समिति गठन भै कामकाज चल्दै आएको छ।"
"हिमालयन हाइड्रोपावरको आईपीओ बाँडफाट, २ जनाले पाए ११ कित्ता",काठमाडौं : हिमालयन हाइड्रोपावरको आईपीओ बाँडफाँट भएको छ। मंगलबार कम्पनीको सेयर निष्कासन तथा बिक्री प्रबन्धक ग्लोबल आईएमई क्यापिटलले आईपीओ बाँडफाट गरेको हो। स्वीकृत आवेदनमध्ये १ लाख ८३ हजार ४७ जनाले १० कित्ताका दरले कम्पनीको सेयर प्राप्त गरेका छन्। सोमध्ये भाग्यमानी दुईजनाले भने ११ कित्ता सेयर प्राप्त गरेका छन्। कम्पनीले असार १५ गतेदेखि निष्काशन तथा बिक्री खुला गरेको आईपीओमा कुल १५ लाख ९५ हजार ५५४ आवेदनमध्ये १५ लाख ९३ हजार ७९६ स्वीकृत गरेको हो। बाँकी कुल आवेदनमध्ये १ हजार ६११ आवेदन रद्द भएको कम्पनीले जनाएको छ। कम्पनीले असार १५ गतेदेखि प्रतिशेयर १०० अंकित दरमा कुल १९ लाख ६८ हजार २५० कित्ता साधारण शेयर निष्काशन गरेको थियो। त्यसमध्ये २ प्रतिशत अर्थात् ३९ हजार ३६५ कित्ता सेयर कर्मचारीका लागि सुरक्षित गरिएको छ भने ५ प्रतिशत अर्थात् ९८ हजार ४१३ कित्ता सेयर सामूहिक लगानी कोषमा बाँडफाँट गरिएको हो बाँकी रहेको १८ लाख ३० हजार ४७२ कित्ता सेयर मात्रै सर्वसाधारणलाई बाँटफाट गरिएको कम्पनीले जनाएको छ। आईपीओमा मागभन्दा बढी आवेदन परेकाले गोलाप्रथाबाट सेयर वितरण गरिएको हो। लगानीकर्ताले बिक्री प्रबन्धक ग्लोबल आईएमई क्यापिटलको वेबसाइट र मेरोसेयर एकाउन्टबाट आइपीओको नतिजा हेर्न सक्नेछन् ।
मल्ललाई भारत सरकारद्वारा 'स्पेसल अचिभमेन्ट अवार्ड',काठमाडौं: राष्ट्रिय सहकारी महासंघकी वरिष्ठ उपाध्यक्ष ओमदेवी मल्ललाई भारत सरकारले सम्मान गरेको छ। १००औं अन्तर्राष्ट्रिय सहकारी दिवसको अवसरमा उनलाई 'स्पेशल अचिभमेन्ट अवार्ड'द्धारा सम्मानित गरिएको हो। भारतको सहकारी मन्त्रालय एवं भारतीय राष्ट्रिय सहकारी संघको आयोजनामा भएको एक समारोहमा बरिष्ठ उपाध्यक्ष मल्ललाई भारतका गृह तथा सहकारी मन्त्री अमित शाहले सम्मान प्रदान गरे। नयाँ दिल्लीस्थित विज्ञान भवनमा आयोजित समारोहमा मल्ललाई सहकारी अभियानको विकास र विस्तारमा महत्वपूर्ण योगदान पुर्याएको भन्दै उक्त विशेष सम्मान प्रदान गरिएको हो। मल्लले संविधान सभा सदस्यको रुपमा देशको मुल कानुनमा सहकारीको महत्व स्थापित गर्दै अर्थतन्त्रका तीन खम्बामध्येको एक सहकारीलाई नेपालको संविधानमा समेट्न महत्वपूर्ण योगदान पुर्याएको भन्दै सम्मानित गरिएको हो। सहकारीको क्षेत्रमा मल्लले विश्वव्यापी रुपमा पुर्याएको उल्लेख्य योगदानको पनि कार्यक्रममा चर्चा गरिएको थियो। भारत सरकार एवं त्यहाँको राष्ट्रिय सहकारी संघले गरेको उक्त सम्मानले आफूलाई यस क्षेत्रमा अझै धेरै काम गर्न हौशला मिलेको मल्लले बताइन्। 'सहकारीताद्धारा आत्मनिर्भर भारत एवं एक उन्नत विश्वको निर्माण' विषयक उक्त कार्यक्रममा मल्ललाई दोसल्ला र सम्मान पत्र प्रदान गर्दै नेपालमा महिलालाई सहकारीको क्षेत्रसँग जोडेर उनीहरुको आर्थिक शशक्तिकरणमा मल्लले पुयाएकी योेगदानको प्रशंसासमेत गरियो। मल्ल नेपालमा मात्र नभई सहकारीको क्षेत्रमा अन्तर्राष्ट्रिय स्तरमा नै विशेष पहिचान बनाएर अगाडि बढिरहेकी छन्। अन्तर्राष्ट्रिय सहकारी महासंघ (आइसीए) ग्लोबलमा निर्वाचित हुने उनी पहिलो नेपाली सहकारीकर्मी हुन् भने निर्वाचित हुने एसिया प्रशान्त क्षेत्रकै पहिलो महिला हुन्। उनले आइसीएमा नेपालमा भएका महत्वपूर्ण सहकारी अभियानका बारेमा विश्व सहकारी अभियानलाई जानकारी गराइन्। उनले नेपालको संघीय संरचना र त्यसअनुरुप विदेन्द्रीत सहकारी अभियान र गतिविधिका बारेमा पनि आइसीएमा अपडेट गराउने काम गरिन्। मल्लले नेपालका बचत तथा ऋण सहकारीहरु एशिया प्रशान्त क्षेत्रीय 'ब्रान्डिङ' कार्यक्रममा आवद्ध भई स्तरीकृत भएका छन् भन्ने विषय पनि विश्वलाई बुझाएकी छन्। त्रिभुवन विश्वविद्यालयबाट समाजशास्त्रमा स्नातकोत्तर पुरा गरेकी मल्लले भारतीय राष्ट्रिय सहकारी संघअन्र्तगत सहकारी शिक्षा राष्ट्रिय केन्द्रबाट सन् २००५ मा सहकारीमा डिप्लोमा गरेकी छन्। यसरी सहकारीमा डिप्लोमा कोर्ष पुरा गर्ने उनी नेपालको पहिलो अभियन्ता पनि हुन्। संविधान सभा सदस्यको रूपमा नेपालको संविधान बनाउँदा उनले सहकारी ऐन निर्माणका क्रममा सहकारी क्षेत्रमा महिलाको ३३ प्रतिशत सहभागीता सुनिश्चित गराउन सफल भइन्। नेपाली महिलाको हक अधिकार प्राप्ति एवं शशक्तिकरणको क्षेत्रमा पनि उनको भूमिका उत्तिकै महत्वपूर्ण रहेको छ। २०५५ सालमा रिलायबल बचत तथा ऋण सहकारी संस्था लिमिटेडमार्फत उनी सहकारी अभियानमा जोडिएकी हुन्। हाल उनी उक्त सहकारीको प्रमुख सल्लाहकार छिन्। उनी राष्ट्रिय सहकारी महासंघ नेपालको पहिलो संचालन समिति सदस्य र उपाध्यक्ष हुँदै हाल बरिष्ठ उपाध्यक्षको रुपमा कार्यरत छिन्। अन्य विभिन्न संघसंस्थामा पनि आवद्ध भएर सहकारी अभियानलाई बलियो बनाउने काममा आफू निरन्तर खटिरहेको मल्लले बताइन्।
सुदूरपश्चिममा बजेटप्रति सत्ता पक्षकै सांसदको आक्रोश,"धनगढी : सुदूरपश्चिममा गठबन्धन सरकारलाई आफैले ल्याएको बजेट पास गर्न हम्मेहम्मे परेको छ । बजेट, मनपरी ढंगले आएको भन्दै सत्ता पक्षकै प्रदेश सभा सदस्यहरु बजेटको विरोधमा उत्रिएका छन् । बजेटमाथि छलफलका लागि आज बोलाइएको प्रदेश सभा बैठक गणपुरक संख्या नपुगेकाले स्थगित गरिएको छ । सभामुख अर्जुन बहादुर थापाले, आज ११ बजेका लागि प्रदेश सभाको बैठक बोलाएका थिए । बैठक सञ्चालनका लागि १४ जना प्रदेश सभा सदस्य पुग्नुपर्छ, तर त्यो संख्या नपुगेकाले बैठक आजै ३ बजेसम्मका लागि स्थगित गरिएको छ,' सभामुख थापाले भने । सुदूरपश्चिममा सभामुख बाहेक ५० जनाको प्रदेश सभा छ । प्रदेश सभाको आजको बैठकमा नेकपा एमाले, जसपा, लोसपाका सांसदहरु उपस्थित भएनन् । सत्ता पक्ष अथवा नेकपा एकीकृत समाजवादीको तर्फबाट प्रमुख सचेतक दुर्गा कुमारी विक बाहेकका प्रदेश सभा सदस्य समेत आएनन् । सत्ता पक्षमै रहेको कांग्रेसका प्रदेश सभा सदसयको पनि अनुपस्थिति रह्यो । नेकपा एकीकृत समाजवादीको तर्फबाट आर्थिक मामिलामन्त्री प्रकाशबहादुर रावल स्वयम प्रदेश सभामा उपस्थित भएनन् । त्यसपछि गणपुरक संख्या नपुगेको भन्दै प्रदेश सभा स्थगित गरिएको प्रदेश सभा सचिवालयले जनाएको छ । संवैधानिक व्यवस्था अनुसार प्रदेशका आर्थिक मामिलामन्त्री प्रकाश बहादुर रावलले असारको १ गते ३६ अर्व ७४ करोडको बजेट प्रस्तुत गरेका थिए । तर, अहिलेसम्म संसदमा बजेट माथिको छलफल नै सुरु हुन सकेको छैन । सत्ता पक्ष अथवा नेकपा एकीकृत समाजवादीकै प्रदेश सभा सदस्यहरुले समेत आफ्नै पार्टीका मन्त्रीले ल्याएको बजेट प्रति असन्तुष्टी जनाउँदै आएका छन् । समाजवादीका प्रदेश सभा सदस्यहरुले आफूहरुले दिएका योजनाहरु बजेटमा समावेश नगरिएको, होटलमा बसेर बजेट बनाएको, योजनामा २० प्रतिशतसम्म कमिसन खाएको जस्ता आरोप लगाउँदै आएका छन । एकदुई योजना त दिएको थिए, तर त्यो पनि राखिदिएन,' नेकपा एकीकृतकी प्रदेश सभा सदस्य तथा पूर्व भौतिक पूर्वाधार राज्यमन्त्री चुनकुमारी चौधरीले भनिन् । सत्तामा रहेको नेकपा माओवादी केन्द्रका प्रदेश सभा सदस्यहरु पनि बजेट बारे दुई समूहमा विभाजित भएका छन् । उद्योग वन वातावरण तथा पर्यटन मन्त्री मान बहादुर धामी र नेकपा माओवादी केन्द्रका प्रदेश सभा सदस्य विरमान चौधरी बीच बजेटको छलफलका क्रममा विवाद नै भएको थियो । विरमान चौधरीले कार्य व्यवस्था परामर्स समितिमा आफूलाई नबोलाएको आरोप लगाएका छन् । अर्को पटक बसेको कार्य व्यवस्था परामर्श समितिमा नेकपा माओवादी केन्द्रका प्रमुख सचेतक अक्कल रावल र विरमान चौधरीले बजेटको विरोध गरेका थिए । सत्तारुढ नेकपा एकीकृत समाजवादीकै दुई मन्त्रीबाहेकका अधिकांश प्रदेशसभा सदस्यहरू बजेटप्रति असन्तुष्ट छन्। बजेटमा प्रायः धेरै प्रदेश सभा सदस्यहरुको असन्तुष्टि पछि नेकपा माओवादी केन्द्रले त आफ्ना प्रदेश सभा सदस्यहरुलाई ह्विप जारी गर्दै बजेट पास गर्न र बजेटबारे अनावश्यक टिकाटिप्पणी नगर्न निर्देशन समेत दिएको छ ।"
नागरिकता पाउने आस पलायो,"परासी : सरकारले नागरिकता विधेयक पास गराउनका लागि प्रकृया अगाडि बढाएसँगै नवलपरासीमा जन्मको आधारमा नागरिकता पाएका नागरिकका सन्तानले नागरिकता पाउने आश पलाएको छ। नवलपरासीमा करिब २० हजारको हाराहारीमा त्यस्ता नागरिकका सन्तानहरुले नागरिकता पाउन सकेका छैनन्। जन्मको आधारमा नागरिकता पाएका नागरिकका सन्तानले कानुन परिमार्जन हुन नसकेका कारण वर्षौदेखि नागरिकता पाउन नसकेका हुन्। जसका कारण उनीहरु उच्च शिक्षा अध्ययनदेखि, रोजगारीलगायत अन्य सरकारी सुविधाबाट बञ्चित छन्। जिल्लामा जन्मको आधारमा नागरिकता लिएका नागरिकको संख्या ७ हजार ८ सय ६० रहेको छ। तीमध्ये ४ हजार १ सय ९९ जनाले नागरिकता बनाई सकेको प्रमुख जिल्ला अधिकारी श्रवण कुमार पोखरेलले जानकारी दिए। गृह मन्त्रालयको परिपत्रले २०७० र २०७५ भदौसम्म उनीहरुलाई नागरिकता वितरण गरिएको थियो। पछि कानुन अभावका कारण नागरिकता वितरण गर्न नसकिने भन्दै पुनः गृहले परिपत्र गरेपछि त्यस्ता नागरिकका सन्तानलाई वितरण हुँदै आएको नागरिकता बन्द गरिएको थियो। सामान्यतया एक व्यक्तिका ३ जना सन्तानको हिसाबले पनि जन्मको आधारमा नागरिकता बनाएका सन्तानको संख्या जिल्लामा २३ हजार ५ सय बढी हुन सक्ने अनुमान गरिएको छ। तीमध्ये परिपत्रपछि नागरिकता बनाउन नसकेको संख्या अझ पनि २० हजारको हाराहारीमा हुन सक्ने अनुमान प्रशासनको छ। सरकारले प्रस्तावका लागि लैजाने नागरिकता ऐन २०६३ लाई संशोधन गर्न बनेको विधेयक हुबहु पास भएमा उनीहरुले नागरिकता पाउने छन्। त्यसरी पाउने नागरिकता वंशजको हुने प्रजिअ पोखरेलले जानकारी दिए। सञ्चारमाध्यमहरुमा जन्मसिद्धको नागरिकता भनेर आएपनि त्यो जन्मको आधारमा नागरिकता पाएका सन्तानहरुको हकमा हो। '२०३९४० सालमा जन्मसिद्धको आधारमा नागरिकता दिइएको थियो। पछिल्लो पटको २०६३ सालमा टोली नै खटाएर जन्मको आधारमा नागरिकता वितरण गरिएको हो। अहिले पनि जन्मसिंद्धका नागरिकका सन्तान र अंगिकृत नागरिकता लिएका नागरिकका सन्तानले वंशजकै नागरिकता पाउँदै आएका छन्' प्रजिअ पोखरेलले भने।"
जसपा एकताको स्रोत बाबुरामजी हो : महेन्द्रराय यादव,काठमाडौं : जनता समाजवादी पार्टी (जसपा) को केन्द्रीय कार्यकारिणी समिति सदस्य महेन्द्रराय यादवले देशमा अब फुटेर होइन जुटेर जाने अवस्था आएको बताएका छन् । पार्टीको जारी विस्तारित बैठकमा यादवले जसपामा सबै आन्दोलनको भावना रहेको भन्दै देशमा अब फुटको औचित्य नरहेको बताए। 'एकताको स्रोत भनेको बाबुरामजी हो । जनताले चाहेको संघीयता प्राप्त गर्न सकेनौं । असहमतिका बाबजुत संविधान जारी भयो । यो देशको आन्दोलनलाई बचाउन जसपाको जन्म भएको हो । देशमा अब फुटेर होइन जुटेर जाने अवस्था छ । जसपा सबै आन्दोलनको भावना हो । उपेन्द्र पक्षले प्रतिगमन कदमलाई समर्थन गरेको उनको भनाइ छ। उपेन्द्र यादवले पार्टीलाई सामूहिकरुपमा चलाउन नखोजेको आरोप लगाए।
सेनाद्वारा सडक हस्तान्तरण,"गोरखा : पृथ्वी राजमार्गको बेनीघाटदेखि तिब्बतको रुइला नाकासम्म जोड्ने उद्देश्यले निर्माण हुँदै गरेको बेनीघाट, आरुघाट लार्के सडकको १८ किलोमिटर खण्ड सडक योजना कार्यालयलाई हस्तान्तरण गरिएको छ। एक कार्यक्रमको आयोजना गरी सोमबार सडक निर्माण कार्यदलका प्रमुख मेजर विनोद भट्टले कार्यालयका प्रमुख पशुपति ज्ञावलीलाई हस्तान्तरण गरेका हुन्। धार्चे गाउँपालिका७ हावाडाँडादेखि सोही पालिकाको वडा३ दोभानसम्मको उक्त खण्ड सोमबार ११ किलो छेपेटार भालुस्वाँरा बारपाक सडक आयोजना कार्यालयलाई हस्तान्तरण गरिएको मेजर भट्टले बताए। हावाडाँडादेखि लार्के भञ्ज्याङसम्मको ९२ किलोमिटरमध्ये अझै ७४ किलोमिटर सडक भने निर्माण गर्न बाँकी छ। दोभानबाट माथि १४ दशमलव ५ किलोमिटर सडकको ट्र्याक खोलिसकिएको छ भने करिब ६० किलोमिटर सडकको ट्र्याक खोलिएको छैन। सहज रूपमा सवारीसाधन आउजाउ गर्न मिल्ने भएको र स्थानीयको मागका आधारमा पनि सेनाले निर्माण पूरा भएको १८ किलोमिटर सडक हस्तान्तरण गरेको जनाएको छ। सेनाले अहिलेसम्म हावाडाँडादेखि पाङसिङसम्मको ३२ दशमलव ५ किलोमिटर सडकको ट्र्याक खोलिसकेको जनाएको छ। १८ किलोमिटर सडकमा अहिले मोटर कुद्ने भएको छ। त्यहाँदेखि माथिको खण्डमा ग्रेड मिलाउनुपर्ने, केही काम बाँकी छ, प्राविधिक सेनानी भट्टले भने, यो पनि छिटो काम सकेर हामी हस्तान्तरणको प्रक्रियामा जानेछौं। कार्यक्रममा गोरखा क्षेत्र नम्बर १ का सांसद हरिराज अधिकारीले उक्त खण्ड नियमित सवारीसाधन चल्ने बनाउन सडक आयोजना कार्यालयको ध्यानाकर्षण गराए। साथै उनले उक्त सडक लार्के भञ्ज्याङसम्म जोडिँदा उत्तरी गोरखाका जनताका लागि सुविधा हुने हुँदा छिटो निर्माण गर्नुपर्नेमा जोड दिए। भौगोलिक विकटता रहेको क्षेत्रमा धेरै समस्याका बीच पनि सेनाले सडक निर्माण गर्न सफल भएको उनले बताए। पृथ्वी राजमार्गको बेनीघाटदेखि तिब्बतको रुइला भञ्ज्याङ जोड्ने सो सडकको हावाडाँडादेखि माथिको खण्ड निर्माण गर्न सडक विभागले मन्त्रिपरिषद्को निर्णयअनुसार २०७३ मंसिर २६ गते सेनालाई जिम्मा दिने निर्णय गरेको थियो। सोही निर्णयअनुसार २०७४ वैशाख ११ गतेबाट सेनाले ट्र्याक खोल्न सुरु गरेको प्राविधिक सेनानी भट्टले बताए। सो सडक निर्माण सम्पन्न नहुँदा गोरखाको चुमनुब्री गाउँपालिकामा अझै गाडी पुग्न सकेको छैन। सडकको ट्र्याकले चुमनुब्री गाउँपालिकालाई छोएको छ। मंसिरसम्म हामी सिर्दिबासमा गाडी पुर्याउने योजनामा छौं, सेनाका प्राविधिक सेनानी विनोद भट्टले भने। अहिले विभिन्न तीनवटा क्याम्पमा रहेर करिब १५० जनाले काम गरिरहेका छन्। बेनीघाटआरुघाटआर्खेत सडक निर्माणको काम २०५२ सालदेखि सुरु भएको हो। २०६३६४ मा बेनीघाटलार्केभञ्ज्याङ सडक नामाकरण गरी सडक निर्माणको काम सुरु भएको थियो।"
पहिरोरहित सडक कहिले ?,"मनसुन सुरु हुनुअघि अर्थात् पानी बर्सन थालेदेखि नै सम्भावित बाढीपहिरोजस्ता विपद्का कारण कैयौं नेपालीको निन्द्रा खराब हुन थाल्छ। खास गरेर नदी किनार र पहाडी सडक छेउछाउका बस्तीहरूमा वर्षाको मौसममा पहिरोको कारण निकै बेचैनी हुनु स्वाभाविक पनि हो। मनसुनपछि कैयौंले घरबार र आफन्त गुमाउँछन् भने देशले अमूल्य माटो गुमाउँछ। विभिन्न सवारीसाधन प्रयोग गरेर राजमार्गमा यात्रा गर्ने यात्रु गन्तव्यमा बेलैमा पुग्नु भनेको मिठो र बिरलै प्राप्त हुने संयोग हुने गरेको छ अचेल पहिरोका कारण। जुन आजको समस्या होइन, दशकौंदेखि यस्तै छ। दाँजेर हेर्ने हो भने पहिरोका घटनाहरू न्यून हुनेभन्दा पनि बर्सेनि बढिरहेका छन्। बढ्नेक्रम पनि संख्यामा मात्र होइन, क्षतिमा पनि प्रतिविम्बित भएको देखिन्छ। अर्कातिर सरकारले पनि विपद् जोखिम न्यूनीकरण तथा व्यवस्थापनका लागि विभिन्न कानुनी एवं संस्थागत संरचनाहरू निर्माण गरेको छ। सरकारले वार्षिक बजेटमा नै पनि विपद्् व्यवस्थापनका लागि रकम छुट्याउने गरेको पनि निकै वर्ष भइसक्यो। सांसदहरू पनि चासोका साथ सार्वभौम संसद्मा विपद््का बारेमा गम्भीर सवालजवाफ गर्नुहुन्छ। तर, यति हँुदाहँुदै पनि पहिरोका घटनाहरू पटक्कै नघट्नुमा के कारण होला त ? लेखमा यही जवाफ खोज्ने प्रयास गरिएको छ। पृथ्वीको सतहमा विभिन्न प्रकारका भौगर्भिक बलहरू कार्यरत हुन्छन्। यी बलहरूको एकापसको सन्तुलनले जमिनको सतहको रूप निर्धारण गरेको हुन्छ। भूकम्प जाँदा वा जमिनको सतहभित्र अत्याधिक पानी छिर्दा वा बाढीले नदीको किनारा काट्दा यो सन्तुलन बिग्रन्छ र पहिरो जान्छ। अर्थात्, मानिसले ढुंगे युग छोडेर आधुनिक सभ्यतामा प्रवेश गर्नु अगाडिसम्म पहिरो नितान्त प्राकृतिक प्रक्रिया थियो, त्यहाँ मानिसको भूमिका थिएन। तर, जब मानिसले स्वार्थपूर्तिका लागि जमिनको सतहमा विभिन्न प्रकारका भौतिक पूर्वाधारहरूको निर्माण जथाभावी गर्न थाले, तब त्यहाँ कार्यरत प्राकृतिक बलहरूको सन्तुलन भत्कियो। मानवजन्य क्रियाकलापका कारण पनि पहिरो जान थाल्यो। नेपालको हकमा पहिरो उत्प्रेरित गर्ने मानवजन्य क्रियाकलापमध्ये पहाडमा सडक बनाउने काम प्रमुख हो। जसरी रोगी मानिसको शल्यक्रिया गर्नुपर्दा, चिकित्सकहरूको एउटा टोली (डाक्टरमात्र होइन) नै सहभागी हुन्छ, ठ्याक्कै त्यसैगरी सडक बनाउँदा पनि उच्च शिक्षा हाँसिल गरेका प्राविधिकहरूको टोली नै सम्मिलित भएर सहकार्य गरेपछि मात्र पहिरोरहित सडक निर्माण गर्न सकिन्छ। नेपालमा त्यस्तो भइरहेको छैन। प्राविधिकहरूको परामर्श र रेखदेखबेगार नै बाटो खन्ने प्रवृत्ति बढ्दै जाँदा पहिरोका घटनाहरू वर्षैपिच्छे बढिरहेका छन्। त्यसोभए, सडक बनाउने निकायलाई किन जवाफदेही नबनाउने त ? हो, यो प्रश्नलाई सही ठाउँमा सही व्यक्तिले नउठाएको हुनाले दुःख पाइरह्यौं। बाटो चाहिएको कुरा सत्य हो। तर, आवश्यकतालाई सम्बोधन गर्न दीर्घकालीन सोच राखेर योजना बनाउनुको सट्टा अल्पकालीन, स्वार्थकेन्द्रित (भोटकेन्द्रित) र दाताद्धारा सञ्चालित योजनाले प्राथमिकता किन पाउँछ ? यसरी पाउँदा धेरै ठाउँमा बाटा त खनिए (खनिँदैछन्) तर त्यहाँ पहिरोको कारण यातायातका साधन गुड्नुभन्दा पनि विपद्का घटना बारम्बार घटिरहन्छन्, धनजनको क्षति भइरहन्छ। हामीले बाटो खन्न पनि ऋण लियौं। अब पहिरो नियन्त्रण गर्न पनि ऋणको अर्को किस्ता लिनुपर्छ। अनि केही वर्षपछि पहिरोलाई दीर्घकालीन रूपमा नियन्त्रण गर्न सकिएन अब सुरुङमार्ग बनाउनुपर्छ वा बाटाको ज्यामिति नै बदल्नुपर्छ भनेर ऋणको अर्को झन् ठूलो भारी बोक्नुपर्ने परिस्थिति बन्दैछ (बनाइँदैछ)। यसरी कहिल्यै नसकिने ऋणको कुचक्रमा फस्दैछौं (फसाइँदैछ)। यो चुरो कुरोलाई बुझ्न नसक्दा हदप्रद भएका छौं। अझ महत्वपूर्ण कुरा त के हो भने हाम्रा धेरै आवश्यकतामध्ये पहिलो प्राथमिकता के हो भनेर खुट्याउन नसक्दा पनि बुझ्दै नबुझी बाटोबाटो भन्दै भौतारिएका छौं। तर, समाधान नै गर्न नसकिने समस्याको दलदल भने यो होइन। एउटा तथ्य मनन गरौं। अहिले गाउँका युवन नजिकको सहरमा बसाई सर्न चाहन्छन्। सहरका मान्छे जिल्ला सदरमुकाममा घरबार गर्न चाहन्छन्। जिल्ला सदरमुकामका मानिस राजधानी सर्न चाहन्छन्। अर्थात्, मानिस व्यवस्थित, सुविधासम्पन्न र रोजगारीको प्रसस्त मौका भएको सहरमुखी अर्थतन्त्र उन्मुख ठाउँमा जान चाहन्छन्। त्यसैले सडक बनाउनुभन्दा पहिला मानिसको यो चाहनालाई साकार पार्ने योजना बनाउनुपर्यो। देशभरि कुनकुन ठाउँमा सुबिधासम्पन्न सहर (कम्तीमा पनि वडास्तरीय खेलकुद मैदान र पोखरी, पैदलयात्री र साइकल यात्रीका लागि बेग्लाबेग्लै लेनको सडक, सार्वजनिक यातायातका लागि २ देखि ६ लेनसम्मका सडक चाहिन्छ। फराकिला किनमेल स्थान (सपिङ मल), बिहानबेलुका घुमफिर गर्न पनि मिल्ने र बालबालिकाको उत्सुकता पनि मेटाउन सक्ने विज्ञान पार्क, विपद् व्यवस्थापनका बेला प्रयोग गर्न मिल्ने खुला ठाउँ, इत्यादिको उपलब्धता भएको) बसाउने हो। देशका राजनीतिक दलहरूले गहन छलफल गरेर सर्वसम्मत (सरकार बदलिए पनि निर्णय नबदलिने गरी) निर्णय गर्नुपर्यो। छरिएर रहेका गाउँबस्ती भविष्यमा गएर यिनै सहरमा समाहित हुनेछन्। त्यही प्रयोजनका लागि सहरहरूको निर्माण गरेको हो। ती प्रस्तावित सहरहरू र बनिसकेका सहरलाई एकापसमा जोड्न सडक बनाउने हो। थोरै मानिसको बसोबास भएको र पछि जनसंख्या बढ्ने सम्भावना पनि नभएका गाउँहरूलाई बस गुड्ने बाटोले छुनै पर्छ भन्ने हुँदैन। बाह्रै महिना सुचारु रहने गरी र नजिकको राजमार्गमा जोडिने गरी गोरेटो र घोरेटो भने सबै गाउँघरलाई छुने गरी बनाउनुपर्छ। देशका विभिन्न ठाउँमा सुबिधासम्पन्न सहर बसाउने राष्ट्रिय सहमति भइसकेपछि कस्तो यातायातको सुविधा त्यहाँ पुर्याउने भनेर छलफल हुनुपर्छ। यातायातको सुविधा दिनलाई सडक नै मात्र खन्नुपर्छ भन्ने छैन। सडक बाहेक रेलमार्ग, हवाई मार्ग, जलमार्ग, रोपवे (केवलवे), घोरेटो, गोरेटोजस्ता उपलब्ध विकल्पमध्ये सबैभन्दा किफायति, वातावरणमैत्री र सरोकारवालाले रुचाएको विकल्प रोज्ने पद्धति अवलम्बन गर्नुपर्ने हो। विज्ञान, प्रविधि, अर्थशास्त्र र समाजशास्त्रले पनि यिनै कुराहरूको पक्षपोषण गर्छन्। तर, यी कुनै कुरालाई पनि वास्ता नगरिकन अन्धधुन्ध डोजर चलाएर बाटो खनिरहेका छौं। पहिरो जानलाई आधार तयार पारिरहेका छौं। यो प्रवृत्तिलाई यथासम्भव चाँडो परित्याग गर्नु हाम्रो हितमा छ। तर, यो सहज देखिँदैन। किनभने बाटो बनाउनुको पछाडि यातायातको सेवा पुर्याउने मात्र होइन, केही नकारात्मक कुराहरू पनि गाँसिएर आएका हुन्छन्। जस्तैः यातायातका साधनहरूको आयात, इन्धनको आयात, जंक फुड (अखाद्य मिसिएका तयारी खानेकुरा)लाई ग्रामीण इलाकामा पुर्याएर त्यहाँको रैथाने पोसिलो खानालाई प्रतिस्थापन, परम्परागत संस्कार र संस्कृतिलाई ह्रास पार्ने क्रियाकलाप, खेतीयोग्य जमिनलाई घरघडेरीमा रूपान्तरणजस्ता परावलम्बनतिर धकेल्ने थुप्रै कुरा गाँसिएका हुन्छन्। यसलाई सहजीकरण गर्न सामाजिक अभियन्तादेखि माथिल्लो निकायका नीतिनिर्माताहरू प्रत्यक्ष वा अप्रत्यक्षरूपमा मिलेका हुन्छन्। त्यसैले यो समस्याको जरो उखेल्न त्यति सजिलो छैन तर असम्भव नै पनि होइन। सडक सार्वजनिक हितका लागि बनाइन्छ। यो कामको अन्तिम निर्णयकर्ता भनेको तीनै तहका जननिर्वाचित प्रतिनिधिमध्येकै व्यक्ति हुन्। सडक निर्माणमा खटिने प्राविधिकहरू भनेको सरकारका सम्बन्धित निकायहरूबाट नियमबमोजिम खटाइएका मानिस हुन्। उनीहरूको सरकारले कानुन बनाएर काम हेरेर दण्ड वा पुरस्कारको व्यवस्था गरेको हुन्छ। तर, मुख्य निर्णयकर्ता जननिर्वाचित प्रतिनिधिलाई दण्ड वा पुरस्कार दिने भनेको चै कि त कानुनले नै हो (जुन अहिले त्यति सबल देखिएको छैन)। कि त हामीले नै हो र त्यो मौका पाँच वर्षमा एकचोटि आउँछ चुनावका वेला। त्यसैले, आगामी आमचुनावलाई सदुपयोग गरेर यो समस्याको हल गर्ने मौका हाम्रा सामु छ। यसका लागी तल लेखिए मुताबिकका कार्य गर्नु आवश्यक देखिन्छ। स्थानीय सरकार, प्रदेश सरकार र संघीय सरकार मिलेर निर्माणाधीन एवं पुराना सहरहरूको स्तरोन्नति गर्नुपर्ने हुन्छ। प्रस्तावित नयाँ सहरहरूको निर्माण योजनालाई राष्ट्रिय योजनाको रूपमा स्विकार गर्नुको पनि विकल्प छैन। सरकारका अगाडिका योजनाहरूलाई पनि यसै राष्ट्रिय योजनामा समाहित गर्नुपर्छ। त्यसपछिका चुनौती भनेको यी सहरहरूलाई यातायात सञ्जालमार्फत एकापसमा जोड्नु हो, यदि अहिलेसम्म जोडिएका रहेनछन् भने। यो कार्य गर्न अहिले कायम रहेको देशको राष्ट्रिय यातायात सञ्जाललाई सरकार र सरोकारवाला सबै मिलेर सर्वसम्मत ढंगले परिमार्जन गर्नुपर्छ। त्यसो गर्दा, भूबनोट, भूदृश्य, भूगोल, जनसंख्या (अहिले र ५० वर्षपछिको सम्भावनालाई समेत मध्यनजर गरेर), भूउपयोग, अन्नबाली एवं जडिबुटी उत्पादनको परिणाम, पर्यटकीय र सांकृतिक महत्व, जलवायुको किसिम, इत्यादिलाई आधार मानेर यातायात सञ्जालको किसिम वा प्रकारको वारेमा पनि निर्णय लिनुपर्छ। पहिरोरहित सडक बनेन वा पहिरोको कारण धनजनको ठूलो क्षति भएछ भने त्यसको जिम्मा सम्बन्धित सरकारका मन्त्री (जसले बाटो निर्माणका लागि राज्यको तर्फबाट सहमति दिएका थिए) र संलग्न हुने प्राविधिकहरूले लिने व्यवस्था कानुनी रूपमै गर्नुपर्छ। जसरी चिकित्सकको त्रुटिले बिरामीको ज्यान गयो भने त्यसको जिम्मा अस्पताल र चिकित्सकले लिनुपर्ने कानुनी व्यवस्था छ। यसो गर्न सके असहयोगी भूबनौट भएको ठाउँमा विस्तृत प्राविधिक अध्ययन नगरिकन निहित स्वार्थपूर्तिका लागि मात्र आउने दिनहरूमा कसैले पनि सडक बनाउने थिएनन्। पहिरोको कारण धनजनको क्षति पनि हुने थिएन, अमूल्य माटो बगेर नास हुने थिएन। आशा गरौं, यसको पक्षमा पहल गर्ने राजनितिक पार्टीहरू र उम्मेदवारहरू आगामी चुनावमा देखिनेछन्। बनिसकेका सडकहरूमा देखिएको पहिरोको समस्या निराकरण गर्न पनि कानुनी बाटो नै अवलम्बन गर्नुपर्ने देखिन्छ। किनभने, अहिले धेरैजसो केसमा कर्मचारीको अभावका कारण परामर्शदाता वा निर्माण कम्पनीमार्फत काम चलाइएको छ। परामर्शदाताले के कस्तो प्रविधि अपनाएर सडक खन्न सिफारिस गरेका छन् ? वा सिफारिसअनुरूप काम भएनभएको कुरा जाँचबुझ गर्न पनि तालुकवाला अड्डामा प्राविधिक कर्मचारी चाहिन्छ ? यस्ता कर्मचारीको संख्या भने अत्यन्त न्यून छ। संस्थाका आफ्नै स्थायी कर्मचारी संलग्न नभएपछि बाहिरिया मानिसलाई फितलो काम गर्न लगाएर आफ्नो स्वार्थ पूरा गर्न सजिलो हुने हुनाले यो स्थिति वर्षौंदेखि कायम छ। सडकसिर्जित पहिरो नियन्त्रण हुन नसक्नुमा एउटा प्रमुख कारण यो पनि हो। त्यसैले सडक निर्माण गर्ने संस्थाले परामर्सदाता वा निर्माण कम्पनीमार्फत मात्र (सरकारी प्राविधिक कर्मचारीहरू संलग्न नगराइकन) काम गर्न नपाउने कानुन बनाइदिने हो भने यो समस्या पनि हल हुन्छ। तर, राजनीतिक पार्टी र उम्मेदवारहरू यो प्रावधानसँग कति मैत्रीभाव राख्लान् ? अहिले यसै भन्न सकिने स्थिति भने छैन। सडकको कुनकुन खण्डमा पहिरो जाने सम्भावना छ ? अनुभवी प्राविधिकहरू (भौगर्भिक इन्जिनियर वा जियोटेक्निकल इन्जिनियर)ले स्थलगत अध्ययन गरेपछि विपद्को स्थान तोक्न सक्छन्। ती स्थानलाई कसरी विपद्मुक्त गराउने उपाय पनि उनीहरूले दिन्छन्। सोहीअनुरूप सडकलाई मर्मतसंहार गर्ने हो भने सडकले बाह्रै महिना सेवा दिन्छ। माथि उल्लेख गरेझैं यी प्राविधिकहरू बाटो बनाउने संस्थामा स्थायीरूपले आबद्ध भएर काम गरेको हुनुपर्छ (परामर्शदाताको रूपमा होइन)। त्यसो गर्न सकियो भनेपछि केही समस्या देखिँदा पनि उनीहरूलाई नै जवाफदेही बनाउन सकिन्छ। संस्थागत सम्झना र सिकेको पाठलाई नीतिनिर्माणमा प्रतिविम्बित गराउनका साथै संस्थाको प्राविधिक क्षमता अभिवृद्धि गर्न सहज हुन्छ। कहिलेकाहिँ विषम परिस्थिति आइपर्दा (शक्तिशाली भूकम्प, अत्यधिक वर्षा, हिमताल बिस्फोट, अनियन्त्रित सिँचाइ इत्यादि) नसोचेको समय र ठाउँमा पहिरो जानसक्छ। यस्तो पहिरोलाई तुरुन्तै व्यवस्थापन गर्न बाटो बनाउने संस्थासँग नियमित बजेट नहुने हुनाले तुरुन्त बाटो मर्मत गर्न समस्या पर्ने गरेको छ (नियमित कार्यक्रमलाई चै केही न केही बजेट हुन्छ तर भैपरी आउने विपद्का लागि बजेट छुट्याएको हँुदैन)। यो समस्या समाधान गर्न पहिरो नियन्त्रणमा काम गरिरहेका संघीय सरकारका संस्थाहरू (सडक विभाग, जलस्रोत तथा सिँचाइ विभाग, वन तथा भूसंरक्षण विभाग इत्यादि), प्रदेश सरकार र स्थानीय सरकारका सम्बन्धित निकायहरू छन्। तिनले वार्षिक रूपमा बजेट प्राप्त गर्ने गरी भैपरि आउने विपद् पुनर्निर्माण कार्यक्रम बनाउनुपर्छ। यस्तो कार्यक्रम अहिले नभएको हुनाले सम्बन्धित संस्थाहरूमा सडक पुनर्निर्माणका लागि अनुरोध गर्दा बजेट छैन भन्ने जवाफ पाइन्छ। माथि उल्लिखित कुरालाई घोषणापत्रमा उल्लेख गरेको राजनीतिक पार्टी वा ती कुरालाई राम्रोसँग बुझेको र कार्यान्वयन गर्न आतुर व्यक्तिलाई आगामी चुनावमा जिताउन सकियो भने पहिरोरहित सडक निर्माण मिसनको सुरुआत भएको मान्नुपर्छ। भट्टराई, भूगर्भशास्त्रका प्राध्यापक हुन्।"
हतपतको काम लतपत,"असार महिना किसानलाई फुर्सद नहुने समय हो। मुरी उब्जाउने गरी मानो रोप्न किसानलाई भ्याइनभ्याइ हुन्छ। त्यस्तै व्यस्तता कर्मचारी जगत्लाई पनि हुन्छ। तर, उल्टो के भने सरकारी कार्यालयहरूले रोपेको मुरीले मानो उब्जनी पनि नदिन सक्छ। हो, विकास निर्माणको काम हतारहतार गरी असारमा गरिन्छ, करोडौं र अर्बाैं रुपैयाँ यही बेला खन्याइन्छ तर त्यसको प्रतिफलचाहिँ भेट्न मुस्किल पर्छ। असार आर्थिक वर्षको अन्तिम महिना हो। ११ महिनासम्म हात बाँधेर बस्ने र असार लागेपछि तात्ने प्रवृत्ति नेपालका सरकारी निकायमा छ। उपभोक्ताहरूमा छ। निर्माण कम्पनीहरूमा छ। जतिसक्दो छिटोछिटो काम गर्ने वा गरेजस्तो गर्ने र असारमा भुक्तानी लिनेदिने रोग असाध्य रोग बनेर नेपाली अर्थतन्त्रलाई शिथिल पारेको छ। यही असारको २५ गतेसम्म नेपाल सरकारको ढुकुटीबाट १ खर्ब ८९ अर्ब ४८ करोड १७ लाख रुपैयाँ खर्च भयो। जब कि वर्षभरि गरेको मुलुकको विकास खर्च ३ अर्ब ७८ अर्ब ९ करोड ७७ लाख रुपैयाँ छ। त्यसो गर्दा पनि चालू वर्ष सरकारको पुँजीगत खर्च लक्ष्यको आधा अर्थात ५०११ प्रतिशतमात्रै भएको छ। अन्तिम घडी खर्च बढीको रोगका कारण विकासको काम हतपतमा लतपत हुने गरेको छ। हतारको काम लतरपतर हुनु स्वाभाविक हो। असारमा धेरै खर्च देखिनुको पूरापूरा कारण सबै काम त्यही बेलामात्रै भएरचाहिँ होइन। पहिलापहिला भएका कामको हिसाबकिताब मिलान र भुक्तानी लेनदेन यो महिनामा हुने गरेको छ। तर, धेरैजसोचाहिँ असारमै आएर हुने सत्य हो। अन्तिम निकासा भुक्तानीका दिन अर्थात् २५ गते १४ अर्ब ७२ करोड ७४ लाख खर्च भएको छ। असार १५ देखि २५ गते अवधिमा १०१५ प्रतिशतले आक्रामक खर्च भएको छ। यसले अन्तिममा जसोतसो हिसाबकिताब मिलाएर भुक्तानी लिइहाल्ने र दिइहाल्ने प्रवृत्तिलाई देखाउँछ। सरकारले बेलामा खर्च नगर्दा अर्थतन्त्रमा त्यसको नकारात्मक असर पर्छ। बैंकहरूमा तरलता अभावको एउटा कारण बेलामा खर्च नहुनु हो। जसै असारमा भुक्तानी बढ्न थाल्यो यसपालि पनि बैंकहरूमा पैसा निक्षेप बढ्न थालेको थियो। विकास निर्माणमा खर्च हुँदा त्यसको प्रभाव बजारमा पर्छ। रोजगारीमा पर्छ। राजस्वमा पनि पर्छ। तसर्थ खर्च सरकारको ढुकुटीको मात्रै होइन त्यो अर्थतन्त्र चलायमान बनाउने एउटा महत्वपूर्ण पाटो पनि हो। प्रक्रिया अपुर रहेका योजनामा बजेट विनियोजन हुनु, प्रक्रिया पूरा भएकामा पनि कम बजेट विनियोजन हुनु अर्का समस्या छन्। अझ भ्रष्टाचारसँग पनि जोडिन्छ पुँजीगत खर्चको कुरा। कमिसन लेनदेनका गाँठाहरू अप्ठेरो पर्दा पनि थुप्रै विकासे योजना लथालिंग छन्। कतै कामै भएका छैनन् भने कतै भएको भन्दा बढी बजेट खर्च भएको छ। यो सब सुशासन अभावको प्रतिफल हो। पुँजीगत बजेट खर्चै हुन सकेन भनेरै संविधानमा बजेट ल्याउने मिति जेठ १५ लाई तोकिएको हो। तर त्यसयता पनि खर्चको प्रवृत्ति रोकिएको छैन। यसको मतलब बजेट आइसकेपछि साउनबाट योजना कार्यान्वयनको योजना सुरु गर्ने, बजेटको अख्तियारी दिने प्रक्रिया थाल्ने र टेन्डर आह्वान गरिरहाल्ने हो भने हिउँदअघि नै काम सुरु हुन्थ्यो। तर, किनकिन अलमलमै बित्छ समय। बजेटरी प्रणालीको विकास गर्ने र उत्तरदायी शासन हुने हो भने राज्यले चाहँदा विकास निर्माण बेलामा नहुने भन्ने नै हुन्न। तर, अकर्मण्य शासनकै कारण यस्तो हविगत भएको छ। सुशासनलाई पहिलो प्राथमिकतामा राखेर विकासलाई प्राथमिकता दिन नसक्नु हाम्रा शासकहरूको ठूलो कमजोरी हो। शासकहरू सबैभन्दा पहिला त आर्थिक र बजेटरी विषयका खास जानकार छैनन्। तिनलाई यसको खास चिन्ता पनि देखिन्न। केवल पार्टी र सत्ताकै गतिविधिमा समय बिताउने मन्त्रीहरूको दिनचर्या हुन्छ। यस्तो प्रवृत्ति नत्यागेसम्म र कामकाम र काम भनेर नघोटिएसम्म परिवर्तन अपेक्षा गर्न सकिन्न। प्रणाली नै बसालेर खर्च बेलामा गर्ने, विकासलाई तीव्रता दिने गर्नुपर्छ। नत्र असारे विकासको असारे रोइलो सदावहार नै चलिरहन्छ।"
"शिक्षक आवास अत्याधुनिक, छात्रावास जीर्ण","तुलसीपुर : मानिसको बसोबासजस्तो देखिँदैन। वरिपरि घाँसैघाँस उम्रिएको छ। भित्तामा पानी चुहिएको जस्तो देखिन्छ। सरसफाइ छैन। भवन पनि भत्किन थालेको जस्तै देखिन्छ। यस्तो छ  नेपाल संस्कृत विश्वविद्यालय जनता विद्यापीठको तुलसीपुर१८ विजौरीस्थित छात्राबास भवन। छात्राबासको बाहिरी आवरण जस्तो देखिन्छ भित्र पनि त्यस्तै छ। पुराना भवन, त्यसमा पनि सुत्ने खाट पुराना छन्। हावाहुरी चल्दा भित्रै धुलो पस्ने अवस्था छ। त्यहाँ बस्ने विद्यार्थी पनि डराइडराइ बस्नुपर्ने अवस्था छ। 'भवन पुरानो छ, भत्किन्छ कि भन्ने डरले बस्नुपर्छ', विद्यार्थी उद्धव पोखरेलले भने। नयाँ भवन बन्न लागेको भनी आफूहरूलाई जानकारी आएकाले त्यही अनुसार अहिले पुरानै भवनमा भए पनि गुजारा चलाउने गरेको धर्मशास्त्र तेस्रो वर्षमा अध्ययनरत उमेश उपाध्यायले जानकारी दिए। दैलेख निवासी उनी सात वर्षदेखि त्यही भवनमा बस्दै आएका छन्। लामो समयदेखि एउटै भवनमा बस्दै आएकाले त्यति असहज नलागे पनि संरचना भने जीर्ण हुँदा डर लाग्ने गरेको बताए। 'म सात वर्षदेखि यहाँ बस्दै आएको छु', उनले भने, 'लामो समयदेखि बसेकाले होला, यसलाई सामान्य लाग्ने गरेको छ, तर भवन निकै जीर्ण छन्, जसोतसो गुजारा चलाइएको छ।' २०४९ सालतिर उक्त छात्राबास भवन निर्माण भएको हो। लगभग ३० वर्ष पुगिसकेको त्यो भवनका हरेक संरचना कमजोर बन्दै गएका छन्। आफूहरु बस्दा भवन राम्रै भए पनि अहिले आएर भवन निकै जीर्ण भएको पूर्वविद्यार्थी भीमलाल मरासिनीले बताए। 'म सात वर्ष यही भवनमा बसेँ, विसं २०५५ देखि २०६२ सम्म छात्राबासमै बसेर उत्तर मध्यमादेखि आचार्यसम्म अध्ययन गरेँ', उनले भने, 'यो बीचमा भवन पनि राम्रै थिए, तर अहिले आएर हेर्दा भवन पनि भत्केलान् भन्ने डर, वरिपरि उम्रिएका घाँसले सर्पको डर, धेरै समस्या रहेछ।' त्यहाँ भवन जीर्ण भएपछि नयाँ भवन निर्माणको काम भने अघि बढेको विद्यापीठका प्राचार्य योगराज शर्माले जानकारी दिए। 'भवन धेरै पुरानो भइसकेको छ, निकै जीर्ण भएकाले नयाँ भवन निर्माण गर्ने गरी हामीले छलफल गरिरहेका छौँ', उनले भने, 'हामीले कुनै दुर्घटना नहोस् भनेर प्राविधिकलाई पनि देखाएका छौँ।' त्यो भवनलाई मर्मत गर्न सम्भव नहुने भएकाले यही आर्थिक वर्षमा नजिकै रहेको सानो भवनमा विद्यार्थीलाई राखेर अहिले रहेको भवनमा नयाँ भवन निर्माण गर्ने योजना बनाएको उनको भनाइ छ। शिक्षक भवन बन्यो विद्यार्थी जीर्ण भवनमा रात कटाउन बाध्य हुँदा शिक्षकहरूको भने नयाँ भवन निर्माण भइसकेको छ। करिब एक करोड रुपैयाँको लागतमा गत वर्ष निर्माण भएको विजौरीस्थित भवनमा बाहिरबाट आएका शिक्षक बस्ने गरेका छन्। 'सहसचिव, उपसचिव स्तरका शिक्षक बाहिरबाट आउनुभएको छ, उहाँहरूलाई गाउँमा कोठा खोज्न पनि समस्या, भनेको बेला नपाइने अवस्था थियो', प्राचार्य शर्माले भने, 'त्यसैले शिक्षकका लागि प्राथमिकता दिएर भवन बनाइएको हो।' विगत केही समय छात्राबासमा बस्ने विद्यार्थी पनि नभएकाले केही समय छात्राबास खाली भएको थियो। त्यसबेला शिक्षकलाई प्राथामिकता दिएको प्राचार्य शर्माको भनाइ छ।"
एमाले अध्यक्ष ओली भेट्न लिउ बालकोटमा,"काठमाडौं : नेपाल भ्रमणमा रहेका चिनिया कम्युनिष्ट पार्टी(सीपीसी)का विदेश विभाग प्रमुख लिउ जियान्चाओ नेकपा एमालेका अध्यक्ष केपी शर्मा ओलीलाई भेट्न बालकोट पुगेका छन्। कहेबेर अघि उनीहरुबीचको द्विपक्षीय छलफल सुरु भएको छ। सीपीसीका नेता लिउले सोमबार नेकपा माओवादी केन्द्रका अध्यक्ष पुष्पमकल दाहालसँग झण्डै दुई घण्टा छलफल गरेका थिए। छलफलमा नेपालमा भइरहेको चिनियाँ विरोधी गतिविधि र संभावित कम्युनिष्ट गठबन्धनको बारेमा छलफल भएको थियो। लिउ ६ सदस्यीय टेलीको नेतृत्व गर्दै आइतबार नेपाल आएका थिए। नेपालस्थित चिनियाँ दूतावासले उनको भ्रमणको संयोजन गरेको छ। भ्रमण टोलीमा चिनियाँ कम्युनिष्ट पार्टीका नेताहरु फङ स्यौपिन, छाङ ज्यौछिन, छोइ च्याङ, चङ योया र वन चाङ्ता रहेका छन्। सीपीसीको विदेश विभाग प्रमुख भएपछि लिउले नेपालबाट आफ्नो विदेश भ्रमण सुरु गरेका छन् । नेपाल आउनु अघि लिउले असार ९ मा माओवादी केन्द्र अध्यक्ष पुष्पकमल दाहाल र असार १० मा एमाले अध्यक्ष केपी शर्मा ओलीसँग भर्चुअल संवाद गरेका थिए। लगत्तै असार १६ मा लिउले परराष्ट्रमन्त्री नारायण खड्कासँग भर्चुअल संवाद गरे। त्यसकै शृंखलास्वरुप नेपालका राजनीतिक दलसँग सम्बन्ध विस्तार गर्न लिउ नेपाल आएका हुन्।"
प्रशासनद्वारा बिहान ७ देखि साँझ ७ बजेसम्म सेवा,"सिन्धुली : जिल्ला प्रशासन कार्यालय सिन्धुलीले दैनिक तीन 'सिफ्ट'मा सेवा दिन थालेको छ। कार्यालयमा सेवाग्राहीको चाप बढेपछि कार्यालयले बिहान ७ देखि साँझ ७ बजेसम्म सेवा दिन थालेको हो । कार्यालयमा सेवा लिन आउने राहदानी र राष्ट्रिय परिचयपत्रका सेवाग्राहीको चाप अत्यधिक वृद्धि भएपछि प्रशासनले सेवाग्राहीलाई तीन सिफ्टमा दैनिक १२ घण्टा सेवा दिन सुरु गरेको हो। यही असार २७ गते बिहान ७ बजेबाट कार्यालयको सेवा प्रवाह समय दैनिक तीन सिफ्टमा विस्तार गरिएको प्रमुख जिल्ला अधिकारी रमेश न्यौपानेले जानकारी दिए। सबैभन्दा धेरै गुनासो राहदानीको रहेको छ। प्रशासनले कर्मचारी अभावमा राहदानीको सेवालाई व्यवस्थित गर्न नसकेको गुनासो आएको थियो। यही गुनासो व्यवस्थापन गर्ने सन्दर्भमा प्रशासनले आफ्नो सेवा समय बढाएको हो। कार्यालयले विगतमा एक हप्तामा ८० जनाको राहदानी फारम लिने गरिएकामा अब दैनिक ४० जनाको दरले हप्ताको २४० जनाको फारम लिने प्रशासनले जनाएको छ। कर्मचारी अभाव हटेकाले बिहान ७ देखि साँझ ७ बजेसम्म १२ घण्टा दैनिक सेवा विस्तार सुरु भएकाले सेवाग्राहीको गुनासो सम्बोधन भएको जनाउँदै अब सेवाग्राहीले तत्कालै सेवा पाउने प्रजिअ न्यौपानेले बताए। कार्यालयले राजस्व जम्मा गर्ने बैंक काउन्टर, राहदानीको 'इन्रोल्मेन्ट', राष्ट्रिय परिचयपत्रको सहायता कक्ष साथै सुरक्षित वैदेशिक रोजगार परामर्श केन्द्र बिहान ७ देखि साँझ ७ बजेसम्म सञ्चालनमा रहेको प्रशासनले जनाएको छ। बिहान ७१० बजेसम्म, बिहान १० देखि दिउँसो १ बजेसम्म र दिउँसो १ देखि साँझ ७ बजेसम्म कर्मचारी व्यवस्थापन प्रशासनले गरेको छ। प्रशासनको सेवा प्रवाहमा आवश्यक कर्मचारीका लागि कमलामाई नगरपालिकाले सहजीकरण गरिदिएको थियो।"
महँगी झन् बढ्यो,"काठमाडौं : अन्तर्राष्ट्रिय बजारमा परेको मूल्यवृद्धिको प्रभावले नेपालमा पनि महँगी चर्किएको छ। घिउ तथा तेलको मूल्य अत्याधिक बढ्दा उपभोक्ता सबैभन्दा बढी मारमा परेका छन्। नेपाल राष्ट्र बैंकले सोमबार सार्वजनिक गरेको वर्तमान आर्थिक तथा वित्तीय स्थितिलाई आधार मान्दा उपभोक्ता मुद्रास्फीति ८५६ प्रतिशत पुगेको छ। जबकी गत आर्थिक वर्षको सोही महिनामा यस्तो मुद्रास्फीति ४१९ प्रतिशत थियो। घिउ तथा तेलको मूल्य २२६० प्रतिशतले वृद्धि हुँदा समग्रमा महँगी बढेको हो। दुग्ध पदार्थ तथा अण्डाको मूल्य ११२२ प्रतिशतले बढेको छ। यसैगरी सुर्तीजन्य पदार्थको ९७ प्रतिशत, मदिराजन्य पेय पदार्थ ९६८ प्रतिशत र दाल तथा गेडागुडीको मूल्यवृद्धि ९१३ प्रतिशत छ। गैरखाद्य तथा सेवा समूहअन्तर्गत यातायातमा २५७९ प्रतिशत मुद्रास्फीति बढेको छ। यसैगरी शिक्षा, फर्निसिङ तथा घरायसी उपकरण, मनोरञ्जन तथा संस्कृति र घरायसी उपयोगका वस्तु उपसमूहको मुद्रास्फीति क्रमशः ११६४, ८३०, ८२१ र ७८४ प्रतिशत छ। अहिले नै यस्तो गतिमा महँगी चुलिएको छ। तर, सरकार भने आगामी वर्षमा मुलुकको मुद्रास्फीति ७ प्रतिशतको सीमाभित्र राख्ने बताउँछ। चालू आवकै ११ महिनामा सो सीमा नाघिसकेको छ। अर्को आवमा सो सीमाभित्र राख्न चुनौती भएको पूर्वगभर्नर डाचिरञ्जीवी नेपालको तर्क छ। महँगी अचाक्ली बढेको छ। यसै वर्षको अन्त्यसम्ममा मूल्यवृद्धि दोहोरो अंकमा बढ्न सक्ने छ। यही गतिमा महँगी बढिरहँदा आगामी आवमा झन् चुलिने छ, उनले भने। उपभोग्य वस्तुको मूल्य अत्याधिक बढेकाले मूल्यवृद्धिमा चाप पर्न गएकोे अर्थविद् डा डिल्लिराज खनाल बताउँछन्। यसले आम सर्वसाधारणलाई बाँच्न मुस्किल हुँदै छ, उनले भने। यद्यपि अर्को वर्ष अहिलेको जस्तो अन्तर्राष्ट्रिय बजारमा भएको परिस्थिति परिवर्तन भए नियन्त्रणमा आउन सक्ने राष्ट्र बैंको भनाइ छ। पेट्रोलियम पदार्थको मूल्य बढ्दा समग्र आयातीत वस्तुमा भार परेकाले पनि यसपटक मुद्रास्फीति चुलिएको हो। विप्रेषणमा सुधार विप्रेषण आप्रवाहमा झिनो सुधार भएको छ। चालू आवको ११ महिनामा ३८ प्रतिशतले वृद्धि भई ९ खर्ब ४ अर्ब १८ करोड रुपैयाँ विप्रेषण भित्रिएको छ। तर, यो गत आवको भन्दा कम हो। गत आव सोही अवधिमा विप्रेषण आप्रवाह १२६ प्रतिशतले बढेको थियो। अमेरिकी डलरमा विप्रेषण आप्रवाह १५ प्रतिशतले वृद्धि भई ७ अर्ब ५१ करोड पुगेको छ। गत वर्ष यस्तो आप्रवाह १०५ प्रतिशतले बढेको थियो। विदेश भ्रमण र शिक्षामै अर्बौं बाहिरिँदा सेवा खाता घाटामा मुलुक घुम्न आउने पर्यटनबाट हुने आम्दानीभन्दा बाहिर घुम्न जानेको भ्रमण खर्च बढी छ। साथै, विदेशमा अध्ययन गर्न जानेबाट पनि सेवा खाता प्रभावित भएको छ। चालू आवको ११ महिनामा खुद सेवा आय ९९ अर्ब ९३ करोडले घाटामा छ। गत वर्ष सोही अवधिमा खुद सेवा आय ६३ अर्ब ८९ करोडले घाटामा थियो। सेवा खाताअन्तर्गत भ्रमण आय २८१३ प्रतिशतले वृद्धि भई २५ अर्ब ५२ करोड पुगेको छ। यस्तै भ्रमण व्यय भने १७०८ प्रतिशतले वृद्धि भई ८३ अर्ब ३७ करोड पुगेको छ। यसमध्ये शिक्षातर्पको व्यय ५९ अर्ब ९९ करोड छ। गत वर्ष भ्रमण व्यय ३० अर्ब ७९ करोड रहेकामा शिक्षातर्फको व्यय २३ अर्ब ४५ करोड रहेको थियो। चुलिँदै व्यापारघाटा मुलुकको व्यापार घाटा चुलिँदै गएको छ। व्यापार घाटा मुलुकको बजेटको आकार बराबर हुन लागेकाले यो राम्रो संकेत नभएको अर्थविद् डा विश्वम्भर प्याकुरेलले बताए। निर्यातभन्दा बढी आयातीत वस्तुमै निर्भर हुने तर सञ्चिति आयको क्षेत्र साँघुरिँदै जाँदा मुलुक जोखिमतर्फ धकेलिने खतरा भएको उनको भनाइ छ। राष्ट्र बैंकको तथ्यांकअनुसार २०७८७९ को ११ महिनामा कुल वस्तु व्यापार घाटा २५ प्रतिशतले वृद्धि भई १५७७ अर्ब ३९ करोड पुगेको छ। गत वर्षको सोही अवधिमा यस्तो घाटा २४६ प्रतिशतले बढेको थियो। यसबीच कुल वस्तु आयात २७५ प्रतिशतले वृद्धि भई १७६३ अर्ब २२ करोड र निर्यात ५३३ प्रतिशतले वृद्धि भई १८५ अर्ब ८४ करोड पुगेको छ। वस्तुगत आधारमा पाम तेल, सोयाविन तेल, धागो (पोलिस्टर तथा अन्य), ऊनी गलंैचा, जिंक सिटलगायतका वस्तुको निर्यात बढेको छ भने अलैंची, चिया, औषधि (आयुर्वेदिक), दन्त मञ्जन, तारलगायत वस्तुको निर्यात घटेको छ। शोधनान्तर स्थितिमा दबाब बढ्दो शोधनान्तर स्थिति झन् दबाबमा परेको छ। जेठसम्ममा शोधनान्तर स्थिति २ खर्ब ६९ अर्ब ८१ करोडले घाटामा छ। गत आवमा १५ अर्ब १५ करोड रुपैयाँले घाटामा थियो। यस्तै, चालू खाता ५ खर्ब ९५ अर्ब ७३ करोडले घाटामा छ। गत वर्ष २९८ अर्ब ११ करोडले घाटामा थियो। अत्याधिक आयातका कारण विदेशी विनिमय सञ्चितिमा कमी आए पनि पछिल्लो महिनामा सुधार भएको छ। २०७८ असार मसान्तमा १३९९ अर्ब ३ करोड रहेको कुल विदेशी विनिमय सञ्चिति २०७९ जेठ मसान्तमा ११७६ अर्ब ८४ करोड कायम भएको छ। वैशाख मसान्तमा यो ११४६ अर्ब ८८ करोड कायम थियो। यस्तो विदेशी विनिमय सञ्चितिबाट ६७३ महिनाको वस्तु तथा सेवा आयात धान्न पर्याप्त रहने देखिन्छ राष्ट्र बैंकले बताएको छ।"
बलात्कार मुद्दामा थपियो हदम्याद,"काठमाडौं : बलात्कार घटनाको उजुरी दिन पाउने अवधि बढाउने व्यवस्थासहितको विधेयक सोमबार प्रतिनिधिसभाले सर्वसम्मत रूपमा पारित गरेको छ। अहिलेसम्म यौन हिंसा र बलात्कारज्य घटना भएको खण्डमा नाबालिकको हकमा बालिग भएपछि एक वर्षभित्र उजुरी दिनुपर्ने, अन्यथा मुद्दा नलाग्ने कानुनी व्यवस्था छ। यौन हिंसाविरुद्धका केही ऐनलाई संशोधन गर्न बनेको विधेयकमार्फत यो व्यवस्था हेरफेर गरिएको हो। बलात्कारमा परेका नाबालिगले अब बालिग भएको (१८ वर्ष पूरा भएको) तीन वर्षपछि अर्थात् २१ वर्षको उमेर हुँदासम्म उजुरी गर्न पाउने भएका छन् । त्यस्तो कसूर पूर्णअशक्त अपांगता भएका, सुस्त मनस्थिति भएका वा ७० वर्षभन्दा बढी उमेर भएका व्यक्तिविरुद्ध भए तीन वर्षभित्र उजुरी गरिसक्नुपर्ने प्रावधान राखिएको छ। अन्यको हकमा दुई वर्षको अवधि तोकिएको छ। मुलुकी अपराध संहिताको दफा २२९ मा हदम्यादसम्बन्धी व्यवस्था छ। उपदफा १ मा दफा २२० अन्तर्गतको कसूरमा जहिलेसुकै पनि उजुर गर्न सकिने उल्लेख छ। सरकारमा पुग्नु मात्रै सबै कुरा नभएको उनको भनाइ छ। अब मुलुक चुनावमा प्रवेश गरिसकेको उल्लेख गर्दै उनले सरकारको काम नभएको पनि बताए। निजगढ अन्तर्राष्ट्रिय विमानस्थलका विषयमा उनले वनको क्षति नगरी हाल विमानस्थल निर्माण गर्ने भनिएको क्षेत्रको दक्षिणतर्फ टाँगिया बस्ती हटाएर दुई हजार मिटर क्षेत्रफलमा बनाउन सकिने बताए। वनको क्षति नगरीकन नजिकको टाँगिया बस्ती हटाउँदा र दक्षिणपट्टि बनाउँदा खेरि दुई हजार स्क्वायर मिटरमा पुग्ने ठाउँमा ८ हजार मिटर लिनुपर्ने आवश्यकता पर्दैन, उनले भने। उनले धेरै वातावरणीय क्षति नगरी चाहिएजति जमिन लिएर विमानस्थल निर्माण गर्न सकिने धारणा व्यक्त गरे। विमानस्थलका विषयमा सर्वोच्च अदालतले पर्याप्त अध्ययन नगरी फैसला गरेको टिप्पणी ओलीले गरे। संघीयताका विषयमा राखेको एक प्रश्नमा ओलीले यस विषयमा घुमाउरो असन्तुष्टि जनाए पनि कार्यान्वयनमा आइसकेकाले यसलाई सफल पार्नुपर्ने मत राखे। भने, हामीले यो संविधान मुस्किलले ल्याएका थियौं। त्यो अवस्थामा जति विचार गर्नुपथ्र्याे गर्न सकिएन। त्यस बेला साम्प्रदायिक विषयहरू उछालेर देशलाई रुवान्डा बनाउन खोजिएको थियो। १५२५ वटा राज्य बनाउनेदेखि लिएर त्योभन्दा बढी पृथकताकै कुरा गरे। देशलाई एकताबद्ध राखेर विष र विषाक्त कुरालाई समन गरेर लोकतान्त्रिक संविधान जारी गर्नुपर्ने अहम् जिम्मेवारी थियो। हामीले त्यो जिम्मेवारी वहन गर्दा धेरै कुरामा विचार पुर्याउने परिस्थिति रहेन। ओली सरकारबाट बाहिरिएको मंगलबार एक वर्ष भएको छ। २०७८ असार २८ गते सर्वोच्च अदालतको परमादेशपछि ओली सरकार हटेको थियो। असार २९ गते शेरबहादुर देउवाको नेतृत्वमा पाँच दलीय गठबन्धन सरकार बनेको थियो।"
महन्तको लगानीमा प्रश्न,"जनकपुरधाम : धनुषाको नगराईन नगरपालिका५ गंगुलीस्थित मिथिला आयुर्वेद कलेज तथा अनुसन्धान केन्द्र छ। जसका संस्थापक हुन्, जानकी मन्दिरका महन्त रामतपेश्वर दास। उक्त केन्द्र ३ बिग्घा १५ कट्ठा जग्गामा करिब ६० हजार स्क्वायर फिटको भवनमा सञ्चालित छ। २०६३ सालमा नेपालकै पहिलो निजी लगानीमा खोलिएको उक्त केन्द्र अहिले नाम मात्रको छ। यहाँ न त पठनपाठन हुन्छ न त अन्य सेवा नै दिइन्छ। नेपाल संस्कृत विश्वविद्यालयबाट मान्यता प्राप्त गरी सञ्चालनमा ल्याइएको यो कलेजको सम्बन्धन अहिले खारेज गरिसकिएको छ। र, यसका सम्पूर्ण जग्गा र भवन व्यक्तिका नाममा नामसारी गरिएको छ। दासले २०६२ सालमा केन्द्रलाई कानुनी रूपमा कम्पनी रजिस्ट्रारको कार्यालयमा दर्ता गराएका थिए। नाफामुलक व्यवसायका रूपमा दर्ता गराइएको यस कम्पनीलाई मूर्तरूप दिन दासको निकै करिबी निर्मला ठाकुरले आफ्नो निजी जग्गा उपलब्ध गराएकी थिइन्। ठाकुरले करिब ४ बिघा जग्गा कम्पनीको नाममा साढे ६ लाख रुपैयाँमा राजीनामा गरेको कागजी प्रमाण छ। जग्गा प्राप्ति भएपछि दासले कलेज स्थापनाका लागि प्रक्रिया सुरु गरे। कम्पनीको सुरुआतमा चुक्ता पुँजी १ करोड २५ लाख देखाइएको थियो। जसमध्ये दासको नाममा रहेको लगानी ८५ लाख थियो जो कि कुल पुँजीको ६८ प्रतिशत हुन आउँछ भने निर्मला ठाकुरको नाममा ४० लाख लगानी देखाइयो जो कुल पुँजीको ३२ प्रतिशत हुन जान्छ। मन्दिरको पूजाआजा गर्नुबाहेक अन्य पेसामा संलग्न नरहेका दासको मूल आम्दानीको स्रोत मन्दिर नै हो। धनुषाको परवाहाको निकै गरिब परिवारमा जन्मिएका दासको पैतृक सम्पत्ति पनि छैन। कम्पनी दर्ता गर्दा देखाउनुपर्ने ३ पुस्ते दस्तावेजमा पनि दासले मन्दिरका पूर्वमहन्त स्वर्गीय रामशरण दासलाई गुरु पिता र बाजेको नाममा रामशरण दासका गुरु स्वर्गीय नबल किशोर दासलाई राखेका छन्। यसरी आफू मन्दिरको प्रतिनिधि पात्रका रूपमा सो कम्पनी दर्ता गराइएको छ। कलेजको सबै भौतिक निर्माण जानकी मन्दिरले नै गराएको हुनाले दासको नाममा रहेको ६८ प्रतिशत लगानी मन्दिरकोे सम्पत्ति रहेको कानुनी रूपमा देखिन्छ। मन्दिरकै लगानीमा सञ्चालित अनुसन्धान केन्द्र दासको नाममा रहेको शेयर २०७४ सालमा निर्मला ठाकुर र अनुराधा पाण्डेयको नाममा बेचियो। दासले ८५ लाखको आफ्नो शेयरमध्ये ६० लाख निर्मलाको नाममा र २५ लाख अनुराधाको नाममा बिक्री गरेको प्रमाण छ। शेयर खरिद गरेकी अनुराधा निर्मलाको नातामा भान्जी पर्छिन्। ११ वर्षमा जग्गा र भवनको मूल्यांकन ५० गुणासम्म बढे पनि दासले शेयर पुरानै मूल्यांकनमा बिक्री गर्नु आफैंमा शंकास्पद छ। तर, शेयर जे जसरी बिक्री गरिएको भए पनि सो रकम जानकी मन्दिरको आम्दानीमा दाखिला हुनुपर्नेमा त्यसो भएको पाइँदैन। मन्दिरको सम्पत्तिबाटै सञ्चालित कलेजको शेयर बिक्री हुँदा त्यसको रकम पनि मन्दिरलाई नै आउनुपर्नेमा सो नआएर दासले व्यक्तिगत रूपमा रकम हिनामिना गरेको देखिन्छ। शेयर बिक्री भएको एक वर्षपछि २०७५ मा उक्त कम्पनीको अधीनमा रहेको घर जग्गा पनि बिक्री गरिएको छ। निर्मलाले अनुराधाका श्रीमान् (ज्याइँ) दीपेन्द्र पाण्डेको नाममा सबै जग्गा र भवन नामसारी गरेको स्रोतको दाबी छ। सरकारी मूल्यांकनअनुसार हाल ३ लाख ४० हजार कट्ठा पर्ने सो जग्गा बिग्घाको ७० लाख पर्छ। जसको कुल मूल्य अढाई करोड हुन्छ। त्यसैगरी भवनको मूल्यांकन करिब १० करोड गरी जम्मा सरकारी मूल्यांकनमा जग्गा र कलेजको भवन मात्रै १५ करोडको छ। तर, चलनचल्तीको मोलअनुसार कलेजको जग्गा र भवनको मूल्य ४० देखि ५० करोड रुपैयाँसम्म रहेको छ। महन्तले मन्दिरको करोडौं सम्पत्ति यसरी व्यक्तिको नाममा नामसारी गर्दासमेत कसैले कुनै चासो देखाएका छैनन्। भित्री रूपमा उनकै मिलोमतोमा सबै सम्पत्ति कुम्ल्याउने प्रयास भइरहेको स्रोतको दाबी छ। कम्पनीको सम्पत्ति दीपेन्द्रको नाममा भइसकेपछि कम्पनीको शेयर शिवनारायण झा र सुनीलकुमार शर्मालाई १ करोड २५ लाखमा बिक्री गरिएको थियो। तर, कम्पनी खरिद गरेर पनि झा र शर्माले आर्युवेद कलेज सञ्चालन गराउन सकेका छैनन्। हाल आएर कलेको सम्बन्धननै खारेज गरिएको छ। कलेजमा आफ्नै लगानी भएको दासको दाबी महन्तले कलेजमा लगानी गरेको रकम आफ्नो निजी रहेको दाबी गरेका छन्। अन्नपूर्णकर्मीसँगको कुराकानीमा उनले भने, आयुर्वेद कलेजमा मैले बैंकबाट ऋण लिएर र गाउँमा रहेको पैत्तृक सम्पत्ति ल्याएर लगानी गरेको हुँ। तर, उनले बैंकबाट लिएको ऋणको प्रमाण भने देखाएका छैनन्। महन्तको हैसियतमा रामतपेश्वरले कुनै पनि सम्पत्ति आर्जन गर्नु वा खर्च गरियो भने त्यसको दायित्व जानकी मन्दिरको हुन आउने अधिवक्ता राजकुमार महासेठ बताउँछन्। यो सामान्य कानुनी सिद्धान्त हो। यदि उनले आफ्नो परिचय रामतपेश्वर झा भनेर दिएका हुन्थे र सो आधारमा कुनै सम्पत्ति आर्जन वा लगानी गरेका हुन्थे भने त्यो उनको निजी हुन जान्थ्यो। तर, महन्त दास वैष्णवको पदमा बसिसकेपछि उनले महन्तको हैसियतमा कुनै सम्पत्तिमा लगानी गरेका छन् भने त्यो उनको उत्तराधिकारी वा सम्बन्धित मठ मन्दिरको लगानी वा सम्पत्ति हुन जान्छ। गुठी संस्थान ऐन २०३३ अनुसार, महन्त, पुजारीलगायतका जनशक्ति व्यवस्थापन निर्देशिका, २०७७ को ७ मा महन्तको नियुक्तिसम्बन्धी व्यवस्था गरिएको छ। जसअन्तर्गत मठ व्यवस्थापनका लागि मठको दानपत्र, लिखत, लालमोहर र कुनै खास परम्परा भए सोबमोजिमसमेत हुने गरी समितिको स्वीकृति लिई प्रशासकले ऐनको दफा १६ बमोजिम महन्त नियुक्ति गर्न सक्नेछ। वैष्णव समुदायको नीतिअनुसार दासको नियुक्ति २०५३ साउन २७ गते गुठी संस्थान केन्द्रीय कार्यालयद्वारा जानकी मन्दिरको महन्त नियुक्ति सम्बन्धमा जनकपुर गुठी तहसित तथा खर्च कार्यालयलाई पत्राचार गरिएको थियो। मन्दिरका पूर्वमहन्त रामशरण दास २०५३ असार १० गते मृत्यु भएपछि रिक्त महन्त पदमा दास नियुक्त गरिएको थियो। महन्तको निजी आम्दानी मन्दिरकै हुन्छ रामानन्दीय वैष्णव समुदायलाई अपनाएर महन्तको गद्दीमा बस्ने जो कोही पनि आफ्नो नीजि जीवन त्याग गरेर, घरगृहस्थी र धन सम्पत्ति त्याग गर्नुपर्ने परम्परा रहेको जनकपुरस्थित श्रृंगारकुटीका महन्त सूर्यनारायण दास बताउँछन्। हामी सानैदेखि मठमन्दिरमै सेवा गर्दै आएका र पछि महन्त गुरुले आफ्नो चेला स्वीकार गरेर विश्वास गरेर पञ्चधर्मको पालनासहित महन्तको पगरी दिने परम्परा छ। म पनि यसै परम्पराअनुरूप महन्त बनेको छु र जानकी मन्दिरका महन्त ज्यू पनि यसै परम्परा अनुरुप महन्त हुनुहुन्छ, सूर्यनारायणले भने। यस परम्पराअनुसार महन्त नियुक्त भएकाहरूको आफ्नो कुनै निजी सम्पत्ति हुँदैन। उनीहरूको सम्पत्तिमा सम्बन्धित मठमन्दिरको हक हुन्छ। महन्त दासको मनपरी २०५३ सालमा रामतपेश्वर दास जानकी मन्दिरको महन्तमा ५ वर्षका लागि नियुक्त भएका थिए। गुठी ऐनअनुसार मन्दिरको पुजारी सन्त महन्तको आचारसंहिता लागू गरी प्रत्येक ५५ वर्षमा पदावधि नवीकरण हुने र २२ वर्षमा संस्थानहरूको लेखा परीक्षण रिपोर्ट लिने नियम छ। तर, वार्षिक करोडौंं आम्दानी हुने जानकी मन्दिरको लेखा परीक्षण रिपोर्ट कहिल्यै सार्वजनिक गरिँदैन। झण्डै २० वर्षदेखि मन्दिरमा हालीमुहाली जमाएर बसेका महन्त दासले करोडौंको सम्पत्ति बिक्री गरेका छन् भने आफ्नो नाफाकै लागि मन्दिरका सम्पत्ति व्यक्तिहरूको नाममा गर्ने कामसमेत गरेका छन्। गुठी संस्थानले २०७० माघ १७ मा रामतपेश्वरलाई महन्त पदबाट हटाएर जगदीश दास वैष्णव त्यागी लाई एक वर्ष परीक्षण कालसहित पाँच वर्षको लागि महन्त पदमा नियुक्त गरेको थियो। तर, प्रक्रिया नपुर्याई नियुक्ति गरिएको भन्दै रामतपेश्वर र उनका समर्थकहरूले १९ माघमा गुठी संस्थान जनकपुरका तत्कालीन प्रमुख दीपक पाण्डेलाई कार्यकक्षमै कालोमसो दलेर नगरमा घुमाएका थिए। सर्वोच्च अदालतले ३ कात्तिक २०७० मा रामतपेश्वरको नियुक्तिमा समयावधि उल्लेख नरहेको हुँदा अन्तरिम आदेश जारी गर्नु नपर्ने भन्दै फैसला सुनाएकाले आफ्नो पद नसकिएको महन्तको तर्क छ। गुठीको जग्गा गुठी राना मेनेजरी अड्डाबाट गुठी संस्थानमा परिणत भएपछि ०२१ सालमा गुठी संस्थानको स्थापना हुँदा जानकी मन्दिरको जग्गा १ हजार १८४ बिघा थियो। जसमध्ये २ सय बिघा भारतको मोहनपुरमा थियो। तत्कालीन पुजारी रामतपेश्वर दास महन्त बनेपछि विस्तारै जग्गाहरू हराउँदै गयो। अहिलेको जानकी मन्दिरको जग्गाको रेकर्ड अनुसार ५ सय बिघाभन्दा पनि कम छ। मन्दिरको जग्गाहरू नियोजित रूपमा मास्ने र सम्पत्ति हिनामिना गर्दै आएका महन्त दासले मन्दिर व्यवस्थापनमा समेत खासै ध्यान दिएका छैनन्। मन्दिरकै माथि आलिशान भवनमा बस्दै आएका महन्त दासले आफ्नो सुविधाका लागि अत्याधुनिक सरसामानहरू मन्दिरभित्र राखे पनि सर्वसाधारणका लागि खानेपानीको समेत उचित बन्दोबस्त मिलाएका छैनन्। पछिल्लो समय मधेस सरकाररूारा मुख्यमन्त्री स्वच्छता अभियान कार्यक्रमअन्तर्गत मन्दिरमा ७ करोड २० लाखको लागतमा टाइल्स मार्बल जडान कार्य गरिएको थियो। जडान कार्य भईराख्दा खासै चासो नदेखाएका महन्त दासले चर्चा पाउनकै लागि हाल स्वच्छता अभियानअन्तर्गत भएका कामहरूले मन्दिरको सौन्दर्यीकरण बिगारेको आरोप लगाउँदै आएका छन्। मन्दिरभित्रका मूर्तिमा लगाइएका सुनका गरगहनासमेत हराइसकेका छन्।"
आज राष्ट्रिय सभाको बैठक बस्दै,"काठमाडौं : संघीय संसदअन्तर्गत आज (मंगलबार) राष्ट्रिय सभाको बैठक बस्दैछ। बैठक बिहान ११ बजे शुरु हुनेछ। बैठकमा राष्ट्रिय सभाका सचिव राजेन्द्र फुयालले प्रतिनिधि सभाबाट सन्देशसहित प्राप्त फौजदारी कसुर तथा फौजदारी कार्यविधि सम्बन्धी केही ऐन संशोधन गर्ने विधेयक, २०७९ सभा समक्ष टेबुल गर्ने सम्भावित कार्यसूची छ। यस्तै सामाजिक सुरक्षा (पहिलो संशोधन) विधेयक, २०७९, नेपाल प्रहरी तथा प्रदेश प्रहरी (कार्य सञ्चालन, सुपरीवेक्षण र समन्वय) (पहिलो संशोधन) विधेयक २०७९ र खानेपानी तथा सरसफाई विधेयक, २०७६ टेबुल गर्ने र गृहमन्त्री बालकृष्ण खाँणले प्रतिनिधि सभाबाट सन्देशसहित प्राप्त तेजाब तथा अन्य घातक रासायनिक पदार्थ नियमन विधेयक २०७९ माथिको दफाबार छलफल सदनमा गरियोस् भन्ने प्रश्ताव प्रस्तुत गर्ने तथा तेजाब तथा अन्य घातक रासायनिक पदार्थ नियमन विधेयक २०७९ पारित गरियोस् भन्ने प्रश्ताव प्रश्तुत गर्ने सम्भावित कार्यसूची छ।"
प्रदेश १ मा नाइरोबी फ्लाईका संक्रमित बढ्दै,"विराटनगर : प्रदेश १ मा नाइरोबी फ्लाई किराका कारण संक्रमित हुनेको संख्या बढ्दै गएको छ। पूर्वी तराईका मोरङ, सुनसरी र झापामा सातायता संक्रमित बढेका हुन्। प्रदेशको स्वास्थ्य मन्त्रालयकाअनुसार नाइरोबी फ्लाई किराका कारण घाउ भएर उपचारका लागि आउनेको संख्या दैनिक एक सय ५० जनाभन्दा बढी छ। किराबाट निस्कने कडा खालको एसिडका कारण संक्रमण वा घाउ भएर सरकारी तथा निजी स्वास्थ्य संस्थामा उपचारका लागि आउनेको संख्या बढेको मन्त्रालयले जनाएको छ। त्यो संख्याले पनि किराको संक्रमण तीव्र रूपमा बढेको पुष्टि हुने मन्त्रालयको भनाइ छ। प्रदेश राजधानी विराटनगरस्थित कोसी अस्पतालका वरिष्ठ चर्म (छाला), यौन तथा कुष्ठ रोग विशेषज्ञ डा असित घिमिरेले दैनिक १५ जनासम्म उपचारका लागि आउने गरेको जानकारी दिए। 'एक साताअघिदेखि किराका कारण संक्रमित भएर आउनेको संख्या बढ्दै छ,' उनले भने, 'किराले फोहोर गरिदियो भने पनि छालामा संक्रमण हुन्छ।' संक्रमण भएको घाउ पाक्ने र अन्य खालका संक्रमणलाई थप असर पर्नसक्ने डा घिमिरे बताउँछन्। 'बारुला वा कमिलाले टोकेजस्तो फोका हुँदैन। यो सरुवा रोग पनि हैन,' उनले भने, 'किराले असर पुर्याएका व्यक्तिलाई मात्रै संक्रमण हुन्छ। उपचारपछि निश्चित समयमा निको भइहाल्छ।' एकैपटक संक्रमित धेरै आएकाले संख्या बढेजस्तो मात्रै देखिएको घिमिरेको भनाइ छ। खेतबारीमा काम गर्ने तथा जंगलतिर घाँस दाउरा गर्न जानेमा यस्तो समस्या धेरै देखिने उनले बताए। 'बिरामीहरु शरीरमा डढुवा घाउ आयोभन्दै उपचारका लागि आउँछन्,' डा घिमिरे भन्छन्, 'तर नाइरोबी किराका कारण संक्रमण भएको हुन्छ।' बर्खाका समयमा यसको संक्रमण धेरै हुने जानकारी उनले दिए। अघिल्लो वर्षको तुलनामा केही मात्रामा बिरामी बढेको उनको भनाइ छ। घिमिरेका अनुसार फोहोर गर्दा वा छालामा घर्षण उत्पन्न हुने गरी मडारिँदा किराको शरीरबाट छालालाई जलाउने खालको एसिड निस्कन्छ। त्यो एसिड (अम्लीय पदार्थ)ले छालामा घाउ तथा एलर्जी हुने, जनै खटिराजस्तो घाउ आउने, ठूला दागहरु देखिने, छाला रातो हुने, धेरै पोल्ने लगायतका समस्या आउने उनले बताए। उनका अनुसार उपचारपछि यो संक्रमण बढीमा दुई साताभित्रमा ठीक हुन्छ। स्वास्थ्य सम्बन्धि गम्भीर समस्या ननिम्तिने भएकाले आत्तिन वा डराउन पर्दैन। तर किराको एसिड बढी फैलिएमा सामान्य ज्वरो आउने, जोर्नी दुख्ने, वान्ता हुनेसम्मका केही समस्या आउनसक्ने डा घिमिरेको भनाइ छ। प्रदेश १ का स्वास्थ्य मन्त्री जयराम यादवले यो किराका कारण संक्रमित भएकाको विवरण सबै अस्पतालसँग माग गरिएको जानकारी दिए। विवरण प्राप्त भइसकेपछि विशेषज्ञसँग छलफल गरेर रोकथामका लागि प्रदेश सरकार सक्रिय हुने उनको भनाइ छ। 'कोरोनाकालदेखि नै संक्रमणसँग जुध्ने गरिको मजवुत तयारी छ,' यादवले भने, 'नयाँ किराको संक्रमण नियन्त्रणमा पनि सरकार गम्भीर भएर लाग्ने छ।' किराको संक्रमणबाट बच्नलाई अपनाउनुपर्ने उपायका बारेमा सर्वसाधारणलाई सचेत गराइने र संक्रमितको उपचारमा ध्यान दिइने उनको भनाइ छ। स्वास्थ्य सम्बन्धि सबै समस्याको सामना गर्नुपर्छ भनेर सरकार तयार रहेकाले थप समस्या आउन नदिन र उपचार तथा रोकथामलाई प्रभावकारी बनाएर लैजान सरकार प्रतिवद्ध रहेको जानकारी यादवले दिए।"
महावीर पुनलाई गण्डकी रत्न,"पोखरा : राष्ट्रिय आविष्कार केन्द्रका अध्यक्ष महावीर पुनलाई गण्डकी प्रदेश सरकारले गण्डकी रत्नबाट विभूषित गरेको छ। प्रदेश प्रमुख पृथ्वीमान गुरुङले पुनलाई पोखरामा सोमबार उक्त सम्मान प्रदान गरेका हुन्। गण्डकी रत्नबाट विभूषित व्यक्तिका लागि सार्वजनिक कार्यक्रममा प्रदेशसभाका सदस्य सरहको मर्यादाक्रम निर्धारण गरिएको छ। प्रदेशभित्रका सरकारी अस्पतालमा निःशुल्क उपचार, विमानस्थलको भीआईपी कक्ष उपयोग, सरकारले सञ्चालन गरेको सार्वजनिक सेवाका लागि विशेष प्राथमिकता र संरक्षणविहीन भएमा सरकारले नै जिम्मा लिने गरी कार्यविधि बनाइएको छ। छनोट समितिले तीन जनालाई छान्न सक्ने कार्यविधि भए पनि पहिलो पटक भएकाले एक जनालाई मात्र छनोट गरिएको प्रदेश प्रमुख गुरुङले बताए। गण्डकी प्रदेशका प्रवक्ता तथा भौतिक पूर्वाधार, यातायात व्यवस्थामन्त्री कुमार खड्काको संयोजकत्वमा छनोट समिति गठन गरिएको थियो। शिक्षा, स्वास्थ्य तथा खेलकुद, कृषि तथा सहकारी, उद्योग पर्यटन, वातावरण, पूर्वाधार विकास तथा विपद् व्यवस्थापन, भाषा संस्कृति, सार्वजनिक प्रशासनलगायत क्षेत्रमा योगदान पुर्याएका व्यक्तिमध्येबाट सम्मान गर्ने गरी कार्यविधि बनाइएको छ। गण्डकी प्रदेश सरकारको चार वर्ष पूरा भएको अवसरमा पुनलाई विभूषित गर्ने घोषणा गत फागुन ४ मा गरेको थियो। त्यतिबेला महावीर पुन मुलुक बाहिर रहेकाले सोमबार विशेष कार्यक्रम गरेर उनलाई सम्मान प्रदान गरिएको हो। विभूषण ग्रहणपछि पुनले अनुसन्धान आफैंमा कठिन काम भएको भन्दै सयवटा अनुसन्धानमध्ये १०१५ वटा मात्र सफल हुने भएकाले शतप्रतिशत नतिजा आउन नसक्ने बताए। अध्ययन अनुसन्धानका लागि पर्याप्त बजेट लगानी गरेका मुलुकहरू समृद्ध भएको उदाहरण पुनले पेस गरे। अनुसन्धानमा बलियो नभएकाले हाम्रो देश हेपिएको हो, युवाहरू रोजगारी खोज्दै विदेश धाउँदा यहाँको अर्थतन्त्र अस्तव्यस्त भएको छ, पुनले भने, अनुसन्धान र विकासका लागि अब ढिला गर्न हुँदैन। हाम्रो बजेट सिस्टमले असफल भएको कार्यक्रमलाई रकम दिन नमिल्ने भन्छन्, तर सबै अनुसन्धान सफल नै हुन्छन् भन्ने छैन। गण्डकी प्रदेश सरकारले गण्डकी विश्वविद्यालयमार्फत आविष्कार केन्द्र खोलेकामा आफू उत्साही भएको पुनले बताए। गण्डकीमा आविष्कार केन्द्र खुलेकै कारण आफूले यो सम्मान लिन तयार भएको पनि उनले खुलाए। विज्ञान, प्रविधि, सूचना एवं वायरलेस प्रविधिबाट ग्रामीण क्षेत्रमा इन्टरनेट सूचना प्रवाह गर्दै आएका पुन म्याग्दीको अन्नपूर्ण गाउँपालिका८ नागीमा २०११ सालमा जन्मिएका हुन्। पुनले बायोमेडिकल, कृषि, शिक्षा, ड्रोनलगायत क्षेत्रमा काम गर्दै आएका छन्। पुन रोमन म्यागासेसे पुरस्कारबाट सम्मानित व्यक्तित्व हुन्। मुख्यमन्त्री कृष्णचन्द्र नेपाली पोखरेलले अनुसन्धानबाट मुलुकलाई समृद्ध बनाउन चालेको कदमको सम्मान गर्दै पुनलाई गण्डकी रत्न प्रदान गरिएको बताए। मुख्यमन्त्री पोखरेलले राष्ट्रिय अनुसन्धान केन्द्रको सहकार्यमा अनुसन्धानका लागि आगामी वर्षमा गण्डकी सरकारले १० करोड विनियोजन गरेको जानकारी गराए। उनले भने, हामीले महसुस गरेका छौं। समृद्धिका लागि अनुसन्धानको महत्व कति छ भन्ने छिट्टै कार्यविधि बनाएर कार्यक्रम सञ्चालन गरिने छ। उक्त अवसरमा प्रदेश प्रमुख गुरुङले ग्रामीण क्षेत्रमा जन्मिएर पनि अनुसन्धानको क्षेत्रमा महावीर पुनले महत्वपूर्ण योगदान पुर्याउन सफल भएको भन्दै प्रशंसा गरे। शिक्षण पेसामा आबद्ध हुँदा २०२८ सालतिर पुनसँग चितवनमा भेट भएको स्मरण गर्दै प्रदेश प्रमुख गुरुङले निरन्तरको लगावले पुन यो स्थानमा पुगेको बताए। गण्डकी प्रदेश सरकारले निकै राम्रो कामको थालनी गरेको भन्दै आगामी वर्षमा समेत यसले निरन्तरता पाउने विश्वास व्यक्त गरे। कार्यक्रममा सभामुख नेत्रनाथ अधिकारीले महावीर पुनको सम्मानले गण्डकी प्रदेशको शिर अझै उँचो भएको भनाइ राखे। उक्त अवसरमा आन्तरिक मामिला मन्त्री डोबाटे विश्वकर्माले गण्डकी प्रदेशभित्र जन्मिएर यहाँकै श्रीवृद्धिका लागि योगदान गरेकाहरूबाट नामहरू छनोट गरिएको बताए।"
भ्रष्टाचारलाई ब्रेक नलगाए मुलुक श्रीलंका बन्छ,"काठमाडौं : एमाले अध्यक्ष केपी शर्मा ओलीले भ्रष्टाचार र अनियमिततालाई सरकारले ब्रेक नलगाए मुलुक श्रीलंकाभन्दा खराब अवस्थामा पुग्ने बताएका छन्। संसद् एक वर्ष चलेन। वैदेशिक मुद्रा सञ्चिति भएन। विकास निर्माणका काम ठप्प रहे। भ्रष्टाचार मौलाएको छ, राजधानीमा सोमबार सम्पादकहरूसँगको अन्तक्र्रियामा ओलीले भने, यस्तै अवस्था हो भने मुलुक श्रीलंकाभन्दा गम्भीर अवस्थामा पुग्छ। यो विषयमा सबै सचेत बन्नुपर्ने उनले बताए। बजेट निर्माणजस्तो कार्यमा अनधिकृत व्यक्तिलाई घुसाउनुले मुलुकलाई अझै अधोगतिमा लैजाने ओलीले बताए। यस्तो कार्य अर्थमन्त्रीका तर्फबाट मात्रै नभएको दाबी गर्दै उनले भने, बजेट निर्माण अनधिकृत व्यक्तिबाट गराइन्छ। करको दर फेरिन्छ। यस्तो सेटिङमा प्रधानमन्त्रीको पनि संलग्नता हुन सक्छ। यस्तैयस्तै कार्यले गर्दा सरकारको कामप्रति नागरिकमा वितृष्णा पैदा हुँदै गएको उनले बताए। ओलीले बजेट निर्माण र हतियार खरिद गर्न भएको चलखेलका विषयमा सरकारको ध्यानाकर्षण गरे। गठबन्धनको सरकारलाई मृतको संज्ञा दिँदै उनले भने, यो सरकार निस्प्राण भइसक्यो। यसले हैजा फैलाउँछ। समाजलाई दूषित गराउँछ। पूर्वप्रधानमन्त्रीसमेत रहेका उनले भ्रष्टाचार बेलगाम भइरहेको आरोप लगाए। यस्तै कर्मका कारण सरकारको अंगप्रत्यंग झर्दै जाने टिप्पणी ओलीले गरे। भगवान् शिवले बोकेर हिँड्दा त सतीदेवी काम लागिनन्। अंगप्रत्यंग झर्दै गए, उनले अर्थमन्त्री जनार्दन शर्माको राजीनामातिर संकेत गर्दै भने, एउटा अंग झरिसक्यो, भ्रष्टाचारी अंग झरेर पिठ बन्छ ? त्यो ठाउँ त रुखो हुन्छ। संवैधानिक परिषद्सम्बन्धी विधेयकका विषयमा उनले यो ल्याउनुअघि सरकारले सर्वोच्च अदालतमा विचाराधीन मुद्दा फिर्ता लिएर माफी माग्नुपर्ने बताए। सरकारले मुद्दा फिर्ता लिएर जनतासँग सार्वजनिक रूपमा माफी माग्नुपर्ने उनको तर्क थियो। विधेयक ल्याउँदा आफूसँग सल्लाह नभएको उल्लेख गर्दै उनले भने, गर्नै मिल्दैन। असंवैधानिक छ भनेर सर्वोच्च अदालतमा मुद्दा हालेको छ। यता राष्ट्रियसभाजस्तो ठाउँमा लगेर संविधानसम्मत छ भनेको छ। योभन्दा निर्लज्ज अरू के हुन्छ ? यो लज्जास्पद कुरा हो। उहाँहरूले त्यो मुद्दा फिर्ता लिनुपर्छ। उनले आफ्नो पार्टीले चुनावी गठबन्धनका विषयमा हतारमा निर्णय नगर्ने बताए। गठबन्धन बनाएर सत्तामा पुग्नुलाई नै एमालेले सर्वोपरि नठान्ने उनको तर्क थियो। एमालेको मुख्य एजेन्डा देशमा सुशासन ल्याउने र लोकतान्त्रिक अभ्यासमा फर्किने रहेको उनले स्पष्ट पारे। मैले गठबन्धन चलाएर हेरेको छु। गठबन्धनका लागि गठबन्धन बनाउने पक्षमा छैन। परिस्थितिमा परिवर्तन मुख्य कुरा हो, उनले भने। पटकपटक विवाह र डिभोर्स हुने प्रवृत्ति समाजमा देखिएको टिप्पणी उनले गरे। यसलाई गठबन्धन निर्माणसँग उनले तुलना गरे। भने, किन पटकपटक विवाह र डिभोर्स हुन्छ ? किनभने, त्यो विवाह साँचो थिएन। डिभोर्स साँचो थियो। साँचो डिभोर्स गर्न एमाले नक्कली विवाह गर्दैन। सरकारमा पुग्नु मात्रै सबै कुरा नभएको उनको भनाइ छ। अब मुलुक चुनावमा प्रवेश गरिसकेको उल्लेख गर्दै उनले सरकारको काम नभएको पनि बताए। निजगढ अन्तर्राष्ट्रिय विमानस्थलका विषयमा उनले वनको क्षति नगरी हाल विमानस्थल निर्माण गर्ने भनिएको क्षेत्रको दक्षिणतर्फ टाँगिया बस्ती हटाएर दुई हजार मिटर क्षेत्रफलमा बनाउन सकिने बताए। वनको क्षति नगरीकन नजिकको टाँगिया बस्ती हटाउँदा र दक्षिणपट्टि बनाउँदा खेरि दुई हजार स्क्वायर मिटरमा पुग्ने ठाउँमा ८ हजार मिटर लिनुपर्ने आवश्यकता पर्दैन, उनले भने। उनले धेरै वातावरणीय क्षति नगरी चाहिएजति जमिन लिएर विमानस्थल निर्माण गर्न सकिने धारणा व्यक्त गरे। विमानस्थलका विषयमा सर्वोच्च अदालतले पर्याप्त अध्ययन नगरी फैसला गरेको टिप्पणी ओलीले गरे। संघीयताका विषयमा राखेको एक प्रश्नमा ओलीले यस विषयमा घुमाउरो असन्तुष्टि जनाए पनि कार्यान्वयनमा आइसकेकाले यसलाई सफल पार्नुपर्ने मत राखे। भने, हामीले यो संविधान मुस्किलले ल्याएका थियौं। त्यो अवस्थामा जति विचार गर्नुपर्थ्यो गर्न सकिएन। त्यस बेला साम्प्रदायिक विषयहरू उछालेर देशलाई रुवान्डा बनाउन खोजिएको थियो। १५२५ वटा राज्य बनाउनेदेखि लिएर त्योभन्दा बढी पृथकताकै कुरा गरे। देशलाई एकताबद्ध राखेर विष र विषाक्त कुरालाई समन गरेर लोकतान्त्रिक संविधान जारी गर्नुपर्ने अहम् जिम्मेवारी थियो। हामीले त्यो जिम्मेवारी वहन गर्दा धेरै कुरामा विचार पुर्याउने परिस्थिति रहेन। ओली सरकारबाट बाहिरिएको मंगलबार एक वर्ष भएको छ। २०७८ असार २८ गते सर्वोच्च अदालतको परमादेशपछि ओली सरकार हटेको थियो। असार २९ गते शेरबहादुर देउवाको नेतृत्वमा पाँच दलीय गठबन्धन सरकार बनेको थियो।"
कांग्रेसमा तालमेलको मापदण्ड बनाउन सुझाव,"काठमाडौं : नेपाली कांग्रेसको केन्द्रीय समिति बैठकमा प्रदेश सभापतिसँगै अन्य नेताहरूले आगामी चुनावमा तालमेलका लागि मापदण्ड बनाउन सुझाव दिएका छन्। स्थानीय निर्वाचन सम्पन्न भएपछि बसेको पहिलो बैठकमा अधिकांश नेताहरूले निर्वाचनको नतिजा समीक्षा गरे। र, आगामी निर्वाचनबारे रणनीतिका सवाल उठाए। गठबन्धन र सरकारका गतिविधिमाथि पनि धेरै नेताहरूले प्रश्न उठाए। गठबन्धनमा निर्वाचनबारे छलफल हुनुअघि पार्टीभित्र सुझाव लिने उद्देश्यले केन्द्रीय समितिको बैठक डाकेका देउवाले स्थानीय निर्वाचनको परिणाम र चुनावी गठबन्धनको समीक्षा गर्ने प्रमुख एजेन्डा अघि सारेका छन्। सोमबारबाट पार्टी कार्यालय सानेपामा सुरु भएको केन्द्रीय कार्यसमिति बैठकमा उनीहरूले चुनावमा गठबन्धनलाई निरन्तरता दिँदै तालमेलका लागि आवश्यक मापदण्ड बनाउन सुझाव दिएका हुन्। कांग्रेस एक्लै चुनाव लड्दा उचित हुने केही प्रदेश सभापतिहरूले धारणा राखे पनि अधिकांशले गठबन्धन चुनावसम्म रहनुपर्ने धारणा राखेका थिए। प्रदेश सभापतिहरूले चुनावमा गठबन्धन भएता पनि टिकट वितरणलाई विधि र विधानसम्मत रूपमा लागू गर्नुपर्ने पनि बताएका थिए। प्रदेश १ का सभापति उद्घव थापाले गठबन्धनको मिसन पूरा भईनसकेकाले प्रदेश र प्रतिनिधिसभाको निर्वाचनसम्म गठबन्धन रहनुपर्ने धारणा राखेका थिए। थापाले भने, १ नम्बर प्रदेशमा पहाडी जिल्लामा गठबन्धन पूरै पालना भएको थियो। तराईका जिल्लामा केही घात भए पनि समग्रमा गठबन्धन भएकै कारण कांग्रेसले बहुमत ल्यायो। आगामी निर्वाचनमा पनि गठबन्धन मार्पत नै चुनावमा जानुपर्छ। गण्डकी प्रदेशका सभापति शुक्रराज शर्माले सत्ता गठबन्धनकै कारण संगठन कमजोर भएको भन्दै, केही जिल्लाबाट सहयोग भयो केहीमा भएन। एकीकृत समाजवादी जनअनुमोदित भएन। नेकपा एसले एमालेले जितेको ठाउँ माग्यो जुन गलत भयो। माओवादी अरूसँग मिलेर घात गर्यो। उनले पोखरा महानगरपालिकासहित गण्डकीको चुनावी नतिजाका विषयमा बोल्दै भने, कांग्रेसले अन्य पार्टीलाई सहयोग गर्यो। अन्य पार्टीले कांग्रेसलाई सहयोग गरेनन्। माओवादीले हामीबाट अवसर लियो हामीलाई सहयोग गरेन। सोमबारको बैठकको सुरूमै २ वटा प्रतिवेदन पेस भएको थियो। स्थानीय निकाय प्रचारप्रसार समितिको हैसियतले अर्को प्रतिवेदन पार्टी सभापतिमार्पत पार्टीका प्रवक्ता डा प्रकाश शरण महतले पेस गरेका थिए। केन्द्रीय निर्वाचन परिचालन समितिका संयोजकसमेत रहेका पार्टीका उपसभापति पूर्णबहादुर खड्काले निर्वाचन परिचालनमा रहेर कसरी काम गरियो ? के समस्या आए ? के उपलब्धी भए भन्ने सम्बन्धमा प्रतिवेदन पेस गरे। उनले समग्रमा कांग्रेस पहिलो पार्टी बनेको निष्कर्षसहितको प्रतिवेदन पेस गरेपछि बोल्ने क्रममा नेताहरूले गठबन्धनको औचित्यबारे पनि बोलेका थिए। केही दिनसम्म चल्ने बैठकमा भातृ तथा शुभेच्छुक संस्थाको विधान टुंगो लगाउने विषय र सरकारको एक वर्ष काम कारबाहीको समीक्षा हुने पनि प्रवक्ता महतले बताए। स्थानीय तहमा केन्द्रीय सदस्यहरूको अनुभव र त्यसका आधारमा आगामी निर्वाचन गरिने रणनीतिका बारेमा सुक्ष्म तहमा छलफल हुनेछ। केन्द्रीय समिति बैठकमा कांग्रेस नेता डा शेखर कोइरालाले प्रतिनिधिसभा निर्वाचन क्षेत्र र प्रदेश सभा निर्वाचन क्षेत्रको आवश्यकता र औचित्य पुष्टि हुनेगरी तालमेलबारे पार्टीको धारणा निर्माण गर्नुपर्ने बताएका थिए। उनले कांग्रेसको १४औं महाधिवेशनबाट नेतृत्वमात्र चयन भएकोले यथाशीघ्र नीति अधिवेशनको पनि आह्वान गरेका छन्। कोइरालाले केन्द्रीय समिति बैठकको लामो रस्साकस्सीपछि तालमेलमार्फत स्थानीय तहको निर्वाचनमा गरेको सम्झाउँदै तालमेलका कारण केही बढी सिट जिते पनि अन्य पार्टीको आदर्श र सिद्धान्तलाई कहाँ पुर्याउन खोजेको भन्दै प्रश्न उठाएका थिए। कोइरालाले कांग्रेसका हजारौं नेता कार्यकर्ता गठबन्धनप्रति सकारात्मक बन्न नसकेको बताए। प्रतिनिधिसभा निर्वाचन क्षेत्र र प्रदेशसभा निर्वाचन क्षेत्रको आवश्यकता र औचित्य पुष्टी हुनेगरी तालमेल गर्नुपर्ने बताए। कोइराराले ओली नेतृत्वकै सरकारले संविधानमा भएको संवैधानिक परिषद्सम्बन्धी व्यवस्थाको प्रतिकूल हुनेगरी संवैधानिक परिषद्सम्बन्धी अध्यादेश ल्याएर संविधान मिच्ने काम गरेको थियो। हामीले तत्कालीन अवस्थामा कडा ढंगले प्रतिवाद गरेका थियौं। के हामीले अहिले उक्त असंवैधानिक कदमलाई निरन्तरता दिन खोजेको हो ? भन्दै प्रधानमन्त्रीको ध्यानाकर्षण गराएका थिए। जनताको दैनिक जीवन दिनानुदिन कष्टकर बन्दै गएको बताउँदै कोइरालाले निर्वतमान अर्थमन्त्री जर्नादन शर्माको राजीनामाको विषयमा बजेट निर्माणका समयमा अनाधिकृत व्यक्ति राखेर करको दायरा हेरफेर गरेकै कारण अर्थमन्त्रीको राजीनामा आयो। त्यसकारण अब करसम्बन्धी प्रावधान परिमार्जन हुनुपर्ने पनि बताए। सर्वोच्च अदालतका तत्कालीन प्रधानन्यायाधीशविरुद्ध लगाइएको महाअभियोग प्रस्ताव पनि यथाशीघ्र अगाडि ल्याउनुपर्छ। कांग्रेसका नेता एनपी साउदले उनको संयोजकत्वमा रहेको भातृ तथा शुभेच्छुक संस्था मापदण्ड निर्धारण तथा विधान परिमार्जन समितिले प्रतिवेदन पठाइसकेकोले उक्त विषय छिट्टै टुंगिने बताए। बैठकका बोल्दै नेता प्रदीप पौडेलले अहिलेको गठबन्धन गणितीय स्वार्थका लागि मात्रै गरिएको देखिने बताए। त्यस्तै, सञ्चारकर्मीले उपसभामुखको विषयमा राखेको प्रश्नमा प्रवक्ता महतले उपसभामुखको प्रसंग नहुँदा संवैधानिक परिषद्को विषयमा प्राविधिक समस्या आएको बताए। उक्त समस्या समाधानका लागि पनि छिट्टै उपसभामुखको चुनाव गर्नुपर्ने बताए। उनले उपसभामुख नभएको र संवैधानिक परिषद्को बैठक पनि बस्ने स्थिति नरहेकाले सरकारले संसद्मा संवैधानिक परिषद्सम्बन्धी विधेयक दर्ता गरेको स्पष्ट पारे। उनले भने, उपसभामुखको टुंगो लागेपछि संवैधानिक परिषद्सम्बन्धी विधेयकको विवाद समाधान हुन्छ।केन्द्रीय कार्यसमितिको अर्को बैठक असार २८ गते दिउँसो १ बजे पार्टीको केन्द्रीय कार्यालयमा पुनः बस्ने भएको छ।"
"पहिला कार्यालय सहयोगी, अहिले वडाध्यक्ष","बाजुरा : बुढीगंगा नगरपालिका १ बाजुराका रणबहादुर थापा संघीयता कार्यान्वयनमा आउनुअघिसम्म साविक बह्रमतोला गाविसमा सामाजिक कार्यकर्ता भएर काम गर्थे। संघीयतासँगै उनको जागिर गयो। २०७५ सालमा आफ्नै वडामा कार्यालय सहयोगिको नियुक्ति पाए। वडामा जनप्रतिनिधिले गर्ने कामका विषयमा नजिकबाट नियाल्ने यसै समय उनलाई मौका मिल्यो। आफ्नै वडामा जनप्रतिनिधि बन्ने र नागरिकको सेवा गर्ने इच्छा पलायो। जहाँ इच्छा, त्यहाँ उपाय भनेझै वडाध्यक्षको उम्मेदवार बने र विजयी पनि भएका छन्। अहिले आफ्नो कार्यालय सहयोगीदेखि वडाध्यक्ष सम्मको यात्रा सम्झँदै भन्छन्, नागरिकको पीर मर्का बुझेको थिएँ। अब काम गर्ने अवसर पाएँ। नागरिकको मन जित्ने काम गर्छु। बुढीगंगा नगरपालिकामा असार २३ मा सकिएको स्थानीय निर्वाचनमा उनी निर्वाचित भएका हुन्। थापा कार्यालय सहयोगी हुँदाको योगदान र नागरिकलाई गरेको व्यवहारले उनलाई वडाध्यक्षको कुर्सीसम्म पुयाएको हो। थापाले नेपाली कांग्रेसका तर्फबाट उम्मेदवार बनेका लोगबहादुर थापालाई पराजित गरेका हुन्। विजयी रणबहादुर ४ सय १६ र पराजित लोगबहादुर थापाले ३ सय ५८ मत ल्याएका थिए। २०७५ सालदेखि १ नम्बर वडामा कार्यालय सहयोगीका रूपमा काम गर्दै आएका थापाले वडाध्यक्ष पदमा उठ्न चैत महिनामा राजीनामा दिएका थिए। मासिक १४ हजार पारिश्रमिक पाउने कार्यालय सहयोगी पद त्याग्दै उनले नेकपा एमालेसँग आपू वडाध्यक्ष लड्ने प्रस्ताव राखेका थिए। एमालेले अध्यक्षको उम्मेदवार बनाउन सहमति जनाएपछि चैत महिनामा राजीनामा दिएर चुनावमा होमिएको उनी बताउँछन्। जित्छु भन्ने लागेर नै चुनावमा होमिन राजीनामा दिएको हुँ। ठूलो पद त होइन कार्यालय सहयोगी। तर, नागरिकको सेवा अध्यक्ष भएपछि अझै गर्न सकिन्छ भन्ने लागेर उम्मेदवारी दिएको थिए। मतदाताको साथ पनि पाएँ, उनले भने। थापा कार्यालय सहयोगीमा नियुक्ति हुँदा नेपाली कांग्रेसका वडाध्यक्षमा राजेशकुमार सिंहसहितको कांग्रेसको प्यानल नै विजयी भएको थियो। अहिले उनले एमालेबाट जिते। निर्वाचित थापा कार्यालय सहयोगी भए पनि उनले वडामा हुने सबै काम गरेको बताउँछन्। थापाले भने, मैले जनताका दुःख, पिरमर्का समस्या राम्रोसँगै बुझेको छु। मैले वडामा कार्यालय सहयोगी हुँदा पनि धेरैको सेवा गरेको छु। अब मलाई काम गर्न समस्या छैन। सबै जानकारी छ। आफू जनमुखी काम गर्नका लागि नै वडाध्यक्ष हुन तयार भएको थापाले बताए। जनताको मायाले नै निर्वाचित भएको उनको भनाइ छ। वडामा थापासहित पूरै प्यानल एमाले विजयी भएको हो। बुढीगंगा नगरपालिकामा वैशाख ३० गते भएको चुनावमा धाँधली भएको भन्दै निर्वाचन आयोगले असार २३ गते पुनः निर्वाचन गरेको थियो। नगर प्रमुख र उपप्रमुखसहित ७ वटा वडा एमाले र ३ वटा वडा कांग्रेसले जितेको छ।"
"मन्त्रीको धम्कीपूर्ण अभिव्यक्ति: 'पत्रकारले नै बलात्कार गर्यो भनिदिन्छु, लेख्न सक्छ ?'","विराटनगर: प्रदेश १ का आन्तरिक मामिला तथा कानुन मन्त्री केदार कार्कीले आफ्नाविरुद्ध समाचार लेखेको भन्दै पत्रकार (सञ्चारकर्मी)लाई धम्कीपूर्ण शैलीमा अभिव्यक्ति दिएका छन्। कसैको नाम नलिए पनि 'पत्रकार' भनेर उल्लेख गर्दै उनले धम्कीपूर्ण हिसाबले विवादास्पद अभिव्यक्ति दिएका हुन्। विराटनगर महानगरपालिका१२ मा निर्माणाधीन सुकुम्बासी बस्तीका लागि रकमान्तर गरिएको बजेटसँग सम्बन्धित विवादको भुमरीमा फसेपछि उनी महानगर र पत्रकारप्रति आक्रोसित भइरहेका छन्। पछिल्लो अभिव्यक्तिपछि झन् विवादित बनेका छन्। मन्त्रीजस्तो पदमा बसेर उनले दिएको विवादास्पद अभिव्यक्तिको चौतर्फी आलोचना भइरहेको छ। आफ्नाविरुद्ध समाचार लेखेको भन्दै उनले पत्रकारविरुद्ध पदीय मर्यादा र अनुशासनविपरीत अभिव्यक्ति दिएका हुन्। एक अनलाइनसँगको अन्तरवार्तामा हैसियत विर्सिएर कार्कीले अभिव्यक्ति दिएको नेपाल पत्रकार महासंघ मोरङका सचिव नेत्र पी अधिकारीले बताए। कार्कीले 'महानगर आवास परियोजनाअन्तर्गत' निर्माणाधीन बस्तीका लागि आर्थिक वर्षको अन्त्यमा प्रदेश सरकारबाट ७० लाख रूपैयाँ रकमान्तर गराएका थिए। उक्त रकम तत्काल सम्झौता गरी निकासाका लागि विराटनगर महानगरपालिकालाई अनुचित दबाब दिएको विषय बाहिरिएपछि उनी विवादित बनेका हुन्। अन्तका समस्यामा ध्यान नदिने भनेर आलोचना खेपिरहेका कार्कीले आफ्नो निर्वाचन क्षेत्रलाई केन्द्रित गरेर स्वार्थपूर्ण हिसाबले बजेट रकमान्तर गराउँदै काम नभए पनि उक्त रकम खर्च भइसकेको भनेर रिपोर्ट तयार पारिदिन महानगरलाई दबाब दिएको बताइन्छ। असार १६ गते विनियोजित बजेटबाट काम नै नगरिकन कागजात तयार पारिदिन दबाब दिएको आरोप उनीमाथि छ। महानगरले यतिधेरै रकम छोटो समयमा खर्च गर्न नसक्ने जनाउँदै सम्झौता नगरिदिएपछि बजेट फ्रिज भएको छ। उक्त विषयको समाचार अन्नपूर्ण लगायतका सञ्चार माध्यममा प्रकासन भएका थिए। समाचारमा उनको प्रतिक्रियालाई पनि प्राथमिकतामा साथ राखिएको थियो। तर आफ्नाविरुद्ध समाचार आएको भन्दै आक्रोसित बनेका कार्कीले समाचार लेख्ने पत्रकारविरुद्ध अभिव्यक्ति दिएपछि उनी विवादको दलदलमा फसेका छन्। उनले 'पत्रकारले बलात्कार गर्यो' भनेर आफूले भनिदिनेसम्मको अभिव्यक्ति दिएका हुन्। अन्तरवार्ता दिने क्रममा उनले भने 'पत्रकारले बलात्कार गर्यो भनेर म भन्छु, त्यो समाचार पत्रकारले लेख्न सक्छ ?' अन्तरवार्ताका क्रममा कार्कीले आफ्नाविरुद्ध लेख्ने पत्रकारलाई बलात्कार गर्यो भनेर लेखिदिन पनि आग्रह गरे। '७० लाख कामै नगरिकन भुक्तानी मागे केदार कार्कीले भनेर जस्ले समाचार लेख्नुभएको छ नि। उहाँलाई तपाईले अहिले भनिदिनुस् त, लेख्दिनुहोस् त बलात्कार गर्यो भनेर, उसको नाममा (समाचार लेख्ने पत्रकार),' उनले भनेका छन्, 'अनि होइनभन्ने कुरालाई उसले प्रमाणित गरोस न। मैले बलात्कार गरेको होइन भनोस् न।' त्यतिमै नरोकिकनअगाडि बढेका कार्कीले भने 'लेख्नेले लेख्नु भन्दाअगाडि चार पटक सोच्नु पर्छ। जसले जे भन्यो पत्रकारले त्यही लेखिदिने भने त पत्रकारले नै बलात्कार गर्यो भनेर म भन्छु, तपाईले लेख्नुहोस् न। यो शब्द लेख्दा भोलि मलाई आइलाग्यो भने के हुन्छ भनेर सोच्नु पर्दैन ?' बजेट अस्वीकृत भएपछि उनी महानगरविरुद्ध पनि खनिएका छन्। बस्ती निर्माणस्थलमै गत आइतबार पत्रकार सम्मेलनको आयोजना गरेर महानगरले गरिबका बस्ती बन्न अंकुश लगाएको आरोप लगाए। महानगरविरुद्ध सुकुम्बासीलाई उत्तेजित बनाउँदै आएका उनले पत्रकारले मनगणन्ते समाचार लेखे भनेर पनि भनिरहेका छन्। २०७८ साल कात्तिक १६ गते मन्त्री बनेका कार्की त्यसयता निरन्तर विवादमा परिरहेका छन्। पछिल्लो समय प्रदेश १ मा सबैभन्दा बढी विवादित मन्त्रीको छवि बनाएका उनका हरेक निर्णय विवादास्पद हुने गरेको मन्त्रालय स्रोतले बतायो। कार्कीले मन्त्रालयका विभिन्न कार्यक्रम सञ्चालनका नाममा कार्यकर्ता र आसेपासे भर्ति गरेका छन्। पदको दुरुपयोग गर्दै विकासका नाममा रकमान्तर गरेर विभिन्न योजना सञ्चालन गरिरहेको मन्त्रालय स्रोतले बतायो। आफूविरुद्ध समाचार आउन थालेपछि सबै कर्तुत बाहिरिने भयले उनले पत्रकारविरुद्ध आक्रोसपूर्ण अभिव्यक्ति दिन थालेको नेपाल पत्रकार महासंघको बुझाइ छ। महासंघ मोरङका सचिव अधिकारीले कानुन मन्त्री आफैले तल्लो स्तरमा झरेर यस्तो अभिव्यक्ति दिनु सरासर गलत भएको बताए। मन्त्रीजस्तो पदमा आसिन रहेर पदीय मर्यादाविपरीत अभिव्यक्ति दिने छुट नभएको अधिकारीको भनाइ छ। स्वतन्त्र पत्रकारितामाथि धावा बोल्दै तथानाम अभिव्यक्ति प्रेस स्वतन्त्रताविरुद्ध भएको उनले बताए। मन्त्रीकै कारण पत्रकार असुरक्षित हुनुपर्ने अवस्था आएको अधिकारी बताउँछन्।"
यातायात कार्यालय घेराउ,"काठमाडौं : राष्ट्रिय युवा संघले ललितपुरको एकान्तकुनास्थित यातायात कार्यालय (चालक अनुमतिपत्र) घेराउ गरेका छन्। बिचौलियाले कार्यालय सञ्चालन गरेको आरोप लगाउँदै चालक अनुमतिपत्रमा अनियमितता, ढिलासुस्ती र लापरबाहीविरुद्ध संघले आवाज उठाएको हो। सवारी सञ्चालन अनुमतिपत्र वितरणमा हुँदै आएको अनियमितता, ढिलासुस्ती र लापारबाहीले सर्वसाधारण आजित भएको युवा संघले ठहर गरेको छ। लाइसेन्सका लागि आवेदन फाराम भर्दाको दिनदेखि लाइसेन्स प्राप्त गर्दाको दिनसम्म सेवाग्राहीले व्यहोर्नुपर्ने झन्झट र सास्तीपूर्ण व्यवहार अत्यन्त खेदजनक रहेको राष्ट्रिय युवा संघ अध्यक्ष किरण पौडेलले बताए। उनले भने, पाइलेपिच्छे बिचौलियाको चलखेल, आर्थिक अनियमितताका कारण पहुँचविहीन नागरिक चरम सास्ती खेप्नुपरेको छ। सेवा ग्राहीप्रतिको व्यवहार र कार्यालयको जनहितविपरीतको कार्यले आमनागरिक र राज्यप्रति नकारात्मक भाव फैलिएको उनले बताए। उनको यो भनाइलाई ७ असारमा यातायात व्यवस्था सेवा कार्यालय एकान्तकुनाका १३ जना कर्मचारी ५ बिचौलिया गरी १७ जनाविरुद्ध अख्यिारले विशेष अदालतमा हालेको मुद्दाले पनि पुष्टि गरेको छ। एक व्यक्तिको नाममा रहेको लाइसेन्स अर्को व्यक्तिको नाममा जारी गरेको प्रकरणमा अख्तियारले उनीहरू विरुद्ध मुद्दा हालेको हो। अनलाइन सिस्टमको दुरुपयोग गर्दै बिचौलियासँग मोटो रकम लिएर यातायातका कर्मचारीहरूले ५ सय ३३ वटा नक्कली लाइसेन्स जारी गरिएको थियो।"
क्षमता घटाएर मध्य त्रिशूली गंगाको निर्माण सुरु,नुवाकोट : क्षमता घटाएर नुवाकोटको त्रिशूलीमा मध्य त्रिशूलीगंगाको निर्माण शुरु भएको छ। बहुप्रतिक्षित र चर्चित सो आयोजना विदुर नगरपालिका७ तुप्चेमा वैदिक विधिपूर्वक निर्माण शुभारम्भ गरिएको हो। पर्फेक्ट इनर्जी डेभलपमेन्ट प्रालिले क्षमता घटाएर आयोजना निर्माण थालेको हो। आयोजना निर्माणको अनुमति पाएको लामो समय भएपनि उत्तरगयाधामका रूपमा प्रसिद्ध बेत्रावती धार्मिक क्षेत्रमा त्रिशूली नदीको बहाव सुक्ने जनाउँदै अदालतमा मुद्दा परेको कारण आयोजना ढिला शुरु भएको हो। माथिल्लो त्रिशूली थ्री बी को क्यासकेट परियोजनाको रुपमा यो आयोजनालाई अघि बढाइएको हो। किस्पाङ५ को पैरेवेसी सिरुपानीमा थ्री बी बाट झरेको पानीलाई मध्य त्रिशूली गंगाको लागि ल्याइने निर्माण पक्षले जनाएको छ। ५ अर्ब रुपैयाँ लागत रहेको सो आयोजनाको बाँधस्थलबाट उत्पादनगृहसम्म २ हजार २ सय मिटरको रहेको छ। पैरेवेसीको सिरुपानी नयाँपुलदेखि जयडाँडासम्म १ हजार १ सय मिटर सुरुङमार्ग र जयडाँडादेखि तुप्चेस्थित विद्यृतगृहसम्म १ हजार १ सय मिटर पाइपमार्फत पानी ल्याइने पर्फेक्ट इनर्जी डेभलपमेन्ट प्रालिका अध्यक्ष भरत खड्काले जानकारी दिए। हिउँद बर्खामै १५६५ मेगावाट विद्युत उत्पादन हुने आयोजना आगामी तीन वर्षभित्र निर्माण सम्पन्न गरिसक्ने निर्माण पक्षले जनाएको छ। अदालतले स्थानीयको माग अनुसार नै बेत्रावती धार्मिक क्षेत्रमा पानीको बहाव नरोकिने गरी बेत्रावतीमाथि पानी झर्ने गरी बनाउन आदेश दिएपछि आयोजनाको क्षमता घटाइएको हो। २२ मेगावाट क्षमताको अनुमति पाए पनि अदालतमा मुद्धा परेपछि हाल १५ दशमलव ६५ मेगावाटमा आयोजना खुम्चिएको छ। बेत्रावती मन्दिरबाट केही तल तुप्चेतर्फ आयोजनाको विद्युत उत्पादन गृह रहने गरि निर्माण गरिने भएपछि स्थानीयले धार्मिक क्षेत्रमा नदीको बहाब रोक्न नहुने भन्दै अदालत गएका थिए। अदालतको फैसला स्थानीयको पक्षमा आएपछि आयोजना बेत्रावती धार्मिकस्थलभन्दा केही माथि नै उत्पादनगृह रहनेगरी निर्माण आरम्भ गरिएको हो। यस आयोजना थपिएसंगै त्रिशूली नदी जलविद्युतको हबको रुपमा स्थापित भएको छ।
प्री ओपन सेसन : सामान्य अंकले बढ्यो नेप्से,"काठमाडौं : प्री ओपन सेसनमा नेप्से परिसूचक ००८ प्रतिशतले बढेर १९१६४१ विन्दुमा पुगेको छ। सेन्सेटिभ इन्डेक्स पनि ००३ अंकले वृद्धि भएको छ। सो सेसनमा ५ स्टकको कारोबार भएको छ। ५२४ कित्ता सेयर ५ पटकको कारोबारमा २ लाख ३८ हजार ९३९ रुपैयाँमा खरिदबिक्री भएको छ। कारोबारमा आएका ५ स्टकमध्ये हाइड्रो पावर र माइक्रो फाइनान्सको सूचक बढ्यो भने डेभलपमेन्ट, अदर्श र इन्भेस्टमेन्ट समूह स्थिर रह्यो।"
बजेट चलखेल छानबिन आजदेखि,"काठमाडौं : खेताला विज्ञले अनधिकृत तवरबाट बजेट बनाएको विषयमा छानबिन गर्न गठित संसदीय विशेष समितिले सात दिनपछि मात्रै मंगलबार काम थाल्दै छ। जबकि प्रतिनिधिसभाले असार २२ गते बनाएको ११ सदस्यीय यो समितिले १० दिनको समय मात्रै पाएको छ। तत्कालीन अर्थमन्त्री जनार्दन शर्माले अनधिकृत व्यक्तिलाई मन्त्रालयमा प्रवेश गराएर बजेटमा करका दरमा चलखेल गरेको प्रकरणमा असार २२ मै राजीनामा दिएका थिए। समिति सदस्य सीताराम महतोले संसद् चलिरहेको र समितिका सदस्यहरू बाहिर रहेका कारण ढिलाइ भएको बताए। अर्का सदस्य लक्ष्मणलाल कर्णले कामको प्रकृति हेरेर समय कति लाग्ने भन्ने कुरा हुने बताए। काम नै सुरुवात भएको छैन। अहिले नै तोकिएको समयमा सकिन्छ कि सकिँदैन कसरी भन्ने ?, कर्णले भने। काम सुरु गरेको १० दिनभित्र काम सकाउने कार्यादेश पाएको उनको भनाइ छ। उनका अनुसार पहिलो दिन कार्यविधि बनाई संयोजक चयन गरिनेछ। समितिमा एमालेका ४, कांग्रेस र माओवादी केन्द्रका २२ र जसपा, लोसपा र एकीकृत समाजवादी ११ जना सदस्य छन्। तत्कालीन मन्त्री शर्माले अनधिकृत व्यक्तिलाई खेताला विज्ञ बनाएर मध्यरातमा बजेटमा करका दर हेरफेर गराएका थिए। त्यसको खुलासा अन्नपूर्ण पोस्ट्ले गरेको थियो। त्यसपछि शर्माको संसद्देखि सडकसम्मै चर्को विरोध भयो। प्रधानमन्त्री शेरबहादुर देउवामाथि नै औंला तेर्सिएपछि शर्माले राजीनामा दिनुपरेको थियो। एमाले अध्यक्ष केपी शर्मा ओलीले बजेट निर्माण प्रक्रियामा अनधिकृत व्यक्ति राखेर अर्थतन्त्र नै ध्वस्त पार्ने काम भएको बताए। सम्पादकहरूसँगको अन्तरक्रियामा ओलीले बजेटका निर्माण गर्दा अनाडी मात्र होइन, व्यापारीका प्रतिनिधिलाई सेटिङअन्तर्गत करका दर, अन्तःशुल्क, भन्सार दरका हेरफेर गर्ने, छुट दिने काम भएको बताए। राजनीतिक पार्टीकै नेता छानबिन समितिमा रहेकाले उनीहरूको खबरदारी हुनुपर्ने विज्ञहरू बताउँछन्। सुशासनविद् खेमराज रेग्मीले समितिको निष्पक्ष छानबिन गर्नेमा विश्वास दिलाउन सक्नुपर्ने बताए। यो घटनामा कोको मिसिएका छन् ? ककसको संलग्नता छ ? त्यो लहरो कतिसम्म पुगेको छ ? सबै छानबिन गर्नुपर्छ, उनले भने। पूर्वसचिव शारदाप्रसाद त्रितालले बजेट काण्ड, नीतिगत भ्रष्टाचार र संसदीय छानबिनको विश्वसनीयतामा प्रश्न उठाएका छन्। उनका अनुसार नेपालमा पनि विगतमा विभिन्न विषयमा संसदीय छानबिन समिति गठन भए तर त्यस्ता छानबिन औपचारिकतामा सीमित रहेको पाइन्छ। अहिले पनि समितिप्रति शंका गर्नेहरू प्रशस्तै देखिन्छन्। शंका गरे पनि संसदीय समितिको प्रतिवेदन आउञ्जेल सकारात्मक आशा भने गर्नै पर्छ, उनले भने। उनले समितिलाई विभिन्न सुझाव दिएका छन्। बजेट तयारीको अन्तिम दिनको मध्यरातमा अर्थमन्त्रीको अनुमतिले अनधिकृत व्यक्ति प्रवेश गरेको हो कि होइन भन्ने प्रमाणको संकलन गर्ने विषय। अर्थमन्त्री र सो दिन उपस्थित कर्मचारीसँग बयान लिने र निजहरूको बयानको आधारमा अरू कर्मचारी र सम्बद्ध अन्य व्यक्तिहरूसँग बयान लिने विषय। सीसीटीभी फुटेज नष्ट भएको हो होइन पत्ता लगाउने ( सीसीटीभी फुटेज नष्ट गरेको भए पनि चभतचष्खभ गर्न मिल्छ भन्ने सम्बन्धित विज्ञहरूको भनाइ सुनिएको हुँदा सो कार्य पनि गर्नै पर्यो )। यदि सीसीटीभी फुटेज नष्ट गरिएको पुष्टि भएमा अपराध भएको कुरा पनि पुष्टि भई नै हाल्छ। यदि नष्ट गरिएको हो भने त्यसमा संलग्नहरू पत्ता लगाउने विषय। यसमा अर्थ र राजस्व सचिवहरूको बयान महत्वपूर्ण हुन्छ। दुवै सचिवहरू वर्तमानका चतुर सचिवमध्ये मानिनु हुन्छ। उहाँहरूले दिने बयान र लिने अडानले निकै ठूलो महत्व राख्छ। समाचारहरूमा आए अनुसार यदि घटना भएकै हो भने र मन्त्रीको दबाबनै थियो भने जेठ १५ गते बजेट प्रस्तुत हुनुभन्दा अगावै उहाँहरूले सो घटनाको जानकारी मुख्य सचिव र प्रधानमन्त्रीलाई गराउनु भयो कि भएन भन्ने विषय पनि त्यति नै महत्वपूर्ण हुन्छ। यदि दुवै सचिवले मुख्य सचिव र प्रधानमन्त्रीलाई जानकारी गराए पनि त्यसमा सुनुवाइ नभएको हो भने छानबिन समितिले मुख्य सचिव र प्रधानमन्त्रीलाई पनि छानबिनको दायरामा ल्याउन सक्नुपर्छ। यदि घटना भएको पुष्टि भएमा र दुवै सचिवले मुख्य सचिव र प्रधानमन्त्रीलाई सोको जानकारी नगराएको पाइएमा सो घटनाको दोषी दुवै सचिवहरू पनि हुन सक्नुहुन्छ। दुवै सचिवहरू चतुर भएको हुँदा उहाँहरूले प्रधानमन्त्रीसम्मलाई जानकारी गराएको र सीसीटीभीको फुटेज पहिले नै सुरक्षित गरेको हुन सक्ने प्रबल सम्भावना पनि छ। अर्कोतर्फ उहाँहरू दुवैजना सबैभन्दा राम्रो ठाउँमा जागिर खान प्रयास गर्ने मामिलामा पनि निकै अगाडि बढ्न सक्ने व्यक्ति भएको हुँदा अर्थमन्त्रीको निर्देशन पालना गर्नेतर्फ लागेको हुन सक्ने सम्भावना पनि छ। समाचारहरूमा बारम्बार आएको र प्रतिपक्षीहरूको कडा विरोध भएपछि मात्र छानबिन समिति गठन हुनुका पछाडि सो घटनामा अर्थ मन्त्रीभन्दा माथिल्लो स्तरको संलग्नता थियो कि भन्ने आशंका गर्ने ठाउँ पनि प्रशस्तै छ। समाचारहरूमा आएको आधारमा हेर्दा यस घटनाले धेरै कुरा उजागर गर्न सक्ने सम्भावना देखिन्छ। देशमा विगत करिब १५ वर्षदेखि नीतिगत भ्रष्टाचारले उग्र रुप लिइरहेको सन्दर्भमा यसले थप पुष्ट्याइँ गर्नेछ र धेरैलाई कठघरामा उभ्याउने पनि छ। संसदीय समितिका सदस्यहरूले आफु, आफ्नो दल र गुटलाई हेर्नु होला कि राष्ट्रलाई ! वास्तविक परीक्षाको घडी आएको छ।"
ट्यांकरको ठक्करबाट साइकलयात्रीको मृत्यु,विराटनगर : विराटनगरमा पेट्रोल बोकेको ट्यांकरको ठक्करबाट सोमबार राति साइकलयात्रीको मृत्यु भएको छ। कोसी लोकमार्गअन्तर्गत विराटनगर महानगरपालिका१४ राधाकृष्ण राईस मिलअगाडि राति सवा ८ बजेतिर दुर्घटना मोरङ ट्राफिक प्रमुख प्रहरी निरीक्षक राजकुमार कार्कीले जानकारी दिए। उनकाअनुसार उत्तरबाट दक्षिणतर्फ जाँदै गरेको ना ६ ख १८३४ नम्बरको ट्यांकरले ठक्कर दिँदा विराटनगर१३ का ५५ वर्षीय विजय बानियाको मृत्यु भएको हो। दुर्घटनामा परेर गम्भीर घाइते भएका उनलाई उपचारका लागि कोसी अस्पताल पुर्याउनसाथ चिकित्सकले मृत घोषित गरेका हुन्। ट्यांकर र चालक भारत अररियाका २७ वर्षीय जागेन्द्रकुमार मण्डललाई नियन्त्रणमा लिएर घटनाको अनुसन्धान थालिएको प्रहरीले जनाएको छ। प्रहरीकाअनुसार चालकको साथमा नेपाली सवारी चालक अनुमति पत्र (लाइसेन्स) नभएको पाइएको छ। साइकलमा सडक पार गर्दै गर्दा बानियालाई ट्यांकरले ठक्कर दिएको हो।
चार प्रदेशमा भारी वर्षा हुने,"काठमाडौं : देशको विभिन्न स्थानमा आज भारी वर्षा हुने सम्भावना छ। जल तथा मौसम विज्ञान विभागको मौसम पूर्वानुमान महाशाखाकाअनुसार आज दिउँसो प्रदेश १, गण्डकी र लुम्बिनी तथा सुदूरपश्चिम प्रदेशको एकदुई स्थानमा भारी वर्षाको सम्भावना छ। देशको पहाडी भूभागका केही स्थानहरूमा र बाँकी भूभागका थोरै स्थानहरूमा मेघगर्जनचट्याङ्गसहित हल्कादेखि मध्यम वर्षा हुने विभागको पूर्वानुमान छ। आज राति पनि देशभर आंशिकदेखि सामान्य बदली रहनेछ। देशका थोरै स्थानहरूमा हल्कादेखि मध्यम वर्षाको सम्भावना रहेको छ। सुदूरपश्चिम प्रदेशको एकदुई स्थानमा भारी वर्षाको सम्भावना रहेको विभागले जनाएको छ।"
सार्वजनिक यातायातको भाडादर पुनः बढ्याे,"काठमाडौं : सोमबार रातिदेखि लागू हुने गरी सार्वजनिक यातायातको भाडादर पुनः बढेको छ। अन्तरप्रदेश सार्वजनिक यातायातका यात्रुवाहक तथा मालवाहक सवारीको भाडादर इन्धनको मूल्यकोआधारमा स्वचालित रूपमा समायोजन गरिएको यातायात व्यवस्था विभागले सोमबार सूचना निकालेर जानकारी दिएको छ। विभागका अनुसार यात्रुवाहक गाडीमा १ दशमलव ७९ प्रतिशत, पहाडी बाटोमा सञ्चालन हुने मालवाहक गाडीमा २ दशमलव ३४ प्रतिशत र तराईको बाटोमा सञ्चालन हुने मालवाहक गाडीमा २ दशमलव ६ प्रतिशतले भाडादर समायोजन भएको हो। वैज्ञानिक भाडा समायोजन प्रणालीमा इन्धनको मूल्य ५ प्रतिशत वा त्योभन्दा बढीले घटेमा वा बढेमा स्वचालितरूपमा भाडादर परिवर्तन हुने उल्लेख छ। गएको असार १२ गते पनि भाडादर समायोजन गरिएको थियो।"
रसुवागढी हाइड्रोपावरको आइपीयोमा मागअनुसारको आवेदन नपरेपछि समय थपियो,"रसुवा : रसुवागढी हाइड्रोपावर कम्पनी लिमिटेडले यही असार १३ गतेदेखि निष्कासन गरेको आइपीयोमा मागअनुसारको आवेदन नपरेपछि समय थप गरिएको छ। कम्पनीले असार १३ गतेदेखि २७ गतेसम्मको समयसीमा राखेर आइपीयो निष्कासन गरेको थियो। सो अवधिमा मागअनुसारको आवेदन नपरेमा साउन १० गतेसम्म समय थप गर्न सकिने व्यवस्था थियो। कम्पनीले आयोजना प्रभावित क्षेत्रका स्थानीयबासीका लागि ६८ लाख ४२ हजार १०० कित्ता सेयर निष्कासन गरेको छ। कम्पनीकाअनुसार सोमबार साँझसम्म ११ हजार ७४१ आवदेकले २३ लाख ३ हजार ८६० कित्ताको लागि आवेदन दिएका छन्। आवदेकबाट २३ करोड ३ लाख ८६ हजार रुपैयाँ संकलन भएको छ। आइपियोमा न्यूनतम १० कित्ता र अधिकतम ७०० कित्तासम्म आवेदन दिन सकिने छ। यसमा बिक्री प्रबन्धकको काम सिदार्थ क्यापिटलले गरिरहेको छ। कम्पनीले गोसाइँकुण्ड गाउँपालिका१ थुमन र वडा नम्बर २ टिमुरेलाई अति प्रभावित, प्रसारण लाइनबाट प्रभावित हुने आमाछोदिङ्मो गाउँपालिका४ गोल्जुङ, वडा नम्बर ५ चिलिमे, गोसाइँकुण्ड गाउँपालिका४ लाङटाङ, ५ स्याफ्रु र ६ धुन्चेलाई प्रभावित तथा बाँकीलाई सामान्य प्रभावित गरी तीन भागमा वर्गीकरण गरिएको छ। निष्कासन गरिएको १० प्रतिशत सेयरमा अति प्रभावित, प्रभावित र सामान्यलाई क्रमशः ४५:१५:१ अनुपातमा सेयर बाँडफाँड गरिएको कम्पनीले जनाएको छ। आइपीयोमा नेपाल धितोपत्र बोर्डबाट स्वीकृत प्राप्त सम्पूर्ण सिआस्बा सदस्य बैंक तथा वित्तीय संस्था र तीनका शाखा कार्यालयबाट आवेदन दिन सकिने छ। विश्वव्यापी फैलिएको कोरोना भाइरस (कोभिड१९) को कारण लामो समयसम्म सेयर निष्कासन प्रक्रिया रोकिएको थियो। कम्पनीले रसुवाको गोसाइँकुण्ड गाउँपालिका२, टिमुरेमा १११ मेगावट क्षमताको रसुवागढी जलविद्युत् आयोजना निर्माण गरिरहेको छ। यसको ८३ प्रतिशत काम सकिएको छ। स्थानीयका लागि नेपालमा पहिलो पटक चिलिमे हाइड्रोपावर कम्पनीले सेयर निष्कासन गरेको थियो।"
निजामती सेवा ऐन अविलम्ब ल्याउन माग गर्दै ज्ञापनपत्र,"अर्घाखाँची: संघीय निजामती सेवा ऐन अविलम्ब ल्याउन माग राख्दै अर्घाखाँचीमा क्रियाशील कर्मचारी ट्रेड युनियनले संयुक्तरूपमा प्रमुख जिल्ला अधिकारीमार्फत प्रधानमन्त्रीलाई ज्ञापन पत्र बुझाएका छन्। सबै कर्मचारीहरूको माग सम्बोधन हुनेगरी ऐन निर्माण गरी कार्यान्वयनको चरणमा जानु पर्ने भन्दै ज्ञापन पत्र बुझाएका हुन्। देश संघीयतामा गएपछि जारी भएको समयोजन ऐन विभेदपूर्ण भएको, सबैलाई समेट्न नसकेको, प्रशासनिक संघीयताको मूल कानुन संघीय निजामती सेवा ऐन निर्माणमा हालसम्म कुनै प्रगति नभएको युनियनको भनाइ छ। आम कर्मचारीहरूका माग सम्बोधन हुनेगरी अविलम्ब ऐन आउनु पर्ने र नआएमा थप आन्दोलनसहित प्रस्तुत हुने ज्ञापनपत्रमा उल्लेख रहेको छ। कार्यक्रममा निजामती कर्मचारीहरूको आधिकारिक ट्रेड युनियनका अध्यक्ष तथा पदाधिकारी, विभिन्न ट्रेड युनियनका अध्यक्ष तथा पदाधिकारीहरु लगायतको उपस्थिति रहेको थियो।"
हतपतको काम लतपत,"असार महिना किसानलाई फुर्सद नहुने समय हो। मुरी उब्जाउने गरी मानो रोप्न किसानलाई भ्याइनभ्याइ हुन्छ। त्यस्तै व्यस्तता कर्मचारी जगत्लाई पनि हुन्छ। तर, उल्टो के भने सरकारी कार्यालयहरूले रोपेको मुरीले मानो उब्जनी पनि नदिन सक्छ। हो, विकास निर्माणको काम हतारहतार गरी असारमा गरिन्छ, करोडौं र अर्बाैं रुपैयाँ यही बेला खन्याइन्छ तर त्यसको प्रतिफलचाहिँ भेट्न मुस्किल पर्छ। असार आर्थिक वर्षको अन्तिम महिना हो। ११ महिनासम्म हात बाँधेर बस्ने र असार लागेपछि तात्ने प्रवृत्ति नेपालका सरकारी निकायमा छ। उपभोक्ताहरूमा छ। निर्माण कम्पनीहरूमा छ। जतिसक्दो छिटोछिटो काम गर्ने वा गरेजस्तो गर्ने र असारमा भुक्तानी लिनेदिने रोग असाध्य रोग बनेर नेपाली अर्थतन्त्रलाई शिथिल पारेको छ। यही असारको २५ गतेसम्म नेपाल सरकारको ढुकुटीबाट १ खर्ब ८९ अर्ब ४८ करोड १७ लाख रुपैयाँ खर्च भयो। जब कि वर्षभरि गरेको मुलुकको विकास खर्च ३ अर्ब ७८ अर्ब ९ करोड ७७ लाख रुपैयाँ छ। त्यसो गर्दा पनि चालू वर्ष सरकारको पुँजीगत खर्च लक्ष्यको आधा अर्थात ५०११ प्रतिशतमात्रै भएको छ। अन्तिम घडी खर्च बढीको रोगका कारण विकासको काम हतपतमा लतपत हुने गरेको छ। हतारको काम लतरपतर हुनु स्वाभाविक हो। असारमा धेरै खर्च देखिनुको पूरापूरा कारण सबै काम त्यही बेलामात्रै भएरचाहिँ होइन। पहिलापहिला भएका कामको हिसाबकिताब मिलान र भुक्तानी लेनदेन यो महिनामा हुने गरेको छ। तर, धेरैजसोचाहिँ असारमै आएर हुने सत्य हो। अन्तिम निकासा भुक्तानीका दिन अर्थात् २५ गते १४ अर्ब ७२ करोड ७४ लाख खर्च भएको छ। असार १५ देखि २५ गते अवधिमा १०१५ प्रतिशतले आक्रामक खर्च भएको छ। यसले अन्तिममा जसोतसो हिसाबकिताब मिलाएर भुक्तानी लिइहाल्ने र दिइहाल्ने प्रवृत्तिलाई देखाउँछ। सरकारले बेलामा खर्च नगर्दा अर्थतन्त्रमा त्यसको नकारात्मक असर पर्छ। बैंकहरूमा तरलता अभावको एउटा कारण बेलामा खर्च नहुनु हो। जसै असारमा भुक्तानी बढ्न थाल्यो यसपालि पनि बैंकहरूमा पैसा निक्षेप बढ्न थालेको थियो। विकास निर्माणमा खर्च हुँदा त्यसको प्रभाव बजारमा पर्छ। रोजगारीमा पर्छ। राजस्वमा पनि पर्छ। तसर्थ खर्च सरकारको ढुकुटीको मात्रै होइन त्यो अर्थतन्त्र चलायमान बनाउने एउटा महत्वपूर्ण पाटो पनि हो। प्रक्रिया अपुर रहेका योजनामा बजेट विनियोजन हुनु, प्रक्रिया पूरा भएकामा पनि कम बजेट विनियोजन हुनु अर्का समस्या छन्। अझ भ्रष्टाचारसँग पनि जोडिन्छ पुँजीगत खर्चको कुरा। कमिसन लेनदेनका गाँठाहरू अप्ठेरो पर्दा पनि थुप्रै विकासे योजना लथालिंग छन्। कतै कामै भएका छैनन् भने कतै भएको भन्दा बढी बजेट खर्च भएको छ। यो सब सुशासन अभावको प्रतिफल हो। पुँजीगत बजेट खर्चै हुन सकेन भनेरै संविधानमा बजेट ल्याउने मिति जेठ १५ लाई तोकिएको हो। तर त्यसयता पनि खर्चको प्रवृत्ति रोकिएको छैन। यसको मतलब बजेट आइसकेपछि साउनबाट योजना कार्यान्वयनको योजना सुरु गर्ने, बजेटको अख्तियारी दिने प्रक्रिया थाल्ने र टेन्डर आह्वान गरिरहाल्ने हो भने हिउँदअघि नै काम सुरु हुन्थ्यो। तर, किनकिन अलमलमै बित्छ समय। बजेटरी प्रणालीको विकास गर्ने र उत्तरदायी शासन हुने हो भने राज्यले चाहँदा विकास निर्माण बेलामा नहुने भन्ने नै हुन्न। तर, अकर्मण्य शासनकै कारण यस्तो हविगत भएको छ। सुशासनलाई पहिलो प्राथमिकतामा राखेर विकासलाई प्राथमिकता दिन नसक्नु हाम्रा शासकहरूको ठूलो कमजोरी हो। शासकहरू सबैभन्दा पहिला त आर्थिक र बजेटरी विषयका खास जानकार छैनन्। तिनलाई यसको खास चिन्ता पनि देखिन्न। केवल पार्टी र सत्ताकै गतिविधिमा समय बिताउने मन्त्रीहरूको दिनचर्या हुन्छ। यस्तो प्रवृत्ति नत्यागेसम्म र कामकाम र काम भनेर नघोटिएसम्म परिवर्तन अपेक्षा गर्न सकिन्न। प्रणाली नै बसालेर खर्च बेलामा गर्ने, विकासलाई तीव्रता दिने गर्नुपर्छ। नत्र असारे विकासको असारे रोइलो सदावहार नै चलिरहन्छ।"
लाइसेन्स परीक्षामा किन फेल हुन्छन् डाक्टर ?,"काठमाडौं : एमबीबीएस या बीडीएस पास गरेपछि डाक्टरका रूपमा काम गर्न लाइसेन्स लिनुपर्छ। तर, धेरै जना लाइसेन्स परीक्षामा अनुत्तीर्ण हुने गरेका छन्। कतिपय त पटकपटक परीक्षा लेख्दा पनि उत्तीर्ण हुँदैनन्। यसले हाम्रो मेडिकल (चिकित्सा) शिक्षाको कमजोर अवस्था देखाउँछ। जेठ दोस्रो साता सञ्चालित ६३ औं चिकित्सक दर्ता प्रमाणपत्र परीक्षामा मेडिकल (एमबीबीएस)तर्फ ३०८३ प्रतिशत मात्रै पास भए, करिब ७० प्रतिशत फेल। डेन्टल (बीडीएस)तर्फ ३३०४ प्रतिशत पास भए, करिब ६७ प्रतिशत फेल। दुवै विधामा गरी १ हजार ४ सय ९४ परीक्षार्थी सहभागी थिए। जसमध्ये मेडिकलमा ३ सय ६२ र डेन्टलमा १ सय १३ जना मात्रै उत्तीर्ण भएका हुन्। सरकारी एवं निजी मेडिकल कलेजमा पाँच वर्ष अध्ययन गरी एक वर्ष इन्टर्नसिप गरेका डाक्टरहरू लाइसेन्समा फेल हुने क्रम बढ्दो छ। जबकि गत पुस तेस्रो साता लिइएको परीक्षामा समग्रमा ४८७ प्रतिशत मात्र उत्तीर्ण भएका थिए। करिब ५२ प्रतिशत अनुत्तीर्ण भए। नेपाल मेडिकल काउन्सिलले वर्षमा तीनपटक (चारचार महिनामा) डाक्टर परीक्षा लिँदै आएको छ। लाइसेन्स प्राप्त नगर्दासम्म एमबीबीएसबीडीएस पढेका व्यक्तिको योग्यता प्लस टुसरह हुन्छ। अधिकांश विद्यार्थी फेल हुनु डरलाग्दो संकेत भएको पाटन स्वास्थ्य विज्ञान प्रतिष्ठानका पूर्वउपकुलपति प्राडा अर्जुन कार्कीको बुझाइ छ। भन्छन्, विद्यार्थीसँगै प्राध्यापक, मेडिकल कलेज सञ्चालक, नियमनकारी निकायमा रहेका पदाधिकारीलाई लाजमर्दो विषय हो। सबैको प्रतिष्ठामा आँच आउने कुरा हो। सांसद गंगा चौधरीका अनुसार १० वर्षदेखि परीक्षामा सहभागी विद्यार्थी डिप्रेसनमा परेका छन्। प्रतिनिधिसभाको २९ जेठमा बसेको बैठकमा चौधरीले परीक्षा प्रणालीप्रति असन्तुष्टि व्यक्त गरेकी थिइन्। नेपाल मेडिकल काउन्सिलका रजिस्ट्रार डा कृष्ण अधिकारीका अनुसार पहिलो चोटि पास हुने र पटकपटक परीक्षामा सहभागी हुनेको विवरण तयार पार्न लागिएको छ। किन फेल भइरहेका छन् भनेर अध्ययन गरिरहेका छौं, रजिस्ट्रार डा अधिकारी अन्नपूर्ण पोस्ट्सित भन्छन्, २५३० पटकसम्म पनि परीक्षा दिएको दियै गरेको पाइयो। त्यसपछि त गन्नै छोडियो। लाइसेन्स परीक्षा पास गर्न नसक्ने भएपछि पलायनसमेत भएको डा अधिकारी बताउँछन्। सामान्य चिकित्सक (एमबीबीएस) वार्षिक २ हजार र दन्त चिकित्सक (बीडीएस) ५ सय जना लाइसेन्समा उत्तीर्ण हुन्छन्। बर्सेनि करिब ५ सय चिकित्सक विदेशबाट अध्ययन गरी फर्किन्छन्। विदेश पढेकाहरू धेरै फेल स्वदेशभन्दा विदेशका मेडिकल कलेजका विद्यार्थी धेरै फेल हुने गरेको पाइएको छ। उनीहरू २२ देखि ४२ प्रतिशत मात्र लाइसेन्समा उत्तीर्ण हुने गरेका छन्। प्राडा कार्कीका अनुसार विद्यार्थीमा चिकित्साशास्त्रलाई गम्भीरतापूर्वक लिने प्रवृत्ति देखिँदैन। चिकित्सा विज्ञानलाई गहिरो ढंगले बुझ्ने र पारंगत हुनेभन्दा सतही ढंगले पढ्ने प्रवृत्ति छ। जसोतसो परीक्षा पास गर्ने सोचबाट निर्देशित छन्, प्राडा कार्की भन्छन्। चिकित्साशास्त्र अध्ययन संस्थान (आईओएम)का पूर्वडिन प्राडा जगदीश अग्रवाल स्वदेशमा पढ्न नपाएपछि विदेश गएका विद्यार्थी औसत रहेको बताउँछन्। औसत खालको विद्यार्थीलाई भर्ना लिने मेडिकल कलेज राम्रो मानिँदैन। पूर्वाधारसमेत नभएका शैक्षिक संस्थाको पठनपाठन पनि स्वाभाविक रूपमा गुणस्तरहीन नै हुन्छ, प्रा डा अग्रवाल भन्छन्, अन्ततः विद्यार्थीको आउटपुट पनि कमजोर हुनु स्वाभाविक हो। अभिभावकको दबाबमा चिकित्सा पढेका औसत विद्यार्थी लाइसेन्समा फेल भइरहेको काउन्सिलका पदाधिकारी बताउँछन्। दुई वर्षअघिसम्म विदेशमा चिकित्सा विषय पढ्न प्रवेश परीक्षा दिनुपर्दैनथ्यो। कक्षा १२ पास गरेका आधारमा सयौं विद्यार्थी विदेशका मेडिकल कलेजमा भर्ना हुन्थे। २०७४ असोजमा स्वदेशमै एमबीबीएसको प्रवेश परीक्षा चलिरहँदा केही विद्यार्थी चिट चोर्दै गर्दा पक्राउ परे। चिट चोर्नमा संलग्न १५ मध्ये २ जनाले अर्को व्यक्तिका लागि परीक्षा दिएको पाइयो। काउन्सिलका रजिस्ट्रार डा कृष्ण अधिकारीका अनुसार सन् २०१५ मा स्नातक तहको चिकित्सा परीक्षामा सहभागीमध्ये ६८१ प्रतिशत उत्तीर्ण भएका थिए। सन् २०२१ मा उत्तीर्ण प्रतिशत ५३९ प्रतिशतमा झरेको छ। पुराना विद्यार्थी पटकपटक लाइसेन्स परीक्षामा सहभागी छन्। पुराना विद्यार्थी जति परीक्षा दिए पनि असफल हुन्छन् भन्न खोजिएको होइन, डा अधिकारी भन्छन्, तर, उत्तीर्ण हुने सम्भावना न्यून पाइएको छ। गत वर्ष परीक्षामा सहभागी १ हजार ४ सयमध्ये १ हजार १ सय ६ जना पुराना थिए। लाइसेन्सको प्रश्नपत्र प्राध्यापक एवं सहप्राध्यापकले बनाउँछन्। वस्तुगत प्रश्न सोध्ने गरिएको छ। पाठ्यक्रमबाट विषयवस्तुअनुसार नै प्रश्न सोधिन्छ। ५० प्रतिशत प्रश्न मिलाए पास हुन्छन्। त्यही पनि मिलाउन सक्दैनन्, डा अधिकारी भन्छन्। आईओएमका पूर्वडिन प्राडा जगदीशप्रसाद अग्रवालका अनुसार कमजोर विद्यार्थी, पूर्वाधारविहीन मेडिकल कलेज, पुरानो शैलीको पठनपाठन पद्धति, सैद्धान्तिकसँगै पर्याप्त प्राक्टिकल अभ्यास गर्न नपाउँदाको प्रतिफल लाइसेन्स परीक्षामा देखिएको हो। चिकित्सा शिक्षा आयोगका उपाध्यक्ष डा श्रीकृष्ण गिरी लाइसेन्स परीक्षामा असफल भइरहेको विषयमा अध्ययन, अनुसन्धान गर्नुपर्नेमा जोड दिन्छन्। पटकपटक जाँच दिनेहरू दोहोरिँदा असफल हुने प्रतिशत बढेजस्तो लाग्छ। पुराना र नयाँ विद्यार्थी नछुट्याइएका कारण पनि असफल हुनेहरू बढी देखिएको हुन सक्छ, उपाध्यक्ष डा गिरी भन्छन्, कोभिडका कारण भौतिक उपस्थितिमा पढाइ हुन सकेन। अनलाइन कक्षा पढेकाहरू पनि असफल भएका हुन सक्छन। एक परीक्षार्थी भने परीक्षा दिँदा दिक्क लागेको बताउँछन्। काम गर्न पाएको छैन। लाखौं रकम खर्च गरी एमबीबीएस पढेँ। तर, पास हुन नसक्दा बुवाआमा र आफन्तका अगाडि मुख देखाउन लाज भएको छ, उनी भन्छन्, अहिलेसम्म लगानी बालुवामा पानी खन्याएजस्तो भइरहेको छ। विदेशमा पढेका र स्वदेशका मेडिकल कलेजमा पढेका विद्यार्थीहरूको छुट्याएर नतिजा प्रकाशन गर्ने हो भने मेडिकल कलेजको हैसियत प्रष्ट हुने बताउँछन् डा गिरी। चीन, फिलिपिन्स, भारत, बंगलादेशलगायत मुलुकबाट पढेर फर्केका विद्यार्थी पटकपटक लाइसेन्स दिनेको श्रेणीमा पर्ने काउन्सिल पदाधिकारी बताउँछन्। मेडिकल कलेजको परीक्षा त लान्ठाङलुन्ठुङ गरेर पास गरिहाल्छन्। तर, काउन्सिलको परीक्षामा लान्ठाङलुन्ठुङले काम गर्दैन। लगाव चाहिन्छ। गुदी भएकाहरूले मात्र पास गर्ने सम्भावना रहन्छ, डा कार्की भन्छन्। काउन्सिलका रजिष्ट्रार डा अधिकारीका अनुसार जनताले निर्धक्कसँग स्वास्थ्य परीक्षण गराउन सकोस्। भन्छन्, बिरामीलाई ढुक्क होस् भनेर नै गुणस्तर कायम हुने गरी परीक्षा लिनुपर्छ। लिइरहेका पनि छौं। स्वदेशमा त्रिवि र काठमाडौं विश्वविद्यालयका आंगिक कलेजहरूमा अध्ययन गरेका विद्यार्थीको पास हुने दर बढी छ। स्वास्थ्य विज्ञान प्रतिष्ठान ऐन तथा छुट्टै ऐनद्वारा स्थापित प्रतिष्ठानमा अध्ययन गरेका चिकित्साका विद्यार्थी बढी उत्तीर्ण भएको पाइएको छ। सीपको जाँच खोइ ? डा गिरी काउन्सिलले लिने परीक्षा प्रणालीप्रति असन्तुष्ट छन्। चिकित्सकहरूको ज्ञानका साथै सीपको पाटोमा पनि जाँच गर्नुपर्ने उनी बताउँछन्। चिकित्सा विद्यार्थीका लागि अपनाइएको परीक्षा पद्धति अधुरो रहेको उनको भनाइ छ। जेजे कुराको जाँच गर्नुपथ्र्यो त्यो भएको छैन। जाँचको विधि नै पर्याप्त छैन, उनी भन्छन्, सैद्धान्तिक ज्ञानको मात्र परीक्षा लिइएको छ। टिक लगाएको आधारमा योग्यताको प्रमाणपत्र दिइएको छ। क्षमताको जाँच लिइएको छैन। चिकित्सा शिक्षाविज्ञ डा जगदीश अग्रवालका अनुसार सीपको जाँच लिनुपर्छ। सैद्धान्तिक परीक्षामा अधिकांश फेल भइरहेका छन्। सीपको परीक्षा लिने हो भने फेल हुने प्रतिशत झन् बढ्छ। फेल प्रतिशत बढ्छ भन्ने सोच राख्नु हुँदैन, डा अग्रवाल भन्छन्, सैद्धान्तिक ज्ञानमात्र नभई सीपको पनि जाँच लिनुपर्छ। डाक्टरमा सीपको अभावमा बिरामीको ज्यान जान्छ भने बाँच्न पाउने अधिकार खोसिएको मानिन्छ। फितलो अनुगमन चिकित्सा शिक्षासम्बन्धी शिक्षण संस्थालाई व्यवस्थित गर्न, नियमन गर्न र चिकित्सा शिक्षामा सुधार गर्न राष्ट्रिय चिकित्सा शिक्षा ऐन, २०७५ जारी गरिएको छ। ऐन जारी भएलगत्तै चिकित्सा शिक्षा आयोगसमेत गठन भइसकेको छ। त्यसको तीन वर्ष अवधिमा आयोगका पदाधिकारीले पनि चिकित्सा शिक्षाको गुणस्तर ह्रास भइरहेको महसुस गरेका छन्। चिकित्सा शिक्षाको गुणस्तरमा ह्रास भएको महसुस भएको छ, डा गिरी भन्छन्, त्यसकारण एक वर्षदेखि साझा प्रवेश परीक्षा लिनुपर्ने नियम लागू गरेका छौं। यसको प्रभाव हेर्न केही समय कुर्नुपर्छ। पाँच वर्षपछि मात्र सकारात्मक नतिजा देखिनेछ। साझा प्रवेश परिक्षापछि मेधावी विद्यार्थीले मात्र चिकित्सा शिक्षा पढेको डा गिरी बताउँछन्। कसरी सुधार्ने गुणस्तर ? स्वास्थ्य सेवा प्रणालीलाई गुणस्तरीय रूपमा विकास गर्न योग्य र सक्षम स्वास्थ्य जनशक्ति आवश्यक पर्छ। विश्वविद्यालय, चिकित्सा आयोग वा काउन्सिलको विषय नभनी आमव्यक्तिहरू नै जागरुक हुनुपर्ने डा कार्की बताउँछन्। भन्छन्, समयमै उचित समीक्षा गर्दै प्रभावकारी हस्तक्षेप गर्न सके जिन्दगी सुरक्षित हुन्छ। सबैको चासो हुनुपर्छ। आईओएमका पूर्वडिन प्राडा जगदीश अग्रवाल चारवटा पक्षमा सुधार गर्नुपर्ने खाँचो रहेको औंल्याउँछन्। जसमा भर्ना प्रणाली, पाठ्यक्रम एवं शिक्षण विधि, शैली छन्। चिकित्सा शिक्षासम्बन्धी शिक्षण संस्थाको सञ्चालन, गुणस्तर वृद्धि र अनुगमनको मापदण्ड परिमार्जन गरी लागू गर्नुपर्ने विज्ञको सुझाव छ। चिकित्साशास्त्रसम्बन्धी ज्ञान, दृष्टिकोण, मूल्यमान्यता, सीपसहितको जनशक्ति तयार पार्नुपर्ने हो। त्यसमा जस पाउने काम गर्न सकेका छैनौं, डा कार्की भन्छन् । स्वदेशमा पढ्न नपाएपछि विदेश गएका विद्यार्थी औसत छन्। औसत खालको विद्यार्थीलाई भर्ना लिने मेडिकल कलेज राम्रो मानिँदैन।प्राडा जगदीश अग्रवाल, पूर्वडिन, चिकित्साशास्त्र अध्ययन संस्थान विद्यार्थीसँगै प्राध्यापक, मेडिकल कलेज सञ्चालक, नियमनकारी निकायमा रहेका पदाधिकारीलाई लाजमर्दो विषय हो। सबैको प्रतिष्ठामा आँच आउने कुरा हो।प्राडा अर्जुन कार्की, पूर्वउपकुलपति, पाटन स्वास्थ्य विज्ञान प्रतिष्ठान पटकपटक जाँच दिनेहरू दोहोरिँदा असफल हुने प्रतिशत बढेजस्तो लाग्छ। पुराना र नयाँ विद्यार्थी नछुट्याइएका कारण पनि असफल हुनेहरू बढी देखिएको हुन सक्छ।डा श्रीकृष्ण गिरी, उपाध्यक्ष, चिकित्सा शिक्षा आयोग किन फेल भइरहेका छन् भनेर अध्ययन गरिरहेका छौं। २५३० पटकसम्म पनि परीक्षा दिएको दियै गरेको पाइयो। त्यसपछि त गन्नै छोडियो।डा कृष्ण अधिकारी, रजिस्ट्रार, नेपाल मेडिकल काउन्सिल थेत्तरा मेडिकल कलेज चिकित्सा शिक्षा आयोगले एमबीबीएसको शुल्क उपत्यकाभित्र ४१ लाख ६८ हजार ९० रुपैयाँ र उपत्यकाबाहिर ४५ लाख ९५ हजार ७ सय २० तोकेको छ। बीडीएसमा २० लाख ९२ हजार २ सय ९० रुपैयाँ निर्धारण गरिएको छ। कलेजले यसबाहेक अतिरिक्त रूपमा लाखौं शुल्क असुलिरहेका छन्। तर, शैक्षिक गुणस्तर लाजमर्दो छ। निजी मेडिकल कलेजले धेरै जनशक्ति उत्पादन गरेका छन्, प्राडा कार्की भन्छन्, कलेज सञ्चालकको चासो र सरोकार आम्दानीप्रति केन्द्रित छ। चिकित्सा शिक्षालाई पैसा कमाउने भाँडो बनाएको जगजाहेर छ। सञ्चालकहरू नियमन प्रणालीलाई फितलो बनाई मुनाफा सुनिश्चित गर्नेतर्फ निर्देशित छन्। अभिभावकलाई निचोर्ने प्रवृत्ति देखिएको छ। जानकारका अनुसार भौतिक पूर्वाधार, पाठ्यसामग्री, शिक्षण सिकाइ प्रक्रिया र मूल्यांकन प्रणाली प्रभावकारी छैन। अध्यापन गर्ने शिक्षकको पेसागत सक्षमता, अद्यावधिकता, सक्षमता परीक्षण पनि हुँदैन। विद्यार्थीमैत्री वातावरण सुनिश्चित गर्न नसकेका मेडिकल कलेज विद्यार्थीबाट विभिन्न शीर्षकमा लाखौं शुल्क असुल्छन्। बर्सेनि मुनाफा बाँड्ने मेडिकल कलेजहरूको शैक्षिक गुणस्तर कमजोर भएकोमा नियामक निकाय मुकदर्शक बनेको छ। डा कार्की मेडिकल कलेज सञ्चालकहरूमा नाफाखोर प्रवृत्ति हावी भइरहेको बताउँछन्। त्रिविका पूर्वउपकुलपति प्राडा केदारभक्त माथेमा झन्डै चार वर्ष सैद्धान्तिक अध्ययन र एक वर्ष इन्टर्न गरेको विद्यार्थी लाइसेन्समा असफल हुनुले पढाउने प्राध्यापक र मेडिकल कलेज पनि असफल ठान्छन्। भन्छन्, लाखौं अतिरिक्त शुल्क उठाउने तर गुणस्तरीय शिक्षा नदिने मेडिकल कलेजलाई नसिहत दिनुपर्छ। सम्बन्धनसमेत खारेज गर्ने आँट नियामक निकायले गर्नुपर्छ।"
भ्रष्टाचारलाई ब्रेक नलगाए मुलुक श्रीलंका बन्छ,"काठमाडौं : एमाले अध्यक्ष केपी शर्मा ओलीले भ्रष्टाचार र अनियमिततालाई सरकारले ब्रेक नलगाए मुलुक श्रीलंकाभन्दा खराब अवस्थामा पुग्ने बताएका छन्। संसद् एक वर्ष चलेन। वैदेशिक मुद्रा सञ्चिति भएन। विकास निर्माणका काम ठप्प रहे। भ्रष्टाचार मौलाएको छ, राजधानीमा सोमबार सम्पादकहरूसँगको अन्तक्र्रियामा ओलीले भने, यस्तै अवस्था हो भने मुलुक श्रीलंकाभन्दा गम्भीर अवस्थामा पुग्छ। यो विषयमा सबै सचेत बन्नुपर्ने उनले बताए। बजेट निर्माणजस्तो कार्यमा अनधिकृत व्यक्तिलाई घुसाउनुले मुलुकलाई अझै अधोगतिमा लैजाने ओलीले बताए। यस्तो कार्य अर्थमन्त्रीका तर्फबाट मात्रै नभएको दाबी गर्दै उनले भने, बजेट निर्माण अनधिकृत व्यक्तिबाट गराइन्छ। करको दर फेरिन्छ। यस्तो सेटिङमा प्रधानमन्त्रीको पनि संलग्नता हुन सक्छ। यस्तैयस्तै कार्यले गर्दा सरकारको कामप्रति नागरिकमा वितृष्णा पैदा हुँदै गएको उनले बताए। ओलीले बजेट निर्माण र हतियार खरिद गर्न भएको चलखेलका विषयमा सरकारको ध्यानाकर्षण गरे। गठबन्धनको सरकारलाई मृतको संज्ञा दिँदै उनले भने, यो सरकार निस्प्राण भइसक्यो। यसले हैजा फैलाउँछ। समाजलाई दूषित गराउँछ। पूर्वप्रधानमन्त्रीसमेत रहेका उनले भ्रष्टाचार बेलगाम भइरहेको आरोप लगाए। यस्तै कर्मका कारण सरकारको अंगप्रत्यंग झर्दै जाने टिप्पणी ओलीले गरे। भगवान् शिवले बोकेर हिँड्दा त सतीदेवी काम लागिनन्। अंगप्रत्यंग झर्दै गए, उनले अर्थमन्त्री जनार्दन शर्माको राजीनामातिर संकेत गर्दै भने, एउटा अंग झरिसक्यो, भ्रष्टाचारी अंग झरेर पिठ बन्छ ? त्यो ठाउँ त रुखो हुन्छ। संवैधानिक परिषद्सम्बन्धी विधेयकका विषयमा उनले यो ल्याउनुअघि सरकारले सर्वोच्च अदालतमा विचाराधीन मुद्दा फिर्ता लिएर माफी माग्नुपर्ने बताए। सरकारले मुद्दा फिर्ता लिएर जनतासँग सार्वजनिक रूपमा माफी माग्नुपर्ने उनको तर्क थियो। विधेयक ल्याउँदा आफूसँग सल्लाह नभएको उल्लेख गर्दै उनले भने, गर्नै मिल्दैन। असंवैधानिक छ भनेर सर्वोच्च अदालतमा मुद्दा हालेको छ। यता राष्ट्रियसभाजस्तो ठाउँमा लगेर संविधानसम्मत छ भनेको छ। योभन्दा निर्लज्ज अरू के हुन्छ ? यो लज्जास्पद कुरा हो। उहाँहरूले त्यो मुद्दा फिर्ता लिनुपर्छ। उनले आफ्नो पार्टीले चुनावी गठबन्धनका विषयमा हतारमा निर्णय नगर्ने बताए। गठबन्धन बनाएर सत्तामा पुग्नुलाई नै एमालेले सर्वोपरि नठान्ने उनको तर्क थियो। एमालेको मुख्य एजेन्डा देशमा सुशासन ल्याउने र लोकतान्त्रिक अभ्यासमा फर्किने रहेको उनले स्पष्ट पारे। मैले गठबन्धन चलाएर हेरेको छु। गठबन्धनका लागि गठबन्धन बनाउने पक्षमा छैन। परिस्थितिमा परिवर्तन मुख्य कुरा हो, उनले भने। पटकपटक विवाह र डिभोर्स हुने प्रवृत्ति समाजमा देखिएको टिप्पणी उनले गरे। यसलाई गठबन्धन निर्माणसँग उनले तुलना गरे। भने, किन पटकपटक विवाह र डिभोर्स हुन्छ ? किनभने, त्यो विवाह साँचो थिएन। डिभोर्स साँचो थियो। साँचो डिभोर्स गर्न एमाले नक्कली विवाह गर्दैन। सरकारमा पुग्नु मात्रै सबै कुरा नभएको उनको भनाइ छ। अब मुलुक चुनावमा प्रवेश गरिसकेको उल्लेख गर्दै उनले सरकारको काम नभएको पनि बताए। निजगढ अन्तर्राष्ट्रिय विमानस्थलका विषयमा उनले वनको क्षति नगरी हाल विमानस्थल निर्माण गर्ने भनिएको क्षेत्रको दक्षिणतर्फ टाँगिया बस्ती हटाएर दुई हजार मिटर क्षेत्रफलमा बनाउन सकिने बताए। वनको क्षति नगरीकन नजिकको टाँगिया बस्ती हटाउँदा र दक्षिणपट्टि बनाउँदा खेरि दुई हजार स्क्वायर मिटरमा पुग्ने ठाउँमा ८ हजार मिटर लिनुपर्ने आवश्यकता पर्दैन, उनले भने। उनले धेरै वातावरणीय क्षति नगरी चाहिएजति जमिन लिएर विमानस्थल निर्माण गर्न सकिने धारणा व्यक्त गरे। विमानस्थलका विषयमा सर्वोच्च अदालतले पर्याप्त अध्ययन नगरी फैसला गरेको टिप्पणी ओलीले गरे। संघीयताका विषयमा राखेको एक प्रश्नमा ओलीले यस विषयमा घुमाउरो असन्तुष्टि जनाए पनि कार्यान्वयनमा आइसकेकाले यसलाई सफल पार्नुपर्ने मत राखे। भने, हामीले यो संविधान मुस्किलले ल्याएका थियौं। त्यो अवस्थामा जति विचार गर्नुपर्थ्यो गर्न सकिएन। त्यस बेला साम्प्रदायिक विषयहरू उछालेर देशलाई रुवान्डा बनाउन खोजिएको थियो। १५२५ वटा राज्य बनाउनेदेखि लिएर त्योभन्दा बढी पृथकताकै कुरा गरे। देशलाई एकताबद्ध राखेर विष र विषाक्त कुरालाई समन गरेर लोकतान्त्रिक संविधान जारी गर्नुपर्ने अहम् जिम्मेवारी थियो। हामीले त्यो जिम्मेवारी वहन गर्दा धेरै कुरामा विचार पुर्याउने परिस्थिति रहेन। ओली सरकारबाट बाहिरिएको मंगलबार एक वर्ष भएको छ। २०७८ असार २८ गते सर्वोच्च अदालतको परमादेशपछि ओली सरकार हटेको थियो। असार २९ गते शेरबहादुर देउवाको नेतृत्वमा पाँच दलीय गठबन्धन सरकार बनेको थियो।"
रोकियो भ्यू टावरको काम,"तेह्रथुम : म्याङलुङ नगरपालिका१ को निर्माणाधीन भ्यू टावरको निर्माण स्थानीयवासीले रोकेका छन्। योजना सञ्चालन गर्न आमभेला नबोलाई सुटुक्कै उपभोक्ता समिति गठन गरी काम सुरु गरेको भन्दै निर्माण रोकिएको हो। म्याङलुङ नगर प्रमुख सञ्जयकुमार तुम्बाहाङफेले आफ्नो पार्टीको कार्यकर्तालाई आफ्नै घरमा बोलाई कोठे समिति गठन गरी योजना सम्झौता गरेको म्याङलुङ२ का पदम लिम्बूले बताए। उनले भने, हामीले पटकपटक आमभेलाको माग गर्दासमेत मेयरबाट सुनुवाइ भएन। आव २०७८७९ मा भ्यू टावर निर्माणका लागि संघीय सरकारमार्फत सूर्योदय अवलोकन क्षेत्र पर्यटन पूर्वाधार शीर्षकमा २६ लाख बजेट छुट्टिएपछि हर्षित भएका स्थानीयहरू अहिले निराश छन्। भ्यू टावर निर्माणका लागि उपभोक्ता समिति गठन गर्न स्थानीयवासीले नगरपालिकालाई आग्रह गर्दासमेत समिति गठनको प्रक्रिया अगाडि नबढेको स्थानीय विश्वप्रकाश लिम्बूले बताए। समिति गठन हुन सक्दैन भने ठेक्का प्रक्रियामा जानसमेत आग्रह गरियो, उनले भने, तर, मेयर ज्युले मान्नुभएन। आर्थिक वर्ष सकिन करिब केही दिन मात्रै बाँकी रहँदा नगर प्रमुख तुम्बाहाङफेको निर्देशनमा कोठे समिति बनेको र भ्यू टावर बनाउने बजेटलाई पर्खाल लगाउने कार्यको सम्झौता गरी काम सुरु गरेको देखेपछि स्थानीयवासीले काम रोकेको म्याङलुङ१ का डिकेन्द्र तुम्बाहाङफेले बताए। २६ लाखको काम १५ दिनमा पर्खाल लगाएर कसरी सकिन्छ, उनले भने, उपभोक्ताको आमभेला नबोलाई समिति गठन गर्नु आफैंमा गलत हो। अझ टावर बनाउनुपर्ने रकमले पर्खाल लगाउनु झनै कानुन र मापदण्डविपरीत हो। योजना सम्झौता गरेको समितिको नाममा कुल बजेटको ३० प्रतिशत पेस्की रकमसमेत निकासा गरेको म्याङलुङ नगरपलिकाका लेखा सहायक प्रेमबहादुर तामाङले बताए। नियमविपरीत र शीर्षकभन्दा फरक काम गरिएको भन्दै स्थानीयवासीले वडा कार्यालयमा उजुरी दिएका छन्। स्थानीय सरकार सञ्चालन ऐनमा वडामा सञ्चालन हुने कुनै पनि योजना अगाडि बढाउन वडाध्यक्षको रहोवरमा आमभेला बोलाइ निर्माण समिति गठन गर्नुपर्ने उल्लेख छ। तर, समिति गठन गर्नेबारे आफूलाई केही जानकारी नआएको म्याङलुङ१ का अध्यक्ष बुद्धिराज लिम्बूले बताए। आमभेला नगरी समिति गर्न नमिल्ने प्रावधान छ, उनले भने। काम तत्काल रोक्न स्थानीयवासीको उजुरी आएकाले सम्बन्धित निकायको ध्यानाकर्षण गराएको वडाध्यक्ष लिम्बूले बताए। काम रोकिएको प्रति चिन्ता व्यक्त गर्दै नगर प्रमुख तुम्बाहाङफेले काममा अवरोध गर्नु दुर्भाग्य भएको बताए। हाम्रै बन्धुबाट काम रोकियो, उनले भने, अब कुनै हालतमा पनि भ्यू टावर बन्ने छैन। निर्माण रोकिएपछि भ्यू टावरका लागि छुट्टिएको बजेट फ्रिज हुने अवस्थामा छ।"
महँगी झन् बढ्यो,"काठमाडौं : अन्तर्राष्ट्रिय बजारमा परेको मूल्यवृद्धिको प्रभावले नेपालमा पनि महँगी चर्किएको छ। घिउ तथा तेलको मूल्य अत्याधिक बढ्दा उपभोक्ता सबैभन्दा बढी मारमा परेका छन्। नेपाल राष्ट्र बैंकले सोमबार सार्वजनिक गरेको वर्तमान आर्थिक तथा वित्तीय स्थितिलाई आधार मान्दा उपभोक्ता मुद्रास्फीति ८५६ प्रतिशत पुगेको छ। जबकी गत आर्थिक वर्षको सोही महिनामा यस्तो मुद्रास्फीति ४१९ प्रतिशत थियो। घिउ तथा तेलको मूल्य २२६० प्रतिशतले वृद्धि हुँदा समग्रमा महँगी बढेको हो। दुग्ध पदार्थ तथा अण्डाको मूल्य ११२२ प्रतिशतले बढेको छ। यसैगरी सुर्तीजन्य पदार्थको ९७ प्रतिशत, मदिराजन्य पेय पदार्थ ९६८ प्रतिशत र दाल तथा गेडागुडीको मूल्यवृद्धि ९१३ प्रतिशत छ। गैरखाद्य तथा सेवा समूहअन्तर्गत यातायातमा २५७९ प्रतिशत मुद्रास्फीति बढेको छ। यसैगरी शिक्षा, फर्निसिङ तथा घरायसी उपकरण, मनोरञ्जन तथा संस्कृति र घरायसी उपयोगका वस्तु उपसमूहको मुद्रास्फीति क्रमशः ११६४, ८३०, ८२१ र ७८४ प्रतिशत छ। अहिले नै यस्तो गतिमा महँगी चुलिएको छ। तर, सरकार भने आगामी वर्षमा मुलुकको मुद्रास्फीति ७ प्रतिशतको सीमाभित्र राख्ने बताउँछ। चालू आवकै ११ महिनामा सो सीमा नाघिसकेको छ। अर्को आवमा सो सीमाभित्र राख्न चुनौती भएको पूर्वगभर्नर डाचिरञ्जीवी नेपालको तर्क छ। महँगी अचाक्ली बढेको छ। यसै वर्षको अन्त्यसम्ममा मूल्यवृद्धि दोहोरो अंकमा बढ्न सक्ने छ। यही गतिमा महँगी बढिरहँदा आगामी आवमा झन् चुलिने छ, उनले भने। उपभोग्य वस्तुको मूल्य अत्याधिक बढेकाले मूल्यवृद्धिमा चाप पर्न गएकोे अर्थविद् डा डिल्लिराज खनाल बताउँछन्। यसले आम सर्वसाधारणलाई बाँच्न मुस्किल हुँदै छ, उनले भने। यद्यपि अर्को वर्ष अहिलेको जस्तो अन्तर्राष्ट्रिय बजारमा भएको परिस्थिति परिवर्तन भए नियन्त्रणमा आउन सक्ने राष्ट्र बैंको भनाइ छ। पेट्रोलियम पदार्थको मूल्य बढ्दा समग्र आयातीत वस्तुमा भार परेकाले पनि यसपटक मुद्रास्फीति चुलिएको हो। विप्रेषणमा सुधार विप्रेषण आप्रवाहमा झिनो सुधार भएको छ। चालू आवको ११ महिनामा ३८ प्रतिशतले वृद्धि भई ९ खर्ब ४ अर्ब १८ करोड रुपैयाँ विप्रेषण भित्रिएको छ। तर, यो गत आवको भन्दा कम हो। गत आव सोही अवधिमा विप्रेषण आप्रवाह १२६ प्रतिशतले बढेको थियो। अमेरिकी डलरमा विप्रेषण आप्रवाह १५ प्रतिशतले वृद्धि भई ७ अर्ब ५१ करोड पुगेको छ। गत वर्ष यस्तो आप्रवाह १०५ प्रतिशतले बढेको थियो। विदेश भ्रमण र शिक्षामै अर्बौं बाहिरिँदा सेवा खाता घाटामा मुलुक घुम्न आउने पर्यटनबाट हुने आम्दानीभन्दा बाहिर घुम्न जानेको भ्रमण खर्च बढी छ। साथै, विदेशमा अध्ययन गर्न जानेबाट पनि सेवा खाता प्रभावित भएको छ। चालू आवको ११ महिनामा खुद सेवा आय ९९ अर्ब ९३ करोडले घाटामा छ। गत वर्ष सोही अवधिमा खुद सेवा आय ६३ अर्ब ८९ करोडले घाटामा थियो। सेवा खाताअन्तर्गत भ्रमण आय २८१३ प्रतिशतले वृद्धि भई २५ अर्ब ५२ करोड पुगेको छ। यस्तै भ्रमण व्यय भने १७०८ प्रतिशतले वृद्धि भई ८३ अर्ब ३७ करोड पुगेको छ। यसमध्ये शिक्षातर्पको व्यय ५९ अर्ब ९९ करोड छ। गत वर्ष भ्रमण व्यय ३० अर्ब ७९ करोड रहेकामा शिक्षातर्फको व्यय २३ अर्ब ४५ करोड रहेको थियो। चुलिँदै व्यापारघाटा मुलुकको व्यापार घाटा चुलिँदै गएको छ। व्यापार घाटा मुलुकको बजेटको आकार बराबर हुन लागेकाले यो राम्रो संकेत नभएको अर्थविद् डा विश्वम्भर प्याकुरेलले बताए। निर्यातभन्दा बढी आयातीत वस्तुमै निर्भर हुने तर सञ्चिति आयको क्षेत्र साँघुरिँदै जाँदा मुलुक जोखिमतर्फ धकेलिने खतरा भएको उनको भनाइ छ। राष्ट्र बैंकको तथ्यांकअनुसार २०७८७९ को ११ महिनामा कुल वस्तु व्यापार घाटा २५ प्रतिशतले वृद्धि भई १५७७ अर्ब ३९ करोड पुगेको छ। गत वर्षको सोही अवधिमा यस्तो घाटा २४६ प्रतिशतले बढेको थियो। यसबीच कुल वस्तु आयात २७५ प्रतिशतले वृद्धि भई १७६३ अर्ब २२ करोड र निर्यात ५३३ प्रतिशतले वृद्धि भई १८५ अर्ब ८४ करोड पुगेको छ। वस्तुगत आधारमा पाम तेल, सोयाविन तेल, धागो (पोलिस्टर तथा अन्य), ऊनी गलंैचा, जिंक सिटलगायतका वस्तुको निर्यात बढेको छ भने अलैंची, चिया, औषधि (आयुर्वेदिक), दन्त मञ्जन, तारलगायत वस्तुको निर्यात घटेको छ। शोधनान्तर स्थितिमा दबाब बढ्दो शोधनान्तर स्थिति झन् दबाबमा परेको छ। जेठसम्ममा शोधनान्तर स्थिति २ खर्ब ६९ अर्ब ८१ करोडले घाटामा छ। गत आवमा १५ अर्ब १५ करोड रुपैयाँले घाटामा थियो। यस्तै, चालू खाता ५ खर्ब ९५ अर्ब ७३ करोडले घाटामा छ। गत वर्ष २९८ अर्ब ११ करोडले घाटामा थियो। अत्याधिक आयातका कारण विदेशी विनिमय सञ्चितिमा कमी आए पनि पछिल्लो महिनामा सुधार भएको छ। २०७८ असार मसान्तमा १३९९ अर्ब ३ करोड रहेको कुल विदेशी विनिमय सञ्चिति २०७९ जेठ मसान्तमा ११७६ अर्ब ८४ करोड कायम भएको छ। वैशाख मसान्तमा यो ११४६ अर्ब ८८ करोड कायम थियो। यस्तो विदेशी विनिमय सञ्चितिबाट ६७३ महिनाको वस्तु तथा सेवा आयात धान्न पर्याप्त रहने देखिन्छ राष्ट्र बैंकले बताएको छ।"
"पहिला कार्यालय सहयोगी, अहिले वडाध्यक्ष","बाजुरा : बुढीगंगा नगरपालिका १ बाजुराका रणबहादुर थापा संघीयता कार्यान्वयनमा आउनुअघिसम्म साविक बह्रमतोला गाविसमा सामाजिक कार्यकर्ता भएर काम गर्थे। संघीयतासँगै उनको जागिर गयो। २०७५ सालमा आफ्नै वडामा कार्यालय सहयोगिको नियुक्ति पाए। वडामा जनप्रतिनिधिले गर्ने कामका विषयमा नजिकबाट नियाल्ने यसै समय उनलाई मौका मिल्यो। आफ्नै वडामा जनप्रतिनिधि बन्ने र नागरिकको सेवा गर्ने इच्छा पलायो। जहाँ इच्छा, त्यहाँ उपाय भनेझै वडाध्यक्षको उम्मेदवार बने र विजयी पनि भएका छन्। अहिले आफ्नो कार्यालय सहयोगीदेखि वडाध्यक्ष सम्मको यात्रा सम्झँदै भन्छन्, नागरिकको पीर मर्का बुझेको थिएँ। अब काम गर्ने अवसर पाएँ। नागरिकको मन जित्ने काम गर्छु। बुढीगंगा नगरपालिकामा असार २३ मा सकिएको स्थानीय निर्वाचनमा उनी निर्वाचित भएका हुन्। थापा कार्यालय सहयोगी हुँदाको योगदान र नागरिकलाई गरेको व्यवहारले उनलाई वडाध्यक्षको कुर्सीसम्म पुयाएको हो। थापाले नेपाली कांग्रेसका तर्फबाट उम्मेदवार बनेका लोगबहादुर थापालाई पराजित गरेका हुन्। विजयी रणबहादुर ४ सय १६ र पराजित लोगबहादुर थापाले ३ सय ५८ मत ल्याएका थिए। २०७५ सालदेखि १ नम्बर वडामा कार्यालय सहयोगीका रूपमा काम गर्दै आएका थापाले वडाध्यक्ष पदमा उठ्न चैत महिनामा राजीनामा दिएका थिए। मासिक १४ हजार पारिश्रमिक पाउने कार्यालय सहयोगी पद त्याग्दै उनले नेकपा एमालेसँग आपू वडाध्यक्ष लड्ने प्रस्ताव राखेका थिए। एमालेले अध्यक्षको उम्मेदवार बनाउन सहमति जनाएपछि चैत महिनामा राजीनामा दिएर चुनावमा होमिएको उनी बताउँछन्। जित्छु भन्ने लागेर नै चुनावमा होमिन राजीनामा दिएको हुँ। ठूलो पद त होइन कार्यालय सहयोगी। तर, नागरिकको सेवा अध्यक्ष भएपछि अझै गर्न सकिन्छ भन्ने लागेर उम्मेदवारी दिएको थिए। मतदाताको साथ पनि पाएँ, उनले भने। थापा कार्यालय सहयोगीमा नियुक्ति हुँदा नेपाली कांग्रेसका वडाध्यक्षमा राजेशकुमार सिंहसहितको कांग्रेसको प्यानल नै विजयी भएको थियो। अहिले उनले एमालेबाट जिते। निर्वाचित थापा कार्यालय सहयोगी भए पनि उनले वडामा हुने सबै काम गरेको बताउँछन्। थापाले भने, मैले जनताका दुःख, पिरमर्का समस्या राम्रोसँगै बुझेको छु। मैले वडामा कार्यालय सहयोगी हुँदा पनि धेरैको सेवा गरेको छु। अब मलाई काम गर्न समस्या छैन। सबै जानकारी छ। आफू जनमुखी काम गर्नका लागि नै वडाध्यक्ष हुन तयार भएको थापाले बताए। जनताको मायाले नै निर्वाचित भएको उनको भनाइ छ। वडामा थापासहित पूरै प्यानल एमाले विजयी भएको हो। बुढीगंगा नगरपालिकामा वैशाख ३० गते भएको चुनावमा धाँधली भएको भन्दै निर्वाचन आयोगले असार २३ गते पुनः निर्वाचन गरेको थियो। नगर प्रमुख र उपप्रमुखसहित ७ वटा वडा एमाले र ३ वटा वडा कांग्रेसले जितेको छ।"
सेनाद्वारा सडक हस्तान्तरण,"गोरखा : पृथ्वी राजमार्गको बेनीघाटदेखि तिब्बतको रुइला नाकासम्म जोड्ने उद्देश्यले निर्माण हुँदै गरेको बेनीघाट, आरुघाट लार्के सडकको १८ किलोमिटर खण्ड सडक योजना कार्यालयलाई हस्तान्तरण गरिएको छ। एक कार्यक्रमको आयोजना गरी सोमबार सडक निर्माण कार्यदलका प्रमुख मेजर विनोद भट्टले कार्यालयका प्रमुख पशुपति ज्ञावलीलाई हस्तान्तरण गरेका हुन्। धार्चे गाउँपालिका७ हावाडाँडादेखि सोही पालिकाको वडा३ दोभानसम्मको उक्त खण्ड सोमबार ११ किलो छेपेटार भालुस्वाँरा बारपाक सडक आयोजना कार्यालयलाई हस्तान्तरण गरिएको मेजर भट्टले बताए। हावाडाँडादेखि लार्के भञ्ज्याङसम्मको ९२ किलोमिटरमध्ये अझै ७४ किलोमिटर सडक भने निर्माण गर्न बाँकी छ। दोभानबाट माथि १४ दशमलव ५ किलोमिटर सडकको ट्र्याक खोलिसकिएको छ भने करिब ६० किलोमिटर सडकको ट्र्याक खोलिएको छैन। सहज रूपमा सवारीसाधन आउजाउ गर्न मिल्ने भएको र स्थानीयको मागका आधारमा पनि सेनाले निर्माण पूरा भएको १८ किलोमिटर सडक हस्तान्तरण गरेको जनाएको छ। सेनाले अहिलेसम्म हावाडाँडादेखि पाङसिङसम्मको ३२ दशमलव ५ किलोमिटर सडकको ट्र्याक खोलिसकेको जनाएको छ। १८ किलोमिटर सडकमा अहिले मोटर कुद्ने भएको छ। त्यहाँदेखि माथिको खण्डमा ग्रेड मिलाउनुपर्ने, केही काम बाँकी छ, प्राविधिक सेनानी भट्टले भने, यो पनि छिटो काम सकेर हामी हस्तान्तरणको प्रक्रियामा जानेछौं। कार्यक्रममा गोरखा क्षेत्र नम्बर १ का सांसद हरिराज अधिकारीले उक्त खण्ड नियमित सवारीसाधन चल्ने बनाउन सडक आयोजना कार्यालयको ध्यानाकर्षण गराए। साथै उनले उक्त सडक लार्के भञ्ज्याङसम्म जोडिँदा उत्तरी गोरखाका जनताका लागि सुविधा हुने हुँदा छिटो निर्माण गर्नुपर्नेमा जोड दिए। भौगोलिक विकटता रहेको क्षेत्रमा धेरै समस्याका बीच पनि सेनाले सडक निर्माण गर्न सफल भएको उनले बताए। पृथ्वी राजमार्गको बेनीघाटदेखि तिब्बतको रुइला भञ्ज्याङ जोड्ने सो सडकको हावाडाँडादेखि माथिको खण्ड निर्माण गर्न सडक विभागले मन्त्रिपरिषद्को निर्णयअनुसार २०७३ मंसिर २६ गते सेनालाई जिम्मा दिने निर्णय गरेको थियो। सोही निर्णयअनुसार २०७४ वैशाख ११ गतेबाट सेनाले ट्र्याक खोल्न सुरु गरेको प्राविधिक सेनानी भट्टले बताए। सो सडक निर्माण सम्पन्न नहुँदा गोरखाको चुमनुब्री गाउँपालिकामा अझै गाडी पुग्न सकेको छैन। सडकको ट्र्याकले चुमनुब्री गाउँपालिकालाई छोएको छ। मंसिरसम्म हामी सिर्दिबासमा गाडी पुर्याउने योजनामा छौं, सेनाका प्राविधिक सेनानी विनोद भट्टले भने। अहिले विभिन्न तीनवटा क्याम्पमा रहेर करिब १५० जनाले काम गरिरहेका छन्। बेनीघाटआरुघाटआर्खेत सडक निर्माणको काम २०५२ सालदेखि सुरु भएको हो। २०६३६४ मा बेनीघाटलार्केभञ्ज्याङ सडक नामाकरण गरी सडक निर्माणको काम सुरु भएको थियो।"
महन्तको लगानीमा प्रश्न,"जनकपुरधाम : धनुषाको नगराईन नगरपालिका५ गंगुलीस्थित मिथिला आयुर्वेद कलेज तथा अनुसन्धान केन्द्र छ। जसका संस्थापक हुन्, जानकी मन्दिरका महन्त रामतपेश्वर दास। उक्त केन्द्र ३ बिग्घा १५ कट्ठा जग्गामा करिब ६० हजार स्क्वायर फिटको भवनमा सञ्चालित छ। २०६३ सालमा नेपालकै पहिलो निजी लगानीमा खोलिएको उक्त केन्द्र अहिले नाम मात्रको छ। यहाँ न त पठनपाठन हुन्छ न त अन्य सेवा नै दिइन्छ। नेपाल संस्कृत विश्वविद्यालयबाट मान्यता प्राप्त गरी सञ्चालनमा ल्याइएको यो कलेजको सम्बन्धन अहिले खारेज गरिसकिएको छ। र, यसका सम्पूर्ण जग्गा र भवन व्यक्तिका नाममा नामसारी गरिएको छ। दासले २०६२ सालमा केन्द्रलाई कानुनी रूपमा कम्पनी रजिस्ट्रारको कार्यालयमा दर्ता गराएका थिए। नाफामुलक व्यवसायका रूपमा दर्ता गराइएको यस कम्पनीलाई मूर्तरूप दिन दासको निकै करिबी निर्मला ठाकुरले आफ्नो निजी जग्गा उपलब्ध गराएकी थिइन्। ठाकुरले करिब ४ बिघा जग्गा कम्पनीको नाममा साढे ६ लाख रुपैयाँमा राजीनामा गरेको कागजी प्रमाण छ। जग्गा प्राप्ति भएपछि दासले कलेज स्थापनाका लागि प्रक्रिया सुरु गरे। कम्पनीको सुरुआतमा चुक्ता पुँजी १ करोड २५ लाख देखाइएको थियो। जसमध्ये दासको नाममा रहेको लगानी ८५ लाख थियो जो कि कुल पुँजीको ६८ प्रतिशत हुन आउँछ भने निर्मला ठाकुरको नाममा ४० लाख लगानी देखाइयो जो कुल पुँजीको ३२ प्रतिशत हुन जान्छ। मन्दिरको पूजाआजा गर्नुबाहेक अन्य पेसामा संलग्न नरहेका दासको मूल आम्दानीको स्रोत मन्दिर नै हो। धनुषाको परवाहाको निकै गरिब परिवारमा जन्मिएका दासको पैतृक सम्पत्ति पनि छैन। कम्पनी दर्ता गर्दा देखाउनुपर्ने ३ पुस्ते दस्तावेजमा पनि दासले मन्दिरका पूर्वमहन्त स्वर्गीय रामशरण दासलाई गुरु पिता र बाजेको नाममा रामशरण दासका गुरु स्वर्गीय नबल किशोर दासलाई राखेका छन्। यसरी आफू मन्दिरको प्रतिनिधि पात्रका रूपमा सो कम्पनी दर्ता गराइएको छ। कलेजको सबै भौतिक निर्माण जानकी मन्दिरले नै गराएको हुनाले दासको नाममा रहेको ६८ प्रतिशत लगानी मन्दिरकोे सम्पत्ति रहेको कानुनी रूपमा देखिन्छ। मन्दिरकै लगानीमा सञ्चालित अनुसन्धान केन्द्र दासको नाममा रहेको शेयर २०७४ सालमा निर्मला ठाकुर र अनुराधा पाण्डेयको नाममा बेचियो। दासले ८५ लाखको आफ्नो शेयरमध्ये ६० लाख निर्मलाको नाममा र २५ लाख अनुराधाको नाममा बिक्री गरेको प्रमाण छ। शेयर खरिद गरेकी अनुराधा निर्मलाको नातामा भान्जी पर्छिन्। ११ वर्षमा जग्गा र भवनको मूल्यांकन ५० गुणासम्म बढे पनि दासले शेयर पुरानै मूल्यांकनमा बिक्री गर्नु आफैंमा शंकास्पद छ। तर, शेयर जे जसरी बिक्री गरिएको भए पनि सो रकम जानकी मन्दिरको आम्दानीमा दाखिला हुनुपर्नेमा त्यसो भएको पाइँदैन। मन्दिरको सम्पत्तिबाटै सञ्चालित कलेजको शेयर बिक्री हुँदा त्यसको रकम पनि मन्दिरलाई नै आउनुपर्नेमा सो नआएर दासले व्यक्तिगत रूपमा रकम हिनामिना गरेको देखिन्छ। शेयर बिक्री भएको एक वर्षपछि २०७५ मा उक्त कम्पनीको अधीनमा रहेको घर जग्गा पनि बिक्री गरिएको छ। निर्मलाले अनुराधाका श्रीमान् (ज्याइँ) दीपेन्द्र पाण्डेको नाममा सबै जग्गा र भवन नामसारी गरेको स्रोतको दाबी छ। सरकारी मूल्यांकनअनुसार हाल ३ लाख ४० हजार कट्ठा पर्ने सो जग्गा बिग्घाको ७० लाख पर्छ। जसको कुल मूल्य अढाई करोड हुन्छ। त्यसैगरी भवनको मूल्यांकन करिब १० करोड गरी जम्मा सरकारी मूल्यांकनमा जग्गा र कलेजको भवन मात्रै १५ करोडको छ। तर, चलनचल्तीको मोलअनुसार कलेजको जग्गा र भवनको मूल्य ४० देखि ५० करोड रुपैयाँसम्म रहेको छ। महन्तले मन्दिरको करोडौं सम्पत्ति यसरी व्यक्तिको नाममा नामसारी गर्दासमेत कसैले कुनै चासो देखाएका छैनन्। भित्री रूपमा उनकै मिलोमतोमा सबै सम्पत्ति कुम्ल्याउने प्रयास भइरहेको स्रोतको दाबी छ। कम्पनीको सम्पत्ति दीपेन्द्रको नाममा भइसकेपछि कम्पनीको शेयर शिवनारायण झा र सुनीलकुमार शर्मालाई १ करोड २५ लाखमा बिक्री गरिएको थियो। तर, कम्पनी खरिद गरेर पनि झा र शर्माले आर्युवेद कलेज सञ्चालन गराउन सकेका छैनन्। हाल आएर कलेको सम्बन्धननै खारेज गरिएको छ। कलेजमा आफ्नै लगानी भएको दासको दाबी महन्तले कलेजमा लगानी गरेको रकम आफ्नो निजी रहेको दाबी गरेका छन्। अन्नपूर्णकर्मीसँगको कुराकानीमा उनले भने, आयुर्वेद कलेजमा मैले बैंकबाट ऋण लिएर र गाउँमा रहेको पैत्तृक सम्पत्ति ल्याएर लगानी गरेको हुँ। तर, उनले बैंकबाट लिएको ऋणको प्रमाण भने देखाएका छैनन्। महन्तको हैसियतमा रामतपेश्वरले कुनै पनि सम्पत्ति आर्जन गर्नु वा खर्च गरियो भने त्यसको दायित्व जानकी मन्दिरको हुन आउने अधिवक्ता राजकुमार महासेठ बताउँछन्। यो सामान्य कानुनी सिद्धान्त हो। यदि उनले आफ्नो परिचय रामतपेश्वर झा भनेर दिएका हुन्थे र सो आधारमा कुनै सम्पत्ति आर्जन वा लगानी गरेका हुन्थे भने त्यो उनको निजी हुन जान्थ्यो। तर, महन्त दास वैष्णवको पदमा बसिसकेपछि उनले महन्तको हैसियतमा कुनै सम्पत्तिमा लगानी गरेका छन् भने त्यो उनको उत्तराधिकारी वा सम्बन्धित मठ मन्दिरको लगानी वा सम्पत्ति हुन जान्छ। गुठी संस्थान ऐन २०३३ अनुसार, महन्त, पुजारीलगायतका जनशक्ति व्यवस्थापन निर्देशिका, २०७७ को ७ मा महन्तको नियुक्तिसम्बन्धी व्यवस्था गरिएको छ। जसअन्तर्गत मठ व्यवस्थापनका लागि मठको दानपत्र, लिखत, लालमोहर र कुनै खास परम्परा भए सोबमोजिमसमेत हुने गरी समितिको स्वीकृति लिई प्रशासकले ऐनको दफा १६ बमोजिम महन्त नियुक्ति गर्न सक्नेछ। वैष्णव समुदायको नीतिअनुसार दासको नियुक्ति २०५३ साउन २७ गते गुठी संस्थान केन्द्रीय कार्यालयद्वारा जानकी मन्दिरको महन्त नियुक्ति सम्बन्धमा जनकपुर गुठी तहसित तथा खर्च कार्यालयलाई पत्राचार गरिएको थियो। मन्दिरका पूर्वमहन्त रामशरण दास २०५३ असार १० गते मृत्यु भएपछि रिक्त महन्त पदमा दास नियुक्त गरिएको थियो। महन्तको निजी आम्दानी मन्दिरकै हुन्छ रामानन्दीय वैष्णव समुदायलाई अपनाएर महन्तको गद्दीमा बस्ने जो कोही पनि आफ्नो नीजि जीवन त्याग गरेर, घरगृहस्थी र धन सम्पत्ति त्याग गर्नुपर्ने परम्परा रहेको जनकपुरस्थित श्रृंगारकुटीका महन्त सूर्यनारायण दास बताउँछन्। हामी सानैदेखि मठमन्दिरमै सेवा गर्दै आएका र पछि महन्त गुरुले आफ्नो चेला स्वीकार गरेर विश्वास गरेर पञ्चधर्मको पालनासहित महन्तको पगरी दिने परम्परा छ। म पनि यसै परम्पराअनुरूप महन्त बनेको छु र जानकी मन्दिरका महन्त ज्यू पनि यसै परम्परा अनुरुप महन्त हुनुहुन्छ, सूर्यनारायणले भने। यस परम्पराअनुसार महन्त नियुक्त भएकाहरूको आफ्नो कुनै निजी सम्पत्ति हुँदैन। उनीहरूको सम्पत्तिमा सम्बन्धित मठमन्दिरको हक हुन्छ। महन्त दासको मनपरी २०५३ सालमा रामतपेश्वर दास जानकी मन्दिरको महन्तमा ५ वर्षका लागि नियुक्त भएका थिए। गुठी ऐनअनुसार मन्दिरको पुजारी सन्त महन्तको आचारसंहिता लागू गरी प्रत्येक ५५ वर्षमा पदावधि नवीकरण हुने र २२ वर्षमा संस्थानहरूको लेखा परीक्षण रिपोर्ट लिने नियम छ। तर, वार्षिक करोडौंं आम्दानी हुने जानकी मन्दिरको लेखा परीक्षण रिपोर्ट कहिल्यै सार्वजनिक गरिँदैन। झण्डै २० वर्षदेखि मन्दिरमा हालीमुहाली जमाएर बसेका महन्त दासले करोडौंको सम्पत्ति बिक्री गरेका छन् भने आफ्नो नाफाकै लागि मन्दिरका सम्पत्ति व्यक्तिहरूको नाममा गर्ने कामसमेत गरेका छन्। गुठी संस्थानले २०७० माघ १७ मा रामतपेश्वरलाई महन्त पदबाट हटाएर जगदीश दास वैष्णव त्यागी लाई एक वर्ष परीक्षण कालसहित पाँच वर्षको लागि महन्त पदमा नियुक्त गरेको थियो। तर, प्रक्रिया नपुर्याई नियुक्ति गरिएको भन्दै रामतपेश्वर र उनका समर्थकहरूले १९ माघमा गुठी संस्थान जनकपुरका तत्कालीन प्रमुख दीपक पाण्डेलाई कार्यकक्षमै कालोमसो दलेर नगरमा घुमाएका थिए। सर्वोच्च अदालतले ३ कात्तिक २०७० मा रामतपेश्वरको नियुक्तिमा समयावधि उल्लेख नरहेको हुँदा अन्तरिम आदेश जारी गर्नु नपर्ने भन्दै फैसला सुनाएकाले आफ्नो पद नसकिएको महन्तको तर्क छ। गुठीको जग्गा गुठी राना मेनेजरी अड्डाबाट गुठी संस्थानमा परिणत भएपछि ०२१ सालमा गुठी संस्थानको स्थापना हुँदा जानकी मन्दिरको जग्गा १ हजार १८४ बिघा थियो। जसमध्ये २ सय बिघा भारतको मोहनपुरमा थियो। तत्कालीन पुजारी रामतपेश्वर दास महन्त बनेपछि विस्तारै जग्गाहरू हराउँदै गयो। अहिलेको जानकी मन्दिरको जग्गाको रेकर्ड अनुसार ५ सय बिघाभन्दा पनि कम छ। मन्दिरको जग्गाहरू नियोजित रूपमा मास्ने र सम्पत्ति हिनामिना गर्दै आएका महन्त दासले मन्दिर व्यवस्थापनमा समेत खासै ध्यान दिएका छैनन्। मन्दिरकै माथि आलिशान भवनमा बस्दै आएका महन्त दासले आफ्नो सुविधाका लागि अत्याधुनिक सरसामानहरू मन्दिरभित्र राखे पनि सर्वसाधारणका लागि खानेपानीको समेत उचित बन्दोबस्त मिलाएका छैनन्। पछिल्लो समय मधेस सरकाररूारा मुख्यमन्त्री स्वच्छता अभियान कार्यक्रमअन्तर्गत मन्दिरमा ७ करोड २० लाखको लागतमा टाइल्स मार्बल जडान कार्य गरिएको थियो। जडान कार्य भईराख्दा खासै चासो नदेखाएका महन्त दासले चर्चा पाउनकै लागि हाल स्वच्छता अभियानअन्तर्गत भएका कामहरूले मन्दिरको सौन्दर्यीकरण बिगारेको आरोप लगाउँदै आएका छन्। मन्दिरभित्रका मूर्तिमा लगाइएका सुनका गरगहनासमेत हराइसकेका छन्।"
बलात्कार मुद्दामा थपियो हदम्याद,"काठमाडौं : बलात्कार घटनाको उजुरी दिन पाउने अवधि बढाउने व्यवस्थासहितको विधेयक सोमबार प्रतिनिधिसभाले सर्वसम्मत रूपमा पारित गरेको छ। अहिलेसम्म यौन हिंसा र बलात्कारज्य घटना भएको खण्डमा नाबालिकको हकमा बालिग भएपछि एक वर्षभित्र उजुरी दिनुपर्ने, अन्यथा मुद्दा नलाग्ने कानुनी व्यवस्था छ। यौन हिंसाविरुद्धका केही ऐनलाई संशोधन गर्न बनेको विधेयकमार्फत यो व्यवस्था हेरफेर गरिएको हो। बलात्कारमा परेका नाबालिगले अब बालिग भएको (१८ वर्ष पूरा भएको) तीन वर्षपछि अर्थात् २१ वर्षको उमेर हुँदासम्म उजुरी गर्न पाउने भएका छन् । त्यस्तो कसूर पूर्णअशक्त अपांगता भएका, सुस्त मनस्थिति भएका वा ७० वर्षभन्दा बढी उमेर भएका व्यक्तिविरुद्ध भए तीन वर्षभित्र उजुरी गरिसक्नुपर्ने प्रावधान राखिएको छ। अन्यको हकमा दुई वर्षको अवधि तोकिएको छ। मुलुकी अपराध संहिताको दफा २२९ मा हदम्यादसम्बन्धी व्यवस्था छ। उपदफा १ मा दफा २२० अन्तर्गतको कसूरमा जहिलेसुकै पनि उजुर गर्न सकिने उल्लेख छ। सरकारमा पुग्नु मात्रै सबै कुरा नभएको उनको भनाइ छ। अब मुलुक चुनावमा प्रवेश गरिसकेको उल्लेख गर्दै उनले सरकारको काम नभएको पनि बताए। निजगढ अन्तर्राष्ट्रिय विमानस्थलका विषयमा उनले वनको क्षति नगरी हाल विमानस्थल निर्माण गर्ने भनिएको क्षेत्रको दक्षिणतर्फ टाँगिया बस्ती हटाएर दुई हजार मिटर क्षेत्रफलमा बनाउन सकिने बताए। वनको क्षति नगरीकन नजिकको टाँगिया बस्ती हटाउँदा र दक्षिणपट्टि बनाउँदा खेरि दुई हजार स्क्वायर मिटरमा पुग्ने ठाउँमा ८ हजार मिटर लिनुपर्ने आवश्यकता पर्दैन, उनले भने। उनले धेरै वातावरणीय क्षति नगरी चाहिएजति जमिन लिएर विमानस्थल निर्माण गर्न सकिने धारणा व्यक्त गरे। विमानस्थलका विषयमा सर्वोच्च अदालतले पर्याप्त अध्ययन नगरी फैसला गरेको टिप्पणी ओलीले गरे। संघीयताका विषयमा राखेको एक प्रश्नमा ओलीले यस विषयमा घुमाउरो असन्तुष्टि जनाए पनि कार्यान्वयनमा आइसकेकाले यसलाई सफल पार्नुपर्ने मत राखे। भने, हामीले यो संविधान मुस्किलले ल्याएका थियौं। त्यो अवस्थामा जति विचार गर्नुपथ्र्याे गर्न सकिएन। त्यस बेला साम्प्रदायिक विषयहरू उछालेर देशलाई रुवान्डा बनाउन खोजिएको थियो। १५२५ वटा राज्य बनाउनेदेखि लिएर त्योभन्दा बढी पृथकताकै कुरा गरे। देशलाई एकताबद्ध राखेर विष र विषाक्त कुरालाई समन गरेर लोकतान्त्रिक संविधान जारी गर्नुपर्ने अहम् जिम्मेवारी थियो। हामीले त्यो जिम्मेवारी वहन गर्दा धेरै कुरामा विचार पुर्याउने परिस्थिति रहेन। ओली सरकारबाट बाहिरिएको मंगलबार एक वर्ष भएको छ। २०७८ असार २८ गते सर्वोच्च अदालतको परमादेशपछि ओली सरकार हटेको थियो। असार २९ गते शेरबहादुर देउवाको नेतृत्वमा पाँच दलीय गठबन्धन सरकार बनेको थियो।"
कांग्रेसमा तालमेलको मापदण्ड बनाउन सुझाव,"काठमाडौं : नेपाली कांग्रेसको केन्द्रीय समिति बैठकमा प्रदेश सभापतिसँगै अन्य नेताहरूले आगामी चुनावमा तालमेलका लागि मापदण्ड बनाउन सुझाव दिएका छन्। स्थानीय निर्वाचन सम्पन्न भएपछि बसेको पहिलो बैठकमा अधिकांश नेताहरूले निर्वाचनको नतिजा समीक्षा गरे। र, आगामी निर्वाचनबारे रणनीतिका सवाल उठाए। गठबन्धन र सरकारका गतिविधिमाथि पनि धेरै नेताहरूले प्रश्न उठाए। गठबन्धनमा निर्वाचनबारे छलफल हुनुअघि पार्टीभित्र सुझाव लिने उद्देश्यले केन्द्रीय समितिको बैठक डाकेका देउवाले स्थानीय निर्वाचनको परिणाम र चुनावी गठबन्धनको समीक्षा गर्ने प्रमुख एजेन्डा अघि सारेका छन्। सोमबारबाट पार्टी कार्यालय सानेपामा सुरु भएको केन्द्रीय कार्यसमिति बैठकमा उनीहरूले चुनावमा गठबन्धनलाई निरन्तरता दिँदै तालमेलका लागि आवश्यक मापदण्ड बनाउन सुझाव दिएका हुन्। कांग्रेस एक्लै चुनाव लड्दा उचित हुने केही प्रदेश सभापतिहरूले धारणा राखे पनि अधिकांशले गठबन्धन चुनावसम्म रहनुपर्ने धारणा राखेका थिए। प्रदेश सभापतिहरूले चुनावमा गठबन्धन भएता पनि टिकट वितरणलाई विधि र विधानसम्मत रूपमा लागू गर्नुपर्ने पनि बताएका थिए। प्रदेश १ का सभापति उद्घव थापाले गठबन्धनको मिसन पूरा भईनसकेकाले प्रदेश र प्रतिनिधिसभाको निर्वाचनसम्म गठबन्धन रहनुपर्ने धारणा राखेका थिए। थापाले भने, १ नम्बर प्रदेशमा पहाडी जिल्लामा गठबन्धन पूरै पालना भएको थियो। तराईका जिल्लामा केही घात भए पनि समग्रमा गठबन्धन भएकै कारण कांग्रेसले बहुमत ल्यायो। आगामी निर्वाचनमा पनि गठबन्धन मार्पत नै चुनावमा जानुपर्छ। गण्डकी प्रदेशका सभापति शुक्रराज शर्माले सत्ता गठबन्धनकै कारण संगठन कमजोर भएको भन्दै, केही जिल्लाबाट सहयोग भयो केहीमा भएन। एकीकृत समाजवादी जनअनुमोदित भएन। नेकपा एसले एमालेले जितेको ठाउँ माग्यो जुन गलत भयो। माओवादी अरूसँग मिलेर घात गर्यो। उनले पोखरा महानगरपालिकासहित गण्डकीको चुनावी नतिजाका विषयमा बोल्दै भने, कांग्रेसले अन्य पार्टीलाई सहयोग गर्यो। अन्य पार्टीले कांग्रेसलाई सहयोग गरेनन्। माओवादीले हामीबाट अवसर लियो हामीलाई सहयोग गरेन। सोमबारको बैठकको सुरूमै २ वटा प्रतिवेदन पेस भएको थियो। स्थानीय निकाय प्रचारप्रसार समितिको हैसियतले अर्को प्रतिवेदन पार्टी सभापतिमार्पत पार्टीका प्रवक्ता डा प्रकाश शरण महतले पेस गरेका थिए। केन्द्रीय निर्वाचन परिचालन समितिका संयोजकसमेत रहेका पार्टीका उपसभापति पूर्णबहादुर खड्काले निर्वाचन परिचालनमा रहेर कसरी काम गरियो ? के समस्या आए ? के उपलब्धी भए भन्ने सम्बन्धमा प्रतिवेदन पेस गरे। उनले समग्रमा कांग्रेस पहिलो पार्टी बनेको निष्कर्षसहितको प्रतिवेदन पेस गरेपछि बोल्ने क्रममा नेताहरूले गठबन्धनको औचित्यबारे पनि बोलेका थिए। केही दिनसम्म चल्ने बैठकमा भातृ तथा शुभेच्छुक संस्थाको विधान टुंगो लगाउने विषय र सरकारको एक वर्ष काम कारबाहीको समीक्षा हुने पनि प्रवक्ता महतले बताए। स्थानीय तहमा केन्द्रीय सदस्यहरूको अनुभव र त्यसका आधारमा आगामी निर्वाचन गरिने रणनीतिका बारेमा सुक्ष्म तहमा छलफल हुनेछ। केन्द्रीय समिति बैठकमा कांग्रेस नेता डा शेखर कोइरालाले प्रतिनिधिसभा निर्वाचन क्षेत्र र प्रदेश सभा निर्वाचन क्षेत्रको आवश्यकता र औचित्य पुष्टि हुनेगरी तालमेलबारे पार्टीको धारणा निर्माण गर्नुपर्ने बताएका थिए। उनले कांग्रेसको १४औं महाधिवेशनबाट नेतृत्वमात्र चयन भएकोले यथाशीघ्र नीति अधिवेशनको पनि आह्वान गरेका छन्। कोइरालाले केन्द्रीय समिति बैठकको लामो रस्साकस्सीपछि तालमेलमार्फत स्थानीय तहको निर्वाचनमा गरेको सम्झाउँदै तालमेलका कारण केही बढी सिट जिते पनि अन्य पार्टीको आदर्श र सिद्धान्तलाई कहाँ पुर्याउन खोजेको भन्दै प्रश्न उठाएका थिए। कोइरालाले कांग्रेसका हजारौं नेता कार्यकर्ता गठबन्धनप्रति सकारात्मक बन्न नसकेको बताए। प्रतिनिधिसभा निर्वाचन क्षेत्र र प्रदेशसभा निर्वाचन क्षेत्रको आवश्यकता र औचित्य पुष्टी हुनेगरी तालमेल गर्नुपर्ने बताए। कोइराराले ओली नेतृत्वकै सरकारले संविधानमा भएको संवैधानिक परिषद्सम्बन्धी व्यवस्थाको प्रतिकूल हुनेगरी संवैधानिक परिषद्सम्बन्धी अध्यादेश ल्याएर संविधान मिच्ने काम गरेको थियो। हामीले तत्कालीन अवस्थामा कडा ढंगले प्रतिवाद गरेका थियौं। के हामीले अहिले उक्त असंवैधानिक कदमलाई निरन्तरता दिन खोजेको हो ? भन्दै प्रधानमन्त्रीको ध्यानाकर्षण गराएका थिए। जनताको दैनिक जीवन दिनानुदिन कष्टकर बन्दै गएको बताउँदै कोइरालाले निर्वतमान अर्थमन्त्री जर्नादन शर्माको राजीनामाको विषयमा बजेट निर्माणका समयमा अनाधिकृत व्यक्ति राखेर करको दायरा हेरफेर गरेकै कारण अर्थमन्त्रीको राजीनामा आयो। त्यसकारण अब करसम्बन्धी प्रावधान परिमार्जन हुनुपर्ने पनि बताए। सर्वोच्च अदालतका तत्कालीन प्रधानन्यायाधीशविरुद्ध लगाइएको महाअभियोग प्रस्ताव पनि यथाशीघ्र अगाडि ल्याउनुपर्छ। कांग्रेसका नेता एनपी साउदले उनको संयोजकत्वमा रहेको भातृ तथा शुभेच्छुक संस्था मापदण्ड निर्धारण तथा विधान परिमार्जन समितिले प्रतिवेदन पठाइसकेकोले उक्त विषय छिट्टै टुंगिने बताए। बैठकका बोल्दै नेता प्रदीप पौडेलले अहिलेको गठबन्धन गणितीय स्वार्थका लागि मात्रै गरिएको देखिने बताए। त्यस्तै, सञ्चारकर्मीले उपसभामुखको विषयमा राखेको प्रश्नमा प्रवक्ता महतले उपसभामुखको प्रसंग नहुँदा संवैधानिक परिषद्को विषयमा प्राविधिक समस्या आएको बताए। उक्त समस्या समाधानका लागि पनि छिट्टै उपसभामुखको चुनाव गर्नुपर्ने बताए। उनले उपसभामुख नभएको र संवैधानिक परिषद्को बैठक पनि बस्ने स्थिति नरहेकाले सरकारले संसद्मा संवैधानिक परिषद्सम्बन्धी विधेयक दर्ता गरेको स्पष्ट पारे। उनले भने, उपसभामुखको टुंगो लागेपछि संवैधानिक परिषद्सम्बन्धी विधेयकको विवाद समाधान हुन्छ।केन्द्रीय कार्यसमितिको अर्को बैठक असार २८ गते दिउँसो १ बजे पार्टीको केन्द्रीय कार्यालयमा पुनः बस्ने भएको छ।"
महावीर पुनलाई गण्डकी रत्न,"पोखरा : राष्ट्रिय आविष्कार केन्द्रका अध्यक्ष महावीर पुनलाई गण्डकी प्रदेश सरकारले गण्डकी रत्नबाट विभूषित गरेको छ। प्रदेश प्रमुख पृथ्वीमान गुरुङले पुनलाई पोखरामा सोमबार उक्त सम्मान प्रदान गरेका हुन्। गण्डकी रत्नबाट विभूषित व्यक्तिका लागि सार्वजनिक कार्यक्रममा प्रदेशसभाका सदस्य सरहको मर्यादाक्रम निर्धारण गरिएको छ। प्रदेशभित्रका सरकारी अस्पतालमा निःशुल्क उपचार, विमानस्थलको भीआईपी कक्ष उपयोग, सरकारले सञ्चालन गरेको सार्वजनिक सेवाका लागि विशेष प्राथमिकता र संरक्षणविहीन भएमा सरकारले नै जिम्मा लिने गरी कार्यविधि बनाइएको छ। छनोट समितिले तीन जनालाई छान्न सक्ने कार्यविधि भए पनि पहिलो पटक भएकाले एक जनालाई मात्र छनोट गरिएको प्रदेश प्रमुख गुरुङले बताए। गण्डकी प्रदेशका प्रवक्ता तथा भौतिक पूर्वाधार, यातायात व्यवस्थामन्त्री कुमार खड्काको संयोजकत्वमा छनोट समिति गठन गरिएको थियो। शिक्षा, स्वास्थ्य तथा खेलकुद, कृषि तथा सहकारी, उद्योग पर्यटन, वातावरण, पूर्वाधार विकास तथा विपद् व्यवस्थापन, भाषा संस्कृति, सार्वजनिक प्रशासनलगायत क्षेत्रमा योगदान पुर्याएका व्यक्तिमध्येबाट सम्मान गर्ने गरी कार्यविधि बनाइएको छ। गण्डकी प्रदेश सरकारको चार वर्ष पूरा भएको अवसरमा पुनलाई विभूषित गर्ने घोषणा गत फागुन ४ मा गरेको थियो। त्यतिबेला महावीर पुन मुलुक बाहिर रहेकाले सोमबार विशेष कार्यक्रम गरेर उनलाई सम्मान प्रदान गरिएको हो। विभूषण ग्रहणपछि पुनले अनुसन्धान आफैंमा कठिन काम भएको भन्दै सयवटा अनुसन्धानमध्ये १०१५ वटा मात्र सफल हुने भएकाले शतप्रतिशत नतिजा आउन नसक्ने बताए। अध्ययन अनुसन्धानका लागि पर्याप्त बजेट लगानी गरेका मुलुकहरू समृद्ध भएको उदाहरण पुनले पेस गरे। अनुसन्धानमा बलियो नभएकाले हाम्रो देश हेपिएको हो, युवाहरू रोजगारी खोज्दै विदेश धाउँदा यहाँको अर्थतन्त्र अस्तव्यस्त भएको छ, पुनले भने, अनुसन्धान र विकासका लागि अब ढिला गर्न हुँदैन। हाम्रो बजेट सिस्टमले असफल भएको कार्यक्रमलाई रकम दिन नमिल्ने भन्छन्, तर सबै अनुसन्धान सफल नै हुन्छन् भन्ने छैन। गण्डकी प्रदेश सरकारले गण्डकी विश्वविद्यालयमार्फत आविष्कार केन्द्र खोलेकामा आफू उत्साही भएको पुनले बताए। गण्डकीमा आविष्कार केन्द्र खुलेकै कारण आफूले यो सम्मान लिन तयार भएको पनि उनले खुलाए। विज्ञान, प्रविधि, सूचना एवं वायरलेस प्रविधिबाट ग्रामीण क्षेत्रमा इन्टरनेट सूचना प्रवाह गर्दै आएका पुन म्याग्दीको अन्नपूर्ण गाउँपालिका८ नागीमा २०११ सालमा जन्मिएका हुन्। पुनले बायोमेडिकल, कृषि, शिक्षा, ड्रोनलगायत क्षेत्रमा काम गर्दै आएका छन्। पुन रोमन म्यागासेसे पुरस्कारबाट सम्मानित व्यक्तित्व हुन्। मुख्यमन्त्री कृष्णचन्द्र नेपाली पोखरेलले अनुसन्धानबाट मुलुकलाई समृद्ध बनाउन चालेको कदमको सम्मान गर्दै पुनलाई गण्डकी रत्न प्रदान गरिएको बताए। मुख्यमन्त्री पोखरेलले राष्ट्रिय अनुसन्धान केन्द्रको सहकार्यमा अनुसन्धानका लागि आगामी वर्षमा गण्डकी सरकारले १० करोड विनियोजन गरेको जानकारी गराए। उनले भने, हामीले महसुस गरेका छौं। समृद्धिका लागि अनुसन्धानको महत्व कति छ भन्ने छिट्टै कार्यविधि बनाएर कार्यक्रम सञ्चालन गरिने छ। उक्त अवसरमा प्रदेश प्रमुख गुरुङले ग्रामीण क्षेत्रमा जन्मिएर पनि अनुसन्धानको क्षेत्रमा महावीर पुनले महत्वपूर्ण योगदान पुर्याउन सफल भएको भन्दै प्रशंसा गरे। शिक्षण पेसामा आबद्ध हुँदा २०२८ सालतिर पुनसँग चितवनमा भेट भएको स्मरण गर्दै प्रदेश प्रमुख गुरुङले निरन्तरको लगावले पुन यो स्थानमा पुगेको बताए। गण्डकी प्रदेश सरकारले निकै राम्रो कामको थालनी गरेको भन्दै आगामी वर्षमा समेत यसले निरन्तरता पाउने विश्वास व्यक्त गरे। कार्यक्रममा सभामुख नेत्रनाथ अधिकारीले महावीर पुनको सम्मानले गण्डकी प्रदेशको शिर अझै उँचो भएको भनाइ राखे। उक्त अवसरमा आन्तरिक मामिला मन्त्री डोबाटे विश्वकर्माले गण्डकी प्रदेशभित्र जन्मिएर यहाँकै श्रीवृद्धिका लागि योगदान गरेकाहरूबाट नामहरू छनोट गरिएको बताए।"
नेपालका कम्युनिष्टलाई चीनले हस्तक्षेप गर्दैन,"काठमाडौं : चिनियाँ कम्युनिस्ट पार्टी (सीपीसी) का विदेश विभाग प्रमुख लिउ जियानचाओ भ्रमणमै छन्। नेकपा माओवादी केन्द्रका अध्यक्ष पुष्पकमल दाहाल प्रचण्डलाई सोमबार भेटेर लिउले नेपालका वाम दलहरूबीचको आन्तरिक मामिलामा हस्तक्षेप नगर्ने बताए। उनले नेपाल र नेकपा कम्युनिस्ट दलहरूले आफ्नो बारेमा आफैं स्वतन्त्र भएकाले यसमा चीनको कुनै हस्तक्षेप नहुने बताएका हुन्। आइतबार नेपाल आइपुगेका उनी सोमबार बिहान सुन्दरीजलस्थित बीपी संग्रहालयको भ्रमणमा पुगेका थिए। दाहाल र लिउबीच भएको भेटवार्ता प्रचण्ड निवासमा दुई देशबीचको हितबारे छलफल भएको थियो। भेटमा लिउले नेपालमा हुने चीनविरोधी गतिविधिबारे चासो लिँदै, नेपालले विश्वका जुनसुकै मुलुकसँग विकासका कुरा साझेदार बन्न सक्छ। त्यसको हामी सम्मान पनि गर्छौं। तर नेपाललाई प्रयोग गरेर चीन विरोधी गतिविधि हुन नपाओस् भन्ने हाम्रो चाहना हो, लिउको भनाइ उद्धृत गर्दै माओवादीका विदेश विभाग प्रमुख नारायणकाजी श्रेष्ठले बताए। उनले सञ्चारकर्मीहरूलाई प्रतिक्रिया दिँदै लिउले अन्तर्राष्ट्रिय सरोकारका मुद्दाहरूबारे पनि चासो व्यक्त गरेको बताए। अध्यक्ष दाहालले नेपालका राजनीतिक पार्टी र नेपाली जनता एक चीन नीतिप्रति प्रतिवद्ध रहेको बताएका थिए। नेपालले जहिले पनि चीनलाई असल मित्रको रूपमा स्वीकार्दै स्वतन्त्र परराष्ट्र नीति अवलम्बन गर्दै राम्रो सम्बन्ध विकास गर्न चाहन्छ। नेपाल भूमि भएर चीनविरुद्ध कुनै पनि गतिविधि गर्न नदिने कुरामा नेपाल सरकार र आफ्नो पार्टी प्रतिबद्ध रहेको विचार व्यक्त गर्नुभयो, दाहालको भनाइ उद्धृत गर्दै श्रेष्ठले भने। दाहालले चीनमा अध्ययनरत नेपालीका विषयमा पनि ध्यानाकर्षण गराएका थिए। विशेषतः चीनमा अध्ययनरत नेपाली विद्यार्थी, त्यसमा पनि चिकित्सा क्षेत्रका विद्यार्थीको समस्या केरुङमा व्यापारका लागि सहज वातावरण बनेको छैन। त्यसका लागि सहजीकरण गरिदिन आग्रह गरेका छन्। प्रचण्डले नेपाल र चीनबीचको व्यापार घाटा कम गर्न र अरनिको राजमार्ग सञ्चालका लागि पहल गरिदिनसमेत आग्रह गरेको श्रेष्ठले बताए। त्यस्तै, लिउले बीआरई सम्झौताअन्तर्गत परियोजनाहरू छनौट गर्न आग्रह गरेका थिए। श्रेष्ठले छलफलमा लिउले आफ्नो भ्रमण नेपालको राजनीतिक पार्टीहरू र सीपीसीको सम्बन्ध सुधार गर्न र नेपालमा सार्वजनिक रूपमा देखिएका अन्तर्राष्ट्रिय मुद्दाहरूमाथि पार्टीहरूको धारणा बुझ्न आएको बताएको उल्लेख गरे। श्रेष्ठले भने, मुख्यतः चीन र नेपालको बीच तथा सीपीसी र नेपालको राजनीतिक पार्टीहरूको बीचमा मैत्रीपूर्ण सम्बन्ध सुदृढ गर्ने उद्देश्य देखियो। सीपीसीले आफ्नो फैसला आफैं गरेका कारण चीनमा विकास भएको उल्लेख गर्दै नेपालमा पनि राजनीतिक दलहरूले त्यस्तै गर्नुपर्ने बताएका थिए। नेपालका राजनीतिक पार्टीहरूले आफ्नो फैसला आफैं गर्ने क्षमताको विकास गर्नुपर्ने जोड दिनुपर्ने पनि लिउले बताएका थिए। भेटवार्तामा माओवादीका तर्फबाट प्रचण्डसहित राम कार्की, वर्षमान पुन, नारायणकाजी श्रेष्ठ, कृष्णबहादुर महरा र पम्फा भुसाल सहभागी थिए। लिउले आज (मंगलबार) एमाले अध्यक्ष केपी शर्मा ओली र नेकपा एकीकृत समाजवादीका अध्यक्ष माधवकुमार नेपाल र नेता झलनाथ खनाललगायतसँग भेटघाट गर्नेछन्। लिउले आइतबार दिउँसो कांग्रेस सभापति तथा प्रधानमन्त्री शेरबहादुर देउवा र परराष्ट्रमन्त्री नारायण खड्कालाई छुट्टाछुट्टै भेटवार्ता गर्दै नेपाली भूमिमा कुनै पनि चीन विरोधी घटना नहोस् भन्ने चीनले चाहेको बिचार राखेका थिए। राष्ट्रपति विद्यादेवी भण्डारीलाई भने उनले बुधबार मात्रै भेट्ने परराष्ट्रका अधिकारीले बताए।"
प्रहरी विधेयक पारित,"काठमाडौं : गृहमन्त्री बालकृष्ण खाँणले उपत्यकाको सुरक्षा चुनौतीलाई ख्याल गर्दे संघीय राजधानी काठमाडौंका सुरक्षाको जिम्मा नेपाल प्रहरीलाई दिइएको बताएका छन्। राज्य व्यवस्था तथा सुशासन समितिको प्रतिवेदनसहितको नेपाल प्रहरी र प्रदेश प्रहरी कार्यसञ्चालन, सुपरीवेक्षण र समन्वय पहिलो संशोधन २०७९ माथि सोमबार संसद्मा छलफल चलेको थियो। छलफलमा सांसदहरूले उठाएको प्रश्नको जवाफ दिने क्रममा गृहमन्त्री खाँणले प्रदेश प्रहरीलाई कमजोर पार्न लागेको होइन भन्दै सरकारको बचाउ गरेका थिए। नेपाल प्रहरी र प्रदेश प्रहरीसम्बन्धी विधेयकसमेत पारित गरिएको छ। यो विधेयकमा संघीय राजधानीको सुरक्षाको जिम्मा नेपाल प्रहरीलाई दिने व्यवस्था गरिएपछि सांसदहरूले प्रदेश प्रहरीलाई कमजोर पार्न लागिएको त होइन भन्दै आशंका व्यक्त गरेका थिए। संसद्मा बोल्दै गृहमन्त्री खाँणले भने, राज्य संघीय लोकतान्त्रिक गणतन्त्रप्रति प्रतिवद्ध छ। सुरक्षा निकायले संविधानले मार्गनिर्देश गरेका र राज्यले तोकेका र कानुनले दिएको कार्यक्षेत्रमा बसेर काम गरेको छ। चुनौतीहरू थपिएका छन्। अपराधको प्रवृत्ति पनि बढेको छ। सामाजिक संजालका कारण नयाँनयाँ खालका अपराधिक घटना घटेका छन्। यसको खोजी र अनुसन्धानका लागि प्रहरी एक कदम अगाडि हुनैपर्ने चुनौती छ। उनी अगाडी भन्छन्, प्रदेश प्रहरीलाई कमजोर पार्न खोजिएको हैन । नेपालको संघीय राजधानी काठमाडौं उपत्यकामा भएका सुरक्षा चुनौतीलाई सामना गर्नका लागी नेपाल प्रहरीलाई नै जिम्मेवारी दिंदा सहज हुन्छ भन्ने सरकारको बुझाइ हो । आन्तरिक कारणले पनि सुरक्षा संवेदनशीतलामाथी प्रश्न उठ्ने गर्छ । बाह्य कारणले पनि राष्ट्रिय सुरक्षामा चुनौती आउँछ । नेपालभित्र हाम्रा कुनै पनि मित्रराष्टको खिलापमा कुनै पनि अर्को शक्तिले अवान्छित गतिविधि नगरोस् भन्नेमा हामी सचेत छौं।' नेपालको भुमिलाई नेपालविरुद्ध र छिमेकी राष्टविरुद्ध प्रयोग हुन नदिने गृहमन्त्रीको जोड थियो । उनी भन्छन्, 'सरकार र मन्त्री जति फेरिए पनि नेपाली जनता र छिमेकीसंग हाम्रो व्यवहार उस्तै हुन्छ । यो हाम्रो परम्परागत सुरक्षाको जवावफदेहिता र जीम्मेवारी हो । उनले जनतालाई छिटो छरितो न्याय प्रदान गर्न र अपराधको अनुसन्धनका लागि यो अधिकार दिने विषयमा गम्भीर ढंगले विचार गर्न आवश्यक रहेको बताएका छन् । काठमाडौं उपत्यकामा आन्तरिक र बाह्य सुरक्षा संवेदनशीलता रहेको भन्दै गृहमन्त्री खाँणले संघीय राजधानीको सुरक्षा जिम्मेवारी नेपाल प्रहरीलाई दिन खोजिएको बताए । उपत्यकाका ललितपुर, भक्तपुर र काठमाडौंमा प्रदेश प्रहरीका पोस्ट राख्नका लागि आवश्यक परेमा कानुनी व्यवस्था गरिएको उनले बताए । उपत्यकाको सुरक्षामा प्रदेश प्रहरीसँग पनि समन्वय हुने उनको भनाइ छ ।"
"कांग्रेसमा नयाँ मर्यादाक्रम निर्धारणको तयारी, केन्द्रीय समितिमा मस्यौदा पेस","काठमाडौं : सत्तारुढ नेपाली कांग्रेसले पार्टीभित्र नयाँ मर्यादाक्रम निर्धारणका लागि मस्यौदा तयार पारेको छ। केन्द्रीय कार्यालय सानेपामा जारी केन्द्रीय कार्यसमिति बैठकमा पार्टी मर्यादाक्रम निर्धारणका निम्ति मस्यौदा प्रस्तुत गरिएको प्रवक्ता प्रकाशशरण महतले जानकारी दिए। मर्यादाक्रमको मस्यौदा चार आधारमा तयार पारिएको हो। पहिलो पार्टी विधानले व्यवस्था गरेको तहगत संरचनाको आधार, दोस्रो विधानले व्यवस्था गरेको पदाधिकारी, सस्यको मर्यादाक्रम, तेस्रो सरकारद्वारा जारी गरिएको मर्यादाक्रम र चौथो वर्तमान तथा भूतपूर्व पदको आधारमा पार्टीका विभिन्न तह र निकायका पदाधिकारी एवं सदस्यहरुको नयाँ मर्यादाक्रम प्रस्तावित गरिएको हो। जसमा एक नम्बरमा केन्द्रीय सभापति, दुई नम्बरमा पूर्वकेन्द्रीय सभापति, क्रमश प्रधानमन्त्री, पूर्वप्रधानमन्त्री, संसदीय दलका नेता, केन्द्रीय पदाधिकारी, संसदीय दलका पूर्वनेता, पूर्व केन्द्रीय पदाधिकारी, केन्द्रीय सदस्य, राष्ट्रिय सभा दलका नेता, प्रदेश सभापति, केन्द्रीय आमन्त्रित सदस्य, संघीय मन्त्री, मुख्यमन्त्री रहेका छन्। १२१ सदस्यीय मर्यादाक्रममा अन्तिममा साधारण सदस्यलाई राखिएको छ। टोलदेखि वडा, पालिका, प्रदेश र संघलाई मिलाएर मर्यादाक्रम प्रस्तावित गरिएको प्रवक्ता महतले जानकारी दिए। यसमा केन्द्रीय समितिले आवश्यक संशोधन गर्न सक्ने उनको भनाइ छ। यस्तो छ प्रस्तावित मर्यादाक्रम"
ताप्लेजुङका पहिरो पीडितलाई तत्काल पुनर्बासको प्रबन्ध गर्न योगेशको माग,"काठमाडौं : ताप्लेजुङमा हालैको बाढी र पहिरोका कारण विस्थापितको पुनर्स्थापनाका लागि प्रतिनिधिसभा सदस्य योगेश भट्टराईले पहल थालेका छन्। मंगलबार भट्टराई नेतृत्वको टोलीले राष्ट्रिय विपद् जोखिम न्युनीकरण व्यवस्थापन प्राधिकरणसँग निजी आवास पुनःनिर्माण गरिदिन अनुरोध गरेको छ। प्राधिकरणको मनसुनजन्य विपद् प्रभावित निजी आवास पुनःनिर्माण तथा पुनर्स्थापना अनुदान कार्यविधि २०७७ मा घरवारविहीन भएकालाई निजी आवास मर्मत वा प्रबलीकरण अनुदान दिने व्यवस्था छ। जसअनुसार हिमाली जिल्लामा पाउने ५ लाख र मर्मत वा प्रबलीकरणबापत तत्काल पाउने ५० हजार रुपैयाँ तथा जमिन नहुनेका हकमा छुट्टै ३ लाख पाउने व्यवस्था छ। सोबापतको रकम तत्काल उपलबध गराउन प्राधिकरणका कार्यकारी प्रमुख अनिल पोखरेलसँग साँसद भट्टराईले अनुरोध गरेका थिए। जेठ र असारमा परेको अविरल वर्षाका जिल्लाको सिरिजंघा, सिदिङ्वा, मिक्वाखोला, आठराई त्रिवेणी र फक्ताङलुङ गाउँपालिकाका विभिन्न स्थानमा बाढी पहिरोको कारण ठूलो मात्रामा धनजनको क्षति भएको थियो। दुई जनाको पहिरोमा पुरिएर मृत्यु भएको थियो। दुई सय बढी परिवार विस्थापित छन्। उनीहरू अझै पालमुनि बसिरहेको सिरिजंघा गाउँपालिका उपाध्यक्ष डा चित्र मावोले बताए। प्राधिकरणका कार्यकारी प्रमुख पोखरेलले क्षतिको पूर्ण विवरण आएपछि तत्काल क्षतिपुर्ति र अनुदान प्रदान गर्ने बताए। त्यस्तै ताप्लेजुङमा २०७२ सालमा खोक्लिङ, लिवाङ, थुकिमा, सान्थाक्रा, लिङ्तेप लगायत स्थानको पहिरो पीडितलाई क्षतिपूर्ति दिन पनि भट्टराईले प्राधिकरणसँग माग गरेका छन्।"
हतियार खरिदको विरोध गर्दै युवा संघद्वारा मसाल जुलुस प्रदर्शन फोटो फिचर,काठमाडौं : एमाले निकट राष्ट्रिय युवा संघ नेपालले मसाल जुलस प्रदर्शन गरेको छ। हतियार खरिदको विरोध गर्दै संघका नेता कार्यकर्ताहरुले मंगलबार बानेश्वरमा मसाल जुलुस प्रदर्शन गरेका हुन्। किसानलाई सहजरुपमा मल उपलब्ध गराउन र हतियार खरिद प्रक्रिया रोक्नुपर्ने माग गर्दै उनीहरुले प्रदर्शन गरेका हुन्। नेपालमा बढ्दै गएको महँगी र जनसबालका मागहरु राख्दै युवा संघले प्रदर्शन गर्दै आएको छ। सोमबार यातायात कार्यालय अगाडि विरोध प्रदर्शन गरेका थिए।
काठमाडौं उपत्यकामा अनलाइनबाट मतदाता नामावली दर्ता सुरु,"काठमाडौं : निर्वाचन आयोगले फोटोसहितको मतदाता नामावली संकलनको कार्यलाई सरलीकरण गर्दै अनलाइनबाट नै फाराम भरी मतदाता नामावली दर्ता गर्न सकिने व्यवस्था गरेको छ। आयोगले उक्त कार्य नमूना परियोजनाका रुपमा काठमाडौँ उपत्यकाका काठमाडौँ, भक्तपुर र ललितपुर मंगलबारदेखि सुरु गरेको छ। फोटोसहितको मतदाता नामावलीमा हालसम्म नाम दर्ता नगरेका नेपाली नागरिकले अनलाइनबाट फाराम भर्न चाहेमा निर्वाचन आयोग, नेपालको वेबसाइट  मा गई व्यक्तिगत विवरण भरी जिल्ला निर्वाचन कार्यालय (हाललाई काठमाडौँ उपत्यकाका तीन जिल्ला) मा अनलाइनबाटै पेश गर्न सकिनेछ। सोपश्चात् अनलाइन फाराममा उल्लिखित सङ्केत नंसहितको प्रिन्ट कपी र आवश्यक अन्य प्रमाण कागजात लिएर फोटो खिच्न र औँठा छाप दिन सम्बन्धित जिल्ला निर्वाचन कार्यालयमा सम्पर्क राख्न जानुपर्ने आयोगका प्रवक्ता शालिग्राम शर्मा पौडेलद्वारा जारी विज्ञप्तिमा जनाइएको छ।"
"पार्टीको फोरम बाहिर नबोल्न नेताहरुलाई कांग्रेसले सचेत गरायो, सरकारको समीक्षा","काठमाडौं : नेपाली कांग्रेसको केन्द्रीय समिति बैठकमा सदस्यहरुले संघ र प्रदेशको निर्वाचनमा पनि गठबन्धनबीचको तालमेललाई निरन्तरता दिनुपर्ने सुझाव दिएका छन्। पार्टी कार्यालय सानेपामा मंगलबार बसेको बैठकमा धारणा राख्ने सदस्यहरुले स्थानीय तह निर्वाचनमा गठबन्धनबीचको तालमेल प्रभावकारी देखिएको भन्दै आगामी निर्वाचनमा पनि यसलाई निरन्तरता दिन सुझाव दिएका हुन्। केही स्थानमा सन्तोषजनक नभए पनि अधिकांश स्थानमा तालमेलले राम्रो परिणाम दिएको उनीहरुको भनाइ छ। यसअघिका कमी कमजोरीलाई सुधार गर्दै स्थानीय तहको मतपरिणामका आधारमा अब तालमेल हुनुपर्ने सुझाव आएको कांग्रेस प्रवक्ता प्रकाशशरण महतले जानकारी दिए। केही नेताहरुले पार्टीको फोरम बाहिर धारणा राख्ने क्रम बढेकाले यस्तो नगर्न सचेत गराइएको उनले बताए। महतले पार्टीभित्रको विमति र असन्तुष्टिहरु बैठकमा राख्न निषेध नगरिएको बताए। त्यस्तै उनले वर्तमान सरकार गठन भएको एक वर्ष पूरा भएको र सरकार सन्तोषजनक ढंगले चलेको दाबी गरे। बैठकमा मंगलबार रामचन्द्र पौडेल, चित्रलेखा यादव, उमा रेग्मी, जीपछिरिङ लामा, पदमनारायण चौधरी, आनन्दप्रसाद ढुंगानालगायतले धारणा राखेका थिए भने सहमहामन्त्री बद्रीप्रसाद पाण्डेले मर्यादाक्रम निर्धारणसम्बन्धि मस्यौदा छलफलका लागि प्रस्तुत गरेका थिए। बैठकमा प्रदेश सभापतिहरुले मर्यादाक्रम नमिलेको भन्दै आपत्ति जनाएका छन्। केन्द्रीय कार्यसमितिको बैठक भोलि दिउँसो १ बजे पुन बस्ने कांग्रेसले जनाएको छ।"
लिउसँग कांग्रेसले भन्यो : बीआरआईमा भएका सम्झौताको कार्यान्वयनमा ढिलाइ गर्नु हुन्न,"काठमाडौं : प्रमुख सत्तारुढ नेपाली कांग्रेसले चिनियाँ बेल्ट एण्ड रोड इनिसियटिभ (बीआरआई) परियोजनामा नेपालसँग भएका सहमति र सम्झौता कार्यान्वयनमा जोड दिएको छ। चिनियाँ कम्युनिस्ट पार्टी (सीपीसी) विदेश विभाग प्रमुख लिउ जियान्चाओसँगको भेटमा कांग्रेस पदाधिकारीले चीन सरकारले नेपाललाई प्रदान गर्दै आएको विकास सहायता र सहयोगको उच्च कदर गरेका थिए। भविष्यमा अझै प्रभावशाली सहयोगको सदैव अपेक्षा राख्दै बीआरआई परियोजना कार्यान्वयनमा जोड दिइएको महामन्त्री गगनकुमार थापाले जानकारी दिए। बीआरआईबाट नेपालले लाभ लिनुपर्छ भन्ने कांग्रेसको धारणा रहेको जानकारी गराउँदै चिनियाँ प्रतिनिधिमण्डललाई नेपालले विगतमा गरेका विभिन्न सहमति तथा सम्झौताको कार्यान्वयनमा ढिलाइ गर्नु नहुनेमा जोड दिएको थापाले बताए। नेपालमा विद्यमान विकासको आवश्यकता, उत्कट चाहना र त्यसका लागि आवश्यक स्रोतको अभाव र अन्तरलाई परिपूर्ति गर्न सबै छिमेकी तथा मित्र राष्ट्रहरूबाट नेपालको राष्ट्रिय हित अनुकूल सहयोग र सहायता लिनुपर्छ भन्ने कांग्रेसको धारणा रहेको चिनियाँ प्रतिनिधिमण्डललाई जानकारी गराइएको थियो। राष्ट्रिय हितमा हुनेगरी सबै मित्र राष्ट्रहरूबाट विकास सहायता लिन्छौं। नेपालको विद्यमान आर्थिक अवस्था र विकासको जुन चरणमा नेपाल आज उभिएको छ त्यस चरणबाट अघि बढ्न सबै मित्र राष्ट्रहरूबाट प्राप्त हुने स्रोतको व्यवस्थापन आवश्यक रहेको छ, कांग्रेस पदाधिकारीले चिनियाँ प्रतिनिधिमण्डललाई भनेका थिए। कांग्रेसले आफ्नो पार्टी एक चीन नीतिमा प्रतिबद्ध रहेको पनि जानकारी गराएको थियो। नेपाली भूभाग छिमेकी तथा मित्र राष्ट्रका विरुद्धमा प्रयोग हुन नदिने कुरामा प्रस्ट, संवेदनशील र सचेत रहेको थापाले बताए। शक्ति राष्ट्रहरूबीच हुने कुनै पनि रणनीतिक, सामरिक, सैन्य गठबन्धन वा अन्य प्रकारका प्रतिस्पर्धामा नेपाल सहभागी हुँदैन र हुनुहुँदैन भन्नेमा आफूहरु स्पष्ट रहेको कांग्रेसले जानकारी गराएको थियो। कांग्रेस चीनलगायत अन्य छिमेकी, शक्ति राष्ट्र तथा मित्र राष्ट्रहरूसँग सम्मानपूर्ण, मित्रवत् तथा सुमधुर सम्बन्ध राख्छ, राख्न चाहन्छ। साथै, शक्ति राष्ट्रहरूबीच समान, सम्मानपूर्ण र सुमधुर सम्बन्ध होस् भन्ने अपेक्षा पनि गर्दछ, चिनियाँ प्रतिनिधिमण्डलाई भनिएको थियो। भेटमा नेपाल र चीनबीचको विशिष्ट सम्बन्धका विभिन्न आयामका बारेमा छलफल भएको थापाको भनाइ छ। उनकाअनुसार नेपाली कांग्रेस, नेपालचीनबिचको चीरकालदेखि रहेको विशिष्ट सम्बन्ध र नेपालचीन सम्बन्धलाई विशिष्ट बनाउन पार्टीका संस्थापक नेता बिपी कोइरालाले पुर्याएको योगदानको भेटमा स्मरण गरिएको थियो। चीनप्रतिको कांग्रेसको धारणा र दृष्टिकोण चुनावी परिणाम वा सरकारमा नेपाली कांग्रेसको उपस्थितिको बनोटबाट निर्देशित नहुने पनि प्रस्ट पारिएको थियो। नेपाल र चीनको न्यानो र ऐतिहासिक सम्बन्ध छ। नेपाली कांग्रेस चीनलाई नेपालको महत्त्वपूर्ण मित्रराष्ट्रको रूपमा लिँदै आएको छ र भविष्यमा पनि लिनेछ, भेटपछि कांग्रेसले भनेको छ, साथै निकट्तम् छिमेकी समेत भएकाले चीन नेपालको विकास प्रक्रियाको महत्त्वपूर्ण साझेदार हो भन्ने बुझाई नेपाली कांग्रेसको हो। कांग्रेसले चीनको नेपाल र नेपालका दलहरूसँगको सम्बन्ध र व्यवहार कुनै विशिष्ट विचार केन्द्रितभन्दा पनि सधैँ समान रहने विश्वास पनि गरेको छ।"
माधव नेपालले लिउसँग भने तिब्बत र ताइवान मामिलामा स्पष्ट छौं,"काठमाडौं : नेकपा एकीकृत समाजवादीका अध्यक्ष माधव कुमार नेपालले आफूहरु तिब्बत र ताइवान मामिलामा स्पष्ट भएको बताएका छन्। चिनियाँ कम्युनिस्ट पार्ट (सीपीसी)का विदेश विभाग प्रमुख लिउ जियान्चाओसँग मंगलबार एभरेष्ट होटलमा भएको भेटवार्तामा अध्यक्ष नेपालले एक चीन नीतिप्रति स्पष्ट रहेको बताए। 'हाम्रो चीनप्रतिको नीति स्पष्टरुपमा बताएका छौं। नेपाल एक चीन नीतिप्रति दृढ छ। चीनको आन्तरिक मामिलामा हस्तेक्ष हुने पक्षमा नेपाल छैन,' उनले थपे, 'तिब्बतको इस्यु होस् या ताइवानको त्यो चीनको आन्तरिक मामिला हो भन्ने हामीले धारणा राखेका छौं।' उनले दुई देशबीचको सम्बन्धलाई घनिष्ठ बनाउन र दुई पार्टीबीचको सम्बन्धलाई थप विस्तार गर्नेबारे छलफल भएको बताए। 'त्यसका लागि चीन र नेपालबाट पारस्परिकरुपमा डेलिगेशनहरु आदान प्रदान हुनुपर्नेमा दुबै पक्षले जोड दियौं,' उनले भने। चिनियाँ नेता लिउले नेपाल र चीनको सम्बन्ध सुमधुर रहेको चर्चा गर्दै विभिन्न पार्टीहरुसँगको सम्बन्ध बलियो बनाउन चाहेको बताएका थिए। 'चीनले नेपाललाई पहिलो प्राथमिकतामा राखेर महत्व दिएको कुरा उहाँले बताउनुभयो,' लिउको भनाइ उद्धृत गर्दै नेपालले भने। लिउले नेपाली जनताहरु एक भएर देश विकासमा लाग्न सन्देश दिएका थिए। 'स्वभाविकरुपमा नेपालीहरु एक भएको, नेपालका पार्टीहरु एक भएर देश विकासमा होम्मिएको हेर्न इच्छा उहाँले बताउनुभयो। कुनै पार्टीलाई इंगित गरेर केही पनि भन्नुभएन,' नेपालले भने। अध्यक्ष नेपालले चीनको सुरक्षा चासोको बारेमा आफूहरुले प्रष्ट पार्न खोजेको बताए।"
मन्त्री कार्कीको विवादास्पद् अभिव्यक्तिको विरोध,"विराटनगर : प्रदेश १ का आन्तरिक मामिला तथा कानुन मन्त्री केदार कार्कीले पत्रकारविरुद्ध दिएको विवादास्पद् एवं आपत्तिजनक अभिव्यक्तिको विरोध भएको छ। प्रेस चौतारी नेपाल मोरङका अध्यक्ष सुदीप कोइराला र चौतारी प्रदेश १ का अध्यक्ष अविजाल विष्टले मंगलबार अलगअलग विज्ञप्ति जारी गर्दै मन्त्रीको अभिव्यक्तिको विरोध गरेका हुन्। संविधानमै लोकतन्त्र र पूर्ण प्रेस स्वतन्त्रताको ग्यारेन्टी भइसकेको अवस्थामा सुरक्षा तथा कानुन मन्त्रालयको जिम्मेवारी सम्हालेका मन्त्रीबाट आफू अनुकूलको समाचार नआउँदा दिएको अभिव्यक्तिले हाम्रो गम्भीर ध्यानाकर्षण गराएको छ, विज्ञप्तिमा भनिएको छ। धम्कीपूर्ण भाषाको प्रयोग गर्दै मन्त्री कार्कीले समाचार लेख्नुपूर्व चार पटक सोच्नुपर्नेसम्मका अभिव्यक्ति दिनु पूर्ण प्रेस स्वतन्त्रताविरोधी अभिव्यक्ति भएको ठहर चौतारीको छ। आफूविरुद्ध आएका समाचारको खण्डन गर्ने नाममा मन्त्री जस्तो गरिमामय पदमा बसेको व्यक्तिले समाचार लेख्ने पत्रकारलाई बलात्कारी बनाउनेसम्मको धाकधम्की दिनुले विधिको शासनको उपहास मात्रै भएको छैन, विज्ञप्तिमा भनिएको छ, सुरक्षा र कानुनको जिम्मेवारी सम्हालेका मन्त्री कार्कीले पत्रकारमाथि डर त्रास फैलाउन खोजेको हाम्रो बुझाइ छ। चौतारीले कार्कीको यस्तो अभिव्यक्तिको घोर निन्दा र भर्त्सनासमेत गरेको छ। त्यस्ता अभिव्यक्तिप्रति गम्भीर हुन प्रदेश सरकारलाई आग्रह गर्दै पत्रकारलाई निर्भयका साथ समाचार लेख्ने वातावरण बनाउन पनि विज्ञप्तिमा माग गरिएको छ। एक अनलाइनसँगको अन्तरवार्ताका क्रममा कसैको नाम नलिकन पत्रकार भनेर उल्लेख गर्दै मन्त्री कार्कीले धम्कीपूर्ण हिसाबले विवादास्पद अभिव्यक्ति दिएका थिए। विराटनगर महानगरपालिका१२ मा निर्माणाधीन सुकुम्बासी बस्तीका लागि रकमान्तर गरिएको बजेटसँग सम्बन्धित विवादको भूमरीमा फसेपछि उनी महानगर र पत्रकारविरुद्ध उत्रिएर सार्वजनिक हिसाबले विवादास्पद अभिव्यक्ति दिइरहेका छन्। आफ्नाविरुद्ध समाचार लेखेको भन्दै हैसियत विर्सिएर उनले पत्रकारविरुद्ध पदीय मर्यादा र अनुशासनविपरीत अभिव्यक्ति दिएका हुन्। कार्कीले महानगर आवास परियोजनाअन्तर्गत निर्माणाधीन बस्तीका लागि आर्थिक वर्षको अन्त्यमा प्रदेश सरकारबाट ७० लाख रूपैयाँ रकमान्तर गराएका थिए। उक्त रकम तत्काल सम्झौता गरी निकासाका लागि विराटनगर महानगरपालिकालाई अनुचित दबाब दिएको विषय बाहिरिएपछि उनी विवादित बनेका हुन्। कार्कीले आफ्नो निर्वाचन क्षेत्रलाई केन्द्रित गरेर स्वार्थपूर्ण हिसाबले बजेट रकमान्तर गराउँदै काम नभए पनि उक्त रकम खर्च भइसकेको भनेर रिपोर्ट तयार पारिदिन महानगरलाई दबाब दिएको बताइन्छ। असार १६ गते विनियोजित बजेटबाट काम नै नगरिकन कागजात तयार पारिदिन दबाब दिएको आरोप उनीमाथि छ। महानगरले यतिधेरै रकम छोटो समयमा खर्च गर्न नसक्ने जनाउँदै सम्झौता नगरिदिएपछि बजेट फ्रिज भएको छ। उक्त विषयको समाचार अन्नपूर्ण लगायतका सञ्चार माध्यममा प्रकासन भएका थिए। आफ्नाविरुद्ध समाचार आएको भन्दै आक्रोसित बनेका कार्कीले समाचार लेख्ने पत्रकारले बलात्कार गर्यो भनेर आफूले भनिदिनेसम्मको अभिव्यक्ति दिएका हुन्। पत्रकारले बलात्कार गर्यो भनेर म भन्छु, त्यो समाचार पत्रकारले लेख्न सक्छ?, उनले भनेका छन्। अन्तर्वार्ता दिने क्रममा आफ्नाविरुद्ध लेख्ने पत्रकारका बारेमा बलात्कार गर्यो भनेर लेखिदिन पनि कार्कीले आग्रह गरेका छन्। ७० लाख कामै नगरिकन भुक्तानी मागे केदार कार्कीले भनेर जस्ले समाचार लेख्नुभएको छ नि। उहाँलाई तपाईँले अहिले भनिदिनुस् त, लेख्दिनुहोस् त बलात्कार गर्यो भनेर, उसको नाममा (समाचार लेख्ने पत्रकार), उनले भनेका छन्, अनि होइनभन्ने कुरालाई उसले प्रमाणित गरोस् न। मैले बलात्कार गरेको होइन भनोस् न। कार्कीले थपे, लेख्नेले लेख्नु भन्दाअगाडि चार पटक सोच्नुपर्छ। जसले जे भन्यो पत्रकारले त्यही लेखिदिने भने त पत्रकारले नै बलात्कार गर्यो भनेर म भन्छु, तपाईँले लेख्नुहोस् न। यो शब्द लेख्दा भोलि मलाई आइलाग्यो भने के हुन्छ भनेर सोच्नु पर्दैन? २०७८ साल कात्तिक १६ गते मन्त्री बनेका कार्की त्यसयता निरन्तर विवादमा परिरहेका छन्। पछिल्लो समय प्रदेश १ मा सबैभन्दा बढी विवादित मन्त्रीको छबि बनाएका उनका हरेक निर्णय विवादास्पद् हुने गरेको मन्त्रालय स्रोतले बतायो। कार्कीले मन्त्रालयका विभिन्न कार्यक्रम सञ्चालनका नाममा कार्यकर्ता र आसेपासे भर्ति गरेका छन्। पदको दुरुपयोग गर्दै विकासका नाममा रकमान्तर गरेर विभिन्न योजना सञ्चालन गरिरहेको मन्त्रालय स्रोतले बतायो। आफूविरुद्ध समाचार आउन थालेपछि सबै कर्तुत बाहिरिने भयले उनले पत्रकारविरुद्ध आक्रोसपूर्ण अभिव्यक्ति दिन थालेको नेपाल पत्रकार महासंघको बुझाइ छ। महासंघ मोरङका सचिव अधिकारीले कानुन मन्त्री आफैंले तल्लो स्तरमा झरेर यस्तो अभिव्यक्ति दिनु सरासर गलत भएको बताए। मन्त्रीजस्तो पदमा आसीन रहेर पदीय मर्यादाविपरीत अभिव्यक्ति दिने छुट नभएको अधिकारीको भनाइ छ। स्वतन्त्र पत्रकारितामाथि धावा बोल्दै तथानाम अभिव्यक्ति प्रेस स्वतन्त्रताविरुद्ध भएको उनले बताए। मन्त्रीकै कारण पत्रकार असुरक्षित हुनुपर्ने अवस्था आएको अधिकारी बताउँछन्।"
राष्ट्रियसभाबाट तेजाब तथा घातक रासायनिक पदार्थ नियमनसम्बन्धी विधेयक पारित,"काठमाडौं : 'तेजाब तथा अन्य घातक रासायनिक पदार्थ (नियमन) विधेयक, २०७९राष्ट्रियसभाबाट सर्वसम्मतिबाट पारित भएको छ । राष्ट्रियसभाको मंगलबारको बैठकमा गृहमन्त्री बालकृष्ण खाणले उक्त विधेयक पारित गरियो्स् भन्ने प्रस्ताव प्रस्तुत गरेका थिए। प्रतिनिधिसभाबाट सन्देशसहित प्राप्त सो विधेयकमाथिको दफावार छलफलका क्रममा उठेका प्रश्नको जवाफ दिँदै गृहमन्त्री खाणले तेजाब तथा घातक रासायनिक पदार्थ औद्योगिक तथा स्वास्थ्य क्षेत्रमा अत्यावश्यक रहे पनि यसको दुरुपयोगले समस्या ल्याएकाले तेजाब तथा घातक रासायनिक पदार्थ नियमन गर्न कानुन ल्याइएको बताए। तेजाब र घातक रासायनिक पदार्थको उत्पादन, आयात, निर्यात, भण्डारण, बिक्री वितरण र उपयोगलाई नियमन तथा व्यवस्थापन गर्न विधेयक प्रस्ताव गरिएको जनाउँदै उनले विधेयक पारित भएसँगै तेजाब तथा घातक पदार्थको दुरुपयोग नियन्त्रण हुने तथा यसको दुरुपयोग गर्नेलाई आवश्यक कारबाही हुने बताए।"
गणपुरक संख्या नपुगेपछि सुदूरपश्चिम प्रदेश सभा बैठक स्थगित,धनगढी : गणपुरक संख्या नपुगेपछि बजेटमाथि छलफलका लागि बोलाइएको सुदूरपश्चिम प्रदेश सभा बैठक स्थगित भएको छ। मंगलबार बिहान ११ बजेका लागि बोलाइएको बैठक एक घन्टा ढिलो गरी १२ बजे सुरु भएको थियो। गणपुरक संख्या नपुगेको भन्दै सभामुख अर्जनबहादुर थापाले बैठक स्थगित गरेको घोषणा गरे। प्रदेश सभा बैठक दिउँसो ३ बजेका लागि बोलाइएको छ। बैठकमा १३ जना मात्रै सांसद उपस्थित थिए।े
गैरआवासीय नेपालीहरुको नागरिकता समस्या समाधानमा पहल गर्ने प्रचण्डको प्रतिबद्धता,"ललितपुर : पूर्वप्रधानमन्त्री तथा नेपाल कम्युनिस्ट पार्टी (माओवादी केन्द्र)का अध्यक्ष पुष्पकमल दाहाल प्रचण्डले गैरआवासीय नेपालीहरुको नागरिकतासम्बन्धी समस्या हल गर्न पहल गर्ने प्रतिवद्धता जनाएका छन्। मंगलवार निजी निवास खुमलटार आएको गैरआवासीय नेपाली संघको प्रतिनिधि मण्डललाई अध्यक्ष दाहालले भने, गैरआवासीय नेपालीहरुको समस्याका बारेमा हामीले पहिलेदेखि नै आवाज उठाउँदै आएका थियौं र अहिले पनि हाम्रै पहलमा सदनमा पेस भएको नागरिकतासम्बन्धी विधेयक पास गराई समस्याको समाधानका लागि प्रतिबद्ध छौं। भेटवार्तामा गैरआवासीय नेपाली संघको प्रतिनिधि मण्डलले नागरिकता समस्यासहितका विषयहरु समावेश गरी सदनमा पेश भएको नागरिकता विधेयक ल्याउनमा माओवादी पार्टीकातर्फबाट भएको पहलका लागि धन्यवाद दिँदै विधेयक सदनबाट पास गराएर ८० लाख गैरआवासीय नेपालीहरुको अधिकार सुनिश्चित गर्न पहलका लागि अनुरोध गरेको थियो। भेटमा पार्टीका वरिष्ठ नेता नारायणकाजी श्रेष्ठको पनि उपस्थिति थियो भने संघकातर्फबाट संस्थापक अध्यक्ष उपेन्द्र महतो, अध्यक्षद्वय कुल आचार्य र डा बद्री केसी, उपाध्यक्ष महेश श्रेष्ठ, युरोपका रिजनल कोर्डिनेटर चिन्तामणी सापकोटा, रमेश काफ्लेलगायतका व्यक्तित्वहरुको उपस्थिति रहेको थियो।"
एमालेले गर्यो सार्वजनिक लेखा समितिको बैठक बहिष्कार,"काठमाडौं : नेकपा एमालले सार्वजनिक लेखा समितिको सभापति प्रतिपक्षीलाई दिनुपर्ने भन्दै समितिको मंगलबारको बैठक बहिष्कार गरेको छ । मंगलबार सिंहदरबारमा बसेको बैठकमा एमालेका सांसदहरुले वर्तमान सरकार गठन भएको एक वर्ष पुग्दा पनि समितिको सभापति सत्तापक्षले नै राखेको भन्दै बैठक बहिष्कार गरेको हो । बैठकमा सभापति भरत कुमार शाहले समितिको वार्षिक प्रतिवेदन पारित गर्न प्रस्ताव गरेका थिए। तर, एमाले सांसद विशाल भट्टराई र गोकुल बास्कोटा लगायतले सभापतिले राजीनामा दिनुपर्ने र प्रतिपक्षीबाट नयाँ सभापति चयन हुनुपर्ने बताएका थिए । लेखा समितिको नेतृत्व विपक्षी दलले पाउने परम्परा रहेकाले वर्तमान सभापतिले मार्गप्रसस्त गर्नुपर्ने उनीहरुको भनाइ थियो । सभापति शाहले वार्षिक प्रतिवेदन पारित गरेर सभापतिको विषयमा छलफल गर्न आग्रह गर्दा प्रतिपक्षी सांसदहरुले सभापति फेरिएपछि मात्रै लेखा समितिको कामकारवाहीमा भाग लिने भन्दै बैठक बहिष्कार गरेका थिए । त्यसपछि बैठकले बहुमतका आधारमा समितिको २२ औँ वार्षिक प्रतिवेदन पारित गरेको समिति सचिव रोजनाथ पाण्डेले जानकारी दिए। बैठकमा अन्य सांसदहरुले सभापति परिवर्तन गर्ने विषयको भिन्दै प्रक्रिया रहेको भन्दै समितिमा यस्ता विषय नउठाउन विपक्षी संसदहरुलाई सुझाव दिएका थिए । समितिका हालका सभापति भरत कुमार शाह कांग्रेसका हुन्।"
"संख्याको बहुमत हामीसँग छ, यो बैठकलाई अवैध भन्नेहरु झुटा हुन् : बाबुराम भट्टराई","काठमाडौं : जनता समाजवादी पार्टी संघीय परिषद्का अध्यक्ष डाबाबुराम भट्टराईले जसपा लहडमा निर्माण भएको पार्टी नभएको बताएका छन् । काठमाडौंमा पार्टीको जारी विस्तारित बैठकमा अध्यक्ष भट्टराईले पार्टी भनेको निश्चित लक्ष्य प्राप्त गर्ने साधन रहेको भन्दै यो पार्टी लहडमा निर्माण नभएको दावी गरे। 'यस्ता घुम्ती मोडहरु आउँदा अत्तालिनु हुँदैन । स्वभाविकरुपमा लिनुपर्छ । जसपा लहडमा निर्माण भएको पार्टी होइन,'उनले भने,' पार्टी भनेको निश्चित लक्ष्य प्राप्त गर्ने साधन हो।' संविधान नेपाली जनताले बनाएको भएपनि यो देशका भाषी, जाती,समुदायको पहिचान र अधिकार प्राप्त नभएको उनको भनाइ छ। उनले भने,'संघमा प्रत्यक्ष निर्वाचित कार्यकारी हुनुपर्छ भन्ने हो । जसले गर्दा देशलाई समृद्धितर्फ लैजान सकिन्छ । ' यो देशलाई गरिवी, बेरोजगारीको दुष्चक्रबाट जोगाउन नयाँ विशेष अभियान चलाउन आवश्यक रहेको धारणा उनले व्यक्त गरे। भट्टराईले भने, जसपा २०७७ जेठ २५ गते निर्वाचन आयोगमा दर्ता भएको हो । म आफैले चौथो नम्बरमा नाम लेख्नुहोस भनेर जसपा दर्ता भएको हो । जसपा देशमा वैकल्पिक शक्तिको रुपमा स्थापना भएको पार्टी रहेको बताउँदै भने,' फुटको बेला पार्टीलाई संख्याको बहुमत हामीसँग छ । यो बैठक कसैले अवैध छ भन्छ भने तीनले जस्तो इतिहासलाई बग्याउने काम कसैले गर्दैन।'"
जसपा एकताको स्रोत बाबुरामजी हो : महेन्द्रराय यादव,काठमाडौं : जनता समाजवादी पार्टी (जसपा) को केन्द्रीय कार्यकारिणी समिति सदस्य महेन्द्रराय यादवले देशमा अब फुटेर होइन जुटेर जाने अवस्था आएको बताएका छन् । पार्टीको जारी विस्तारित बैठकमा यादवले जसपामा सबै आन्दोलनको भावना रहेको भन्दै देशमा अब फुटको औचित्य नरहेको बताए। 'एकताको स्रोत भनेको बाबुरामजी हो । जनताले चाहेको संघीयता प्राप्त गर्न सकेनौं । असहमतिका बाबजुत संविधान जारी भयो । यो देशको आन्दोलनलाई बचाउन जसपाको जन्म भएको हो । देशमा अब फुटेर होइन जुटेर जाने अवस्था छ । जसपा सबै आन्दोलनको भावना हो । उपेन्द्र पक्षले प्रतिगमन कदमलाई समर्थन गरेको उनको भनाइ छ। उपेन्द्र यादवले पार्टीलाई सामूहिकरुपमा चलाउन नखोजेको आरोप लगाए।
"भित्र सम्मान, बाहिर विरोध प्रदर्शन","विराटनगर : प्रदेश १ सरकारको पर्यटन तथा संस्कृति मन्त्रालयले गर्न भनिएको स्रष्टा सम्मानको विरोधमा विराटनगरमा प्रर्दशन भएको छ । स्रष्टा सम्मान कार्यक्रममा मैथिली भाषी स्रष्टा तथा सर्जकलाई वाईपास गरेको भन्दै मैथली भाषा , काला र साहित्य क्षेत्रमा काम गर्ने दर्जनौं संघ संस्थाले विरोध प्रर्दशन गरका छन् । विभिन्न भाषाका स्रष्टालाई सम्मान गर्न लागेको बेला मैथली स्रष्टालाई वाईपास गरेको भन्दै सम्मान गर्ने स्थान बाहिर मैथली अगुवाहरुले बिहानैदेखि विरोध प्रदर्शन गरेका छन् । कालो पट्टी बाँधेर विरोधमा उत्रिएका उनीहरु कार्यक्रमस्थल आरोहन गुरुकुलको गेट बाहिर प्रदर्शन गरेका थिए । मैथली अगुवाहरुको विरोधका कारण निर्धारित समय भन्दा झण्डैं ३ घण्टा ढिलो सम्मान कार्यक्रम सुरु भएको थियो । विरोध भइरहँदा प्रदेश १ का मुख्यमन्त्री राजेन्द्र राईले कार्यक्रममा आउन मानेन् । पर्यटन तथा संस्कृति मन्त्रालयका संस्कृति तथा पुरातत्व शाखाका अधिकृत भेषराज न्यौपानेले मैथली स्रष्टाको सम्मानका विषय अवका दिनमा सवन्वय गरेर अघि जाने पटक पटक गरेको प्रतिवद्धता पछि प्रदर्शनमा उत्रिएका मैथली अगुवाहरु पछि हटेका थिए । प्रदेश सरकारले सबैभन्दा बढी जनसंख्या भएको मैथली स्रष्टालाई वेवास्ता गरेकाले विरोधमा उत्रिएको मैथिली एसोसिएसन नेपालका अध्यक्ष प्रवीण नारायण चौधरीले बताए । उनले प्रदेशमै दोस्रो ठूलो भाषाको रुपमा स्थापित मैथिली भाषी कलाकार तथा साहित्यकारलाई किनारा लगाउनु दुःखद भएको जिकिर गरे । चौधरीले सम्मानमा मैथली उपेक्षा गरेको भन्दै स्वीकार गर्न नसक्ने भन्दै मन्त्रालयमा निवेदन समेत दिएको अवस्थामा पर्यटन तथा संस्कृति मन्त्रालयले जबरदस्ती कार्यक्रम गरेको बताए । उनले प्रदेश सरकारले अन्यायपूर्ण र विभेदपूर्ण निर्णयले मैथिली साहित्यिक क्षेत्रमा दिनरात नभनी काम गर्दै आएकाहरुको हौसला गिरेको भन्दै यसमा प्रदेश सरकार तथा सम्बन्धित मन्त्रालय जिम्मेवार हुनुपर्ने र मैथिली भाषीलाई पनि समेट्नु पर्नेमा जोड दिए । मैथली सेवा समितिका अध्यक्ष डा एस एन झाले मैथलीलाई वाईपास गरेर अघि बढेको प्रदेश १ सरकार एकलजातिय नीतिमा अघि बढेको बताए । मैथली विकास अभियानका अध्यक्षबा पंकव वर्माले भाषा आयोगले समेत मैथलीलाई प्रदेशको कामकाजको भाषा बनाउन सिफारिस गरेको अवस्थामा मैथलीलाई नसमेटनु दुर्भाग्य भएको बताए । उनले संघीयताको मर्म विपरित प्रदेश सरकार अघि बढेको प्रमाणीत भएको उनले बताए । मन्त्रालयलले बालकृष्ण पोखरेल भाषा, साहित्य ,काला , र संस्कृति श्रष्टा सम्मान २०७९ वाट प्राडा गोविन्द तुम्बागं सुनसरी , प्राडा कालुराम खम्बु भापालाई प्रदान गरेको छ भने प्रदेश भाषा ,साहित्य काला र संस्कृत श्रष्टा सम्मान वाट टंक बहादुर खुलाल, गोबर्धन तमागं,विजय श्रेष्ठ उदयपुर ) मूर्तिकार ,भरत गुरागाई मोरगं(नाठकर्मी अभिनय), ममता गिरी ,सुनसरी(साहित्य लघुकथा ), गोपाल देवान ,सुनसरी(नाटककार ,निर्देशक),बिर बहादुर लाप्चा,इलाम(लोकसंस्कृति , सस्कृति संरक्षण )कट्टेल ,सोलुखम्बु(साहित्य),मान सिगथलुलुगं , ईलाम (संगीत), महेन्द्रराई ,सुनसरी (साहित्य)जयन्ती रमन कण्ठ,सुनसरी(नाटकर्मी)नवराज राई ,भोजपुर (साहित्य कथाकार ) र नवोदित भाषा ,साहित्य ,काला र संस्कृति श्रष्टा सम्मानबाट ५ जनालाई सम्मान गरिएको छ ।"
एमाले अध्यक्ष ओली भेट्न लिउ बालकोटमा,"काठमाडौं : नेपाल भ्रमणमा रहेका चिनिया कम्युनिष्ट पार्टी(सीपीसी)का विदेश विभाग प्रमुख लिउ जियान्चाओ नेकपा एमालेका अध्यक्ष केपी शर्मा ओलीलाई भेट्न बालकोट पुगेका छन्। कहेबेर अघि उनीहरुबीचको द्विपक्षीय छलफल सुरु भएको छ। सीपीसीका नेता लिउले सोमबार नेकपा माओवादी केन्द्रका अध्यक्ष पुष्पमकल दाहालसँग झण्डै दुई घण्टा छलफल गरेका थिए। छलफलमा नेपालमा भइरहेको चिनियाँ विरोधी गतिविधि र संभावित कम्युनिष्ट गठबन्धनको बारेमा छलफल भएको थियो। लिउ ६ सदस्यीय टेलीको नेतृत्व गर्दै आइतबार नेपाल आएका थिए। नेपालस्थित चिनियाँ दूतावासले उनको भ्रमणको संयोजन गरेको छ। भ्रमण टोलीमा चिनियाँ कम्युनिष्ट पार्टीका नेताहरु फङ स्यौपिन, छाङ ज्यौछिन, छोइ च्याङ, चङ योया र वन चाङ्ता रहेका छन्। सीपीसीको विदेश विभाग प्रमुख भएपछि लिउले नेपालबाट आफ्नो विदेश भ्रमण सुरु गरेका छन् । नेपाल आउनु अघि लिउले असार ९ मा माओवादी केन्द्र अध्यक्ष पुष्पकमल दाहाल र असार १० मा एमाले अध्यक्ष केपी शर्मा ओलीसँग भर्चुअल संवाद गरेका थिए। लगत्तै असार १६ मा लिउले परराष्ट्रमन्त्री नारायण खड्कासँग भर्चुअल संवाद गरे। त्यसकै शृंखलास्वरुप नेपालका राजनीतिक दलसँग सम्बन्ध विस्तार गर्न लिउ नेपाल आएका हुन्।"
"बाबुरामउपेन्द्रको छुट्टाछुट्टै बैठक, भट्टराई पक्षीय काठमाडौंमा, यादव वीरगञ्जमा","काठमाडौं : जनता समाजवादी पार्टी(जसपा) औचापरिक रुपमा दुई चिरा भएको छ । जसपाका अध्यक्ष उपेन्द्र यादव र संघीय परिषद अध्यक्ष बाबुराम भट्टराईले छुट्टाछुट्टै बैठकको आयोजना गरेका छन्। भट्टराई पक्षीय जसपाका नेताहरुको बैठक काठमाडौंमा केहीबेर अघि सुरु भएको छ । बैठकको पार्टीका संघीय परिषद् अध्यक्ष भट्टराइले उद्घाटन गरेका छन् । दुई दिन (आज र भोली) केन्द्रीय समितिको विस्तारित बैठक बस्नेछ । जसपा नेता विश्वदिप पाण्डेका अनुसार जसपाको केन्द्रीय समितिको विस्तारित बैठकको एजेण्डाहरुमा पार्टीको आन्तरिक अवस्थाबारे छलफल, स्थानीय निर्वाचनको समीक्षाबारे छलफल, संगठनबारे छलफल, आगामी कार्ययोजनाबारे छलफल र विविध विषयमा छलफल हुनेछ । उता जसपा अध्यक्ष यादवले असार २९ र ३० गते वीरगन्जमा बैठक बोलाएका छन् । वीरगन्जमा उनीहरुको आन्तरिक छलफल चलिरहेको छ। यादव पक्षले काठमाडौंमा कुनैपनि बैठक नडाकिएको भन्दै वक्तव्य निकालेको थियो । केही अराजक एवम् गैरजिम्मेवार व्यक्तिहरूले पार्टीको विधान र निर्णयविपरीत अवैधानिक तथा अनाधिकृतरुपमा सोही दिन जसपा नेपालको केन्द्रीय समितिको विस्तारित बैठक काठमाडौंमा बस्ने भनी भ्रम फैलाइरहेको वक्तव्यमा भनिएको थियो ।"
"सर्वोच्चका वरिष्ठतम् न्यायाधीशको गुनासो : मुद्दा हार्ने पक्षले हामीलाई बिल्ला भिराइदिन्छ, काम गर्नै कठिन भयो","काठमाडौं : सर्वोच्च अदालतका वरिष्ठतम् न्यायाधीश हरिकृष्ण कार्कीले अदालतका काम कारबाहीबाटै न्यायालयको जनआस्था अभिवृद्धि हुने बताएका छन्। सर्वोच्च अदालत अनुगमन तथा निरीक्षण महाशाखाले राजधानीमा आयोजना गरेको न्यायपालिकामा जनआस्था अभिवृद्धिमा सञ्चारकर्मीको भूमिका विषयक एक दिवसीय अन्तरक्रिया कार्यक्रमलाई सम्बोधन गर्दै न्यायाधीश कार्कीले अदालतले न्याय देखिनेगरी काम गरे न्यायपालिकाप्रति आस्था बढ्ने धारणा राखेका हुन्। तर कतिपय अवस्थामा मुद्दा विचाराधीन अवस्थामा बाहिरको माहोलले न्यायाधीशहरु प्रभावित हुने गरेको पनि उनले स्वीकार गरे। त्यसमा सञ्चारमाध्यमको पनि भूमिका रहने गरेको भन्दै उनले न्याय निरुपणमा सञ्चारमाध्यमले सघाउनुपर्नेमा जोड दिए। कतिपय अवस्थामा न्यायाधीशले यस्तो फैसला गरे भनेर सञ्चारमाध्यमले तथानाम लेखिदिन्छ कि भन्ने कुराले ढिलाइ भएको छ। यही कुराले न्यायाधीश न्याय निरुपणबाट पन्छियो भने न्यायमा ढिलाई हुनसक्छ, उनले भने। न्यायाधीश कार्कीले समाचारको ठाउँमा विचार र मिसन न्युज दिनेहरूबाट यो भइरहेको दाबी गरे। यो न्यायाधीश अपराधी नै हो भन्ने चित्रण गरिदिएको हुन्छ। समाचारमा आएको कुरा अनुसन्धान मिसिलमा छैन भने के आधारमा फैसला गर्ने? मिसिलमा भएका कागजलाई हेरेर फैसला गर्दा पत्रिकामा तथानाम आउँछ भनेर आदेशमात्रै गर्छ। फैसला गर्न चाहँदैन, उनले भने। सर्वोच्च अदालतका भावी प्रधानन्यायाधीशको लाइनमा रहेका कार्कीले मिडिया ट्रायलले कुनै मुद्दामा ३९ त कुनैमा २१ पटक आदेश भएको तथा १९ पटक पेसीबाट हटेको पाइएको बताए। यो किन हुन्छ भन्दा यहीँ डरले, त्यो डर हामीले मनबाट हटाउन सकेनौं भने न्याय सम्पादन हुँदैन। मिडियाले लेखेको आधारमा न्याय सम्पादन गर्ने स्थिति आयो भने के हुन्छ? न्याय मर्छ, उनले भने। उनले स्वस्थ र रचनात्मक आलोचना जहिले पनि स्वागतयोग्य रहेको बताए। यसले न्याय सम्पादनको विचलनलाई सुधार्ने उनको विश्वास छ। तर आफ्नो पूर्वाग्रह राखियो भने नकारात्मक र विकृति ल्याउँछ। रचनात्मक र आलोचनात्मक टिप्पणी गर्नुस्, उनले भने, हाम्रो फैसलामा आलोचना गर्नुस्। मानहानीलाई बचाउ अस्त्र बनाउँदैनौं वरिष्ठतम् न्यायाधीश कार्कीले आफूहरु मानहानीलाई आफ्नो बचाउ अस्त्रका रुपमा लिन हुँदैन भन्ने मान्यतामा अडिग रहेको पनि स्पष्ट पारे। मेरो बिचारमा एसियन मुलुकमा नेपालको न्यायपालिका जति उदार अदालत सायदै अरु मुलुकमा होला। अदालतको अवहेलनामा यति उदारता छ कि सजाय गर्नुपर्छ भन्ने मान्यता सामान्यतया राखेको छैन। नेपालमा एकदमै कममात्रै छ। पछिल्ला दिनहरुमा त छँदैछन्। अदालतको अवहेलनामा न्यायाधीश सजाय गर्न हिच्किचाए भन्नेसम्मको सुनियो। त्यतिसम्म उदारता छ, उनले भने। न्यायाधीश कार्कीले अदालतमा रहेका विकृति, विसंगति र गलत कामकारबाहीलाई सबै मिलेर उखेल्नुपर्ने धारणा राखे। यसलाई बाहिर ल्याएर दोषीलाई निर्ममतापूर्वक कारबाही गर्न आफूहरु तयार रहेको उनको भनाइ थियो। तर कारवाहीको दायरासम्म ल्याउन हामीसँग प्रमाण हुनुपर्यो। अहिले न्यायालयमा दण्डहीनता मौलाएको छ। विकृति विसंगति पनि बढेको छ। यसलाई प्रमाणका आधारमा तथ्यगत स्थापित गरेर दोषी देखिन्छ भने कारबाही हुन्छ, उनले भने। हार्ने पक्षले न्यायाधीशलाई बिल्ला भिराइदिन्छ वरिष्ठतम् न्यायाधीश कार्कीले मुद्दा हार्ने पक्षले बिल्ला भिराइदिँदा न्यायाधीशलाई न्याय सम्पादनमा कठिनाई भएको अनुभव पनि सञ्चारकर्मीलाई सुनाए। न्यायाधीशको काम यति जटिल हो कि हाम्रोजस्तो मुलुकमा हार्ने पक्षले न्यायाधीशलाई बिल्ला भिराइदिन्छ, उनले भने, यो कुरा हामीले बुझ्नुपर्छ। सत्यता नबुझी बाहिर ल्याइयो भने त्यो न्यायाधीशलाई काम कठिन हुन्छ। त्यो न्यायाधीशलाई त्यहाँबाट सरूवा भएर अर्को ठाउँमा लगियो भने पनि काम गर्न सजिलो हुन सक्दैन। त्यसैले न्यायाधीशले गरेको फैसला वा अन्य आचरणको कुरामा छानविनका क्रममा रहँदासम्म बाहिर ल्याउन नहुने उनले जिकिर गरे। भोलि सफाइ पाउँदा पनि अगाडि बाहिरिएका कुराले काम गर्न सक्दैन। भुलचुक भएको हो कि नियत हो कि मानवीय त्रुटि हो कि पहिले नै दोषी निर्क्यौल गर्दा कार्यसम्पादन गर्न सक्दैन, उनले भने, यो न्यायाधीशले फलानो ठाउँमा यस्तो गरेको थियो, हाम्रोमा आइपुगेछ भन्ने सार्वजनिक प्रश्न उठाइन्छ। अदालतको संरचना एकदमै दरिद्र अवस्थामा छ वरिष्ठतम् न्यायाधीशले सीमित स्रोत साधनका बाबजुत आफूहरुले काम गरिरहेको पनि सुनाए। अदालतको संरचना साघुरो अवस्थामा छौं। एउटा बृहत् इजलास बस्दा अरु इजलास बस्न सकिने अवस्था छैन। २०१९ सालमा बनेको भवन हो। फाँटमा बस्ने ठाउँ छैन। साँघुरो अवस्थामा भए पनि मिसिलको सुरक्षा गर्नुपरेको छ। वरण्डादेखि अन्य ठाउँ खाली छैन। भौतिक संरचना एकदमै दरिद्र अवस्थामा छ, उनले भने, यो दुरावस्था निर्माणाधीन नयाँ भवनबाट सुधार होला। आफूहरुले डिजिटाइसेनमा जाने प्रयत्न गरेको तर बजेट पर्याप्त नभएको उनले बाध्यता सुनाए। मेचीदेखि महाकालीसम्मका फैसला सर्वोच्चबाटै दिन सकिने गरि प्रयत्न गरेका छौं। तर स्रोत साधन पर्याप्त छैन, उनले भने, हजुरबाको पालाका मेसिन र संरचना छन्। त्यसका बाबजुत काम गरिरहेका छौं। पुराना मुद्दा फर्स्यौटलाई प्राथमिकतामा न्यायाधीश कार्कीले हाल सर्वोच्च अदालतले पुराना मुद्दा फर्स्यौटलाई प्राथमिकतामा राखेको पनि जानकारी दिए। एउटा इजलासले दैनिक हेर्ने चार पाँच मुद्दा हो। इजलासका लागि संरचना र जनशक्ति छैन। पुराना मुद्दा फर्स्यौट गर्न लागिरहेका छौं। पाँच वर्ष पुराना मुद्दा र तीन वर्ष पुराना रिट पेसीबाट नहटाउने, टिपोट प्रणाली लागु गर्ने, सुधार अभियान सञ्चालन गर्ने प्रक्रियामा छौं, उनले भने। सर्वोच्चमा १६ वर्ष पुराना मुद्दा विचाराधीन छन्। उनले आफू नेतृत्वको न्यायालयमा सुधार प्रतिवेदन कार्यान्वयनको चरणमा रहेको जानकारी गराए। गोलाप्रथा लागु भइसकेको र अटोमेसनमा जाने तयारी भइरहेको उनले बताए। केही प्राविधिक कारणले गर्दा हामी तुरुन्तै लागु गर्न सकिरहेका छैनौं। तर हामी लागु गर्ने क्रममा छौं, उनले भने, हामीले बहस व्यवस्थापनको कुरा गरेका छौं। प्रतिवेदनमा सबै कुरा सांगोपांगो रुपमा आएको छ। प्रतिवेदनअनुसार अघि बढ्न खोजिरहेका छौं। मुद्दा पेसीबाट हटाउने प्रवृत्तिलाई निरुत्साहित गर्ने, कम्तिमा पाँच वर्ष पुराना मुद्दा र तीन वर्ष पुराना रिटहरुलाई सकेसम्म हटाउँदै नहटाउने नहटाउने पद्धति लागु गर्न फुलकोर्टबाट पास गरिसकेको जानकारी न्यायाधीश कार्कीले दिए। यो कुरामा प्रतिरक्षा र सरकारी पक्षका कानुन व्यवसायीले सहमति जनाएका छन्। यो सुधारको अभियानमा पूर्ण समर्थन रहने उनीहरुको प्रतिबद्धता छ, उनले भने। समय व्यवस्थापनको कुरा पनि तोकेरै गर्ने कि मुद्दाको महत्त्वका आधारमा गर्ने भन्ने पनि छलफलमा रहेको उल्लेख गर्दै कार्कीले समय व्यवस्थापनमा इजलास कठोर हुने सहमति भएको पनि बताए। अब हामी तदारूकताका साथ जान्छौं। जसमा हामीले शुक्रबार पाँच बजेसम्म सेवा दिने भनेका छौं। यसमा केही कठिनाई छन्। न्यायाधीशले त भोलियन्टियर सेवा गर्लान्। तर कर्मचारीलाई ओभर टाइम दिने कुरामा सरकारले सहयोग गरिदिनु पर्छ, उनले भने। वरिष्ठतम् न्यायाधीश कार्कीले अदालतमा सञ्चारकर्मीलाई सहज पहुँच पुर्याउन आफूहरु प्रतिबद्ध रहेको बताए। बन्द इजलास बाहेकका दस्तावेजहरू उपलब्ध गराउन कुनै बन्देज छैन। यो सर्वोच्च प्रशासनबाट कार्यान्वयन हुनेछ, उनले भने, जति सूचनामा पहुँच भयो त्यति जनआस्था बढ्नेमा हामी पनि विश्वस्त छौं। यसमा अदालत यो दिशामा अगाडि बढ्नेछ। सञ्चारकर्मीको सहज पहुँचका लागि सर्वोच्चले सञ्चार नीति पनि बनाएको स्मरण गराउँदै कार्कीले त्यसलाई कार्यान्वयन गर्दै अघि बढ्ने प्रतिबद्धता पनि जनाए। कार्यक्रममा सर्वोच्च अदालतकी रजिस्ट्रार निर्मला पौडेलले अदालतको जनास्था अभिवृद्धि गर्न सञ्चारकर्मीसँगको सम्वाद सार्थक हुने विश्वास लिइन्। सञ्चारकर्मीसँगको सम्वादले जनास्था अभिवृद्विमा सघाउ पुर्याउँछ, उनले भनिन्। सर्वोच्चका प्रवक्ता विमल पौडेलले मानहानीको अस्त्र बोकेर अदालतले तर्साउन नचाहेको बताए। अदालतले दुइटै पक्षलाई खुसी पार्न सक्दैन। हार्ने पक्षले आक्षेप लगाउन सक्छ। त्यसलाई सत्य हो कि आक्षेप हो हेरिदिनुपर्यो, उनले सञ्चारकर्मीलाई अनुरोध गरे। प्रवक्ता पौडेलले म्याद तामेलीको समस्याले फैसला फर्स्यौटमा समस्या हुने गरेको बताए। हुलाक सेवा प्रभावकारी भएन। यसलाई पनि सुधार गर्न पर्नेछ। हुलाकले समयमै तामेल गरिदिए मुद्दा फर्स्यौटमा गति हुन्छ, उनले भने। यसै कारण फैसला कार्यान्वयनमासमेत ताकेता गरे पनि प्रभावकारी हुन नसकेको उनको भनाइ थियो। उप रजिष्ट्रार माधव भण्डारीले न्यायलयबाट हुने सेवामा, जनास्थामा सञ्चारकर्मीको भूमिका के हुनसक्छ भन्ने, सिंगो न्यायपालिका सञ्चारकर्मीसँग के अपेक्षा राख्छ, सञ्चारकर्मी के चाहन्छन्, केही तथ्यांकगत प्रस्तुतिका लागि अन्तरक्रिया आयोजना गरिएको बताए। कार्यक्रममा प्रवक्ता पौडेलले अदालत र सञ्चारकर्मी सम्पर्क र समन्वयका क्षेत्रहरू विषयक कार्यपत्र प्रस्तुत गरेका थिए। त्यस्तै महाशाखाका सह रजिस्ट्रार बाबुराम दाहालले मिडिया र जनआस्थासँग अदालतको सम्बन्ध विषयक कार्यपत्र प्रस्तुत गरेका थिए।"
लिउको प्रश्न : चीनविरोधी गतिविधि किन बढ्यो ? ओलीको जवाफ : मेरो पालामा त्यस्तो थिएन,"काठमाडौं : नेकपा एमालेका अध्यक्ष केपी शर्मा ओली र चिनियाँ कम्युनिस्ट पार्टी(सीपीसी)का विदेश विभाग प्रमुख लिउ जियान्चाओबीच भेटवार्ता भएको छ। नेपाल भ्रमणमा रहेको सीपीसीका विदेश विभाग प्रमुख आफ्नो टोलीसहित एमाले अध्यक्ष ओलीलाई भेट्न मंगलबार विहान बालकोट गएका थिए। बालकोटमा झण्डै दुई घण्टा उनीहरुबीच द्विपक्षीय छलफल भएको थियो। भेटमा लिउले पछिल्लो पटक नेपालमा भइरहेका चीन विरोधी गतिविधिबारे ओलीसँग जिज्ञासा राखेका थिए। दुई नेताको भेटमा दुई कम्युनिस्ट पार्टीको सम्बन्धलाई सुदृढ र बलियो बनाउनेबारेसमेत छलफल भएको थियो। बैठकपछि एमाले नेता राजन भट्टराईले नेपालले अवलम्बन गर्दै आएको एक चीन नीतिका विषयमा लिउले चासो राखेको बताए। जवाफमा ओलीले आफूहरु एक चीन नीतिप्रति प्रतिबद्ध रहेको लिउलाई सुनाएका थिए। अध्यक्ष ओलीको भनाइ उद्धृत गर्दै भट्टराईले भने, नेपाली भूमि कुनै पनि मुलुकविरुद्ध प्रयोग हुन दिन्नौं, त्यो हाम्रो प्रतिबद्धता हो। ओलीले नेपालबाट चीन विरोधी कुनै पनि गतिविधि नहुने विषयमा लिउलाई आश्वस्त पार्ने प्रयत्न गरेका थिए। अध्यक्ष ओलीले अहिले नेपालमा भएजस्ता चीनविरोधी गतिविधिहरु आफू प्रधानमन्त्री भएका बेला नभएको भन्दै चिनियाँ प्रतिनिधिमण्डलको ध्यानाकर्षण गराएको स्रोतले बताएको छ। त्यसैगरी आसन्न निर्वाचनमा वाम गठबन्धनको सम्भावनाबारे पनि चिनियाँ प्रतिनिधिमण्डलले चासो राखेको स्रोतको भनाइ छ। सोमबार माओवादी केन्द्रका अध्यक्ष पुष्पकमल दाहाल प्रचण्डसँगको भेटमा पनि चिनियाँ प्रतिनिधिमण्डलले वाम गठबन्धनबारे चर्चा गरेका थिए।"
चिनियाँ नेता भेट्न एकीकृत समाजवादीका नेताहरु एभरेष्ट होटलमा,"काठमाडौं : चिनियाँ कम्युनिस्ट पार्टी (सीपीसी) का विदेश विभाग प्रमुख लिउ जियान्चाओ भेट्न नेकपा एकीकृत समाजवादीका नेताहरु बानेश्वरस्थित एभरेष्ट होटेल पुगेका छन्। एकीकृत समाजवादीका अध्यक्ष माधव कुमार नेपाल, सम्मानित नेता झलनाथ खनाल, उपमहासचिव गंगा तुलाधरलगायत नेता एभरेष्ट पुगेका हुन्। गत आइतबार नेपाल भ्रमणमा आएका चिनियाँ नेता लिउले प्रधानमन्त्री शेरबहादुर देउवा, परराष्ट्रमन्त्री डा नारायण खड्कासँग सोही दिन शिष्टाचार भेटवार्ता गरेका थिए। नेता लिउले सोमबार नेकपा माओवादी केन्द्रा अध्यक्ष पुष्पकमल दाहाल प्रचण्डसँ भेटवार्ता गरेका थिए। भेटवार्तामा वाम एकता र नेपाली भूमिमा हुँदै आएको चिनियाँ विरोधी गतिविधिबारे लिउले चासो व्यक्त गरेका थिए। जवाफमा प्रचण्डले नेपाली राजनीतिक दल र यहाँ जनता एक चीन नीतिप्रति प्रतिवद्ध रहेको बताएका थिए। नेता लिउले मंगलबार नेकपा एमालेका अध्यक्ष केपी शर्मा ओलीलाई भेट्न बालकोट पु्गेका थिए। 'लन्च'सहितको चार घन्टे भेटवार्तामा लिउले नेपालमा बढ्दै गएको चीनविरोधी गतिविधिबारे चासो राखेका थिए। अध्ययक्ष ओलीले आफ्नो पाला यस्तो गतिविधि हुन नदिएको बताएका थिए।"
"बाबुरामको प्रतिवेदन : कम्युनिस्ट घटक पाखण्डी, कांग्रेस खच्चड (प्रतिवेदनसहित)","काठमाडौं : जनता समाजवादी पार्टी नेपालका संघीय परिषद् अध्यक्ष डा बाबुराम भट्टराईले आफू पक्षीय भेलामा पार्टी रुपान्तरणपुनर्गठनको औचित्य र कार्यभार विषयक प्रतिवेदन पेश गरेका छन् । प्रतिवेदनमा उनले कांग्रेसलाई वैचारिक दृष्टिकोणले उदारवादीपुँजीवादी संसदीय लोकतान्त्रिक धारको नेतृत्व गर्ने दलको संज्ञा दिएका छन् । 'दस्तावेजमा यसले प्रजातान्त्रिक समाजवादलेख्ने गर्दछ । तर, उसको नीति, कार्यक्रम र व्यवहारमा समाजवाद अहिलेसम्म कहिँ कतै देखिएको छैन । कांग्रेसले भन्ने गरेको प्रजातन्त्र पनि पुरानो, ठिमाहा वा खच्चड, संसदीय र औपचारिक लोकतन्त्र मात्र रहेको उल्लेख छ,' प्रतिवेदनमा भनिएको छ, लोकतन्त्रको अझ बढी विकास गर्ने, लोकतन्त्रलाई सहभागितामूलक, प्रत्यक्ष, समावेशी, समानुपातिक, संघात्मक, पूर्ण र शुद्ध ( परफेक्ट एण्ड पियोर ) ढाँचा वा प्रारुपमा विकास गर्नयो पार्टीको कुनै रुचि देखिँदैन ।' प्रतिवेदनमा कम्युनिस्टहरुमा समूह बीचको भिन्नता दार्शनिक तथा विचारधारात्मक नरहेको उल्लेख छ । नेपालमा दर्जनौं कम्युनिष्ट समूह छन् । नेकपा (एमाले), नेकपा (माओवादी केन्द्र), नेकपा ( एकीकृत समाजवादी) ठूला कम्युनिष्ट समूह छन् । साना कम्युनिष्ट पार्टीमा नेमकिपा र नेकपा मसालको मोर्चा संगठन राष्ट्रिय जनमोर्चाले संसदमा प्रतिनिधित्व गर्दछन । संसदमा नभएका नेकपाका अन्य घटकहरु वैद्य, विप्ल्व, आहुति, माले आदि अनेक समूहहरु छन् । सबै समूह सन् १९४९ मा गठन भएको नेकपाबाट फुटेर बनेका हुन् । केवल राजनीतिक कार्यदिशा, कार्यनीति र खासखास एजेण्डाको भिन्नता मात्रै हो,'प्रतिवेदनमा उल्लेख छ। एउटा गर्ने अर्को पाखण्डी चरित्र प्रदर्शनमा कम्युनिष्टहरु उस्तै रहेको प्रतिवेदनमा उल्लेख छ। यस्तो छ प्रतिवेदन"
नेपालका कम्युनिष्टलाई चीनले हस्तक्षेप गर्दैन,"काठमाडौं : चिनियाँ कम्युनिस्ट पार्टी (सीपीसी) का विदेश विभाग प्रमुख लिउ जियानचाओ भ्रमणमै छन्। नेकपा माओवादी केन्द्रका अध्यक्ष पुष्पकमल दाहाल प्रचण्डलाई सोमबार भेटेर लिउले नेपालका वाम दलहरूबीचको आन्तरिक मामिलामा हस्तक्षेप नगर्ने बताए। उनले नेपाल र नेकपा कम्युनिस्ट दलहरूले आफ्नो बारेमा आफैं स्वतन्त्र भएकाले यसमा चीनको कुनै हस्तक्षेप नहुने बताएका हुन्। आइतबार नेपाल आइपुगेका उनी सोमबार बिहान सुन्दरीजलस्थित बीपी संग्रहालयको भ्रमणमा पुगेका थिए। दाहाल र लिउबीच भएको भेटवार्ता प्रचण्ड निवासमा दुई देशबीचको हितबारे छलफल भएको थियो। भेटमा लिउले नेपालमा हुने चीनविरोधी गतिविधिबारे चासो लिँदै, नेपालले विश्वका जुनसुकै मुलुकसँग विकासका कुरा साझेदार बन्न सक्छ। त्यसको हामी सम्मान पनि गर्छौं। तर नेपाललाई प्रयोग गरेर चीन विरोधी गतिविधि हुन नपाओस् भन्ने हाम्रो चाहना हो, लिउको भनाइ उद्धृत गर्दै माओवादीका विदेश विभाग प्रमुख नारायणकाजी श्रेष्ठले बताए। उनले सञ्चारकर्मीहरूलाई प्रतिक्रिया दिँदै लिउले अन्तर्राष्ट्रिय सरोकारका मुद्दाहरूबारे पनि चासो व्यक्त गरेको बताए। अध्यक्ष दाहालले नेपालका राजनीतिक पार्टी र नेपाली जनता एक चीन नीतिप्रति प्रतिवद्ध रहेको बताएका थिए। नेपालले जहिले पनि चीनलाई असल मित्रको रूपमा स्वीकार्दै स्वतन्त्र परराष्ट्र नीति अवलम्बन गर्दै राम्रो सम्बन्ध विकास गर्न चाहन्छ। नेपाल भूमि भएर चीनविरुद्ध कुनै पनि गतिविधि गर्न नदिने कुरामा नेपाल सरकार र आफ्नो पार्टी प्रतिबद्ध रहेको विचार व्यक्त गर्नुभयो, दाहालको भनाइ उद्धृत गर्दै श्रेष्ठले भने। दाहालले चीनमा अध्ययनरत नेपालीका विषयमा पनि ध्यानाकर्षण गराएका थिए। विशेषतः चीनमा अध्ययनरत नेपाली विद्यार्थी, त्यसमा पनि चिकित्सा क्षेत्रका विद्यार्थीको समस्या केरुङमा व्यापारका लागि सहज वातावरण बनेको छैन। त्यसका लागि सहजीकरण गरिदिन आग्रह गरेका छन्। प्रचण्डले नेपाल र चीनबीचको व्यापार घाटा कम गर्न र अरनिको राजमार्ग सञ्चालका लागि पहल गरिदिनसमेत आग्रह गरेको श्रेष्ठले बताए। त्यस्तै, लिउले बीआरई सम्झौताअन्तर्गत परियोजनाहरू छनौट गर्न आग्रह गरेका थिए। श्रेष्ठले छलफलमा लिउले आफ्नो भ्रमण नेपालको राजनीतिक पार्टीहरू र सीपीसीको सम्बन्ध सुधार गर्न र नेपालमा सार्वजनिक रूपमा देखिएका अन्तर्राष्ट्रिय मुद्दाहरूमाथि पार्टीहरूको धारणा बुझ्न आएको बताएको उल्लेख गरे। श्रेष्ठले भने, मुख्यतः चीन र नेपालको बीच तथा सीपीसी र नेपालको राजनीतिक पार्टीहरूको बीचमा मैत्रीपूर्ण सम्बन्ध सुदृढ गर्ने उद्देश्य देखियो। सीपीसीले आफ्नो फैसला आफैं गरेका कारण चीनमा विकास भएको उल्लेख गर्दै नेपालमा पनि राजनीतिक दलहरूले त्यस्तै गर्नुपर्ने बताएका थिए। नेपालका राजनीतिक पार्टीहरूले आफ्नो फैसला आफैं गर्ने क्षमताको विकास गर्नुपर्ने जोड दिनुपर्ने पनि लिउले बताएका थिए। भेटवार्तामा माओवादीका तर्फबाट प्रचण्डसहित राम कार्की, वर्षमान पुन, नारायणकाजी श्रेष्ठ, कृष्णबहादुर महरा र पम्फा भुसाल सहभागी थिए। लिउले आज (मंगलबार) एमाले अध्यक्ष केपी शर्मा ओली र नेकपा एकीकृत समाजवादीका अध्यक्ष माधवकुमार नेपाल र नेता झलनाथ खनाललगायतसँग भेटघाट गर्नेछन्। लिउले आइतबार दिउँसो कांग्रेस सभापति तथा प्रधानमन्त्री शेरबहादुर देउवा र परराष्ट्रमन्त्री नारायण खड्कालाई छुट्टाछुट्टै भेटवार्ता गर्दै नेपाली भूमिमा कुनै पनि चीन विरोधी घटना नहोस् भन्ने चीनले चाहेको बिचार राखेका थिए। राष्ट्रपति विद्यादेवी भण्डारीलाई भने उनले बुधबार मात्रै भेट्ने परराष्ट्रका अधिकारीले बताए।"
'कानुन तलमाथि गरेर सत्तामा बसिरहने परिपाटीको विकास भयो ',"काठमाडौं : राष्ट्रिय सभा सांसद देवेन्द्र दाहालले सरकारले सत्ता टिकाउनका लागि मात्रै विधेयक ल्याउने गरेको आरोप लगाएका छन्। मंगलबार राष्ट्रिय सभामा बोल्दै सांसद दाहालले सत्ता टिकाउनैका लागि बीचबीचमा अध्यादेश ल्याएर त्यसैलाई चलाइरहने भन्दै आक्रोश पोखे। उनले विभिन्न आधारमा टेकेर कानुन निर्माण गर्नुभन्दा पनि सत्ता कसरी टिकाउन सकिन्छ भनेर कानुनलाई परिमार्जन गर्ने गरेको बताए। 'सत्ता टिकाउनका लागि बीचमा एउटा कानुन तथा अध्यादेश ल्याउने र चलाइरहने गरेको छ,'उनले भने,' जनताको साहार लिएर वा विश्वास जितेरभन्दा पनि कानुनी प्रबन्धलाई तलमाथि गरेर सत्तामा बसिरहने परिपाटी विकास भएको छ ।' उनले संविधानको प्रावधानअनुसार,सरकारी तथा गैरसरकारी संस्थाको कार्यसञ्चालन तथा सहजताको लागि कानुन ल्याउनुपर्नेमा जोड दिए। जनताको आवश्यकता र मागको आधारमा कानुन बनाइने र पुराना कानुनहरू राज्य व्यवस्थामा आएको परिवर्तनअनुसार संशोधन हुनुपर्नेमा यसो नभएको भन्दै उनले आपत्ती जनाए।"
'उपसभामुख र राष्ट्रिय सभा उपाध्यक्षका लागि महिला माननीय ज्यूहरुले आन्दोलननै गर्नुपर्ने हो ',"काठमाडौं: राष्ट्रिय सभा सदस्य बामदेव गौतमले प्रतिनिधि सभामा उपसभामुख र राष्ट्रिय सभामा उपाध्यक्ष पद नियुक्तीका लागि महिला सांसदहरुले आन्दोलन गर्नुपर्ने अवस्थाको सिर्जना भएको बताएका छन्। राष्ट्रिय सभामा बोल्दै राष्ट्रिय सभा सदस्य गौतमले संविधानले दुवै सदनमा उपाध्यक्षबिनाको अध्यक्ष परिकल्पना नगरेको भन्दै उपसभामुख र राष्ट्रिय सभा उपाध्यक्षका लागि महिला सांसदले आन्दोलन गर्नुपर्ने बताएका हुन्। उनले भने,'संविधान प्रतिनिधि सभाको सभामुख र उपसभामुख, राष्ट्रिय सभाको अध्यक्ष र उपाध्यक्षको व्यवस्था गरिएको छ। राष्ट्रिय सभामा उपाध्यक्ष नभएको ४ महिना भइसक्यो। प्रतिनिधि सभा झण्डै ४ वर्षदेखि उपसभामुख छैन। संसदमा रहेका पार्टीहरूले त्यसमा ध्यान दिनुपर्ने हो। सम्माननीय अध्यक्ष ज्यूले पनि ध्यान दिनुपर्ने हो। महिला माननीय ज्यूहरुले आन्दोलननै गर्नुपर्ने हो जस्तो लाग्या छ।' उनले दुवै सभामा उपाध्यक्षबिनाको अध्यक्षको परिकल्पना नगरिएको बताए। गौतमले भने,'अध्यक्ष सँगसँगै उपाध्यक्ष छ। त्यसमध्ये एक महिला हुनुपर्नेछ। बरु पुरुष र महिला मध्ये पुरुष नभएपनि हुन्छ महिला अनिवार्य भनेर लेखेको छ। राष्ट्रिय सभामा उपाध्यक्ष नभएको ४ महिना भइसक्यो। पुरुष अध्यक्ष महिला उपाध्यक्षको व्यवस्था हो। अध्यक्ष पनि महिला र उपाध्यक्ष पनि महिला हुँदा केही असर हुँदैन। '"
महन्तको लगानीमा प्रश्न,"जनकपुरधाम : धनुषाको नगराईन नगरपालिका५ गंगुलीस्थित मिथिला आयुर्वेद कलेज तथा अनुसन्धान केन्द्र छ। जसका संस्थापक हुन्, जानकी मन्दिरका महन्त रामतपेश्वर दास। उक्त केन्द्र ३ बिग्घा १५ कट्ठा जग्गामा करिब ६० हजार स्क्वायर फिटको भवनमा सञ्चालित छ। २०६३ सालमा नेपालकै पहिलो निजी लगानीमा खोलिएको उक्त केन्द्र अहिले नाम मात्रको छ। यहाँ न त पठनपाठन हुन्छ न त अन्य सेवा नै दिइन्छ। नेपाल संस्कृत विश्वविद्यालयबाट मान्यता प्राप्त गरी सञ्चालनमा ल्याइएको यो कलेजको सम्बन्धन अहिले खारेज गरिसकिएको छ। र, यसका सम्पूर्ण जग्गा र भवन व्यक्तिका नाममा नामसारी गरिएको छ। दासले २०६२ सालमा केन्द्रलाई कानुनी रूपमा कम्पनी रजिस्ट्रारको कार्यालयमा दर्ता गराएका थिए। नाफामुलक व्यवसायका रूपमा दर्ता गराइएको यस कम्पनीलाई मूर्तरूप दिन दासको निकै करिबी निर्मला ठाकुरले आफ्नो निजी जग्गा उपलब्ध गराएकी थिइन्। ठाकुरले करिब ४ बिघा जग्गा कम्पनीको नाममा साढे ६ लाख रुपैयाँमा राजीनामा गरेको कागजी प्रमाण छ। जग्गा प्राप्ति भएपछि दासले कलेज स्थापनाका लागि प्रक्रिया सुरु गरे। कम्पनीको सुरुआतमा चुक्ता पुँजी १ करोड २५ लाख देखाइएको थियो। जसमध्ये दासको नाममा रहेको लगानी ८५ लाख थियो जो कि कुल पुँजीको ६८ प्रतिशत हुन आउँछ भने निर्मला ठाकुरको नाममा ४० लाख लगानी देखाइयो जो कुल पुँजीको ३२ प्रतिशत हुन जान्छ। मन्दिरको पूजाआजा गर्नुबाहेक अन्य पेसामा संलग्न नरहेका दासको मूल आम्दानीको स्रोत मन्दिर नै हो। धनुषाको परवाहाको निकै गरिब परिवारमा जन्मिएका दासको पैतृक सम्पत्ति पनि छैन। कम्पनी दर्ता गर्दा देखाउनुपर्ने ३ पुस्ते दस्तावेजमा पनि दासले मन्दिरका पूर्वमहन्त स्वर्गीय रामशरण दासलाई गुरु पिता र बाजेको नाममा रामशरण दासका गुरु स्वर्गीय नबल किशोर दासलाई राखेका छन्। यसरी आफू मन्दिरको प्रतिनिधि पात्रका रूपमा सो कम्पनी दर्ता गराइएको छ। कलेजको सबै भौतिक निर्माण जानकी मन्दिरले नै गराएको हुनाले दासको नाममा रहेको ६८ प्रतिशत लगानी मन्दिरकोे सम्पत्ति रहेको कानुनी रूपमा देखिन्छ। मन्दिरकै लगानीमा सञ्चालित अनुसन्धान केन्द्र दासको नाममा रहेको शेयर २०७४ सालमा निर्मला ठाकुर र अनुराधा पाण्डेयको नाममा बेचियो। दासले ८५ लाखको आफ्नो शेयरमध्ये ६० लाख निर्मलाको नाममा र २५ लाख अनुराधाको नाममा बिक्री गरेको प्रमाण छ। शेयर खरिद गरेकी अनुराधा निर्मलाको नातामा भान्जी पर्छिन्। ११ वर्षमा जग्गा र भवनको मूल्यांकन ५० गुणासम्म बढे पनि दासले शेयर पुरानै मूल्यांकनमा बिक्री गर्नु आफैंमा शंकास्पद छ। तर, शेयर जे जसरी बिक्री गरिएको भए पनि सो रकम जानकी मन्दिरको आम्दानीमा दाखिला हुनुपर्नेमा त्यसो भएको पाइँदैन। मन्दिरको सम्पत्तिबाटै सञ्चालित कलेजको शेयर बिक्री हुँदा त्यसको रकम पनि मन्दिरलाई नै आउनुपर्नेमा सो नआएर दासले व्यक्तिगत रूपमा रकम हिनामिना गरेको देखिन्छ। शेयर बिक्री भएको एक वर्षपछि २०७५ मा उक्त कम्पनीको अधीनमा रहेको घर जग्गा पनि बिक्री गरिएको छ। निर्मलाले अनुराधाका श्रीमान् (ज्याइँ) दीपेन्द्र पाण्डेको नाममा सबै जग्गा र भवन नामसारी गरेको स्रोतको दाबी छ। सरकारी मूल्यांकनअनुसार हाल ३ लाख ४० हजार कट्ठा पर्ने सो जग्गा बिग्घाको ७० लाख पर्छ। जसको कुल मूल्य अढाई करोड हुन्छ। त्यसैगरी भवनको मूल्यांकन करिब १० करोड गरी जम्मा सरकारी मूल्यांकनमा जग्गा र कलेजको भवन मात्रै १५ करोडको छ। तर, चलनचल्तीको मोलअनुसार कलेजको जग्गा र भवनको मूल्य ४० देखि ५० करोड रुपैयाँसम्म रहेको छ। महन्तले मन्दिरको करोडौं सम्पत्ति यसरी व्यक्तिको नाममा नामसारी गर्दासमेत कसैले कुनै चासो देखाएका छैनन्। भित्री रूपमा उनकै मिलोमतोमा सबै सम्पत्ति कुम्ल्याउने प्रयास भइरहेको स्रोतको दाबी छ। कम्पनीको सम्पत्ति दीपेन्द्रको नाममा भइसकेपछि कम्पनीको शेयर शिवनारायण झा र सुनीलकुमार शर्मालाई १ करोड २५ लाखमा बिक्री गरिएको थियो। तर, कम्पनी खरिद गरेर पनि झा र शर्माले आर्युवेद कलेज सञ्चालन गराउन सकेका छैनन्। हाल आएर कलेको सम्बन्धननै खारेज गरिएको छ। कलेजमा आफ्नै लगानी भएको दासको दाबी महन्तले कलेजमा लगानी गरेको रकम आफ्नो निजी रहेको दाबी गरेका छन्। अन्नपूर्णकर्मीसँगको कुराकानीमा उनले भने, आयुर्वेद कलेजमा मैले बैंकबाट ऋण लिएर र गाउँमा रहेको पैत्तृक सम्पत्ति ल्याएर लगानी गरेको हुँ। तर, उनले बैंकबाट लिएको ऋणको प्रमाण भने देखाएका छैनन्। महन्तको हैसियतमा रामतपेश्वरले कुनै पनि सम्पत्ति आर्जन गर्नु वा खर्च गरियो भने त्यसको दायित्व जानकी मन्दिरको हुन आउने अधिवक्ता राजकुमार महासेठ बताउँछन्। यो सामान्य कानुनी सिद्धान्त हो। यदि उनले आफ्नो परिचय रामतपेश्वर झा भनेर दिएका हुन्थे र सो आधारमा कुनै सम्पत्ति आर्जन वा लगानी गरेका हुन्थे भने त्यो उनको निजी हुन जान्थ्यो। तर, महन्त दास वैष्णवको पदमा बसिसकेपछि उनले महन्तको हैसियतमा कुनै सम्पत्तिमा लगानी गरेका छन् भने त्यो उनको उत्तराधिकारी वा सम्बन्धित मठ मन्दिरको लगानी वा सम्पत्ति हुन जान्छ। गुठी संस्थान ऐन २०३३ अनुसार, महन्त, पुजारीलगायतका जनशक्ति व्यवस्थापन निर्देशिका, २०७७ को ७ मा महन्तको नियुक्तिसम्बन्धी व्यवस्था गरिएको छ। जसअन्तर्गत मठ व्यवस्थापनका लागि मठको दानपत्र, लिखत, लालमोहर र कुनै खास परम्परा भए सोबमोजिमसमेत हुने गरी समितिको स्वीकृति लिई प्रशासकले ऐनको दफा १६ बमोजिम महन्त नियुक्ति गर्न सक्नेछ। वैष्णव समुदायको नीतिअनुसार दासको नियुक्ति २०५३ साउन २७ गते गुठी संस्थान केन्द्रीय कार्यालयद्वारा जानकी मन्दिरको महन्त नियुक्ति सम्बन्धमा जनकपुर गुठी तहसित तथा खर्च कार्यालयलाई पत्राचार गरिएको थियो। मन्दिरका पूर्वमहन्त रामशरण दास २०५३ असार १० गते मृत्यु भएपछि रिक्त महन्त पदमा दास नियुक्त गरिएको थियो। महन्तको निजी आम्दानी मन्दिरकै हुन्छ रामानन्दीय वैष्णव समुदायलाई अपनाएर महन्तको गद्दीमा बस्ने जो कोही पनि आफ्नो नीजि जीवन त्याग गरेर, घरगृहस्थी र धन सम्पत्ति त्याग गर्नुपर्ने परम्परा रहेको जनकपुरस्थित श्रृंगारकुटीका महन्त सूर्यनारायण दास बताउँछन्। हामी सानैदेखि मठमन्दिरमै सेवा गर्दै आएका र पछि महन्त गुरुले आफ्नो चेला स्वीकार गरेर विश्वास गरेर पञ्चधर्मको पालनासहित महन्तको पगरी दिने परम्परा छ। म पनि यसै परम्पराअनुरूप महन्त बनेको छु र जानकी मन्दिरका महन्त ज्यू पनि यसै परम्परा अनुरुप महन्त हुनुहुन्छ, सूर्यनारायणले भने। यस परम्पराअनुसार महन्त नियुक्त भएकाहरूको आफ्नो कुनै निजी सम्पत्ति हुँदैन। उनीहरूको सम्पत्तिमा सम्बन्धित मठमन्दिरको हक हुन्छ। महन्त दासको मनपरी २०५३ सालमा रामतपेश्वर दास जानकी मन्दिरको महन्तमा ५ वर्षका लागि नियुक्त भएका थिए। गुठी ऐनअनुसार मन्दिरको पुजारी सन्त महन्तको आचारसंहिता लागू गरी प्रत्येक ५५ वर्षमा पदावधि नवीकरण हुने र २२ वर्षमा संस्थानहरूको लेखा परीक्षण रिपोर्ट लिने नियम छ। तर, वार्षिक करोडौंं आम्दानी हुने जानकी मन्दिरको लेखा परीक्षण रिपोर्ट कहिल्यै सार्वजनिक गरिँदैन। झण्डै २० वर्षदेखि मन्दिरमा हालीमुहाली जमाएर बसेका महन्त दासले करोडौंको सम्पत्ति बिक्री गरेका छन् भने आफ्नो नाफाकै लागि मन्दिरका सम्पत्ति व्यक्तिहरूको नाममा गर्ने कामसमेत गरेका छन्। गुठी संस्थानले २०७० माघ १७ मा रामतपेश्वरलाई महन्त पदबाट हटाएर जगदीश दास वैष्णव त्यागी लाई एक वर्ष परीक्षण कालसहित पाँच वर्षको लागि महन्त पदमा नियुक्त गरेको थियो। तर, प्रक्रिया नपुर्याई नियुक्ति गरिएको भन्दै रामतपेश्वर र उनका समर्थकहरूले १९ माघमा गुठी संस्थान जनकपुरका तत्कालीन प्रमुख दीपक पाण्डेलाई कार्यकक्षमै कालोमसो दलेर नगरमा घुमाएका थिए। सर्वोच्च अदालतले ३ कात्तिक २०७० मा रामतपेश्वरको नियुक्तिमा समयावधि उल्लेख नरहेको हुँदा अन्तरिम आदेश जारी गर्नु नपर्ने भन्दै फैसला सुनाएकाले आफ्नो पद नसकिएको महन्तको तर्क छ। गुठीको जग्गा गुठी राना मेनेजरी अड्डाबाट गुठी संस्थानमा परिणत भएपछि ०२१ सालमा गुठी संस्थानको स्थापना हुँदा जानकी मन्दिरको जग्गा १ हजार १८४ बिघा थियो। जसमध्ये २ सय बिघा भारतको मोहनपुरमा थियो। तत्कालीन पुजारी रामतपेश्वर दास महन्त बनेपछि विस्तारै जग्गाहरू हराउँदै गयो। अहिलेको जानकी मन्दिरको जग्गाको रेकर्ड अनुसार ५ सय बिघाभन्दा पनि कम छ। मन्दिरको जग्गाहरू नियोजित रूपमा मास्ने र सम्पत्ति हिनामिना गर्दै आएका महन्त दासले मन्दिर व्यवस्थापनमा समेत खासै ध्यान दिएका छैनन्। मन्दिरकै माथि आलिशान भवनमा बस्दै आएका महन्त दासले आफ्नो सुविधाका लागि अत्याधुनिक सरसामानहरू मन्दिरभित्र राखे पनि सर्वसाधारणका लागि खानेपानीको समेत उचित बन्दोबस्त मिलाएका छैनन्। पछिल्लो समय मधेस सरकाररूारा मुख्यमन्त्री स्वच्छता अभियान कार्यक्रमअन्तर्गत मन्दिरमा ७ करोड २० लाखको लागतमा टाइल्स मार्बल जडान कार्य गरिएको थियो। जडान कार्य भईराख्दा खासै चासो नदेखाएका महन्त दासले चर्चा पाउनकै लागि हाल स्वच्छता अभियानअन्तर्गत भएका कामहरूले मन्दिरको सौन्दर्यीकरण बिगारेको आरोप लगाउँदै आएका छन्। मन्दिरभित्रका मूर्तिमा लगाइएका सुनका गरगहनासमेत हराइसकेका छन्।"
सुदूरपश्चिममा बजेटप्रति सत्ता पक्षकै सांसदको आक्रोश,"धनगढी : सुदूरपश्चिममा गठबन्धन सरकारलाई आफैले ल्याएको बजेट पास गर्न हम्मेहम्मे परेको छ । बजेट, मनपरी ढंगले आएको भन्दै सत्ता पक्षकै प्रदेश सभा सदस्यहरु बजेटको विरोधमा उत्रिएका छन् । सभामुख अर्जुन बहादुर थापाले, आज ११ बजेका लागि प्रदेश सभाको बैठक बोलाएका थिए । बैठक सञ्चालनका लागि १४ जना प्रदेश सभा सदस्य पुग्नुपर्छ, तर त्यो संख्या नपुगेकाले बैठक आजै ३ बजेसम्मका लागि स्थगित गरिएको छ,' सभामुख थापाले भने । सुदूरपश्चिममा सभामुख बाहेक ५० जनाको प्रदेश सभा छ । प्रदेश सभाको आजको बैठकमा नेकपा एमाले, जसपा, लोसपाका सांसदहरु उपस्थित भएनन् । सत्ता पक्ष अथवा नेकपा एकीकृत समाजवादीको तर्फबाट प्रमुख सचेतक दुर्गा कुमारी विक बाहेकका प्रदेश सभा सदस्य समेत आएनन् । सत्ता पक्षमै रहेको कांग्रेसका प्रदेश सभा सदसयको पनि अनुपस्थिति रह्यो । नेकपा एकीकृत समाजवादीको तर्फबाट आर्थिक मामिलामन्त्री प्रकाशबहादुर रावल स्वयम प्रदेश सभामा उपस्थित भएनन् । त्यसपछि गणपुरक संख्या नपुगेको भन्दै प्रदेश सभा स्थगित गरिएको प्रदेश सभा सचिवालयले जनाएको छ । संवैधानिक व्यवस्था अनुसार प्रदेशका आर्थिक मामिलामन्त्री प्रकाश बहादुर रावलले असारको १ गते ३६ अर्व ७४ करोडको बजेट प्रस्तुत गरेका थिए । तर, अहिलेसम्म संसदमा बजेट माथिको छलफल नै सुरु हुन सकेको छैन । सत्ता पक्ष अथवा नेकपा एकीकृत समाजवादीकै प्रदेश सभा सदस्यहरुले समेत आफ्नै पार्टीका मन्त्रीले ल्याएको बजेट प्रति असन्तुष्टी जनाउँदै आएका छन् । समाजवादीका प्रदेश सभा सदस्यहरुले आफूहरुले दिएका योजनाहरु बजेटमा समावेश नगरिएको, होटलमा बसेर बजेट बनाएको, योजनामा २० प्रतिशतसम्म कमिसन खाएको जस्ता आरोप लगाउँदै आएका छन । एकदुई योजना त दिएको थिए, तर त्यो पनि राखिदिएन,' नेकपा एकीकृतकी प्रदेश सभा सदस्य तथा पूर्व भौतिक पूर्वाधार राज्यमन्त्री चुनकुमारी चौधरीले भनिन् । सत्तामा रहेको नेकपा माओवादी केन्द्रका प्रदेश सभा सदस्यहरु पनि बजेट बारे दुई समूहमा विभाजित भएका छन् । उद्योग वन वातावरण तथा पर्यटन मन्त्री मान बहादुर धामी र नेकपा माओवादी केन्द्रका प्रदेश सभा सदस्य विरमान चौधरी बीच बजेटको छलफलका क्रममा विवाद नै भएको थियो । विरमान चौधरीले कार्य व्यवस्था परामर्स समितिमा आफूलाई नबोलाएको आरोप लगाएका छन् । अर्को पटक बसेको कार्य व्यवस्था परामर्श समितिमा नेकपा माओवादी केन्द्रका प्रमुख सचेतक अक्कल रावल र विरमान चौधरीले बजेटको विरोध गरेका थिए । सत्तारुढ नेकपा एकीकृत समाजवादीकै दुई मन्त्रीबाहेकका अधिकांश प्रदेशसभा सदस्यहरू बजेटप्रति असन्तुष्ट छन्। बजेटमा प्रायः धेरै प्रदेश सभा सदस्यहरुको असन्तुष्टि पछि नेकपा माओवादी केन्द्रले त आफ्ना प्रदेश सभा सदस्यहरुलाई ह्विप जारी गर्दै बजेट पास गर्न र बजेटबारे अनावश्यक टिकाटिप्पणी नगर्न निर्देशन समेत दिएको छ ।"
कांग्रेसमा तालमेलको मापदण्ड बनाउन सुझाव,"काठमाडौं : नेपाली कांग्रेसको केन्द्रीय समिति बैठकमा प्रदेश सभापतिसँगै अन्य नेताहरूले आगामी चुनावमा तालमेलका लागि मापदण्ड बनाउन सुझाव दिएका छन्। स्थानीय निर्वाचन सम्पन्न भएपछि बसेको पहिलो बैठकमा अधिकांश नेताहरूले निर्वाचनको नतिजा समीक्षा गरे। र, आगामी निर्वाचनबारे रणनीतिका सवाल उठाए। गठबन्धन र सरकारका गतिविधिमाथि पनि धेरै नेताहरूले प्रश्न उठाए। गठबन्धनमा निर्वाचनबारे छलफल हुनुअघि पार्टीभित्र सुझाव लिने उद्देश्यले केन्द्रीय समितिको बैठक डाकेका देउवाले स्थानीय निर्वाचनको परिणाम र चुनावी गठबन्धनको समीक्षा गर्ने प्रमुख एजेन्डा अघि सारेका छन्। सोमबारबाट पार्टी कार्यालय सानेपामा सुरु भएको केन्द्रीय कार्यसमिति बैठकमा उनीहरूले चुनावमा गठबन्धनलाई निरन्तरता दिँदै तालमेलका लागि आवश्यक मापदण्ड बनाउन सुझाव दिएका हुन्। कांग्रेस एक्लै चुनाव लड्दा उचित हुने केही प्रदेश सभापतिहरूले धारणा राखे पनि अधिकांशले गठबन्धन चुनावसम्म रहनुपर्ने धारणा राखेका थिए। प्रदेश सभापतिहरूले चुनावमा गठबन्धन भएता पनि टिकट वितरणलाई विधि र विधानसम्मत रूपमा लागू गर्नुपर्ने पनि बताएका थिए। प्रदेश १ का सभापति उद्घव थापाले गठबन्धनको मिसन पूरा भईनसकेकाले प्रदेश र प्रतिनिधिसभाको निर्वाचनसम्म गठबन्धन रहनुपर्ने धारणा राखेका थिए। थापाले भने, १ नम्बर प्रदेशमा पहाडी जिल्लामा गठबन्धन पूरै पालना भएको थियो। तराईका जिल्लामा केही घात भए पनि समग्रमा गठबन्धन भएकै कारण कांग्रेसले बहुमत ल्यायो। आगामी निर्वाचनमा पनि गठबन्धन मार्पत नै चुनावमा जानुपर्छ। गण्डकी प्रदेशका सभापति शुक्रराज शर्माले सत्ता गठबन्धनकै कारण संगठन कमजोर भएको भन्दै, केही जिल्लाबाट सहयोग भयो केहीमा भएन। एकीकृत समाजवादी जनअनुमोदित भएन। नेकपा एसले एमालेले जितेको ठाउँ माग्यो जुन गलत भयो। माओवादी अरूसँग मिलेर घात गर्यो। उनले पोखरा महानगरपालिकासहित गण्डकीको चुनावी नतिजाका विषयमा बोल्दै भने, कांग्रेसले अन्य पार्टीलाई सहयोग गर्यो। अन्य पार्टीले कांग्रेसलाई सहयोग गरेनन्। माओवादीले हामीबाट अवसर लियो हामीलाई सहयोग गरेन। सोमबारको बैठकको सुरूमै २ वटा प्रतिवेदन पेस भएको थियो। स्थानीय निकाय प्रचारप्रसार समितिको हैसियतले अर्को प्रतिवेदन पार्टी सभापतिमार्पत पार्टीका प्रवक्ता डा प्रकाश शरण महतले पेस गरेका थिए। केन्द्रीय निर्वाचन परिचालन समितिका संयोजकसमेत रहेका पार्टीका उपसभापति पूर्णबहादुर खड्काले निर्वाचन परिचालनमा रहेर कसरी काम गरियो ? के समस्या आए ? के उपलब्धी भए भन्ने सम्बन्धमा प्रतिवेदन पेस गरे। उनले समग्रमा कांग्रेस पहिलो पार्टी बनेको निष्कर्षसहितको प्रतिवेदन पेस गरेपछि बोल्ने क्रममा नेताहरूले गठबन्धनको औचित्यबारे पनि बोलेका थिए। केही दिनसम्म चल्ने बैठकमा भातृ तथा शुभेच्छुक संस्थाको विधान टुंगो लगाउने विषय र सरकारको एक वर्ष काम कारबाहीको समीक्षा हुने पनि प्रवक्ता महतले बताए। स्थानीय तहमा केन्द्रीय सदस्यहरूको अनुभव र त्यसका आधारमा आगामी निर्वाचन गरिने रणनीतिका बारेमा सुक्ष्म तहमा छलफल हुनेछ। केन्द्रीय समिति बैठकमा कांग्रेस नेता डा शेखर कोइरालाले प्रतिनिधिसभा निर्वाचन क्षेत्र र प्रदेश सभा निर्वाचन क्षेत्रको आवश्यकता र औचित्य पुष्टि हुनेगरी तालमेलबारे पार्टीको धारणा निर्माण गर्नुपर्ने बताएका थिए। उनले कांग्रेसको १४औं महाधिवेशनबाट नेतृत्वमात्र चयन भएकोले यथाशीघ्र नीति अधिवेशनको पनि आह्वान गरेका छन्। कोइरालाले केन्द्रीय समिति बैठकको लामो रस्साकस्सीपछि तालमेलमार्फत स्थानीय तहको निर्वाचनमा गरेको सम्झाउँदै तालमेलका कारण केही बढी सिट जिते पनि अन्य पार्टीको आदर्श र सिद्धान्तलाई कहाँ पुर्याउन खोजेको भन्दै प्रश्न उठाएका थिए। कोइरालाले कांग्रेसका हजारौं नेता कार्यकर्ता गठबन्धनप्रति सकारात्मक बन्न नसकेको बताए। प्रतिनिधिसभा निर्वाचन क्षेत्र र प्रदेशसभा निर्वाचन क्षेत्रको आवश्यकता र औचित्य पुष्टी हुनेगरी तालमेल गर्नुपर्ने बताए। कोइराराले ओली नेतृत्वकै सरकारले संविधानमा भएको संवैधानिक परिषद्सम्बन्धी व्यवस्थाको प्रतिकूल हुनेगरी संवैधानिक परिषद्सम्बन्धी अध्यादेश ल्याएर संविधान मिच्ने काम गरेको थियो। हामीले तत्कालीन अवस्थामा कडा ढंगले प्रतिवाद गरेका थियौं। के हामीले अहिले उक्त असंवैधानिक कदमलाई निरन्तरता दिन खोजेको हो ? भन्दै प्रधानमन्त्रीको ध्यानाकर्षण गराएका थिए। जनताको दैनिक जीवन दिनानुदिन कष्टकर बन्दै गएको बताउँदै कोइरालाले निर्वतमान अर्थमन्त्री जर्नादन शर्माको राजीनामाको विषयमा बजेट निर्माणका समयमा अनाधिकृत व्यक्ति राखेर करको दायरा हेरफेर गरेकै कारण अर्थमन्त्रीको राजीनामा आयो। त्यसकारण अब करसम्बन्धी प्रावधान परिमार्जन हुनुपर्ने पनि बताए। सर्वोच्च अदालतका तत्कालीन प्रधानन्यायाधीशविरुद्ध लगाइएको महाअभियोग प्रस्ताव पनि यथाशीघ्र अगाडि ल्याउनुपर्छ। कांग्रेसका नेता एनपी साउदले उनको संयोजकत्वमा रहेको भातृ तथा शुभेच्छुक संस्था मापदण्ड निर्धारण तथा विधान परिमार्जन समितिले प्रतिवेदन पठाइसकेकोले उक्त विषय छिट्टै टुंगिने बताए। बैठकका बोल्दै नेता प्रदीप पौडेलले अहिलेको गठबन्धन गणितीय स्वार्थका लागि मात्रै गरिएको देखिने बताए। त्यस्तै, सञ्चारकर्मीले उपसभामुखको विषयमा राखेको प्रश्नमा प्रवक्ता महतले उपसभामुखको प्रसंग नहुँदा संवैधानिक परिषद्को विषयमा प्राविधिक समस्या आएको बताए। उक्त समस्या समाधानका लागि पनि छिट्टै उपसभामुखको चुनाव गर्नुपर्ने बताए। उनले उपसभामुख नभएको र संवैधानिक परिषद्को बैठक पनि बस्ने स्थिति नरहेकाले सरकारले संसद्मा संवैधानिक परिषद्सम्बन्धी विधेयक दर्ता गरेको स्पष्ट पारे। उनले भने, उपसभामुखको टुंगो लागेपछि संवैधानिक परिषद्सम्बन्धी विधेयकको विवाद समाधान हुन्छ।केन्द्रीय कार्यसमितिको अर्को बैठक असार २८ गते दिउँसो १ बजे पार्टीको केन्द्रीय कार्यालयमा पुनः बस्ने भएको छ।"
"उपेन्द्र यादवलाई बाबुरामको सुझाव : वीरगन्जको बैठक स्थगन गर्नुहोस्, विधि र पद्धति नतोड्नुहोस्","काठमाडौं : जनता समाजवादी पार्टी संघीय परिषद् अध्यक्ष डा बाबुराम भट्टराईले पार्टीमा उपेन्द्र यादवले एकलौटी गरेको बताएका छन्। पार्टीको जारी विस्तारित बैठकलाई सम्बोधन गर्दै अध्यक्ष भट्टराईले यादव पक्षकै कारण पार्टी संकटमा गएको बताए। पार्टीको केन्द्रीय समिति एकापट्टी छ । कार्यकारीणी अध्यक्षले बैठक नै बोलाउनु भएन । कार्यकारिणी सदस्यले कुनैपनि बैठक बोलाउनु भएन । उहाँले परामर्श गर्नु नै भएन । एकलौटी गर्नुभयो ।' उनले पार्टीको रुपान्तरण र पुनर्गठन अहिलेको आवश्यकता रहेको बताए । पार्टीलाई विभाजन गर्ने आफ्नो कुनै मनसाय नरहेको डाभट्टराईको भनाइ छ । उनले भने,' यो पार्टी हामीले जन्माएको हो । पार्टीको पुनर्गठन र रुपान्तरण हाम्रो मनसाय हो । वैधानिक ढंगले बैठक राख्न उपेन्द्र यादवलाई चुनौती दिन चाहन्छु । विधि र पद्दती नतोड्नुहोस ।' उनले वीरगन्जको बैठक स्थगन गर्न पनि यादवलाई सुझाव दिए। पार्टीलाई वैकल्पिक पार्टीको रुपमा विकसित गर्ने योजना रहेको बताए।"
आज राष्ट्रिय सभाको बैठक बस्दै,"काठमाडौं : संघीय संसदअन्तर्गत आज (मंगलबार) राष्ट्रिय सभाको बैठक बस्दैछ। बैठक बिहान ११ बजे शुरु हुनेछ। बैठकमा राष्ट्रिय सभाका सचिव राजेन्द्र फुयालले प्रतिनिधि सभाबाट सन्देशसहित प्राप्त फौजदारी कसुर तथा फौजदारी कार्यविधि सम्बन्धी केही ऐन संशोधन गर्ने विधेयक, २०७९ सभा समक्ष टेबुल गर्ने सम्भावित कार्यसूची छ। यस्तै सामाजिक सुरक्षा (पहिलो संशोधन) विधेयक, २०७९, नेपाल प्रहरी तथा प्रदेश प्रहरी (कार्य सञ्चालन, सुपरीवेक्षण र समन्वय) (पहिलो संशोधन) विधेयक २०७९ र खानेपानी तथा सरसफाई विधेयक, २०७६ टेबुल गर्ने र गृहमन्त्री बालकृष्ण खाँणले प्रतिनिधि सभाबाट सन्देशसहित प्राप्त तेजाब तथा अन्य घातक रासायनिक पदार्थ नियमन विधेयक २०७९ माथिको दफाबार छलफल सदनमा गरियोस् भन्ने प्रश्ताव प्रस्तुत गर्ने तथा तेजाब तथा अन्य घातक रासायनिक पदार्थ नियमन विधेयक २०७९ पारित गरियोस् भन्ने प्रश्ताव प्रश्तुत गर्ने सम्भावित कार्यसूची छ।"
भ्रष्टाचारलाई ब्रेक नलगाए मुलुक श्रीलंका बन्छ,"काठमाडौं : एमाले अध्यक्ष केपी शर्मा ओलीले भ्रष्टाचार र अनियमिततालाई सरकारले ब्रेक नलगाए मुलुक श्रीलंकाभन्दा खराब अवस्थामा पुग्ने बताएका छन्। संसद् एक वर्ष चलेन। वैदेशिक मुद्रा सञ्चिति भएन। विकास निर्माणका काम ठप्प रहे। भ्रष्टाचार मौलाएको छ, राजधानीमा सोमबार सम्पादकहरूसँगको अन्तक्र्रियामा ओलीले भने, यस्तै अवस्था हो भने मुलुक श्रीलंकाभन्दा गम्भीर अवस्थामा पुग्छ। यो विषयमा सबै सचेत बन्नुपर्ने उनले बताए। बजेट निर्माणजस्तो कार्यमा अनधिकृत व्यक्तिलाई घुसाउनुले मुलुकलाई अझै अधोगतिमा लैजाने ओलीले बताए। यस्तो कार्य अर्थमन्त्रीका तर्फबाट मात्रै नभएको दाबी गर्दै उनले भने, बजेट निर्माण अनधिकृत व्यक्तिबाट गराइन्छ। करको दर फेरिन्छ। यस्तो सेटिङमा प्रधानमन्त्रीको पनि संलग्नता हुन सक्छ। यस्तैयस्तै कार्यले गर्दा सरकारको कामप्रति नागरिकमा वितृष्णा पैदा हुँदै गएको उनले बताए। ओलीले बजेट निर्माण र हतियार खरिद गर्न भएको चलखेलका विषयमा सरकारको ध्यानाकर्षण गरे। गठबन्धनको सरकारलाई मृतको संज्ञा दिँदै उनले भने, यो सरकार निस्प्राण भइसक्यो। यसले हैजा फैलाउँछ। समाजलाई दूषित गराउँछ। पूर्वप्रधानमन्त्रीसमेत रहेका उनले भ्रष्टाचार बेलगाम भइरहेको आरोप लगाए। यस्तै कर्मका कारण सरकारको अंगप्रत्यंग झर्दै जाने टिप्पणी ओलीले गरे। भगवान् शिवले बोकेर हिँड्दा त सतीदेवी काम लागिनन्। अंगप्रत्यंग झर्दै गए, उनले अर्थमन्त्री जनार्दन शर्माको राजीनामातिर संकेत गर्दै भने, एउटा अंग झरिसक्यो, भ्रष्टाचारी अंग झरेर पिठ बन्छ ? त्यो ठाउँ त रुखो हुन्छ। संवैधानिक परिषद्सम्बन्धी विधेयकका विषयमा उनले यो ल्याउनुअघि सरकारले सर्वोच्च अदालतमा विचाराधीन मुद्दा फिर्ता लिएर माफी माग्नुपर्ने बताए। सरकारले मुद्दा फिर्ता लिएर जनतासँग सार्वजनिक रूपमा माफी माग्नुपर्ने उनको तर्क थियो। विधेयक ल्याउँदा आफूसँग सल्लाह नभएको उल्लेख गर्दै उनले भने, गर्नै मिल्दैन। असंवैधानिक छ भनेर सर्वोच्च अदालतमा मुद्दा हालेको छ। यता राष्ट्रियसभाजस्तो ठाउँमा लगेर संविधानसम्मत छ भनेको छ। योभन्दा निर्लज्ज अरू के हुन्छ ? यो लज्जास्पद कुरा हो। उहाँहरूले त्यो मुद्दा फिर्ता लिनुपर्छ। उनले आफ्नो पार्टीले चुनावी गठबन्धनका विषयमा हतारमा निर्णय नगर्ने बताए। गठबन्धन बनाएर सत्तामा पुग्नुलाई नै एमालेले सर्वोपरि नठान्ने उनको तर्क थियो। एमालेको मुख्य एजेन्डा देशमा सुशासन ल्याउने र लोकतान्त्रिक अभ्यासमा फर्किने रहेको उनले स्पष्ट पारे। मैले गठबन्धन चलाएर हेरेको छु। गठबन्धनका लागि गठबन्धन बनाउने पक्षमा छैन। परिस्थितिमा परिवर्तन मुख्य कुरा हो, उनले भने। पटकपटक विवाह र डिभोर्स हुने प्रवृत्ति समाजमा देखिएको टिप्पणी उनले गरे। यसलाई गठबन्धन निर्माणसँग उनले तुलना गरे। भने, किन पटकपटक विवाह र डिभोर्स हुन्छ ? किनभने, त्यो विवाह साँचो थिएन। डिभोर्स साँचो थियो। साँचो डिभोर्स गर्न एमाले नक्कली विवाह गर्दैन। सरकारमा पुग्नु मात्रै सबै कुरा नभएको उनको भनाइ छ। अब मुलुक चुनावमा प्रवेश गरिसकेको उल्लेख गर्दै उनले सरकारको काम नभएको पनि बताए। निजगढ अन्तर्राष्ट्रिय विमानस्थलका विषयमा उनले वनको क्षति नगरी हाल विमानस्थल निर्माण गर्ने भनिएको क्षेत्रको दक्षिणतर्फ टाँगिया बस्ती हटाएर दुई हजार मिटर क्षेत्रफलमा बनाउन सकिने बताए। वनको क्षति नगरीकन नजिकको टाँगिया बस्ती हटाउँदा र दक्षिणपट्टि बनाउँदा खेरि दुई हजार स्क्वायर मिटरमा पुग्ने ठाउँमा ८ हजार मिटर लिनुपर्ने आवश्यकता पर्दैन, उनले भने। उनले धेरै वातावरणीय क्षति नगरी चाहिएजति जमिन लिएर विमानस्थल निर्माण गर्न सकिने धारणा व्यक्त गरे। विमानस्थलका विषयमा सर्वोच्च अदालतले पर्याप्त अध्ययन नगरी फैसला गरेको टिप्पणी ओलीले गरे। संघीयताका विषयमा राखेको एक प्रश्नमा ओलीले यस विषयमा घुमाउरो असन्तुष्टि जनाए पनि कार्यान्वयनमा आइसकेकाले यसलाई सफल पार्नुपर्ने मत राखे। भने, हामीले यो संविधान मुस्किलले ल्याएका थियौं। त्यो अवस्थामा जति विचार गर्नुपर्थ्यो गर्न सकिएन। त्यस बेला साम्प्रदायिक विषयहरू उछालेर देशलाई रुवान्डा बनाउन खोजिएको थियो। १५२५ वटा राज्य बनाउनेदेखि लिएर त्योभन्दा बढी पृथकताकै कुरा गरे। देशलाई एकताबद्ध राखेर विष र विषाक्त कुरालाई समन गरेर लोकतान्त्रिक संविधान जारी गर्नुपर्ने अहम् जिम्मेवारी थियो। हामीले त्यो जिम्मेवारी वहन गर्दा धेरै कुरामा विचार पुर्याउने परिस्थिति रहेन। ओली सरकारबाट बाहिरिएको मंगलबार एक वर्ष भएको छ। २०७८ असार २८ गते सर्वोच्च अदालतको परमादेशपछि ओली सरकार हटेको थियो। असार २९ गते शेरबहादुर देउवाको नेतृत्वमा पाँच दलीय गठबन्धन सरकार बनेको थियो।"
बलात्कार मुद्दामा थपियो हदम्याद,"काठमाडौं : बलात्कार घटनाको उजुरी दिन पाउने अवधि बढाउने व्यवस्थासहितको विधेयक सोमबार प्रतिनिधिसभाले सर्वसम्मत रूपमा पारित गरेको छ। अहिलेसम्म यौन हिंसा र बलात्कारज्य घटना भएको खण्डमा नाबालिकको हकमा बालिग भएपछि एक वर्षभित्र उजुरी दिनुपर्ने, अन्यथा मुद्दा नलाग्ने कानुनी व्यवस्था छ। यौन हिंसाविरुद्धका केही ऐनलाई संशोधन गर्न बनेको विधेयकमार्फत यो व्यवस्था हेरफेर गरिएको हो। बलात्कारमा परेका नाबालिगले अब बालिग भएको (१८ वर्ष पूरा भएको) तीन वर्षपछि अर्थात् २१ वर्षको उमेर हुँदासम्म उजुरी गर्न पाउने भएका छन् । त्यस्तो कसूर पूर्णअशक्त अपांगता भएका, सुस्त मनस्थिति भएका वा ७० वर्षभन्दा बढी उमेर भएका व्यक्तिविरुद्ध भए तीन वर्षभित्र उजुरी गरिसक्नुपर्ने प्रावधान राखिएको छ। अन्यको हकमा दुई वर्षको अवधि तोकिएको छ। मुलुकी अपराध संहिताको दफा २२९ मा हदम्यादसम्बन्धी व्यवस्था छ। उपदफा १ मा दफा २२० अन्तर्गतको कसूरमा जहिलेसुकै पनि उजुर गर्न सकिने उल्लेख छ। सरकारमा पुग्नु मात्रै सबै कुरा नभएको उनको भनाइ छ। अब मुलुक चुनावमा प्रवेश गरिसकेको उल्लेख गर्दै उनले सरकारको काम नभएको पनि बताए। निजगढ अन्तर्राष्ट्रिय विमानस्थलका विषयमा उनले वनको क्षति नगरी हाल विमानस्थल निर्माण गर्ने भनिएको क्षेत्रको दक्षिणतर्फ टाँगिया बस्ती हटाएर दुई हजार मिटर क्षेत्रफलमा बनाउन सकिने बताए। वनको क्षति नगरीकन नजिकको टाँगिया बस्ती हटाउँदा र दक्षिणपट्टि बनाउँदा खेरि दुई हजार स्क्वायर मिटरमा पुग्ने ठाउँमा ८ हजार मिटर लिनुपर्ने आवश्यकता पर्दैन, उनले भने। उनले धेरै वातावरणीय क्षति नगरी चाहिएजति जमिन लिएर विमानस्थल निर्माण गर्न सकिने धारणा व्यक्त गरे। विमानस्थलका विषयमा सर्वोच्च अदालतले पर्याप्त अध्ययन नगरी फैसला गरेको टिप्पणी ओलीले गरे। संघीयताका विषयमा राखेको एक प्रश्नमा ओलीले यस विषयमा घुमाउरो असन्तुष्टि जनाए पनि कार्यान्वयनमा आइसकेकाले यसलाई सफल पार्नुपर्ने मत राखे। भने, हामीले यो संविधान मुस्किलले ल्याएका थियौं। त्यो अवस्थामा जति विचार गर्नुपथ्र्याे गर्न सकिएन। त्यस बेला साम्प्रदायिक विषयहरू उछालेर देशलाई रुवान्डा बनाउन खोजिएको थियो। १५२५ वटा राज्य बनाउनेदेखि लिएर त्योभन्दा बढी पृथकताकै कुरा गरे। देशलाई एकताबद्ध राखेर विष र विषाक्त कुरालाई समन गरेर लोकतान्त्रिक संविधान जारी गर्नुपर्ने अहम् जिम्मेवारी थियो। हामीले त्यो जिम्मेवारी वहन गर्दा धेरै कुरामा विचार पुर्याउने परिस्थिति रहेन। ओली सरकारबाट बाहिरिएको मंगलबार एक वर्ष भएको छ। २०७८ असार २८ गते सर्वोच्च अदालतको परमादेशपछि ओली सरकार हटेको थियो। असार २९ गते शेरबहादुर देउवाको नेतृत्वमा पाँच दलीय गठबन्धन सरकार बनेको थियो।"
यातायात कार्यालय घेराउ,"काठमाडौं : राष्ट्रिय युवा संघले ललितपुरको एकान्तकुनास्थित यातायात कार्यालय (चालक अनुमतिपत्र) घेराउ गरेका छन्। बिचौलियाले कार्यालय सञ्चालन गरेको आरोप लगाउँदै चालक अनुमतिपत्रमा अनियमितता, ढिलासुस्ती र लापरबाहीविरुद्ध संघले आवाज उठाएको हो। सवारी सञ्चालन अनुमतिपत्र वितरणमा हुँदै आएको अनियमितता, ढिलासुस्ती र लापारबाहीले सर्वसाधारण आजित भएको युवा संघले ठहर गरेको छ। लाइसेन्सका लागि आवेदन फाराम भर्दाको दिनदेखि लाइसेन्स प्राप्त गर्दाको दिनसम्म सेवाग्राहीले व्यहोर्नुपर्ने झन्झट र सास्तीपूर्ण व्यवहार अत्यन्त खेदजनक रहेको राष्ट्रिय युवा संघ अध्यक्ष किरण पौडेलले बताए। उनले भने, पाइलेपिच्छे बिचौलियाको चलखेल, आर्थिक अनियमितताका कारण पहुँचविहीन नागरिक चरम सास्ती खेप्नुपरेको छ। सेवा ग्राहीप्रतिको व्यवहार र कार्यालयको जनहितविपरीतको कार्यले आमनागरिक र राज्यप्रति नकारात्मक भाव फैलिएको उनले बताए। उनको यो भनाइलाई ७ असारमा यातायात व्यवस्था सेवा कार्यालय एकान्तकुनाका १३ जना कर्मचारी ५ बिचौलिया गरी १७ जनाविरुद्ध अख्यिारले विशेष अदालतमा हालेको मुद्दाले पनि पुष्टि गरेको छ। एक व्यक्तिको नाममा रहेको लाइसेन्स अर्को व्यक्तिको नाममा जारी गरेको प्रकरणमा अख्तियारले उनीहरू विरुद्ध मुद्दा हालेको हो। अनलाइन सिस्टमको दुरुपयोग गर्दै बिचौलियासँग मोटो रकम लिएर यातायातका कर्मचारीहरूले ५ सय ३३ वटा नक्कली लाइसेन्स जारी गरिएको थियो।"
बजेट चलखेल छानबिन आजदेखि,"काठमाडौं : खेताला विज्ञले अनधिकृत तवरबाट बजेट बनाएको विषयमा छानबिन गर्न गठित संसदीय विशेष समितिले सात दिनपछि मात्रै मंगलबार काम थाल्दै छ। जबकि प्रतिनिधिसभाले असार २२ गते बनाएको ११ सदस्यीय यो समितिले १० दिनको समय मात्रै पाएको छ। तत्कालीन अर्थमन्त्री जनार्दन शर्माले अनधिकृत व्यक्तिलाई मन्त्रालयमा प्रवेश गराएर बजेटमा करका दरमा चलखेल गरेको प्रकरणमा असार २२ मै राजीनामा दिएका थिए। समिति सदस्य सीताराम महतोले संसद् चलिरहेको र समितिका सदस्यहरू बाहिर रहेका कारण ढिलाइ भएको बताए। अर्का सदस्य लक्ष्मणलाल कर्णले कामको प्रकृति हेरेर समय कति लाग्ने भन्ने कुरा हुने बताए। काम नै सुरुवात भएको छैन। अहिले नै तोकिएको समयमा सकिन्छ कि सकिँदैन कसरी भन्ने ?, कर्णले भने। काम सुरु गरेको १० दिनभित्र काम सकाउने कार्यादेश पाएको उनको भनाइ छ। उनका अनुसार पहिलो दिन कार्यविधि बनाई संयोजक चयन गरिनेछ। समितिमा एमालेका ४, कांग्रेस र माओवादी केन्द्रका २२ र जसपा, लोसपा र एकीकृत समाजवादी ११ जना सदस्य छन्। तत्कालीन मन्त्री शर्माले अनधिकृत व्यक्तिलाई खेताला विज्ञ बनाएर मध्यरातमा बजेटमा करका दर हेरफेर गराएका थिए। त्यसको खुलासा अन्नपूर्ण पोस्ट्ले गरेको थियो। त्यसपछि शर्माको संसद्देखि सडकसम्मै चर्को विरोध भयो। प्रधानमन्त्री शेरबहादुर देउवामाथि नै औंला तेर्सिएपछि शर्माले राजीनामा दिनुपरेको थियो। एमाले अध्यक्ष केपी शर्मा ओलीले बजेट निर्माण प्रक्रियामा अनधिकृत व्यक्ति राखेर अर्थतन्त्र नै ध्वस्त पार्ने काम भएको बताए। सम्पादकहरूसँगको अन्तरक्रियामा ओलीले बजेटका निर्माण गर्दा अनाडी मात्र होइन, व्यापारीका प्रतिनिधिलाई सेटिङअन्तर्गत करका दर, अन्तःशुल्क, भन्सार दरका हेरफेर गर्ने, छुट दिने काम भएको बताए। राजनीतिक पार्टीकै नेता छानबिन समितिमा रहेकाले उनीहरूको खबरदारी हुनुपर्ने विज्ञहरू बताउँछन्। सुशासनविद् खेमराज रेग्मीले समितिको निष्पक्ष छानबिन गर्नेमा विश्वास दिलाउन सक्नुपर्ने बताए। यो घटनामा कोको मिसिएका छन् ? ककसको संलग्नता छ ? त्यो लहरो कतिसम्म पुगेको छ ? सबै छानबिन गर्नुपर्छ, उनले भने। पूर्वसचिव शारदाप्रसाद त्रितालले बजेट काण्ड, नीतिगत भ्रष्टाचार र संसदीय छानबिनको विश्वसनीयतामा प्रश्न उठाएका छन्। उनका अनुसार नेपालमा पनि विगतमा विभिन्न विषयमा संसदीय छानबिन समिति गठन भए तर त्यस्ता छानबिन औपचारिकतामा सीमित रहेको पाइन्छ। अहिले पनि समितिप्रति शंका गर्नेहरू प्रशस्तै देखिन्छन्। शंका गरे पनि संसदीय समितिको प्रतिवेदन आउञ्जेल सकारात्मक आशा भने गर्नै पर्छ, उनले भने। उनले समितिलाई विभिन्न सुझाव दिएका छन्।"
बैतडीमा कुटपिटमा परी एक जनाको मृत्यु,बैतडी : बैतडीका पुर्चौडी नगरपालिका३ ढुङ्गाबिसौनाका ४५ वर्षीय गोविन्द पार्कीको कुटपिटबाट मृत्यु भएको छ। सोही ठाउँका ४६ वर्षीय पुरन बहादुर बोहराको कुटाइबाट पार्कीको मृत्यु भएको जिल्ला प्रहरी कार्यालय बैतडीका सुचना अधिकारी प्रहरी निरिक्षक लोकराज जोशीले जानकारी दिए। असार २५ गते राती बोहराले कुटपिट गरी घाइते बनाएको र हिजो स्थानीय गोकुलेश्वर अस्पतालमा उपचारको क्रममा मृत्यु भएको जोशीले बताए। कुटपिट गर्ने बोहरालाई नियन्त्रणमा लिएको पनि उनले बताए। मृतक पार्कीको शव पोष्टमाटमपछि आफन्तलाई बुझाएको जिल्ला प्रहरी कार्यालयले जनाएको छ। के करणले घटना भएको हो भन्नेबारे अझै खुल्न सकेको छैन। घटनाबारे अनुसन्धान भइरहेको प्रहरीको भनाइ छ।
नागरिकता पाउने आस पलायो,"परासी : सरकारले नागरिकता विधेयक पास गराउनका लागि प्रकृया अगाडि बढाएसँगै नवलपरासीमा जन्मको आधारमा नागरिकता पाएका नागरिकका सन्तानले नागरिकता पाउने आश पलाएको छ। नवलपरासीमा करिब २० हजारको हाराहारीमा त्यस्ता नागरिकका सन्तानहरुले नागरिकता पाउन सकेका छैनन्। जन्मको आधारमा नागरिकता पाएका नागरिकका सन्तानले कानुन परिमार्जन हुन नसकेका कारण वर्षौदेखि नागरिकता पाउन नसकेका हुन्। जसका कारण उनीहरु उच्च शिक्षा अध्ययनदेखि, रोजगारीलगायत अन्य सरकारी सुविधाबाट बञ्चित छन्। जिल्लामा जन्मको आधारमा नागरिकता लिएका नागरिकको संख्या ७ हजार ८ सय ६० रहेको छ। तीमध्ये ४ हजार १ सय ९९ जनाले नागरिकता बनाई सकेको प्रमुख जिल्ला अधिकारी श्रवण कुमार पोखरेलले जानकारी दिए। गृह मन्त्रालयको परिपत्रले २०७० र २०७५ भदौसम्म उनीहरुलाई नागरिकता वितरण गरिएको थियो। पछि कानुन अभावका कारण नागरिकता वितरण गर्न नसकिने भन्दै पुनः गृहले परिपत्र गरेपछि त्यस्ता नागरिकका सन्तानलाई वितरण हुँदै आएको नागरिकता बन्द गरिएको थियो। सामान्यतया एक व्यक्तिका ३ जना सन्तानको हिसाबले पनि जन्मको आधारमा नागरिकता बनाएका सन्तानको संख्या जिल्लामा २३ हजार ५ सय बढी हुन सक्ने अनुमान गरिएको छ। तीमध्ये परिपत्रपछि नागरिकता बनाउन नसकेको संख्या अझ पनि २० हजारको हाराहारीमा हुन सक्ने अनुमान प्रशासनको छ। सरकारले प्रस्तावका लागि लैजाने नागरिकता ऐन २०६३ लाई संशोधन गर्न बनेको विधेयक हुबहु पास भएमा उनीहरुले नागरिकता पाउने छन्। त्यसरी पाउने नागरिकता वंशजको हुने प्रजिअ पोखरेलले जानकारी दिए। सञ्चारमाध्यमहरुमा जन्मसिद्धको नागरिकता भनेर आएपनि त्यो जन्मको आधारमा नागरिकता पाएका सन्तानहरुको हकमा हो। '२०३९४० सालमा जन्मसिद्धको आधारमा नागरिकता दिइएको थियो। पछिल्लो पटको २०६३ सालमा टोली नै खटाएर जन्मको आधारमा नागरिकता वितरण गरिएको हो। अहिले पनि जन्मसिंद्धका नागरिकका सन्तान र अंगिकृत नागरिकता लिएका नागरिकका सन्तानले वंशजकै नागरिकता पाउँदै आएका छन्' प्रजिअ पोखरेलले भने।"
"गर्मीले तराईको जनजीवन अस्तव्यस्त, बिरामी हुनेहरु बढे","विराटनगर : एक्कासी बढेको गर्मीले तराईको जनजीवन अस्तव्यस्त बनेको छ। पूर्वी तराईमा विगत तीन दिनदेखि बढेको अत्यधिक गर्मीले जनजीवन अस्तव्यस्त बनेको हो। गर्मीले गर्दा विरामी हुनेको संख्यामा समेत वद्धि भएको छ भने तापमान वृद्धिले बेहोस हुने विरामीको संख्या दिनानुदिन बद्दै गएको छ। वायुमण्डलीय तापक्रम वृद्धिसँगै हावा नचल्नु र हावा चल्दा पनि तातो हावा आउनुले बढी गर्मीको महसुस सर्वसाधारणहरुले गर्ने गरेका छन्। वतावरण विज्ञ रामचन्द्र अधिकारीका अनुसार सूर्यको तापक्रम बढेका बेला हावा चले पनि तातो हुने भएकाले गर्मी बढेको हो। अधिकारीले हावा चले पनि तातो हुने भएकाले पानीको बाफले पनि गर्मीको महसुस गराउने गरेको बताए। वर्षाको समय भएकाले पानीको बाफ धेरै नै भएको उनले बताए। जेठ महिनादेखि साउनसम्म अत्यधिक गर्मी हुने गरेको उनको भनाइ छ। 'वायुमण्डलीय चाप बढी हुने भएकाले पानीको बाफले गर्दा शरीरमा घमौरा आउने, लु लाग्ने, बेहोस हुनेजस्ता समस्या आउने गरेको छ,' उले भने। जल तथा मौसम विज्ञान फिल्ड कार्यालय विराटनगरका प्रमुख विकास देउजाले सोमबार १२ बजे विराटनगरका तापक्रम ३४ डिग्री रहेको बताए। त्यस्तै अघिल्लो दिन ३५ दशमलव ७ मापन गरिएको उनले बताए। अत्यधिक गर्मीले बजार, शैक्षिक संस्था, सरकारी कामकाजसमेत प्रभावित भएको छ। गर्मी बढ्दा बजारमा सर्वसधारणको चहलपहलमा समेत कमी आएको छ। गर्मी बढेका बेला नियमित विद्युत् आपूर्ति नहादा झन् समस्या उत्पन हुने गरेको छ। नियमित पानी पर्दा वायुमण्डलीय तापक्रम घटाउन सहयोग गर्ने भए पनि पछिल्लो एक सातामा पानी नपरेका कारण गर्मी बढी भएको जल तथा मौसम विज्ञान विभाग विराटनगरले जनाएको छ। गर्मी बढेसँगै बेहोस हुने बढे विगत तीन दिनदेखि बढेको अत्यधिक गर्मीले गर्दा बेहोस र लु' (हिट स्टोक) लाग्नेको संख्या बढ्दै गएको छ। गर्मीले काम गर्दा बेहोस हुने, दिमाग काम नगर्ने, चक्कर लाग्ने लगायतका लक्षण आएर लु लाग्ने गरेको हो। गर्मीले बेहोस भएर आउनेको संख्या दिनानुदिन बढ्दै गएको कोशी अस्पतालका मेसु यज्ञ खरेलले बताए। उनका अनुसार बेहोस भएर आउने विरामीको संख्या बढेको हो। उनले दैनिक ५ देखि १० जना बेहोस भएर आउने गरेको सुनाए। गर्मीका बालबालिका झाडापखाला, ज्वरो लाग्ने निमोनिया लाग्ने, करिब ४० देखि ५० जना उपचारार्थ आउने गरेको अस्पतालले जनाएको छ। कोशीको आकश्मिक विभागको झ्यालमा समेत राखेर उपचार भइरहेको छ।"
लाइसेन्स परीक्षामा किन फेल हुन्छन् डाक्टर ?,"काठमाडौं : एमबीबीएस या बीडीएस पास गरेपछि डाक्टरका रूपमा काम गर्न लाइसेन्स लिनुपर्छ। तर, धेरै जना लाइसेन्स परीक्षामा अनुत्तीर्ण हुने गरेका छन्। कतिपय त पटकपटक परीक्षा लेख्दा पनि उत्तीर्ण हुँदैनन्। यसले हाम्रो मेडिकल (चिकित्सा) शिक्षाको कमजोर अवस्था देखाउँछ। जेठ दोस्रो साता सञ्चालित ६३ औं चिकित्सक दर्ता प्रमाणपत्र परीक्षामा मेडिकल (एमबीबीएस)तर्फ ३०८३ प्रतिशत मात्रै पास भए, करिब ७० प्रतिशत फेल। डेन्टल (बीडीएस)तर्फ ३३०४ प्रतिशत पास भए, करिब ६७ प्रतिशत फेल। दुवै विधामा गरी १ हजार ४ सय ९४ परीक्षार्थी सहभागी थिए। जसमध्ये मेडिकलमा ३ सय ६२ र डेन्टलमा १ सय १३ जना मात्रै उत्तीर्ण भएका हुन्। सरकारी एवं निजी मेडिकल कलेजमा पाँच वर्ष अध्ययन गरी एक वर्ष इन्टर्नसिप गरेका डाक्टरहरू लाइसेन्समा फेल हुने क्रम बढ्दो छ। जबकि गत पुस तेस्रो साता लिइएको परीक्षामा समग्रमा ४८७ प्रतिशत मात्र उत्तीर्ण भएका थिए। करिब ५२ प्रतिशत अनुत्तीर्ण भए। नेपाल मेडिकल काउन्सिलले वर्षमा तीनपटक (चारचार महिनामा) डाक्टर परीक्षा लिँदै आएको छ। लाइसेन्स प्राप्त नगर्दासम्म एमबीबीएसबीडीएस पढेका व्यक्तिको योग्यता प्लस टुसरह हुन्छ। अधिकांश विद्यार्थी फेल हुनु डरलाग्दो संकेत भएको पाटन स्वास्थ्य विज्ञान प्रतिष्ठानका पूर्वउपकुलपति प्राडा अर्जुन कार्कीको बुझाइ छ। भन्छन्, विद्यार्थीसँगै प्राध्यापक, मेडिकल कलेज सञ्चालक, नियमनकारी निकायमा रहेका पदाधिकारीलाई लाजमर्दो विषय हो। सबैको प्रतिष्ठामा आँच आउने कुरा हो। सांसद गंगा चौधरीका अनुसार १० वर्षदेखि परीक्षामा सहभागी विद्यार्थी डिप्रेसनमा परेका छन्। प्रतिनिधिसभाको २९ जेठमा बसेको बैठकमा चौधरीले परीक्षा प्रणालीप्रति असन्तुष्टि व्यक्त गरेकी थिइन्। नेपाल मेडिकल काउन्सिलका रजिस्ट्रार डा कृष्ण अधिकारीका अनुसार पहिलो चोटि पास हुने र पटकपटक परीक्षामा सहभागी हुनेको विवरण तयार पार्न लागिएको छ। किन फेल भइरहेका छन् भनेर अध्ययन गरिरहेका छौं, रजिस्ट्रार डा अधिकारी अन्नपूर्ण पोस्ट्सित भन्छन्, २५३० पटकसम्म पनि परीक्षा दिएको दियै गरेको पाइयो। त्यसपछि त गन्नै छोडियो। लाइसेन्स परीक्षा पास गर्न नसक्ने भएपछि पलायनसमेत भएको डा अधिकारी बताउँछन्। सामान्य चिकित्सक (एमबीबीएस) वार्षिक २ हजार र दन्त चिकित्सक (बीडीएस) ५ सय जना लाइसेन्समा उत्तीर्ण हुन्छन्। बर्सेनि करिब ५ सय चिकित्सक विदेशबाट अध्ययन गरी फर्किन्छन्। विदेश पढेकाहरू धेरै फेल स्वदेशभन्दा विदेशका मेडिकल कलेजका विद्यार्थी धेरै फेल हुने गरेको पाइएको छ। उनीहरू २२ देखि ४२ प्रतिशत मात्र लाइसेन्समा उत्तीर्ण हुने गरेका छन्। प्राडा कार्कीका अनुसार विद्यार्थीमा चिकित्साशास्त्रलाई गम्भीरतापूर्वक लिने प्रवृत्ति देखिँदैन। चिकित्सा विज्ञानलाई गहिरो ढंगले बुझ्ने र पारंगत हुनेभन्दा सतही ढंगले पढ्ने प्रवृत्ति छ। जसोतसो परीक्षा पास गर्ने सोचबाट निर्देशित छन्, प्राडा कार्की भन्छन्। चिकित्साशास्त्र अध्ययन संस्थान (आईओएम)का पूर्वडिन प्राडा जगदीश अग्रवाल स्वदेशमा पढ्न नपाएपछि विदेश गएका विद्यार्थी औसत रहेको बताउँछन्। औसत खालको विद्यार्थीलाई भर्ना लिने मेडिकल कलेज राम्रो मानिँदैन। पूर्वाधारसमेत नभएका शैक्षिक संस्थाको पठनपाठन पनि स्वाभाविक रूपमा गुणस्तरहीन नै हुन्छ, प्रा डा अग्रवाल भन्छन्, अन्ततः विद्यार्थीको आउटपुट पनि कमजोर हुनु स्वाभाविक हो। अभिभावकको दबाबमा चिकित्सा पढेका औसत विद्यार्थी लाइसेन्समा फेल भइरहेको काउन्सिलका पदाधिकारी बताउँछन्। दुई वर्षअघिसम्म विदेशमा चिकित्सा विषय पढ्न प्रवेश परीक्षा दिनुपर्दैनथ्यो। कक्षा १२ पास गरेका आधारमा सयौं विद्यार्थी विदेशका मेडिकल कलेजमा भर्ना हुन्थे। २०७४ असोजमा स्वदेशमै एमबीबीएसको प्रवेश परीक्षा चलिरहँदा केही विद्यार्थी चिट चोर्दै गर्दा पक्राउ परे। चिट चोर्नमा संलग्न १५ मध्ये २ जनाले अर्को व्यक्तिका लागि परीक्षा दिएको पाइयो। काउन्सिलका रजिस्ट्रार डा कृष्ण अधिकारीका अनुसार सन् २०१५ मा स्नातक तहको चिकित्सा परीक्षामा सहभागीमध्ये ६८१ प्रतिशत उत्तीर्ण भएका थिए। सन् २०२१ मा उत्तीर्ण प्रतिशत ५३९ प्रतिशतमा झरेको छ। पुराना विद्यार्थी पटकपटक लाइसेन्स परीक्षामा सहभागी छन्। पुराना विद्यार्थी जति परीक्षा दिए पनि असफल हुन्छन् भन्न खोजिएको होइन, डा अधिकारी भन्छन्, तर, उत्तीर्ण हुने सम्भावना न्यून पाइएको छ। गत वर्ष परीक्षामा सहभागी १ हजार ४ सयमध्ये १ हजार १ सय ६ जना पुराना थिए। लाइसेन्सको प्रश्नपत्र प्राध्यापक एवं सहप्राध्यापकले बनाउँछन्। वस्तुगत प्रश्न सोध्ने गरिएको छ। पाठ्यक्रमबाट विषयवस्तुअनुसार नै प्रश्न सोधिन्छ। ५० प्रतिशत प्रश्न मिलाए पास हुन्छन्। त्यही पनि मिलाउन सक्दैनन्, डा अधिकारी भन्छन्। आईओएमका पूर्वडिन प्राडा जगदीशप्रसाद अग्रवालका अनुसार कमजोर विद्यार्थी, पूर्वाधारविहीन मेडिकल कलेज, पुरानो शैलीको पठनपाठन पद्धति, सैद्धान्तिकसँगै पर्याप्त प्राक्टिकल अभ्यास गर्न नपाउँदाको प्रतिफल लाइसेन्स परीक्षामा देखिएको हो। चिकित्सा शिक्षा आयोगका उपाध्यक्ष डा श्रीकृष्ण गिरी लाइसेन्स परीक्षामा असफल भइरहेको विषयमा अध्ययन, अनुसन्धान गर्नुपर्नेमा जोड दिन्छन्। पटकपटक जाँच दिनेहरू दोहोरिँदा असफल हुने प्रतिशत बढेजस्तो लाग्छ। पुराना र नयाँ विद्यार्थी नछुट्याइएका कारण पनि असफल हुनेहरू बढी देखिएको हुन सक्छ, उपाध्यक्ष डा गिरी भन्छन्, कोभिडका कारण भौतिक उपस्थितिमा पढाइ हुन सकेन। अनलाइन कक्षा पढेकाहरू पनि असफल भएका हुन सक्छन। एक परीक्षार्थी भने परीक्षा दिँदा दिक्क लागेको बताउँछन्। काम गर्न पाएको छैन। लाखौं रकम खर्च गरी एमबीबीएस पढेँ। तर, पास हुन नसक्दा बुवाआमा र आफन्तका अगाडि मुख देखाउन लाज भएको छ, उनी भन्छन्, अहिलेसम्म लगानी बालुवामा पानी खन्याएजस्तो भइरहेको छ। विदेशमा पढेका र स्वदेशका मेडिकल कलेजमा पढेका विद्यार्थीहरूको छुट्याएर नतिजा प्रकाशन गर्ने हो भने मेडिकल कलेजको हैसियत प्रष्ट हुने बताउँछन् डा गिरी। चीन, फिलिपिन्स, भारत, बंगलादेशलगायत मुलुकबाट पढेर फर्केका विद्यार्थी पटकपटक लाइसेन्स दिनेको श्रेणीमा पर्ने काउन्सिल पदाधिकारी बताउँछन्। मेडिकल कलेजको परीक्षा त लान्ठाङलुन्ठुङ गरेर पास गरिहाल्छन्। तर, काउन्सिलको परीक्षामा लान्ठाङलुन्ठुङले काम गर्दैन। लगाव चाहिन्छ। गुदी भएकाहरूले मात्र पास गर्ने सम्भावना रहन्छ, डा कार्की भन्छन्। काउन्सिलका रजिष्ट्रार डा अधिकारीका अनुसार जनताले निर्धक्कसँग स्वास्थ्य परीक्षण गराउन सकोस्। भन्छन्, बिरामीलाई ढुक्क होस् भनेर नै गुणस्तर कायम हुने गरी परीक्षा लिनुपर्छ। लिइरहेका पनि छौं। स्वदेशमा त्रिवि र काठमाडौं विश्वविद्यालयका आंगिक कलेजहरूमा अध्ययन गरेका विद्यार्थीको पास हुने दर बढी छ। स्वास्थ्य विज्ञान प्रतिष्ठान ऐन तथा छुट्टै ऐनद्वारा स्थापित प्रतिष्ठानमा अध्ययन गरेका चिकित्साका विद्यार्थी बढी उत्तीर्ण भएको पाइएको छ। सीपको जाँच खोइ ? डा गिरी काउन्सिलले लिने परीक्षा प्रणालीप्रति असन्तुष्ट छन्। चिकित्सकहरूको ज्ञानका साथै सीपको पाटोमा पनि जाँच गर्नुपर्ने उनी बताउँछन्। चिकित्सा विद्यार्थीका लागि अपनाइएको परीक्षा पद्धति अधुरो रहेको उनको भनाइ छ। जेजे कुराको जाँच गर्नुपथ्र्यो त्यो भएको छैन। जाँचको विधि नै पर्याप्त छैन, उनी भन्छन्, सैद्धान्तिक ज्ञानको मात्र परीक्षा लिइएको छ। टिक लगाएको आधारमा योग्यताको प्रमाणपत्र दिइएको छ। क्षमताको जाँच लिइएको छैन। चिकित्सा शिक्षाविज्ञ डा जगदीश अग्रवालका अनुसार सीपको जाँच लिनुपर्छ। सैद्धान्तिक परीक्षामा अधिकांश फेल भइरहेका छन्। सीपको परीक्षा लिने हो भने फेल हुने प्रतिशत झन् बढ्छ। फेल प्रतिशत बढ्छ भन्ने सोच राख्नु हुँदैन, डा अग्रवाल भन्छन्, सैद्धान्तिक ज्ञानमात्र नभई सीपको पनि जाँच लिनुपर्छ। डाक्टरमा सीपको अभावमा बिरामीको ज्यान जान्छ भने बाँच्न पाउने अधिकार खोसिएको मानिन्छ। फितलो अनुगमन चिकित्सा शिक्षासम्बन्धी शिक्षण संस्थालाई व्यवस्थित गर्न, नियमन गर्न र चिकित्सा शिक्षामा सुधार गर्न राष्ट्रिय चिकित्सा शिक्षा ऐन, २०७५ जारी गरिएको छ। ऐन जारी भएलगत्तै चिकित्सा शिक्षा आयोगसमेत गठन भइसकेको छ। त्यसको तीन वर्ष अवधिमा आयोगका पदाधिकारीले पनि चिकित्सा शिक्षाको गुणस्तर ह्रास भइरहेको महसुस गरेका छन्। चिकित्सा शिक्षाको गुणस्तरमा ह्रास भएको महसुस भएको छ, डा गिरी भन्छन्, त्यसकारण एक वर्षदेखि साझा प्रवेश परीक्षा लिनुपर्ने नियम लागू गरेका छौं। यसको प्रभाव हेर्न केही समय कुर्नुपर्छ। पाँच वर्षपछि मात्र सकारात्मक नतिजा देखिनेछ। साझा प्रवेश परिक्षापछि मेधावी विद्यार्थीले मात्र चिकित्सा शिक्षा पढेको डा गिरी बताउँछन्। कसरी सुधार्ने गुणस्तर ? स्वास्थ्य सेवा प्रणालीलाई गुणस्तरीय रूपमा विकास गर्न योग्य र सक्षम स्वास्थ्य जनशक्ति आवश्यक पर्छ। विश्वविद्यालय, चिकित्सा आयोग वा काउन्सिलको विषय नभनी आमव्यक्तिहरू नै जागरुक हुनुपर्ने डा कार्की बताउँछन्। भन्छन्, समयमै उचित समीक्षा गर्दै प्रभावकारी हस्तक्षेप गर्न सके जिन्दगी सुरक्षित हुन्छ। सबैको चासो हुनुपर्छ। आईओएमका पूर्वडिन प्राडा जगदीश अग्रवाल चारवटा पक्षमा सुधार गर्नुपर्ने खाँचो रहेको औंल्याउँछन्। जसमा भर्ना प्रणाली, पाठ्यक्रम एवं शिक्षण विधि, शैली छन्। चिकित्सा शिक्षासम्बन्धी शिक्षण संस्थाको सञ्चालन, गुणस्तर वृद्धि र अनुगमनको मापदण्ड परिमार्जन गरी लागू गर्नुपर्ने विज्ञको सुझाव छ। चिकित्साशास्त्रसम्बन्धी ज्ञान, दृष्टिकोण, मूल्यमान्यता, सीपसहितको जनशक्ति तयार पार्नुपर्ने हो। त्यसमा जस पाउने काम गर्न सकेका छैनौं, डा कार्की भन्छन् । स्वदेशमा पढ्न नपाएपछि विदेश गएका विद्यार्थी औसत छन्। औसत खालको विद्यार्थीलाई भर्ना लिने मेडिकल कलेज राम्रो मानिँदैन। प्राडा जगदीश अग्रवाल, पूर्वडिन, चिकित्साशास्त्र अध्ययन संस्थान विद्यार्थीसँगै प्राध्यापक, मेडिकल कलेज सञ्चालक, नियमनकारी निकायमा रहेका पदाधिकारीलाई लाजमर्दो विषय हो। सबैको प्रतिष्ठामा आँच आउने कुरा हो। प्राडा अर्जुन कार्की, पूर्वउपकुलपति, पाटन स्वास्थ्य विज्ञान प्रतिष्ठान पटकपटक जाँच दिनेहरू दोहोरिँदा असफल हुने प्रतिशत बढेजस्तो लाग्छ। पुराना र नयाँ विद्यार्थी नछुट्याइएका कारण पनि असफल हुनेहरू बढी देखिएको हुन सक्छ। डा श्रीकृष्ण गिरी, उपाध्यक्ष, चिकित्सा शिक्षा आयोग किन फेल भइरहेका छन् भनेर अध्ययन गरिरहेका छौं। २५३० पटकसम्म पनि परीक्षा दिएको दियै गरेको पाइयो। त्यसपछि त गन्नै छोडियो। डा कृष्ण अधिकारी, रजिस्ट्रार, नेपाल मेडिकल काउन्सिल थेत्तरा मेडिकल कलेज चिकित्सा शिक्षा आयोगले एमबीबीएसको शुल्क उपत्यकाभित्र ४१ लाख ६८ हजार ९० रुपैयाँ र उपत्यकाबाहिर ४५ लाख ९५ हजार ७ सय २० तोकेको छ। बीडीएसमा २० लाख ९२ हजार २ सय ९० रुपैयाँ निर्धारण गरिएको छ। कलेजले यसबाहेक अतिरिक्त रूपमा लाखौं शुल्क असुलिरहेका छन्। तर, शैक्षिक गुणस्तर लाजमर्दो छ। निजी मेडिकल कलेजले धेरै जनशक्ति उत्पादन गरेका छन्, प्राडा कार्की भन्छन्, कलेज सञ्चालकको चासो र सरोकार आम्दानीप्रति केन्द्रित छ। चिकित्सा शिक्षालाई पैसा कमाउने भाँडो बनाएको जगजाहेर छ। सञ्चालकहरू नियमन प्रणालीलाई फितलो बनाई मुनाफा सुनिश्चित गर्नेतर्फ निर्देशित छन्। अभिभावकलाई निचोर्ने प्रवृत्ति देखिएको छ। जानकारका अनुसार भौतिक पूर्वाधार, पाठ्यसामग्री, शिक्षण सिकाइ प्रक्रिया र मूल्यांकन प्रणाली प्रभावकारी छैन। अध्यापन गर्ने शिक्षकको पेसागत सक्षमता, अद्यावधिकता, सक्षमता परीक्षण पनि हुँदैन। विद्यार्थीमैत्री वातावरण सुनिश्चित गर्न नसकेका मेडिकल कलेज विद्यार्थीबाट विभिन्न शीर्षकमा लाखौं शुल्क असुल्छन्। बर्सेनि मुनाफा बाँड्ने मेडिकल कलेजहरूको शैक्षिक गुणस्तर कमजोर भएकोमा नियामक निकाय मुकदर्शक बनेको छ। डा कार्की मेडिकल कलेज सञ्चालकहरूमा नाफाखोर प्रवृत्ति हावी भइरहेको बताउँछन्। त्रिविका पूर्वउपकुलपति प्राडा केदारभक्त माथेमा झन्डै चार वर्ष सैद्धान्तिक अध्ययन र एक वर्ष इन्टर्न गरेको विद्यार्थी लाइसेन्समा असफल हुनुले पढाउने प्राध्यापक र मेडिकल कलेज पनि असफल ठान्छन्। भन्छन्, लाखौं अतिरिक्त शुल्क उठाउने तर गुणस्तरीय शिक्षा नदिने मेडिकल कलेजलाई नसिहत दिनुपर्छ। सम्बन्धनसमेत खारेज गर्ने आँट नियामक निकायले गर्नुपर्छ।"
पहिरोले पुरिएर गोरखामा एक वृद्धको मृत्यु,गोरखा : पहिरोले पुरिएर गोरखाको सिरानचोक ६ गैरीगाउँमा एक वृद्धको मृत्यु भएको छ। जंगलमा दाउरा काट्न गएका ८० बर्षका सुकबहादुर गुरुङ मंगलबार साँझ साँढे पाँचबजेतिर माथिबाट झरेको सुख्खा पहिरोमा पुरिएर मृत्यु भएको प्रहरीले जनाएको छ। घटनाको सूचना पाउने वित्तिकै इप्रका जौबारी र प्रहरी चौकी नयाँसाँगुबाट खटिइ गएका प्रहरीले उद्धार गर्दा गुरुङको मृत्यु भइसकेको अवस्थामा भेटिएको डीएसपी लिलाराज लामिछानेले जानकारी दिए। गुरुङको शव पोष्टमार्टमका लागि मंगलबार साँझ गोरखा अस्पताल ल्याइएको प्रहरीले जनाएको छ।
कामदार बस्ने घरभित्र सडेको शव फेला,विराटनगर : विराटनगर महानगरपालिका१३ स्थित हिमालय आँखा अस्पतालको उत्तर साइडमा रहेको एउटा घरभित्र मंगलबार दिउँसो सडेको अवस्थामा पुरुषको शव फेला परेको छ। सडक निर्माण गर्ने कामदार बस्नका लागि ट्रष्ट लगाएर बनाइएको घरभित्र अन्दाजी ४५५० वर्षीय पुरुषको शव भेटिएको हो। मृतकको पहिचान खुलेको छैन। शव भेटिएको घरमा अरु कोही पनि नरहेको प्रहरीले जनाएको छ। किरा परेको र सडेर दुर्गन्धित भएको अवस्थामा दिउँसो १२:४० बजेतिर शव फेला परेको मोरङ प्रहरीका डीएसपी राजन कार्कीले जानकारी दिए। उनका अनुसार सडेर नचिनिने अवस्थामा शव भेटिएको छ। शव पोस्टमार्टमका लागि विराटनगरको कोसी अस्पतालमा ल्याएर घटनाको अनुसन्धान सुरु गरिएको प्रहरीले जनाएको छ। त्यस्तै मोरङको रंगेलीमा घुँगी टिप्न गएका एक पुरुषको खोलामा डुबेर दिउँसो मृत्यु भएको छ। रंगेली नगरपालिका२ का २५ वर्षीय भीम राईको कट खोलामा डुबेर दिउँसो २:३० बजेतिर मृत्यु भएको प्रहरीले जनाएको छ। प्रहरीका अनुसार घरबाट अन्दाजी ८ सय मिटर उत्तरपूर्वमा रहेको खोलामा घुँगी टिप्ने क्रममा राई डुबेको प्रारम्भिक अनुसन्धानबाट खुलेको छ। शव पोस्टमार्टमका लागि रंगेली अस्पतालमा ल्याएर घटनाको अनुसन्धान थालिएको प्रहरीले जनाएको छ।
पशुपन्छी बजार प्रबर्द्धन निर्देशनालयका निर्देशकसहित ७ जनाविरुद्ध ४७ लाखको भ्रष्टाचार मुद्दा,"काठमाडौं : अख्तियार दुरुपयोग अनुसन्धान आयोगले पशुपन्छी बजार प्रबर्द्धन निर्देशनालय कार्यालय, हरिहरभवन ललितपुरका कार्यक्रम निर्देशक बलराम थापा क्षेत्रीसहित सातजनाविरुद्ध भ्रष्टाचार मुद्दा दायर गरेको छ। निर्देशक थापासहित लेखा अधिकृत, वरिष्ठ पशु चिकित्सक, कृषि सहकारी संस्था लिमिटेडका अध्यक्ष र कन्सलटेन्सीका सञ्चालकसमेत ७ जनाले ४७ लाख ३७ हजार ६२९ रुपैयाँ गैरकानुनी लाभ तथा हानी पुर्याई भ्रष्टाचार गरेको ठहर गर्दै अख्तियारले आज विशेष अदालतमा मुद्दा दायर गरेको हो। दायर गरिएको मुद्दामा प्रत्येकसँग ४७ लाख ३७ हजार ६२९ रुपैयाँ बिगो दाबी गरिएको अख्तियारका प्रवक्ता श्याम प्रसाद भण्डारीले जानकारी दिए। अख्यितारले मुद्दा दायर गरेका अन्यमा पशुपन्छी बजार प्रबर्द्धन निर्देशनालय कार्यालयका लेखा अधिकृत रामप्रसाद बँजगाई र वरिष्ठ पशु चिकित्सक पूजा शर्मा, किराँत याकथुम चुमलुङ कृषि सहकारी संस्था लिमिटेडका अध्यक्ष गणेश कुमार लिम्बू, व्यवस्थापक तेजमान कन्दङ्वा र कोषाध्यक्ष गणेशबहादुर सोदेम्बा र लाइफ टाइम इन्जिनियरिङ सोलुसन प्रालि काठमाडौंका सञ्चालक रोशन भट्टराई रहेका छन् । आर्थिक वर्ष २०७३०७४ मा पशु हाटबजार निर्माण तथा सुधार कार्यकममार्फत तेह्रथुमको म्याङलुङ नगरपालिका५ जिरीखिम्ति, माझगाउँमा आम्फुवा पशुहाटबजार निर्माण कार्यमा इष्टिमेटबमोजिम कार्य नै नगरी ४७ लाख ३७ हजार ६२९ रुपैयाँ भुक्तानी भएको पाइएको अख्तियारले जनाएको छ । आफूहरुलाई फाइदा हुनेगरी गलत मनसाय राखी बदनियतपूर्ण बढी रकम भुक्तानी गरी भ्रष्टाचार निवारण एेन २०५९ को दफा ८ को उपदफा (१) खण्ड ई अनुसार कसूर गरेको पुष्टि भएकाले उनीहरुविरुद्ध मुद्दा दायर भएको अख्तियारले जनाएको छ।"
जिससलाई स्रोतसाधनसहितको अधिकार दिन माग,"स्याङ्जा: जिल्ला समन्वय समिति (जिसस) स्याङ्जाका पदाधिकारीले समितिलाई थप स्रोतसाधनसहितको अधिकार दिन वा खारेज माग गरेका छन्। मुलुकमा संघीयताको कार्यान्वयनसँगै कम भूमिकामा राख्दा जनअपेक्षाकृत काम गर्न नसकेको जनाउँदै समन्वय समितिका पदाधिकारीले नै यस्तो सुझाव दिएका हुन। संघियता जानुपूर्व समग्र जिल्लाको विकास निर्माणको जिम्मेवारी तत्कालीन जिल्ला विकास समिति (जिविस) मा थियो। वर्षैभरी विकासप्रेमीको आहोरदोहोर चलिरहन्थ्यो। सेवाग्राही आफना बिबिध प्रकारका काम लिएर जिविसमै आउथे। कार्यालय भरिभराउ हुन्थे। तर, अहिले सोही कार्यालय प्रायः सुनसान छ। संस्था दर्ता, नवीकरण, टेण्डर र ठेक्का, निर्माण सम्झौता, विकास निर्माण, बजेट माग लगायतका काममा जिविसमै धाउनुपर्ने वाध्यता थियो। तर, स्थानीय तहको कार्यान्वयनसँगै जिविसका कार्यालय सुनसान बन्न पुगे। तीन तहको संघीय संरचनाको कार्यान्वयनसँगै जिविसलाई जिसस बनाइयो। जिसस बनेसँगै कर्मचारीलगायत विविध सेवाहरूसमेत कटौती हुँदा प्रभावविहीन बन्न पुग्यो। जिसस प्रमुख श्रीप्रसाद जिटीलाई जिविस सभापति बनेर कामकाज गरेको अनुभव छ। उनै जिटी हालै सम्पन्न समन्वय समितिको प्रमुख बने। भाग्य र मत दुवैले साथ दिएर उनी प्रमुख त बने। तर, उनलाई भने समितिको काम, कर्तब्य र अधिकार निस्क्रिय बनाइएकोमा भने चिन्ता ब्यक्त गर्छन। 'राज्यले हाम्रा सीप, क्षमता, अनुभवलाई प्रयोग गरोस्। हामीलाई काममा लगाओस्। यस्तो गरिमामय संस्थालाई बृद्धाश्रम जस्तो नबनाओस्,' उनले थपे, यस्ता निस्क्रिय बनाएर संस्था राख्न हुदैंन।' जिविस सभापतिभै कामकाज गरेको अनुभव उनलाई छ। जनप्रतिनिधी भएका कारण जनअपेक्षा रहनु स्वाभाविक हो। तर, उनीहरुका कुरा केही सम्बोधन गर्न नपाउने अवस्था आउदा लाचार बन्नुपरेको भन्दै प्रमुख जिटी ले दुखेसो पोख्छन्। त्यसो त, कामबिहीन समितिमा आएर थपक्क बस्न निकै सकस भएको उपप्रमुख खडगराज सुवेदीको पनि भनाई छ। हामी जस्ता काम गर्न चाहने युवा जोस जाँगरलाई परिचालन गर्नु पर्नेमा राज्यले थन्क्याएर राख्ने काम गरेको उनले बताए। उपप्रमुख सुवेदीका अनुसार, 'ब्रेन खुम्च्याएर, यता र उती गर्दे समय कटाउदै कार्यालयमा बस्नु पर्दा नजरवन्द जस्तो लागेको छ।' जिससको नियमित काम नहुने हुँदा यहाँका सदस्यहरु पनि नियमित आउँदैनन्। आए पनि उनीहरुका थप काम र जिम्मेवारी देखिदैन। नियमितजसो आउने प्रमुख र उपप्रमुख पनि कामकाज गर्न नपाउदा समय कटाउनै कठिन हुने गरेको बताउछन्। यहाँका ५ नगरपालिका र ६ गाउँपालिका रहेको स्याङ्जा समन्वयमा ९ सदस्य समिति बनेको छ। जिससलाई बलियो र सक्षम बनाउनु पर्नेमा नागरिक स्तरवाट पनि आवाज उठेको छ। जिल्लाकै समन्वयकारी भूमिकामा रहेको गरिमामय संस्थाप्रतिको राज्यको वेवास्तापन राम्रो नभएको नागरिक समाजका अध्यक्ष ओमप्रकाश भन्छन्। सबैका भावना, विकास निर्माण र न्यायका लागि समन्वयात्मक भूमिकामा राखिएको जिससलाई चलायमान बनाउन राज्यले स्रोत र साधन सहित उच्च जिम्मेवारी दिनुपर्नेमा अध्यक्ष शर्माले जोड दिए। सुबिधासम्पन्न भवन छ। मन्त्रालयको राख्न मिल्ने खालको विशाल जिसस भवन विगत ५६ बर्षदेखि सुनसान छ। कहिलेकाही हुने सार्वजनिक भेला र कार्यक्रमबाहेक जिसस भवन शुन्य रहन्छ। राजनीतिक पहुँचले भेटेका केही संघसंस्थाले भने जिससका भवनमा बोर्ड झुण्डाएका छन्। झण्डै आधा दर्जन संघसंस्था र समितिका बोर्ड झुण्ड्याइएका छन्। जिविससँगै रहेको अर्को सुबिधासम्पन्न भवन तत्कालिन प्राबिधिक कार्यालयमा भने कर कार्यालय र पूर्वाधार कार्यालय राखिएका छन्। विकास तथा निर्माणसम्बन्धी कार्यको अनुगमन गर्ने, गाउँपालिका र नगरपालिकाबीच समन्वय गर्ने, संघीय र प्रदेश सरकारी कार्यालय तथा गाउँपालिका र नगरपालिकाबीच समन्वय गर्ने लगायत जिससका जिम्मेवारी रहेको बताइएको छ। संघीयतापछिको दोश्रो कार्यकालका लागि एकमहिनाअघि ९ सदस्यीय समन्वय समिति गठन भै कामकाज चल्दै आएको छ।"
"सिडिओ सरुवा : भोजपुरमा घिमिरे, खोटाङमा सेढाइ र कञ्चनपुरमा अर्याल","काठमाडौं : गृह मन्त्रालयले तीन जिल्लामा प्रमुख जिल्ला अधिकारी (सिडिओ) हेरफेर गरेको छ। गृहले भोजपुरमा हरिप्रसाद घिमिरे, खोटाङमा सूर्य सेढाइ र कञ्चनपुरमा गोपाल अर्याललाई सिडिओ बनाएर पठाएको छ। गृह मन्त्रालयकाअनुसार, भोजपुरका सिडिओ वासु कोइरालालाई त्रिभुवन अन्तर्राष्ट्रिय विमानस्थलस्थित अध्यागमन कार्यालय र खोटाङका फणिन्द्र दाहाललाई गृह मन्त्रालयमा सरुवा गरेको छ। कञ्चनपुरका रामप्रसाद पाण्डे गृह मन्त्रालयबाट बाहिर निस्किएका छन्। उनलाई सामान्य प्रशासन मन्त्रालयले सरुवा गरेको हो। गृह मन्त्रालयले गत शुक्रवार सिडिओ सरुवा गर्ने निर्णय गरेको हो। मन्त्रालयले आइतबार निर्णय कार्यान्वयन गरेको हो।"
चितवनका चारजना जेष्ठ पत्रकारले पाए मासिक भत्ता,"भरतपुर : चितवनका जेष्ठ पत्रकारले मासिक भत्ता पाएका छन् । नेपाल पत्रकार महासंघ चितवन शाखाका सदस्य रहेका चारजनाले भत्ता पाएका हुन् । भरतपुर महानगरपालिकाभित्र बसोवास गर्ने जेष्ठ पत्रकारले मासिक चार हजारका दरले भत्ताको व्यवस्था गरेको हो। नेपाल पत्रकार महासंघ चितवन शाखा र भरतपुर महानगरपालिकाले जेष्ठ पत्रकार निवृत्तीभरण कोष स्थापना गरेको हो । भरतपुर महानगरभित्र बसोबास गर्ने पत्रकारको मासिक भत्ताको लागि भरतपुर महानगरपालिकाले कोषमा २० लाख रुपैयाँ जम्मा गरेको छ। पत्रकार महासंघले एक लाख रुपैयाँ राखेको छ । कोषबाट भरतपुर महानगर भित्रका महिला , दलित , अल्पसंख्यक र अपांगको हकमा ५५ वर्ष र ६० वर्ष कटेका अन्य पत्रकारले भत्ता पाउने नेपाल पत्रकार महासंघ चितवनका अध्यक्ष नारायण अधिकारीले बताए । महासंघले जेष्ठ अवस्थामा पनि सम्झियो भन्ने हो,'उनले भने , 'यो भत्ताले जेष्ठ पत्रकारको दैनिकीमा केही सहज हुनेछ भन्ने अपेक्षा छ ।' भरतपुर महानगरपालिकाकी प्रमुख रेनु दाहालले कोषका लागि २० लाख रुपैयाँको चेक पत्रकार महासंघलाई हस्तान्तरण गरिन् । महानगर प्रमुख दाहालले पत्रकारको सम्मानको कोषको व्यवस्था गरिएको बताइन् । यो सुरुवात हो , कोषको निरन्तरताको लागि हामी प्रतिबद्ध छौं,'उनले भनिन् ,' पत्रकारिता क्षेत्रबाट योगदान पुर्याउनेको सम्मान गरेका हौं।' महानगर उपप्रमुख चित्रशेन अधिकारीले स्थानीय पत्रकारिताको क्षेत्रमा मुलुकभर भरतपुर महानगरले फरक कार्यक्रम गरेको बताए । महासघंले २० वर्ष काम गरेका र ६० वर्ष उमेर पुगेका ज्येष्ठ पत्रकारका लागि भत्ताको व्यवस्था गरिएको हो । कार्यविधिले तोकिएका चारजना पत्रकारले मंगलबार भत्ता पाए । पत्रकारहरु रेशम विरही , मोहन पोखरेल , डिल्लीराम पोखरेल , महेन्द्रराज श्रेष्ठले भत्ता पाएका छन् । बैशाखदेखि उनीहरुले भत्ता पाएका हुन ।"
पाँच वर्षपछि नगरपालिकाले प्रशासनिक केन्द्रको टुंगो लगायो,जाजरकोट : नगरपालिका घोषणा भएको पाँच वर्षपछि जिल्लाको छेडागाडले नगरपालिकाको स्थायी प्रशासनिक केन्द्र पाएको छ। नगर सभाले छेडागाड५ चंखिलालाई स्थायी प्रशासनिक केन्द्र बनाउने निर्णय गरेको हो। शनिबार बसेको नगरसभाको बैठकले सर्वसहमतिमा चंखिलामा प्रशासनिक केन्द्र बनाउने निर्णय गरेको नगरप्रमुख रत्नबहादुर खड्काले बताए। हाल छेडागाड नगरपालिका १२ मनाघाटबाट अस्थायी रुपमा प्रशासनिक कामकाज हुँदै आएको छ। प्रशासनिक केन्द्र तोक्न नसक्दा भौतिक संरचना समेत बन्न सकेका छैनन्। यसअघिका जनप्रतिनिधीले नगरपालिकाको प्रशासनिक केन्द्र समेत तोक्न नसकेर कार्यकाल विताएका थिए। यसअघिका जनप्रतिनिधिको असक्षमताका कारण प्रशासनिक केन्द्रको निर्णयमा विवाद भएको सिर्जना भएको थियो। प्रशासनिक केन्द्रको टुङ्गो नलाग्दा भौतिक संरचना नबनेको र भौतिक संरचनाको अभावमा भाडाका घरमा कामकाजमा असहजता भएको निमित्त प्रमुख प्रशासकिय अधिकृत गंगबहादुर रोकायले बताए।
सेनाद्वारा सडक हस्तान्तरण,"गोरखा : पृथ्वी राजमार्गको बेनीघाटदेखि तिब्बतको रुइला नाकासम्म जोड्ने उद्देश्यले निर्माण हुँदै गरेको बेनीघाट, आरुघाट लार्के सडकको १८ किलोमिटर खण्ड सडक योजना कार्यालयलाई हस्तान्तरण गरिएको छ। एक कार्यक्रमको आयोजना गरी सोमबार सडक निर्माण कार्यदलका प्रमुख मेजर विनोद भट्टले कार्यालयका प्रमुख पशुपति ज्ञावलीलाई हस्तान्तरण गरेका हुन्। धार्चे गाउँपालिका७ हावाडाँडादेखि सोही पालिकाको वडा३ दोभानसम्मको उक्त खण्ड सोमबार ११ किलो छेपेटार भालुस्वाँरा बारपाक सडक आयोजना कार्यालयलाई हस्तान्तरण गरिएको मेजर भट्टले बताए। हावाडाँडादेखि लार्के भञ्ज्याङसम्मको ९२ किलोमिटरमध्ये अझै ७४ किलोमिटर सडक भने निर्माण गर्न बाँकी छ। दोभानबाट माथि १४ दशमलव ५ किलोमिटर सडकको ट्र्याक खोलिसकिएको छ भने करिब ६० किलोमिटर सडकको ट्र्याक खोलिएको छैन। सहज रूपमा सवारीसाधन आउजाउ गर्न मिल्ने भएको र स्थानीयको मागका आधारमा पनि सेनाले निर्माण पूरा भएको १८ किलोमिटर सडक हस्तान्तरण गरेको जनाएको छ। सेनाले अहिलेसम्म हावाडाँडादेखि पाङसिङसम्मको ३२ दशमलव ५ किलोमिटर सडकको ट्र्याक खोलिसकेको जनाएको छ। १८ किलोमिटर सडकमा अहिले मोटर कुद्ने भएको छ। त्यहाँदेखि माथिको खण्डमा ग्रेड मिलाउनुपर्ने, केही काम बाँकी छ, प्राविधिक सेनानी भट्टले भने, यो पनि छिटो काम सकेर हामी हस्तान्तरणको प्रक्रियामा जानेछौं। कार्यक्रममा गोरखा क्षेत्र नम्बर १ का सांसद हरिराज अधिकारीले उक्त खण्ड नियमित सवारीसाधन चल्ने बनाउन सडक आयोजना कार्यालयको ध्यानाकर्षण गराए। साथै उनले उक्त सडक लार्के भञ्ज्याङसम्म जोडिँदा उत्तरी गोरखाका जनताका लागि सुविधा हुने हुँदा छिटो निर्माण गर्नुपर्नेमा जोड दिए। भौगोलिक विकटता रहेको क्षेत्रमा धेरै समस्याका बीच पनि सेनाले सडक निर्माण गर्न सफल भएको उनले बताए। पृथ्वी राजमार्गको बेनीघाटदेखि तिब्बतको रुइला भञ्ज्याङ जोड्ने सो सडकको हावाडाँडादेखि माथिको खण्ड निर्माण गर्न सडक विभागले मन्त्रिपरिषद्को निर्णयअनुसार २०७३ मंसिर २६ गते सेनालाई जिम्मा दिने निर्णय गरेको थियो। सोही निर्णयअनुसार २०७४ वैशाख ११ गतेबाट सेनाले ट्र्याक खोल्न सुरु गरेको प्राविधिक सेनानी भट्टले बताए। सो सडक निर्माण सम्पन्न नहुँदा गोरखाको चुमनुब्री गाउँपालिकामा अझै गाडी पुग्न सकेको छैन। सडकको ट्र्याकले चुमनुब्री गाउँपालिकालाई छोएको छ। मंसिरसम्म हामी सिर्दिबासमा गाडी पुर्याउने योजनामा छौं, सेनाका प्राविधिक सेनानी विनोद भट्टले भने। अहिले विभिन्न तीनवटा क्याम्पमा रहेर करिब १५० जनाले काम गरिरहेका छन्। बेनीघाटआरुघाटआर्खेत सडक निर्माणको काम २०५२ सालदेखि सुरु भएको हो। २०६३६४ मा बेनीघाटलार्केभञ्ज्याङ सडक नामाकरण गरी सडक निर्माणको काम सुरु भएको थियो।"
नक्सा पास नगरी भवन निर्माण गरे ५ लाख रुपैयाँ जरिवाना,जोमसोम: मुस्ताङको घरपझोङ गाउँपालिकाले नक्सा पास नगरी आफूखुसी भवन निर्माण गरे ५ लाख रुपैयाँ जरिवाना गर्ने भएको छ। पालिकाले आर्थिक वर्ष २०७९०८० देखि जोमसोम सदरमुकाम आसपासमा नक्सा पास गरेर भौतिक संरचना निर्माण गर्नुपर्ने र यदि मनोमानी ढंगले नक्सा पास नगरी संरचना निर्माण गरेको पाइएमा गाउँपालिकाले त्यस्ता भवन वा भवनको कुनै भाग भत्काउन आदेश दिने नीति तथा कार्यक्रममा उल्लेख गरिएको छ। स्थानीय तह सञ्चालन ऐन २०७४ र घरपझोङ गाउँपालिकाको घर नक्सा सम्बन्धी मापदण्ड कार्यविधि २०७५ अनुसार गाउँपालिकाले सदरमुकाम जोमसोममा नक्सा पास अनिवार्य गराएको प्रमुख प्रशासकीय अधिकृत गौरीप्रसाद आचार्यले जानकारी दिए। घरपझोङले शहर उन्मुख गाउँपालिकालाई व्यवस्थित बनाउन यसप्रकार निर्णयलाई कडाइका साथ कार्यान्वयनमा लैजाने निर्णय गरेको प्रशासकीय अधिकृत आचार्यले बताए। जोमसोम क्षेत्रमा नक्सा पास गरी कुनै भौतिक संरचना निमार्ण गरेको तर त्यो संरचना निर्माण मापदण्ड विपरित पाईएमा त्यस्ता घरधनीहरुलाई पालिकाले २ लाख रुपैयाँसम्म जरिवाना गर्नेछ। गाउँपालिकाले नक्सा पास नगरी मनोमानी ढंगले संरचना निर्माण गरेमा त्यस्ता संरचनाहरूको आधिकारिता नहुने र सरकारी सेवा सुविधाबाट बञ्चित गराईने उल्लेख गरिएको छ। गाउँपालिकाले निर्देशन गरेको नक्सा पास विपरित संरचना निर्माण गर्दा संम्भावित विपद् निम्त्याउन सक्ने र यसले प्राकृतिक विपद्को समय ठुलो क्षति पुर्याउन सक्ने सेवाग्राहीहरूलाई पत्र मार्फत सुझाएको छ। घरपझोङले २०७५ सालदेखि कार्यान्वयनमा आएको घर नक्सा पास कार्यविधि कार्यान्वयनमा चुस्तता आउन नसकेपनि आर्थिक वर्ष २०७९०८० देखि नक्सा पास गर्ने नीतिलाई कडाइका साथ कार्यान्वयनमा लैजाने र कानुनबमोजिम कार्वाही गरिने जनाएको छ।
कलामा 'नेपाली क्यारिकेचर ',"काठमाडौं : तीन दिने नेपाली क्यारिकेचर २०७९प्रदर्शनी सुरु भएको छ । नक्सालस्थित नेपाल ललितकला प्रज्ञा प्रतिष्ठानमा आइतबारदेखि सुरु भएको उक्त प्रदर्शनीमा नेपाली समाजका विभिन्न क्षेत्रमा योगदान दिएका व्यक्तित्वका क्यारिकेचर राखिएको छ । नेपाल ललितकला प्रज्ञा प्रतिष्ठान (नाफा) को वास्तुकला तथा अन्य सिर्जनात्मक कला विभाग र कार्टुनिस्ट क्लब अफ नेपालको संयुक्त आयोजनामा भएको उक्त प्रदर्शनीको प्रतिष्ठानका कुलपति केके कर्माचार्यले उद्घाटन गरेका हुन् । उद्घाटन समारोहमा बोल्दै कुलपति कर्माचार्यले नेपाली कलाक्षेत्रमा क्यारिकेचरको महत्व पछिल्लो समय बढ्दै गएको बताए । उनले कार्टुन, पत्रकारितासँगै कलामा समेत क्यारिकेचरको विशिष्ट महत्व रहेको जनाउँदै यसलाई अझै समृद्ध पार्नु पर्ने धारणा व्यक्त गरे । कुलपति कर्माचार्यले भने, 'नेपालमा क्यारिकेचरको विकास र यसको उठान निकै प्रभावकारी ढंगले अघि बढिरहेको छ । विगतका वर्षमा जस्तै यो वर्ष निकै राम्रा क्यारिकेचर प्रदर्शनीमा राखिएको छ ।' उनले कार्यशाला तथा प्रदर्शनीमार्फत नयाँ पुस्तालाई यस क्षेत्रमा जोड्नुपर्ने बताउँदै आगामी दिनमा अझै परिष्कृत र परिमार्जनसहित क्यारिकेचर बन्ने विश्वास आफूले लिएको बताए । कुलपति कर्माचार्यले यसको सशक्तिकरण, विकास तथा विस्तारका लागि प्रतिष्ठानले सक्ने सहयोग गर्ने प्रतिबद्धता व्यक्त गरे । प्रतिष्ठानका उपकुलपति गोपाल चित्रकारले नेपालमा कार्टुनसँगै क्यारिकेचरको महत्व र आवश्यकता बढ्दै गइरहेको विचार व्यक्त गरे । उपकुलपति चित्रकारले भने, नेपाली कलालाई आम मानिससम्म पुर्याउन हामी सबैले प्रयत्न गर्नुपर्छ । कलाले नै मानिसलाई समृद्ध र विशिष्ट बनाउने भएकाले यसको विकास र विस्तारमा समेत हामीले पहल लिनु पर्दछ । साथै समाजसँग सिधै संवाद गर्न सक्ने विधाको रुपमा कार्टुनलाई पनि लिइन्छ । यसलाई हामीले अझ कलात्मक ढंगले अगाडि बढाउनु पर्दछ । यो प्रदर्शनीले पक्कै त्यो दिशामा काम गर्नेछ भन्ने विश्वास लिएको छु ।' कार्टुनिस्ट क्लब अफ नेपालका निवर्तमान अध्यक्ष अविन श्रेष्ठले क्यारिकेचर प्रदर्शनीमार्फत समाजका विशिष्ट व्यक्तित्वलाई चिनाउन खोजिएको बताए । समाजमा योगदान दिएका व्यक्ति र उनीहरुको कर्मलाई सबैले आत्मबोध गर्न सकून् भन्ने लक्ष्य राखेरै क्यारिकेचर बनाइएको जनाउँदै श्रेष्ठले क्यारिकेचर कार्यशाला तथा प्रदर्शनीको आयोजना गरेर आयोजकले सराहनीय काम गरेको भनाइ राखे । उनले भने, नवपुस्ताले यस किसिमका कार्यशाला, प्रदर्शनी तथा कार्यक्रमबाट धेरै सिक्न सक्नु पर्दछ । कला अभ्याससँगै लामो अनुभवबाट पनि सिकिने विधा हो । प्रतिष्ठानका वास्तुकला तथा अन्य सिर्जनात्मक कला विभागका प्रमुख प्राज्ञ रमेशनाथ खनालले कार्टुनक्यारिकेचर कला विधामा महिला कलाकारलाई प्रश्रय दिने उद्देश्यले गत पुस २८३० गतेसम्म महिला कलाकार सहभागी गराएर क्यारिकेचर कार्यशाला गरेको बताए । उनका अनुसार कार्यशालामा विभिन्न कलेजमा अध्ययन गरिरहेका २३ जना महिला कलाकारले भाग लिएका थिए । खनालले कसैको मुहारलाई हुवहु उतारेर अतिरञ्जना गर्नु नै क्यारिकेचर भएको जनाउँदै यसमा हास्य र व्यंग्य हुनुपर्नेमा जोड दिए । उनले भने, कार्टुन कलाभित्र तिखो व्यंग्य हुन्छ । समाजमा घटित अनेकौं घटनालाई सटिक तवरले व्यंग्य गरेर सचेत गराउन कार्टुन बनाइन्छ । कतिलाई तिखो प्रहार पच्दैन, कतिले सहज ढङ्गबाट लिन्छन् । तर क्यारिकेचर, कार्टुनभन्दा फरक छ । यो चाहि राष्ट्रिय, अन्तर्राष्ट्रिय परिवेशमा ख्यातिप्राप्त व्यक्तित्वलाई छुट्टै विधाबाट चिनाउन मुहारमाथि अतिरञ्जना गर्दै क्यारिकेचर बनाइन्छ । क्लबका अध्यक्ष वासु क्षितिजले पत्रकारिता र कलाकारितामा क्यारिकेचरको महत्व विशिष्ट रहेको धारणा व्यक्त गरे । उनले भने, 'क्यारिकेचर अर्थात् अनुहारको व्यंग्यात्मक हाउभाउ व्यंग्यचित्रको अर्को पाटो हो । रङ र रेखाद्वारा व्यक्तिको भावसहितको बढाइचढाइ अर्थात् अतिरञ्जना गरिएको चित्रको रुपमा समेत क्यारिकेचरलाई बुझ्ने गरिन्छ । क्षितिजले यस पटक क्लब र प्रतिष्ठानले विगतमा जस्तै संयुक्त रुपमा नेपाली क्यारिकेचर २०७९ प्रदर्शनीको आयोजना गरेको जनाए । उनले भने, प्रतिष्ठान र क्लबले क्यारिकेचर विधामा महिला कलाकारलाई अभिप्रेरित गर्ने लक्ष्य राखेर गएको पुस २८३० गतेसम्म महिला कलाकारको क्यारिकेचर कार्यशाला गरेको थियो । सो कार्यशालामा सहभागी महिला कलाकारले भाग लिएका थिए । त्यसबाट पनि यस प्रदर्शनीका लागि क्यारिकेचर छनोट गरी प्रदर्शनीमा समावेश गरिएको छ । क्लबका अध्यक्ष क्षितिजले प्रदर्शनीमा नेपालको सामाजिक क्षेत्रमा विशिष्ट योगदान पुर्याउने विभिन्न व्यक्तित्वका क्यारिकेचर राखिएको बताए । उनले भने, प्रतिष्ठान र क्लबले २०७४ सालदेखि नियमित रुपमा क्यारिकेचर प्रदर्शनी गर्दै आइरहेको छ । कोरोना कहरका कारण केही असजिलो भए पनि नेपालमा क्यारिकेचरप्रतिको कलाकार र दर्शकको अभिरुचिलाई ध्यानमा राखेर यो प्रदर्शनी गरिएको हो । क्षितिजका अनुसार प्रदर्शनीमा ४२ जना कलाकारले बनाएका चार दर्जन बढी क्यारिकेचर राखिएको छ । नाफा परिसरमा तीन दिनसम्म चल्ने उक्त प्रदर्शनीमा अशोकमान सिं, अविन श्रेष्ठ, जीवन राजोपाध्याय, वासु क्षितिज, देवेन्द्र थुम्केली, रविन्द्र मानन्धर, केशव राज खनाल, योगेश खपाङ्गी, राजेश मानन्धर, सागर शाह, भानु भट्टराई, महेश बस्ताकोटी, रवि मिश्र, रामकृष्ण थापा, उमेशचन्द्र अधिकारी, दीपक गौतम, सानुराज डंगोल, अकृन अधिकारी, सुजिता महर्जन, रमिला महर्जन, एनबि गुरुङ, पल्पसा मानन्धर, प्रकाश थापा प्रथा, एलिना पोखरेल, असिना भण्डारी, अर्पिता शाक्यले कला, साहित्य, खेलकुद, चलचित्र, व्यापार लगायतका क्षेत्रमा योगदान दिएका व्यक्तित्वका क्यारिकेचर राखिएको छ । यस्तै, प्रदर्शनीमा वामन चालिसे, विश्व थापा, सुदर्शन सिग्देल, चाँदनी जोशी, दिव्या श्रेष्ठ, ज्योत्स्ना उदास, कीर्ति तिमिल्सेना, मनरा प्रजापति, निरुपा राजभण्डारी, प्रतिमा चौधरी, रामहरि रिमाल, राजकी अर्याल, सदीश्री थापा, सोना नेपाली, सुश्रीना शाक्य, स्वस्तिका बलामी लगायतका कलाकारले बनाएका क्यारिकेचर राखिएको छ ।"
बालिका बलात्कार गर्ने बालकहरुलाई १२ वर्षसम्म कैदको फैसला,"नुवाकोट : बालिका बलात्कार घटनामा नुवाकोटमा अदालतले चार जना बालक दोषी रहेको फैसला गरेको छ। १३ वर्षीया बालिकालाई बलात्कार गरेको कसुरमा विदुर नगरपालिका१० का १६ वर्षीय, १४ वर्षीय दुई जना र सूर्यगढी गाउँपालिका५ का १३ वर्षीय बालकलाई नुवाकोट जिल्ला अदालतले ६ महिनादेखि १२ वर्षसम्म कैद सजायको फैसला सुनाएको हो। जिल्ला न्यायाधीश उमेशप्रसाद लुइटेलको एकल इजलासले अन्तिम फैसला गर्दै १६ वर्षीय बालकलाई १२ वर्ष, १४१४ वर्षीय दुई बालकलाई जनही एक वर्ष तीन महिना र १२ वर्षीय बालकलाई ६ महिना कैद सजायको फैसला भएको जिल्ला अदालतका सूचना अधिकारी रीता लामिछानेले जानकारी दिइन्। उनका अनुसार चारै जना कसुरदारलाई जनही ४० हजार रुपैयाँ पीडित बालिकालाई क्षतिपूर्ति भराउन पनि आदेश भएको छ। पीडित बालिकालाई गत २०७७ साल फागुन २९ गते राति शौचालय जाँदा अपहरण गरी कसुरदारहरुले सामूहिक बलात्कार गरेको दाबी गर्दै गत २०७७ साल चैत २ गते जिल्ला प्रहरी कार्यालयमा उजुरी दर्ता भएको थियो। पीडित बालिकाको चैत १ गते त्रिशुली अस्पतालमा स्वास्थ्य परीक्षण भएको थियो। कसुरदार ठहर भएकाहरुलाई २०७७ चैत २० गते नुवाकोट जिल्ला अदालतले पुर्पक्षको लागि थुनामा राख्न आदेश दिएपछि बालकहरुलाई नेपालगञ्ज पठाइएको थियो। अन्तिम फैसालको समयसम्म तीन जना बालकको कैद सजाय भुक्तान भइसकेकाले उनीहरुलाई रिहा गर्नको लागि अदालतले पत्र पठाइसकेको जिल्ला अदालतले जनाएको छ। यसैबीच, बलात्कार कसुरमा नुवाकोटमा एक बालकलाई ६ महिनाका सजायको फैसला भएको छ। १० वर्षीया बालिकालाई बलात्कार गरेको कसुरमा विदुर नपा १० का १४ वर्षीय बालकलाई नुवाकोट जिल्ला अदालतले ६ महिना कैद सजायको फैसला सुनाएको हो। जिल्ला न्यायाधीश उमेशप्रसाद लुइटेलको एकल इजलासले मुद्दाको अन्तिम फैसला गर्दै ६ महिला कैद सजाय र पीडित बालिकालाई ५० हजार रुपैयाँ क्षतिपूर्ति दिने गरी फैसला भएको जिल्ला अदालतका सूचना अधिकारी रिता लामिछानेले जानकारी दिइन्।"
डोटीको सायल गाउँपालिकाका तत्कालीन प्रमुख प्रशासकीय अधिृकत सहित ७ जनाविरुद्ध भ्रष्टाचार मुद्दा,"काठमाडौं : अख्तियार दुरुपयोग आयोगले डोटीको सायल गाउँपालिकाका तत्कालीन निमित्त प्रमुख प्रशासकीय अधिृकत सहित सातजनाविरुद्ध भ्रष्टाचार मुद्दा दायर गरेको छ। तत्कालिन निमित्त प्रमुख प्रशासकीय अधिृकत नवराज सापकोटा, तत्कालीन इन्जिनियर किरण सागर भण्डारी, वडा नम्बर ५ का वडाअध्यक्ष गणेशबहादुर वोगटी, तत्कालीन लेखापाल दीपक कार्की,उपभोक्ता समितिका अध्यक्ष दुली डुम्रेल, सचिव पदमबहादुर खाती र कोषाध्यक्ष डोल्मा कुमारी वोगटी (खड्का) ले १४ लाख ३४ हजार २८६१४ रुपैयाँ भ्रष्टाचार गरेको ठहर गर्दै अख्तियारले आज विशेष अदालतमा मुद्दा दायर भएको अख्तियारका प्रवक्ता श्याम प्रसाद भण्डारीले जानकारी दिए। उनका अनुसार दायर गरिएको मुद्दामा प्रत्येकसँग १४ लाख ३४ हजार २८६१४ रुपैयाँ बिगो दाबी गरिएको छ। आर्थिक वर्ष २०७६०७७ मा विनियोजन रकमबाट मेल्लेख चपन्ना सडकको काम नगरी मिलेमतोमा रकम भुक्तानी दिइ अनियमितता गरेकोबारे उजुरी परेको थियो। उजुरीका आधारमा छानविन गर्दा अनियमितता गरेको पाएपछि सातैजनाविरुद्ध मुद्दा दायर भएको अख्तियारले जनाएको छ।"
"थानकोटमा टिपरभित्रै किशोरी बलात्कृत, चालक पक्राउ",काठमाडौं : काठमाडौंको थानकोटमा एक किशोरी टिपरभित्रै बलात्कृत भएकी छन्। १७ वर्षीया किशोरीलाई जबर्जस्ती करणी गरी फरार रहेका दोलखा गौरीशंकर गाउँपालिका८ घर भएका रा१ ख २७३४ नम्बरको टिपरका चालक ३२ वर्षीय ज्ञान बहादुर नेपालीलाई शनिबार बिहान प्रहरीले पक्राउ गरेको छ। दोलखाबाट काठमाडौंतर्फ आउँदै गरेको उक्त टिपरमा चढि आएकी ती किशोरीलाई घर पुर्याइदिने भनि बहाना बनाई चन्द्रगिरी नगरपालिका७ थानकोटमा पार्किङ गरी सोही टिपर चालकले शुक्रबार राति जबरजस्ती करणी गरी टिपरसमेत छाडी फरार भएको भन्ने खबर प्राप्त हुनासाथ प्रहरी वृत्त थानकोटबाट खटिएको प्रहरीले खोजी गर्ने क्रममा उक्त कार्यमा संलग्न उनलाई काठमाडौं महानगरपालिका१४ कलंकीबाट पक्राउ गरेको हो। उनीमाथि जिल्ला अदालत काठमाडौंबाट पाँच दिन म्याद थप अनुमति प्राप्त भई करणीसम्बन्धी कसुरअन्तर्गत आवश्यक अनुसन्धान भइरहेको छ।
"शिक्षक आवास अत्याधुनिक, छात्रावास जीर्ण","तुलसीपुर : मानिसको बसोबासजस्तो देखिँदैन। वरिपरि घाँसैघाँस उम्रिएको छ। भित्तामा पानी चुहिएको जस्तो देखिन्छ। सरसफाइ छैन। भवन पनि भत्किन थालेको जस्तै देखिन्छ। यस्तो छ  नेपाल संस्कृत विश्वविद्यालय जनता विद्यापीठको तुलसीपुर१८ विजौरीस्थित छात्राबास भवन। छात्राबासको बाहिरी आवरण जस्तो देखिन्छ भित्र पनि त्यस्तै छ। पुराना भवन, त्यसमा पनि सुत्ने खाट पुराना छन्। हावाहुरी चल्दा भित्रै धुलो पस्ने अवस्था छ। त्यहाँ बस्ने विद्यार्थी पनि डराइडराइ बस्नुपर्ने अवस्था छ। 'भवन पुरानो छ, भत्किन्छ कि भन्ने डरले बस्नुपर्छ', विद्यार्थी उद्धव पोखरेलले भने। नयाँ भवन बन्न लागेको भनी आफूहरूलाई जानकारी आएकाले त्यही अनुसार अहिले पुरानै भवनमा भए पनि गुजारा चलाउने गरेको धर्मशास्त्र तेस्रो वर्षमा अध्ययनरत उमेश उपाध्यायले जानकारी दिए। दैलेख निवासी उनी सात वर्षदेखि त्यही भवनमा बस्दै आएका छन्। लामो समयदेखि एउटै भवनमा बस्दै आएकाले त्यति असहज नलागे पनि संरचना भने जीर्ण हुँदा डर लाग्ने गरेको बताए। 'म सात वर्षदेखि यहाँ बस्दै आएको छु', उनले भने, 'लामो समयदेखि बसेकाले होला, यसलाई सामान्य लाग्ने गरेको छ, तर भवन निकै जीर्ण छन्, जसोतसो गुजारा चलाइएको छ।' २०४९ सालतिर उक्त छात्राबास भवन निर्माण भएको हो। लगभग ३० वर्ष पुगिसकेको त्यो भवनका हरेक संरचना कमजोर बन्दै गएका छन्। आफूहरु बस्दा भवन राम्रै भए पनि अहिले आएर भवन निकै जीर्ण भएको पूर्वविद्यार्थी भीमलाल मरासिनीले बताए। 'म सात वर्ष यही भवनमा बसेँ, विसं २०५५ देखि २०६२ सम्म छात्राबासमै बसेर उत्तर मध्यमादेखि आचार्यसम्म अध्ययन गरेँ', उनले भने, 'यो बीचमा भवन पनि राम्रै थिए, तर अहिले आएर हेर्दा भवन पनि भत्केलान् भन्ने डर, वरिपरि उम्रिएका घाँसले सर्पको डर, धेरै समस्या रहेछ।' त्यहाँ भवन जीर्ण भएपछि नयाँ भवन निर्माणको काम भने अघि बढेको विद्यापीठका प्राचार्य योगराज शर्माले जानकारी दिए। 'भवन धेरै पुरानो भइसकेको छ, निकै जीर्ण भएकाले नयाँ भवन निर्माण गर्ने गरी हामीले छलफल गरिरहेका छौँ', उनले भने, 'हामीले कुनै दुर्घटना नहोस् भनेर प्राविधिकलाई पनि देखाएका छौँ।' त्यो भवनलाई मर्मत गर्न सम्भव नहुने भएकाले यही आर्थिक वर्षमा नजिकै रहेको सानो भवनमा विद्यार्थीलाई राखेर अहिले रहेको भवनमा नयाँ भवन निर्माण गर्ने योजना बनाएको उनको भनाइ छ। शिक्षक भवन बन्यो विद्यार्थी जीर्ण भवनमा रात कटाउन बाध्य हुँदा शिक्षकहरूको भने नयाँ भवन निर्माण भइसकेको छ। करिब एक करोड रुपैयाँको लागतमा गत वर्ष निर्माण भएको विजौरीस्थित भवनमा बाहिरबाट आएका शिक्षक बस्ने गरेका छन्। 'सहसचिव, उपसचिव स्तरका शिक्षक बाहिरबाट आउनुभएको छ, उहाँहरूलाई गाउँमा कोठा खोज्न पनि समस्या, भनेको बेला नपाइने अवस्था थियो', प्राचार्य शर्माले भने, 'त्यसैले शिक्षकका लागि प्राथमिकता दिएर भवन बनाइएको हो।' विगत केही समय छात्राबासमा बस्ने विद्यार्थी पनि नभएकाले केही समय छात्राबास खाली भएको थियो। त्यसबेला शिक्षकलाई प्राथामिकता दिएको प्राचार्य शर्माको भनाइ छ।"
निजामती सेवा ऐन अविलम्ब ल्याउन माग गर्दै ज्ञापनपत्र,"अर्घाखाँची: संघीय निजामती सेवा ऐन अविलम्ब ल्याउन माग राख्दै अर्घाखाँचीमा क्रियाशील कर्मचारी ट्रेड युनियनले संयुक्तरूपमा प्रमुख जिल्ला अधिकारीमार्फत प्रधानमन्त्रीलाई ज्ञापन पत्र बुझाएका छन्। सबै कर्मचारीहरूको माग सम्बोधन हुनेगरी ऐन निर्माण गरी कार्यान्वयनको चरणमा जानु पर्ने भन्दै ज्ञापन पत्र बुझाएका हुन्। देश संघीयतामा गएपछि जारी भएको समयोजन ऐन विभेदपूर्ण भएको, सबैलाई समेट्न नसकेको, प्रशासनिक संघीयताको मूल कानुन संघीय निजामती सेवा ऐन निर्माणमा हालसम्म कुनै प्रगति नभएको युनियनको भनाइ छ। आम कर्मचारीहरूका माग सम्बोधन हुनेगरी अविलम्ब ऐन आउनु पर्ने र नआएमा थप आन्दोलनसहित प्रस्तुत हुने ज्ञापनपत्रमा उल्लेख रहेको छ। कार्यक्रममा निजामती कर्मचारीहरूको आधिकारिक ट्रेड युनियनका अध्यक्ष तथा पदाधिकारी, विभिन्न ट्रेड युनियनका अध्यक्ष तथा पदाधिकारीहरु लगायतको उपस्थिति रहेको थियो।"
"पहिला कार्यालय सहयोगी, अहिले वडाध्यक्ष","बाजुरा : बुढीगंगा नगरपालिका १ बाजुराका रणबहादुर थापा संघीयता कार्यान्वयनमा आउनुअघिसम्म साविक बह्रमतोला गाविसमा सामाजिक कार्यकर्ता भएर काम गर्थे। संघीयतासँगै उनको जागिर गयो। २०७५ सालमा आफ्नै वडामा कार्यालय सहयोगिको नियुक्ति पाए। वडामा जनप्रतिनिधिले गर्ने कामका विषयमा नजिकबाट नियाल्ने यसै समय उनलाई मौका मिल्यो। आफ्नै वडामा जनप्रतिनिधि बन्ने र नागरिकको सेवा गर्ने इच्छा पलायो। जहाँ इच्छा, त्यहाँ उपाय भनेझै वडाध्यक्षको उम्मेदवार बने र विजयी पनि भएका छन्। अहिले आफ्नो कार्यालय सहयोगीदेखि वडाध्यक्ष सम्मको यात्रा सम्झँदै भन्छन्, नागरिकको पीर मर्का बुझेको थिएँ। अब काम गर्ने अवसर पाएँ। नागरिकको मन जित्ने काम गर्छु। बुढीगंगा नगरपालिकामा असार २३ मा सकिएको स्थानीय निर्वाचनमा उनी निर्वाचित भएका हुन्। थापा कार्यालय सहयोगी हुँदाको योगदान र नागरिकलाई गरेको व्यवहारले उनलाई वडाध्यक्षको कुर्सीसम्म पुयाएको हो। थापाले नेपाली कांग्रेसका तर्फबाट उम्मेदवार बनेका लोगबहादुर थापालाई पराजित गरेका हुन्। विजयी रणबहादुर ४ सय १६ र पराजित लोगबहादुर थापाले ३ सय ५८ मत ल्याएका थिए। २०७५ सालदेखि १ नम्बर वडामा कार्यालय सहयोगीका रूपमा काम गर्दै आएका थापाले वडाध्यक्ष पदमा उठ्न चैत महिनामा राजीनामा दिएका थिए। मासिक १४ हजार पारिश्रमिक पाउने कार्यालय सहयोगी पद त्याग्दै उनले नेकपा एमालेसँग आपू वडाध्यक्ष लड्ने प्रस्ताव राखेका थिए। एमालेले अध्यक्षको उम्मेदवार बनाउन सहमति जनाएपछि चैत महिनामा राजीनामा दिएर चुनावमा होमिएको उनी बताउँछन्। जित्छु भन्ने लागेर नै चुनावमा होमिन राजीनामा दिएको हुँ। ठूलो पद त होइन कार्यालय सहयोगी। तर, नागरिकको सेवा अध्यक्ष भएपछि अझै गर्न सकिन्छ भन्ने लागेर उम्मेदवारी दिएको थिए। मतदाताको साथ पनि पाएँ, उनले भने। थापा कार्यालय सहयोगीमा नियुक्ति हुँदा नेपाली कांग्रेसका वडाध्यक्षमा राजेशकुमार सिंहसहितको कांग्रेसको प्यानल नै विजयी भएको थियो। अहिले उनले एमालेबाट जिते। निर्वाचित थापा कार्यालय सहयोगी भए पनि उनले वडामा हुने सबै काम गरेको बताउँछन्। थापाले भने, मैले जनताका दुःख, पिरमर्का समस्या राम्रोसँगै बुझेको छु। मैले वडामा कार्यालय सहयोगी हुँदा पनि धेरैको सेवा गरेको छु। अब मलाई काम गर्न समस्या छैन। सबै जानकारी छ। आफू जनमुखी काम गर्नका लागि नै वडाध्यक्ष हुन तयार भएको थापाले बताए। जनताको मायाले नै निर्वाचित भएको उनको भनाइ छ। वडामा थापासहित पूरै प्यानल एमाले विजयी भएको हो। बुढीगंगा नगरपालिकामा वैशाख ३० गते भएको चुनावमा धाँधली भएको भन्दै निर्वाचन आयोगले असार २३ गते पुनः निर्वाचन गरेको थियो। नगर प्रमुख र उपप्रमुखसहित ७ वटा वडा एमाले र ३ वटा वडा कांग्रेसले जितेको छ।"
प्रहरी विधेयक पारित,"काठमाडौं : गृहमन्त्री बालकृष्ण खाँणले उपत्यकाको सुरक्षा चुनौतीलाई ख्याल गर्दे संघीय राजधानी काठमाडौंका सुरक्षाको जिम्मा नेपाल प्रहरीलाई दिइएको बताएका छन्। राज्य व्यवस्था तथा सुशासन समितिको प्रतिवेदनसहितको नेपाल प्रहरी र प्रदेश प्रहरी कार्यसञ्चालन, सुपरीवेक्षण र समन्वय पहिलो संशोधन २०७९ माथि सोमबार संसद्मा छलफल चलेको थियो। छलफलमा सांसदहरूले उठाएको प्रश्नको जवाफ दिने क्रममा गृहमन्त्री खाँणले प्रदेश प्रहरीलाई कमजोर पार्न लागेको होइन भन्दै सरकारको बचाउ गरेका थिए। नेपाल प्रहरी र प्रदेश प्रहरीसम्बन्धी विधेयकसमेत पारित गरिएको छ। यो विधेयकमा संघीय राजधानीको सुरक्षाको जिम्मा नेपाल प्रहरीलाई दिने व्यवस्था गरिएपछि सांसदहरूले प्रदेश प्रहरीलाई कमजोर पार्न लागिएको त होइन भन्दै आशंका व्यक्त गरेका थिए। संसद्मा बोल्दै गृहमन्त्री खाँणले भने, राज्य संघीय लोकतान्त्रिक गणतन्त्रप्रति प्रतिवद्ध छ। सुरक्षा निकायले संविधानले मार्गनिर्देश गरेका र राज्यले तोकेका र कानुनले दिएको कार्यक्षेत्रमा बसेर काम गरेको छ। चुनौतीहरू थपिएका छन्। अपराधको प्रवृत्ति पनि बढेको छ। सामाजिक संजालका कारण नयाँनयाँ खालका अपराधिक घटना घटेका छन्। यसको खोजी र अनुसन्धानका लागि प्रहरी एक कदम अगाडि हुनैपर्ने चुनौती छ। उनी अगाडी भन्छन्, प्रदेश प्रहरीलाई कमजोर पार्न खोजिएको हैन । नेपालको संघीय राजधानी काठमाडौं उपत्यकामा भएका सुरक्षा चुनौतीलाई सामना गर्नका लागी नेपाल प्रहरीलाई नै जिम्मेवारी दिंदा सहज हुन्छ भन्ने सरकारको बुझाइ हो । आन्तरिक कारणले पनि सुरक्षा संवेदनशीतलामाथी प्रश्न उठ्ने गर्छ । बाह्य कारणले पनि राष्ट्रिय सुरक्षामा चुनौती आउँछ । नेपालभित्र हाम्रा कुनै पनि मित्रराष्टको खिलापमा कुनै पनि अर्को शक्तिले अवान्छित गतिविधि नगरोस् भन्नेमा हामी सचेत छौं।' नेपालको भुमिलाई नेपालविरुद्ध र छिमेकी राष्टविरुद्ध प्रयोग हुन नदिने गृहमन्त्रीको जोड थियो । उनी भन्छन्, 'सरकार र मन्त्री जति फेरिए पनि नेपाली जनता र छिमेकीसंग हाम्रो व्यवहार उस्तै हुन्छ । यो हाम्रो परम्परागत सुरक्षाको जवावफदेहिता र जीम्मेवारी हो । उनले जनतालाई छिटो छरितो न्याय प्रदान गर्न र अपराधको अनुसन्धनका लागि यो अधिकार दिने विषयमा गम्भीर ढंगले विचार गर्न आवश्यक रहेको बताएका छन् । काठमाडौं उपत्यकामा आन्तरिक र बाह्य सुरक्षा संवेदनशीलता रहेको भन्दै गृहमन्त्री खाँणले संघीय राजधानीको सुरक्षा जिम्मेवारी नेपाल प्रहरीलाई दिन खोजिएको बताए । उपत्यकाका ललितपुर, भक्तपुर र काठमाडौंमा प्रदेश प्रहरीका पोस्ट राख्नका लागि आवश्यक परेमा कानुनी व्यवस्था गरिएको उनले बताए । उपत्यकाको सुरक्षामा प्रदेश प्रहरीसँग पनि समन्वय हुने उनको भनाइ छ ।"
सार्वजनिक यातायातको भाडादर पुनः बढ्याे,"काठमाडौं : सोमबार रातिदेखि लागू हुने गरी सार्वजनिक यातायातको भाडादर पुनः बढेको छ। अन्तरप्रदेश सार्वजनिक यातायातका यात्रुवाहक तथा मालवाहक सवारीको भाडादर इन्धनको मूल्यकोआधारमा स्वचालित रूपमा समायोजन गरिएको यातायात व्यवस्था विभागले सोमबार सूचना निकालेर जानकारी दिएको छ। विभागका अनुसार यात्रुवाहक गाडीमा १ दशमलव ७९ प्रतिशत, पहाडी बाटोमा सञ्चालन हुने मालवाहक गाडीमा २ दशमलव ३४ प्रतिशत र तराईको बाटोमा सञ्चालन हुने मालवाहक गाडीमा २ दशमलव ६ प्रतिशतले भाडादर समायोजन भएको हो। वैज्ञानिक भाडा समायोजन प्रणालीमा इन्धनको मूल्य ५ प्रतिशत वा त्योभन्दा बढीले घटेमा वा बढेमा स्वचालितरूपमा भाडादर परिवर्तन हुने उल्लेख छ। गएको असार १२ गते पनि भाडादर समायोजन गरिएको थियो।"
महावीर पुनलाई गण्डकी रत्न,"पोखरा : राष्ट्रिय आविष्कार केन्द्रका अध्यक्ष महावीर पुनलाई गण्डकी प्रदेश सरकारले गण्डकी रत्नबाट विभूषित गरेको छ। प्रदेश प्रमुख पृथ्वीमान गुरुङले पुनलाई पोखरामा सोमबार उक्त सम्मान प्रदान गरेका हुन्। गण्डकी रत्नबाट विभूषित व्यक्तिका लागि सार्वजनिक कार्यक्रममा प्रदेशसभाका सदस्य सरहको मर्यादाक्रम निर्धारण गरिएको छ। प्रदेशभित्रका सरकारी अस्पतालमा निःशुल्क उपचार, विमानस्थलको भीआईपी कक्ष उपयोग, सरकारले सञ्चालन गरेको सार्वजनिक सेवाका लागि विशेष प्राथमिकता र संरक्षणविहीन भएमा सरकारले नै जिम्मा लिने गरी कार्यविधि बनाइएको छ। छनोट समितिले तीन जनालाई छान्न सक्ने कार्यविधि भए पनि पहिलो पटक भएकाले एक जनालाई मात्र छनोट गरिएको प्रदेश प्रमुख गुरुङले बताए। गण्डकी प्रदेशका प्रवक्ता तथा भौतिक पूर्वाधार, यातायात व्यवस्थामन्त्री कुमार खड्काको संयोजकत्वमा छनोट समिति गठन गरिएको थियो। शिक्षा, स्वास्थ्य तथा खेलकुद, कृषि तथा सहकारी, उद्योग पर्यटन, वातावरण, पूर्वाधार विकास तथा विपद् व्यवस्थापन, भाषा संस्कृति, सार्वजनिक प्रशासनलगायत क्षेत्रमा योगदान पुर्याएका व्यक्तिमध्येबाट सम्मान गर्ने गरी कार्यविधि बनाइएको छ। गण्डकी प्रदेश सरकारको चार वर्ष पूरा भएको अवसरमा पुनलाई विभूषित गर्ने घोषणा गत फागुन ४ मा गरेको थियो। त्यतिबेला महावीर पुन मुलुक बाहिर रहेकाले सोमबार विशेष कार्यक्रम गरेर उनलाई सम्मान प्रदान गरिएको हो। विभूषण ग्रहणपछि पुनले अनुसन्धान आफैंमा कठिन काम भएको भन्दै सयवटा अनुसन्धानमध्ये १०१५ वटा मात्र सफल हुने भएकाले शतप्रतिशत नतिजा आउन नसक्ने बताए। अध्ययन अनुसन्धानका लागि पर्याप्त बजेट लगानी गरेका मुलुकहरू समृद्ध भएको उदाहरण पुनले पेस गरे। अनुसन्धानमा बलियो नभएकाले हाम्रो देश हेपिएको हो, युवाहरू रोजगारी खोज्दै विदेश धाउँदा यहाँको अर्थतन्त्र अस्तव्यस्त भएको छ, पुनले भने, अनुसन्धान र विकासका लागि अब ढिला गर्न हुँदैन। हाम्रो बजेट सिस्टमले असफल भएको कार्यक्रमलाई रकम दिन नमिल्ने भन्छन्, तर सबै अनुसन्धान सफल नै हुन्छन् भन्ने छैन। गण्डकी प्रदेश सरकारले गण्डकी विश्वविद्यालयमार्फत आविष्कार केन्द्र खोलेकामा आफू उत्साही भएको पुनले बताए। गण्डकीमा आविष्कार केन्द्र खुलेकै कारण आफूले यो सम्मान लिन तयार भएको पनि उनले खुलाए। विज्ञान, प्रविधि, सूचना एवं वायरलेस प्रविधिबाट ग्रामीण क्षेत्रमा इन्टरनेट सूचना प्रवाह गर्दै आएका पुन म्याग्दीको अन्नपूर्ण गाउँपालिका८ नागीमा २०११ सालमा जन्मिएका हुन्। पुनले बायोमेडिकल, कृषि, शिक्षा, ड्रोनलगायत क्षेत्रमा काम गर्दै आएका छन्। पुन रोमन म्यागासेसे पुरस्कारबाट सम्मानित व्यक्तित्व हुन्। मुख्यमन्त्री कृष्णचन्द्र नेपाली पोखरेलले अनुसन्धानबाट मुलुकलाई समृद्ध बनाउन चालेको कदमको सम्मान गर्दै पुनलाई गण्डकी रत्न प्रदान गरिएको बताए। मुख्यमन्त्री पोखरेलले राष्ट्रिय अनुसन्धान केन्द्रको सहकार्यमा अनुसन्धानका लागि आगामी वर्षमा गण्डकी सरकारले १० करोड विनियोजन गरेको जानकारी गराए। उनले भने, हामीले महसुस गरेका छौं। समृद्धिका लागि अनुसन्धानको महत्व कति छ भन्ने छिट्टै कार्यविधि बनाएर कार्यक्रम सञ्चालन गरिने छ। उक्त अवसरमा प्रदेश प्रमुख गुरुङले ग्रामीण क्षेत्रमा जन्मिएर पनि अनुसन्धानको क्षेत्रमा महावीर पुनले महत्वपूर्ण योगदान पुर्याउन सफल भएको भन्दै प्रशंसा गरे। शिक्षण पेसामा आबद्ध हुँदा २०२८ सालतिर पुनसँग चितवनमा भेट भएको स्मरण गर्दै प्रदेश प्रमुख गुरुङले निरन्तरको लगावले पुन यो स्थानमा पुगेको बताए। गण्डकी प्रदेश सरकारले निकै राम्रो कामको थालनी गरेको भन्दै आगामी वर्षमा समेत यसले निरन्तरता पाउने विश्वास व्यक्त गरे। कार्यक्रममा सभामुख नेत्रनाथ अधिकारीले महावीर पुनको सम्मानले गण्डकी प्रदेशको शिर अझै उँचो भएको भनाइ राखे। उक्त अवसरमा आन्तरिक मामिला मन्त्री डोबाटे विश्वकर्माले गण्डकी प्रदेशभित्र जन्मिएर यहाँकै श्रीवृद्धिका लागि योगदान गरेकाहरूबाट नामहरू छनोट गरिएको बताए।"
महन्तको लगानीमा प्रश्न,"जनकपुरधाम : धनुषाको नगराईन नगरपालिका५ गंगुलीस्थित मिथिला आयुर्वेद कलेज तथा अनुसन्धान केन्द्र छ। जसका संस्थापक हुन्, जानकी मन्दिरका महन्त रामतपेश्वर दास। उक्त केन्द्र ३ बिग्घा १५ कट्ठा जग्गामा करिब ६० हजार स्क्वायर फिटको भवनमा सञ्चालित छ। २०६३ सालमा नेपालकै पहिलो निजी लगानीमा खोलिएको उक्त केन्द्र अहिले नाम मात्रको छ। यहाँ न त पठनपाठन हुन्छ न त अन्य सेवा नै दिइन्छ। नेपाल संस्कृत विश्वविद्यालयबाट मान्यता प्राप्त गरी सञ्चालनमा ल्याइएको यो कलेजको सम्बन्धन अहिले खारेज गरिसकिएको छ। र, यसका सम्पूर्ण जग्गा र भवन व्यक्तिका नाममा नामसारी गरिएको छ। दासले २०६२ सालमा केन्द्रलाई कानुनी रूपमा कम्पनी रजिस्ट्रारको कार्यालयमा दर्ता गराएका थिए। नाफामुलक व्यवसायका रूपमा दर्ता गराइएको यस कम्पनीलाई मूर्तरूप दिन दासको निकै करिबी निर्मला ठाकुरले आफ्नो निजी जग्गा उपलब्ध गराएकी थिइन्। ठाकुरले करिब ४ बिघा जग्गा कम्पनीको नाममा साढे ६ लाख रुपैयाँमा राजीनामा गरेको कागजी प्रमाण छ। जग्गा प्राप्ति भएपछि दासले कलेज स्थापनाका लागि प्रक्रिया सुरु गरे। कम्पनीको सुरुआतमा चुक्ता पुँजी १ करोड २५ लाख देखाइएको थियो। जसमध्ये दासको नाममा रहेको लगानी ८५ लाख थियो जो कि कुल पुँजीको ६८ प्रतिशत हुन आउँछ भने निर्मला ठाकुरको नाममा ४० लाख लगानी देखाइयो जो कुल पुँजीको ३२ प्रतिशत हुन जान्छ। मन्दिरको पूजाआजा गर्नुबाहेक अन्य पेसामा संलग्न नरहेका दासको मूल आम्दानीको स्रोत मन्दिर नै हो। धनुषाको परवाहाको निकै गरिब परिवारमा जन्मिएका दासको पैतृक सम्पत्ति पनि छैन। कम्पनी दर्ता गर्दा देखाउनुपर्ने ३ पुस्ते दस्तावेजमा पनि दासले मन्दिरका पूर्वमहन्त स्वर्गीय रामशरण दासलाई गुरु पिता र बाजेको नाममा रामशरण दासका गुरु स्वर्गीय नबल किशोर दासलाई राखेका छन्। यसरी आफू मन्दिरको प्रतिनिधि पात्रका रूपमा सो कम्पनी दर्ता गराइएको छ। कलेजको सबै भौतिक निर्माण जानकी मन्दिरले नै गराएको हुनाले दासको नाममा रहेको ६८ प्रतिशत लगानी मन्दिरकोे सम्पत्ति रहेको कानुनी रूपमा देखिन्छ। मन्दिरकै लगानीमा सञ्चालित अनुसन्धान केन्द्र दासको नाममा रहेको शेयर २०७४ सालमा निर्मला ठाकुर र अनुराधा पाण्डेयको नाममा बेचियो। दासले ८५ लाखको आफ्नो शेयरमध्ये ६० लाख निर्मलाको नाममा र २५ लाख अनुराधाको नाममा बिक्री गरेको प्रमाण छ। शेयर खरिद गरेकी अनुराधा निर्मलाको नातामा भान्जी पर्छिन्। ११ वर्षमा जग्गा र भवनको मूल्यांकन ५० गुणासम्म बढे पनि दासले शेयर पुरानै मूल्यांकनमा बिक्री गर्नु आफैंमा शंकास्पद छ। तर, शेयर जे जसरी बिक्री गरिएको भए पनि सो रकम जानकी मन्दिरको आम्दानीमा दाखिला हुनुपर्नेमा त्यसो भएको पाइँदैन। मन्दिरको सम्पत्तिबाटै सञ्चालित कलेजको शेयर बिक्री हुँदा त्यसको रकम पनि मन्दिरलाई नै आउनुपर्नेमा सो नआएर दासले व्यक्तिगत रूपमा रकम हिनामिना गरेको देखिन्छ। शेयर बिक्री भएको एक वर्षपछि २०७५ मा उक्त कम्पनीको अधीनमा रहेको घर जग्गा पनि बिक्री गरिएको छ। निर्मलाले अनुराधाका श्रीमान् (ज्याइँ) दीपेन्द्र पाण्डेको नाममा सबै जग्गा र भवन नामसारी गरेको स्रोतको दाबी छ। सरकारी मूल्यांकनअनुसार हाल ३ लाख ४० हजार कट्ठा पर्ने सो जग्गा बिग्घाको ७० लाख पर्छ। जसको कुल मूल्य अढाई करोड हुन्छ। त्यसैगरी भवनको मूल्यांकन करिब १० करोड गरी जम्मा सरकारी मूल्यांकनमा जग्गा र कलेजको भवन मात्रै १५ करोडको छ। तर, चलनचल्तीको मोलअनुसार कलेजको जग्गा र भवनको मूल्य ४० देखि ५० करोड रुपैयाँसम्म रहेको छ। महन्तले मन्दिरको करोडौं सम्पत्ति यसरी व्यक्तिको नाममा नामसारी गर्दासमेत कसैले कुनै चासो देखाएका छैनन्। भित्री रूपमा उनकै मिलोमतोमा सबै सम्पत्ति कुम्ल्याउने प्रयास भइरहेको स्रोतको दाबी छ। कम्पनीको सम्पत्ति दीपेन्द्रको नाममा भइसकेपछि कम्पनीको शेयर शिवनारायण झा र सुनीलकुमार शर्मालाई १ करोड २५ लाखमा बिक्री गरिएको थियो। तर, कम्पनी खरिद गरेर पनि झा र शर्माले आर्युवेद कलेज सञ्चालन गराउन सकेका छैनन्। हाल आएर कलेको सम्बन्धननै खारेज गरिएको छ। कलेजमा आफ्नै लगानी भएको दासको दाबी महन्तले कलेजमा लगानी गरेको रकम आफ्नो निजी रहेको दाबी गरेका छन्। अन्नपूर्णकर्मीसँगको कुराकानीमा उनले भने, आयुर्वेद कलेजमा मैले बैंकबाट ऋण लिएर र गाउँमा रहेको पैत्तृक सम्पत्ति ल्याएर लगानी गरेको हुँ। तर, उनले बैंकबाट लिएको ऋणको प्रमाण भने देखाएका छैनन्। महन्तको हैसियतमा रामतपेश्वरले कुनै पनि सम्पत्ति आर्जन गर्नु वा खर्च गरियो भने त्यसको दायित्व जानकी मन्दिरको हुन आउने अधिवक्ता राजकुमार महासेठ बताउँछन्। यो सामान्य कानुनी सिद्धान्त हो। यदि उनले आफ्नो परिचय रामतपेश्वर झा भनेर दिएका हुन्थे र सो आधारमा कुनै सम्पत्ति आर्जन वा लगानी गरेका हुन्थे भने त्यो उनको निजी हुन जान्थ्यो। तर, महन्त दास वैष्णवको पदमा बसिसकेपछि उनले महन्तको हैसियतमा कुनै सम्पत्तिमा लगानी गरेका छन् भने त्यो उनको उत्तराधिकारी वा सम्बन्धित मठ मन्दिरको लगानी वा सम्पत्ति हुन जान्छ। गुठी संस्थान ऐन २०३३ अनुसार, महन्त, पुजारीलगायतका जनशक्ति व्यवस्थापन निर्देशिका, २०७७ को ७ मा महन्तको नियुक्तिसम्बन्धी व्यवस्था गरिएको छ। जसअन्तर्गत मठ व्यवस्थापनका लागि मठको दानपत्र, लिखत, लालमोहर र कुनै खास परम्परा भए सोबमोजिमसमेत हुने गरी समितिको स्वीकृति लिई प्रशासकले ऐनको दफा १६ बमोजिम महन्त नियुक्ति गर्न सक्नेछ। वैष्णव समुदायको नीतिअनुसार दासको नियुक्ति २०५३ साउन २७ गते गुठी संस्थान केन्द्रीय कार्यालयद्वारा जानकी मन्दिरको महन्त नियुक्ति सम्बन्धमा जनकपुर गुठी तहसित तथा खर्च कार्यालयलाई पत्राचार गरिएको थियो। मन्दिरका पूर्वमहन्त रामशरण दास २०५३ असार १० गते मृत्यु भएपछि रिक्त महन्त पदमा दास नियुक्त गरिएको थियो। महन्तको निजी आम्दानी मन्दिरकै हुन्छ रामानन्दीय वैष्णव समुदायलाई अपनाएर महन्तको गद्दीमा बस्ने जो कोही पनि आफ्नो नीजि जीवन त्याग गरेर, घरगृहस्थी र धन सम्पत्ति त्याग गर्नुपर्ने परम्परा रहेको जनकपुरस्थित श्रृंगारकुटीका महन्त सूर्यनारायण दास बताउँछन्। हामी सानैदेखि मठमन्दिरमै सेवा गर्दै आएका र पछि महन्त गुरुले आफ्नो चेला स्वीकार गरेर विश्वास गरेर पञ्चधर्मको पालनासहित महन्तको पगरी दिने परम्परा छ। म पनि यसै परम्पराअनुरूप महन्त बनेको छु र जानकी मन्दिरका महन्त ज्यू पनि यसै परम्परा अनुरुप महन्त हुनुहुन्छ, सूर्यनारायणले भने। यस परम्पराअनुसार महन्त नियुक्त भएकाहरूको आफ्नो कुनै निजी सम्पत्ति हुँदैन। उनीहरूको सम्पत्तिमा सम्बन्धित मठमन्दिरको हक हुन्छ। महन्त दासको मनपरी २०५३ सालमा रामतपेश्वर दास जानकी मन्दिरको महन्तमा ५ वर्षका लागि नियुक्त भएका थिए। गुठी ऐनअनुसार मन्दिरको पुजारी सन्त महन्तको आचारसंहिता लागू गरी प्रत्येक ५५ वर्षमा पदावधि नवीकरण हुने र २२ वर्षमा संस्थानहरूको लेखा परीक्षण रिपोर्ट लिने नियम छ। तर, वार्षिक करोडौंं आम्दानी हुने जानकी मन्दिरको लेखा परीक्षण रिपोर्ट कहिल्यै सार्वजनिक गरिँदैन। झण्डै २० वर्षदेखि मन्दिरमा हालीमुहाली जमाएर बसेका महन्त दासले करोडौंको सम्पत्ति बिक्री गरेका छन् भने आफ्नो नाफाकै लागि मन्दिरका सम्पत्ति व्यक्तिहरूको नाममा गर्ने कामसमेत गरेका छन्। गुठी संस्थानले २०७० माघ १७ मा रामतपेश्वरलाई महन्त पदबाट हटाएर जगदीश दास वैष्णव त्यागी लाई एक वर्ष परीक्षण कालसहित पाँच वर्षको लागि महन्त पदमा नियुक्त गरेको थियो। तर, प्रक्रिया नपुर्याई नियुक्ति गरिएको भन्दै रामतपेश्वर र उनका समर्थकहरूले १९ माघमा गुठी संस्थान जनकपुरका तत्कालीन प्रमुख दीपक पाण्डेलाई कार्यकक्षमै कालोमसो दलेर नगरमा घुमाएका थिए। सर्वोच्च अदालतले ३ कात्तिक २०७० मा रामतपेश्वरको नियुक्तिमा समयावधि उल्लेख नरहेको हुँदा अन्तरिम आदेश जारी गर्नु नपर्ने भन्दै फैसला सुनाएकाले आफ्नो पद नसकिएको महन्तको तर्क छ। गुठीको जग्गा गुठी राना मेनेजरी अड्डाबाट गुठी संस्थानमा परिणत भएपछि ०२१ सालमा गुठी संस्थानको स्थापना हुँदा जानकी मन्दिरको जग्गा १ हजार १८४ बिघा थियो। जसमध्ये २ सय बिघा भारतको मोहनपुरमा थियो। तत्कालीन पुजारी रामतपेश्वर दास महन्त बनेपछि विस्तारै जग्गाहरू हराउँदै गयो। अहिलेको जानकी मन्दिरको जग्गाको रेकर्ड अनुसार ५ सय बिघाभन्दा पनि कम छ। मन्दिरको जग्गाहरू नियोजित रूपमा मास्ने र सम्पत्ति हिनामिना गर्दै आएका महन्त दासले मन्दिर व्यवस्थापनमा समेत खासै ध्यान दिएका छैनन्। मन्दिरकै माथि आलिशान भवनमा बस्दै आएका महन्त दासले आफ्नो सुविधाका लागि अत्याधुनिक सरसामानहरू मन्दिरभित्र राखे पनि सर्वसाधारणका लागि खानेपानीको समेत उचित बन्दोबस्त मिलाएका छैनन्। पछिल्लो समय मधेस सरकाररूारा मुख्यमन्त्री स्वच्छता अभियान कार्यक्रमअन्तर्गत मन्दिरमा ७ करोड २० लाखको लागतमा टाइल्स मार्बल जडान कार्य गरिएको थियो। जडान कार्य भईराख्दा खासै चासो नदेखाएका महन्त दासले चर्चा पाउनकै लागि हाल स्वच्छता अभियानअन्तर्गत भएका कामहरूले मन्दिरको सौन्दर्यीकरण बिगारेको आरोप लगाउँदै आएका छन्। मन्दिरभित्रका मूर्तिमा लगाइएका सुनका गरगहनासमेत हराइसकेका छन्।"
नेपालका कम्युनिष्टलाई चीनले हस्तक्षेप गर्दैन,"काठमाडौं : चिनियाँ कम्युनिस्ट पार्टी (सीपीसी) का विदेश विभाग प्रमुख लिउ जियानचाओ भ्रमणमै छन्। नेकपा माओवादी केन्द्रका अध्यक्ष पुष्पकमल दाहाल प्रचण्डलाई सोमबार भेटेर लिउले नेपालका वाम दलहरूबीचको आन्तरिक मामिलामा हस्तक्षेप नगर्ने बताए। उनले नेपाल र नेकपा कम्युनिस्ट दलहरूले आफ्नो बारेमा आफैं स्वतन्त्र भएकाले यसमा चीनको कुनै हस्तक्षेप नहुने बताएका हुन्। आइतबार नेपाल आइपुगेका उनी सोमबार बिहान सुन्दरीजलस्थित बीपी संग्रहालयको भ्रमणमा पुगेका थिए। दाहाल र लिउबीच भएको भेटवार्ता प्रचण्ड निवासमा दुई देशबीचको हितबारे छलफल भएको थियो। भेटमा लिउले नेपालमा हुने चीनविरोधी गतिविधिबारे चासो लिँदै, नेपालले विश्वका जुनसुकै मुलुकसँग विकासका कुरा साझेदार बन्न सक्छ। त्यसको हामी सम्मान पनि गर्छौं। तर नेपाललाई प्रयोग गरेर चीन विरोधी गतिविधि हुन नपाओस् भन्ने हाम्रो चाहना हो, लिउको भनाइ उद्धृत गर्दै माओवादीका विदेश विभाग प्रमुख नारायणकाजी श्रेष्ठले बताए। उनले सञ्चारकर्मीहरूलाई प्रतिक्रिया दिँदै लिउले अन्तर्राष्ट्रिय सरोकारका मुद्दाहरूबारे पनि चासो व्यक्त गरेको बताए। अध्यक्ष दाहालले नेपालका राजनीतिक पार्टी र नेपाली जनता एक चीन नीतिप्रति प्रतिवद्ध रहेको बताएका थिए। नेपालले जहिले पनि चीनलाई असल मित्रको रूपमा स्वीकार्दै स्वतन्त्र परराष्ट्र नीति अवलम्बन गर्दै राम्रो सम्बन्ध विकास गर्न चाहन्छ। नेपाल भूमि भएर चीनविरुद्ध कुनै पनि गतिविधि गर्न नदिने कुरामा नेपाल सरकार र आफ्नो पार्टी प्रतिबद्ध रहेको विचार व्यक्त गर्नुभयो, दाहालको भनाइ उद्धृत गर्दै श्रेष्ठले भने। दाहालले चीनमा अध्ययनरत नेपालीका विषयमा पनि ध्यानाकर्षण गराएका थिए। विशेषतः चीनमा अध्ययनरत नेपाली विद्यार्थी, त्यसमा पनि चिकित्सा क्षेत्रका विद्यार्थीको समस्या केरुङमा व्यापारका लागि सहज वातावरण बनेको छैन। त्यसका लागि सहजीकरण गरिदिन आग्रह गरेका छन्। प्रचण्डले नेपाल र चीनबीचको व्यापार घाटा कम गर्न र अरनिको राजमार्ग सञ्चालका लागि पहल गरिदिनसमेत आग्रह गरेको श्रेष्ठले बताए। त्यस्तै, लिउले बीआरई सम्झौताअन्तर्गत परियोजनाहरू छनौट गर्न आग्रह गरेका थिए। श्रेष्ठले छलफलमा लिउले आफ्नो भ्रमण नेपालको राजनीतिक पार्टीहरू र सीपीसीको सम्बन्ध सुधार गर्न र नेपालमा सार्वजनिक रूपमा देखिएका अन्तर्राष्ट्रिय मुद्दाहरूमाथि पार्टीहरूको धारणा बुझ्न आएको बताएको उल्लेख गरे। श्रेष्ठले भने, मुख्यतः चीन र नेपालको बीच तथा सीपीसी र नेपालको राजनीतिक पार्टीहरूको बीचमा मैत्रीपूर्ण सम्बन्ध सुदृढ गर्ने उद्देश्य देखियो। सीपीसीले आफ्नो फैसला आफैं गरेका कारण चीनमा विकास भएको उल्लेख गर्दै नेपालमा पनि राजनीतिक दलहरूले त्यस्तै गर्नुपर्ने बताएका थिए। नेपालका राजनीतिक पार्टीहरूले आफ्नो फैसला आफैं गर्ने क्षमताको विकास गर्नुपर्ने जोड दिनुपर्ने पनि लिउले बताएका थिए। भेटवार्तामा माओवादीका तर्फबाट प्रचण्डसहित राम कार्की, वर्षमान पुन, नारायणकाजी श्रेष्ठ, कृष्णबहादुर महरा र पम्फा भुसाल सहभागी थिए। लिउले आज (मंगलबार) एमाले अध्यक्ष केपी शर्मा ओली र नेकपा एकीकृत समाजवादीका अध्यक्ष माधवकुमार नेपाल र नेता झलनाथ खनाललगायतसँग भेटघाट गर्नेछन्। लिउले आइतबार दिउँसो कांग्रेस सभापति तथा प्रधानमन्त्री शेरबहादुर देउवा र परराष्ट्रमन्त्री नारायण खड्कालाई छुट्टाछुट्टै भेटवार्ता गर्दै नेपाली भूमिमा कुनै पनि चीन विरोधी घटना नहोस् भन्ने चीनले चाहेको बिचार राखेका थिए। राष्ट्रपति विद्यादेवी भण्डारीलाई भने उनले बुधबार मात्रै भेट्ने परराष्ट्रका अधिकारीले बताए।"
"मन्त्रीको धम्कीपूर्ण अभिव्यक्ति: 'पत्रकारले नै बलात्कार गर्यो भनिदिन्छु, लेख्न सक्छ ?'","विराटनगर: प्रदेश १ का आन्तरिक मामिला तथा कानुन मन्त्री केदार कार्कीले आफ्नाविरुद्ध समाचार लेखेको भन्दै पत्रकार (सञ्चारकर्मी)लाई धम्कीपूर्ण शैलीमा अभिव्यक्ति दिएका छन्। कसैको नाम नलिए पनि 'पत्रकार' भनेर उल्लेख गर्दै उनले धम्कीपूर्ण हिसाबले विवादास्पद अभिव्यक्ति दिएका हुन्। विराटनगर महानगरपालिका१२ मा निर्माणाधीन सुकुम्बासी बस्तीका लागि रकमान्तर गरिएको बजेटसँग सम्बन्धित विवादको भुमरीमा फसेपछि उनी महानगर र पत्रकारप्रति आक्रोसित भइरहेका छन्। पछिल्लो अभिव्यक्तिपछि झन् विवादित बनेका छन्। मन्त्रीजस्तो पदमा बसेर उनले दिएको विवादास्पद अभिव्यक्तिको चौतर्फी आलोचना भइरहेको छ। आफ्नाविरुद्ध समाचार लेखेको भन्दै उनले पत्रकारविरुद्ध पदीय मर्यादा र अनुशासनविपरीत अभिव्यक्ति दिएका हुन्। एक अनलाइनसँगको अन्तरवार्तामा हैसियत विर्सिएर कार्कीले अभिव्यक्ति दिएको नेपाल पत्रकार महासंघ मोरङका सचिव नेत्र पी अधिकारीले बताए। कार्कीले 'महानगर आवास परियोजनाअन्तर्गत' निर्माणाधीन बस्तीका लागि आर्थिक वर्षको अन्त्यमा प्रदेश सरकारबाट ७० लाख रूपैयाँ रकमान्तर गराएका थिए। उक्त रकम तत्काल सम्झौता गरी निकासाका लागि विराटनगर महानगरपालिकालाई अनुचित दबाब दिएको विषय बाहिरिएपछि उनी विवादित बनेका हुन्। अन्तका समस्यामा ध्यान नदिने भनेर आलोचना खेपिरहेका कार्कीले आफ्नो निर्वाचन क्षेत्रलाई केन्द्रित गरेर स्वार्थपूर्ण हिसाबले बजेट रकमान्तर गराउँदै काम नभए पनि उक्त रकम खर्च भइसकेको भनेर रिपोर्ट तयार पारिदिन महानगरलाई दबाब दिएको बताइन्छ। असार १६ गते विनियोजित बजेटबाट काम नै नगरिकन कागजात तयार पारिदिन दबाब दिएको आरोप उनीमाथि छ। महानगरले यतिधेरै रकम छोटो समयमा खर्च गर्न नसक्ने जनाउँदै सम्झौता नगरिदिएपछि बजेट फ्रिज भएको छ। उक्त विषयको समाचार अन्नपूर्ण लगायतका सञ्चार माध्यममा प्रकासन भएका थिए। समाचारमा उनको प्रतिक्रियालाई पनि प्राथमिकतामा साथ राखिएको थियो। तर आफ्नाविरुद्ध समाचार आएको भन्दै आक्रोसित बनेका कार्कीले समाचार लेख्ने पत्रकारविरुद्ध अभिव्यक्ति दिएपछि उनी विवादको दलदलमा फसेका छन्। उनले 'पत्रकारले बलात्कार गर्यो' भनेर आफूले भनिदिनेसम्मको अभिव्यक्ति दिएका हुन्। अन्तरवार्ता दिने क्रममा उनले भने 'पत्रकारले बलात्कार गर्यो भनेर म भन्छु, त्यो समाचार पत्रकारले लेख्न सक्छ ?' अन्तरवार्ताका क्रममा कार्कीले आफ्नाविरुद्ध लेख्ने पत्रकारलाई बलात्कार गर्यो भनेर लेखिदिन पनि आग्रह गरे। '७० लाख कामै नगरिकन भुक्तानी मागे केदार कार्कीले भनेर जस्ले समाचार लेख्नुभएको छ नि। उहाँलाई तपाईले अहिले भनिदिनुस् त, लेख्दिनुहोस् त बलात्कार गर्यो भनेर, उसको नाममा (समाचार लेख्ने पत्रकार),' उनले भनेका छन्, 'अनि होइनभन्ने कुरालाई उसले प्रमाणित गरोस न। मैले बलात्कार गरेको होइन भनोस् न।' त्यतिमै नरोकिकनअगाडि बढेका कार्कीले भने 'लेख्नेले लेख्नु भन्दाअगाडि चार पटक सोच्नु पर्छ। जसले जे भन्यो पत्रकारले त्यही लेखिदिने भने त पत्रकारले नै बलात्कार गर्यो भनेर म भन्छु, तपाईले लेख्नुहोस् न। यो शब्द लेख्दा भोलि मलाई आइलाग्यो भने के हुन्छ भनेर सोच्नु पर्दैन ?' बजेट अस्वीकृत भएपछि उनी महानगरविरुद्ध पनि खनिएका छन्। बस्ती निर्माणस्थलमै गत आइतबार पत्रकार सम्मेलनको आयोजना गरेर महानगरले गरिबका बस्ती बन्न अंकुश लगाएको आरोप लगाए। महानगरविरुद्ध सुकुम्बासीलाई उत्तेजित बनाउँदै आएका उनले पत्रकारले मनगणन्ते समाचार लेखे भनेर पनि भनिरहेका छन्। २०७८ साल कात्तिक १६ गते मन्त्री बनेका कार्की त्यसयता निरन्तर विवादमा परिरहेका छन्। पछिल्लो समय प्रदेश १ मा सबैभन्दा बढी विवादित मन्त्रीको छवि बनाएका उनका हरेक निर्णय विवादास्पद हुने गरेको मन्त्रालय स्रोतले बतायो। कार्कीले मन्त्रालयका विभिन्न कार्यक्रम सञ्चालनका नाममा कार्यकर्ता र आसेपासे भर्ति गरेका छन्। पदको दुरुपयोग गर्दै विकासका नाममा रकमान्तर गरेर विभिन्न योजना सञ्चालन गरिरहेको मन्त्रालय स्रोतले बतायो। आफूविरुद्ध समाचार आउन थालेपछि सबै कर्तुत बाहिरिने भयले उनले पत्रकारविरुद्ध आक्रोसपूर्ण अभिव्यक्ति दिन थालेको नेपाल पत्रकार महासंघको बुझाइ छ। महासंघ मोरङका सचिव अधिकारीले कानुन मन्त्री आफैले तल्लो स्तरमा झरेर यस्तो अभिव्यक्ति दिनु सरासर गलत भएको बताए। मन्त्रीजस्तो पदमा आसिन रहेर पदीय मर्यादाविपरीत अभिव्यक्ति दिने छुट नभएको अधिकारीको भनाइ छ। स्वतन्त्र पत्रकारितामाथि धावा बोल्दै तथानाम अभिव्यक्ति प्रेस स्वतन्त्रताविरुद्ध भएको उनले बताए। मन्त्रीकै कारण पत्रकार असुरक्षित हुनुपर्ने अवस्था आएको अधिकारी बताउँछन्।"
रोकियो भ्यू टावरको काम,"तेह्रथुम : म्याङलुङ नगरपालिका१ को निर्माणाधीन भ्यू टावरको निर्माण स्थानीयवासीले रोकेका छन्। योजना सञ्चालन गर्न आमभेला नबोलाई सुटुक्कै उपभोक्ता समिति गठन गरी काम सुरु गरेको भन्दै निर्माण रोकिएको हो। म्याङलुङ नगर प्रमुख सञ्जयकुमार तुम्बाहाङफेले आफ्नो पार्टीको कार्यकर्तालाई आफ्नै घरमा बोलाई कोठे समिति गठन गरी योजना सम्झौता गरेको म्याङलुङ२ का पदम लिम्बूले बताए। उनले भने, हामीले पटकपटक आमभेलाको माग गर्दासमेत मेयरबाट सुनुवाइ भएन। आव २०७८७९ मा भ्यू टावर निर्माणका लागि संघीय सरकारमार्फत सूर्योदय अवलोकन क्षेत्र पर्यटन पूर्वाधार शीर्षकमा २६ लाख बजेट छुट्टिएपछि हर्षित भएका स्थानीयहरू अहिले निराश छन्। भ्यू टावर निर्माणका लागि उपभोक्ता समिति गठन गर्न स्थानीयवासीले नगरपालिकालाई आग्रह गर्दासमेत समिति गठनको प्रक्रिया अगाडि नबढेको स्थानीय विश्वप्रकाश लिम्बूले बताए। समिति गठन हुन सक्दैन भने ठेक्का प्रक्रियामा जानसमेत आग्रह गरियो, उनले भने, तर, मेयर ज्युले मान्नुभएन। आर्थिक वर्ष सकिन करिब केही दिन मात्रै बाँकी रहँदा नगर प्रमुख तुम्बाहाङफेको निर्देशनमा कोठे समिति बनेको र भ्यू टावर बनाउने बजेटलाई पर्खाल लगाउने कार्यको सम्झौता गरी काम सुरु गरेको देखेपछि स्थानीयवासीले काम रोकेको म्याङलुङ१ का डिकेन्द्र तुम्बाहाङफेले बताए। २६ लाखको काम १५ दिनमा पर्खाल लगाएर कसरी सकिन्छ, उनले भने, उपभोक्ताको आमभेला नबोलाई समिति गठन गर्नु आफैंमा गलत हो। अझ टावर बनाउनुपर्ने रकमले पर्खाल लगाउनु झनै कानुन र मापदण्डविपरीत हो। योजना सम्झौता गरेको समितिको नाममा कुल बजेटको ३० प्रतिशत पेस्की रकमसमेत निकासा गरेको म्याङलुङ नगरपलिकाका लेखा सहायक प्रेमबहादुर तामाङले बताए। नियमविपरीत र शीर्षकभन्दा फरक काम गरिएको भन्दै स्थानीयवासीले वडा कार्यालयमा उजुरी दिएका छन्। स्थानीय सरकार सञ्चालन ऐनमा वडामा सञ्चालन हुने कुनै पनि योजना अगाडि बढाउन वडाध्यक्षको रहोवरमा आमभेला बोलाइ निर्माण समिति गठन गर्नुपर्ने उल्लेख छ। तर, समिति गठन गर्नेबारे आफूलाई केही जानकारी नआएको म्याङलुङ१ का अध्यक्ष बुद्धिराज लिम्बूले बताए। आमभेला नगरी समिति गर्न नमिल्ने प्रावधान छ, उनले भने। काम तत्काल रोक्न स्थानीयवासीको उजुरी आएकाले सम्बन्धित निकायको ध्यानाकर्षण गराएको वडाध्यक्ष लिम्बूले बताए। काम रोकिएको प्रति चिन्ता व्यक्त गर्दै नगर प्रमुख तुम्बाहाङफेले काममा अवरोध गर्नु दुर्भाग्य भएको बताए। हाम्रै बन्धुबाट काम रोकियो, उनले भने, अब कुनै हालतमा पनि भ्यू टावर बन्ने छैन। निर्माण रोकिएपछि भ्यू टावरका लागि छुट्टिएको बजेट फ्रिज हुने अवस्थामा छ।"
चार प्रदेशमा भारी वर्षा हुने,"काठमाडौं : देशको विभिन्न स्थानमा आज भारी वर्षा हुने सम्भावना छ। जल तथा मौसम विज्ञान विभागको मौसम पूर्वानुमान महाशाखाकाअनुसार आज दिउँसो प्रदेश १, गण्डकी र लुम्बिनी तथा सुदूरपश्चिम प्रदेशको एकदुई स्थानमा भारी वर्षाको सम्भावना छ। देशको पहाडी भूभागका केही स्थानहरूमा र बाँकी भूभागका थोरै स्थानहरूमा मेघगर्जनचट्याङ्गसहित हल्कादेखि मध्यम वर्षा हुने विभागको पूर्वानुमान छ। आज राति पनि देशभर आंशिकदेखि सामान्य बदली रहनेछ। देशका थोरै स्थानहरूमा हल्कादेखि मध्यम वर्षाको सम्भावना रहेको छ। सुदूरपश्चिम प्रदेशको एकदुई स्थानमा भारी वर्षाको सम्भावना रहेको विभागले जनाएको छ।"
प्रशासनद्वारा बिहान ७ देखि साँझ ७ बजेसम्म सेवा,"सिन्धुली : जिल्ला प्रशासन कार्यालय सिन्धुलीले दैनिक तीन 'सिफ्ट'मा सेवा दिन थालेको छ। कार्यालयमा सेवाग्राहीको चाप बढेपछि कार्यालयले बिहान ७ देखि साँझ ७ बजेसम्म सेवा दिन थालेको हो । कार्यालयमा सेवा लिन आउने राहदानी र राष्ट्रिय परिचयपत्रका सेवाग्राहीको चाप अत्यधिक वृद्धि भएपछि प्रशासनले सेवाग्राहीलाई तीन सिफ्टमा दैनिक १२ घण्टा सेवा दिन सुरु गरेको हो। यही असार २७ गते बिहान ७ बजेबाट कार्यालयको सेवा प्रवाह समय दैनिक तीन सिफ्टमा विस्तार गरिएको प्रमुख जिल्ला अधिकारी रमेश न्यौपानेले जानकारी दिए। सबैभन्दा धेरै गुनासो राहदानीको रहेको छ। प्रशासनले कर्मचारी अभावमा राहदानीको सेवालाई व्यवस्थित गर्न नसकेको गुनासो आएको थियो। यही गुनासो व्यवस्थापन गर्ने सन्दर्भमा प्रशासनले आफ्नो सेवा समय बढाएको हो। कार्यालयले विगतमा एक हप्तामा ८० जनाको राहदानी फारम लिने गरिएकामा अब दैनिक ४० जनाको दरले हप्ताको २४० जनाको फारम लिने प्रशासनले जनाएको छ। कर्मचारी अभाव हटेकाले बिहान ७ देखि साँझ ७ बजेसम्म १२ घण्टा दैनिक सेवा विस्तार सुरु भएकाले सेवाग्राहीको गुनासो सम्बोधन भएको जनाउँदै अब सेवाग्राहीले तत्कालै सेवा पाउने प्रजिअ न्यौपानेले बताए। कार्यालयले राजस्व जम्मा गर्ने बैंक काउन्टर, राहदानीको 'इन्रोल्मेन्ट', राष्ट्रिय परिचयपत्रको सहायता कक्ष साथै सुरक्षित वैदेशिक रोजगार परामर्श केन्द्र बिहान ७ देखि साँझ ७ बजेसम्म सञ्चालनमा रहेको प्रशासनले जनाएको छ। बिहान ७१० बजेसम्म, बिहान १० देखि दिउँसो १ बजेसम्म र दिउँसो १ देखि साँझ ७ बजेसम्म कर्मचारी व्यवस्थापन प्रशासनले गरेको छ। प्रशासनको सेवा प्रवाहमा आवश्यक कर्मचारीका लागि कमलामाई नगरपालिकाले सहजीकरण गरिदिएको थियो।"
ट्यांकरको ठक्करबाट साइकलयात्रीको मृत्यु,विराटनगर : विराटनगरमा पेट्रोल बोकेको ट्यांकरको ठक्करबाट सोमबार राति साइकलयात्रीको मृत्यु भएको छ। कोसी लोकमार्गअन्तर्गत विराटनगर महानगरपालिका१४ राधाकृष्ण राईस मिलअगाडि राति सवा ८ बजेतिर दुर्घटना मोरङ ट्राफिक प्रमुख प्रहरी निरीक्षक राजकुमार कार्कीले जानकारी दिए। उनकाअनुसार उत्तरबाट दक्षिणतर्फ जाँदै गरेको ना ६ ख १८३४ नम्बरको ट्यांकरले ठक्कर दिँदा विराटनगर१३ का ५५ वर्षीय विजय बानियाको मृत्यु भएको हो। दुर्घटनामा परेर गम्भीर घाइते भएका उनलाई उपचारका लागि कोसी अस्पताल पुर्याउनसाथ चिकित्सकले मृत घोषित गरेका हुन्। ट्यांकर र चालक भारत अररियाका २७ वर्षीय जागेन्द्रकुमार मण्डललाई नियन्त्रणमा लिएर घटनाको अनुसन्धान थालिएको प्रहरीले जनाएको छ। प्रहरीकाअनुसार चालकको साथमा नेपाली सवारी चालक अनुमति पत्र (लाइसेन्स) नभएको पाइएको छ। साइकलमा सडक पार गर्दै गर्दा बानियालाई ट्यांकरले ठक्कर दिएको हो।

शीर्षक,विवरण
ऋषिमुनिको तपोभूमि सुर्मासरोवर फोटोफिचर,"सधैंभरि बादल र कुहिरोको घुम्टो। थरीथरीका फूलले ढकमक्क। एकान्त र छङछङ पानीको आवाज। स्निग्ध र निर्मल सुर्माताल। बेलाबखत घाम झुल्किँदा टल्किने सुवर्णमयी शिमशृंखला। यार्सागुम्बालगायतका जडीबुटीको सुगन्ध। स्वर्ग भनेकै यही होइन र ? नहोस् पनि किन, स्कन्दपुराणको मानसखण्डको १४५ अध्यायको ४२ श्लोकदेखि ४४ श्लोकमा वर्णन गरिएको पवित्रस्थल। जहाँ अत्रि ऋषिले ४८ वर्ष तपस्या गरे। ब्रह्मा प्रसन्न भई सरोवर (ताल)को सृष्टि गरिदिए। सरोवरको बीचमा चतुर्भुज शूल र मुद्गर धारण गरेकी गायत्री रूपकी सुवणर्मयी कान्तियुक्त सुर्मादेवीको मूर्ति प्रतिष्ठापित गरिदिए। पछि, त्यही सरोवरको नाम रह्यो सुर्मादेवी ताल। चन्दन पर्वतको १४ हजार एक सय फिट उचो हिमालको काखमा छ, सुर्मादेवी ताल। बझाङको साबिकको सुर्मा गाविसको हिमाली वन क्षेत्रमा निर्जन, शान्त र रमणीय क्षेत्रमा छ। एकान्तप्रिय छिपिली, शिखरवासिनी वैष्णवी सुर्मादेवीको बासस्थान हो। यो क्षेत्र ऋषिमुनिहरूको सघन पुण्य तपोभूमि हो। सुन्दर चन्द्रनाद्री जंगलमा सयकडौं तपसाधना गर्ने ठूलाठूला ढुंगाले बनेका गुफा छन्। त्यहाँ सयकडौं ऋषिमुनि तपस्या गर्थे भन्ने जनविश्वास छ। त्यसैकारण पुण्य तपोभूमि भनिन्छ। विभिन्न पुण्य तिथिमा यहाँ वाद्यवादनका धुनहरू आफैं बजेको अनुभव र अनुभूति हुने गरेको भक्तजनहरू सुनाउँछन्। त्यसैकारण सुर्मादेवी यहाँको ठूलो र प्रसिद्ध तीर्थस्थल मानिन्छ। जस्तो वर माग्यो, त्यस्तै प्राप्ति हुने जनविश्वास छ। सुर्मादेवीलाई शक्ति, सम्पत्ति, सामथ्र्य, विद्या र बुद्धिकी देवी भनेर पूजाआजा गरिन्छ। दुर्गाथली गाउँपालिकास्थित साबिकको लेकगाउँ गाविसमा पर्ने थली जिउलोमा सुर्मा र दुर्गा नामका दिदीबहिनी बस्ने गरेको किंवदन्ती छ। लसुनको निहुँमा एक दिन दिदीबहिनीबीच झगडा भयो। अंशबन्डा गरे। थलीका खेतहरू बग्न थाले। तिनै खेतका बीचमा रहेको पाँगरको रूख तान्दा त्यसको आधा भाग चुँडियो र थकुन्नाडातिर पर्यो। देवी सुर्मा त्यतै बसिन्। केही समयपछि त्यहाँ पनि बस्न उपयुक्त नठानेर माथि उक्लिँदै चाँदेशिखर हिमालको काखस्थित कुण्डतिरै बस्न पुगेकी हुन् रे ! त्यो रुख रोपेको ठाउँ नै अहिलेको सुर्मा मन्दिर भएको र आधा रुख थलीमै रहेको एकथरीको जनविश्वास छ। सुर्मादेवी शत्रुसंहारिणी, महिषासुरमर्दिनी, तेजोमयी, विजयादेवीका रूपमा पूजिन्छिन्। यहाँ सुर्मा सरोवरको गर्भागृहमा सुर्मादेवी रहेको जनविश्वास छ। ठाकु नामको बाजा बजाउँदै देवी र धलदेउका धामीहरू सरोवरमै स्नान र पूजा गर्छन्। यसको नजिक त्रिकोणात्मक कालिन्दिनी दह छ। यहाँ श्रावण शुक्ल एकादशीको दिन पापनाशिनी कालिका देवीको पूजा हुन्छ। यो दहबाट पवित्र बाहुली गाडको उत्पति हुन्छ। सुर्मा सरोवरबाट सुनी गाड पूर्वतिर र कालंगा कलावती नदी पश्चिमतिर बहन्छन्। यी दुईटै नदीबीचको भूभागलाई पुराणमा चन्दन पर्वत भनिएको छ। स्कन्दपुराणको मानसखण्डको १४५ अध्यायको ४२ श्लोकदेखि ४४ श्लोकमा यो पवित्रस्थलको वर्णन गरिएको छ। हरेक साल श्रावण अमावास्या (बाधा औंसी) देखि नवौं तथा कहिलेकाहीँ दशौं दिनमा सुर्मा सरोवरको मेला लाग्छ। ठूलठूला टाँगामा ध्वजा लिएर देवी र धउल्देउका धामी पुजारी यात्रुसहित बाटाभरि शंखघण्ट बजाउँदै यस यात्रामा निस्किन्छन्। आशागुर्जा बोकेर चाँचाँ गर्दै सुषमा सुषमा नाम जप्दै बझाङचैनपुर सुर्मादेवीशिलदेवी थानबाट प्रस्थान गर्छन्। यस्तै हालको छबिसपाथिभेरा गाउँपालिकाका घट्याल, बुड्खोर्याल नौरा हुँदै सुर्मा सरोवर प्रस्थान गर्ने पनि चलन छ। थपाली, घोगाडा, दौलीचौर, थगुन्नाडाका देउपाँड हुँदै पडछो गर्दै (नाच्दै) जाँने आउने गरिन्छ। ठाके भन्ने बाजा बजाउँदै वीरपानी, नाचनी, मधुखर्क, बूढा विनायक, जलजला, ठेलठेलो आदि सुर्मादेवी हिमशिखर यात्रा गर्दाका क्रीडास्थल हुँदै तीन दिनमा सुर्मा सरोवर पुगिन्छ। यहाँ पुगेपछि श्रावण एकादशीदेखि त्रयोदशी (तीनदेखि पाँच दिनसम्म) मेला लाग्छ। स्मितहासिनी देवीको पूजा हुन्छ। यहाँ हजारौं स्वदेशीविदेशी भक्तजन मेला भर्न आउँछन्। सरोवर स्नान गरेर पितृतर्पण गर्छन्। सुर्मादेवी शुद्ध निष्ठाप्रिय भएकीले यहाँका यात्रीहरू एक हप्ताअगाडिदेखि नै शारीरिक, मानसिक र व्यावहारिक रूपमा शुद्ध संकल्पित भई सात्विक भोजन सेवन गर्छन। थकुन्नाडामा जुत्ता खोली नांगैै खुट्टा हिँडेर सुषमा सुषमा जप्दै भक्तजन यात्रा गर्छन्। यहाँ आगो बाल्न, छाता ओढ्न र त्रिपाल हाल्न नपाइने परम्परागत चलन छ। कुनै बेला बझाङ्गी राजा जयपृथ्वीबहादुर सिंहले मेला भर्न आउँदा यहाँ त्रिपाल टांगेका थिए। राति नै देवीको छल भएर हुरी बतासले हैरान गरेको थियो। भोलिपल्ट बिहान राजाले सरोवरमा गएर सुर्मादेवीसँग क्षमायाचना गर्दै आफ्नो हातको सुनको औंठी सरोवरमाा चढाएको जनश्रुति छ। राजा फर्की आउँदा थगुन्नाडा देउपाडमा बास बसे र पागरजडी रुखको धारामा स्नान गरेका थिए। स्नान गर्ने क्रममा सुर्मादेवी प्रसन्न भई त्यो औंठी राजाको औंलामा नै परेको आश्चर्यजनक भनाइ बझाङमा अझै चर्चित छ। त्यहाँ सयकडौं ऋषिमुनि तपस्या गर्थे भन्ने जनविश्वास छ। विभिन्न पुण्य तिथिमा यहाँ वाद्यवादनका धुनहरू आफैं बजेको अनुभव र अनुभूति हुन्छ। यहाँ यात्रा गरी स्नान र पूजा गर्नाले कैलाश मानसरोवर यात्रातुल्य पुण्य प्राप्त हुने भनाइ छ। मनुष्य मात्र होइन, सबै प्राणीहरूको यस लोकमा राज्यको सुख भोग गरेपछि बैकुण्ठबास हुन्छ र पितृको मोक्ष हुन्छ भन्ने पुरोणोक्ति छ। सुर्मादेवीको धामी लेक, सेलान खेत, थगुन्नाडा, घट्या, डोगडी, बारिल गाउँलगायतका ठाउँमा गुठी जग्गा छ। यो मेलामा पहिले पहिले बझाङ्गी राजाले हरेक वर्ष धामीलाई चाँदीका बाला, सुनका मुन्द्रा, भिटुली (पगरी), भगुलो (सेतो घाँघर) र ओढ्ने खास्टो दिएर पठाउने चलन थियो। अब श्रद्धालु भक्तजनले मात्र दिने गर्छन्। आध्यात्मिक पर्यटन विकास र प्रवद्र्धनका दृष्टिकोणले सुदूरपश्चिम प्रदेश सम्भावना रहेको छ। सतीको अंगबाट पतन भएका १०८ शक्तिपीठमध्ये मानसखण्डसुदूरपश्चिम क्षेत्रमा अनेक शक्तिपीठ रहेका छन्। मानसखण्ड क्षेत्रका १६ भगवती बहिनी (षोड्स मात्रिका) र पौराणिक रूपमा रहेका सप्त मात्रिकालाई सात बहिनी र नवदुर्गा भगवतीलाई नौवटा भगवती बहिनीका रूपमा पुज्ने परम्परा छ। भगवतीको पूजा हुने स्थानमा भूमिराज (भूमे देवता) को पनि अनिवार्य रूपमा पूजा गरिन्छ। भूमिराजलाई भगवतीका भाइका रूपमा मान्ने परम्परा रहेकाले कतै मस्टो देवतालाई पनि भगवतीको भाइका रूपमा पूजा गर्ने चलन छ। मस्टो (भूमि देवता) अछाम, बझाङ, बाजुरातिर पुज्ने चलन रहेको छ। सुदूरपश्चिममा सातवटा, नौवटा र १६ वटा भगवतीको चर्चा हुने गरेको छ। भगवतीका बारेमा चर्चा गर्दा वैदिक, पौराणिक, ऐतिहासिक र लौकिक गरी चार प्रकारले तथ्यांकका आधारमा भगवतीका बारेमा व्याख्या हुनुपर्ने मानसखण्डका लेखक मध्येका एक विष्णुभक्त जोशी (शास्त्री) बताउँछन्। शास्त्रीका अनुसार सुदूरपश्चिम देवभूमिका रूपमा चिनिन्छ। यहाँ जहाँजहाँ देवता छन्, त्यहाँ देवी पनि बसेकी छन्। १६ बहिनी देवीहरू सुदूरका हरेक जिल्लामा रहेका छन्। बैतडीमा निंगलासैनी, रणसैनी (त्रिपुरासुन्दरी), मेलौली भगवती, डिलासैनी, फालङ्गासैनी, पोटलासैनी, कलफलासैनी, बिजासैनी, डोटीमा शैलेश्वरी, डँडेलधुरामा उग्रतारा, बाजुरामा बडीमालिका, कञ्चनपुरमा मणिद्वीप भगवती, दार्चुलामा दार्चुला भगवती, बझाङमा सुर्मादेवी, अछाममा वरदादेवी, कैलालीमा नयनेश्वरी भगवती देवीको बास रहेको मानसखण्डमा उल्लेख छ। यो तालमा स्नान गरे सबै पापबाट मुक्ति पाइन्छ भन्ने जनविश्वास छ। बझाङ्गीहरू साउन महिनाको एकादशीदेखि त्रयोदशीसम्म त्यही ओढारमा बसेर स्नान गर्छन्। त्यहाँ जलदेवीको बासस्थान छ भन्ने भनाइ छ। यसको छेउमा रहेको मन्दिरमा दर्शन गरेपछि मनोकामना पूरा हुने विश्वास गरिन्छ । प्राकृतिक सौन्दर्य धार्मिक तथा पर्यटकीय महत्त्व बोकेको सुर्मा सरोवर हेर्दा मानव आँखा आकृतिको छ। ताल आसपासमा पाइने रंगीबिरंगी जंगली फूलहरूले यस तालको सौन्दर्यतालाई झनै मनमोहक बनाएका हुन्छन्। सुर्मा सरोवर क्षेत्र धार्मिकपौराणिक किंवदन्ती र प्राकृतिक सौन्दर्यले भरिपूर्ण छ। पाटनका रंगीविरंगी फूल, दूधझै सेताम्य झरना, लेकाली सल्ला, गुराँस, चिमालो र चाननका लहराले शोभायमान बनाएको सुर्मा सरोवर क्षेत्र पुग्दा संसार भुलेर सधैं यहीं बसिरहुँ झै लाग्ने गर्छ। यहाँ यात्रा गरी स्नान र पूजा गर्नाले कैलाश मानसरोवर यात्रातुल्य पुण्य प्राप्त हुने भनाइ छ। ठूलो धार्मिक तथा पर्यटकीय महत्त्व भए पनि यातायात सुविधा नहुँदा संसारको आँखामा नपरेको सुर्मा सरोवर तालमा पुग्ने सकेको छैन। यो स्थल बझाङ जिल्लाको सदरमुकाम चैनपुरबाट उत्तर दिशामा पर्दछ। चैनपुरबाट ३० किलोमिटर टाढा छ। जिल्ला सदरमुकामबाट गाडीमा चार घण्टामा सुर्मा गाउँ पुगिन्छ। त्यहाँबाट एक दिनको पैदल यात्रापछि सुर्मा ताल पुगिन्छ। सुर्मासरोवर चार हजार मिटरको उचाइमा अवस्थित छ। यो ताल हिमालको फेदमा अवस्थित छ। यहाँको मौसम धेरै जाडो छ। चाँदेशिखर हिमालको फेदीमा रहेको सरोवरको पानी तीन ठाउँबाट बाहिरिएर पाँच किलोमिटर तल सुनिगाडमा आएर मिसिन्छ। सरोवरको पूर्वपट्टिको डाँडाबाट एक किलोमिटर तल एक सयभन्दा बढी मानिस खान सुत्न मिल्ने विशाल विरु ओढार छ। सुर्मासरोवर ताल छेउमा प्रसिद्ध धार्मिकस्थल सुर्मा देवीको मन्दिर छ। सुर्मा देवीको भक्तिभावको लागि मानिस यहाँ आउँछन्। यो स्थानमा साउन एकादशी मेला लाग्छ। यस तीर्थस्थलमा जानेले, सफा, शाकाहारी भोजन र अनिवार्य ब्रह्मचारी नियम पालन गर्नुपर्दछ। खानामा लसुन, प्याज र भात खानु हुँदैन भन्ने चलन छ। सुर्मा मन्दिर र सुर्मा तालमा खाली खुट्टा हिँड्नुपर्छ। यात्रा गर्दा छाता बोक्न पाइन्छ। तर रेनकोट पाइँदैन। कुनै पनि टर्च र लाइटरबाट दियो बाल्न नपाउने अर्थात् नहुने मान्यता छ। यसपश्चात् चैनपुरबाट यात्रा सुरु हुने दिन घोगाडा भन्ने ठाउँ पुग्नुपर्ने र त्यही बसेर पूजा आजा गर्नुपर्ने नियम छ। दोस्रो दिन नुहाइधुवाइ गरेर पटयुरी, लुमण्ड, दौलीचौर हुँदै पाङड जडो पुग्नु पर्छ। यहाँ सुर्मा देवी मन्दिरमा पूजाआजा गर्ने र तेस्रो दिन फेरि नुवाइधुवाइ गरेर सुर्माताल जाने उत्तरतर्फ ठाडो उकालो बाटो र त्यहाँ पुगेर तालमा पूजा गर्ने गरिन्छ। चौथो दिन बिहान फर्कने र पाङडजडो पुगेर मात्र जुत्ता, चप्पल लगाएर फर्किने चलन छ। सुर्माको थकुन्नाडाबाट नाङ्गै खुट्टा हिँडेका श्रद्धालु भक्तजनहरू नाच्नीबाट मधुखर्क, बूढी विनायक, जलजला हिमखेत, चाँदेशिखर हिमाल हुँदै साँझ पवित्र मानिने सुर्मासरोवर तालमा पुग्दछन्।"
अनि मैले ईश्वरलाई चिठी लेख्न थालें,"नेपालमा चिनजानका कसैलाई म यहाँ एम्ब्रोइडरीमा काम गर्छु भनेँ भने यस्तै कुरा गम्दै मेरा हातहरू माउस र किबोर्डमा दौडिरहेका थिएटेक्ससस्थित एउटा सपिङ मलको स्टोरभित्र। म पुरानो कम्प्युटरको विलकम सफ्टवेयरमा कोर्दै थिए ह्याप्पी इस्टर। सानैमा एकजना चर्चित नायिकाले अमेरिकामा आइसक्रिम बेच्छिन् भन्ने सुन्दा अचम्म लाग्थ्यो। नेपालीका लागि अमेरिका भाँडा माझ्ने, आइसक्रिम बेच्ने वा पेट्रोल पम्पमा काम गर्ने थलो जस्तो लाग्थ्यो। मनमनै आफैँसँग भन्थेम त राम्रो काम गर्ने हो, कहिल्यै अमेरिका जान्न। काम न ठूलो हुन्छ न सानो। तर हाम्रो समाजले वर्गीकरण गरिदिएको छ कामलाई सानो र ठूलो भनेर। आखिर म पनि त त्यही समाजकी उपज न हुँ। मलाई अमेरिका जानु भनेको पलायन हुनु हो भन्ने लाग्थ्यो। नेपालमा केही गर्न नसकेर भाग्नु हो भन्ने लाग्थ्यो। अहिले सम्झिँदा पनि हाँसो लाग्छ। ००० केहीअघि नेपालबाट एक जनाले तिमी अमेरिका बस्ने कुनै कारण देख्दिनँ म भने। सुन्दा उदेक लाग्यो। अलिअलि झोँक पनि चल्यो। हुन त आफूलाई न घरपरिवार पाल्नु छ न धेरै पैसा कमाउनु छ। उहिल्यै दुईवटा विषयमा स्नातकोत्तर गरिसकेकी मलाई उच्च शिक्षा हासिल गर्ने इच्छा पनि छैन। यी बाहेक कुनै पनि कारणले अमेरिका बस्नुलाई आम नेपालीले अमेरिका बस्ने कारण नै नमान्ने रहेछन्। एउटै ठाउँ र एउटै सर्कलमा धेरै समय बसेरभन्दा अलगअलग ठाउँको अनुभव बटुल्न चाहने म त्यस्ता अनुभवले धेरै कुरा सिक्न र सिकाउन सकिन्छ भन्ने मान्यता राख्छु। इन्टरनेट पुस्ताकी म आफूलाई ग्लोबल सिटिजन भन्न रुचाउँछु। विश्वको जुनसुकै कुनामा बसे पनि आफ्नो देशका मानिसहरूको जीवनमा सकारात्मक प्रभाव पार्न सकिन्छ भन्ने मान्यतालाई आत्मसात् गरेकी मान्छे।डलास फोर्टवोर्थ अन्तर्राष्ट्रिय विमानस्थलमा उत्रिँदै गर्दा मैले आफैँलाई भनेको थिएँ म अमेरिका पलायन हुन होइन, उदाउँन आएको हुँ। नेपालमा आठ र भारतमा सात वर्ष काम गर्दा सिकेको भन्दा अमेरिका आएको एक वर्षमै मैले जीवनमा कहिल्यै नसिकेका धेरै पाठ सिकें। मेरो लागि जीवनलाई अझ धेरै बुझ्ने र सिक्ने कुरा नै अमेरिका आउने एकमात्र कारण बन्यो। अमेरिका आएपछि यहाँको म्यागजिनमा लेखक भएर काम सुरु गर्नुभन्दा अगाडि दुई महिना जति मैले घर नजिकैको सपिङ मलमा काम गरेँ। खाली समय सदुपयोग गर्न म सप्ताहन्तमा मल जान थालेको थिएँ।जीवनमा पहिलो पटक मैले फ्रन्ट डेस्कमा बसेर कुनै अमेरिकनलाई हाई, हाउ आर यु डुइङ्, सर ? भनेकी थिएँ। पहिलो पटक कुनै विदेशीसँग उनीहरूको कलर च्वाइसबारे कुरा गरेको थिएँ। भविष्यमा लेखिने कथाका लागि पात्रहरू भेट्टाएकी थिएँ। अनि, जीवनभरि आफैँसँग गफ गर्न पुग्ने विषय संग्रह गरिरहेको थिएँ। ००० सम्भवतः कसैको जीवनयात्राका कतिपय कुराहरू ईश्वराधीन हुन्छन्। त्यसमा कसैको केही जोर चल्दैन। त्यसैले त मैले ईश्वरीय योजनामा कहिल्यै शंका गरिनँ। मेरो अमेरिका बसाइ सायद उनकै योजना हुनुपर्छ। नत्र कहिल्यै अमेरिका जान्न भनेर अड्डी कस्ने म करिब तीन वर्षदेखि यतै छु। जीवनयात्रा सजिलो छैन, तर सुन्दर छ। जीवनमा आइपर्ने दुःखकष्ट पनि तिनलाई पार गरेपछि सुन्दर लाग्ने रहेछन्। अमेरिका आएको पहिलो तीन महिना मेरा लागि भावनात्मक हिसाबले कठिन थियो। काम हुँदाहुदै पनि म धेरैजसो खाली नै बस्थेँ। यहाँ आएर मलाई आधारभूत आवश्यकता पूर्ति गर्न कुनै मेहनत गर्नु परेन। यो मानेमा म भाग्यशाली थिएँ। तर मन खासै उत्साहित थिएन। म बिना कारण विरक्तिएर बस्थे भगवान्लाई गाली गरेर। सामाजिक सञ्जालमा कसैले तपाईंको लाइफ कस्तो परफेक्ट छ है ! भन्दा अनौठो लाग्थ्यो। परफेक्ट लाइफ र सफलता भन्ने कुरालाई हामीले कति बदनाम गरेका छौँ। त्यो जीवनको एउटा चरण थियो। अनेकौँ पाठहरू सिक्ने चरण। ००० जीवनका धेरै यात्रा मैले एक्लै तय गरेकी छु। सबैभन्दा धेरै रमाइला र नरमाइला अनुभूति यिनै यात्राका क्रममा भोगेकी छु। यात्रा किताब पढे जस्तै हो। थुप्रै पात्रहरू भेट्छु, एकएकलाई पढ्दै जान्छु, त्योभन्दा धेरै हरेक पानामा आफैँलाई पढिरहेकी हुन्छु। नेपालमा छँदा मैले यात्रा नै गरिन भन्दा पनि हुन्छ। नेपालमा त्यतिबेला यात्रा भनेकै काम नपाएर डुल्ने जस्तो ठानिन्थ्यो। नेपालमा अत्यावश्यक काम नपर्दासम्म मैले चितवन छाडेको याद छैन। सायद त्यसैले होला मेरा अनुभवहरू साँघुरा थिए। नयाँ ठाउँ हेर्ने र नयाँ कुरा सिक्ने रहर त कसलाई पो हुँदैन र? तर केटी मान्छे एक्लै हिड्नु हुँदैन भन्ने आम धारणाले मेरो मस्तिष्कमा पनि जरा गाडेको थियो। अंग्रेजीमा एउटा भनाइ छ द वल्र्ड इज अ बुक एन्ड दोज् हु डु नट ट्राभल रिड वन्ली वन् पेज। नेपाल छँदा सायद म जिन्दगीको पहिलो पृष्ठमै अड्किएकी थिएँ। जब भारतलाई कर्मथलो बनाएँ मैले जिन्दगीका अन्य पानाहरू पल्टाउन पाएँ। यात्रा मात्र होइन म फिल्म हेर्नदेखि रेस्टुरेन्टमासम्म एक्लै जान्थें। नेपाल र भारतमा एक्लै रेस्टुरेन्टमा जाँदा वेटर्सले म्याम एक्लै? भनेर सोध्ने गर्छन्। फिल्म हलमा टिकट काट्दा पनि साथमा कोही छन् कि भनेर सोधिन्छ। तर अमेरिकामा कसैले त्यस्ता प्रश्न गर्दैनन्। ००० हलिउडका फिल्म र सिरिजहरूमा मैले देखेको अमेरिका दृष्टिविहीनले हात्तीको पुच्छर छामेर यही नै हात्ती हो भने जस्तो रहेछ। म यात्रामा भेटिएकी एउटी महिलालाई सम्झिन्छु। उनी म बसेको होटलको भान्सामा काम गर्थिन्। मेरो आमाको उमेरकी उनी पेसाले चिकित्सक रहिछन्। सप्ताहन्तमा उनी होटलमा काम गर्थिन्। निकै खुसमिजासकी उनले खाना बनाउने र खुवाउने सोखका कारण यसरी काम गर्न थालेको र होटलमा काम गरेर कमाएको रकम च्यारिटीमा दिने गरेको बताउँदा म आश्चर्यचकित भएकी थिएँ। जीवनयात्रा सजिलो छैन, तर सुन्दर छ। जीवनमा आइपर्ने दुःखकष्ट पनि तिनलाई पार गरेपछि सुन्दर लाग्ने रहेछन्। अमेरिका बसेका हामी नेपाली यहाँका हरेक कुरालाई आफ्नो ठाउँको अवस्थासँग तुलना गर्छौं। कामलाई हेर्ने दृष्टिकोणमा नेपाल र अमेरिकाबीच आकाशपातलको फरक छ। नेपालका कुनै चिकित्सकले साताका दुईदिन आफ्नो पेसा बाहेकको काम गर्ने कुरा कल्पना पनि गर्न सक्दैन। यदि कुनै चिकित्सकले ती महिलाले जस्तै कुनै क्याफे, रेस्टुरेन्ट, डिपार्टमेन्टल स्टोर वा अन्यत्र काम गर्न थाल्यो भने समाचार नै बन्थ्यो होला। ००० अमेरिका आउनुअघि म भारतको इन्दौरमा काम गर्थे। घर र देश छाडेर टाढा गएर काम गर्ने मेरो निर्णयले परिवारका कसैलाई पनि खुसी बनाएको थिएन। आफू के गर्दैछु र केका लागि गर्दैछु भन्ने कुरामा दृढ विश्वास भएकोले अरू केही सोचिनँ। मैले रोजेको बाटो सजिलो पक्कै छैन भन्ने थाहा थियो र अघि बढ्दै जाँदा त्यो बाटो सोचेकोभन्दा कठिनसमेत रह्यो पनि। तर मलाई आफ्ना कुनै पनि निर्णयमा पछुतो भएन।सुरुवाती समयबाहेक इन्दौर बसाइका पाँच वर्ष मेरा लागि एउटा गोल्डन पिरियड थियो। म विटिफिड (मैले काम गरेको कम्पनी, जुन भारतका चर्चित कम्पनीमध्ये पर्छ) मा निकै खुसी थिएँ। स्टार्टअप भएकोले गर्दा त्यहाँ काम गर्ने सबैले मजस्तै ठूला सपना बोकेका थिए। कम्पनी स्टाफको औसत उमेर २३२४ वर्ष मात्रै थियो। कार्यस्थलमा प्रायः देखिने राजनीति, गुटबन्दी, भाइभतिजावादजस्ता कुराबाट विटिफिड टाढा थियो। योङ ट्यालेन्ट्सका लागि विटिफिड ड्रिम कम्पनी थियो। मेरो टिममा २५ वर्षको एकजना भाइ थियो। सन् २०१५ मा उसले मेरो टिममा काम सुरु गरेदेखि नै हामी नजिक भइसकेका थियौँ। हरेक वर्ष रक्षाबन्धनका दिन म उसलाई राखी बाँधिदिन्थेँ। मलाई कहिल्यै पनि दुष्यन्त मेरो आमाको कोखबाट जन्मेको होइन जस्तो लागेन। दुष्यन्तलाई मैले नजिकबाट नियालेकी थिएँ। १८ वर्षको उमेरमै क्यान्सरबाट आमा गुमाउनुको पीडा, एकमात्र सन्तान भएकोले उमेर ढल्दै गएका बाबुको जिम्मेवारी, आफ्ना निजी हजार सपना, त्यसका लागि गर्नुपर्ने अथक मेहनत, दुष्यन्तले कम उमेरमै धेरै कुरा सम्हालिरहेको थियो। आमा गुमाएपछिको आघात सहन नसकेर उसले दुई पटकसम्म आत्महत्याको प्रयास गरेको थियो। विटिफिडमा काम गर्न थालेपछि उसले आफ्ना लक्ष्यहरू पूरा गर्ने बाटो देखेको थियो। कैयौँ लन्च र डिनरहरूमा हामीले एकअर्काका दुःख साटेका थियौँ। आफ्ना भविष्यका योजनाबारे चिन्तन गरेका थियौँ। मन परेका पुस्तक र फिल्मबारे गोसिप गरेका थियौँ। आफ्नो आमालाई सम्झेर उसले व्यक्त गर्ने शोकमा प्रायः म साक्षी थिएँ। लीना दिदी, आप सुनाते हो ना मैं अपना हेल्थका ध्यान नहीं रखता, मैंने ठान लिया हैं नई साल में मैं अपनी हेल्थ और फिटनेसको प्रायोरिटी पर रखूँगा, २०१८ डिसेम्बर महिना सकिने दिन हामी एउटा रेस्टुरेन्टमा डिनर गर्दैगर्दा उसले भनेको थियो। उसको अनुहारमा अनौठो प्रकारको चमक देखें मैले।सानैमा एकजना चर्चित नायिकाले अमेरिकामा आइसक्रिम बेच्छिन् भन्ने सुन्दा अचम्म लाग्थ्यो। नेपालीका लागि अमेरिका भाँडा माझ्ने, आइसक्रिम बेच्ने वा पेट्रोल पम्पमा काम गर्ने थलो जस्तो लाग्थ्यो। मनमनै आफैँसँग भन्थेम त राम्रो काम गर्ने हो, कहिल्यै अमेरिका जान्न। दुष्यन्त र मसँगै हामी आठ जनाको एउटा ग्रुप थियो, जुन आफैँमा एउटा सुखद परिवार थियो। हरेक दिन अफिसका ९१० घण्टा हामी सँगै हुन्थ्यौँ। प्रायः सप्ताहन्तमा जम्मा भएर घण्टौँसम्म बात मारिरहेका हुन्थ्यौँ। मैले आफ्ना जीवनमा देखेभेटेका सबैभन्दा असल मान्छेमध्ये यी पनि पर्छन्। मेरा लागि उनीहरूको साथ घरभन्दा टाढाको घर थियो। सन् २०१९ जनवरीमा हामी तीनदिने राजस्थान यात्रामा गएका थियौँ। हाम्रो त्यो पहिलो ग्रुप ट्रिप थियो। १५ घण्टे रेलयात्रा र हजारौँ मीठा सम्झना। बाटोमा कुराकानीका क्रममा दुष्यन्तले भनेको थियो, लीना दिदी, आप के बर्थडे पर इस बार स्पेसल पार्टी करेंगे। ग्रुपमा कुनै पनि गेट टुगेदरको प्लान बनाइन्थ्यो, सबैभन्दा पहिला तयारीमा ऊ नै लाग्थ्यो। यात्राका क्रममा तय गरिएका रेल, कार, बस सबैको बुकिङको जिम्मा उसैले नै लिएको थियो। जसलाई जे परे पनि सहयोग गर्न ऊ सबैभन्दा पहिला अघि सर्ने गर्दथ्यो। एकपटक दसैँमा नेपाल जानु अघिल्लो साँझ मैले उसलाई भाइ, मसँग इयरफोन्स छैन, मलाई फ्लाइटमा चाहिन्छ मात्र भनेकी के थिए, बाइकमा मलाई बसाएर साथीको इलेक्ट्रोनिक पसलमा पुर्याएको थियो। मैले प्रयोग गरिरहेको फोन र ल्यापटप मैले उसैसँग गएर किनेको हो। मध्यप्रदेशको उज्जैनमा हरेक १२ वर्षमा लाग्ने कुम्भ मेला हेर्न जाने योजना बनाउँदा राति १ बजे मलाई लिन मेरो होस्टल परिसर पुगेको थियो दुष्यन्त। राजस्थानको माउन्ट आबुमा उसले दुई घण्टा लगाएर १९ सय भारतीय रुपैयाँमा एउटा बन्दुक किनेको थियो। उसलाई यस्ता कुराको निकै सोख थियो। उसैको आग्रहमा मैले दुबई एयरपोर्टको ड्यटी फ्री सपमा कुन्नि के ब्रान्डको वाइन खोज्दै हिँड्नु परेको थियो। दुष्यन्तलाई माइग्रेन थियो। हामी राजस्थान यात्राबाट फर्केपछि दुई दिन ऊ थला पर्यो। त्यसपछिका दिनहरूमा बारम्बार बिरामी पर्न थालेको थियो। ज्वरो आउने र टाउको दुख्ने भइरहन थाल्यो। त्यसलाई सबैले सामान्य लिन्थ्यौँ किनकि ऊ एकाध दिनमा ठीक पनि भइहाल्थ्यो। सन् २०१९ मार्च १७ ! मेरो जन्मदिनमा दुष्यन्त मेरो फ्ल्याटमा केक लिएर आइपुगेको थियो। त्यसको भोलिपल्टदेखि उसलाई ज्वरो आउन थाल्यो। तीन दिन अस्पताल बसेपछि उसले घरमै आराम गर्यो। मैले भेट्न आउने इच्छा फेसबुकमा गर्दै मेसेज पठाउँदा पर्दैन, छिट्टै अफिस आउछु भनेर रिप्लाई गरेको थियो। मार्च २५ मा दुष्यन्त अफिस आयो। त्यो एउटा सामान्य दिन थियो। मैले सपनामा पनि सोचेकी थिइँन ऊसँग बसेर काम गर्ने त्यो नै अन्तिम दिन हुन्छ भनेर। त्यसको भोलिपल्ट ऊ पुनः अस्पताल भर्ना भयो। अवस्था अलि गम्भीर छ भन्ने थाहा पाएर मैले मेसेन्जरमा स्याड इमोजीसँगै लेखेकी थिएँ भाइ, प्लिज छिटो निको भएर आइज ! दुर्भाग्य ! त्यो म्यासेज कहिल्यै सिन भएन। ३० तारिख, म बिहानै अस्पतालतिर लागेँ। २३ घण्टा भेटेर फर्किन्छु भन्ने सोचेर निस्किएकी थिएँ। अस्पताल पुग्दा दुष्यन्तलाई आईसीयूबाट भर्खरै भेन्टिलेटरमा सारिएको रहेछ। डाक्टरसँग आग्रह गर्दा पनि भित्र जान अनुमति दिइएन। मैले वार्डको ढोकाबाट उसलाई नियाले। मेरा आँखा नरसाई रहन सकेनन्। अस्पतालबाट डिस्चार्ज भएपछि यसले खुब गाली खान्छ, वार्ड बाहिर बसेर हामी कुरा गर्दै थियौँ। सञ्चो भएर आएपछि दुष्यन्तले आफ्नो जीवनशैलीमा पक्कै पनि योयो परिवर्तन गर्ला मैले सोचिरहेकी थिए।केही साथीले घर गएर खाना खाएर आराम गर्न सुझाव दिए। तर मन मानेन। बिहानै अस्पताल पुगेकी म खाना त के पानी पिउने मेसो पनि नपाएर दुष्यन्त बिलकुल ठीक छ भन्ने डाक्टरको भनाइ कुरेर बसेकी थिएँ। अपराह्न ४ बजेको थियो। म दुष्यन्तलाई राखेको वार्ड भएको भन्दा तल्लो तलाको वासरुममा गएकी थिएँ। फर्कंदा सबैजना भक्कानिएर रुबावासी गर्दै थिए। त्यो दृश्यले मलाई पनि भक्कानो छुटायो। एक्लो जवान सन्तान गुमाएका बूढा बाले मेरो हात समात्दै छोरी, मेरो बाबुले मलाई छाडेर गयो भन्दा मलाई कहाली लागेको थियो। त्यो पलको स्मरणले आँखा रसाउँछन्। शवलाई अस्पतालबाट घर पुर्याउँदा म पनि पछिपछि लागेँ। त्यो दिन म पहिलोपटक जैन निवास पुगेकी थिएँ। ढोकाबाट छिर्दै गर्दा भुइँमा लेटाएर राखिएको दुष्यन्तलाई देखेँ, अन्तिम बिदाइका लागि उसलाई उसकै मनपर्ने सेतो कुर्तामा सिंगारिएको थियो। उसलाई देख्नेबित्तिकै मैले भनेँ, भाइ, तेरो घर आउने प्लान थियो, तर यसरी होइन। आफूलाई सम्हाल्न सकिनँ र कहिल्यै नबिउँझने गरी सुतिरहेको भाइको गोडामा टाउको अड्याएर घोप्टो परेर निकैबेर रोइरहेँ। दुष्यन्तकी फुपूले लीना, उसलाई लैजाने बेला भयो, लेउ राखी बाँधिदेऊ भन्दा मात्र मेरो होस खुल्यो। मैले अन्तिमपटक उसको हातमा राखी बाँधिदिए। आँखाबाट आँसु थामिएका थिएनन्। ००० घाटमा दुष्यन्तको शव चितामा चढ्यो। उसको शव जलेर खरानी बन्न थाल्यो। म भने कुनै चमत्कार भएर दुष्यन्त उठेर पो आइहाल्छ कि भनेझैँ उसैलाई हेरिरहेकी थिएँ। तर ऊसँगै जलेर खरानी भइरहेका उसका हजार सपनाहरूलाई हेर्न म बाध्य थिएँ। मलाई काममा मन लाग्न छाड्यो। कारण सिर्फ दुष्यन्तको निधन त थिएन। जीवनका यस्ता कैयौँ सत्यहरूमाथि कसैको नियन्त्रण नहुनु र अनिश्चितता नै अनिश्चितताले भरिएको जीवनलाई कसरी सार्थक बनाउन सकिन्छ भन्नेतिर मेरो मन मोडिएको थियो। आफ्ना एकएक सपना र महत्त्वाकांक्षालाई मैले केलाउन थालेकी थिएँ। म के गर्दैछु र केका लागि गर्दैछु भन्ने कुरा रातदिन दिमागमा चल्न थाल्यो। हरेक रात मैले भगवान्लाई पत्र लेख्न थालेँ। ती सबै प्रश्नैप्रश्नले भरिएका हुन्थे। मेरा आग्रहले भगवान् कुनै दिन थाकेर उत्तर दिनै छाड्छन् भनेर माफी पनि मागिरहेकी हुन्थेँ। यस्तो लाग्थ्यो कि जीवनमा फरक खालको मोड आउँदैछ। अन्तरमनबाट आवाज निस्कन्थ्यो मैले आफ्नो मनोबल दरो राख्नुपर्छ र आगामी यात्राका क्रममा आउने सबै परीक्षाहरूलाई हिम्मतका साथ डिल गर्नुपर्छ। अब मैले पत्रको साथ साथै हरेक रात सुत्नु अघि ईश्वरसँग गफ गर्न थालें। आफू निश्चिन्त हुने कैयौं कारण देख्न थालें। किनकि कतिपय कुराकानीमा मैले आफ्ना प्रश्नका उत्तरहरू पाएको थिएँ। यसै बीचमा जागिर छाडें। के गर्ने कुनै योजना थिएन। भगवान् भरोसामा थिएँ। त्यो समय मेरो लागि एउटा टर्निंग पोइन्ट थियो। जसमा मैले परमात्मासँगको मेरो सम्बन्ध अझ नजिकिँदै गएको पाइरहेकी थिएँ।"
पाटनमा नेकु जात्रा मत्या,"ललितपुर : काठमाडौंको पुरानो बस्तीमध्येको एक पाटन! यहाँको महत्त्वपूर्ण पर्व हो, नेकु जात्रा मत्या! यो पर्वको बौद्ध धर्मसँग नजिकको सम्बन्ध छ! विशेषगरी पाटनका बौद्ध धर्मावलम्बीले विशेष रूपमा यसलाई मनाउने गर्छन्! प्रत्येक वर्ष गाईजात्राको भोलिपल्ट मनाइने पर्वमा आफ्नो जीवनकालमा एक न एक पटक सहभागी हुनैपर्छ भन्ने मान्यता छ! यो दीपांकर बुद्धको पौराणिक कथासँग सम्बन्धित छ! यस पर्वमा मत्या परेड र नौ बाजा दुई प्रमुख मानिन्छ! पाटनका चारवटै अशोक स्तूप र दुई हजार बढी तीर्थस्थललाई समेट्ने मत्या परेडमा हजारौं भक्तजन सहभागी हुन्छन्! नौ बाजाले पाटनका विभिन्न इलाकाको परिक्रमा गर्छ! नेकु, धा बाजा र तीन द मोखीको साथमा आफ्नो चर्को संगीतले सबैलाई जागृत गर्छ! नेकु जात्रामत्या नेवारी शब्द हो! नेकु भन्नाले भैंसीको सिङ, जात्रा भनेको चाड, मत भनेको बत्ती र यात्रा भन्नाले पवित्र यात्रा बुझिन्छ! नेकु जात्रालाई शृंगाभेरी जात्रा पनि भनिन्छ! यस चाडको सबैभन्दा महत्त्वपूर्ण विशेषता गल्ली, बाहा (आँगन) र बाटोको हरेक कुनामा सिङ फुक्नु हो! नौ बाजाको साथ सिङ बजाइन्छ! नौ बाजाको प्रदर्शन पहिलो पटक जनैपूर्णिमाको अघिल्लो रात कुम्भेश्वर (बंगलामुखी) शिवको मन्दिरमा हुन्छ! जब हजारौं दर्शक मन्दिरको आँगनभित्र पोखरीको बीचमा उठेको मञ्चमा शिव राखिन्छ! नौ बाजाको समूहले भगवान् शिवलाई श्रद्धाञ्जली अर्पण गर्दै भैंसीको सिङसहित भव्य प्रस्तुति दिन्छ! त्यसपछि पाटन दरबार स्क्वायरमा दोस्रो, बुङमती मन्दिरमा तेस्रो र स्वयम्भूनाथ मन्दिरमा चौथो प्रस्तुति हुनेछ! नौ बाजा समूहमा १६ वटा बाजाहरू हुन्छन्! मत्याको दिन दिउँसो १२ देखि राति १:३० बजेसम्म नौबजा परेड चल्छ! धा बाजा र तीन द मोखिनले पाटनका डबु र चोकमा विभिन्न प्रकारका ग्वारा (बोल) बजाउँछन्! नौ बाजा समूहका १६ वटा प्रकारका बाजाको पनि छुट्टै महत्त्व छ! पहिलो बजा हो नेकु! यो भैंसीको सिङबाट बनेको हुन्छ! हु हु र नेकु दुई प्रकारका सिङ हुन्छन्! हु हु छोटो हुन्छ! बाक्लो आवाज निकाल्छ! नेकु लामो हुन्छ! हु हुभन्दा पातलो आवाज निकाल्छ! यो धा बाजा र तीन द मोखिन साथमा बजाइन्छ! अर्को हो धा बजा! यो उभिएर बजाइन्छ! दायाँतर्फ खाली हातले र बायाँतर्फ काठको लट्ठीले बजाइन्छ! यसको साथमा भुस्याहा हुन्छ! तेस्रो बाजालाई धिमे भनिन्छ! धिमेलाई दायाँतर्फ घुमेको पातलो लठी र बायाँ खाली हातले बजाइन्छ! यसको साथमा भुस्याहा पनि हुन्छ! दक्षिणा बाजा! यो दुवै छेउमा खाली हातले बजाइन्छ! यसको साथमा पनि छुस्या हुन्छ! दोहोरो टाउको भएको काशी बाजा! यो विशेषगरी केही महŒवपूर्ण समयमा बजाइन्छ! दायाँ र बायाँतर्फ हातले बजाउने चलन छ! यसको साथमा छुस्या हुन्छ! न्याखिन बाजा! यो दाहिने छेउलाई पातलो लट्ठीले र देब्रे हात खाली हातले बजाइन्छ! छुस्या सँगसँगै यसको ताल निकै सुमधुर सुनिन्छ! कोंचाखिन! यसमा ट्युनिङ पेस्ट हालेको हुन्छ । दाहिने हातको औंलाले मात्र प्रहार गरिन्छ! यसको साथमा तिग्लिचा र छुस्या हुन्छ! मगाखिन (माडल)! माडलको दुवै छेउमा टाउको हुन्छ! एउटा टाउको अर्कोभन्दा ठूलो हुन्छ! यसको दुई छेउ ट्युनिङ पेस्ट छालाले ढाकिएको हुन्छ! मृदग! यो दुवै छेउमा हातले बजाइन्छ! यसको साथमा पनि छुस्या हुन्छ! कान्तडबडब (डमरु)! कान्तडबडब बीचमा स्ट्रिङले जोडिएका मोमका दुईवटा साना गोला हातको घुमाउरो गतिले झुलाउँछन्! प्रत्येक हातमा यी दुई ड्रम समात्छन्! अनि छुस्याद्वारा पूरा गरेर एक विशिष्ट प्रदर्शन दिन्छ! जोरनगरा! यो दुई लाठीसँग झ्याली सँगसँगै बजाइन्छ! यसैगरी अर्को बाजा हो, खन्जरी! यसलाई दाहिने हातले छाला थिचेर औंलालाई वरिपरि घुमाएर झ्यालीको साथमा बजाइन्छ! यो भुस्यासहित दुई लठ्ठीले बजाउने बाजा नगरा हो! दह बाजा! एकल टाउको छालाले छोपेर दाहिने हातले छाला थिचेर औँला घुमाएर छुस्याको साथमा बजाइन्छ! यसैगरी से (झाँक्री बाजा) लाई दायाँ हातले समातेर घुमाउरो लठ्ठीले प्रहार गरिन्छ! यसको साथमा भुस्याह पनि हुन्छ! खि बजाउँदा दुवैतिर खाली हातले झायलिँचा, ता र बासुरी प्रयोग गरिन्छ! मत्यामा द मोखी बजाको पनि प्रयोग गरिन्छ! यसको दुवै छेउमा हात प्रयोग गरिन्छ! यसमा तीनवटा देवताका मूर्तिसहित तीन थरीका बाजा हुन्छन्! मुख्यमा नीलो रङको कपडा भएको बाजामा भैरव र रातोमा महालक्ष्मी र काली! यस बाजालाई थरीथरीका गहनाले सजाएको हुन्छ! मत्याको यात्रा सखारै सुरु हुन्छ! विशेष पुजारीले यात्राको नेतृत्व गर्छन्! यात्राका क्रममा भक्तजनले आफ्नो गच्छेअनुसार चामल, फूल र पैसा चैत्यहरूमा चढाउने गर्छन्!"
रेशम चौधरीलाई छुटाउन प्रधानमन्त्री देउवालाई थारू नेताको दबाब,"काठमाडौं : टीकापुर घटना र राजबन्दी रिहाइको विषयमा सरकारले थारू कल्याणकारिणी सभाका पदाधिकारीसँग छलफल गरेको छ। केपी शर्मा ओली नेतृत्वको सरकारसँग भएको ६ बुँदे सम्झौता कार्यान्वयनको विषयमा छलफल भएको गृह मन्त्रालयका प्रवक्ता फणिन्द्रमणि पोखरेलले बताए। दुवै पक्षले आआफ्नो तर्फबाट गृहकार्य गरेर फेरि बैठक बस्ने निष्कर्ष निस्किएको प्रवक्ता पोखरेलले बताए। छलफल टीकापुर घटना र रेशम चौधरीलगायत जेलबन्दीको रिहाइमा केन्द्रित भएको सभाका महामन्त्री प्रेमीलाल चौधरीले बताए। टीकापुर घटना राजनीतिक मुद्दा भएकाले राजनीतिक तवरबाटै समाधान गर्न आफूहरूले आग्रह गरेको चौधरीको भनाइ छ। टीकापुर घटनाका कारण धेरै थारूहरू अन्यायमा परेका छन्। अधिकारका निम्ति भएको घटनालाई राजनीतिक तवरबाट समाधान गर्न सरकारसँग माग गरेका छौं, उनले अन्नपूर्णसँग भने। संघ र प्रदेशको चुनावमा रेशम चौधरीको पार्टी ठूलो फ्याक्टरको रूपमा आएको विश्लेषण कांग्रेसका थारू नेताहरूको छ। कांग्रेसकै नेतृत्वमा उनको रिहाइ हुँदा चुनावमा फाइदा पनि हुने, नेताहरूको मत पनि सुरक्षित हुने उनीहरूको बुझाइ छ। पूर्वसांसद एवं सभाका केन्द्रीय सदस्य रुक्मिणी चौधरीले पनि अघिल्ला सरकारसँग भएको सम्झौतालाई कार्यान्वयन गर्ने विषयमा छलफल भएको बताइन्। उनले अघिल्ला सरकारसँग भएका सम्झौताहरू कार्यान्वयन नहुने हो र भन्दै प्रश्न गरेकी थिइन्। केपी ओली नेतृत्वको सरकार हुँदा हामीले माइतीघरमा आफ्ना माग राखेर प्रदर्शन गर्यौं। तत्कालीन गृहमन्त्री रामबहादुर थापा 'बादल' आफैँ आएर प्रदर्शनमा ऐक्यबद्धता जनाउनुभयो। उहाँकै नेतृत्वमा ६ बुँदे सम्झौता पनि भयो। त्यो सम्झौतालाई अहिलेको सरकारले कार्यान्वयन गरिदिनुपर्यो भन्ने हाम्रो माग हो, अन्नपूर्णसँग उनले भनिन्। टीकापुर घटना आरोपमा जेल जीवन बिताइरहेका रेशम चौधरीको रिहाइका लागि नेपाली कांग्रेसका थारूहरू सक्रिय भएका छन्। रेशम चौधरी नेतृत्वको नागरिक उन्मुक्ति पार्टीले आउँदो निर्वाचनमा थारू मतलाई प्रभाव पार्ने भन्दै उनीहरूले जसरी पनि रिहाइ गर्न प्रधानमन्त्री शेरबहादुर देउवालाई दबाब दिएका छन्। गत ४ साउनयता कैलाली क्षेत्र ३ का उम्मेदवार आकांक्षी रामजनम चौधरीको नेतृत्वमा थारू नेताहरू पटकपटक बालुवाटार पुगेका छन्। रेशम चौधरीका कारण आफूहरूको राजनीति धरापमा परेको भन्दै उनीहरूले केन्द्रीय कमटीमै एजेण्डाको रूपमा छलफल गर्नुपर्ने पार्टी सभापतिसमेत रहेका देउवासँग माग गरेका छन्। थारू नेताहरूको दबाबपछि प्रधानमन्त्री देउवाले टीकापुर घटनाका विषयमा आवश्यक प्रक्रिया अगाडि बढाउन गृहमन्त्रीलाई निर्देशन दिएका छन्। संघ र प्रदेशको चुनावमा रेशम चौधरीको पार्टी ठूलो फ्याक्टरको रूपमा आएको विश्लेषण कांग्रेसका थारू नेताहरूको छ। कांग्रेसकै नेतृत्वमा उनको रिहाइ हुँदा चुनावमा फाइदा पनि हुने, नेताहरूको मत पनि सुरक्षित हुने उनीहरूको बुझाइ छ। आफूहरूको राजनीतिक करियर नै दाउँमा परेपछि उहाँ (रामजनम)हरू प्रधानमन्त्रीलाई भेट्नुभएको हो। रेशम चौधरीको रिहाइको मुद्दालाई किनारा लगाउनसके कैलालीका थारू नेताहरूको उद्धार पनि हुन्छ, कांग्रेसका एक केन्द्रीय सदस्यले भने। उनले अघिल्ला सरकारले गरेको सम्झौतालाई नै टेकेर टीकापुर घटनालाई किनारा लगाउनुपर्ने प्रधानमन्त्रीलाई सुझाव दिएको बताए। प्रधानमन्त्री देउवाले पनि रेशम चौधरी निर्दोष रहेको आवश्वासन थारू नेताहरूलाई दिएका छन्। कानुनी प्रक्रियाबाट कसरी समाधान गर्न सकन्छि भन्ने कुराको आवश्वसन प्रधानमन्त्रीबाट पाएको ती नेताको भनाइ छ। थारू नेताहरूको दबाबपछि प्रधानमन्त्री देउवाले टीकापुर घटनाका विषयमा आवश्यक प्रक्रिया अगाडि बढाउन गृहमन्त्रीलाई निर्देशन दिएका छन्। प्रधानमन्त्री देउवाले थारूहरूका माग मुद्दा सम्बोधनका लागि सरकारको तर्फबाट गृहमन्त्री खाणको नेतृत्वमा खानेपानी मन्त्री उमाकान्त चौधरी, कानुनमन्त्री गोविन्द बन्दी, महान्यायाधीवक्ता खम्बबहादुर खाती र लुम्बिनी प्रदेशका पर्यटन ग्रामिण तथा सहरी विकास मन्त्री डिल्लीबहादुर चौधरीलाई खटाएको छ। प्रधानमन्त्रीकै निर्देशनबमोजिम गृहमन्त्री खाणले शुक्रबार थारू कल्याणकारिणी सभाका पदाधिकारीसँग छलफल गरेका हुन्। सभाका तर्फबाट भने उपाध्यक्ष देवीलाल चौधरी, महामन्त्री प्रेमीलाल चौधरी, केन्द्रीय सदस्यहरू रुक्मिणी चौधरी र प्रभात चौधरी रहेका थिए। तत्कालीन केपी ओलीको सरकार र सभाबीच गत २०७८ जेठ १८ गते ६ बुँदे सम्झौता भएको थियो। सरकारको तर्फबाट तत्कालीन कानुन तथा संसदीय मामिला मन्त्री लिलानाथ श्रेष्ठको संयोजकत्वमा राजन भट्टराई र भगवती चौधरी सहभागी थिए भने सभाका तर्फबाट रुक्मिणी चौधरीको संयोजकत्वमा प्रेमीलाल चौधरी, पदमनारायण चौधरी, प्रभात चौधरी र चन्दप्रसाद चौधरी रहेका थिए। थरुहट आन्दोलनको क्रममा भएको टीकापुर घटनामा थारू कल्याणकारिणी सभाका अध्यक्ष धनिराम चौधरी, सांसद रेशम चौधरीलगायतमाथि लगाइएको सम्पूर्ण मुद्दा फिर्ता र रिहाइ गर्ने, आन्दोलनका क्रममा सहिद भएका परिवारलाई राहत उपलब्ध गराउने, घाइतेहरूको उपचार गर्ने, धनजन क्षतिको मूल्यांकन गरी क्षतिपूर्ति उपलब्ध गराउने, सम्मानित अदालतको फैसलाबमोजिम थारूहरूको आरक्षणको व्यवस्था गर्ने, प्राथमिक तहसम्म थारू मातृभाषामा पठनपाठन हुनपर्ने र थारूसँग गरिएका विभिन्न सम्झौताबमोजिम संविधान संसोधन छलफलका आधारमा गर्ने सहमति भएको थियो।"
आम्दानी बढाउँदै बिमा कम्पनी,"काठमाडौं : मुलुकमा जीवन बिमाको पहुँच क्रमशः बढ्दै गएको छ। बिमा कम्पनीको व्यवसाय बढेसँगै बिमा शुल्कबापत संकलित रकमको आकार पनि बढ्दै गएको छ। समग्रमा १९ जीवन बिमा कम्पनी २०७८७९ मा बिमाबापत १ खर्ब ३८ अर्ब ६४ करोड बराबरको बिमा शुल्क आर्जन गर्न सफल भएका छन्। बिमा कम्पनीको यो व्यवसाय अघिल्लो आर्थिक वर्षभन्दा १४४६ प्रतिशतले बढी हो। २०७७७८ भर जीवन बिमा कम्पनीले १ खर्ब २१ अर्ब १२ करोड ८९ लाख बिमा शुल्क संकलन गरेका थिए। २०७६७७ मा १९ जीवन बिमा कम्पनीले ९४ अर्ब ३८ करोड बिमा शुल्क संकलन गरेका थिए। नयाँ बिमा गरेरभन्दा पनि बिमितले नवीकरण गरेबापत धेरै आर्जन गरेको तथ्यांकले देखाएको छ। यसकारण कुल बिमाशुल्कमा नवीकरणको अंश बढी छ। यसर्थ, सो आवभरि कम्पनीले ४१ अर्ब ४४ करोड ७० लाख रुपैयाँ प्रथम बिमा शुल्क संकलन गरेका छन्। यो कुल बिमाशुल्कको २९९० प्रतिशत हो। यस्तै, कम्पनीले नवीकरणमार्फत ९७ अर्ब १९ करोड ३४ लाख, वैदेशिक रोजगारमा गएकाको बिमालेखबापत २२ अर्ब ७४ करोड ४६ लाख कमाएका छन्। सबैभन्दा बढी नेपाल लाइफ इन्स्योरेन्सले बिमाबापत शुल्क आर्जन गरेको छ। गत आवमा नेपाल लाइफले ३५ अर्ब ३८ करोड ३६ लाख रुपैयाँ आर्जन गरेको छ। कम्पनीले प्रथम बिमा शुल्क संकलनमा फड्को मार्दै सबैभन्दा धेरै प्रथम बिमा शुल्क आर्जन गर्न सफल भएको छ। कुल बिमाशुल्कमध्ये पनि ७ अर्ब ३७ करोड २४ लाख रुपैयाँँ प्रथम बिमा शुल्क आर्जन गर्न सफल भएको छ। यसबाहेक २८ अर्ब १ करोड ११ लाख नवीकरणबाट आर्जन गरेको हो। अधिकांश सूचकांकले नेपाल लाइफ जीवन बिमा क्षेत्रमा अब्बल सावित भएको छ। दोस्रो स्थानमा लाइफ इन्स्योरेन्स कर्पोरेसन नेपाल (एनएलआईसी) छ। यसले १८ अर्ब २२ करोड रुपैयाँँ बिमा शुल्क संकलन गरेको छ। दोस्रो स्थानमा नेसनल लाइफ इन्स्योरेन्स छ। यसले १४ अर्ब ३३ करोड ९६ लाख बराबरको व्यवसाय गरेको छ। यसैगरी, सरकारी स्वामित्वको राष्ट्रिय बिमा संस्थानले ८ अर्ब ४७ करोड, युनियन लाइफले ७ अर्ब ९२ करोड, एसियन लाइफले ६ अर्ब ८७ करोड, सिटिजन लाइफले ५ अर्ब ४३ करोड, मेट लाइफले ५ अर्ब २३ करोड आर्जन गरेका छन्। सूर्या लाइफले ४ अर्ब ९९ करोड र प्राइम लाइफले ४ अर्ब ६० करोड रुपैयाँँ बिमा शुल्क आर्जन गरेका छन्। यसबाहेकका गुराँस, आईएमई लाइफ, ज्योति लाइफ, सन नेपाल, रिलायन्स, रिलायवल, सानिमा लाइफ, प्रभु लाइफ र महालक्ष्मी लाइफ इन्स्योरेन्सले गत आवमा ४ लाखभन्दा तल बिमाबापत रकम संकलन गरेका छन्। बिमा व्यवसायमा अघिल्लो वर्ष कोभिडले असर पारे पनि गत आवमा भने सुधार गर्न सफल भएको युनियन लाइफ इन्स्योरेन्सका प्रमुख कार्यकारी अधिकृत मनोजकुमार लाल कर्ण बताउँछन्। बिमा व्यवसायको प्रगति उल्लेखनीय छ। कोभिडको प्रभावले व्यवसाय वृद्धि गर्न गाह्रो भयो। बैंकबाट कर्जा नपाएपछि ठूलो बिमा गर्न समस्या परेको थियो, उनले भने, अहिले युनियनले ३० प्रतिशत वृद्धि गर्न सफल भएको छ। यद्यपि पछिल्लो समय आफूहरू मर्जर प्रक्रिया र अहिले डीडीए (ड्यु डेलिजेन्स अडिट) मा लागेको उनले बताए। सबै प्रक्रिया सकेर एकीकृत कारोबार थालेपछि व्यवसाय आक्रामक रूपमा लैजाने योजना उनको छ। बिमा समितिले चुक्ता पुँजी बढाउन दबाब दिएपछि नौ वटा बिमा कम्पनी एकआपसमा गाभिने प्रक्रियामा छन्। युनियन, गुराँस र प्राइम अहिले डीडीए प्रक्रियामा छन्। यसैगरी, सूर्या लाइफ र ज्योति, सानिमा लाइफ र रिलायन्स, प्रभु लाइफ र महालक्ष्मी लाइफ इन्स्योरेन्स मर्जरको प्रक्रियामा छन्। बिमा समितिले जीवन र निर्जीवन बिमा कम्पनीको चुक्ता पुँजी वृद्धि गर्न निर्देशन दिएको थियो। चैत्रसम्ममा जीवन बिमा कम्पनीको चुक्ता पुँजी ५ अर्ब र निर्जीवन बिमा कम्पनीको चुक्ता पुँजी साढे २ अर्ब बनाउन निर्देशन दिइसकेको छ। सोहीअनुसारको चुक्ता पुँजी बढाउन बिमा कम्पनी मर्जरमा जुटेका हुन्।"
"नागरिकता विधेयकप्रति राष्ट्रपति असन्तुष्ट, प्रधानमन्त्रीसँग भयो दुई घन्टा छलफल","काठमाडौं : राष्ट्रपति विद्यादेवी भण्डारीले शनिबार साँझ प्रधानमन्त्री शेरबहादुर देउवासँगको भेटवार्तामा बहुचर्चित नागरिकता विधेयकको सम्बन्धमा गम्भीर चासो व्यक्त गरेकी छन्। राष्ट्रपति कार्यालय सितल निवासमा भएको भेटघाटमा राष्ट्रपति भण्डारीले प्रधानमन्त्री देउवासमक्ष विधेयकमा समेटिएका केही प्रावधानबारे गम्भीर चासो व्यक्त गरेकी हुन्। राष्ट्रपति कार्यालय उच्च स्रोतका अनुसार, राष्ट्रपति भण्डारीले विधेयक समेटिएका बुँदाहरुमा गम्भीर चासो र चिन्ता व्यक्त गरेकी थिइन्। राष्ट्रपति भण्डारीले प्रधानमन्त्री देउवासँग भेटवार्ता गर्नुअघि कानुन, न्याय तथा संसदीय व्यवस्था मन्त्री गोविन्द प्रसादशर्मा (कोइराला) र महान्यायाधिवक्ता खम्मबहादुर खातीसँगको भेटमा पनि नागरिकता विधेयकका सम्बन्धमा सोधपुछ गरेकी थिइन्। राष्ट्रपति भण्डारीले झण्डै दुई घण्टाको छलफलमा नागरिकता विधेयक प्रमाणीकरणपछि पर्नसक्ने दूरगामी प्रभावबारे चिन्ता व्यक्त गरेको स्रोतले बतायो। महान्यायाधिवक्ता खातीले नागरिकता विधेयकका सम्बन्धमा छलफल भएको पुष्टि गरे। उनले अन्नपूर्णसँग भने, राष्ट्रपतिज्युबाट नागरिकता विधेयकका सामान्य चासो व्यक्त भयो। गत सोमबार क्षत्री समाज, ब्राम्हण समाज र ठकुरी समाज महासंघ नेपालले राष्ट्रपति कार्यलयमा संयुक्त ज्ञापन पत्र बुझाउँदै नागरिक विधेयक राष्ट्रघाति भएकाले फिर्ता गर्न अनुरोध गरेका थिए। सरकारले संसदमा प्रस्तुत गरेको नागरिकता ऐन संशोधन विधेयकमाथि छलफलपश्चात् प्रतिनिधिसभाले साउन ७ गते पारित गरेको थियो। त्यस्तै राष्ट्रिय सभाले साउन १२ गते विधेयक पारित गरेको थियो। सभामुख अग्निप्रसाद सापकोटाले विधेयक प्रमाणीकरणका लागि साउन १५ गते राष्ट्रपति कार्यालयमा पठाएका थिए। राष्ट्रपतिलाई अर्थबाहेकका विधेयकमाथि विचार गर्न १५ दिनको समयसीमा छ। नेपालको संविधानधारा ११३ को उपधार (३)मा प्रमाणीकरणका लागि पेस भएको विधेयक (अर्थबाहेक)मा पुनर्विचार गर्नु आवश्यक छ भन्ने राष्ट्रपतिलाई लागेमा विधेयक पेस भएको मितिले सन्देशसहित विधेयक उत्पत्ति भएको सदनमा फिर्ता पठाउनसक्ने व्यवस्था छ। राष्ट्रपतिले कुनै विधेयक सन्देशसहित फिर्ता गरेमा त्यस्तो विधेयकमाथि दुवै सदनले पुनर्विचार गर्नुपर्ने संवैधानिक व्यवस्था छ। त्यस्तै विधेयकलाई संशोधनसहित पारित गरी पुनः पेस गरेमा त्यसरी पेस भएको १५ दिनभित्र राष्ट्रपतिले प्रमाणीकरण गर्नुपर्ने हुन्छ। राष्ट्रपतिबाट प्रमाणीकरण भएपछिमात्र विधेयक ऐन बन्छ।"
"राष्ट्रपतिद्वारा निहारिकाको विषयमा गम्भीर चासो, न्यायाधीशमाथि छानबिन","काठमाडौं : राष्ट्रपति विद्यादेवी भण्डारीले आत्मदाहको प्रयास गरेकी सोनालीकुमार सिंह (निहारिका राजपुत)को विषयमा गम्भीर चासो व्यक्त गरेकी छन्। कानुन, न्याय तथा संसदीय व्यवस्था मन्त्री गोविन्द प्रसाद शर्मा (कोइराला) र महान्यायाधिवक्ता खम्मबहादुर खातीलाई बोलाएर निहारिकाको सन्दर्भमा चासो व्यक्त गरेकी हुन्। निहारिकाले राष्ट्रपति भवन सितल निवास अगाडि शुक्रबार आत्मदाहको प्रयास गरेकी थिइन्। हालः उनको शिक्षण अस्पताल महारागञ्जमा उपचार भइरहेको छ। महान्यायाधिवक्ता खातीले राष्ट्रपति भण्डारीबाट निहारिकाको विषयमा चासो व्यक्त भएको जानकारी दिए। निहारिकाको सम्बन्धमा चासो व्यक्त गर्नु भएको थियो, महान्यायाधिवक्ता खातीले अन्नपूर्णसँग भने, निहारिकाको समस्या र वस्तुगत स्थिति के हो? भन्ने विषयमा छलफल भयो। आफूमाथि जर्बजस्ती करणी भएको अभियोग लगाउँदै आएकी निहारिकाले बच्चाको डीएनए परीक्षण गर्न माग गर्दै आएकी छन्। न्यायाधीशमाथि छानबिन निहारिकाको विषयमा फैसला गर्ने धनुषाका जिल्ला न्यायाधीश परशुराम भट्टराईमाथि छानविन सुरु भएको छ। राष्ट्रपति भण्डारीसँगको भेटघाटमा कानुनमन्त्री शर्माले न्यायाधीश भट्टराईमाथि अनुसन्धान भइरहेको जानकारी गराएका थिए। न्यायाधीश भट्टराईमाथि न्यायपरिषद्ले छानबिन सुरु गरेको हो। को हुन् निहारिका? निहारिका धनुषा जिल्लाकी हुन्। आफूमाथि जर्बजस्तीकरणी गरेको आरोप उनको छ। २०७६ कात्तिक ६ गते जबर्जस्ती करणीको गरिएको उनको जिकिर छ। धनुषा, जनकपुरका शिवराज श्रेष्ठले नशालु पदार्थ खुवाएर आफूलाई करणी गरेको उनको दाबी छ। उनका २१ महिनाका छोरा छन्। २०७६ फागुनमा बलात्कार गरेको मुद्दा दर्ता हुनुअघि निहारिकाले श्रीमानश्रीमतीको सम्बन्ध कायम गर्न र हक अधिकारको माग गर्दै प्रहरीलाई निवेदन दिएकी थिइन्। सोही निवेदनलाई आधार मान्दै जिल्ला अदालत धनुषाले जबर्जस्ती करणी गरेको पुष्टि नहुने फैसला गरेको थियो। २०७८ माघ २४ गते जिल्ला अदालतको फैसलापछि उनले बच्चाको डीएनए परीक्षणको माग राख्दै आन्दोलनरत छिन्। न्यायका लागि उनी प्रहरी प्रशासन, राष्ट्रिय महिला आयोगसमक्ष पुगेकी थिइन्। महिला आयोगले उच्च अदालतमा मुद्दा विचाराधीन भएकाले केही गर्न नमिलेको जनाएको छ। जिल्ला अदालत, धनुषाको फैसलाविरुद्ध उच्च अदालत जनकपुरमा गत फागुनमा पुनरावेदन दर्ता भएको छ। गत जेठ २९ गतेबाट काठमाडौंकेन्द्रित आन्दोलन गर्दै आएकी थिइन्। माइतीघर र वसन्तपुरमा लामो समय अनसन बसेकी निहारिकालाई गत असार ३ गते गृहमन्त्री बालकृष्ण खाँणले जुस खुवाएर अनसन तोडाएका थिए। सरकार र निहारिकाबीच पाँच बुँदे सम्झौतासमेत भएको थियो।"
महिला साहित्यकारलाई प्रोत्साहन गर्नुपर्छ : प्रधानमन्त्री,"काठमाडौं : प्रधानमन्त्री शेरबहादुर देउवाले महिला साहित्यकारहरुलाई प्रोत्साहन गर्न आवश्यक रहेको बताएका छन्। काठमाडौंमा पूर्वराजदूत प्रतिभा राणाद्वारा लिखित गहिराई र कर्टेन अफ माया नामक पुस्तक विमोचन गर्दै प्रधानमन्त्री देउवाले साहित्यमा पुरुषको वर्चस्व कायम रहेको बताएका हुन्। उनले त्यसलाई तोड्नुपर्ने बताए। देउवाले भने, सरकारले साहित्य, कला र भाषाको विकासका लागि विभिन्न प्रतिष्ठानहरू स्थापना गरेर काम गरिरहेको सर्वविदितै छ। यो अवस्थामा नेपाली साहित्य क्षेत्रमा नारी साहित्यकारको संख्या थपिदै गएकोमा खुसी व्यक्त गर्न चाहन्छु।"
मङ्सिर ३ गते १८ वर्ष पूरा भएकाले मतदान गर्न पाउने,"काठमाडौं : आसन्न प्रतिनिधिसभा तथा प्रदेशसभा सदस्य निर्वाचनका लागि निर्वाचनको अघिल्लो दिन १८ वर्ष पूरा भएका मतदाताले मतदान गर्न पाउने भएका छन्। आगामी मङ्सिर ३ गतेसम्म १८ वर्ष उमेर पुगेका मतदातालाई मतदान गर्न पाउने व्यवस्था गरिएको आयोगका सहप्रवक्ता सूर्यप्रसाद अर्यालले जानकारी दिए। त्यसका लागि मतदाता सूचीमा नाम दर्ता भएको हुनुपर्नेछ। आयोगले गत वैशाख ३० गते सम्पन्न स्थानीय तह निर्वाचनमा पनि निर्वाचनको अघिल्लो दिन १८ वर्ष उमेर पुगेर मतदाता सूचीमा नाम भएका मतदातालाई मतदानमा सहभागी हुन पाउने व्यवस्था गरेको थियो। त्यसअघिका निर्वाचनमा निर्वाचनको मिति घोषणा भएको दिनसम्म १८ वर्ष पूरा भएका नागरिकलाई मात्र मतदानको व्यवस्था गरिँदै आइएको थियो। आसन्न निर्वाचनमा करिब एक लाख त्यस्ता मतदाताले मतदान गर्न पाउने आयोगको अनुमान छ। निर्वाचनको मिति घोषणा भएको दिनदेखि मतदानको दिनसम्म १८ वर्ष पूरा हुने व्यक्तिले मतदान गर्न नपाउने व्यवस्था थियो। प्रतिनिधिसभा र प्रदेशसभा सदस्य निर्वाचन आगामी मङ्सिर ४ गते देशभर एकै चरणमा निर्वाचन हुँदैछ। गत वैशाख २९ गतेसम्म ८७ लाख ४१ हजार ५३० महिला, ८९ लाख ९२ हजार १० पुरुष र एकसय ८३ अन्य गरी एक करोड ७७ लाख ३३ हजार ७२३ मतदाता १८ वर्ष पूरा भएका आयोगले जनाएको छ। स्थानीय तह सदस्य निर्वाचन सम्पन्न भएपछि आयोगले गत असार १ देखि मतदाता नामावली संकलन सुरु गरेको थियो। सरकारले यही साउन १९ गते आगामी मङ्सिर ४ गते देशभर एकै चरणमा प्रतिनिधिसभा र प्रदेशसभा सदस्य निर्वाचन गर्ने निर्णय गरेको थियो। निर्वाचनको मिति घोषणा भएसँगै आयोगले साउन २० गतेदेखि मतदाता नामावली संकलनको काम स्थगन गरेको थियो। आगामी भदौ १२ देखि १९ गतेसम्म निर्वाचन कार्यालयमा पुगी मतदाता नामावली अद्यावधिक गर्न सकिने आयोगले जनाएको छ। सो अवधिमा नामावलीमा भएको त्रुटि सच्याउने, कसैले झुठा विवरण दिई नामावलीमा नाम समावेश गरेको भए सोको विरोधमा उजुरी दिने, दोहोरो नामावली भएको भए हटाउन निवेदन दिने, एकाघर परिवारको सदस्यको मृत्यु भएमा हटाउन निवेदन दिने, एकै वडाका दुई वा दुईभन्दा बढी मतदानस्थल भएकामा पायक पर्ने मतदानस्थलमा नाम सार्न सकिने छ। नामावली अद्यावधिक गर्न इमेल, फ्याक्स तथा अनलाइनबाट निवेदन दिन सकिने आयोगले जनाएको छ। मतदाता नामावली अद्यावधिक भएपश्चात् आगामी भदौ ३१ गते अन्तिम मतदाता नामावली प्रकाशन हुनेछ।"
कांग्रेसले भदौ १० बाट निर्वाचन केन्द्रित राष्ट्रव्यापी अभियान सञ्चालन गर्ने,"काठमाडौं : सत्तारुढ दल नेपाली कांग्रेसको आगामी प्रतिनिधि सभा सदस्य र प्रदेश सभा सदस्य निर्वाचन केन्द्रित राष्ट्रव्यापी अभियान भदौ १० गतेदेखि सञ्चालन गर्ने भएको छ। शनिबार बिहान बसेको केन्द्रीय कार्यसम्पादन समिति बैठकले यस अगाडि भदौ २ गतेदेखि तय गरेको अभियान १० गतेदेखि २४ गतेसम्म सञ्चालन गर्ने निर्णय गरेको हो। बैठकले मंसिर ४ गते हुने प्रतिनिधि सभा सदस्य र प्रदेश सभा सदस्यको पहिलो हुने निर्वाचित हुने निर्वाचन प्रणाली र समानुपातिक निर्वाचन प्रणालीतर्फको निर्वाचनमा पार्टीका उम्मेदवारलाई उम्मेदवार मनोनयनको औपचारिक पत्र प्रदान गर्नका लागि सभापति शेरबहादुर देउवालाई जिम्मेवारी प्रदान गर्ने निर्णय गरेको सहमहामन्त्री भिष्मराज आम्दाम्बेले जानकारी दिए। बैठकले निर्वाचनमा भाग लिनका लागि नेपाली कांग्रेस पार्टीलाई निर्वाचन आयोगमा दर्ता गर्ने निर्णय गरेको छ। उनका अनुसार निर्वाचन प्रयोजनका लागि निर्वाचन आयोगमा दल दर्ता गर्न कांग्रेस केन्द्रीय कार्यालयका मुख्य सचिव कृष्णप्रसाद पौडेललाई जिम्मेवारी प्रदान गर्ने निर्णय गरेको छ। बैठकले प्रत्यक्ष र समानुपातिक तर्फको उम्मेदवारीका लागि पार्टी विधानअनुसार उम्मेदवारको नाम प्रस्ताव र सिफारिश गर्न केन्द्रीय कार्यालयमार्फत निर्देशन दिने निर्णय गरेको छ। आम्दाम्बेले भने, २०७९ मंसिर ४ गते हुने प्रतिनिधि सभा सदस्यको प्रत्यक्ष र समानुपातिक तर्फको उम्मेदवारीका लागि पार्टी विधानको धारा ३२(८) (क) (ख) र (ग) बमोजिम तथा प्रदेश सभा सदस्यको प्रत्यक्ष र समानुपातिक तर्फको उम्मेदवारीका लागि पार्टी विधानको धारा ३२(७)(क)(ख)(ग) र (घ) बमोजिमको प्रक्रिया पुर्याई उम्मेदवारको नाम प्रस्ताव र सिफारिश गर्नका लागि पार्टीको सम्बन्धित निकायलाई उपयुक्त समयमा केन्द्रीय कार्यालय मार्फत् निर्देश गर्ने।"
"भागबण्डामा देउवाले एकलौटी गरेको शेखर समूहको निष्कर्ष, निर्वाचनमा ४० प्रतिशत माग","काठमाडौं : शेखर कोइराला समूहको भेलाले पार्टी सभापतिसमेत रहेका प्रधानमन्त्री शेरबहादुर देउवाले एकलौटीरुपमा सरकार चलाएको आरोप लगाएको छ। बत्तिसपुतलीमा शनिबार भएको भेलाले सभापति देउवाले न्यायोचित व्यवहार नगरेको आरोप लगाइएको छ। राष्ट्रिय भेलाको पूर्व तयारीका रुपमा बसेको बैठकले सरकारमा भाग खोज्नुपर्ने निष्कर्ष निकालेको छ। '८ महिनामा भएका दर्जन बढी निर्णयमा प्रतिस्पर्धी समूहका एक जनालाई पनि समेट्नुभएन। राष्ट्रियसभाको निर्वाचन, स्थानीय तह निर्वाचन केन्द्रीय समिति सदस्य मनोनयन, भ्रातृ संस्थाको अध्यक्ष मनोनयनमा प्रतिस्पर्धी समूहका व्यक्तिसँग सल्लाह पनि गर्नुभएन,' जगदीश्वरनरसिंह केसीले भने, 'यसबाट के बुझियो भने आगामी संसदीय निर्वाचनमा पनि उहाँबाट न्यायोचित निर्णय हुँदैन।' शेखर समूहले आउँदो निर्वाचनमा ४० प्रतिशत भाग दाबी गरेको छ। 'आउने निर्वाचनमा हामीले ४० प्रतिशत भाग पाउनुपर्छ। यो कुरामा सभापति गम्भीर हुन जरुरी छ,' उनले भने। भेलामा केन्द्रीय सदस्य प्रतिमा गौतम, मधु आचार्य, गुरु घिमिरे, मनोजमणि आचार्य, केशव सिंह, रञ्जित कर्ण, सुवास पोख्रेल, डिल्लीराम सुवेदी, गोमा केसी, कुसुम थापासहित ८० जनाको उपस्थिति थियो।"
कांग्रेसको केन्द्रीय कार्यसम्पादन समितिको बैठक बस्दै,"काठमाडौं : सत्तारुढ दल नेपाली कांग्रेसको केन्द्रीय कार्यसम्पादन समिति बैठक बस्दैछ। केन्द्रीय कार्यसम्पादन समितिको बैठक शनिबार बिहान ९:३० बजे पार्टीको केन्द्रीय कार्यालय, वीपी स्मृति भवन, ललितपुरमा बस्ने मुख्य सचिव कृष्णप्रसाद पौडेलले जानकारी दिए। उनका अनुसार बैठकमा केन्द्रीय कार्यसम्पादन समितिका पदाधिकारी एवं सदस्यहरू सहभागी हुनेछन्। बैठकमा आगामी निर्वाचन तयारी, निर्वाचन प्रयोजनका लागि दल दर्ता, संघ तथा प्रदेशको सिट बाँडफाँटको र समसामयिक विषयमा समेत छलफल हुनेछ। कांग्रेसले साउन ३० र ३१ गते पार्टीबाट उम्मेदवार भई स्थानीय तहमा प्रमुख तथा उपप्रमुख र अध्यक्ष तथा उपाध्यक्षमा निर्वाचित जनप्रतिनिधिलाई प्रशिक्षण दिने तयारीसमेत गरेको छ। आगामी प्रतिनिधिसभा र प्रदेशसभा सदस्यका लागि सिट बाँडफाँट गर्न सत्ता गठबन्धनले कार्यदल गठन गरेको छ। कार्यदलमा कांग्रेसबाट ३ जना र अन्य दलबाट २२ जनाको प्रतिनिधित्व रहेको छ। कार्यदलको संयोजकमा कृष्णप्रसाद सिटौला चयन भएका छन्। कार्यदलमा कांग्रेसबाट सिटौलासहित ज्ञानेन्द्रबहादुर कार्की र महामन्त्री गगन थापा, माओवादी केन्द्रबाट अर्थमन्त्री जनार्दन शर्मा र वर्षमान पुन, नेकपा एकीकृत समाजवादीबाट महासचिव बेदुराम भुसाल र उपाध्यक्ष प्रमेश हमाल, जसपाबाट रामसहाय यादव र रकम चेम्जोङ, राष्ट्रिय जनमोर्चाबाट हिमाल पुरी र आनन्द शर्मा सदस्य छन्। सरकारले आगामी ४ मंसिरका लागि प्रदेश र प्रतिनिधिसभा सदस्यको निर्वाचनको मिति तोकेको छ। प्रतिनिधिसभामा १ सय ६५ र प्रदेशसभामा ३ सय ३० सिट छन्।"
"माओवादी केन्द्रको स्थायी कमिटी बैठक जारी, निर्वाचन केन्द्रित छलफल","काठमाडौं : नेकपा माओवादी केन्द्रको स्थायी कमिटी बैठक जारी रहेको छ। शनिबार बिहान पार्टी कार्यालय पेरिसडाँडामा स्थायी कमिटी बैठक सुरु भएको हो। बैठकमा अध्यक्ष पुष्पकमल दाहाल प्रचण्डको जापान भ्रमण, आगामी निर्वाचनको तयारी र गठबन्धनबीच निर्वाचनको भागवण्डाको विषयमा छलफल भइरहेको एक स्थायी कमिटी सदस्यले जानकारी दिए। सत्तारुढ गठबन्धनले सिट बाँडफाँटका लागि कार्यदल बनाइसकेको छ। कार्यदलले समेत गृहकार्य थालेपछि माओवादी केन्द्रले पनि संघ तथा प्रदेशको सिट बाँडफाँटको मोडालिटीको विषयमा केन्द्रित भएर पार्टीभित्र आन्तरिक छलफल थालेको माओवादी नेताले बताए। आजै नेपाली कांग्रेसले पनि निर्वाचन केन्द्रित रहेर केन्द्रीय कार्यसम्पादन समिति बैठक बोलाएको छ। आगामी प्रतिनिधिसभा र प्रदेशसभा सदस्यका लागि सिट बाँडफाँट गर्न सत्ता गठबन्धनले कार्यदल गठन गरेको छ। कार्यदलमा कांग्रेसबाट ३ जना र अन्य दलबाट २२ जनाको प्रतिनिधित्व रहेको छ। कार्यदलको संयोजकमा कृष्णप्रसाद सिटौला चयन भएका छन्। कार्यदलमा कांग्रेसबाट सिटौलासहित ज्ञानेन्द्रबहादुर कार्की र महामन्त्री गगन थापा, माओवादी केन्द्रबाट अर्थमन्त्री जनार्दन शर्मा र वर्षमान पुन, नेकपा एकीकृत समाजवादीबाट महासचिव बेदुराम भुसाल र उपाध्यक्ष प्रमेश हमाल, जसपाबाट रामसहाय यादव र रकम चेम्जोङ, राष्ट्रिय जनमोर्चाबाट हिमाल पुरी र आनन्द शर्मा सदस्य छन्। सरकारले आगामी ४ मंसिरका लागि प्रदेश र प्रतिनिधिसभा सदस्यको निर्वाचनको मिति तोकेको छ। प्रतिनिधिसभामा १ सय ६५ र प्रदेशसभामा ३ सय ३० सिट छन्।"
"विचरा कांग्रेस माया लाग्छ, लौरो टेकेर पनि अडिन सकेको छैन : ओली","काठमाडौं : नेकपा एमाले अध्यक्ष केपी शर्मा ओलीले एमालेलाई बहुमतबाट रोक्न अनेक प्रयास भइरहेको बताएका छन्। लोकतान्त्रिक शेर्पा संघको दोस्रो राष्ट्रिय अधिवेशनलाई सम्बोधन गर्दै अध्यक्ष ओलीले एमालेलाई बहुमत ल्याउन नदिन गठबन्धनले अनेक प्रयास गरिरहेको बताए। नेपाली जनता एमालेको वरिपरि गोलबन्द हुँदैछन्। यही कुरासँग आत्तिएका छन् प्रतिक्रियावादीहरु र गठबन्धन। यति साह्रो गठबन्धन किन बनाउनुपर्यो,' उनले भने। उनले आफू जहाँ पुगे पनि जनता समृद्ध नेपाल सुखी नेपाली बनाउन दृढ रहेको बताए। एमालेको नीतिबाट मात्रै नेपालको राष्ट्रिय आकांक्षा प्राप्त गर्न सकिने उनको भनाइ छ। जनतालाई साथमा लिएर एमाले अघि बढेको छ। पाँच दलीय गठबन्धन नपुगेर कहिले आठ दलीय गठबन्धन भनेर कुदिराखेका छन्। एमालेलालाई बहुमतबाट रोक्न अहिले सबै प्रयास भइरहेको छ, उनले भने। देशलाई ओरालो लाग्न नदिन एमाले विजयी हुनुपर्ने उनले स्पष्ट पारे। सुशासनको बाटोमा देशलाई अघि बढाउन जनतालाई साथमा लिएर अघि बढाइने उनको भनाइ छ। चुनाव लडौं न मारामार किन गर्ने? यो गठबन्धन एक्लै त लड्ने आँटै गर्दैनन्। विचरा कांग्रेस माया लाग्छ मलाई। हेर्दाहेर्दै कांग्रेस के भइसक्यो भने मान्छे त ठीकै छ ७३, ७५, ७६ मा बुढ्यौली लाग्छ। पार्टी त जवान हुन्छ नि। कांग्रेस के भएको हो लौरो टेकेर पनि अडिन नसक्ने भइसक्यो। खुट्टै टेक्न नसक्ने भयो। कहिले प्रचण्ड खोज्याछ, अर्को खोज्यछ, अर्को खोज्याछ, उनले भने।"
प्रतिनिधिसभा र प्रदेशसभा निर्वाचनका लागि ४० दल दर्ता,"काठमाडौं : आसन्न प्रतिनिधिसभा र प्रदेशसभा सदस्य निर्वाचनका लागि शनिबार अपराह्नसम्म ४० वटा राजनीतिक दलले दल दर्ता गराएका छन्। राष्ट्रिय मान्यता प्राप्त नेकपा (एमाले), लोकतान्त्रिक समाजवादी पार्टी (लोसपा), नेकपा (एकीकृत समाजवादी)लगायत दलले आसन्न निर्वाचनमा भाग लिने प्रयोजनका लागि दल दर्ता गराएको आयोगले जनाएको छ। आयोगले प्रतिनिधिसभा र प्रदेशसभा सदस्यको पहिलो हुने निर्वाचित हुने प्रणाली र समानुपातिक निर्वाचन प्रणालीतर्फको निर्वाचनमा भाग लिनका लागि यही साउन २२ देखि ३१ गतेसम्म दल दर्ताका लागि आह्वान गरेको छ। सार्वजनिक विदाका दिन पनि आयोगको कार्यालय खुला रहने र निर्वाचनसँग सम्बन्धित काम नियमितरुपमा सम्पादन हुने जनाइएको छ। यही साउन १९ गतेसम्म आयोगमा दर्ता कायम रहेका राजनीतिक दलले आसन्न प्रतिनिधिसभा र प्रदेशसभा सदस्य निर्वाचनमा भाग लिन आयोगमा दल दर्ता गर्नुपर्छ। आज शनिबार पनि दल दर्ता गर्ने क्रम चलिरहेको आयोगका प्रवक्ता शालिग्राम शर्मा पौडेलले जानकारी दिए। आगामी मङ्सिर ४ गते देशभर एकै चरणमा प्रतिनिधिसभा र प्रदेशसभा सदस्य निर्वाचन हुँदैछ।"
एमाले एक्लैले बहुमत ल्याउँछ : ज्ञवाली,"काठमाडौं : नेकपा एमालेका उपाध्यक्ष युवराज ज्ञवालीले आगामी मंसिर ४ गते हुने निर्वाचनमा आफ्नो पार्टीले एक्लै बहुमत ल्याउने बताएका छन्। उनले एमालेको जनतामा ठूलो प्रभाव रहेको बताउँदै जनताले एमालेलाई नै अबको निर्वाचनपछि सरकारको नेतृत्वमा पुर्याउने बताए। उनले भने, यो चुनावमा एमालेले एक्लै विजय प्राप्त गर्नेगरी तयारी गरेको छ। एमालेको जनप्रभाव जुन छ, पाँच दलीय गठबन्धनका साथीहरु नै यसबारेमा सबैभन्दा बढी सचेत छन्। कांग्रेसले त एक्लै एमालेलाई पराजय गर्न सकिँदैन भनेर निष्कर्ष निकालेको छ। अहिले कांग्रेस चुनावको लागि अरु सहयोगीको खोजी गरिरहेको छ। एमालेले स्थानीय तहको निर्वाचनमा ३४ प्रतिशत प्राप्त गरेको छ। जनमतको हिसाबले एमाले अहिले पनि ठूलो दल हो। एमालेको नीति, सिद्धान्त, विचार र एमाले सरकारले गरेका कामहरुले एमलो विजयी हुने बलियो आधार छ। ज्ञवालीले नेपाली जनता अहिले कतिबेला चुनाव हुन्छ र एमालेलाई मतदान गरौँला भनेर पर्खिएर बसेको टिप्पणी गरे। जनता अहिले एमालेलाई मतदान गर्नका लागि प्रतिक्षा गरेर बसेका छन्। अहिलेको सरकारको कामबाट जनता वाक्कदिक्क भएका छन्। कांग्रेससँगै अहिलेको गठबन्धनलाई विदाई गर्ने तयारीमा जनता जुटेका छन्। हामी आफ्नो खुट्टामा उभिएर चुनाव जित्ने तयारीमा लागेका छौं। हामी एक्लै बहुमत ल्याउँछौं, उनले भने।"
भ्रष्ट नेता विस्थापित गर्न स्वस्तिक छापको सही प्रयोग गरे पुग्छः राजेन्द्र लिङ्देन,"काठमाडौं : राप्रपा अध्यक्ष राजेन्द्र लिङ्देनले लोकतन्त्रको नाममा सीमित व्यक्तिबाट लुटतन्त्र मच्चाइएको बताएका छन् । राप्रपाको भेलालाई सम्बोधन गर्दै अध्यक्ष लिङ्देनले लोकतन्त्रको नाममा लुटतन्त्र मच्चिएकै कारण देशको सबै क्षेत्र अस्तव्यस्त भएको बताएका हुन् । उनले भने, प्रतिनिधिसभा र प्रदेशसभाको निर्वाचन देशको वर्तमान विषम परिस्थितिमा नेपाली जनताको लागि महत्वपूर्ण अवसर हो । समग्रमा भन्नुपर्दा देश वर्वादीको बाटो गएको छ । मंसिर ४ गते चुनाव नभएको भए अर्कै बाटो रोज्नुपर्ने अवस्था थियो । लिङ्देनले भने, भ्रष्ट नेता विस्थापित गर्न श्रीलङ्काले जस्तो लट्ठी प्रयोग गर्नु पर्दैन । स्वस्तिक छापको सही प्रयोग गरे पुग्छ । आउने निर्वाचनलाई नियमित प्रकृया मात्रै नसम्झौं । नेपाली जनता जो ३ दशकदेखि कांग्रेस एमालेको चक्रव्यूहमा फसेका छन् उनीहरुबाट उम्कने कोशिश गर्नुपर्छ ।"
एमाले एक्लैले ३९ सिट जित्छ : विशाल भट्टराई,"काठमाडौं : नेकपा एमाले संसदीय दलका प्रमुख सचेतक विशाल भट्टराईले प्रतिनिधि सभा निर्वाचनमा एमाले एक्लैले ३९ सिट जित्ने दाबी गरेका छन्। राजधानीमा आयोजित कार्यक्रममा भट्टराईले सबै दल मिलेपनि एमालेले ३९ सिट जित्ने बताए। 'सबै दल मिलेपनि १६५ क्षेत्रमध्ये ३९ सिटमा एमाले जित्छ। ७० सिटमा कडा प्रतिस्पर्धा हुन्छ,' उनले भने। बढी प्रतिस्पर्धा रहेको ७० निर्वाचन क्षेत्रमा पनि चुनाव माहोल बनाउन प्रयास थालिएको उनले बताए। उनले स्थानीय तह निर्वाचनको मतलाई उदाहरण दिँदा आम निर्वाचनमा पनि एमालेले लोकप्रिय मत पाउने दाबी गरे।"
चुनावमा एमालेले कसैको काँध थाप्दैन : सूर्य थापा,"बुटवल : नेकपा एमालेका पोलिटब्युरो सदस्य एवं प्युठान इन्चार्ज सूर्य थापाले मंसिर ४ गते हुने प्रतिनिधि तथा प्रदेशसभा निर्वाचनमा कसैको पनि काँध थापेर पार्टी निर्वाचनमा नजाने बताएका छन्। नेकपा एमाले प्युठानरुपन्देही सम्पर्क कमिटीको कार्यक्रममा उनले एमालेले एक्लै चुनाव लडेर बहुमत ल्याउने ठोकुवा गरे। पाँच दलीय गठबन्धन होइन, दश दलीय गठबन्धन भए पनि एमालेलाई कुनै फरक नपर्ने थापाको भनाइ छ। गठबन्धनसँग एक्लै चुनाव लडेको एमालेले स्थानीय तहको निर्वाचनमा ल्याएको मतले अबको निर्वाचनमा स्पष्ट बहुमत लिएर देशकै ठूलो पार्टी हुनेसमेत ठोकुवा गरे। ०७४ सालको निर्वाचनमा एमालेले प्युठानमा काँध थापेर जितेका जनप्रतिनिधिले जनतासामु बेइमानी गरे। मतदाताको अपमान गरे। विकासमा धोका दिए, थापाले भने, अब उनीहरुलाई काँधमा थाप्ने काम पार्टीले भुलेर पनि गर्दैन। एमालेको प्युठान इन्चार्ज थापाले आउँदो भदौ २५ गतेसम्म पार्टीले देशभरि पार्टीका उम्मेदवारको टुंगो लगाउनेसमेत जानकारी गराए। प्युठानमा कसले टिकट पाउँछ भन्ने कुरा महत्वपूर्ण होइन, उनले भने, जसले पाए पनि फरक पर्दैन्, दलीय संगठनमा व्यक्ति होइन पार्टी ठूलो कुरा हो। पार्टीले जित्ने उम्मेदवारको छनौट गरेर चुनावमा उठाउँछ, एमालेले प्युठानमा चुनाव जित्छ। थापाले विभिन्न काम, पेसा र व्यवसायले गर्दा प्युठान छाडेर रुपन्देही क्षेत्रमा आएका जिल्लाबासीलाई आफ्नो मातृभूमीप्रतिको मायालाई नबिर्सन सहभागी जिल्लाबासीहरुलाई सुझाए। उनले क्षमता भएर पनि ओझेलमा परेका जुनसुकै क्षेत्रका प्युठानीहरुलाई राष्ट्रिय चर्चामा ल्याउनका लागि र अवसर दिनका लागि आफ्नो पार्टी जहिल्यै पनि साथमा रहेको उल्लेख गरे।"
रेशम चौधरीलाई छुटाउन प्रधानमन्त्री देउवालाई थारू नेताको दबाब,"काठमाडौं : टीकापुर घटना र राजबन्दी रिहाइको विषयमा सरकारले थारू कल्याणकारिणी सभाका पदाधिकारीसँग छलफल गरेको छ। केपी शर्मा ओली नेतृत्वको सरकारसँग भएको ६ बुँदे सम्झौता कार्यान्वयनको विषयमा छलफल भएको गृह मन्त्रालयका प्रवक्ता फणिन्द्रमणि पोखरेलले बताए। दुवै पक्षले आआफ्नो तर्फबाट गृहकार्य गरेर फेरि बैठक बस्ने निष्कर्ष निस्किएको प्रवक्ता पोखरेलले बताए। छलफल टीकापुर घटना र रेशम चौधरीलगायत जेलबन्दीको रिहाइमा केन्द्रित भएको सभाका महामन्त्री प्रेमीलाल चौधरीले बताए। टीकापुर घटना राजनीतिक मुद्दा भएकाले राजनीतिक तवरबाटै समाधान गर्न आफूहरूले आग्रह गरेको चौधरीको भनाइ छ। टीकापुर घटनाका कारण धेरै थारूहरू अन्यायमा परेका छन्। अधिकारका निम्ति भएको घटनालाई राजनीतिक तवरबाट समाधान गर्न सरकारसँग माग गरेका छौं, उनले अन्नपूर्णसँग भने। संघ र प्रदेशको चुनावमा रेशम चौधरीको पार्टी ठूलो फ्याक्टरको रूपमा आएको विश्लेषण कांग्रेसका थारू नेताहरूको छ। कांग्रेसकै नेतृत्वमा उनको रिहाइ हुँदा चुनावमा फाइदा पनि हुने, नेताहरूको मत पनि सुरक्षित हुने उनीहरूको बुझाइ छ। पूर्वसांसद एवं सभाका केन्द्रीय सदस्य रुक्मिणी चौधरीले पनि अघिल्ला सरकारसँग भएको सम्झौतालाई कार्यान्वयन गर्ने विषयमा छलफल भएको बताइन्। उनले अघिल्ला सरकारसँग भएका सम्झौताहरू कार्यान्वयन नहुने हो र भन्दै प्रश्न गरेकी थिइन्। केपी ओली नेतृत्वको सरकार हुँदा हामीले माइतीघरमा आफ्ना माग राखेर प्रदर्शन गर्यौं। तत्कालीन गृहमन्त्री रामबहादुर थापा 'बादल' आफैँ आएर प्रदर्शनमा ऐक्यबद्धता जनाउनुभयो। उहाँकै नेतृत्वमा ६ बुँदे सम्झौता पनि भयो। त्यो सम्झौतालाई अहिलेको सरकारले कार्यान्वयन गरिदिनुपर्यो भन्ने हाम्रो माग हो, अन्नपूर्णसँग उनले भनिन्। टीकापुर घटना आरोपमा जेल जीवन बिताइरहेका रेशम चौधरीको रिहाइका लागि नेपाली कांग्रेसका थारूहरू सक्रिय भएका छन्। रेशम चौधरी नेतृत्वको नागरिक उन्मुक्ति पार्टीले आउँदो निर्वाचनमा थारू मतलाई प्रभाव पार्ने भन्दै उनीहरूले जसरी पनि रिहाइ गर्न प्रधानमन्त्री शेरबहादुर देउवालाई दबाब दिएका छन्। गत ४ साउनयता कैलाली क्षेत्र ३ का उम्मेदवार आकांक्षी रामजनम चौधरीको नेतृत्वमा थारू नेताहरू पटकपटक बालुवाटार पुगेका छन्। रेशम चौधरीका कारण आफूहरूको राजनीति धरापमा परेको भन्दै उनीहरूले केन्द्रीय कमटीमै एजेण्डाको रूपमा छलफल गर्नुपर्ने पार्टी सभापतिसमेत रहेका देउवासँग माग गरेका छन्। थारू नेताहरूको दबाबपछि प्रधानमन्त्री देउवाले टीकापुर घटनाका विषयमा आवश्यक प्रक्रिया अगाडि बढाउन गृहमन्त्रीलाई निर्देशन दिएका छन्। संघ र प्रदेशको चुनावमा रेशम चौधरीको पार्टी ठूलो फ्याक्टरको रूपमा आएको विश्लेषण कांग्रेसका थारू नेताहरूको छ। कांग्रेसकै नेतृत्वमा उनको रिहाइ हुँदा चुनावमा फाइदा पनि हुने, नेताहरूको मत पनि सुरक्षित हुने उनीहरूको बुझाइ छ। आफूहरूको राजनीतिक करियर नै दाउँमा परेपछि उहाँ (रामजनम)हरू प्रधानमन्त्रीलाई भेट्नुभएको हो। रेशम चौधरीको रिहाइको मुद्दालाई किनारा लगाउनसके कैलालीका थारू नेताहरूको उद्धार पनि हुन्छ, कांग्रेसका एक केन्द्रीय सदस्यले भने। उनले अघिल्ला सरकारले गरेको सम्झौतालाई नै टेकेर टीकापुर घटनालाई किनारा लगाउनुपर्ने प्रधानमन्त्रीलाई सुझाव दिएको बताए। प्रधानमन्त्री देउवाले पनि रेशम चौधरी निर्दोष रहेको आवश्वासन थारू नेताहरूलाई दिएका छन्। कानुनी प्रक्रियाबाट कसरी समाधान गर्न सकन्छि भन्ने कुराको आवश्वसन प्रधानमन्त्रीबाट पाएको ती नेताको भनाइ छ। थारू नेताहरूको दबाबपछि प्रधानमन्त्री देउवाले टीकापुर घटनाका विषयमा आवश्यक प्रक्रिया अगाडि बढाउन गृहमन्त्रीलाई निर्देशन दिएका छन्। प्रधानमन्त्री देउवाले थारूहरूका माग मुद्दा सम्बोधनका लागि सरकारको तर्फबाट गृहमन्त्री खाणको नेतृत्वमा खानेपानी मन्त्री उमाकान्त चौधरी, कानुनमन्त्री गोविन्द बन्दी, महान्यायाधीवक्ता खम्बबहादुर खाती र लुम्बिनी प्रदेशका पर्यटन ग्रामिण तथा सहरी विकास मन्त्री डिल्लीबहादुर चौधरीलाई खटाएको छ। प्रधानमन्त्रीकै निर्देशनबमोजिम गृहमन्त्री खाणले शुक्रबार थारू कल्याणकारिणी सभाका पदाधिकारीसँग छलफल गरेका हुन्। सभाका तर्फबाट भने उपाध्यक्ष देवीलाल चौधरी, महामन्त्री प्रेमीलाल चौधरी, केन्द्रीय सदस्यहरू रुक्मिणी चौधरी र प्रभात चौधरी रहेका थिए। तत्कालीन केपी ओलीको सरकार र सभाबीच गत २०७८ जेठ १८ गते ६ बुँदे सम्झौता भएको थियो। सरकारको तर्फबाट तत्कालीन कानुन तथा संसदीय मामिला मन्त्री लिलानाथ श्रेष्ठको संयोजकत्वमा राजन भट्टराई र भगवती चौधरी सहभागी थिए भने सभाका तर्फबाट रुक्मिणी चौधरीको संयोजकत्वमा प्रेमीलाल चौधरी, पदमनारायण चौधरी, प्रभात चौधरी र चन्दप्रसाद चौधरी रहेका थिए। थरुहट आन्दोलनको क्रममा भएको टीकापुर घटनामा थारू कल्याणकारिणी सभाका अध्यक्ष धनिराम चौधरी, सांसद रेशम चौधरीलगायतमाथि लगाइएको सम्पूर्ण मुद्दा फिर्ता र रिहाइ गर्ने, आन्दोलनका क्रममा सहिद भएका परिवारलाई राहत उपलब्ध गराउने, घाइतेहरूको उपचार गर्ने, धनजन क्षतिको मूल्यांकन गरी क्षतिपूर्ति उपलब्ध गराउने, सम्मानित अदालतको फैसलाबमोजिम थारूहरूको आरक्षणको व्यवस्था गर्ने, प्राथमिक तहसम्म थारू मातृभाषामा पठनपाठन हुनपर्ने र थारूसँग गरिएका विभिन्न सम्झौताबमोजिम संविधान संसोधन छलफलका आधारमा गर्ने सहमति भएको थियो।"
राप्रपाकी कुन्तीदेवी पोखरेल काठमाडौं २ बाट चुनाव उठ्ने,"काठमाडौं : राष्ट्रिय प्रजातन्त्र पार्टीको (राप्रपा) की केन्द्रीय सदस्य कुन्तीदेवी पोखरेलले संसदीय चुनाव उठ्ने घोषणा गरेकी छन्। राष्ट्रवादी शक्ति बलियो बनाउन र जनताको सेवा गर्न चुनाव उठन लागेको उनले बताइन्। शनिबार भएको राप्रपाको बृहत् संगठन तथा पार्टी प्रवेश कार्यक्रममा बोल्दै निर्वाचनमा उठ्ने उद्घोष गरेकी थिइन्। 'काठमाडौ क्षेत्र नं २ बाट संसदीय चुनाव लड्दै छु, पार्टीको आशीर्वाद र पार्टीको एउटा विधिबाट म उम्मेदवारका रूपमा छानिएँ भने बहुमतका साथ क्षेत्र नम्बर दुईमा म जित्छु' उनले भनिन्। महाधिवेशनमा नम्बर वान भोट ल्याएर जितेको नाताले म क्षेत्र नम्बर २ मा संसदीय चुनाव उठन पाऊँ भनेर पार्टीलाइ पनि अनुरोध गरेकी छिन्। 'काठमाडौको क्षेत्र नं २ भनेको राप्रपाको पकड भएको क्षेत्र हो, राप्रपाले संसदीय चुनाव जित्ने आसा व्यक्त गरिन्। वडा, प्रदेश, क्षेत्र सबै ठाँउबाट सर्वसम्मत रूपमा सबैको सहमति भएर आएमा चुनाव जित्ने बताइन्। पोखरेलले प्रचण्ड दिल्ली गएर नागरिकता विधेक पास गरेकोमा आपत्ति प्रकट गरिन्। यसले ३ करोड नेपाली ६ करोड हुन कति पनि समय नलाग्ने उनले दावी गरिन्। पोखरेलले पूर्व प्रधानमन्त्री तथा नेकपा एमालेका अध्यक्ष केपी शर्मा ओलीलार्इ राप्रपासँग गठबन्धन गरेर दुई पार्टी मिली देश जोगाउन सहकार्य गरेर चुनाब लड्न आग्रह गरेकी छन्।"
मिटरब्याज पीडितलाई भदौ ५ गतेसम्म उजुरी दर्ता गर्न आह्वान,"काठमाडौं : सरकारले देशैभरका मिटरब्याज पीडितहरुलाई भदौ ५ गतेसम्म उजुरी दर्ता गर्न आह्वान गरेको छ। मिटरब्याजीको जालो फैलिन नदिन पीडितलाई जिल्ला प्रशासन कार्यालयमा तथ्य प्रमाणसहित उजुरी दर्ता गर्न आह्वान गरेको हो। सरकारले गठन गरेको मिटरब्याज सम्बन्धी अपराध नियन्त्रणका लागि कार्यदलका संयोजक डा भीष्मकुमार भूसालले निरक्षर, गरिब तथा आर्थिक रूपले अप्ठ्यारो परिस्थितिमा रहेका व्यक्तिहरूमाथि गरेको शोषणको श्रृङ्खलाले सयौं परिवारको विचल्ली भएका समाचारहरू सार्वजनिक भएकाले उजुरी आह्वान गरेको जनाएका छन्। आर्थिक अपराधीहरूलाई कानूनको दायरामा ल्याई कारवाही गर्ने प्रकृया पनि चलिरहेको छ तर पनि अझै धेरै पीडितहरूले आफ्नो पीडा सार्वजनिक गर्न वा कानूनी उपचारको लागि पहल गर्न नसकेको अवस्था छ। डा भीष्मकुमार भूसालद्वारा जारी विज्ञप्तिमा भनिएको छ, मिटरब्याजी अपराध नियन्त्रणका लागि सम्माननीय प्रधानमन्त्रीज्यूबाट गम्भीरतापूर्वक पहलकदमी लिई मिति २०७९।०४।२७ गते माननीय गृहमन्त्रीस्तरीय निर्णयबाट मिटरब्याजी अपराध नियन्त्रणका उपायहरू सिफारिस गर्न कार्यदल गठन भै सकेको छ। कार्यदल गठन भएको एक घण्टाभित्रै नवलपरासी पश्चिमको प्रतापपुर र सुस्ता गाउँपालिकाबाट सङ्गठित भई काठमाडौं माइतिघर मण्डला क्षेत्रमा धर्ना दिँदै आएको मिटर ब्याज तथा ठगी विरुद्ध किसान मजदुर सङ्घर्ष समितिसँग जिल्ला प्रशासन कार्यालय, काठमाडौंका प्रमुख जिल्ला अधिकारी समेतको उपस्थितिमा कार्यदलले वार्ता समेत गरिसकेको जनाएको छ। नवलपरासीमा मात्र नभई तराईका अधिकांश जिल्लाहरूमा रहेको गुनासो प्राप्त भएको भएतापनि देशैभरी मिटरब्याजीको जालो फैलिएको हुन सक्ने अवस्थालाई मध्यनजर गरी मिटरब्याज पीडित व्यक्तिहरूबाट त्यस्ता मिटरब्याजीले गरेका अपराध र शोषणविरुद्ध तथ्य प्रमाण सहित उजुरी दर्ता गर्नुहुन सूचना जारी गरिएको भूसालले जनाएका छन् । भूमिहिन बनाइएका किसानमजदुरको जमिन, ज्यादा लिइएको पैंसा फिर्ता हुनुपर्ने, मिटरव्याजी साहुको निरन्तरको मानसिक प्रताडनाका कारण मृत्यु भएका किसानहरूको छानविन गरि क्षतिपूर्ति प्रदान गर्नुपर्ने पीडितको माग छ। मिटरब्याजी पीडितहरू निरन्तर संघर्षमा उत्रिएपछि सरकारले उनीहरुको माग सम्बोधन गर्न कार्यदल बनाएको हो। कार्यदलमा नेपाल प्रहरीका केन्द्रीय अनसुन्धान व्यूरोका वरिष्ठ उपरीक्षक दिनेश आचार्य, गृह मन्त्रालयका कानुन उपसचिव श्रीकृष्ण पौडेल, नेपाल प्रहरीको अपराध अनुसन्धान शाखाका उपरीक्षक कृष्णप्रसाद कोइराला, राष्ट्रिय अनुसन्धान विभागका उपअनुसन्धान निर्देशक मुकुन्द मरहट्ठा रहेका छन्। कार्यदलको सदस्य सचिव नेपाल प्रहरीको केन्द्रीय अनुसन्धान व्यूरोमा कार्यरत नायब उपरीक्षक रोशन खड्कालाई जिम्मेवारी दिइएको छ। कार्यदललाई एक महिनाभित्र प्रतिवेदन बुझाउने कार्यादेश दिइएको छ।"
एमालेलाई हराउनु भनेको मुलुकको अस्मिता लुटिनु हो : प्रदेश इन्चार्ज घिमिरे,"उदयपुर : नेकपा एमालेका स्थायी कमिटी सदस्य तथा एक नम्बर प्रदेश इन्चार्ज देवराज घिमिरेले स्थानीय तहको निर्वाचनमा एमाले पराजित हुनुको मुख्यकारण सांगठनिक अराजकता रहेको बताएका छन्। आगामी निर्वाचनलाई लक्षित गरी नेकपा एमाले जिल्ला कमिटी उदयपुरले आयोजना गरेको प्रशिक्षण कार्यक्रममा बोल्दै उनले आफू भए ठीक नभए हराउने प्रवृति हाबी हुँदा निर्वाचनको नतिजा अनपेक्षित आएको बताए। ६ वटा सूर्यलाई मत लगाउने प्रमुख पदमा विपक्षी पार्टीलाई मत लगाएको यसपटकको निर्वाचनमा अत्यधिक देखिएकाले त्यस्ता अराजक गतिविधि नियन्त्रणका लागि सुक्ष्म अध्ययन र अनुसन्धान थालिएको उनले बताए। समग्र निर्वाचनको नतिजा हेर्दा एमाले अहिले पनि पहिलो पार्टी नै छ, तर प्रमुख र उपप्रमुख विजयी भएको संख्या हेर्दा हामी दोस्रो छौं। यसको कारण हामीभित्रकै आन्तरिक समस्या हो,' उनले भने, ३६४ दिन एमाले हुने एक दिन अन्य पार्टी हुने छुट कसैलाई छैन।' उनले पार्टीभित्र मैलाउँदै गएको अराजकता, कमजोर संगठन प्रणालीलाई तलैदेखि सुधार गर्नपर्ने बताए। आउँदो निर्वाचनमा एमाले पहिलो शक्तिको रुपमा उदाउने दाबी उनले थपे, यो निर्वाचनमा एमालेलाई हराउनु भनेको मुलुकको अस्मिता लुटिनु हो, देश वर्वादीतर्फ धकेलिनु हो, विकासले पछि पर्नु हो र वैदेशिक हस्तक्षेप बढ्नु हो।' त्यस्तै स्थायी कमिटी सदस्य हिक्मत कार्कीले अर्थमन्त्री जनार्दन शर्मालाई सिधै जेल हाल्नुपर्ने बताए। भारतीय नागरिकलाई कोठाभित्र राखेर बजेट बनाउने अर्थमन्त्री शर्मालाई राज्यविरुद्धको अपराधमा सिधै जेल हाल्नुपर्ने उनको भनाइ छ। एउटा मन्त्रीले राज्यशक्तिको चरम दुरुपयोग गर्ने त्यो अपराध कसैलाई छुट छैन्,' उनले भने, त्यति अपराधगर्दा समेत प्रधानमन्त्री देउवा मौन बस्नु त्यहाँ भन्दा लाचारीपन के हुन सक्छ।' उनले सत्ता कुर्सीका लागि मात्र नभई जनताको हितमा हुने गरी काम गर्न गठबन्धन सरकारलाई अनुरोध गरे। माओवादी र कांग्रेसका ७ जना एमालेमा प्रवेश नेकपा माओवादी केन्द्रका ६ र नेपाली कांग्रेसका एक गरी सात जना नेता नेकपा एमालेमा प्रवेश गरेका छन्। पार्टीभित्र मौलाउँदै गएको व्यक्ति केन्द्रित राजनीतिले समग्र कम्युनिष्ट आन्दोलन कमजोर बन्दै गएको भन्दै पार्टीको जिल्ला समन्वय समितिका सदस्य तथा नगरका सहइन्चार्ज केदार दनुवारको नेतृत्वमा ६ जना प्रवेश गरेका छन्। त्यसैगरी पार्टीको त्रियुगा नगर कमिटी ९ नम्बर वडाध्यक्ष जितबहादुर बराल, सदस्य धनवीर मगर, गोपी बराल, राधा बराल, रुद्र घिमिरे एमालेमा प्रवेश गरेका हुन्। दनुवार यसअघिका त्रियुगा नगर कार्यपालिकाका सदस्य हुन्।"
वामपन्थी आन्दोलनको पहिलो पार्टी बन्ने सम्भावना छ : प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले वामपन्थी आन्दोलनको पहिलो पार्टी बन्ने बताएका छन्। पोष्ट बहादुर बोगटी स्मृति प्रतिष्ठानको साधारणसभामा सम्बोधन गर्दै प्रचण्डले आगामी निर्वाचनमा पार्टीलाई एकताबद्ध गर्नसके देशको नेतृत्व माओवादीले गर्ने निश्चित रहेको बताएका हुन्। प्रचण्डले भने, प्रदेश र संघको निर्वाचनमा पनि जुन आकर्षण माओवादी केन्द्रमा परेको छ। त्यसलाई बचाउन सक्नुपर्छ। अब त समूहगतरुपमा एकता हुने कुरा अन्तिम चरणमा छ। वामपन्थी आन्दोलनको पहिलो पार्टी बन्ने सम्भावना पूरै छ। आगामी निर्वाचनमा पार्टीलाई एकताबद्ध गर्नसके देशको नेतृत्व हाम्रो पार्टीले गर्ने निश्चित छ। यो परिवर्तन सानो त्यागले आएको होइन। संसदमा भएको अलोकतान्त्रीक र असंवैधानिक प्रहार जितेको बताए। सबै विचार र राजनीतिक मुद्दामा निकट भएका शक्तिहरुलाई एकताबद्ध गर्नुपर्ने बताए। प्रचण्डले भने, अहिले पनि जनतामा माओवादीप्रति आशा र भरोसा टुटेको छैन। अगाध आस्था र विश्वास छ। कहीँ धर्मराएको छ भने नेतामा धर्मराएको छ। पार्टीभित्रैको अन्र्तविरोधका कारण विगतमा जितेको निर्वाचनभन्दा योपटक केही स्थानीय तहमा हार व्यहोर्नुपरेको बताए। आउने निर्वाचनमा यो परिवर्तनलाई अझ विकसित गर्न जरुरी रहेको र त्यसका लागि यो पार्टीलाई एकताबद्ध गर्न आवश्यक रहेको बताए। प्रचण्डले भने, नेताहरु एक ढिक्का भएर जाने हो भने जनता जुरुक्कै उठ्छन्। सबैभन्दा ठूलो चुनौती नेताहरुलाई मिलाउन सक्नु नै हो। हाम्रै पार्टीका नेताहरु एकले अर्कालाई खुट्टा तान्ने, के गरी हराउने हो? तछाड र मछाड भएको छ। जनताका लागि होइन नेताका लागि छानविन समिति बनाउनुपर्ने अवस्था छ।"
"कर्मचारी भर्नाको विषयमा विवाद, लुम्बिनी सांस्कृतिक नगरको सेवा प्रभावित","बुटवल : कर्मचारी भर्नाको विषयलाई लिएर रूपन्देहीको लुम्बिनी सांस्कृतिक नगरपालिकाको विवाद चरम उत्कर्षमा पुगेको छ। नगरप्रमुख सजरुद्दिन मुसलमान र प्रमुख प्रशासकीय अधिकृत भूपेन्द्र पाण्डेयले विधि र प्रक्रिया मिचेर कर्मचारी नियुक्तिदेखि करारका कर्मचारी हटाएको उपप्रमुख कल्पना हरिजनले आरोप लगाएकी छिन्। यो विषय दिनप्रतिदिन पेचिलो बन्दै गएको छ। प्रमुख प्रशासकीय अधिकृत पाण्डेय र धेरैजसो कर्मचारीहरू कार्यालयमा उपस्थित भएका छैनन्। दैनिक प्रशासनिक काम रोकिएको छ। जनप्रतिनिधिको विवादमा कर्मचारीहरूसमेत दुई खेमामा उभिएर विभाजित भएका छन्। नगरप्रमुख मुसलमानले छोरा जमिल अहमदान खानलाई अहेब, ज्वाईं जावेदआलम खानलाई सबइन्जिनियर र प्रमुख प्रशासकीय अधिकृत पाण्डेयले साला विभाष त्रिपाठीलाई पाँचौं तहको प्राविधिक सहायकमा प्रक्रिया पूरा नगरी नियुक्ति गरेको उपमेयरले आरोप लगाएकी छिन्। विधि प्रक्रिया मिचेर आफ्ना मान्छे राखिएको छ, उपप्रमुख हरिजनले प्रश्न गरिन्, लोकसेवामा कर्मचारी माग नगर्ने अहिले आफूखुसी कर्मचारी राख्न मिल्छ ? उनले प्रमुख प्रशासकीय अधिकृतले मौखिक जानकारी गराएर करारका कर्मचारीहरूको म्याद थप नगरेको प्रति समेत असन्तुष्ट पोखिन्। अधिकृतस्तरका कर्मचारीहरूलाई दरबन्दी नै नभएको वडामा पठाएकोप्रति पनि उनको आक्रोश छ।प्रमुख प्रशासकीय अधिकृत पाण्डेयले विधि पुर्याएरै कर्मचारी नियुक्ति र म्याद थप नगरिएको स्पष्ट पारे। उनले ११ जना नयाँ कर्मचारी प्रक्रियागत रूपमै नियुक्त भएको बताए। कानुन मिचेर कर्मचारी राख्न हाम्रो नैतिकताले दिन्छ र ?, उनले भने, उपमेयरले यसरी आरोप लगाउँदै हिँड्नुमा कुनै सत्यता छैन। नगरप्रमुख मुसलमानले छोरा जमिल अहमदान खानलाई अहेब, ज्वाईं जावेदआलम खानलाई सबइन्जिनियर र प्रमुख प्रशासकीय अधिकृत पाण्डेयले साला विभाष त्रिपाठीलाई पाँचौं तहको प्राविधिक सहायकमा प्रक्रिया पूरा नगरी नियुक्ति गरेको उपमेयरले आरोप लगाएकी छिन्। पदभार ग्रहणकै दिन २०७९ जेठ ११ गते उपमेयरले स्वकीय सचिवसहित अन्य चार जना आफन्तलाई कर्मचारीको रूपमा नियुक्त गर्न र आफू चढ्नका लागि नयाँ गाडी किनिदिन गरेको आग्रह पूरा नभएपछि विवाद निकाल्दै जान थालेको पाण्डेले आरोप लगाए। चुनाव जितेपछि त अब कस्तो नगरपालिका बनाउने भन्ने विषयमा चिन्ता हुनुपर्ने हो, पाण्डेले उपमेयरलाई लक्षित गर्दै भने, तर, उहाँले त आफ्नो र आफन्तको जागिरको मात्र चिन्ता लिनुभयो। पाण्डेयले उपमेयरले कार्यालयका प्रशासनिक कामको विषयलाई लिएर अतिरञ्जित गरेको समेत आरोप लगाए। पदभार ग्रहणकै दिन स्वकीय सचिव नियुक्त गर्न कानुनले नदिने र पुरानो गाडी फेर्ने विषयमा यस वर्ष गर्न नसकिने हुँदा अर्को वर्ष बजेट विनियोजन भएमा खरिद गर्न सकिने भनेर दिएको जवाफ उपमेयरलाई चित्त नबुझेको पाण्डेको बुझाइ छ। अहिले मेयर, प्रमुख प्रशासकीय अधिकृत र उपमेयरबीच दूरी बढ्दै गएको छ। आफन्त, इष्टमित्र र पार्टीका नेता, कार्यकर्ताहरूले होटलमा खर्च गरेको बिलसमेत उपमेयर हरिजनले कार्यालयको सल्लाहबिना पेस गरेको समेत पाण्डेयले आरोप लगाएका छन्। प्रमुख प्रशासकीय अधिकृत पाण्डेयको सरुवाका लागि उपमेयर जोडबलका साथ काठमाडौँ पुगेको पाण्डेले सरुवा भएपछि मात्र थाहा पाएको बताए। पाण्डेयका अनुसार साउन १५ गते पाण्डेयको सरुवा भएको पत्र उपमेयरले आफ्नो फेसबुक वालमा सुरुमै पोस्ट भएको हो। पाल्पाको रामपुर नगरपालिकामा पाण्डेयको सरुवा भएको भन्दै पहिलोपटक उपमेयर हरिजनले सार्वजनिक गरेपछि थप हंगामा मच्चियो। अहिले उपमेयरको नेृत्वमा एउटा र मेयर, प्रमुख प्रशासकीय अधिकृतको नेतृत्वमा अर्को टोली विभाजित भएर आरोप प्रत्यारोपमा उत्रिएका छन्। कर्मचारीहरूलाई अनावश्यक विवादमा तान्न खोजिएको पाण्डेयको भनाइ छ। नगरपालिकाको वडा नम्बर ७, ८, १० र १३ मा अधिकृतस्तर छैटौं र वडा नम्बर ११ मा पाँचौं तहका कर्मचारीलाई कामकाजमा खटाइएको पाण्डेयको भनाइ छ।"
पर्यटकीयस्थल भेडेटारमा लिफ्ट प्रणालीबाट खानेपानी,"धनकुटा : पर्यटकीयस्थल भेडेटारमा लिफ्ट प्रणालीबाट खानेपानी ल्याइएको छ। प्रदेश सरकारअन्तर्गतको खानेपानी तथा सरसफाई डिभिजन कार्यालय धनकुटा र स्थानीयबासीको लागत सहभागितामा ३ करोड ७५ लाख रुपैयाँ खर्च गरेर लिफ्ट प्रणालीबाट खानेपानी ल्याइएको हो। शुक्रबार एक कार्यक्रमका बीच खानेपानी, सिँचाइ तथा उर्जा मन्त्री रामकुमार राईले उक्त खानेपानी आयोजनाको उद्घाटन गरेका थिए। खानेपानी आयोजनाबाट भेडेटार बजारसहित कान्फेक, कार्कीछाप, साँगुरीलगायत स्थानका तीन सयभन्दा बढी घरधुरी लाभान्वित हुनेछन्। यसअघि भेडेटारका व्यवसायीले प्रतिलिटर दुई रुपैयाँका दरले टयाङ्करको पानी किनेर होटल चलाउनुपर्ने बाध्यता थियो। अब खानेपानी अभावबाट छुटकारा मिल्ने होटल व्यवसायीको विश्वास छ। भेडेटार तथा आसपासका स्थानमा सानाठूला गरी डेढसयभन्दा बढी होटल सञ्चालनमा छन्। खानेपानी संकलन ट्याङ्की रहेको स्थान रमिते डाँडादेखि करिब १७ सय १० मिटर तलदेखि लिफ्ट प्रणालीबाट पानी ल्याइएको भेडेटार खानेपानी तथा सरसफाई व्यवस्थापन समितिका कोषाध्यक्ष गोविन्द थापाले बताए। उनका अनुसार सिरिसे, सौर्य, वोझेनी गरी तीन खोलामा रहेको पानीको मुहानलाई साउनेमा एकै ठाउँ संकलन गरिएको छ। संकलन गरिएको पानीलाई दुई स्थानबाट लिफ्ट गरिएको छ। पहिलो लिफ्ट साउनेदेखि करिब ७ सय ५० मिटरको उचाइको खर्कडाँडासम्म ल्याइएको छ। त्यसपछि खर्कडाँडादेखि ९ सय ६० मिटरको उचाइमा रहेको रमितेडाँडामा ल्याइएको छ। खर्कडाँडामा एक लाख लिटर क्षमताको ट्याङ्की निर्माण गरिएको छ। त्यस्तै माथिल्लो भाग रमितेडाँडामा पनि एकएक लाख लिटर क्षमताको दुईवटा ट्याङकी निर्माण गरिएको छ। संकलन भएको पानी सबै घरधुरीलाई पुग्ने गरी वितरण गरिनेछ। अहिले १ सय ६० घरधुरी समेटिएको छ। अब चाँडै नै नयाँ एक सय घरधुरी समेटिनेछन्। खानेपानी आयोजना स्चालन भएसँगै पर्यटकीयस्थल भेडेटारलगायत आसपासका क्षेत्रमा विगत केही वर्ष यता देखिएको खानेपानी समस्या समाधान हुने साँगुरीगढी गाउँपालिका अध्यक्ष जितेन्द्र राईले बताए।"
युवाले गरे थानकोटमा वृक्षारोपण,"काठमाडौं : काठमाडौं जिल्ला युवा समितिले थानकोटको लगलगे पाखा सामुदायिक वनमा वृक्षारोपण गरेको छ। 'अन्तरपुस्ता ऐक्यबद्धता, सबै उमेर समूहमैत्री विश्व निर्माणमा साझा प्रतिवद्धता' भन्ने मुल नाराका साथ अन्तर्राष्ट्रिय युवा दिवसको अवसरमा वृक्षारोपण गरिएको हो। बागमती प्रदेश सभा सदस्य रमा आले मगरको प्रमुख आतिथ्यतामा भएको थियो। समिति अध्यक्ष रुपा थापा मगरको अध्यक्षतामा कार्यक्रम भएको हो। सहभागीहरूले बागमती प्रदेशका युवा सशक्तीकरण, सिर्जनशीलता र उधमशीलता प्रवर्द्धन गर्नु नितान्त आवश्यकता रहेको बताएका थिए। लगलगे पाखा सामुदायिक वनका अध्यक्ष रामसरण आले मगरले वृक्षारोपण नै पहिलो सामाजिक काम भएको बताए।"
अरिंगालले चिल्दा एक जनाको मृत्यु,तनहुँ : जिल्लाको म्याग्दे गाउँपालिका५ छाङपाटनमा अरिंगालले चिलेर एक जनाको मृत्यु भएको छ। मृत्यु हुनेमा स्थानीय ३१ वर्षीय टोपबहादुर कुमाल रहेको जिल्ला प्रहरी कार्यालय तनहुँले जनाएको छ। बिहीबार राति ८ बजेतिर सेती नदी किनारको सिसौको रुखमा रहेको अरिंगालको गोला पोल्ने क्रममा कुमाल घाइते भएका थिए। उनलाई भिमादको शुभलक्ष्मी पोलिक्लिनिकमा सामान्य उपचारपश्चात् थप उपचारका लागि पश्चिमाञ्चल क्षेत्रीय अस्पताल पोखरा लगिएको थियो। कुमालको उपचारकै क्रममा शनिबार बिहान ९ बजे मृत्यु भएको जिल्ला प्रहरी कार्यालय तनहुँका प्रहरी नायव उपरीक्षक युवराज खड्काले जानकारी दिए।
हात्तीलाई फलफूल (फोटोफिचर),गुलरिया : हात्ती दिवसको अवसर पारेर बर्दिया राष्ट्रिय निकुञ्जको हात्तीसारमा रहेका हात्तीलाई फलफूल खुवाइएको छ। चोरीशिकार नियन्त्रण युवा परिचालन अभियान बर्दियाको आयोजनामा शुक्रबार विविध कार्यक्रमसहित हात्ती दिवस मनाइएको छ। मानवहात्ती सहअस्तित्वका बारेमा जनचेतना जगाउने उद्देश्यले कार्यक्रमको आयोजना गरिएको चोरी शिकार नियन्त्रण युवा परिचालन अभियान बर्दियाका अध्यक्ष हेमन्त आचार्यले जानकारी दिए। दिवसको अवसरमा हात्तीसम्बन्धी अन्य सचेतना पनि दिएको उनले बताए। बर्दिया राष्ट्रिय निकुञ्जका प्रमुख संरक्षण अधिकृत विष्णुप्रसाद श्रेष्ठको उपस्थितिमा हात्तीलाई फलफूल खुवाइएको हो। सोही अवसरमा हात्तीसार क्षेत्रमा वृक्षारोपण पनि गरिएको छ। पछिल्लो समय मानव र हात्तीबीच द्वन्द्व बढ्न थालेको उनले बताए। वन्यजन्तु र मानवबीच सहअस्तित्व कायम गराउन जरुरी भएकाले पनि यस्ता कार्यक्रमहरू आयोजनाको औचित्व रहने अध्यक्ष आचार्यको भनाइ छ।
बाढीले जलविद्युतको उत्पादन बन्द,नुवाकोट : नुवाकोटमा रहेको पाँच मेगावट क्षमताको वुद्दभूमि जलविद्युत् आयोजनाको उत्पादन बन्द भएको छ। अविरल वर्षाका कारण खोलामा आएको बाढीले आयोजनाको बाँधमा क्षति पुर्याएपछि विद्युत उत्पादन बन्द भएको हो। बाढीले आयोजनाको बाँधमा निकै क्षति गरेको छ। क्षतिको मूल्यांकन सुरु भएको छ। बाढीले करोडौ क्षति गरेको आंकलन गरिएको छ। दुप्चेश्वर गाउँपालिका५ र पञ्चकन्या गाउँपालिका४ भई बहने तादी र चन्द्रवती खोला दोभानमुनि तादीखोलामा आयोजनाको बाँध रहेको छ। सो आयोजनाको बाँध मंगलबार राति आएको बाढीले क्षति गरेको हो। पञ्चकन्या४ थप्रेकको नौटारीसम्म २ हजार ८ सय मिटर लामो पाइपबाट विद्युतगृहमा पानी पठाई विद्युत् उत्पादन गरिँदै आएको थियो। ६ महिनाअघि आयोजनाको विद्युत् केन्द्रीय प्रणाली (ग्रीड) मा जोडिएको थियो। हाइड्रोपावरको बाँधस्थलमा फसेका तीन जना कर्मचारीको बुधबार बिहान उद्धार गरिएको थियो। उनीहरू पानी खोल्न र बन्द गर्न खटिएका थिए। खोलामा पानीको बहाव एक्कासि बढेपछि उनीहरू सोही खोलाको बीचमा अड्किएका थिए।
युवा दिवसमा वृक्षारोपण तथा सरसफाई,काभ्रे : अन्तर्राष्ट्रिय युवा दिवसको अवसरमा काभ्रेमा मन्दिर सरसफाई तथा वृक्षारोपण गरिएको छ। जिल्ला युवा समितिको आयोजनामा पनौती५ धनेश्वारमा रहेको धनेश्वार महादेव मन्दिरमा सरसफाई तथा वृक्षारोपण गरिएको हो। शनिबार जिल्लाको युवाहरूको सहभागितामा बिहान मन्दिर आसपास सरसफाई एवं वृक्षारोपण गरेर युवा दिवस मनाइएको हो। अन्तर्राष्ट्रिय युवा दिवस शुक्रबार परेपनि जनैपूर्णिमा परेका कारण शनिबार सरसफाई एवं वृक्षारोपण आयोजना गरेर युवा दिवस मनाएको अध्यक्ष प्रकाश थापाले बताए। युवाहरूलाई विभिन्न कार्यक्रमहरूमा सहभागिता गराएर ऐतिहासिक कला सम्पदाहरूको संरक्षण गर्न प्रेरित गर्नका लागि सरसफाई कार्यक्रमको आयोजना गरिएको थापाले बताए। युवाहरू सचेत भएर जनचेतना दिने हरेक कार्यहरूमा सहभागिता हुनुपर्छ भन्ने उद्देश्यले कार्यक्रम आयोजना गरिएको थापाले बताए। कार्यक्रममा पनौती नगरपालिका५ का वडाध्यक्ष बिनोद खत्रीले युवाहरूले चाहे हरेक खालको समस्याहरू समधान हुने बताए। पछिल्लो समयमा युवाहरू विभिन्न कुलतमा फसिरहेकाले त्यसतर्फ ध्यान दिनुपर्ने वडाध्यक्ष खत्रीले बताए। धनेश्वार क्षेत्र विकास कोषका अध्यक्ष गोबिन्द थापाले युवाहरू सामाजिक कार्यमा एकजुट भएर लाग्नुपर्ने बताए।
गाउँमै सामाजिक सुरक्षा भत्ता,"कालिकोट : जिल्लाका सबै स्थानीय तहले पुनः गाउँमै सामाजिक सुरक्षा भत्ता वितरण गर्न थालेका छन्। स्थानीय तहले विगतका वर्षहरूमा पनि गाउँमै सामाजिक सुरक्षा भत्ता वितरण गर्दै आएका थिए। यसबाट आर्थिक अनियमितताको कुरा उठ्यो। त्यसपछि बैंकबाट नै दिन थालियो। जिल्लाको पचालझरना गाउँपालिकाले वडा नम्बर ९ देखि भत्ता वितरण गर्न सुरु गरेको छ। गाउँपालिका अध्यक्ष देबराज शाही, उपाध्यक्ष अल्कीना बम, निमित्त प्रमूख प्रशासकिय अधिकृत बिरन्द्र बम, वडा अध्यक्ष लगायतको टोलीले शनिबार गाउँमै आएर सामाजिक सुरक्षा भत्ता वितरण गरे। एकल महिला, जेष्ठ नागरिक, फरक क्षमता भएका व्यक्तिको सहजताका लागि गाउँमै आएर सामाजिक सुरक्षा भत्ता वितरण गर्न थालिएको गाउपालिका अध्यक्ष शाहीले बताए। उनले भने, 'सामाजिक सुरक्षा भत्ता लिन बैंकमा जाँदा निकै समस्या भएको गुनासो आयो। भौगोलिक विकटता, यातायात असुविधा, एकल महिला, जेष्ठ नागरिक, फरक क्षमता भएका व्यक्तिहरूलाई पैदल हिँड्न पनि टाढा भएकाले समस्या भयो। त्यसैले बैकसँगको सहकार्यमा वडा सचिवले जिम्मा लिने गरी गाउँबाटै सामाजिक सुरक्षा भत्ता वितरण गर्न थालियो।' जिल्लाको सान्नीत्रिवेणी गाउँपालिकाले पनि गाउँबाटै वितरण गर्न थालेको छ। गाउँपालिका उपाध्यक्ष पार्वति सिंहले बैंकका कर्मचारीसहितको टोलीले गाउँ गाउँमा पुगेर भत्ता वितरण गर्न थालिएको बताइन्। उनले भनिन्, 'विगतमा भत्ता लिन पालिकाको केन्द्रमा रहेको बैंकको शाखामा जाँदा लाइन कुर्नुपर्ने, नेट नचल्ने, जोखिमपूर्ण यात्राजस्ता समस्या थियो। नागरिकहरू भत्ता लिन सास्ती भयो भनेर गुनासो गर्थे। तर, अब गाउँमै हात हातमै भत्ता पाएपछि नागरिकहरू खुसी छन्।' जिल्लाको तिलागुफा नगरपालिका, रास्कोट नगरपालिका, पलाँता गाउँपालिका, शुभकालिका गाउँपालिकाले पनि गाउँमै गएर सामाजिक सुरक्षा भत्ता वितरण गर्ने निर्णय गरिसकेका छन्। जनताको मागअनुसार गाउँमै भत्ता वितरण गर्ने निर्णय गरिएको स्थानीय तहले जनाएका छन्। रास्कोट नगरपालिका प्रमूख धमैराज शाहीले भने, 'हामीले पनि गाउँमै सामाजिक सुरक्षा वितरण गर्ने तयारी गरेका छौँ। बैकका कर्मचारीहरूले गाउँमा जान मानिरहनुभएको छैन। हामीले बैंकका कर्मचारीहरू नै वडामा लिएर पारदर्शी रूपमा सामाजिक सुरक्षा भत्ता वितरण गर्ने तयारी गरेका हौँ। अब वडा सचिव वा अर्को बैंक ल्याएर पनि गाउँमै सामाजिक सुरक्षा भत्ता बाँड्छौँ।' २०७४ सालको स्थानीय तहको निर्वाचन हुनुपूर्व साविकका गाविसहरूले सामाजिक सुरक्षा भत्ता गाउँमा वितरण गर्दा कर्मचारीहरूको बदमासीका कारण फर्जी नाम, मृत्यु भएकालाई पनि भत्ता वितरण गरेको देखाएर आर्थिक अनियमितता भएको गुनासो थियो। निर्वाचन सम्पन्न भएपछि सबैजसो पालिकाहरूले सामाजिक सुरक्षा भत्तामा हुने आर्थिक अनियमिततालाई रोक्न बैंकिङ प्रर्णालीमार्फत वितरण गर्न थाले। जसका कारण हरेक स्थानीय तहमा पहिलो वर्ष ५ देखी १० लाखसम्म सामाजिक सामाजिक सुरक्षा भत्ता बच्यो। कम्प्युटर प्रणालीमा सामाजिक सुरक्षा भत्ता लिनेहरूको सूची बनाई पुनः कागजपत्र माग्दा कतिपय सामाजिक सुरक्षा भत्ता लिने व्यक्तिहरू आएनन्। जुन फर्जी र मृत्यु भइसकेका मान्छेहरू थिए। बैंकिङ प्रर्णालीमार्फत सामाजिक सुरक्षा भत्ता वितरण गर्दा जेष्ठ नागरिक, फरक क्षमता भएका व्यक्ति तथा दुर्गमका सबै लक्षित समूहलाई समस्या परेको भन्दै नागरिकका गुनासा आए। जसका कारण स्थानीय तहहरूले गाउँमै गएर सामाजिक सुरक्षा भत्ता वितरण गर्न थालेका हुन्।"
महोत्तरीमा दुई मोटरसाइकल ठोक्किँदा ५ जना घाइते,"महोत्तरी : महोत्तरीको मनरासिस्वा नगरपालिकामा मोटरसाइकल दुर्घटना हुँदा पाँच जना घाइते भएका छन्। शनिबार जलेश्वरबाट सम्सीतर्फ जाँदै गरेको प्रदेश २०३०१९ प ११११ नंको मोटरसाइकल र विपरीत दिशाबाट आउँदै गरेको प्रदेश २०२००३ प ६७७ नंको मोटरसाइकल एक आपसमा ठक्कर खाएर दुर्घटना हुँदा उनीहरू घाइते भएका हुन्। घाइते हुनेमा प्रदेश २०३०१९ प ११११ नंको मोटरसाइकल चालक जिल्ला सर्लाही बरहथवा नगरपालिका १६ का ३५ वर्षीय हरी शंकर यादव र सोही मोटरसाइकल पछाडि सवार उनको श्रीमती २५ वर्षिया सृजना यादव घाइते भएका प्रहरीले जनाएको छ। त्यस्तै प्रदेश २०२००३ प ६७७ नंको मोटरसाइकल चालक महोत्तरी गाँउपालिका २ का २२ वर्षीय विजय यादव, पछाडि सवार उनको श्रीमती वर्ष २१ की सुनिता र २ वर्षीया छोरी सोनी रहेका प्रहरीले जनाएको छ। घाइते पाँचै जनाको प्रदेशिक अस्पताल जलेश्वरमा सामान्य उपचारपश्चात् थप उपचारको लागि प्रादेशिक अस्पताल जनकपुर पठाइएको जिल्ला प्रहरी कार्यालय महोत्तरीले जनाएको छ। दुवै मोटरसाइकल प्रहरीको नियन्त्रणमा रहेको र घटनाका सम्बन्धमा थप अनुसन्धान भइरहेको जिल्ला प्रहरी कार्यालयका प्रहरी प्रवक्ता डीएसपी प्रकाश विष्टले बताएका छन्।"
पाटनमा यसरी मनाइयो 'नेकु' जात्रा (फोटो फिचर),"ललितपुर : काठमाडौंको पुरानो बस्तीमध्येको एक पाटन! यहाँको महत्त्वपूर्ण पर्व हो, नेकु जात्रा मत्या! यो पर्वको बौद्ध धर्मसँग नजिकको सम्बन्ध छ! विशेषगरी पाटनका बौद्ध धर्मावलम्बीले विशेष रूपमा यसलाई मनाउने गर्छन्! प्रत्येक वर्ष गाईजात्राको भोलिपल्ट मनाइने पर्वमा आफ्नो जीवनकालमा एक न एक पटक सहभागी हुनैपर्छ भन्ने मान्यता छ! यो दीपांकर बुद्धको पौराणिक कथासँग सम्बन्धित छ! यस पर्वमा मत्या परेड र नौ बाजा दुई प्रमुख मानिन्छ! पाटनका चारवटै अशोक स्तूप र दुई हजार बढी तीर्थस्थललाई समेट्ने मत्या परेडमा हजारौं भक्तजन सहभागी हुन्छन्! नौ बाजाले पाटनका विभिन्न इलाकाको परिक्रमा गर्छ! नेकु, धा बाजा र तीन द मोखीको साथमा आफ्नो चर्को संगीतले सबैलाई जागृत गर्छ! नेकु जात्रामत्या नेवारी शब्द हो! नेकु भन्नाले भैंसीको सिङ, जात्रा भनेको चाड, मत भनेको बत्ती र यात्रा भन्नाले पवित्र यात्रा बुझिन्छ! नेकु जात्रालाई शृंगाभेरी जात्रा पनि भनिन्छ! यस चाडको सबैभन्दा महत्त्वपूर्ण विशेषता गल्ली, बाहा (आँगन) र बाटोको हरेक कुनामा सिङ फुक्नु हो! नौ बाजाको साथ सिङ बजाइन्छ!"
पोखरीमा डुबेर सशस्त्र प्रहरी जवानको मृत्यु,कुश्मा : पर्वतको फलेवास नगरपालिका ९ भंगरामा पोखरीमा डुबेर एक सशस्त्र प्रहरी जवानको मृत्यु भएको छ। स्याङ्जाको अर्जुन चौपारी गाउँपालिका ५ घर भइ हाल सशस्त्र प्रहरी बल २३ नम्बर गण भानु नगरपालिका तनहुँमा कार्यरत सशस्त्र प्रहरी जवान गिरिजा सापकोटाको डुबेर मृत्यु भएको हो। उनी बिदामा घर आएका थिए। साथीहरूसँग पर्वतको भँगरामा पर्ने जलजला घुम्न गएको बेला शुक्रबार पोखरीमा डुबेर ज्यान गएको हो। त्यो ठाउँ स्याङ्जा र पर्वतको सीमा क्षेत्रमा पर्छ। दिउँसो ४ बजेको समयमा पोखरीमा डुबेर बेपत्ता भएका सापकोटाको साँझ ६ बजे मात्रै शव निकालिएको थियो। अहिले शव पोष्टमार्टमका लागि पर्वत अस्पतालमा ल्याइएको जिल्ला प्रहरी कार्यालय पर्वतले जनाएको छ। परिवार सम्पर्कमा आएपछि शव पोष्टमार्टम गरी प्रहरीलाई बुझाउने तयारी भइरहेको जिल्ला प्रहरी कार्यालय पर्वतका प्रहरी निरीक्षक प्रकाश रावतले जानकारी दिए।
पाटनमा नेकु जात्रा मत्या,"ललितपुर : काठमाडौंको पुरानो बस्तीमध्येको एक पाटन! यहाँको महत्त्वपूर्ण पर्व हो, नेकु जात्रा मत्या! यो पर्वको बौद्ध धर्मसँग नजिकको सम्बन्ध छ! विशेषगरी पाटनका बौद्ध धर्मावलम्बीले विशेष रूपमा यसलाई मनाउने गर्छन्! प्रत्येक वर्ष गाईजात्राको भोलिपल्ट मनाइने पर्वमा आफ्नो जीवनकालमा एक न एक पटक सहभागी हुनैपर्छ भन्ने मान्यता छ! यो दीपांकर बुद्धको पौराणिक कथासँग सम्बन्धित छ! यस पर्वमा मत्या परेड र नौ बाजा दुई प्रमुख मानिन्छ! पाटनका चारवटै अशोक स्तूप र दुई हजार बढी तीर्थस्थललाई समेट्ने मत्या परेडमा हजारौं भक्तजन सहभागी हुन्छन्! नौ बाजाले पाटनका विभिन्न इलाकाको परिक्रमा गर्छ! नेकु, धा बाजा र तीन द मोखीको साथमा आफ्नो चर्को संगीतले सबैलाई जागृत गर्छ! नेकु जात्रामत्या नेवारी शब्द हो! नेकु भन्नाले भैंसीको सिङ, जात्रा भनेको चाड, मत भनेको बत्ती र यात्रा भन्नाले पवित्र यात्रा बुझिन्छ! नेकु जात्रालाई शृंगाभेरी जात्रा पनि भनिन्छ! यस चाडको सबैभन्दा महत्त्वपूर्ण विशेषता गल्ली, बाहा (आँगन) र बाटोको हरेक कुनामा सिङ फुक्नु हो! नौ बाजाको साथ सिङ बजाइन्छ! नौ बाजाको प्रदर्शन पहिलो पटक जनैपूर्णिमाको अघिल्लो रात कुम्भेश्वर (बंगलामुखी) शिवको मन्दिरमा हुन्छ! जब हजारौं दर्शक मन्दिरको आँगनभित्र पोखरीको बीचमा उठेको मञ्चमा शिव राखिन्छ! नौ बाजाको समूहले भगवान् शिवलाई श्रद्धाञ्जली अर्पण गर्दै भैंसीको सिङसहित भव्य प्रस्तुति दिन्छ! त्यसपछि पाटन दरबार स्क्वायरमा दोस्रो, बुङमती मन्दिरमा तेस्रो र स्वयम्भूनाथ मन्दिरमा चौथो प्रस्तुति हुनेछ! नौ बाजा समूहमा १६ वटा बाजाहरू हुन्छन्! मत्याको दिन दिउँसो १२ देखि राति १:३० बजेसम्म नौबजा परेड चल्छ! धा बाजा र तीन द मोखिनले पाटनका डबु र चोकमा विभिन्न प्रकारका ग्वारा (बोल) बजाउँछन्! नौ बाजा समूहका १६ वटा प्रकारका बाजाको पनि छुट्टै महत्त्व छ! पहिलो बजा हो नेकु! यो भैंसीको सिङबाट बनेको हुन्छ! हु हु र नेकु दुई प्रकारका सिङ हुन्छन्! हु हु छोटो हुन्छ! बाक्लो आवाज निकाल्छ! नेकु लामो हुन्छ! हु हुभन्दा पातलो आवाज निकाल्छ! यो धा बाजा र तीन द मोखिन साथमा बजाइन्छ! अर्को हो धा बजा! यो उभिएर बजाइन्छ! दायाँतर्फ खाली हातले र बायाँतर्फ काठको लट्ठीले बजाइन्छ! यसको साथमा भुस्याहा हुन्छ! तेस्रो बाजालाई धिमे भनिन्छ! धिमेलाई दायाँतर्फ घुमेको पातलो लठी र बायाँ खाली हातले बजाइन्छ! यसको साथमा भुस्याहा पनि हुन्छ! दक्षिणा बाजा! यो दुवै छेउमा खाली हातले बजाइन्छ! यसको साथमा पनि छुस्या हुन्छ! दोहोरो टाउको भएको काशी बाजा! यो विशेषगरी केही महŒवपूर्ण समयमा बजाइन्छ! दायाँ र बायाँतर्फ हातले बजाउने चलन छ! यसको साथमा छुस्या हुन्छ! न्याखिन बाजा! यो दाहिने छेउलाई पातलो लट्ठीले र देब्रे हात खाली हातले बजाइन्छ! छुस्या सँगसँगै यसको ताल निकै सुमधुर सुनिन्छ! कोंचाखिन! यसमा ट्युनिङ पेस्ट हालेको हुन्छ । दाहिने हातको औंलाले मात्र प्रहार गरिन्छ! यसको साथमा तिग्लिचा र छुस्या हुन्छ! मगाखिन (माडल)! माडलको दुवै छेउमा टाउको हुन्छ! एउटा टाउको अर्कोभन्दा ठूलो हुन्छ! यसको दुई छेउ ट्युनिङ पेस्ट छालाले ढाकिएको हुन्छ! मृदग! यो दुवै छेउमा हातले बजाइन्छ! यसको साथमा पनि छुस्या हुन्छ! कान्तडबडब (डमरु)! कान्तडबडब बीचमा स्ट्रिङले जोडिएका मोमका दुईवटा साना गोला हातको घुमाउरो गतिले झुलाउँछन्! प्रत्येक हातमा यी दुई ड्रम समात्छन्! अनि छुस्याद्वारा पूरा गरेर एक विशिष्ट प्रदर्शन दिन्छ! जोरनगरा! यो दुई लाठीसँग झ्याली सँगसँगै बजाइन्छ! यसैगरी अर्को बाजा हो, खन्जरी! यसलाई दाहिने हातले छाला थिचेर औंलालाई वरिपरि घुमाएर झ्यालीको साथमा बजाइन्छ! यो भुस्यासहित दुई लठ्ठीले बजाउने बाजा नगरा हो! दह बाजा! एकल टाउको छालाले छोपेर दाहिने हातले छाला थिचेर औँला घुमाएर छुस्याको साथमा बजाइन्छ! यसैगरी से (झाँक्री बाजा) लाई दायाँ हातले समातेर घुमाउरो लठ्ठीले प्रहार गरिन्छ! यसको साथमा भुस्याह पनि हुन्छ! खि बजाउँदा दुवैतिर खाली हातले झायलिँचा, ता र बासुरी प्रयोग गरिन्छ! मत्यामा द मोखी बजाको पनि प्रयोग गरिन्छ! यसको दुवै छेउमा हात प्रयोग गरिन्छ! यसमा तीनवटा देवताका मूर्तिसहित तीन थरीका बाजा हुन्छन्! मुख्यमा नीलो रङको कपडा भएको बाजामा भैरव र रातोमा महालक्ष्मी र काली! यस बाजालाई थरीथरीका गहनाले सजाएको हुन्छ! मत्याको यात्रा सखारै सुरु हुन्छ! विशेष पुजारीले यात्राको नेतृत्व गर्छन्! यात्राका क्रममा भक्तजनले आफ्नो गच्छेअनुसार चामल, फूल र पैसा चैत्यहरूमा चढाउने गर्छन्!"
रासायनिक मलका लागि सरकारले १६ अर्ब अनुदान छुट्याएको छ : गृहमन्त्री खाण,"काठमाडौं : गृहमन्त्री बालकृष्ण खाणले कृषि उत्पादनलाई प्राथमिकता दिँदै सरकारले झण्डै १६ अर्ब रुपैयाँ रासायनिक मलमा अनुदान छुट्याएको बताएका छन्। शुद्धोधन गाउँपालिका५ मा निर्मित शुद्धोधन उद्यानको आज शनिबार उद्घाटन गर्दै उनले कोरोना सङ्क्रमणका कारण अन्तर्राष्ट्रिय बजारमा रासायनिक मलको मूल्य धेरै पर्ने भएकाले अनुदान छुट्याएको स्पष्ट पारे। 'रासायनिक मल खरिदका लागि प्रक्रिया अघि बढेको छ। अन्तर्राष्ट्रिय बजारमा जति मूल्य छ त्यसैमा किन्ने हो किसानलाई महँगो पर्छ। हामी पनि किसानकै सन्तान भएकाले कृषकले उत्पादनमा अवरोध झेल्न नपरोस् भनेर प्रयत्न गरिहेको छौ', उनले भने। अहिले विभिन्न स्वरूपमा मल आयात भए पनि पर्याप्त नभएको उनको भनाइ छ। अहिले विभिन्न देशसँग संवाद गरिराखेकाले छिट्टै समस्या समाधान हुने उनले विश्वास व्यक्त गरे। 'भारतले किनेको जति मूल्यमा हामीले ल्याउनुपर्छ। पछिल्लो समय भारत सरकारले तोकेको मूल्य बढी भएकाले खरिद गर्न सकिएको छैन। मलसम्बन्धी कारखाना खोलौ भने समय लाग्छ। कारखाना सहज छैन। ठूलो ऊर्जाको आवश्यकता पर्छ', गृहमन्त्री खाणले भने। अर्को प्रसङ्गमा गृहमन्त्री खाणले नेपाली नागरिक अनागरिक बन्नुपर्ने परिस्थिति सिर्जना नहोस् भन्नका लागि सरकारले नागरिकता विधेयक ल्याएको स्पष्ट पारे। नेपाली नागरिक भएर पनि नागरिकको अधिकारबाट बञ्चित भएकाले यसलाई स्वीकृत गर्न बिलम्व गर्न नहुने उनको भनाइ छ। शुद्धोधनसहित रुपन्देहीको विकास सबैको चाहना भएको उल्लेख गर्दै उनले शुद्धोधनको विकासको प्रतिफल रुपन्देहीले प्राप्त गर्नेगरी काम अघि बढाउनुपर्ने धारणा राखे। सामाजिक सांस्कृतिक सम्पदाको संरक्षण गर्नु राज्यको दायित्व भएकाले विकास निर्माण अघि बढाउँदा विभिन्न जाति, धर्म र सम्प्रदायका नागरिकको संस्कारअनुसार फरकफरक रहेकाले सोहीअनुसारको व्यवस्था मिलाउनुपर्ने बताए। 'उद्यान विकासको अपूर्व आधारशिला हो। विकास भनेर बाटो मात्रै बनाएर हुँदैन, बाटोघाटो, नदीनाला, सिँचाइसँगै पार्कको पनि जरुरी छ', उनले भने।"
लैंगिक अल्पसंख्यकको सांगीतिक गाईजात्रा,"काठमाडौं : अन्य दिनभन्दा शुक्रबार दिउँसोको ठमेल विशेष थियो। रंगीबिरगी पहिरनमा सजिएका लैंगिक अल्पसंख्यक समुदायका व्यक्ति हातमा प्लेकार्ड र ब्यानर बोकेर हिँडिरहेका थिए। चिटिक्क परेका उनीहरू आकर्षक देखिन्थे। कोही बेहुलीको भेषमा थिए त कोही स्थानीय भेषभूषामा। सम्मान र मर्यादासहितको सबल समुदाय लेखिएको ब्यानर बोकेर उनीहरूले शुक्रबार प्राइड डे अर्थात् गौरवको दिन मनाएका छन्। १९औं नेपाल गर्व दिवस तथा गाईजात्रा उत्सवपछि टँुडिखेलमा भव्य सांगीतिक कार्यक्रम भएको थियो। लंैगिक तथा यौनिक अल्पसंख्यकले आयोजना गरेको गाईजात्रा महोत्सव तथा प्राइड कन्सर्टमा महिलामन्त्री उमा रेग्मी, नेपालका लागि अमेरिकी राजदूत र्यान्डी वेरी, अमेरिकी विशेष दूत जेसिका स्टर्न, ब्ल्यू डाइमन्ड सोसाइटीकी अध्यक्ष पिंकी गुरुङलगायतले सम्बोधन गरे । लैंगिक तथा अल्पसंख्यक समुदायका व्यक्तिको मानवअधिकार संरक्षणका लागि स्थापना भएको ब्ल्यू डाइमन्ड सोसाइटीले हरेक वर्ष गाईजात्राको अवसर पारेर प्राइड डे मनाउने गर्छ। यो समुदायबाट वर्षभर मृत्यु भएका आफन्त तथा साथीको सम्झनामा १९ वर्षअघि मनाउन सुरु गरिएको हो। अमरिकी राजदूत वेरीले लैंगिक तथा अल्पसंख्यक समुदायका व्यक्तिले समाजमा खुलेर बाँच्ने अवस्था बन्न र उनीहरूको मानवअधिकारको संरक्षण हुनुपर्नेमा जोड दिएका थिए। यो समुदायका व्यक्ति खुलेर आउँदा समाज पनि परिवर्तन हुँदै जानेमा विश्वास व्यक्त गरे। अमेरिकी विशेष दूत जेसिका स्टर्नले यो समुदायको मानवअधिकार संरक्षणका लागि विश्वभर नै पहल सुरु भएको बताइन्। नेपालमा पनि ब्ल्यू डाइमन्ड सोसाइटीसँग मिलेर काम गर्न पाउँदा धेरै प्रभावकारी भएको उनको भनाइ थियो। आगामी दिनमा पनि यो समुदायको विकासका लागि सहयोग गर्ने प्रतिबद्धता जनाएकी थिइन्। ठमेलबाट विभिन्न झाँकी, ब्यान्डबाजा, सांगीतिक प्रस्तुतिसहित सुरु भएको गाईजात्रा महोत्सव टुँडिखेलमा पुगेर मृतकको सम्झनामा दीप प्रज्वलन गरी समापन गरिएको थियो। देशका विभिन्न ठाउँबाट आएका लैंगिक तथा अल्पसंख्यक समुदायका व्यक्तिले कला प्रस्तुत गरे। कन्सर्टमा रेखा शाह, सुवानी मोक्तान, त्रिशला गुरुङ, एकदेव लिम्बू, कमल खत्रीलगायतले प्रस्तुति दिए। ब्ल्यू डाईमन्डकी अध्यक्ष गुरुङका अनुसार दुई दशक अगाडि समाजमा लैंगिक तथा अल्पसंख्यक समुदायका व्यक्तिको भयावह अवस्था थियो। खुलेर बाँच्ने वातावरण थिएन। धेरै व्यक्ति आत्महत्या गर्ने र पारिवारिक रूपमै मारिने गरेका थिए। यो समुदायका व्यक्तिलाई परिवारले नै सहयोग गर्दैनथ्यो। अकालमा मर्न बाध्य पारिएका र मारिएका यी समुदायको मानिसको मृत आत्माको सम्झना गर्दै गाईजात्राकै दिन प्राइड डे मनाउन सुरु गरिएको हो। यो समुदायका व्यक्ति माथि अहिले पनि हिंसा हुने गर्छ। ब्ल्याकमेल, मर्डरजस्ता घटना घट्ने गर्छन्, गुरुङले भनिन्, कोभिडपछि ४० जना व्यक्तिले आत्महत्या गरेका छन्। समाजमा खुलेर बाँच्ने अवस्था अझै छैन। उनीहरूलाई समाजमा सहज तरिकाले घुलमिल भई काम गरी खाने वातावरण निर्माणका लागि पहल भइरहेको उनले बताइन्। अन्य व्यक्तिजस्तै हाम्रो पनि मानवअधिकारको संरक्षण हुनुपर्छ, उनले भनिन्।"
ठेक्का लागेको सात वर्षपछि 'तिलावे पुल' उद्घाटन,"वीरगन्ज : वीरगन्ज ठोरी हुलाकी राजमार्गमा विगत ७ वर्षदेखि निर्माणाधीन तिलावे नदीको पुल शनिबार उद्घाटन गरिएको छ। संघीय सरकारका भौतिक पुर्वाधार तथा यातायातमन्त्री महम्मद इस्तियाक राइ र वन तथा वातावरण मन्त्री प्रदीप यादवले शनिबार तिलावे नदीमा नवनिर्मित पुलको उद्घाटन गरेका हुन्। सात वर्षअघि पर्सा जिल्लाको ग्रामीण भेगलाइ सदरमुकाम वीरगन्जसँग जोड्नका लागि पुल निर्माण अघि बढाइएको थियो। तिलावे नदीमा ७ करोड ७१ लाख रुपैयाँको लागतमा १ सय मिटर लम्बाइ र ७ मिटर चौडाइको पुलको ठेक्का सम्झौता भएको थियो। २०७२ जेठ २५ मा पप्पुलुम्बिनी जेभीले ७ करोड ७१ लाख रुपैयाँमा तीन वर्षमै बनाउने गरी तिलावे खोला पुलको निर्माण कार्यको ठेक्का लिएको थियो। सम्झौताअनुसार पुल २०७५ जेठ २४ भित्रै ठेकेदारले निर्माण सम्पन्न गर्नुपर्ने भएपनि ढिलो गरी निर्माण सम्पन्न भएको हुलाकी राजमार्ग निर्देशनालय योजना कार्यालय वीरगन्जले जनाएको छ। ठेक्का लागेको सात वर्ष बितिसक्दा पनि विभिन्न कारण देखाउदै ठेकेदार कम्पनिले पटक पटक म्याद थप गराउदै आएको थियो। स्थानीय युवाहरूले पुल निर्माणस्थलमै एक महिनासम्म प्रदर्शनसहितको दबाब दिएपछि गत मंसिरबाट निर्माण कार्य पुनः सुरु भएको थियो। त्यसबेला (गत मंसिर २९ गते) जिल्ला प्रशासन कार्यालय पर्सामा बसेको ठेकेदारसहितको सर्वपक्षीय बैठकले ७ महिनादेखि अलपत्र छाडिएको तिलावे पुलको निर्माण कार्य मंसिर १ गते देखि सुरु गर्ने सहमति गरेको थियो। निर्माणको ठेक्का सम्झौता २०७३ सालमा भएपनि प्रक्रियागत, प्राविधिक र आर्थिक समस्याका कारण पुल निर्माणमा तोकिएभन्दा बढी समय लागेको पप्पु कन्ट्रक्सनका अध्यक्ष सुमीत रौनीयारले बताए। उनले ठेक्का लागेको १८ महिनापछि मात्रै पुलको नक्सा दिएकोले पनि निर्माणमा समय लागेको बताए। अझै पनि पुलको एप्रोच सडक र नदीको तटबन्धको काम भने सकिएको छैन। अहिले पुलको ९० प्रतिशत काम सकिएको र बर्खा सकिए लगत्तै ती दुवै काम सुरु गरिने ठेकेदार रौनियारले बताए। अहिले बर्खामा एप्रोच सडक बनाउँदा भर्खरै हालिएको माटो भासिने र नदीमा पानी बढी भएकाले तटबन्धन गर्न नमिलेको उनले बताए। तिलावे नदीको पुरानो फलामे पुल जीर्ण भइसकेको र साँघुरा पनि भएका कारण त्यहाँ हरेक दिन बिहान र साँझ घण्टौंसम्म ट्राफिक जाम हुने गरेको थियो। पुल सञ्चालनमा आएसँगै पर्साको ग्रामीण क्षेत्रदेखि वीरगन्ज सम्मको आवागमन सहज हुने भएको छ। सडक विभागका महानिर्देशक अर्जुनजंग थापाको अध्यक्षतामा भएको पुल उद्घाटन कार्यक्रममा सांसद हरिनारायण रौनियार, प्रदेश सभा सदस्य करिमा बेगम, जन्नत अन्सारी, वीरगन्ज महानगरपालिकाका मेयर राजेशमान सिंह, जसपाका जिल्ला अध्यक्ष रामनरेश यादवलगायतको पनि उपस्थिति रहेको थियो।"
"रुकुमपूर्वका सुरक्षा प्रमुखसहित ६ सुरक्षाकर्मी चढेको जीप दुर्घटना, यथाशिघ्र उद्धार गर्न गृहमन्त्रीको निर्देशन",काठमाडौं : रुकुमपूर्वको पुथा उत्तरगङ्गा गाउँपालिका तक्सेरामा जिल्ला सुरक्षा निकायका प्रमुखहरू चढेको जीप दुर्घटना भएको छ। दुर्घटनामा नेपाल प्रहरीका रुकुमपूर्व प्रमुख नायव उपरीक्षक प्रकाश डागीसहित चार जना घाइते भएका छन्। गम्भीर घाइते भएका प्रहरी जवानलाई थप उपचारका लागि अस्पतालसम्म पुर्याउन नेपाली सेनाको हेलिकप्टर पठाउन गृहमन्त्री बालकृष्ण खाणले सम्बन्धित निकायलाई निर्देशन दिएका छन्। गृह मन्त्रालयको शान्ति सुरक्षा महाशाखाले जानकारी गराएपछि नेपाली सेनाको सुर्खेतमा रहेको हेलिकप्टर उद्धारका लागि घटनास्थलमा पुग्दै छ । रुकुम पूर्वका प्रमुख जिल्ला अधिकारी तुलाराज सुनुवारका अनुसार लु १ झ ६६० नम्बरको जीप सडकबाट करिब ८० मिटर तल खस्दा प्रहरीका डिएसपी डागीलाई टाउकोमा गहिरो चोट लागेको छ । प्रहरी लक्षमण बुढा गम्भीर घाइते भएका छन्। साथै सशस्त्र प्रहरी बलका रुकुमपूर्व प्रमुख नायव उपरीक्षक रविन श्रेष्ठ सामान्य घाइते भएका छन्। जीपमा दुई प्रहरीका जिल्ला प्रमुखसहित ६ सुरक्षाकर्मी सवार थिए। गृहमन्त्री खाणले घाइतेको यथाशक्य उपचारको व्यवस्था मिलाउन गृह प्रशासन र रुकुमपूर्व प्रशासनलाई निर्देशन दिएका थिए। जिल्लाको स्रोत साधनले घाइतेलाई अस्पतालसम्म पुर्याउन नसकिने भए मन्त्रालयमा बेलैमा खबर गर्न पनि गृहमन्त्रीले निर्देशन दिएका छन्।
'शिक्षामा बजेट कम हुन नदिने प्रतिवद्धता',काठमाडौं : शिक्षामन्त्री देवेन्द्र पौडेलले नेपालको शिक्षा क्षेत्रको विकासका लागि बजेट कम हुन नदिने प्रतिवद्धता जनाएका छन्। राष्ट्रिय परीक्षा बोर्डले शनिबार काठमाडौंमा आयोजना गरेको नेपालको विद्यालय शिक्षा र नजितासम्बन्धी छलफल कार्यक्रममा मन्त्री पौडेलले शिक्षा मन्त्रालयमा प्रयाप्त बजेट बिनियोजन नभएपनि शिक्षा क्षेत्रको विकासका लागि बजेट कम हुन नदिने प्रतिवद्धता जनाएका हुन्। मन्त्री पौडेलले संघले छुट्टाउने एक नम्बरको बजेट शिक्षा कै भएको उल्लेख गरे। उनले सबै मिलेर नेपालको शिक्षा क्षेत्रको गुणस्तर बढाउँदै अन्तर्राष्ट्रियस्तरको बनाउनुपर्नेमा जोड दिए। उनले तीन वर्षभित्र विद्यालयको भौतिक पूर्वाधार निर्माण सम्पन्न गर्ने लक्ष्य राखेको जानकारी दिए। १० वर्षे शिक्षा सुधारको कार्ययोजनालाई कार्यान्वयन गर्न सबै जिम्मेवार भएर लाग्नुपर्ने उनको भनाइ छ। उनले शिक्षा क्षेत्रमा निजी क्षेत्रले गरेको लगानीलाई राज्यले उपेक्षा नगर्ने र नाफाको प्रतिशत कम लिएर सेवा दिनुपर्ने मान्यता रहेको बताए। मन्त्री पौडेलले शिक्षा क्षेत्रको पछिल्लो रिपोर्ट हेर्दा केही सच्चाउनुपर्ने अवस्था देखिएको पनि बताएका छन्।
सिरहामा जंगली हात्तीले सात घर भत्काए,"सिरहा : गएराती जंगलबाट भागेर आएका दुई वटा हात्तीले लहान नगरपालिका १५ सिसवनी र मोहनपुर गाउँका ७ घर भत्काएका छन्। माटोले लेपेको र फुसको छानो भएका घरहरु भत्काएका हुन्। स्थानीय लक्ष्मी सदाय, शिवकुमारी सदाय, राम सदाय, श्याम कुमार सदाय, दिपेन सदाय, सरोज सदाय र कपले यादवका घर भत्काएका वडाअध्यक्ष तेजनारायण चौधरीले जानकारी गराए । उनका अनुसार जंगलबाट आएकाहात्तीले अन्नबाली पनि खाएका छन् । राती नै स्थानीयहरुले आगो बालेरहात्तीलाई गाउँबाट भगाएका छन् । वर्षातमा घर भत्काएपछि उनीहरुलाई समस्या भएको छ । स्थानीयवासीबाट जानकारी पाएलगतै मेयर महेश चौधरी गाउँ पुगेका थिए । पीडितहरुलाई तत्कालै राहत उपलब्ध गराउने उनले बताए । फुसको घर भत्केकोलाई जस्तापाता र त्रिपाल दिने मेयर चौधरीले जानकारी दिए । २५ किलो चामललगायत नुन, तेल, दाल पनि राहतमा दिने उनले बताए ।"
सगरमाथासम्म विस्तार गरिने फाइबर हस्तान्तरण,"सोलुखुम्बु : विश्वको सर्वोच्च शिखर सगरमाथाको आधारशिविरसम्म विस्तार गरिने उच्च गुणस्तरको फाइबर खुम्बु पासाङ ल्हामु गाउँपालिकालाई हस्तान्तरण गरिएको छ। नाम्चेदेखि सगरमाथा आधारशिविरसम्म इन्टरनेट विस्तार गरिने ३६ कोरको ४४ किलोमिटर फाइबर गाउँपालिकालाई हस्तान्तरण गरिएको हो। फाप्लु विमानस्थलमा एक कार्यक्रममा सहयोगी संस्था सेन्टर फर आइसीटी फर डेब्लप्टका कार्यकारी निर्देशक पवन शाक्यले गाउँपालिका अध्यक्ष मिङमा छिरि शेर्पालाई उक्त सामाग्री हस्तान्तरण गरेका हुन्। २ लाख ५८ हजार युरो अर्थात २ करोड रुपैयाँ बराबरको सो सामाग्रीको आर्थिक ब्यवस्थापन एसिया कनेक्ट साउथ कोरिया मार्फत युरोपियन युनियन र टेनले गरेको सहयोगी संस्था सेन्टर फर आइसीटी फर डेब्लप्ट काठमाडौंले जनाएको छ। उच्च गुणस्तर र प्रविधिको वाटर तथा विन प्रुभ सो फाइबरले ५० टनसम्मको भार थेग्न सक्ने सहयोगी संस्थाले जनाएको छ। सामाग्री बुझ्दै गाउँपालिका अध्यक्ष मिङमा छिरि शेर्पाले निकट भविष्यमै गाउँपालिकालाई प्रविधियुक्त बनाउने बताए। सहयोगी संस्था मार्फत आफ्नो पालिकालाई गुणस्तरीय सामाग्री प्राप्त भएकाले प्रविधिको क्षेत्रमा खुम्बुलाई देशकै नमुनाको रुपमा विकास गर्ने हिसाबले दिर्घकालीन योजनाका साथ अघि बढ्ने बताए। सोही संस्थाले यस अघि गाउँपालिकालाई राउटर, स्वीच, टर्मिनल बक्स लगायतका सामाग्रीहरु पनि सहयोग गरेको बताइएको छ।"
जग खनेको २५ वर्षपछि कलेज निर्माण प्रक्रिया अघि बढ्यो,"महोत्तरी : २५ वर्षअघि जलेश्वरमा इन्जिनियरिङ कलेज निर्माणका लागि जग खनिएको थियो। जग खनेको लामो समय बितिसक्दा पनि निर्माण कार्य अघि बढेको थिएन। अहिले मणिपाल एजुकेशन तथा मेडिकल ग्रुप नेपालले सोही स्थानमा कलेज सञ्चालनका लागि प्रक्रिया सुरु गरेका छन्। प्रक्रियामा रहेकोले तत्काल जग्गामा पर्खाल लगाउन र वृक्षारोपण गर्नका लागि मणिपाल कलेजले पत्रमार्फत जलेश्वर नगरपालिकालाई आग्रह गरेको छ। मणिपालले पठाएको पत्रमा विश्वविद्यालय र प्राविधिक शिक्षा तथा व्यवसायिक तालिम परिषद्बाट शैक्षिक अनुमति प्राप्त गर्ने प्रक्रियामा रहेकोले अनुमति पाएपछि पूर्वाधार निर्माणमा जुटने र कलेज सञ्चालन गर्ने उल्लेख रहेको छ। त्यस्तै कलेज स्थापनाका लागि जग्गा खरिदपश्चात् रातु नदीमा आएको भीषण बाढी, माओवादी आन्दोलन, मधेश आन्दोलन, भूकम्प, कारोना महामारीजस्ता विविध कारणले परियोजना सुरु गर्न नसकेको व्यहोरा पत्रमा उल्लेख रहेको छ। मणिपालले पत्रमार्फत देखाएको आश्वासनले जलेश्वरवासीको वहुप्रतिक्षित सपना सकार हुने पक्षमा रहेको जलेश्वरका मेयर सुरेश साह सोनारले बताए। उनले भने, 'मणिपाल इन्जिनियरिङ कलेज निर्माणका लागि केही मात्रामा भएपनि आस जगाएको छ। नगरपालिकाले साउन पहिलो साता इन्जिनियरिङ कलेज सञ्चालन सम्बन्धमा मणिपाललाई पत्राचार गरेको थियो। त्यहाँबाट कलेज संचालनको लागि सकारात्मक प्रतिक्रिया आएको छ।' हुन त यहाँ इन्जिनीयरिङ्ग कलेज सञ्चालनका लागि मणिपालले २५ वर्षअगाडि जलेश्वर नगरपालिकाबाट नक्सा पास गराएको मेयर सोनारले खुलासा गरेका छन्। जलेश्वरको शैक्षिक भविष्य राम्रो होस् भनेरै एक सयभन्दा बढी किसानले प्रतिकट्ठा दुई क्विन्टलसम्म धान उब्जाउ हुने खेत मणिपाल कलेजलाई बेचेका थिए। सो समयमा प्रतिकट्ठा १० हजारका दरले जग्गा बेचेको जलेश्वर नगरपालिका८ बजराहीका श्याम झाले बताए। झाले अगाडि भने, 'आदर्श गाउँ पञ्चायतबाट २०३९ वैशाख १५ मा नगरमा परिणत भएको जलेश्वरमा ठूलो इन्जिनियरिङ कलेज खुल्ने चर्चासँगै जग्गाको खोजी हुन थाल्यो। अन्त्यमा जलेश्वर, बजराही र रतबाराका किसान जग्गा दिन सहमत भए।' अर्का किसान विश्वनाथ साहले भने, 'कलेज निर्माणका लागि २०५१५२ सालमा भारतको ब्याङ्लोरमा मुख्य कार्यालय रहेको मणिपाल ग्रुपका तत्कालीन निर्देशक डीके डोगराले स्थलगत निरीक्षण गरेका थिए। चितवन कोई प्रालिले भवन निर्माणको तयारीमा जुटिसकेका थिए। तर तत्कालीन समयमा रातु नदीमा आएको भीषण बाढीका कारण रोकिएको निर्माण कार्य हालसम्म अगाडि बढ्न सकेनन्।' कलेजले तत्कालीन जलेश्वर नगरपालिका वडा नं ७ र ८ का स्थानीय किसानहरूसँग प्रतिकट्ठा १० हजार रुपैयाँमा ३० बिघा जग्गा खरिद गरेको थियो। कलेज स्थापना एवं सञ्चालनका लागि भारतीय दूतावास एवं परराष्ट्र मन्त्रालयमार्फत सम्बन्धित मणिपाल एजुकेशन ग्रुपलाई पत्राचार गर्ने तयारी भइरहेको नगरपालिकाको कार्यालयले जनाएको छ। हाल पोखरामा सोही ग्रुपले मणिपाल कलेज अफ मेडिकल साइन्सेस र मणिपाल टिचिङ हस्पिटल सञ्चालनमा ल्याएको छ।"
त्रिशुलीमा ट्रक खस्यो,चितवन : पृथ्वी राजमार्ग अन्तरगत मुग्लिन कुरिनटार खण्डको त्रिशुली नदिमा ट्रक खसेको छ। इच्छाकामना गाउँपालिका ५ नाग्दि खोलामा शनिबार बिहान सवा ९ बजे ट्रक खसेको हो। मुग्लिनबाट धादिङतर्फ गइरहेको ट्रकको नम्बर पत्ता लागेको छैन। ट्रक दुर्घटना भएको स्थलमा इँटा खसेकाले इट्टा ढुवानी गरेको प्रहरीको अनुमान छ। नदिमा खसेको ट्रकका चालकसहित कसैको सम्पर्क नभएको जिल्ला प्रहरी कार्यालय चितवनका प्रवक्ता डीएसपी नरहरि अधिकारीले बताए।
सूर्योदयमा सिसाको पुलसहितको साइकलमार्ग निर्माण हुने,"इलाम : इलामको सूर्योदय नगरपालिकाले सिसाको पुलसहितको साइकलमार्ग बनाउने तयारी गरेको छ। एक वर्षभित्रमा सञ्चालमा आउने सो मार्ग निर्माण भएपछि देशभरका साइकलयात्रीले इलामको सौन्दर्य हेर्दै नागवेली पथमा यात्रा गर्न पाउने छन्। साइकलमार्ग १२ किलोमिटर लामो हुनेछ। नगरपालिकाको ७ करोड ५० लाख, प्रदेश नम्बर १ को नवप्रवर्द्धन साझेदारी कोषको १ करोड ५० लाख, वित्तीय हस्तान्तरणअन्तर्गत समपुरक अनुदानको १ करोड लागतमा कूल १० करोडमा निर्माण हुनेछ। गत जेठ ११ मा नगरपालिका र नवप्रवर्द्धन साझेदारी कोषबीच सम्झौता भएपछि मार्गको प्रारम्भिक काम सुरु भएको सूर्योदय नगरपालिकाका आर्किटेक तथा सो कार्यक्रमका फोकल पर्सन सिजन गदालले जानकारी दिए। सूर्योदय नगरपालिकाको कन्यामस्थित डुँडे गैरादेखि सूर्योदय नगरपालिका११ को ऐतिहासिक खलंगा रहेको पुर्णे डाँडासम्म साइकलमार्ग निर्माण हुनेछ। सुरुमा परियोजनाको कूल लागत ७ करोड ५५ लाख अनुमान गरेपनि 'ग्लास व्रिज' को लागत बढ्ने भएपछि परियोजनाको लागत १० करोड पुगेको हो। सो मार्गले स्थानीय ४ हजार ८७५ परिवारको आयआर्जनमा सहयोग पुग्ने गदालले बताए। परियोजनाअन्तर्गत नगरपालिकाको मानेडाँडामा १५० मिटर लामो ग्लास ब्रिज निर्माण निर्माण गरिने गदालले बताए। साथै लोपोन्मुख लेप्चाजातिको संग्राहालय स्थापना गरिने छ। परियोजनाले मन्यूमेन्ट पार्क, हेल्थ पाक, चारवटा शौचालय निर्माण गर्ने योजना छ। अर्गानिक उत्पादनसम्बन्धी सचेतना कार्यक्रम, स्थानीय खाद्य परिकार तयारी सम्बन्धी र जैविक मल उत्पादन सम्बन्धी तालिन कार्यक्रम सञ्चालन गर्ने योजना रहेको छ। इलाम एमटीभी राइडरका उपाध्यक्ष युवराज बस्नेतले परियोजना जिल्लामै पर्यटकका लागि नयाँ प्रोडक्टको रूपमा विकास गर्न सकिने बताए।"

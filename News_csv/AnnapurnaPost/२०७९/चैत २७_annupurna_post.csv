शीर्षक,विवरण
सम्भावना भएको उद्योग गलैंचा,"नेपाललाई आयातमुखी हैन निर्यातमुखी अर्थतन्त्रको देश बनाउन योगदान गर्ने उद्योगलाई सरकारले वातावरण दिन सक्नुपर्छ, मैत्रीपूर्ण नीति दिन सक्नुपर्छ। प्रतिस्पर्धात्मक बजारमा नेपालले मौलिक वस्तुको उत्पादनबाटै आफूलाई अब्बल सावित गर्न सक्छ भन्ने उदाहरण गलैंचा उद्योग हो। विश्वमै गलैंचा निर्यातमा दोस्रो स्थानमा पुग्ने कीर्तिमान भने अचेल ओरालो लाग्दैछ। निर्यातमुखी उद्योगलाई प्रोत्साहन गर्ने वा देशमा मौलिक उद्योगधन्दा र कलकारखाना खोल्ने अनुकूल नीति तथा वातावरण बनाउन सरकार चुकेको छ। त्यसैको परिणाम कुनै बेला वार्षिक ३५ अर्ब रुपैयाँको निर्यात हुने गलैंचा अचेल ६७ अर्बमा झरेको छ। अझै पनि विश्व बजारमा नेपाली गलैंचाको माग उच्च छ। अमेरिका र युरोपका बजारमा नेपाली गलैंचाले साख गुमाएको छैन। कुनै बेला नेपाली गलैंचा विकसित मुलुकमा हटकेक थियो। तर अन्तर्राष्ट्रिय एक संस्थाले गलैंचा बुन्दा नेपालमा बालश्रम प्रयोग भएको भनी गरेको प्रचारले निकै घाटा पुर्यायो। माग घट्यो, निर्यात ठप्पजस्तै भयो। जब कि नेपालका सबै उद्योगले त्यसो गरेका थिएनन्। केहीमा देखिएको खोटको नकारात्मक प्रचारै धेरै भयो। त्यसलाई चिर्न नेपालले सकेन। न्युजिल्यान्डदेखि ऊन ल्याएर नेपालमा गलैंचा बुन्ने गरिएको छ। नेपाल आफैंमा हिमाली भूभाग प्रशस्त भएको मुलुक हो, जहाँ ऊन उत्पादनका लागि आवश्यक पशुपालन कुनै विषम विषय होइन। तर ऊन उत्पादन हुने भेंडा, च्याङ्ग्रापालन नेपाल सरकारको प्राथमिकतामा छैन। किसानलाई आकर्षित गर्ने, व्यावसायिक बनाउने ढंग सरकारले पुर्याएको छैन। बाहिरबाट ल्याउने ऊनमा कर बढी भएको व्यवसायी बताउँछन्। निर्यातमा दिने अनुदान लिन पनि झन्झट भएको उनीहरूको गुनासो छ। एक लाख जनाभन्दा धेरैलाई नेपालका झन्डै हजार गलैंचा उद्योगले रोजगारी दिएका छन्। अर्काे कुरा, घरमै बसीबसी पनि गलैंचा बुन्ने र सम्बन्धित उद्योगलाई दिने परम्परा पनि नेपालमा छ। नेपाली हातको सीपबाट बुनिएका गलैंचाले मेसिनका उत्पादनलाई खल्लो सावित गरिरहेकै छन्। यस्तो हुँदाहुँदै पनि सरकारको ध्यान किन पुग्दैन ? गलैंचा उद्योगमा फेरि पुनर्जागरण ल्याउन किन सक्दैन ? किनभने सत्तामा बस्नेहरूमा उद्यमशीलतालाई प्रोत्साहन गर्ने संस्कृति नै छैन। त्यसैको फलस्वरूप नेपालमा उद्यमभन्दा बढी व्यापार फस्टाएको छ। त्यो पनि विदेशी उत्पादनको व्यापार र नेपाल केवल बजार बनिरहेको छ। देशकै अर्थतन्त्रलाई उकास्न, रोजगारी सिर्जना गर्नमात्रै होइन मौलिक उत्पादनबाट नेपालको पहिचान स्थापित गर्न पनि गलैंचा उद्योग प्रभावकारी माध्यम हो। यसमा संवेदनशील तवरले सोचेरमात्रै पुग्दैन सरकारले व्यवहारमै केही गर्नुपर्छ। नेपाललाई आयातमुखी हैन निर्यातमुखी अर्थतन्त्रको देश बनाउन योगदान गर्ने उद्योगलाई सरकारले वातावरण दिन सक्नुपर्छ, मैत्रीपूर्ण नीति दिन सक्नुपर्छ।"
३४ जिल्लाको जनसंख्या वृद्धिदर किन ऋणात्मक ?,"जनसंख्या किन घट्यो भन्ने प्रश्नमा कतिपय जनप्रतिनिधि जनगणनामै त्रुटि देखाउँछन्। सरोकारवाला भने यसमा बसाइँसराइलगायत कारण देखाउँछन्। देशका ३४ जिल्लामा पछिल्लो १० वर्षमा जनसंख्या घटेको पाइएको छ। नेपालको जनसंख्या २६ लाख ७० हजार बढेर २ करोड ९१ लाख ६४ हजार ५ सय ७८ पुगे पनि यी ठाउँमा वृद्धिदर ऋणात्मक देखिएको हो। जसमा कोसी प्रदेशका ९, गण्डकीका ८, बागमतीका ६, सुदूरपश्चिमका ५, लुम्बिनीका ३ र कर्णालीका २ जिल्ला छन्। जुन पहाडी क्षेत्र हुन्। जनसंख्या किन घट्यो भन्ने प्रश्नमा कतिपय जनप्रतिनिधि जनगणनामै त्रुटि देखाउँछन्। सरोकारवाला भने यसमा बसाइँसराइलगायत कारण देखाउँछन्। पहाडी क्षेत्रमा जनसंख्या घट्नुमा शिक्षा, स्वास्थ्य, रोजगारी, प्रजननदर, वैदेशिक रोजगार नै मुख्य कारक रहेको केन्द्रीय तथ्यांक विभागका निर्देशक ढुण्डीराज लामिछाने बताउँछन्। भन्छन्, विगतलाई हेर्ने हो भने एक दम्पतीको सरदर तीन सन्तान हुन्थे। अहिले मुस्किलले दुई, नत्र एक हुने गरेको छ। यसले पनि तथ्याकंलाई घटाएको छ। उनका अनुसार धेरै सन्तान हुँदा शिक्षा, स्वास्थ्य र रोजगारीमै समस्या देखिँदै गएको छ। हाम्रो नारा नै पनि दुई सन्तान ईश्वरका वरदान हुन् भन्ने छ। यस्ता सचेतनाले पनि कहीँ कतै काम गरेको पाइन्छ, लामिछाने भन्छन्, विगतमा २० वर्षमुनि नै विवाह गर्ने र सन्तान जन्माउने प्रचलन थियो। पछिल्लो समय ढिलो विवाह गर्ने, थोरै सन्तान जन्माउने परिपाटीको विकास भएको देखिन्छ। श्रीमान् विदेश गएपछि छोराछोरी पढाउन सहर बजारमा बसाइँसराइ आउने र घर बनाउने, जग्गाजमिन किन्ने गरेका कारण पनि पहाडी क्षेत्रमा जनसंख्या कम भएको उनको भनाइ छ। अध्ययन गर्न चाहना भएको तर आर्थिक अवस्था कमजोर भएका परिवारका लागि सानोतिनो रोजगार सहरबजारमा नै हुने गरेका कारण पनि रोजगारी र अध्ययनका लागि युवा गाउँबाट पलायन हुने गरेका छन्, उनी भन्छन्। स्वदेशमा रोजगार सिर्जना नहुँदा युवायुवतीहरू विदेशमा पढाइ सकाएर उतै वैदेशिक रोजगारमा जाने गर्दा उनीहरूको प्रजननमा समस्या आउन सक्ने उनको भनाइ छ। कोसीका पहाडी जिल्लाहरू भोजपुर, पाँचथर, खोटाङ, धनकुटा, ओखलढुंगा, इलाम, सोलुखुम्बु, पाँचथर र ताप्लेजुङको जनसंख्या २०६८ भन्दा घटेको राष्ट्रिय जनगणना २०७८ को नतिजाले देखाएको छ। खोटाङमा ३१ हजार १४ जनाले कमी आएको छ। २०६८ मा २ लाख ६ हजार ३ सय १२ जना रहेकामा १ लाख ७५ हजार २ सय ९८ मा झरेको छ। भोजपुरमा २४ हजार ५ सय ३६ ले कम भएको छ। तेह्रथुममा १२ हजार ८ सय ४६, पाँचथरमा १९ हजार ४ सय १७, धनकुटामा १२ हजार ८ सय १३, ताप्लेजुङमा ६ हजार ८ सय ७१, ओखलढुंगामा ८ हजार ४ सय ३२, इलाममा १० हजार ७ सय २० र सोलुखुम्बुमा १ हजार ३५ ले कम भएको जनगणनाको तथ्यांकले देखाएको छ। निर्देशक लामिछाने संघीयताले केही सुधार ल्याए पनि बसाईसराइ रोक्न खासै भूमिका खेल्न नसकेको बताउँछन्। पहाडी क्षेत्रको जनसंख्या यथावत् राख्न सबैभन्दा पहिला कृषि क्षेत्रमै जोड दिनुपर्ने उनको तर्क छ। यसका साथै शिक्षा, स्वास्थ्य र रोजगारीका क्षेत्रमा प्रभावकारी ढंगले काम गर्न सकियो भने केही हदसम्म रोक्न सकिने उनी बताउँछन्। विकासका योजना जिल्ला सदरमुकाममा मात्र केन्द्रित हुँदा पनि सर्वसाधारण गाउँभन्दा सहर केन्द्रित हुन थालेको उदयपुरको त्रियुगा नमुना माध्यमिक विद्यालयका प्राचार्य सुवास बिष्ट बताउँछन्। त्यसो हुन नदिन हिमाली, पहाडी र तराईका जिल्लामा सन्तुलित विकास पुर्याउनुपर्ने उनको धारणा छ। बागमतीका ६ जिल्लामा जनसंख्या घटेका पाइएको छ। जसमा नुवाकोट, रामेछाप, दोलखा, धादिङ, काभ्रे र सिन्धुपाल्चोक छन्। पछिल्लो १० वर्षमा रामेछापमा सबैभन्दा धेरै जनसंख्या घटेको तथ्यांकले देखाएको छ। उक्त जिल्लामा २०६८ मा २ लाख २ हजार ६ सय ४६ जना रहेकामा हाल १ लाख ७० हजार ३ सय २० जनामा झरेको हो। अघिल्लो जनगणनासँग तुलना गर्दा रामेछापको जनसंख्या वृद्धिदर १६७ प्रतिशतले ऋणात्मक देखिन्छ। घट्दो विवरण गलत पनि हुन सक्ने बताउँछन् रामेछाप नगरपलिकाका मेयर लवश्री न्यौपाने। भन्छन्, जिल्लामा अहिले मतदाता संख्या बढेको छ। तर, नयाँ तथ्यांकले घटेको देखाएको छ। यसले गर्दा पनि तथ्यांक संकलनमा त्रुटि छ कि जस्तो लागेको छ। दोलखामा पनि जनसंख्या वृद्धिदर ऋणात्मक छ। २०६८ मा उक्त जिल्लाको जनसंख्या १ लाख ८६ हजार ५ सय ५७ थियो। हाल सो संख्या घटेर १ लाख ७२ हजार ७ सय ६७ मा झरेको छ। जहाँ वृद्धिदर ०७४ प्रतिशतले घटेको तथ्यांकले देखाएको छ। जिसस प्रमुख बर्जुराम घतानी भन्छन्, अहिले आएको तथ्यांक ठ्याक्कै मिलेको जस्तो लाग्दैन। यहाँका धेरै मानिस दोहोरो रूपमा कोही काठमाडौंमा कोही कता बस्ने गरेका छन्। कतिपय सहरमा रोजगारीका लागि त कति वैदेशिक रोजगारमा गएर उतै बसेकाले पनि जनसंख्या घटेको देखिएको हुन सक्छ। काभ्रेमा ०३९ प्रतिशतले घटेको छ। अघिल्लो जनगणनामा ३ लाख ८१ हजार ९ सय ३७ जनसंख्या रहेकोमा हाल घटेर हाल ३ लाख ६४ हजार ३९ जना रहेको पाइएको हो। धादिङमा १० हजार ३ सय ५७ संख्या घटेको छ। २०६८ मा ३ लाख ३६ हजार ६७ जनसंख्या थियो। २०७८ मा आउँदा ३ लाख २५ हजार ७ सय १० जना मात्र रहेको तथ्यांकले देखाएको हो। जनगणना २०७८ को तथ्यांकमा प्राविधिक त्रुटि हुन सक्ने जिसस धादिङका प्रमुख नवराज अधिकारी क्षेत्री बताउँछन्। अहिले मानिस जहाँ छ त्यहीबाट तथ्यांक संकलन गरिएको छ। जिल्लाका आधाजति मानिस त काठमाडौंलगायत अन्य जिल्लामा छन्। त्यसैले पनि घटेको देखिएको हो कि जस्तो लागेको छ, उनी भन्छन्। सिन्धुपाल्चोकको जनसंख्या ०६८ मा २ लाख ८७ हजार ७ सय ९८ थियो। २०७८ मा २ लाख ६२ हजार ६ सय २४ मा झरेको छ। नुवाकोटमा अघिल्लो पटक २ लाख ७७ हजार ४ सय ७१ जनसंख्या थियो। हाल सो संख्या घटेर २ लाख ६३ हजार ३ सय ९१ मा झरेको छ। करिब १४ हजार १ सय जना घटेको देखिन्छ। गोरखामा २०६८ मा २ लाख ७१ हजार ६१ जना थिए। मतदाता संख्या २ लाख २० हजार ६ सय ३७ थियो। निर्वाचन क्षेत्र निर्धारण समितिले जनसंख्या र मतदाता संख्याका आधारमा गोरखामा दुई निर्वाचन क्षेत्र निर्धारण गरेको थियो। १० वर्षयता जनसंख्या २० हजारभन्दा धेरैले कम भएको छ। यही अनुपातमा जनसंख्या र मतदाता संख्या २ लाखबाट ओह्रालो लागे अबको १० वर्षमा निर्वाचन क्षेत्र पनि घट्नेछ। सांसद संख्या पनि घट्नेछ, तथ्यांकसम्बन्धी स्थानीय जानकार पवनरमण खनाल भन्छन्, चितवनमा पाँच वर्षमा ५५ हजार मतदाता थपिए, गोरखामा पाँच वर्षमा पाँच हजार थपिए। अब थपिँदै होइन, घट्दै छन्। शिक्षा, स्वास्थ्य र रोजगारीको अवसर खोज्दै बसाइँसराइ बढेपछि जनसंख्या घटेको उनको भनाइ छ। भर्खरै एसईई सकेका १० जनालाई अब कहाँ पढ्ने भनेर सोध्दा एक जनाले पनि जिल्लाभित्र पढ्छु भनेनन्, खनाल भन्छन्, ११, १२ कक्षा पढ्न त यसरी बाहिरिन्छन् भने ब्याचलर पढ्न झन् धेरै बाहिरिनेछन्। सोध्नुस्, गोरखा क्याम्पस र द्रव्यशाह क्याम्पसमा गणित, विज्ञान पढ्ने विद्यार्थी संख्या निक्कै कम मात्र छन्। यो चिन्ताजनक अवस्था हो। गोरखामा १० वर्षयता वार्षिक जनसंख्या वृद्धिदर ऋणात्मक छ। २०६८ को जनगणनामा गोरखाको जनसंख्या २ लाख ७१ हजार ६१ थियो। २०७८ मा आइपुग्दा २० हजार ३४ ले घटेर जम्मा २ लाख ५१ हजार २७ भएको छ। ०७४ प्रतिशतले जनसंख्या घटेको हो। ११ गाउँपालिका रहेको गोरखामा धार्चे गाउँपालिका र गोरखा नगरपालिकाको जनसंख्यामा थोरै वृद्धि भएको छ। अन्य नौवटै पालिकामा घटेको तथ्यांकले देखाएको छ। बूढीगण्डकी जलविद्युत् आयोजनाबाट मनग्य मुआब्जा लिएर जिल्ला बाहिर बसाइँसराइ गरेका कारण पनि जनसंख्या घटेको खनालको भनाइ छ। मुआब्जाको आधा रकम दिने र आधा रकम बराबरको सुरक्षित क्षेत्रमा जमिन दिने व्यवस्था भएको भए बसाइँसराइ कम हुन्थ्यो। गण्डकी प्रदेशको मनाङमा जनसंख्या वृद्धिदर १३९ छ। जसअनुसार २०६८ को जनसंख्या ६ हजार ५ सय ३८ रहेकोमा २०७८ मा घटेर ५ हजार ६ सय ५८ भएको छ। स्याङ्जामा २ लाख ८९ हजार १ सय ४८ बाट घटेर २ लाख ५३ हजार २४, पर्वतमा १ लाख ४६ हजार ५ सय ९० बाट घटेर १ लाख ३० हजार ८ सय ८७, बागलुङमा २ लाख ६८ हजार ६ सय १३ बाट घटेर २ लाख ४९ हजार २ सय ११ भएको छ। लमजुङमा जनसंख्या १ लाख ६७ हजार ७ सय २४ थियो। अहिले १ लाख ५५ हजार ८ सय ५२ मा झरेको छ। म्याग्दीमा १ लाख १३ हजार ६ सय ४१ बाट घटेर १ लाख ७ हजार ३३ र तनहुँमा ३ लाख २३ हजार २ सय ८८ बाट घटेर ३ लाख २१ हजार १ सय ५३ भएको छ। लुम्बिनी प्रदेशमा गुल्मी, पाल्पा र अर्घाखाँचीको जनसंख्या घटेको छ। यी तीनमध्ये सबैभन्दा धेरै ऋणात्मक जनसंख्या गुल्मीको छ। गुल्मीमा १२३ प्रतिशतले जनसंख्या घटेको हो। जहाँ अघिल्लो पटक २ लाख ८० हजार १ सय ६० जनसंख्या थियो। १० वर्षपछि २ लाख ४६ हजार ४ सय ९४ भएको छ। सबैभन्दा धेरै कालीगण्डकी र सत्यवती गाउँपालिकामा ऋणात्मक छ। कालीगण्डकीमा १८ हजार ८ सय रहेको जनसंख्या १५ हजार १ सयमा झरेको छ। कालीगण्डकी गाउँपालिका अध्यक्ष बेदवहादुर थापा बसाइँसराइले गाउँका बस्ती नै रित्तिँदै गएको बताउँछन्। राम्रो विद्यालय, रोजगारीका अवसर खोज्दै सबैजना सहर पुगेका छन्। कति विदेश छन्, धेरै बुटवलमै छन्, उनी भन्छन्। गाउँ रित्तिएपछि पालिकालाई विकासका लागि पनि कसरी काम गर्ने भन्ने अन्योल भएको थापाको भनाइ छ। पाल्पाको पूर्वखोला, रम्भा, बगनासकाली, निस्दी गाउँपालिको जनसंख्या अत्याधिक घटिरहेको छ। पालिका मुकाम भएका क्षेत्रमा पनि घर रित्तिँदै गएका छन्। पाल्पाको जनसंख्या ०६१ प्रतिशतले घटेको छ। पाल्पाका पूर्वजिविस सभापति झपेन्द्र जीसी खेती किसानीले गुजारा चल्न नसक्ने भएपछि गाउँ छोड्नुपर्ने स्थितिमा स्थानीयवासी पुगेको बताउँछन्। खेतीवाली वन्यजन्तुले टिक्न दिँदैनन्, कसरी मानिस गाउँमा बस्नु, उनी भन्छन्। अर्घाखाँचीको जनसंख्या १ प्रतिशतले घटेको छ। अर्घाखाँचीमा पाणिनी, मालारानी गाउँपालिको जनसंख्या ऋणात्मक छ। त्यहाँ अधिकांश नागरिक रूपन्देही र कपिलवस्तुमा बसाई सरेका छन्। घरबारी त्यत्तिकै छाडेर शहर पस्दा खेतीयोग्य जमिन बाझिएको छ भने कैयौं लगानीका घरहरू भत्किँदै गएका छन्। कर्णाली प्रदेश राजधानीसमेत रहेको सुर्खेतको जनसंख्या ६४ हजार ३ सय २२ जना वृद्धि भएको छ। अघिल्लो जनगणनामा यहाँको जनसंख्या ३ लाख ५० हजार ८ सय ४ थियो। अहिले ४ लाख १५ हजार १ सय २६ भएको छ। सुर्खेतको जनसंख्या वृद्धिदर १६२ प्रतिशत धनात्मक हुँदा छिमेकी दुई जिल्लाको भने ऋणात्मक देखिएको छ। जनसंख्या वृद्धिदर दैलेखको ०३५ र सल्यानको ०१६ प्रतिशतले ऋणात्मक छ।१० वर्षअघि दैलेखमा २ लाख ६१ हजार ७ सय ७० जनसंख्या थियो। यसपालि ९ हजार ४ सय ५७ घटेर २ लाख ५२ हजार ३ सय १३ जनामा खुम्चिएको छ। सल्यानको जनसंख्या २ लाख ४२ हजार ४ सय ४४ बाट घटेर २ लाख ३८ हजार ५ सय १५ मा झरेको छ। सुर्खेतसँग सीमा जोडिएका दुई जिल्लाको जनसंख्या घट्नुका मुख्य कारण बसाइँसराइ रहेको जानकारहरू बताउँछन्। कर्णाली प्रदेश योजना आयोगका उपाध्यक्ष योगेन्द्रबहादुर शाही बसाइँसराइसँगै शिक्षा र जनचेतनाले दुई सन्तान मात्रै जन्माउनेको संख्या बढ्दै जाँदा जनसंख्या वृद्धिदर घटेको बताउँछन्। मानव विकास सूचकांकका हिसाबले यी दुई जिल्ला अगाडि छ, सरकारी सेवा, व्यापार र व्यवसायमा संलग्न हुनेको संख्या पनि धेरै छ, उनी भन्छन्, आर्थिक रूपमा सम्पन्न भएपछि सुविधासम्पन्न ठाउँमा बसाइँसराइ गर्दा जनसंख्या घटेको हुनुपर्छ। हिमाली जिल्लाका नागरिकहरू बस्नका लागि मात्र सुर्खेत वा सुविधासम्पन्न ठाउँमा जाने तर बसाइँसराइ नलिएका कारण त्यहाँको जनसंख्या यथावत् रहेको शाहीको भनाइ छ। सुदूरपश्चिमका नौमध्ये पाँच जिल्लामा जनसंख्या घटेको छ। जसमा अछाम, बैतडी, डोटी, डडेल्धुरा र बझाङ छन्। अछाममा सबैभन्दा बढी ११३ प्रतिशतले घटेको छ। २०६८ मा २ लाख ५७ हजार ४७७ जना रहेकामा २०७८ मा २ लाख २८ हजार ८ सय ५२ मात्रै कायम भएको छ। अछाममा १० वर्षको अवधीमा २८ हजार ६२५ जना घटेका छन्। डडेल्धुरामा अघिल्लो पटक १ लाख ४२ हजार ९४ जना रहेकामा यसपटक १ लाख ३९ हजार ६ सय २ जना अथवा २ हजार ४ सय ९२ जनाले घटेको छ। डडेल्धुरामा ०१७ प्रतिशत जनसंख्या घटेको हो। बझाङमा झन्डै ६ हजार जनसंंख्या घटेको छ। २०६८ मा १ लाख ९५ हजार १ सय ५९ रहेकोमा यसपालि १ लाख ८९ हजार ८५ जनाको मात्रै गणना भएको छ। बझाङमा ०३ प्रतिशतले घटेको छ। डोटी र बैतडीमा पनि जनसंख्या घटेको छ। डोटीमा अघिल्लो पटक २ लाख २१ हजार ७ सय ४६ जना गणना भएकोमा यसपटक २ लाख ४ हजार ८ सय ३१ मा सीमित भएको छ। बैतडीमा २०६८ मा २ लाख ५० हजार ८ सय ९८ गणना भएकोमा यसपालि २ लाख ४२ हजार १ सय ५७ गणना भएको छ। बैतडीमा ०३४ र डोटीमा ०३२ प्रतिशतले जनसंख्या घटेको हो। तथ्यांक कार्यालय डडेल्धुरा प्रमुख चन्द्र पाल भने बसाइँसराइका कारण जनसंख्या घटेको बताउँछन्। जिल्लाबाट बसाइँसराइ गर्नेको संख्या बढी भयो। जन्मदर पनि घटेको छ। स्वास्थ कार्यालयले अपनाएको परिवार नियोजन सँगै गर्भनिरोधक साधनहरूको बढ्दो प्रयोगले पनि जनसंख्या घटेको हो, पाल भन्छन्। जनगणना कार्यालय बैतडीका प्रमुख सुरेन्द्र प्रशाद पन्त पनि जनगणना घट्नुमा बसाइँसराइ नै प्रमुख कारण भएको बताउँछन्। आधारभूत आवश्यकतासमेत गाउँमा नपाइन थालेपछि पहाडका मान्छेहरू तराईमा बसाइँ सर्न थालेको पन्तको भनाइ छ। गाउँमा खानेपानी, स्वास्थ्य र शिक्षा जस्ता आधारभूत आवश्यकता पनि नहुन थालेपछि बसाइँसराइ बाध्यता बनेको छ, उनी भन्छ्न। अछामका जिल्ला जनगणना अधिकारी प्रकाश बिष्ट पनि जनसंख्या घट्नुको मुख्य कारण बसाइँसराई रहेको बताउँछ्न। भन्छन्, पहाडको जनसख्या घट्नुको मुख्यकारण बसाइँसराइ र प्रजनन् दर घटनु हो। पहाडी क्षेत्रमा जनसंख्या घट्नुमा शिक्षा, स्वास्थ्य, रोजगारी, प्रजननदर, वैदेशिक रोजगार नै मुख्य कारक हुन्। विगतलाई हेर्ने हो भने एक दम्पतीका सरदर तीन सन्तान हुन्थे। अहिले मुस्किलले दुई, नत्र एक हुने गरेको छ। यसले पनि तथ्याकंलाई घटाएको छ।ढुण्डीराज लामिछाने, निर्देशक, केन्द्रीय तथ्यांक विभाग घट्दो जनसंख्या विवरण गलत पनि हुन सक्छ। जिल्लामा मतदाता संख्या बढेको छ। तर, नयाँ तथ्यांकले घटेको देखाएको छ। यसले गर्दा पनि तथ्यांक संकलनमा त्रुटि छ कि जस्तो लागेको छ। लवश्री न्यौपाने, मेयर, रामेछाप नगरपालिका अहिले आएको तथ्यांक ठ्याक्कै मिलेजस्तो लाग्दैन। यहाँका धेरै मानिस दोहोरो रूपमा कोही काठमाडौंमा कोही कता बस्ने गरेका छन्। कतिपय सहरमा रोजगारीका लागि त कति वैदेशिक रोजगारमा गएर उतै बसेकाले पनि जनसंख्या घटेको देखिएको हुन सक्छ। बर्जुराम घतानी, प्रमुख, जिसस दोलखा बसाइसराइले गाउँका बस्ती नै रित्तिँदै गएका छन्। राम्रो विद्यालय, रोजगारीका अवसर खोज्दै सबै जना सहर पुगेका छन्। कति विदेश छन्। धेरै बुटवलमै छन्। गाउँ रित्तिएपछि पालिकालाई विकासका लागि पनि कसरी काम गर्ने भन्ने अन्योल भएको छ।वेदबहादुर थापा, अध्यक्ष, कालीगण्डकी गाउँपालिका धनगढीजनकपुरधामबुटवलगोरखादैलेखहेटौंडा"
सम्भावना भएको उद्योग गलैंचा,"नेपाललाई आयातमुखी हैन निर्यातमुखी अर्थतन्त्रको देश बनाउन योगदान गर्ने उद्योगलाई सरकारले वातावरण दिन सक्नुपर्छ, मैत्रीपूर्ण नीति दिन सक्नुपर्छ। प्रतिस्पर्धात्मक बजारमा नेपालले मौलिक वस्तुको उत्पादनबाटै आफूलाई अब्बल सावित गर्न सक्छ भन्ने उदाहरण गलैंचा उद्योग हो। विश्वमै गलैंचा निर्यातमा दोस्रो स्थानमा पुग्ने कीर्तिमान भने अचेल ओरालो लाग्दैछ। निर्यातमुखी उद्योगलाई प्रोत्साहन गर्ने वा देशमा मौलिक उद्योगधन्दा र कलकारखाना खोल्ने अनुकूल नीति तथा वातावरण बनाउन सरकार चुकेको छ। त्यसैको परिणाम कुनै बेला वार्षिक ३५ अर्ब रुपैयाँको निर्यात हुने गलैंचा अचेल ६७ अर्बमा झरेको छ। अझै पनि विश्व बजारमा नेपाली गलैंचाको माग उच्च छ। अमेरिका र युरोपका बजारमा नेपाली गलैंचाले साख गुमाएको छैन। कुनै बेला नेपाली गलैंचा विकसित मुलुकमा हटकेक थियो। तर अन्तर्राष्ट्रिय एक संस्थाले गलैंचा बुन्दा नेपालमा बालश्रम प्रयोग भएको भनी गरेको प्रचारले निकै घाटा पुर्यायो। माग घट्यो, निर्यात ठप्पजस्तै भयो। जब कि नेपालका सबै उद्योगले त्यसो गरेका थिएनन्। केहीमा देखिएको खोटको नकारात्मक प्रचारै धेरै भयो। त्यसलाई चिर्न नेपालले सकेन। न्युजिल्यान्डदेखि ऊन ल्याएर नेपालमा गलैंचा बुन्ने गरिएको छ। नेपाल आफैंमा हिमाली भूभाग प्रशस्त भएको मुलुक हो, जहाँ ऊन उत्पादनका लागि आवश्यक पशुपालन कुनै विषम विषय होइन। तर ऊन उत्पादन हुने भेंडा, च्याङ्ग्रापालन नेपाल सरकारको प्राथमिकतामा छैन। किसानलाई आकर्षित गर्ने, व्यावसायिक बनाउने ढंग सरकारले पुर्याएको छैन। बाहिरबाट ल्याउने ऊनमा कर बढी भएको व्यवसायी बताउँछन्। निर्यातमा दिने अनुदान लिन पनि झन्झट भएको उनीहरूको गुनासो छ। एक लाख जनाभन्दा धेरैलाई नेपालका झन्डै हजार गलैंचा उद्योगले रोजगारी दिएका छन्। अर्काे कुरा, घरमै बसीबसी पनि गलैंचा बुन्ने र सम्बन्धित उद्योगलाई दिने परम्परा पनि नेपालमा छ। नेपाली हातको सीपबाट बुनिएका गलैंचाले मेसिनका उत्पादनलाई खल्लो सावित गरिरहेकै छन्। यस्तो हुँदाहुँदै पनि सरकारको ध्यान किन पुग्दैन ? गलैंचा उद्योगमा फेरि पुनर्जागरण ल्याउन किन सक्दैन ? किनभने सत्तामा बस्नेहरूमा उद्यमशीलतालाई प्रोत्साहन गर्ने संस्कृति नै छैन। त्यसैको फलस्वरूप नेपालमा उद्यमभन्दा बढी व्यापार फस्टाएको छ। त्यो पनि विदेशी उत्पादनको व्यापार र नेपाल केवल बजार बनिरहेको छ। देशकै अर्थतन्त्रलाई उकास्न, रोजगारी सिर्जना गर्नमात्रै होइन मौलिक उत्पादनबाट नेपालको पहिचान स्थापित गर्न पनि गलैंचा उद्योग प्रभावकारी माध्यम हो। यसमा संवेदनशील तवरले सोचेरमात्रै पुग्दैन सरकारले व्यवहारमै केही गर्नुपर्छ। नेपाललाई आयातमुखी हैन निर्यातमुखी अर्थतन्त्रको देश बनाउन योगदान गर्ने उद्योगलाई सरकारले वातावरण दिन सक्नुपर्छ, मैत्रीपूर्ण नीति दिन सक्नुपर्छ।"
गैरआवासीय नेपालीले दुइटा नागरिकता प्रयोग गरेर बस्नु हुँदैन,"रवि लामिछानेको केसले गैरआवासीय नेपालीलाई सचेत बनाएको छ। तर, वास्तवमा रवि प्रकरणले गैरआवासीय नेपालीलाई प्रत्यक्ष छुँदैन। अर्थात् सम्बन्धित छैन। किनभने उहाँको राजनीतिक अधिकारको केस हो। राजनीतिक अधिकार गैरआवासीय नेपालीलाई छैन। एनआरएनएको इतिहासमै यसपालि तीन जना अध्यक्ष बन्नुभयो। यसले काम गर्न कस्तो असर पुग्यो ? सामाजिक संघसंस्थामा काम गर्दा ध्यान पुर्याउने विषय भनेको आफून्दा पनि आफ्नो समकालीन साथीलाई सम्मान दिन सक्नुपर्छ। आफूलाई मात्र ठूलो ठानेर आदर र सम्मान दिन नसक्दा आत्मसम्मानमा ठेस लाग्दा ठूला कामहरू रोकिन्छन्। त्यसैले तीन जना अध्यक्षमा ठूलो अन्डरस्ट्यान्डिङ छ। एउटै अध्यक्ष हुँदा २ वर्षको कार्यकारी अध्यक्ष हुन्थ्यो भने अहिले ६६ महिनाको छ। एउटा अध्यक्ष कार्यकारी हुँदै गर्दा अरू दुई जना अध्यक्षले सघाएका छौं। यो अन्तिम कार्यकाल पनि त्यसैगरी सघाउ पुग्छ भन्ने मलाई विश्वास छ। यद्यपि, विभिन्न कार्यक्रम हुँदाखेरी मिसअन्डरस्ट्यान्डिङ हुने, त्यस्तो खालको वातावरण क्रेट गर्न खोजेको हो कि भन्ने फिलिङ्स पनि छ। सकेसम्म सहमतिका काम मात्र गर्ने र असहमति राखेका विषय थाती राख्ने योजनामा छौं। तपाईंले कार्यकारीको जिम्मेवारी लिँदै गर्दा बाहिर छुटेकालाई समेत ल्याएर एनआरएनएलाई एकताको सुत्रमा बाँध्ने उद्घोष गर्नुभएको छ। कसरी जोड्न सक्नुहुन्छ ? गैरआवासीय नेपाली संघसंस्था एउटै छ। कसैले पनि फुटाएर फुटाउन सक्दैन। अवश्य पनि २०२१ को महाधिवेशन हुँदा धेरै साथीहरूको मनमुटाव भयो। मनमुटावले सरकारले पनि स्पष्ट नीति नराख्दा दुईवटा अधिवेशन गर्न बाध्य भयौं। हामी दर्ता भएको निकाय परराष्ट्र मन्त्रालयको अस्पष्ट नीतिले गर्दा अहिले प्यारालाल समूह क्रियाशील छन्। त्यसमा हामी सचेत छौं। २०२२ मा सर्वसहमतिमा विधान संशोधन गरेका छौं। फरकखालको मत राख्ने साथीहरू हाम्रो टिममा हुनुहुन्छ। असहमति राखेर अधिवेशन सारिएको थियो। त्यतिबेलाका ९० प्रतिशत साथीहरू हामीसँग हुनुहुन्छ। उहाँहरूले राखेका कुरालाई विधानमा संशोधन गरिसकेका छौं। विधान सर्वसम्मतबाट पास भइसकेकाले सबै साथीहरूलाई बाटो खुला छ। सदस्यता नवीकरण गर्ने, नयाँ बनाउने, सदस्यता व्यवस्थापन गर्ने ठाउँमा पहिला समस्या देखिएको थियो। त्यो समस्या नआओस् भनेर सदस्यता मनिटरिङ कमिटी बनाउने निर्णय गरिसकेका छौं। त्यो बन्छ। निर्वाचन कमिटी हुन्छ। त्यसको पनि निर्वाचन मनिटरिङ कमिटी हुन्छ। चुनावमा भाग नलिने व्यक्ति यसमा हुन्छन्। केन्द्र, क्षेत्र, राष्ट्रिय समन्वय समिति होस्, कोही कसैलाई सामाजिक अभियानमा जोडिन समस्या छ। संस्थागत पक्षले अवरोध खडा गरेको छ भने उजुरी न्यायिक कमिटीमा लिन सकिने व्यवस्था हुन्छ। न्यायिक मनिटरिङ, निर्वाचन मनिटरिङ र सदस्यता मनिटरिङ कमिटीले आएका समस्या निराकरण गर्नेमा विश्वस्त छु। चुनाव आउँदा पहिला सर्वसम्मत निर्णय भएका विषय नमान्ने, निर्णय उल्लंघन गर्ने गरिन्छ। अब ६ महिनापछि चुनाव आउँदैछ। यसपालि त्यस्तो खालको समस्या नआउँला भन्न कसरी सकिएला त ? विधान सामूहिक दस्तावेज हो। यो व्यक्तिले चाहेर हुने होइन। त्यसैले सामूहिक बहुमतले पास गर्ने विधान हो। तर, अहिले विधान पास गर्दा बहुमतले नभई सर्वसम्मतले पास गरेका छौं। विधानमा सबैको सहमति छ भन्ने हाम्रो बुझाइ हो। तैपनि, कार्यान्वयन गर्दा केही साथीहरूलाई समस्या आयो भने हामी त्यसलाई विधानतः दायाँबायाँ नगरी सबैले मान्य गरी जानुपर्छ। असहमति हुन सकिन्छ विधान मानेर जानुपर्छ। यो डेमोक्रेसीको नियम हो। अब ६ महिनापछि चुनाव हुँदैछ। तपाईंको काँधमा चुनाव गराउने विशेष जिम्मेवारी आएको छ। अबको नयाँ नेतृत्व कस्तो हुन्छ ? अहिले राष्ट्रिय, अन्तर्राष्ट्रिय समन्वय परिषद्मा एकताको खाँचो छ। कसैले भत्ता वा विशेष सुविधा पाउने पनि होइन। यहाँ लिनभन्दा दिन गइरहेका छौं। यो दिन जाने संस्थामा पनि मनमुटाव हुँदा दुई चिरा हुने हो कि भन्ने डर थियो। अहिलेको यो कार्यकालमा सकेसम्म सर्वसम्मत नेतृत्व ल्याउने प्रयास गर्छाैं। यदि सर्वसम्मत भएन भने निष्पक्ष रूपमा निर्वाचन गराउने जिम्मेवारी मेरो छ। म जिम्मेवारी पूरा गर्छु। जबसम्म चुनावबाट टाढा राख्दैनौं तबसम्म केही न केही समस्या आइरहन्छन्। चुनाव प्रक्रिया हो। धेरै महत्व दिनुहुँदैन। सदस्यता अभियान सकिएपछि राष्ट्रिय समन्वय समितिमा डेलिगेट्स आउनु अगावै अन्तर्राष्ट्रिय समन्वय समितिमा जाने साथीहरूलाई संयमता, धैयर्ता अपनाउन भनेको छु। मेरो पनि धैर्यता हुन्छ। त्यतिबेलासम्म मेरो चाहनालाई गुप्त रूपमा राखेर सर्वसम्मत बनाउने प्रयत्न गर्छु। गैरआवासीय नेपाली नागरिकता आउन किन ढिलाइ भइरहेको छ ?गैरआवासीय नेपाली नागरिकता आउन सबै राजनीतिक पार्टी सहमत छन्। यसमा कुनै पनि विवाद छैन। गैरआवासीयलाई नेपाली नागरिकताको मूल ऐनमै राखिएको छ। छुट्टै ल्याउन पनि सम्भव देखिएन। नागरिकता ऐनमै गैरआवासीय नेपाली नागरिकता उल्लेख्य गरिएको छ। पहिला वंशज, अंगीकृत र सम्मानार्थ आधारमा नेपाली नागरिकता पाइन्थ्यो भने अहिले गैरआवासीय नेपाली नागरिकता पनि समावेश गरिएको छ। यो नागरिकताको प्रकार मात्रै थपिएकाले मूल नागरिकता ऐनमै राखेर जानुपर्छ भन्ने हाम्रो मान्यता हो। कार्ड पनि एउटै बन्छ। वंशज, अंगीकृत र सम्मानर्थ जस्तै अब गैरआवासीय नेपाली नागरिकता भनेर लेखिन्छ। हाम्रो सल्लाहलाई सरकारले मान्यता पनि दिएको छ। विगतमा विविध कारणले रोकिए पनि अहिले सरकारले न्यूनतम साझा कार्यक्रममा नागरिकता ऐन प्राथमिकतामा राखेको छ। राष्ट्रपति, प्रधानमन्त्री, गृहमन्त्रीलगायतका नेपालका राजनीतिक दलहरूका प्रमुख सचेतकसँग बसेर कुरा गरिसकेका छौं। उहाँहरू प्रतिबद्ध हुनुहुन्छ। हामीलाई आश्वासन दिनुभएको छ। कम्तीमा ५६ महिनामा नागरिकता ऐन आउँछ र गैरआवासासीय नेपालीको माग पनि सम्बोधन हुन्छ। एकपटकको नेपाली सधैंको नेपाली भन्ने गरिन्छ। नागरिकता नहुँदा के समस्या परेको छ ? वास्तवमा धेरै नेपालीहरूले विदेशमा आवश्यकताका हिसाबले नागरिकता लिएका छन्। त्यो ठाउँमा बस्दा स्वास्थ्य बिमा, विशेष सुविधा प्राप्त गर्न नागरिकता लिएका हुन्। उच्च तहको सुुविधा प्राप्त गर्न त्यहाँको नागरिकता हुँदा प्राथमिकता पाइने भएर अलिकति फेमस भएका नेपालीले विदेशी नागरिकता लिएका छन्। धेरै देशमा त्यहाँको नागरिकता लिँदैमा नेपाली नागरिकता क्यान्सिल हुँदैन। मल्टिनेसनल नागरिक हुन पाइने प्रावधान हुन्छ। त्यसकारण पनि अन्य देशको नागरिकता लिँदा नेपाली नागरिकता आधिकारिक रूपमा बाहिर छोडेका छैनन्। तर, विद्यमान नेपालको नागरिकता ऐनमा यदि कुनै व्यक्तिले विदेशी नागरिकता लिएमा नेपाली नागरिकता स्वतः समाप्त हुने छ भनेर लेखिएको छ। नेपालको नियमअनुसार विदेशको नागरिकता लिइसकेको नेपालीको यहाँको नागरिकता समाप्त भयो। धेरै नेपाली नेपाल आउँदा सजिलो, यहाँ व्यवसाय गर्दा, घरजग्गा, जमिन किनबेच गर्दा पुरानो नागरिकता प्रयोग गरिरहेका छन्। नेपालको वैधानिक हिसाबमा उहाँहरूको नागरिकता कायम छैन। तर, त्यो नागरिकता प्रयोग भइरहेको छ। यस्ता केस हजारौं संख्यामा छन्। हामी के कुरामा निश्चित छौं भने गैरआवासीय नेपालीले राजनीतिक अधिकार प्रयोग गर्न पाउँदैनन्। त्यसको लागि विदेशी नागरिकता छोड्नुपर्छ भन्नेमा हामी सचेत छौं। तर, यहाँ भएका आर्थिक, सामाजिक सांस्कृतिक अधिकार प्रयोग गर्न, व्यवसाय गर्न, सम्पत्ति जोड्न पाउनेदेखि आफूले सिकेको सीप, ज्ञानलाई प्रयोग गरी विश्वविद्यालयमा पढाउन पाउने, अस्पतालमा काम गर्न पाउने, इन्जिनियरहरू यहाँ आएर आफ्नो दक्षता प्रयोग गर्न पाउने, वकिल यहाँ आएर वकालत गर्न पाउनेदेखि सबै अधिकार प्रयोग गर्न पाउँछन्। मतदान गर्न र यहाँ उम्मेदवार हुन मात्र नपाउने हो। राजनीतिक गतिविधिको व्याख्या धेरै गर्न सकिएला तर मुख्यतः चुन्न र चुनिन नपाउने नै हो। त्यसबाहेकका सम्पूर्ण अधिकार गैरआवासीयलाई पाउनुपर्छ भन्ने हाम्रो मान्यता र माग हो। आश्वासन धेरै ठाउँबाट पाएका छौं। अब छिट्टै नै गृह मन्त्रालयले ड्राफ्ट गर्छ। गैरआवासीय मात्र नभएर नेपाली नागरिकता ऐन ड्राफ्ट गरी व्यवस्थापिक संसद्मा लैजान्छ र छिट्टै पास हुन्छ भन्नेमा हामी विश्वस्त छौं। रवि लामिछाने प्रकरणपछि गैरआवासीय नेपालीमा तरंग आयो। यसलाई कसरी हेर्नुभएको छ ? रवि लामिछानेको केसले गैरआवासीय नेपालीलाई सचेत बनाएको छ। तर, वास्तवमा रवि प्रकरणले गैरआवासीय नेपालीलाई प्रत्यक्ष छुँदैन। अर्थात् सम्बन्धित छैन। किनभने उहाँको राजनीतिक अधिकारको केस हो। राजनीतिक अधिकार गैरआवासीय नेपालीलाई छैन। यदि राजनीतिक अधिकार चाहियो भने विदेशमा पाएको नागरिकता छोडेर यहाँ आउनुपर्छ भन्नेमा हामी सचेत छौं। रविको आर्थिक, सामाजिक, सांस्कृतिक अधिकार हननन भएको हामीले थाहा पाएका छैनौं। यदि उहाँको आर्थिक अधिकार हनन् भएको भए, बैंकमा भएको पैसा निलम्बन गरिएको भए, जायजेथा सम्पत्ति राष्ट्रियकरण गरिएको भए यहाँको आर्थिक, सांस्कृतिक र सामाजिक अधिकार पाएनौं भन्ने हुन्थ्यो। यो विशुद्ध राजनीतिक अधिकार हो। यो केसले कन्फ्युजन नहुन अब गैरआवासीय नेपाली नागरिकता छिट्टै आउनुपर्छ भन्ने भएको छ। अब हामीले दुईवटा नागरिकता प्रयोग गरेर बस्नु हुँदैन। हामी विदेशी नागरिकता लिइसकेपछि नेपालको नागरिकता ऐनअनुसार हाम्रो नागरिकता समाप्त भएको भन्नेमा हामी सचेत छौं। र, हामीलाई वैधानिक रूपमा काम गर्न गैरआवासीय नेपाली नागरिकता छिट्टै आउनुपर्छ भन्ने हाम्रो माग छ। नागरिकताकै कारण गैरआवासीयको यहाँ भएको सम्पत्ति असुरक्षा भएको गुनासो आउँछ। सम्पत्ति सुरक्षित हुन, सुरक्षित छ भन्नेमा आत्मविश्वास कसरी दिलाउन सकिन्छ ? वास्तवमा आर्थिक, सामाजिक र सांस्कृतिक अधिकार के हो भनेर व्याख्या गर्न जरुरी छ। अहिले गैरआवासीय नेपाली ऐनले सीमित मात्रामा जग्गा किन्न पाउने व्यवस्था गरेको छ। यहाँ आएर व्यवसायमूलक काम गर्न पाउने केही लिमिटेसन छ। त्यसलाई पूर्ण रूपमा खुलाउनुपर्छ। यहाँ लगानी गर्दा अहिले गैरआवासीय नेपालीलाई विदेशी सरह लगानी गर्नुपर्ने हो कि भन्ने कन्फ्युजन छ। पूरै कन्फ्युजन हटाउनुपर्छ भन्नेमा हामी छौं। नागरिकता ऐन आइसकेपछि गैरआवासीय नेपाली ऐन आउँछ। त्यतिबेला हामीले परराष्ट्र मन्त्रालयसँग समन्वय गरेर ऐन संशोधन गराउने छौं। १० अर्बको लगानी ल्याउन कठिन भइरहेको छ। यसलाई कसरी फुकाउन सकिन्छ ? १० अर्बको लगानी संसारभरका मानिसलाई आईपीओमार्फत जोड्न खोजेका हौं। विदेशबाट आईपीओ भर्न वैधानिक च्यानल थिएन। सेबेनले हामीलाई स्वीकृति दिइसकेको छ। वैदेशिक लगानी तथा प्रविधि हस्तान्तरण ऐनले न्यूनतम लगानी २ करोडको व्यवस्था गरेको छ। २ करोडभन्दा कम लगानी गर्न मिल्दैन। एनआरएनए नेपाल डेभ्लपमेन्ट फन्डमा लगानी गर्न उक्त प्रावधान हटाइएको छ। जति रकम पनि लगानी गर्न सकिने व्यवस्था भइसकेको छ। विदेशबाट आईपीओ भर्ने विषयमा पनि सहमति जुटिसकेको छ। तुरुन्तै अब १० अर्बको कम्पनी अघि बढ्छ। गैरआवासीयलाई नेपालीसरह लगानी गर्न पाउने व्यवस्था माग गर्नुभएको थियो। त्यो पूरा भइसकेको हो र ? तत्कालका लागि एनआरएनए नेपाल डेभ्लपमेन्ट फन्डमा लगानीको सीमा हटेको हो। तर, समग्रको लागि लगानीको सीमा हटाउन जोडबल गरिरहेका छौं। गैरआवासीय नेपाली ऐन आउँदा यो विषय समावेश हुन्छ। विदेशमा बस्ने नेपालीलाई गन्तव्य मुलुकमै मतदान गर्ने अधिकार दिने विषय लामो समयदेखि उठेको हो। अझै कहिले कार्यान्वयन हुन्छ भन्ने यकिन छैन। किन अड्केको जस्तो लाग्छ ? गन्तव्य मुलुकमै मतदान गर्ने अधिकार प्राप्तिका लागि हामीले पहल गरिरहेका छौं। निर्वाचन आयोगले यसपटक विदेशबाटै मतदाता नामावलीमा दर्ता गराउन बाटो खुलाएको थियो। अनलाइन भोटिङका लागि निर्वाचन आयोगले हामीसँग छलफल पनि गरेको छ। हामीले एनआरएनए भोटिङ हुँदा बनाएको प्रविधिबारे जानकारी गराएका छौं। त्यस्तै खालको प्रविधि बनाएर अनलाइन भोटिङ गराउन सकिन्छ भनेर कन्भिन्स गराउन सकेका छौं। उहाँहरूले प्रतिवद्धता पनि जानउनुभएको छ। अब आउने संघीय चुनावमा विदेशमा बस्ने नेपाली नागरिकता राखेका छन्। उनीहरूले उतैबाट मतदान गर्ने व्यवस्था गर्छाैं। दोस्रो र तेस्रो पुस्तालाई एनआरएनए अभियान मात्र नभई नेपालसँगै कसरी जोड्न सकिन्छ ?भाषा, साहित्य, कला सबभन्दा महत्वपूर्ण हुन्छ। यसबाट जोड्न सजिलो माध्यम हुन्छ। हामीले नियमित कार्यक्रम गरिहेका छौं। संघको हलमा इन्ट्रा फाउन्डेसनको सहयकार्यमा आइतबार मात्रै भ्वाइस युनिभर्स र डान्स युनिभर्स भयो। गैरअवासीय नेपाली संघले नेपाल फेस्टिबल, सांस्कृतिक कार्यक्रम आयोजना गर्छ। नेपाली संस्कृति, खेलकुदको माध्यमबाट दोस्रो र तेस्रो पुस्तालाई जोड्छौं। दुई वर्षमा हुने राष्ट्रिय खेलकुद प्रतियोगितामा विदेशमा बस्ने नेपालीहरूलाई यहाँ पनि जोड्छौं। वर्षको एकचोटी इन्टर्नसिप गर्ने, नेपाल आउने, घुम्ने, हजुरबुवा, हजुरआमा, आफन्तसँग भेटघाट गर्ने मौका रहन्छ। नेपाल पनि चिन्छन्। त्यसकारण यस्ता खालका कार्यक्रम ल्याउँछौं। गैरआवासीय नेपाली संघको लामो संघर्षपछि सामाजिक सुरक्षा कार्यक्रम आएको छ। कार्यान्वयनमा संघको भूमिका के हुन्छ ? सामाजिक सुरक्षा कार्यक्रम गैरआवासीय नेपाली संघको ठूलो प्रयासबाट आएको हो। सन् २०११ बाट सरकारलाई लगातार कन्भिन्स गरिरहेका थियौं। यसको हकदार नेपाल सरकार र गैरआवासीय नेपाली संघ हकदार हो। नयाँ श्रमस्वीकृति लिएर जाने अनिवार्य आबद्ध हुनेछन्। विदेशमा बसेका २० लाखभन्दा बढी श्रमबजारमा छन्। विभिन्न कार्यक्रम गर्दा, सदस्यता नवीकरण गर्दा यो कार्यक्रममा आबद्ध बनाउँछौं। एनआरएनए डेभ्लपमेन्ट फन्डको रोडशोका अवसरमा सामाजिक सुरक्षा कार्यक्रमको पनि प्रचार गरी आबद्ध हुने व्यवस्था गराउँछौं। प्रस्तुति : तुलसी सुवेदी"
"कर्णाली करिडोर : धक्का मार्दै, गाडी गुडाउँदै","कर्णाली करिडोरको खुलालुदेखि कालिकोट र बाजुराको सीमाना लैफुसम्मको सडक सेनाले ट्रयाक खोल्दा बनाएका संरचनाहरू भत्किँदै गएका छन्। कालिकोट : कर्णाली करिडोरको कालिकोट खण्डको सडक दिन प्रतिदिन बिग्रिँदै गएको छ। नेपाली सेनाले द्रुत गतिमा निर्माण गरेर २०७४ सालबाट गाडी गुड्न थालेको करिडोरको स्तरोन्नति नहुँदा दिन प्रतिदिन बिग्रिँदै गएको हो। कर्णाली करिडोरको खुलालुदेखि कालिकोट र बाजुराको सीमाना लैफुसम्मको सडक सेनाले ट्रयाक खोल्दा बनाएका संरचनाहरू भत्किँदै गएका छन्। सडकको स्वरूप पनि कुरुप बन्दै गएको छ। वर्षात्को पानी, बाढी, पहिरोजस्ता प्राकृतिक प्रकोपले सडक खुम्च्याउँदै गएको छ। सेनाले निर्माण कार्य पूरा गरेर सडक विभागलाई हस्तान्तरण गरेको तीन वर्ष बित्तिसक्दा पनि उक्त सडकको स्तरोन्नतिको काम नहुँदा यस राजमार्गको यात्रा असहज बन्दै गएको छ। कर्णालीको गेटवेका रूपमा चर्चित खुलालु पुलमै गाडी चढाउन मुस्किल छ। कर्णाली करिडोरमा यात्रा गर्ने हरेक यात्रुहरू खुलालु पुल, आम्तडाको भीरलगायतका दर्जनौं ठाउँहरूमा गाडी नचढ्दा धक्का मार्दै गाडी गुडाउँदै यात्रा गर्न बाध्य छन्। नेकपा एमालेका केन्द्रीय सदस्य एवं कालिकोट जिल्ला इन्चार्ज नगिन्द्र शाही नेसनलले भने, कर्णाली करिडोर र कर्णाली राजमार्गमा बर्सेनि नागरिकहरूले कहिलेसम्म यस्तो जोखिमपूर्ण यात्रा गर्ने ? यसका विषयमा संसद्मा किन कुरा उठ्दैन ? निर्माण व्यवसायीको ढिलासुस्तीका कारण २०७१ साल चैत ५ गते तत्कालीन प्रधानमन्त्री सुशील कोइरालाको नेतृत्वमा रहेको मन्त्रिपरिषद्को निर्णयअनुसार कर्णाली करिडोरको निर्माणको जिम्मा नेपाली सेनालाई दिइएको थियो। २०७१ साल चैत ९ गतेबाट नेपाली सेनाले निर्माणको काम सुरु गरेपछि २०७४ सालमै कालिकोटबाट बाजुरासम्म सडकको ट्रयाक खोलि गाडी गुडेको थियो। त्यसपछि क्रमशः बाजुरा र हुम्लासम्म गाडी पुग्यो। हुम्लाको ६ किलोमिटर चट्टानी भाग छारे भीरमा सेनाले अहिले पनि सडक खनिरहेको छ। अर्को असारमसान्तसम्म त्यो भीर पनि छिचोलेपछि राष्ट्रिय राजमार्गसँग नजोडिएको मुलुककै एक मात्र जिल्ला हुम्लामा पनि सरर गाडी गुड्नेछ। हुम्ला पनि संघीय राजधानी काठ्माडौंसँग यातायात सेवाबाट जोडिनेछ। नेपाल सरकारले राष्ट्रिय गौरवको योजनाका रूपमा लिइएको नर्थ साउथ ग्रोथ एक्सिस कर्णाली करिडोरमा गाडी गुड्न थालेपछि कालिकोट, बाजुरा र हुम्लाका मानिसहरूको पनि जीवन स्तरमा परिवर्तन ल्याएको छ। कर्णाली करिडोरअन्तर्गतमा कालिकोटमा ४० किलोमिटर, बाजुरामा जिल्लामा ४३ किलोमिटर र हुम्लामा १ सय १३ किलो मिटर सडक पर्छ। जम्मा १ सय ७४ किलोमिटर सडक खण्डमध्ये हालसम्म सडक बिभागबाट हुम्ला खण्डमा १ सय ३१ किलोमिर सडक खनिसकिएको सडक आयोजना कार्यालय प्रमुख वीरेन्द्र यादवले बताए। उनका अनुसार सेनाबाट हालसम्म १ सय २५ दशमलव ५ किलोमिटर सडक खनिसकिएको छ। छारे भीर खण्डको निर्माण कार्य तीव्ररूपमा सेनामार्फत भइरहेको छ। ५१ किलोमिटर सडक विभाग र १ सय २३ किलोमिटर सडक नेपाली सेनाद्वारा निर्माण भइरहेको छ। नेपाली सेनाका प्रवक्ता सन्तोषबल्लभ पौडेलका अनुसार सेनाले निर्माणको जिम्मा पाएको १ सय २३ किलोमिटरमध्ये १ सय २१ किलोमिटर सडकको ट्रयाक खोली सकेको छ। अब हुम्लाखण्डको २ किलोमिटर चट्टानी भाग मात्र बाँकी रहेको उनले बताए। जिल्लाको लालिघाट बजारदेखी बाजुराको हिमाली गाँउपालिकाको लेबडीसम्मको ७८ किलोमिटर सडकमा सार्वजानिक यातायात संचालन भइसकेको छ। बाजुराको लेडीबाट हुम्लाको गल्फागाडसम्म सेनाको समान ढुवानी गर्ने गाडीहरू गुडिरहेका छन्। यो करिडोरको कुल लागत २ अर्ब ८४ करोड रहेको छ। यो वर्ष करिडोर निर्माणका लागि सरकारले १८ करोड ६३ लाख बजेट निकासा दिएको छ। गत आर्थिक वर्षसम्म १ अर्ब ५३ करोड बजेट खर्च भइसकेको छ। कर्णाली करिडोरमा पर्ने सान्नीगाड, फुगाड, जुड्डीगाड, कुवाडी खोला, गल्फागाडमामा बेलिब्रिज निर्माण भइसकेको छ। खुलालु खोलामा बेलिब्रिज निर्माण भइरहेको छ। कर्णाली करिडोर निर्माण पूरा भएको चीनसँगको सिमाना जोडिएको हुम्लाको हिल्सादेखि भारतसँग सिमाना जोडिएको बाँकेको जमुनाहसम्म उत्तर दक्षिण जोड्ने सबैभन्दा छोटो दूरीको सिडक बन्नेछ। यसको कुल लम्बाइ ५ सय ३० किलोमिटर मात्र रहने छ। यो सडक खण्ड निर्माण भएपछि बर्सेनि भारतबाट मानसरोवर आउने हजारौं पर्यटकका लागि निकै सहज छोटो दूरीको मार्ग हुनेछ।"
जवाफदेही संसद्,"सरकारलाई जनताप्रति उत्तरदायी बनाउनुपर्छ । संसद् आफैं पनि जनताप्रति जवाफदेही बन्नुपर्छ । सुरुमा संसद्को काम सरकार निर्माण गर्ने हो। त्यहीअनुसार सरकार बन्यो। तर, त्यस क्रममा दलहरूबीच भएको सहमति भत्कियो। छोटो अवधिमै सत्तासमीकरण फेरबदल हुनु विडम्बना हो। जसले संसद् सञ्चालनमा केही समस्या ल्यायो। अर्थात्, संसदीय कामकारबाही केही ढिला हुन पुग्यो। यो सरकारको १ सय दिनको अवधिमा राष्ट्रपति, उपराष्ट्रपति निर्वाचनलगायत अन्य काम सकिएका छन्। अब भने संसदीय गतिविधि नियमित रूपमा अगाडि बढ्नुपर्छ। चुनावका बेला जनतासँग गरेका प्रतिबद्धतामा अडिग रहेर काम गर्नुपर्छ। हामीकहाँ आदर्शका कुरा मात्रै छन्। मैले नै जनतासँग बोलेका पनि कतिपय कुरा व्यवहारमा खोज्दा नपाउन सकिन्छ। सरकार र संसद्बीचको अन्तरसम्बन्ध पारस्परिक हुनुपथ्र्याे। तर, त्यो संस्कृति कमजोर देखिन्छ। संसद्को आफ्नो स्वायत्त अधिकारबारे कुनै व्याख्या, परिभाषा पनि छैन। संसद् कस्तो हुनुपर्छ भन्ने छैन। हामीले व्यवस्थापिका भनेर त लेख्यौं। तर, त्यसको टेवा राख्न सकेनौं। हिजोदेखि संसद् कसरी चलेको छ भनेर परम्परालाई अँगाल्यौं। तर, आजको अवस्थामा साँच्चीकै संसद् कस्तो हुनुपर्छ भन्ने हामीले व्यवहारमा देखाउन सकेनौं। यो हाम्रा व्यवहारले निर्देश गर्ने कुरा हो। उच्च तहको व्यवहारले मात्र संसद्लाई निर्देश गर्छ। जुन व्यवहारमा हामी चुकेका छौं। हामीमा त्यो कमी छ। संसद् निरन्तर रूपमा अगाडि बढ्न र आफ्ना कामकारबाही प्रभावकारी ढंगले गर्न नसक्नुमा मुख्य कारण अस्थिर सरकार हो। सरकारले स्थायित्व प्राप्त गर्न सकेको छैन। जब सरकारको स्थायित्व हुँदैन, त्यसले संसद्लाई असर गर्छ नै। हामीले सरकार र संसद्बीच पारस्परिक सम्बन्ध चाहेका छौं। अन्तरविरोध होइन। त्यसभित्र अन्तरसम्बन्ध कसरी विकास गर्ने भन्ने अझै पनि बाँकी छ। संसद्लाई व्यवस्थित कामयावी बनाउन सकेनौं भने त्यसबाट व्यवस्थाप्रति नै प्रश्न उठ्छ। संसद्मा सांसदले मात्र होइन, आमनागरिकले पनि प्रश्न गर्न पाउँछन्। संसद्लाई कस्तो बनाउने भन्ने आमरूपमा छलफलको विषय हो। किनभने, संसद्लाई व्यवस्थित कामयावी बनाउन सकेनौं भने त्यसबाट व्यवस्थाप्रति नै प्रश्न उठ्छ। एउटै मान्यता बोकेका मात्रै सांसद छैनौं। फरकफरक मान्यता बोकेकाहरू छौं। वैचारिक हिसाबले मात्र भिन्नता छैन कि व्यवस्थाप्रतिकै दृष्टिकोणमा पनि भिन्नता छ। त्यसकारण हामीले संसद्लाई व्यवस्थित बनाउन सकेनौं भने मतभिन्नताले नै व्यवस्थाप्रति प्रश्न उठाउन सक्छ। संसदीय पद्धति, प्रणाली, प्रक्रियाले समाज र देश बदल्न सक्छ भन्ने मान्यताप्रति प्रश्न उठ्छ। त्यसैले संसद् कस्तो हुने भन्ने आमबहसको विषय हो। म यसअघि तीन वर्ष सांसद रहेँ। संसद्ले जनताको चाहनाअनुसार जुन खालको अभ्यास गर्न सक्नुपथ्र्यो त्यो कमी छ। जनतासँग सरोकारका विषयमा सरकारलाई ध्यानाकर्षण गराउनु संसद्को पहिलो काम हो। सरकारलाई जनताप्रति उत्तरदायी बनाउनुपर्छ। सांसद आफैं पनि जनताप्रति उत्तरदायी, जवाफदेही बन्नुपर्ने हो। सरकारका हरेक क्रियाकलाप पारदर्शी हुनुपर्छ भन्ने हो। जनताप्रतिको उत्तरदायित्व र संसद् सञ्चालन कसरी गर्ने भन्नेमा हाम्रो ध्यान पुग्न नसकेको भन्ने पनि छ। शून्य, विशेष, ढ्यापढ्याप समयमा के बोल्ने ? तिनको महत्व र मर्मलाई बुझ्नुपर्छ। संविधान र कानुनअनुसार सरकार अगाडि बढ्यो कि बढेन भन्नेमा ध्यान जानुपर्छ। प्रतिनिधिसभाको कार्यव्यवस्था परामर्श समितिमा प्रतिनिधित्व हुने सदस्य संख्याको टुंगो भरखरै मात्र लगाएका छौं। जसमा २१ जना सदस्य रहने भएका छन्। संसद्मा बैठकमा जनताको कुरालाई चरणबद्ध रूपमा एकपछि अर्को कसरी राख्ने भन्ने कुरामा सभामुखलाई सहयोग गर्ने, सल्लाह दिने काम गर्छ। जसबाट संसद् सञ्चालनमा सहयोग पुग्नेछ। (एमाले नेतृ भट्टराई प्रतिनिधिसभा सदस्य हुन् ।)"
सहकारीको घोटाला नफर्स्याउँदै २ करोड काण्डमा रास्वपा सांसद श्रेष्ठ,"आफू अध्यक्ष हुँदा उक्त सहकारीको झन्डै १ करोड रकम हिनामिना गरेको आरोप उनलाई लागेको छ। पोखरा : राष्ट्रिय स्वतन्त्र पार्टी (रास्पवा)का सांसद डा ढाकाकुमार श्रेष्ठ आइतबार साथी किसान सहकारी संस्थाको आर्थिक समस्या कसरी सुल्झाउने भनेर छलफलमा थिए। आफू अध्यक्ष हुँदा उक्त सहकारीको झन्डै १ करोड रकम हिनामिना गरेको आरोप उनलाई लागेको छ। पदबाट हट्दै गर्दा डा श्रेष्ठले नयाँ कार्यसमितिलाई हिसाब नबुझाई जिम्मेवारीबाट पन्छिएको आरोप छ। त्यसकै विषयमा पुरानो र नयाँ सञ्चालक समितिका पदाधिकारीबीच उनकै मेडिकलमा छलफल चलिरहेको थियो। त्यही बेला डा श्रेष्ठले आफू मन्त्री बन्न २ करोड रकम चाहिएको भन्दै मेडिकल व्यवसायी दुर्गा प्रसाईंसँग गरेको फोन संवादको अडियो सार्वजनिक भयो। उक्त अडियोमा आफू स्वास्थ्यमन्त्री बन्न लागेको र त्यसका लागि पार्टीलाई साढे २ करोड रुपैयाँ बुझाउनुपर्ने भन्दै उनले प्रसाईंसँग रकमका विषयमा कुरा गरेका छन्। नयाँ काण्ड आएपछि त्यसबारे डा श्रेष्ठलाई जिज्ञासा राखेको बैठकमा सहभागीमध्ये एक जनाले बताए। उहाँले खै म दुर्गा प्रसाईंलाई चिन्दिनँ भन्ने जवाफ दिनुभयो, उनले भने। उनका अनुसार अरूले अर्को प्रश्न गरे हामी सबैले प्रसाईंलाई चिन्दछौं। तपाईंले चिन्नु हुन्न र ? उक्त प्रश्नको चित्तबुझ्दो जवाफ दिन नसकेको छलफलमा सहभागीले बताए। त्यसपछि भने आफ्ना पीए, परिवार र पत्रकार छलफल चलिरहेको मेडिकलमा आएपछि डा श्रेष्ठ बाहिरिएका थिए। त्यसअघि डा श्रेष्ठले छलफलमा सहकारीको समस्या समाधान गर्न पारदर्शी भएर छानबिन गर्नुपर्ने बताएका थिए। रकम हिनामिनामा आफ्नो नाम देखिए सबै रकम तिर्न आफू तयार रहेको बताएको छलफलमा सहभागीको भनाइ छ। पूर्वअध्यक्ष नयाँ काण्डमा मुछिएर निस्किएपछि सहकारीका पदाधिकारी पोखरा महानगरपालिकाको सहकारी महाशाखा प्रमुख भरतराज पौडेलसँग समाधान खोज्न पुगेका थिए। उठ्न बाँकी पैसा नउठ्दा समस्या भएको सहकारीका सहसचिव हर्क नेपालीले सुनाए। उनका अनुसार बजारबाट ९९ लाख उठ्न र १ करोड १५ लाख तिर्न बाँकी छ। बचतकर्ताको आप्नो बचत रकम माग्दा दिन नसक्दा सहकारीका पूर्वअध्यक्षका हिसाबले डा श्रेष्ठमाथि रकम हिनामिनाको आरोप लागेको हो, नेपालीले भने। किसानकिसान मिलेर किसानको हितका लागि सहकारी खोलेको र डा श्रेष्ठको अहिले पनि कास्कीकोटमा कुखुरा फार्म रहेको उनले बताए। डा श्रेष्ठ गत कात्तिक ९ सम्म सहकारीका अध्यक्ष थिए। उक्त दिन संस्थाको २० औं साधारणसभाले डा सनी पाठकको नेतृत्वमा नयाँ कार्यसमिति चयन गरेको थियो। पुरानो समस्या नयाँ समितिलाई टाउको दुखाइ भएपछि समाधानका लागि आइतबार पनि छलफल चलेको हो। पोखरा महानगरपालिकाले यसअघि नयाँ सञ्चालक समितिलाई तीन महिनाभित्र बचत फिर्ता गर्न पत्र पठाएको थियो। तोकिएको मिति नजिकिएपछि समस्या समाधान गर्न आइतबार पहिलो बैठक डा श्रेष्ठको मेडिकलमा र पछि महानगरपालिकाको सहकारी शाखामा बसेको हो। शाखा प्रमुख पौडेलले समस्या समाधानका लागि पहिला लेखापरीक्षण प्रतिवेदनले के भन्छ भन्ने विषयमा जान सुझाए। हिसाब मिल्दैन भने खाएका मासेकालाई जिम्मेवार बनाएर प्रतिवेदन ल्याउनुपर्ने उनको सुझाव थियो। उठ्न बाँकी पैसा धेरै भए उठाउनतिर लाग्न र घाटा भएको हो भने केके घाटा भएको हो हिसाब निकाल्न पनि पौडेलले भनेका थिए। उनले नयाँ कार्यसमितिले पुरानो समस्या हो भनेर पन्छिन नपाउने स्पष्ट पारेका थिए। महानगरपालिकाले छानबिन गर्ने अवस्था आए दीर्घकालीन रूपमा जानेबारे पनि आफूले सहकारीका प्रतिनिधिलाई बताएको पनि उनले सुनाए। बचतकर्ताको रकम फिर्ता दिने वातावरण छिटो मिलाउन सुझाएको उनले बताए। त्यो क्रममा सहजीकरण केही चाहिए महाशाखा तयार रहेको पनि बताएको उनले सुनाए। यसअघि महाशाखामा भएको बैठकमा सहकारीको समस्या आन्तरिक छलफलबाटै मिलाउने गरी बैठक सकिएको थियो। आइतबार फेरि समस्या कसरी समाधान गर्ने भन्ने विषयमा केन्द्रित भएर छलफलका लागि सहकारीका पदाधिकारी पोखरा महानगरपालिकाको सहकारी महाशाखामा पुगेका हुन्। पार्टीले गर्यो निलम्बन मन्त्री बन्न रकम मागेको अडियो बाहिरिएपछि रास्वपाले सांसद डा श्रेष्ठलाई सांसद र पार्टी सदस्यका रूपमा काम गर्न रोक लगाएको छ। पार्टीको केन्द्रीय अनुशासन तथा आचारण समितिले यस विषयमा २४ घण्टाभित्र स्पष्टीकरण पेस गर्न उनलाई भनेको छ। डा श्रेष्ठको स्वरमा स्वास्थ्यमन्त्री बन्न पैसा दिनुपर्छ भन्ने संवाद रहेको उक्त टेलिफोन वार्ताका सम्बन्धमा सत्यतथ्य छानबिन गरी ३ दिनभित्र केन्द्रीय समितिमा प्रतिवेदन पेस गर्न पार्टीको केन्द्रीय अनुशासन तथा आचारण समितिलाई निर्देशन दिइएको छ, महामन्त्री एवं प्रवक्ता मुकुल ढकालद्वारा आइतबारै जारी विज्ञप्तिमा लेखिएको छ, यो छानबिन पूरा नभएसम्म सांसद तथा पार्टीको साधारण सदस्यका हैसियतले समेत कुनै पनि कामकारबाही नगर्न नगराउनसमेत डा श्रेष्ठलाई निर्देशन दिइएको छ। अडियो प्रकरण बाहिरिएपछि पार्टीले बैठक डाकेर छानबिन प्रतिवेदन बुझाउन अनुशासन समितिलाई अनुरोध गरेको रास्वपाका गण्डकी प्रदेश महासचिव अशोक खड्काले बताए। उनका अनुसार पार्टी सदस्य र सांसदका रूपमा कुनै पनि कामकारबाही नगर्न श्रेष्ठलाई निर्देशन दिइएको छ। समितिलाई नै आफ्नो स्पष्टीकरण पेस गर्न समय तोकिएको उनले बताए। यो प्रकरणमा कसैलाई बचाउने र कसैलाई फसाउने पार्टीको नियत नरहेको खड्काले बताए। डा श्रेष्ठ गलत प्रमाणित भए पार्टीले जोगाउने वा पक्षपोषण गर्ने लाइनबाट एक मिनेट पनि नसोच्ने र कारबाहीको भागिदार हुने खड्काको भनाइ छ। तर, कतैबाट अडियो आउँदैमा वा उपनिर्वाचन आउनै लाग्दा अडियो रेकर्ड रिलिज गर्दैगर्दा छानबिन नगरी यही नै हो भन्नु पनि गलत हुने उनले सुनाए। निर्वाचनलाई प्रभाव पार्ने गरी बाहिर आएको हो भन्ने बुझाई रहेको उनले बताए। श्रेष्ठले यो सम्पादित भएको बताएको उनले सुनाए। आफू त्यति बेला मन्त्रीको दौडमा नरहेको पनि स्पष्ट पारेको खड्काको भनाइ छ। नियतबस कसैको षड्यन्त्र भए पनि पार्टीले एक्सन लिने उनले सुनाए। रास्वपाबाट समानुपातिकतर्फ प्रतिनिधिसभा सदस्य बनेका डा श्रेष्ठ पोखरा २४ कास्कीकोटका बासिन्दा हुन्। उनको पोखरा पृथ्वीचोकमा शुभबिहानी क्लिनिक छ। उनी यसअघि पश्चिमाञ्चल क्षेत्रीय अस्पताल पोखरामा पनि कार्यरत थिए। उनी विभिन्न पेसा व्यवसायमा आबद्ध छन्। उनको कुखुरा फार्म पनि रहेको छिमेकीले बताएका छन्। रवि लामिछानेले पार्टी खोलेपछि वैकल्पिक राजनीतिको सुरुवात यही पार्टीबाट हुन सक्छ भनेर त्यता लागेको राजनीतिक सहकर्मी बताउँछन्। ढाकाकुमार श्रेष्ठ : स्वास्थ्य हामीले पाउने भयौं। पार्टीलाई अलिअलि सहयोग गर भनेर त्यहाँकोर टिम छ। २३ जना। तिनीहरूले भनिराछन्। साढे २ जति चाहियो भन्दै थिए मलाई हिजो। मेरो पक्काचाहिँ पक्का भयो। त्यो आज मैले फिक्स गर्नु छ के दाइ, सर। दुर्गा प्रसाईं : ए ढाकाकुमार श्रेष्ठ : अब त्यही भएर अलिकति। म फेरि आर्थिकमा त्यस्तो साह्रै एकदम उ छैन। दुर्गा प्रसाईं : अँ। ढाकाकुमार श्रेष्ठ : अब यो मन्त्री पनि बन्न पर्यो। अब यो धोइपखाली गरेर यो स्वास्थ्य क्षेत्र पूरा सुधार पनि गर्नु छ। मैले धेरै गर्छु भनेर सोच गर्या छु।दुर्गा प्रसाईं : हजुर।ढाकाकुमार श्रेष्ठ : त्यसमा हजुरको सहयोग, सपोर्ट चाहियो भन्ने कुरा नै हो।दुर्गा प्रसाईं : डाक्टर साबको नाम ढकबहादुर के हो ?ढाकाकुमार श्रेष्ठ : ढाकाकुमार श्रेष्ठ। दुर्गा प्रसाईं : अच्छा मैले त्यो कुरो बुझेँ। सल्लाह गरेर अघि बढौंला। तपाईंसँग मैले एउटा कुरा भन्न खोजेको, अहिले हामी त ह्वाट्स एपमा छौं। मतलब भएन। मुकुलहरूले त अनि नलिने भन्थे त फेरि स्वास्थ्य र शिक्षा। ढाकाकुमार श्रेष्ठ : स्वास्थ्य, शिक्षा मुकुलजीलाई त्यति थाहा छैन सर यो। आन्तरिक कुरा हो। मुकुल पनि त्यो कोर टिममा हुनुहुन्न के। बाहिर बाहिर महामन्त्री नै हो। हजुरलाई पार्टीको कुरा गर्दा त्यहाँ २३ जना छुट्टै हुनुहुन्छ के। पार्टीलाई धेरै सहयोग गर्ने, सुरुवाती क्षणदेखि नै सहयोग गर्ने रवि सरलाई। त्यो टिमबाट मलाई कुरा आएको। आज मैले फिक्स गर्नुपर्छ पैसा। उधारो हुन्न भन्छन् फेरि।दुर्गा प्रसाईं : क्यास अढाई करोडको कुरा आयो। दुई करोड ?ढाकाकुमार श्रेष्ठ : दुई साढे दुई भन्या छन्। अहिले मैले एक दिएँ भने पनि उनीहरू मान्छन् होला। पछि चेक दिए पनि मान्छन् एकदुई दिन, दुईतीन दिनको।दुर्गा प्रसाईं : आज बन्द छ। सुन्नुस् है कुरा। बैंकबाट ९ लाख ९९ हजारभन्दा बढीको चेक साटिँदैन। सुन्नुस् क्लियर कुरा। एउटा टाइम राखेर गर्ने हो भने मैले दिन्छु, म सहयोग गर्छु तपाईंले भनिहाल्नुभयो। भोलि मेरो पनि काम गर्नुपर्छ तपाईंले ?ढाकाकुमार श्रेष्ठ : त्यो त म गर्छु। दुर्गा प्रसाईं : म भोलि बेलुका काठमाडौं आउँछु। तपाईं र म भेटौला। तपाईंको यो उस्को ग्यारेन्टी गर्नुस्। तपार्इंलाई गर्ने सहयोग म गर्छु। तपाईंले भन्नुभयो नि, जुन दुई। म आएर गरौंला। तर, अलिकति टाइम लाग्छ है। पैसा मिलाएर निकाल्नुपर्छ। त्यत्तिकै निस्किँदैन हचुवामा। अहिले त बैंकले जम्मै सिस्टम खोज्छ। त्यति सजिलो हुँदैन। भ्वाक भ्वाक बाकसमा पैसा लिएर त गाह्रो छ।ढाकाकुमार श्रेष्ठ : अँ।दुर्गा प्रसाईं : कुरो बुझ्नु भयो के ? त्यो त कसैले पनि दिन सक्दैन, आजको आजै पैसा। नेपालमा कसैले सक्दैन।ढाकाकुमार श्रेष्ठ : त्यही त।दुर्गा प्रसाईं : अब तपाईंले के कुरा ग्यारेन्टी गर्नुस् भने दुई करोड पैसा मैले दिने भएँ तपाईंलाई हैन।ढाकाकुमार श्रेष्ठ : हजुर।दुर्गा प्रसाईं : यो पैसा पनि त तपाईंले उही रविलाई त बुझाउनुपर्ला नि हैन भोलिपर्सि ?ढाकाकुमार श्रेष्ठ : अँ। मैले रवि सरलाई भन्दा पनि रवि सर देखा पर्नुभएको छैन। बाहिरको २ जना ३ जना साथीहरू हुनुहुन्छ।दुर्गा प्रसाईं : अँ। ढाकाकुमार श्रेष्ठ : उहाँहरूलाई दिने हो। अब पार्टीलाई जान्छ भनेका छन् क्यारे।दुर्गा प्रसाईं : अँ। अब यी सबै कमाउने त हुन् नि भाइ। अब के भन्नु ?ढाकाकुमार श्रेष्ठ : अँ, अब कसरी गर्छन् थाहा छैन। पार्टीमा जान्छ कि जान्न त्यो पनि मलाई थाहा छैन। मैले सोधेकै छैन क्या। पार्टी कमजोर छ। अहिले स्रोत यति छ साह्रै गाह्रो छ भन्या छन्।दुर्गा प्रसाईं : ए।दुर्गा प्रसाईं : ल सर ठीकै छ। म भोलि बेलुका नभए पर्सि आउँछु अनि दाजुभाइ भेटौंला नि त। तपाईँले ग्यारेन्टी गर्नुस् म दिन्छु भनेर। तर, मलाई अलिकति टाइम चाहियो भन्नुस्।ढाकाकुमार श्रेष्ठ : अँ।दुर्गा प्रसाईं : है।ढाकाकुमार श्रेष्ठ : अँ। हुन्छ सर। म त्यो कुरा गर्छु।"
लागूऔषध सहित तीनजना युवक पक्राउ,"महोत्तरी : लागूऔषधसहित पक्राउ परेका तीन जना युवकलाई प्रहरीले आज सार्वजनिक गरेको छ। चितवनका २४ वर्षीय रोहित कार्की, मकवानपुरका २९ वर्षीय संजु खडका र २२ वर्षीय आशिष खड्कालाई महोत्तरी प्रहरीले सार्वजनिक गरेको हो। उनीहरूको साथबाट प्रहरीले फेनरागन ५६ पिस, नरकिम ५२ पिस र डाईजोपाम ५७ पिस गरी १ सय ६५ पिस लागूऔषध बरामद गरेको जिल्ला प्रहरी कार्यालय महोत्तरीले जनाएको छ। आइतबार दिउँसो सम्सी गाउँपालिका ४ स्थित दशगजाक्षेत्रबाट प्रहरीको गस्ती टोलीले भारतको कन्हवाबाट खुल्ला चौरको बाटो प्रयोग गर्दै नेपालतर्फ पैदल आउँदै गरेको अवस्थामा उनीहरूलाई नियन्त्रणमा लिएको महोत्तरीका प्रहरी प्रवक्ता डीएसपी दिलीप कुमार गिरीले जानकारी दिए। घटनाका सम्बन्धमा थप अनुसन्धान भइरहेको महोत्तरी प्रहरीले जनाएको छ।"
सामाजिक सञ्जालमा महिलाको चरित्र हत्या गर्ने मोमिन पक्राउ,"काठमाडौं : सामाजिक सञ्जालको दुरूपयोग गरी चरित्रहत्या गरेको अभियोगमा एक जना पक्राउ परेका छन्। प्रहरीको साइबर व्युरोले झापा गाउँपालिका६ स्थायी ठेगाना भएका २० वर्षीय कादिर मोमिनलाई शुक्रबार पक्राउ गरेको छ। सामाजिक सञ्जाल फेसबुक र टिकटकमा पीडित महिलाको चरित्र हत्या हुने खालका अश्लील शब्दहरू लेख्नुको साथै अन्यको शरीर जोडिएको तस्बिर र भिडियोहरू पोष्ट गरी दुःख हैरानी दिई चरित्र हत्या हुने कार्य गरेको भन्ने उजुरीको आधारमा साइबर व्युरोबाट खटिएको प्रहरीले जिल्ला प्रहरी कार्यालय झापाको सहयोगमा मोमिनलाई झापा गाउँपालिका६ बाट पक्राउ गरेको हो। उनी उपर विद्युतीय कारोबार ऐन, २०६३ अन्तर्गतको कसूरमा ४ दिन म्याद थप गरी आवश्यक अनुसन्धान भइरहको छ।"
जो जिब्रो छेडी महाद्वीप बोकेर बोडे सहर घुम्ने प्रतीक्षामा छन्,"भक्तपुर : मध्यपुरथिमि नगरपालिका बोडेमा हरेक नयाँ वर्षको वैशाख २ गते मनाइने विश्व प्रसिद्ध जिब्रो छेड्ने जात्रा मा यस वर्ष पहिलो पटक बोडेका २७ वर्षीय सुजन बाग श्रेष्ठले जिब्रो छेडाएर जात्रालाई निरन्तरता दिने भएका छन्। आज श्रेष्ठले नाय पमाको घरमा पुगेर चार दाम चढाएर सगुन दिएर जिब्रो छेड्ने पक्का गर्नाका साथै आजदेखि व्रत प्रारम्भ गरेका छन्। श्रेष्ठले जात्राका नाय पमाः जलकृष्ण पिला श्रेष्ठ, अर्का पमा माइला भासिको श्रेष्ठ, कर्मी नाय कृष्णचन्द्र बाग श्रेष्ठ, बुद्धिबहादुर खड्गी, श्यामकृष्ण खड्गीलाई चार दाम चढाएर सगुन दिई जात्रामा जिब्रो छेड्ने पक्का गरेका हुन्। नवौँ पटक बोडेका ५० वर्षीय बुद्धकृष्ण बाग श्रेष्ठको कान्छो छोरा सुजनले यस वर्ष जिब्रो छेडाउने भएपछि चार दशक यो परिवारले जिब्रो छेडाउँदा पुस्तान्तरण भएको छ। कृष्णचन्द्र बाग श्रेष्ठले १२ पटक जिब्रो छेडाएपछि उहाँका भाइ बुद्धकृष्ण बाग श्रेष्ठ नौ पटक जिब्रो छेडाएर जात्रालाई निरन्तरता दिएकामा यस वर्ष बुद्धकृष्णका कान्छो छोराले पहिलो पटक जिब्रो छेडाएर जात्रालाई पुस्तान्तरणका रूपमा अगाडि बढाउँदै छन्। बुद्धकृष्णले भने, 'मानवीय सेवा र कला संस्कृतिको संरक्षणमा लाग्दै आएको मैले यस गत वर्षसम्म नवौँ पटक जिब्रो छेडाए, मेरो दाजुले १२ पटक जिब्रो छेडाए। यस वर्ष मेरो कान्छो छोराले जिब्रो छेडाउन आज चारदाम चढाएर पक्का गरेको छ, विश्व प्रसिद्ध यो जात्रा, यहाँको कला, संस्कृतिलाई अब मेरो छोराजस्ता अरू यहाँका युवा पुस्ताले जोगाउनुपर्छ। जात्रा लोप हुन दिनु हुँदैन।' आज चार दाम चढाएपछि जिब्रो छेड्ने व्यक्तिले अशुद्ध व्यक्तिलाई छुन नहुने, महिलालाई छुन नहुने, जुठो, सुतक परेको व्यक्तिलाई छुन नहुने, जुठो, नुन खान नहुने बोडे देश छाडेर बाहिर जान नहुने उनले बताए। जिब्रो छेड्ने व्यक्तिले तीन दिनअघि देखि भने केही नखाई व्रत बस्नुपर्छ। जिब्रो छेड्न तयार भएका युवा सुजनले आफू सानैदेखि बुबाले जिब्रो छेडेर जात्रा चलाएको हेर्दै आएको बताउँदै जात्रालाई जोगाउन आफूले यस वर्ष जिब्रो छेड्न तयार भएको बताए। उनले भने, 'बुबाले जिब्रो छेडाउँदा मसँगै हुन्थे, उहाँले जात्रा, कला, संस्कृतिलाई जोगाएको देखेर मलाई पनि मनमा इच्छा जाग्यो र आँट आयो, म दुई वर्षदेखि नै जिब्रो छेड्न तयार थिए, यस वर्ष जुर्यो, मनमा डर छैन, २ गते कहिले आउँला र जिब्रो छेडाएर महादीप बोकेर बोडे देश घुमौँला भनेर प्रतीक्षामा छु।' उनले युवाहरुले नै संस्कृति बचाउनुपर्छ भन्ने सन्देश दिन र हरेक वर्ष जिब्रो छेडाउन युवाहरु तयार हुनुपर्छ भन्ने सन्देश दिन जिब्रो छेडाउन लागेको बताए। छोरोको रहरका बारेमा बुद्धकृष्णले भने, 'मैले जिब्रो छेडाउँदा सानैदेखि छोरासँगै हुन्थ्यो, यो जात्रा जोगाउनुपर्छ, यो जात्रा नभए बोडेको पहिचान मेटिन्छ भन्ने मलाई मात्र होइन मेरो छोरालाई पनि लाग्यो, त्यसैले यस वर्ष उसले जिब्रो छेडाएर जात्रालाई निरन्तरता दिँदैछ, बोडेको संस्कृति जोगाउन अब हरेक वर्ष बोडेका युवाहरु तयार हुनुपर्छ।' जात्राका दिन व्रत बस्नेले जिब्रो छेड्नु अघि शक्ति प्राप्त होस् भन्ने कामनासहित बोडे क्षेत्रका विभिन्न देवीदेवताको पूजाआजा गर्ने र प्राचीन पाँचो गणेश मन्दिर परिसरमा हजारौँ भक्तजनको उपस्थितिमा जिब्रो छेड्ने प्रचलन छ। जिब्रो छेडिसकेपछि ती व्यक्तिले अर्धचन्द्राकार महादीप बोकेर बोडे सहर परिक्रमा गर्ने र बोडेकै महालक्ष्मी मन्दिरको परिक्रमापछि उक्त सुइरो जिब्रोबाट झिकेर महालक्ष्मी मन्दिरमै ठोकेर घाउमा महालक्ष्मी मन्दिरको माटो लगाउने प्रचलन छ। हालसम्म १२ जनाबाट निरन्तर एक सय आठ वर्ष जिब्रो छेडेका छन्। अहिलेसम्म विसं १९६९ देखि १९९० सम्म हर्कनरसिंह बासँश्रेष्ठले २२ पटक, विसं १९९१ देखि २०२२ सम्म बेखानारायण हायश्रेष्ठ ३२ पटक, २०२३ मा हरिदेव किलाश्रेष्ठले एक, २०२४ देखि २०२६ सम्म हरि भासिंक श्रेष्ठले तीन, २०२७ र २०२८ मा इन्द्र बाटा श्रेष्ठले दुई, २०२९ देखि २०३१ सम्म हर्केश्वर ब्याँ श्रेष्ठले तीन, २०३२ देखि २०३८ सम्म चन्द्रसेन द्यों श्रेष्ठले सात, २०३९ देखि २०४६ सम्म दीलकुमार खपे श्रेष्ठले सात, २०४७ मा मुनि घों श्रेष्ठले एक, २०४८ मा धर्मराज बलाय श्रेष्ठले एक, २०४९ देखि २०६० सम्म कृष्णचन्द्र बाग श्रेष्ठले १२ पटक, बुद्धकृष्ण बाग श्रेष्ठले २०६१ देखि २०६४ सम्म तथा २०७३, २०७५, २०७६, २०७८ गरी नौ पटक, जुजुभाइ बासँ श्रेष्ठले २०६५ देखि २०७२ सम्म आठ पटक जिब्रो छेडाएर जात्रालाई निरन्तरता दिँदै आएका थिए।"
"सुत्केरी र शिशुको मृत्यु भएपछि अस्पतालमा तनाव, आफन्तले शव बुझेनन्","धनगढी : कैलालीको मालाखेती अस्पतालमा शल्यक्रियाबाट सुत्केरी गराउने सेवा सुरु भएको दुई हप्ता नपुग्दै आमा र शिशुको मृत्यु भएको छ। गोदावरी नगरपालिका३ मा रहेको अस्पतालमा सोही नगरपालिका वडा नम्बर २ अत्तरियाकी २८ वर्षीया लक्ष्मी भट्टराई र उनका नवजात शिशुको सोमबार मृत्यु भएको हो। आफन्तहरूका अनुसार लक्ष्मीलाई अस्पतालले चैतको १८ गते सुत्केरी समय दिएको थियो। अस्पतालले तोकेको समयमा पनि बच्चा नजन्मिएपछि आफन्तहरूले आइतबार बिहान ११ बजे लक्ष्मीलाई अस्पताल भर्ना गरेका थिए। राम्रै अवस्थामा अस्पताल पुगेकी लक्ष्मीलाई डाक्टर अन्वेश कोइरालाको निर्देशनमा सुत्केरी व्यथा लाग्ने औषधि दिइएको थियो। तर लक्ष्मीको अवस्था सोमबार बिहान ३ बजेदेखि विग्रीएको उनकी बहिनी धर्मा भट्टराईले बताइन्। हामीले डाक्टरलाई सोध्दा बच्चा पनि राम्रो छ, आमा पनि नर्मल छ भने। अस्पतालका मुख्य चिकित्सक कोइराला राती सुत्न गएपछि अर्का डक्टर आए। उनले पनि बच्चा र आमा नर्मल नै रहेको बताए। हामी ढुक्क थियौं, तर बिहान ३ बजेदेखि दिदीको अवस्था गम्भीर हुँदै गयो। ज्वरो पनि आइरहेको थियो बहिनी धर्माले भनिन। उनले चिकित्सक र स्वास्थ्यकर्मीहरूले लक्ष्मीलाई राम्ररी केयर नगरी दिएका कारण मृत्यु भएको आरोप लगाइन्। अत्तरियाबाट सेती प्रादेशिक अस्पताल १५ किलोमिटरको दूरीमा छ। हामीले केही अप्ठेरो छ भने त्यता लैजाने पनि भन्यौं तर सबै नर्मल छ भनेर ढुक्क बनाए, अन्तमा दुवैको ज्यान गयो, यो लापरवाही नभए को हो ? धर्माले प्रश्न गरिन्। लक्ष्मीको अवस्था बिग्रिएपछि उनलाई सोमबार बिहानदेखि अक्सिजनमा राखिएको थियो। मालाखेती अस्पतालमा आईसीयु छैन। स्वास्थ्यकर्मीले लापरवाही गरेको आरोप चिकित्सक भन्छन, पाठेघरको पानी फोक्सोमा गएर मृत्यु नजिकै रहेको सेती प्रादेशिक अस्पतालमा आईसीयु छ। यस्ता सुत्केरीहरूलाई जतिबेला पनि आईसियु चाहिन्छ। चिकित्सकहरूले अवस्था बताई दिएनन, अस्पतालका स्वास्थ्यकर्मीहरूले राति पनि हामीले सुत्नु पर्दैन भन्दै नराम्रो व्यवहार गरे मृतककी बहिनी धर्माले भनिन। आइतबार बच्चा पनि ठीक ठाक भएको बताए पनि आमाको मृत्युसँगै बच्चा पनि मृत निकालिएको धर्माले बताइन्। अस्पतालका प्रमुख डाक्टर अन्वेश कोइरालाले भने बच्चा जन्मिने बेला पाठेघरमा हुने पानी फोक्सोमा जाँदा सुत्केरीको मृत्यु भएको बताए। उनले बिरामीको अन्य सबै कुरा नर्मल भएको र बिहान अचानक नै उक्त समस्या आएको बताए। यस्तो कम्प्लिकेशन अचानक आउँछ, आइतबार अबेरसम्म आमा र बच्चा दुवै ठीक थिए, सोमबार बिहानदेखि कम्प्लिकेशन आयो डाक्टर कोइरालाले भने। मृतकका आफन्तहरूले यसको छानविनको माग गरेका छन्। गोदावरी नगरपालिकाका मेयर वीरेन्द्र भट्ट, अस्पताल व्यवस्थापन समितिका अध्यक्ष डाक्टर नरबहादुर मौनी र अस्पताल प्रशासनका अधिकारीहरू छलफलमा बसेका छन्। पीडितका आफन्तहरूले बच्चा र आमाको शव बुझेका छैनन्। उनीहरूले अस्पतालमा भएको लापरबाहीको छानविनका लागि उच्च स्तरीय छानविन समिति गठन हुनुपर्ने माग गरेका छन्। मालाखेती अस्पतालमा चैत १५ गतेदेखि शल्यक्रियाबाट सुत्केरी गराउने सेवा सुरु गरिएको थियो। अस्पतालले पहिलो पटक गोदावरी नगरपालिका१२ की सानु रावलको शल्यक्रिया गरेर सुत्करी गराएको थियो। अस्पतालका एमडिजिपी डाअन्वेश कोइरालाको टिमले रावलको शल्यक्रिया गरेका थिए। अस्पतालमा शल्यक्रिया सेवा सुरु गर्नका लागि केही दिन अगाडि मात्रै अप्रेसन थियटर निर्माण गरिएको थियो।"
नेपाल यातायात मजदुर संघको केन्द्रीय अध्यक्षमा भण्डारी निर्वाचित,"वीरगन्ज : नेपाल यातायात मजदुर संघको केन्द्रीय अध्यक्षमा धर्मराज भण्डारी निर्वाचित भएका छन्। वीरगन्जमा सोमबार सम्पन्न ७ औं महाधिवेशनबाट संघको अध्यक्षमा भण्डारी निर्विरोध निर्वाचित भएका हुन्। संघको वरिष्ठ उपाध्यक्षमा सुमन लामा घले, खुला उपाध्यक्षमा जय बहादुर बुढा, भेष बहादुर खड्का र कमल कुमार राई तथा महिला उपाध्यक्षमा शान्ति भट्ट तथा महासचिवमा जगन्नाथ गौतम पनि निर्विरोध निर्वाचित भएका छन्। यस्तै प्रादेशिक उपमहासचिवमा कोशीबाट बसन्त काफ्ले, मधेसबाट राजेश कुमार कार्की, बागमतीबाट उत्तम भट्टराई, लुम्बिनीबाट चिरञ्जिवी पाण्डे र सुदूरपश्चिमबाट सुरेन्द्र प्रसाद अवस्थि निर्वाचित भएका छन्। सचिवमा रमेश कुमार कामत तथा कोषाध्यक्षमा मिनराज पनेरु निर्वाचित भएको संघका निवर्तमान अध्यक्ष अजय कुमार राईले जानकारी दिए। निर्वाचन समितिका अनुसार संघका रहेक पदमा एक एक जनाको मात्र उम्मेदवारी परेकाले सबै निर्विरोध निर्वाचित भएका हुन्। महाधिवेशनमा देशभरबाट २ सयभन्दा बढी यातायात मजदुर सहभागी थिए।"
वीरगन्ज नाका तीन दिन चौबिसै घण्टा खुला हुने,वीरगन्ज : भारतबाट नेपाल प्रवेश गर्ने वीरगन्जस्थित मुख्य नाका तीन दिनका लागि चौबिसै घण्टा खुला हुने भएको छ। नयाँ वर्षको स्वागतमा वीरगन्ज महानगरपालिकाले वीरगन्जमा पहिलो पटक सञ्चालन गर्न लागेको 'रात्रि बजार' का लागि चैत ३० देखि वैशाख २ गतेसम्म वीरगन्ज नाका २४ सै घण्टा खुल्ला रहने भएको हो। सामान्यतः वीरगन्ज नाका राति १० बजेपछि बिहान ५ बजेसम्म नेपाल र भारत दुवैतर्फबाट बन्द रहने गरेको छ। भारतीय पर्यटकहरूलाई लक्षित गरी महानगरपालिकाले नयाँ वर्षमा वीरगन्जमा सञ्चालन गर्न लागेको 'रात्रि बजार' का लागि वीरगन्ज नाका चौबिसै घण्टा खुला रहने मेयर राजेशमान सिंहले बताए। सोमबार 'रात्रि बजार' को तयारी बारे जानकारी दिन आयोजित पत्रकार सम्मेलनमा मेयर सिंहले 'रात्रि बजार' लाग्ने तीन दिनका लागि नाका खुला राख्न नेपाल र भारतका सीमावर्ती सुरक्षा निकायसँग महानगरले सहमति गरिसकेको बताए।
भक्तपुरमा बिस्का जात्राको रौनक (फोटो फिचर),काठमाडौं : भक्तपुरमा बिस्का जात्रा आजदेखि सुरु भएको छ। बिस्का जात्रा सांस्कृतिक र ऐतिहासिक महत्त्वका साथ सहरको सबैभन्दा मूल्यवान चाडहरूमध्ये एक मानिन्छ। यस पर्वमा भैरव र भाद्रकालीको रथलाई नगर परिक्रमा गरिन्छ। यस जात्रामार्फत् वसन्त ऋतुलाई स्वागत गरिन्छ भने यो पर्व हरेक नयाँ वर्षको चार दिनअघि मनाइन्छ। भक्तपुरको यो पर्व आठ रात नौ दिनसम्म मनाइन्छ। हेर्नुस् अभिषेक महर्जनको फोटो फिचर
"मुस्ताङमा हिमचितुवा मानवबीच द्वन्द्व बढ्दै, पशुपालक चिन्तित","जोमसोम : राष्ट्रिय प्रकृति संरक्षित कोष, अन्नपूर्ण संरक्षण क्षेत्र आयोजनाअन्तर्गत रहेको मुस्ताङमा संरक्षित वन्यजन्तु हिमचितुवा र मानवबीचको द्वन्द्व बढेको छ। अन्नपूर्ण संरक्षण क्षेत्र आयोजनामा निवेदन पेस भएका पशुधन क्षतिको विवरण तथ्यांक हेर्दा गत वर्षभन्दा यस वर्ष मुस्ताङमा हिमचितुवाले ठूलो मात्रामा पशुधनको क्षति बनाएको हो। यहाँका किसानले याकचौरी र भेडाच्यांग्रा पालन व्यवसाय गर्दै आइरहेका छन्। जिल्लाका उच्चलेंक तथा खर्कहरूमा गोठै खडा गरेर पालन गरिने याकचौरी र भेडाच्यांग्रा पछिल्लो हिमचितुवाको उच्च जोखिममा छन्। हिमचितुवा चरनक्षेत्र र गोठैमा पसेर पशुचौपाया माथि आक्रमण गर्दा मुस्ताङका पशुपालक किसान चिन्तित छन्। हिम चितुवाले बर्सेनि पशुधन माथि आक्रमण गरी क्षति पुर्याउने क्रमले गर्दा मुस्ताङमा याकचौरी तथा पशुपालन व्यवसायनै संकटमा पर्न सक्ने खतरा बढेको पशुपालकहरू बताउँछन्। मुस्ताङका उच्चलेंकमा सुरक्षित चरन क्षेत्र र पशुचौपाया हुल्ने सुरक्षित बासस्थानको पूर्वाधार निर्माण हुन नसक्दा हिमचितुवाको जोखिम थप चुनौती बनेको हो। चालु वर्ष मुस्ताङका करिव ८ जना भन्दा बढी पशुपालकहरूले हिमचितुवाले पशुधनको क्षति पुर्याएको भन्दै अन्नपूर्ण संरक्षित क्षेत्र आयोजना (एक्याप)मा क्षतिपूर्तीका लागि निवेदन पेस गरेको एक्याप जोमसोमका कार्यालय प्रमुख अशोक सुवेदीले जानकारी दिए। उनीहरूलाई प्रक्रिया पुर्याएर मापदण्डले तोके बमोजिम राहत उपलब्ध गराइने कार्यालय प्रमुख सुवेदीको भनाइ छ। चालु वर्ष मुस्ताङको थासाङ गाउँपालिका२ का याकचौरी पालक लक्षिण प्रसाद गौचनको २ वटा याकचौरी हिमचितुवा गोठमै आक्रमण गरी मार्यो। उनको याकचौरी चालु वर्षको श्रावण २१ गते र भदौ ३१ गते हिमचितुवाले मारेको हो। थासाङ२ नाउरिकोटका सकेन्द्र गौचनको पनि २ वटा याकचौरी हिमचितुवाले मार्यो। उनको याकचौरी फागुन २५ गते हिमचितुवाले मारेको हो। मारिएको याकचौरीमा एक भाले र एक पोथी हो। उनीसँगै थासाङ गाउँपालिका२ नाउरिकोटकै याकचौरी पालक प्रदीप गौचनको पनि फागुन २५ गते नै २ वटा याकचौरी हिमचितुवाको आक्रमणमा परी मर्यो। यसैगरी थासाङ२ बोक्सी खोलाका याकचौरी पालक भीम प्रसाद थकालीको पनि ३ पोथी र १ भाले याकचौरी हिमचितुवाले मार्यो। उनको याकचौरी सकेन्द्र र प्रदीपको भन्दा दुई दिनपछि फागुन २५ गते हिमचितुवाले मारेको हो। थासाङ२ कोवाङका याकचौरी पालक जयराम पुनको पनि ३ वटा याकचौरी हिमचितुवाकै आक्रमण गरी मरे। उनको याकचौरी चैत्र ६ र ७ गते हिमचितुवाले मारेको हो। थासाङकै कृष्णलाल भट्टचनको ४ वटा र गौतम शेरचनको १ वटा याकचौरी चैत्र ५ गते हिमचितुवाले मारेको हो। मुस्ताङको घरपझोङ गाउँपालिका४ जोमसोमका याकचौरी पालक बिरबहादुर घर्तीको पटकपटक गरी ४ वटा याकचौरी हिमचितुवाले मारेको बताए। उनले हिमचितुवाले २ वटा भाले र २ वटा पोथी याक मारेको जानकारी दिए। मुस्ताङको वारागुङ मुक्तिक्षेत्र३ चैलेका भेडाच्यांग्रा पालक ताक्ला गुरुङको १२ वटा च्यांग्रा (खसी) हिमचितुवाले मार्यो। उनको च्यांग्रा मंसिर १९ गते हिमचितुवाले आक्रमण गरी मारेको हो। वारागुङ मुक्तिक्षेत्र३ ताङ्वेका च्यांग्रा पालक करन गुरुङ ताङ्वेको पनि केही च्यांग्रा पुस १९ गते हिमचितुवाले मारेको हो। यस्तै वारागुङ४ तिरी घर भई हाल जोमसोममा बस्ने सानु कान्छा गुरुङको २ वटा च्यांग्रा हिमचितुवाले आक्रमण गरी मारेको एक्याप जोमसोमले संकलन गरेको क्षति विवरणमा उल्लेख गरिएको छ। गत वर्षको तुलनामा यसवर्ष दर्जनौंका संख्यामा याकचौरी र भेडाच्यांग्रा हिमचितुवाले मारेको एक्यापको तथ्यांकले देखाउँछ। गत वर्ष घरपझोङ गाउँपालिकाका ३ जना पशुपालकले क्षति राहत पाउँन निवेदन दिएका थिए। गत वर्ष घरपझोङ ४ जोमसोमका मनोज विकको ५ वटा च्यांग्रा,घरपझोङ८४ कै ङिमा सम्टु गुरुङको २ वटा,घरपझोङ४ का सुनिल नेपालीको ५ वटा च्याग्रा र घरपझोङकै पाल्साङ गुरुङको १ झोपा हिमचितुवाले मारेको थियो। अन्य पालिकाबाट भने क्षति राहतका लागि निवदेन परेको थिएन। हिमचितुवाबाट पशुधन क्षति व्यवहोरेका मनोज विकले ३६ हजार, ङिमा सम्टु गुरुङले १४ हजार , पाल्साङ गुरुङले २४ हजार र सुनिल नेपालीले १७ हजार क्षतिपूर्ति राहत स्वरूप एक्यापबाट पाएका थिए। संरक्षित क्षेत्र मुस्ताङमा हिमचितुवा र मानवबीचको द्वन्द्व बर्सेनि हुने भए पनि सम्बन्धित पशुपालकहरू राहतका लागि निवेदन एक्यापमा नआउने गरेको एक्याप जोमसोमका कार्यालय प्रमुख अशोक सुवेदीले जानकारी दिए। पशुधन क्षति राहतका लागि निवेदन पेस गर्ने प्रक्रिया झन्झटिलो नभएको कार्यालय प्रमुख सुवेदीको भनाइ छ। उनका अनुसार वन्यजन्तुको आक्रमणबाट पशुधन क्षति व्यवहोरेका पशुपालकले सम्बन्धित संरक्षण व्यवस्थापन समितिको सिफारिस, स्थानीय तह वा भेटेरिनरी अस्पताल तथा पशु सेवा विज्ञ केन्द्रको सिफारिस र निवेदन पेस गर्नुपर्ने हुन्छ। यसरी निवेदन पेस हुँदा जिल्लाको पशु भेटेरिनरी अस्पतालले क्षति विवरणको मूल्यांकन गरी रकम उल्लेख गर्ने गर्छ। संरक्षित क्षेत्रमा वन्यजन्तु क्षतिको राहत सहयोग सिफारिस समिति एक्यापले गठन गरेको हुन्छ। एक्यापको कार्यालय प्रमुखको संयोजकत्वमा सम्बन्धित जनप्रतिनिधि,वडा कार्यालय,भेटेनरी अस्पताल र संरक्षण व्यवस्थापन समिति सदस्य रहेको समितिले बैठक बसेर वन्य जन्तुबाट हुने क्षतिको राहत सहयोग निर्देशिका २०६९ दोश्रो संशोधन २०७४ र तेश्रो संशोधन २०७५ को दफा ६ को (ख) बमोजिम तोकिएको राहत उपलब्ध गराउने नियम रहेको एक्यापको भनाइ छ।"
उत्पादन बढाउन प्लाष्टिक टनेल वितरण,"सन्धिखर्क : अर्घाखाँचीको सन्धिखर्क नगरपालिकाले कृषि उत्पादन बढाउन कृषकहरूलाई प्लाष्टिक टनेल वितरण गरेको छ। कृषि उत्पादन वृद्धि गर्ने उद्देश्यका साथ कृषकहरूको मागका आधारमा ५० प्रतिशत अनुदानमा प्लाष्टिक टनेल वितरण सुरु गरिएको सन्धिखर्क नगरपालिकाका कृषि शाखा प्रमुख राजेन्द्र भट्टराईले बताए। कृषि समूह, कृषि सहकारी, कृषि फर्महरू सञ्चालन गरेका कृषकको मागका आधारमा ५ सय २९ वटा प्लाष्टिक टनेल वितरण सन्धिखर्क नगरपालिकाको कृषि शाखाले सुरु गरेको हो। टनेल वितरण गर्दै सन्धिखर्क नगरपालिकाका नगर उपप्रमुख मिश्रा आचार्यले व्यावसायिक कृषि पेसामा लाग्न कृषकहरूलाई आग्रह गरिन्। उनले उत्पादनमुखी कृषि पेसामा लागेका कृषकहरूलाई नगरपालिकाले सहयोग गर्ने बताउँदै कृषि पेसाबाट स्वरोजगार बन्न आग्रह गरिन्। प्रतिपिस टनेलको मूल्य ३३ सय ८५ रुपैयाँ परेकोमा ५० प्रतिशत अनुदानमा कृषकहरूले प्रतिपिस टनेल १६ सय ९२ रुपैया ५० पैसामा प्राप्त गरेका छन्।"
सोलुखुम्बुमा एक किशोरीले लगाइन् आफ्नै शरीरमा आगो,सोलुखुम्बु : जिल्लामा एक किशोरीले आत्मदाहको प्रयास गरेकी छन्। जिल्लाको थुलुङ दूधकोशी गाउँपालिका५ जुबुकी १६ वर्षीया सकुन्तला तामाङले आइतबार राति खुम्बु पासाङल्हामु गाउँपालिका२ लुक्लामा आफ्नै शरीरमा आगो लगाई आत्मदाहको प्रयास गरेको जिल्ला प्रहरी कार्यालय सोलुखुम्बुले जनाएको छ। कार्यालयका सूचना अधिकारी एवं प्रहरी निरीक्षक राम किशोर शाहका अनसार राति साढे ८ बजे किशोरीले शरीरमा आगो लगाएकी हुन्। आगोले उनको शरीरको विभिन्न भाग जलेको प्रहरीले जनाएको छ। उनलाई बचाउन गएका किशोरीकी आमा राधा कुमारी राई तामाङ समेत सामान्य घाइते भएकी छन्। घाईते दुवै जनाको खुम्बु पासाङ ल्हामु गाउँपालिका२ स्थित पासाङ ल्हामु निकोलनिकी अस्पतालमा उपचार भइरहेको जनाइएको छ। घटनाको कारण खुल्न बाँकी रहेको जिल्ला प्रहरी कार्यालय सोलुखुम्बुले जनाएको छ।
किन गरिन् वीरगन्ज नर्सिङ क्याम्पस प्रमुखले छात्रामाथि हातपात ?,"वीरगन्ज : वीरगन्ज ४ विर्तास्थित वीरगन्ज नर्सिङ क्याम्पसकी छात्रालाई क्याम्पस प्रमुख जमुना भट्टराईले गालीगलौज गर्दै हातपात समेत गरेकी छन् । क्याम्पस प्रमुख जमुना भट्टराईले छात्रालाई गालीगलौज र हातपात गरेको भीडीयो सामाजिक सञ्जालमा भाइरल भएको छ । उक्त भीडीयोमा आक्रोशित हुँदै क्याम्पस प्रमुख भट्टराईले छात्रालाई गमला उठाएर हान्न खोजेको ,केहि छात्रालाई हातले हिर्काएको र तथानाम गाली गलौज गरेको दृश्य देखिन्छ । चैत ५ मा भएको स्ववियु निर्वाचनको विषयलाई लिएर नेविसंघले क्याम्पस प्रमुखको कार्याकक्षमा चैत ६ गते तालाबन्दी गरेको थियो । सोही विषयलाई लिएर आइतबार राति क्याम्पस प्रमुख भट्टराईले नेविसंघ समर्थित छात्रालाई गाली बेइज्जत गर्दै हातपात पनि गरेको नेविसंघकी क्याम्पस इकाइ सभापति सविना सुनारले बताइन् । सुनारका अनुसार ,क्याम्पस प्रमुखको कार्यकक्षको ढोकामा नेविसंघले लगाएको ताल्चा आइतबार राति क्याम्पस प्रमुख भट्टराईले जबरजस्ती तोड्नुका साथै टाँसेको विज्ञप्ति पनि च्यातेर फालेपछि नेविसंघ समर्थित छात्राले प्रतिवाद गरेका थिए । त्यहि क्रममा क्याम्पस प्रमुख भट्टराइले उग्रशैलीमा तथानाम गालीगलौज गर्दै आफूमाथि हातपात गरेको सुनारले बताइन् । क्याम्पस प्रमुखले गरेको दुर्व्यवहारको भीडीयो देखाउँदै सुनारले भनिन्,हामीले लगाएको ताल्चा राति हामीसँग कुनै छलफल नै नगरी क्याम्पस चिफले तोडेको थाहा पाएपछि त्यसबारे बुझ्न हामी गयौं ,तर उहाँले उल्टै म मेरो पावर अब देखाइदिन्छु ,तिमीहरूले जे गर्न सक्छौं गर ,जाउ पत्रिकामा छपाइदेउ भन्दै हामीमाथि झम्टिनुभयो ,म समेत ४५ जना माथि हातपात पनि गर्नुभयो ,फूलको गमला नै हामीतिरै ताकेर हान्न थालेपछि भागाभाग भयो । ' आइतबार राति क्याम्पस प्रमुख भट्टराइले छात्रासँग गरेको हातपात र दुव्र्यवहारको घटनाले आफूहरू क्याम्पस र होस्टेलभित्र असुरक्षित भएपछि सुरक्षाको माग गर्दै राति नै वडा प्रहरी कार्यालय विर्तामा गएर क्याम्पस प्रमुख भट्टराईविरुद्ध उजुरी दिएको सुनारले बताइन् । सुनारले भनिन्,'क्याम्पस चिफका कारण हामी असुरक्षित भएका छौं,आइतबार राति हामीसँग जुन अमानवीय व्यवहार भयो यसले हामी निक्कै डराएका छौं । ' चैत ५ मा भएको स्ववियु निर्वाचनमा एमाले समर्थित क्याम्पस प्रमुख भट्टराइले अनेरास्ववियुका उम्मेदवारलाई जिताउन मौनअवधीमा रातिराति होस्टेलभित्र छिरेर विद्यार्थीलाई अनेक धाकधम्की दिएको नेविसंघ समर्थित विद्यार्थीको आरोप छ। चैतमा ५ मा नर्सिङ क्याम्पसमा भएको स्ववियु निर्वाचनमा एक सदस्य बाहेक सभापतिसहित सबै पदमा अनेरास्ववियुकै उम्मेदवार विजयी भएका थिए । चुनावको नतिजा आएको भोलिपल्टै बिहान चैत ६ गते नेविसंघ इकाइ समितिले निर्वाचनमा क्याम्पस प्रमुख भट्टराईले एमालेको कार्यकर्ताका रुपमा खटेर धाँधली गरेकाले उनको राजीनामा माग गर्दै क्याम्पस प्रमुखको कार्यकक्षमा तालाबन्दी गरेको थियो । त्यहि ताल्चा आइतबार राति बाहिरबाट पनि केहि मान्छे बोलाएर क्याम्पस प्रमुख भट्टराइले तोडेपछि त्यसको प्रतिवाद गर्दा आफूहरूमाथि हातपात गर्नुका साथै गालीगलौज गरी दुर्व्यवहार गरिएको नेविसंघकी इकाइ सभापति सुनारले बताइन् । यता क्याम्पस प्रमुख भट्टराईले भने आइतबार राति आफूले विद्यार्थीमाथि हातपात नगरेको प्रतिक्रिया दिइन् । उनले भनिन्,यो कुनै ठूलो कुरा होइन,सम्झाउँदा नमानेपछि अलि ठूलो स्वरमा बोलदिएको मात्रै हो , अत्ति नै भएपछि विद्यार्थीहरूलाई अनुसासनमा ल्याउन त्यसो गरेकी हुँ । ' परीक्षाका बेला तालाबन्दी नगर भनेर आग्रह गर्दा विद्यार्थीहरूले नमानेपछि स्थिति केहि असमान्य बन्न पुगेको उनले स्वीकारिन्। तर, नेविसंघकी इकाइ सभापति सुनारले भने आफूहरूले चैत ६ मा प्रशासनिक भवन र क्याम्पस प्रमुखको कार्यकक्षमा तालाबन्दी गरेपनि परीक्षाकै कारण प्रशासनिक भवनको तालाबन्दी यसअघि नै खोलिदिएको बताइन् । अहिले क्याम्पस प्रमुखको कार्यकक्षमा मात्रै तालाबन्दी जारी रहेको र यसले क्याम्पसको पठपाठन ,अन्य सेवा र परीक्षा सञ्चालनमा कुनै समस्या नभएको उनले बताइन् । सुनारले भनिन्, हामीले गरेको तालाबन्दीले परीक्षा सञ्चालन वा अन्य सेवामा कुनै असर परेको छैन ,अहिले पिसिएल र बिएन तेस्रो वर्षको परीक्षा निवर्धा रुपमा चलिरहेकै छ,परीक्षामा कुनै असर परेको छैन । ' क्याम्पस प्रमुख भट्टराईले स्ववियु निर्वाचनकै बेलादेखि आफ्नो पदको गरिमा भुलेर एमालेको कार्यकर्ताजस्तै अनेरास्ववियुको इशारामा यी सब गलत हर्कत गरिरहेको उनको आरोप छ । वडा प्रहरी कार्यालय वीर्ताका प्रहरी निरीक्षक विदूर शिवाकोटीले क्याम्पस प्रमुखविरुद्ध विद्यार्थीले उजुरी दिएको बताए। सो भीडीयो पीडित छात्राहरूले आफूलाई पनि उपलब्ध गराएको जानकारी दिँदै शिवाकोटीले क्याम्पस प्रमुखलाई झिकाएर यसबारेमा छलफल गरिने बताए ।"
२५ वर्षदेखि फरार रहेका व्यक्ति पक्राउ,काठमाडौं : २५ वर्षदेखि फरार रहेका व्यक्ति पक्राउ परेका छन्। जिउ मास्ने बेच्ने मुद्दाको अनुसन्धानका सिलसिलामा वारदात पश्चात फरार रहेका काभ्रेको तेमाल गाउँपालिका३ का ५९ वर्षीय ओमबहादुर तामाङ पक्राउ परेका हुन्। जिल्ला प्रहरी कार्यालय काभ्रेपलाञ्चोकबाट पत्राचार भई आएकोमा निजको खोजतलास गर्ने क्रममा काठमाडौं उपत्यका अपराध अनुसन्धान कार्यालयबाट खटिएको प्रहरी टोलीले काठमाडौं महानगरपालिका१५ स्वयम्भूबाट गरेको हो।
नगरपालिकाको कामकाज तत्काल सुरु गर्न माग,"उदयपुर : उदयपुरको त्रियुगा नगरपालिकाको नियमित कामकाजप्रति सत्तारूढ दलले नै विरोध जनाएको छ। प्रमुख प्रशासकीय अधिकृतको सरुवालाई लिएर कामकाज प्रभावित भएको भन्दै सत्तारूढ ६ दलले विज्ञप्तिमार्फत असन्तुष्टि जनाएका हुन्। संघीय मामिला तथा सामान्य प्रशासन मन्त्रालयले प्रमुख प्रशासकीय अधिकृतको सरुवा गरेर अर्को पठाए पनि नगरले हाजिर नगराएका कारण नगरवासीको सेवा प्रवाहमा गम्भीर प्रभाव परेको भन्दै नेपाली कांग्रेस, नेकपा (माओवादी केन्द्र), नेकपा (एकीकृत समाजवादी पार्टी), जनता समाजवादी पार्टी (जसपा), लोकतान्त्रिक समाजवादी (लोसपा) र राष्ट्रिय स्वतन्त्र पार्टी (रास्वपा)का नगर कमिटीहरूले तत्काल कामकाज सुरु गर्न माग गरेका हुन्। गएको माघ २७ गते मन्त्रालयले त्रियुगाका प्रमुख प्रशासकीय अधिकृतको सरुवा गरी स्वीकृत दरबन्दी अनुसार उपसचिवलाई प्रमुख प्रशासकीय अधिकृतका रूपमा पठाएकोमा नगरप्रमुखले हाजिर नगराएका कारण नगरपालिकाको सेवा प्रवाहमा अवरोध आएको विज्ञप्तिमा ठहर गरिएको छ। नयाँ प्रमुख प्रशासकीय अधिकृतलाई हाजिर नगराइएका कारण विगत २ महिनादेखि नगरवासीले पाउनु पर्ने सेवा प्रवाह हुन नसकेको तथा अन्य थुप्रै कामकाज प्रभावित हुन पुग्दा जनताले सास्ती भोग्नु परेको विज्ञप्तिमा उल्लेख छ। स्थानीय सरकारबाट प्रवाह गर्नुपर्ने सेवा छिटोछरितो, चुस्तदुरुस्त र प्रभावकारी बनाउँदै सुशासनको अनुभूति गराउनु पर्नेमा जोड दिइएको छ। हाजिर नगराएका कारण २ महिनादेखि जनताले पाउने नियमित सेवा अवरुद्ध हुनुका साथै बैंक खातासमेत रोक्का हुँदा नगरको आर्थिक पाटोसमेत ठप्प भएर विकास निर्माणका योजनामा गम्भीर प्रभाव परेको विज्ञप्तिमा जनाइएको छ। त्रियुगाका प्रमुख प्रशासकीय अधिकृत मानबहादुर वनलाई मन्त्रालयले गत माघ २७ गते सरुवा गरी उपसचिव सञ्जय राजलबटलाई पठाएको थियो। त्रियुगाका मेयर नेपाली कांग्रेस र उपमेयर नेकपा एमालेबाट निर्वाचित भएका हुन्।"
४२ टन चिनीसहित दुई ट्रक प्रहरी नियन्त्रणमा,काठमाडौं : प्रहरीले ४२ टन चिनीसहित दुई ट्रक नियन्त्रणमा लिएको छ। पश्चिम नवलपरासीको बर्दघाटबाट प्रज्ञानपत्रमा उल्लेख भएको भन्दा बढि करिब ४२ टन चिनीसहित दुईवटा ट्रक नियन्त्रणमा लिएको हो। विशेष सूचनाको आधारमा सशस्त्र प्रहरी बल नेपाल सीमा सुरक्षा तालिम शिक्षालय बर्दघाट नवलपरासीले आइतबार उक्त चिनीसहित ट्रक नियन्त्रणमा लिएको सशस्त्र प्रहरी नायव उपरीक्षक शैलेन्द्र थापाले जानकारी दिएका छन्। नारायणगढबाट बुटवलतर्फ जाँदै गरेकव ना छ ख ३८४१ नम्बरको ट्रकलाई बर्दघाटको दाउन्नेस्थित एसमोडबाट र लु २ ख ९० नम्बरको ट्रक बर्दघाट चिसापानीस्थित गाडी ग्यारेजमा रोकी राखेको अवस्थामा नियन्त्रणमा लिएको हो। बरामद चिनी र ट्रक अनुसन्धानका लागि राजश्व अनुसन्धान विभाग हरिहरभवन ललितपुरमा बुझाइको प्रहरीले जनाएको छ।
विद्यार्थीको गर्भपतन गराउने प्रधानाध्यापकलाई कैद,"सप्तरी : प्राथमिक तहमा अध्ययनरत विद्यार्थीको आठ महिनाको गर्भपतन गराएको आरोपमा सप्तरीका एक प्रधानाध्यापकलाई सोमबार साढे दुई वर्षको कैद सजाय भएको छ। जिल्ला न्यायाधीश हेमन्त रावलको इजलाशबाट रूपनी गाउँपालिका२ स्थित बीएस (बलदेव साह) मेमोरियल बोर्डिङ स्कुलका प्रधानाध्यापक ३८ वर्षीय गजेन्द्रप्रसाद साहलाई साढे २ वर्ष कैद सजाय भएको हो। सप्तरी जिल्ला अदालतका सूचना अधिकारी भरतमणि पोखरेलका अनुसार साहलाई गर्भपतन गराएको कसूरमा २ वर्ष तथा कसूरको प्रमाण दबाएको र सूचना दिनेलाई अवरोध गरेकोमा ६ महिना गरी साढे २ वर्ष कैद सजाय भएको छ। यसैगरी आरोपितसँग एक लाख ५० हजार रुपियाँ क्षतिपूर्ति भराउने, १३ हजार रुपियाँ जरिवाना तिराउने र फौजदारी कसूर पीडित राहत कोषमा चार सय रुपियाँ जम्मा गराउने फैसला भएको अदालतले जनाएको छ। आरोपित गजेन्द्रलाई अदालतले यसअघि २०७८ साउन ३ गते चार लाख रुपैयाँ धरौटी लिई पुर्पक्षका लागि तारेखमा रिहा गरेको थियो। फैसला पछि उनी फरार छन्। विद्यालयमा अध्ययनरत बालिकालाई प्रधानाध्यापक गजेन्द्रका भाई २५ वर्षीय वीरेन्द्रप्रसाद साहले विभिन्न प्रलोभन तथा डरत्रास देखाई बलात्कार गरेर गर्भवती बनाएका थिए। वीरेन्द्र स्वयम् सो विद्यालयका सहायक प्रधानाध्यापक थिए। वीरेन्द्रले विद्यालय शुल्क मिन्हा गरिदिने प्रलोभन र परीक्षामा अनुत्तिर्ण गर्ने धम्की दिएर कक्षा कोठामा पटकपटक र पछिल्लो पटक २०७६ चैत २७ गते बलात्कार गरी गर्भवती बनाएको बालिकाले बताएकी छिन्। बालिकाले गजेन्द्र, उनका भाई बीरेन्द र वीरेन्द्रका ससुरा भारत बिहार राज्य सुपौल जिल्ला सोनापुर ग्रामपोष्टका हेमनारायण साह (हलुवाई) ले भारतको दरभङ्गा लगेर आठ महिनाको गर्भपतन गराएको बताएकी छिन्। बीरेन्द्र र उनका ससुरा हेमनारायण भने भारतमै बसेका छन्। उनीहरू पक्राउ परेपछि सजाय हुने गरी मुद्दा मुल्तबी राखिएको छ। आरोपित पक्षसँगै दवावमा परेको पीडित पक्षले समेत घटना लुकाउन खोजेका थिए। अधिकारकर्मीहरूले बाल क्लबको सहयोगमा पीडितसँगको बयान रेकर्ड गराए पछि कारवाहीका लागि प्रहरीसमक्ष दवाब बढाएका थिए। सञ्चारकर्मीहरूले समेत बालिकासँग अन्तर्वार्ता लिएर समाचार सार्वजनिक गरेका थिए। त्यसपछि प्रहरीले बालिकालाई जिल्ला प्रहरी कार्यालयमा संरक्षण दिई बालिकाको हजुरबुबाबाट २०७७ फागुन १३ गते उजुरी लिएको थियो। आठ महिनाको गर्भपतन गर्न राजविराज र लहानका चिकित्सकहरूले अस्विकार गरेपछि आरोपितहरूले भारतको दरभङ्गा लगेर गर्भपतन गराएको बालिकाले बताएकी छिन्। पीडित बालिकाको स्वास्थ्य परीक्षण समेत अधिकारर्कीहरूको सुरक्षामा धरानस्थित विपी कोइराला स्वास्थ्य विज्ञान प्रतिष्ठान लगेर गरिएको थियो। गरिबी र आरोपित पक्षको दवाव थेग्न नसकेर जाहेरवाला र मौकामा कागज गर्नेहरू होस्टाइल भएका छन्। पीडित बालिकाले तत्काल मौकामा प्रहरी, सरकारी वकिल र अदालतसमक्ष गरेको बकपत्रमा आफूमाथि अन्याय भएको भनेर लिखित बयान गरेकाले अदालतले कसूर ठहर गर्दै कैद सजाय गरेको हो।"
उपत्यकाका ट्राफिक बत्तीको मर्मत सुरू,"काठमाडौं : काठमाडौं उपत्यकामा ट्राफिक बत्तीको मर्मत सुरू गरिएको छ । सडक विभाग,सडक सुरक्षा तथा ट्राफिक शाखाले उपत्यकाका १९ चोकमा अपरेसन एण्ड मेन्टेनेन्स कार्यक्रम अन्तर्गत मर्मत अघि बढाएको हो । उपत्यकाका विभिन्न स्थानमा विभिन्न समयमा जडान भएको ट्राफिकबत्ती मर्मत भइरहेको शाखाकी इञ्जिनियर आश्मा न्यौपानेले बताइन् । उनका अनुसार अहिले बानेश्वर, तीनकुने, सिंहदरबारलगायत भक्तपुरका विभिन्न चोकमा मर्मत भइरहेको छ । उनले भनिन् ,'ट्राफिक बत्तीको सञ्चालन र नियन्त्रण ट्राफिक प्रहरीले गर्ने हुँदा उहाँहरूसँग समन्यमा मर्मत भइरहेको छ।' काठमाडौं उपत्यकामा चालु आर्थिक वर्षमा थप स्थानमा बत्ती जडानको योजना नरहेको र पहिले जडान भइसकेको बत्तीलाई नै मर्मत गरेर सञ्चालन गर्ने लक्ष्य रहेको इञ्जिनियर न्यौपानेले जानकारी दिइन्। सडक विभागबाहेक अरू निकायलेसमेत जडान गरेका गरी ५६ चोकमा ट्राफिक बत्ती जडान भएका छन् । उपत्यकाका नगरपालिका र वडा कार्यालयले पनि आवश्यकताका आधारमा बत्ती जडान गरिरहेका छन् । विभागले हालसम्म उपत्यका बाहिर भने थोरै ठाउँमा मात्रै बत्ती जडान गरेको छ । शाखाले चालु आवमा सातदोबाटो, महालक्ष्मीस्थान, चापागाउँ दोबाटो, धोबीघाट, बल्खु र कलङ्कीमा ट्राफिक बत्ती जडान गरिसकेको छ । चीन सरकारको सहयोगमा विस्तार भएको चक्रपथको यो खण्डमा बत्ती जडान गरिएको हो ।"
"सप्तरीमा मोटरसाइकल दुर्घटना : छोरीको मृत्यु, बुबा घाइते","सप्तरी : सप्तरीको खडक नगरपालिका७ कल्याणपुर बजारमा गएराति मोटरसाइकल दुर्घटना हुँदा छोरीको मृत्यु भएको छ भने बुबा घाइते भएका छन्। पूर्वपश्चिम राजमार्गस्थित कल्याणपुर बजारमा को १५ प १९१ नम्बरको मोटरसाइकल दुर्घटना हुँदा त्यसमा सवार उदयपुरको त्रियुगा नगरपालिका९ बगाहा टोलकी १० वर्षीया एञ्जिला बस्नेतको मृत्यु भएको हो। मोटरसाइकल चालक मृतकका बुबा ३६ वर्षीय ध्रुव बस्नेत घाइते भएका छन्। घाइते एञ्जिलाको छिन्नमस्ता अस्पताल, राजविराजमा उपचारका क्रममा गएराति मृत्यु भएको प्रहरी नायब उपरीक्षक नरेशकुमार सिंहले जानकारी दिए। घाइते ध्रुवको उपचार भइरहेको छ। पश्चिमबाट पूर्वतर्फ जाँदै गरेको बा ३ च ५२९३ नम्बरको कारले विपरीत दिशाबाट आउँदै गरेको मोटरसाइकललाई ठक्कर दिएको प्रहरीले जनाएको छ। इलाका प्रहरी कार्यालय कल्याणपुरले कारका चालकलाई नियन्त्रणमा लिएको छ। रासस"
माटो परीक्षणबारे कृषकलाई जानकारी नै छैन,"इलाम : जिल्लाको माङ्सेबुङ गाउँपालिका२ का माइकल राईको पेशा कृषि हो। उनको बारीमा आलु, मकै, फल्छ। तर, बर्सेनि उत्पादन ओरालो लागेको छ। स्थानीय सिता राईको भोगाई पनि उस्तै छ। उनी भन्छिन् पहिले जस्तो उत्पादन नै हुँदैन। जती मेहनत गरे पनि उत्पादन हुन छाडेपछि घर चलाउन धेरै युवा विदेशिएका छन्। जो गाउँमा बसेका छन् उनीहरू एक स्वरमा भन्छन् उत्पादन बढाउने उपाय र सजिलो बजार चाहिएको छ। कृषि ज्ञान केन्द्र इलामका अनुसार इलामका खेतीयोग्य जमिनमा अम्लियपना बढ्दै गएको छ। माटोमा अम्लियपन बढ्पछि बिरुवाले माटोबाट लिनुपर्ने खाद्यतत्व लिन सक्दैन। इलामका अधिकांस गाउँका किसानले जस्तै माङ्सेबुङका अधिकांश कृषक अहिलेसम्म एक पटक पनि माटो परीक्षण गराएको छैनन्। माङसेबुङ गाउँपालिका२ को आर्थिक सहयोगमा शेर्पा मल्टी ट्रेनिङ्ग सेन्टरको आयोजनामा सञ्चालन भएको ३ दिने बेमौसमी तरकारी खेती तालिममा सहभागी ४० जना कृषकले आफूलाई माटो परीक्षणका बारेमा थाहा नभएको सुनाए। स्थानीय सुनिता राईले भनिन् खेती गरेको यतिका वर्ष भयो, माटो परीक्षण गराउनु पर्छ भन्ने पहिलो पटक सुनियो। आयोजकले तालिमकै अवसरमा किसानको माटोको पिएच परीक्षण गरिदिएपछि स्थानीय दंग परे। स्थानीय गणेश राईले सुनाए यती मात्रै पनि हाम्रो लागी अवसर हो, माटोमा पिएचको अवस्थाबारे जानकारी भयो। व्यावसायिक तरकारी खेती प्रविधिबारे तीन दिन छलफल गरेपछि उनीहरूले मल, माटो, नर्सरी व्यवस्थापन, जातको छनौट, रोग किरा व्यवस्थापन लगायतका विषयमा पहिलो पटक जानकारी पाएको आयोजक संस्थाका स्थानीय प्रतिनिधि बालकृष्ण बस्नेतले बताए। माङ्सेबुङका ६ वटै वडामा व्यावसायिक तरकारी खेतीको सम्भावना देख्ने वडा नम्बर २ का वडा अध्यक्ष कृष्ण बहादुर बस्नेत भन्छन् नागरिकलाई कृषिमा निर्वाहमुखी बाट व्यावसायिक कृषक बनाउन योजनावद्ध कामको जरुरी छ। उनले गाउँपालिका किसानका समस्या समाधान गर्न अहिले क्षमता विकासका काममा केन्द्रित भएको बताए। गाउँघरमा अहिले पनि कृषिका आधुनिक प्रविधिहरू पुगेका छैनन्। वडाध्यक्ष बस्नेत भन्छन् किसानको मागमा आधारित भएर प्रविधि हस्तान्तरणका नयाँ कार्यक्रम अघि सार्ने प्रयासमा छौं। उनले प्लाष्टिक टनेल खेतीमा पनि आगामी वर्ष लगानी गर्ने बताए।"
सन्धिखर्कमा जग्गाको कित्ताकाट खुल्यो,"सन्धिखर्क: अर्घाखाँचीको सन्धिखर्क नगरपालिकामा जग्गाको कित्ताकाट खुलेको छ। नगरपालिकाले जग्गाको वर्गीकरण सकाएसँगै जग्गाको कित्ताकाट खुलेको हो। जग्गाको वर्गीकरणसँगै अब गैरकृषि क्षेत्रमा चार आना र कृषि क्षेत्रमा दुई रोपनी जग्गाको कित्ताकाट गर्न पाइने सन्धिखर्क नगरपालिकाका राजस्व शाखा प्रमुख मुक्तिराम खनालले जानकारी दिए। विगत केही समयदेखि रोकिएको जग्गाको कित्ताकाट अब सन्धिखर्क नगरपालिकामा खुलेको सन्धिखर्क नगरपालिकाका राजस्व शाखा प्रमुख खनालको भनाइ छ। भूमि व्यवस्था सहकारी तथा गरिबी निवारण मन्त्रालयको निर्देशनका साथै भूउपयोग ऐन, २०७६ को दफा ४ तथा भूउपयोग नियमावली, २०७९ को नियम ५, अनुसूची १ मा भएको व्यवस्थाका आधारमा नगरपालिकाले विभिन्न चरण पार गरी पालिका भित्रको जग्गा वर्गीकरण गरेपछि सन्धिखर्क नगरपालिका भित्र जग्गाको कित्ताकाट खुलेको प्रमुख प्रशासकीय अधिकृत खुमलाल भुसालले बताए। निर्णय कार्यान्वयन भएसँगै पालिकाभित्रका जग्गाको कित्ताकाट खुला हुँदा नागरिकलाई राहत भएको नगर प्रमुख कृष्णप्रसाद श्रेष्ठले बताए। कित्ताकाट नखुलेका कारण घरजग्गा कारोबारको काम रोकिएको थियो। सन्धिखर्क नगरपालिकाले पठाएको जग्गा वर्गीकरणका आधारमा जग्गाको कित्ताकाट सुरु भएको जिल्ला मालपोत कार्यालय अर्घाखाँचीका प्रमुख टीकाराम पौडेलले बताए।"
"कैलाीमा जीप दुर्घटनामा एकको मृत्यु, तीन विद्यार्थी घाइते","धनगढी : धनगढीडडेलधुरा (भीमदत्त) राजमार्गअन्तर्गत कैलालीको चुरेपहाडी क्षेत्र फल्टुडे सडकखण्डमा आइतबार राति भएको जीप दुर्घटनामा एकजनाको मृत्यु भएको छ । दुर्घटनामा तीनजना घाइते भएका छन् । सुपप्र ०१००१ ज १४२३ नम्बरको जीप दुर्घटनामा घाइते भएका चुरे गाउँपालिका६ का १८ वर्षीय भानु ठगुन्नाको मृत्यु भएको जिल्ला प्रहरी कार्यालय कैलालीका प्रहरी नायब उपरीक्षक कुलदीप चन्दले बताए। उपचारका लागि धनगढी ल्याउने क्रममा ठगुन्नाको बाटोमै मृत्यु भएको हो । दुर्घटनामा चुरे गाउँपालिकाकै प्रकाश धामी,हरिष धामीसहित तीन विद्यार्थीसमेत घाइते भएका छन् । घाइतेको अत्तरियास्थित पद्मा अस्पतालमा उपचार भइरहेको छ । झण्डै ४५ किलोमिटरको दूरीमा रहेको अत्तरियास्थित दुर्गालक्ष्मी माध्यमिक विद्यालयमा एसईई परीक्षा दिएर घरतर्फ जाँदै गरेका उनीहरू जीप दुर्घटनामा परेका बताइएको छ । मृतक र घाइते चुरे गाउँपालिकाको मलकटेश्वर माविमा अध्ययनरत विद्यार्थी हुन् । रासस"
१ सय १८ केजी चरेससहित ३ जना पक्राउ,"पर्सा : पटेर्वासुगौली गाउँपालिका५ देउरियाबाट अवैध लागुऔषध चरेस १ सय १८ केजी र अवैध लागुऔषध गाँजा ४ केजीसहित ३ जनालाई प्रहरीले पक्राउ गरेको छ । पक्राउ पर्नेहरूमा पटेर्वासुगौली गाउँपालिका५ बस्ने ६० वर्षीय प्रदेशी राउत (थारू),मकवानपुर रक्सीराङ गाउँपालिका८ बस्ने ३८ वर्षीय रमेश मोक्तान र मकवानपुर मनहरी गाउँपालिका६ बस्ने २५ वर्षीय रेशन मोक्तान रहेका छन् । विशेष सूचनाको आधारमा जिल्ला प्रहरी कार्यालय पर्सा र वडा प्रहरी कार्यालय श्रीपुरबाट खटिएको संयुक्त टोलीले प्रदेशी राउतको घर तथा टहरा तलासी गर्दा उक्त परिमाणको लागूऔषध फेला पारी उनीहरूलाई पक्राउ गरेको हो । उनीहरू उपर लागुऔषधसम्बन्धी कसूरमा प्रहरीबाट थप अनुसन्धान भइरहेको छ ।"
छात्रालाई अश्लील सामग्री देखाउने शिक्षकलाई एक वर्ष तीन महिना कैद,"काभ्रे : छात्रालाई अश्लील सामग्री देखाएको अभियोगमा जिल्ला अदालत काभ्रेपलाञ्चोकले एक शिक्षकलाई कैद र जरिवानाको फैसला गरेको छ। जिल्ला न्यायाधीश मोहनराज भट्टराईको इजलासले महाभारत गाउँपालिका३ स्थित सिद्देश्वर माध्यमिक विद्यालयमा कार्यरत शिक्षक देविन्द्रकुमार विष्टलाई एक वर्ष तीन महिना कैद, १५ हजार रुपैयाँ जरिवाना गर्नुका साथै चार सय रुपैयाँ पीडित राहतकोषमा जम्मा गर्न भनेको छ। त्यस्तै अदालतले पीडित २७ बालबालिकालाई जनही १० हजार रुपैयाँका दरले क्षतिपूर्ति भराउने फैसला गरेको हो। अनुसन्धानका क्रममा कक्षा ८ मा अध्ययनरत छात्रछात्रालाई विष्टले आफ्नो मोबाइलबाट कक्षाकोठामै यौनजन्य अश्लील भिडियो देखाएको अभियोग पुष्टि भएको थियो। यसअघि धरौटीमा रिहा गरिएका विष्ट हाल फरार छन्। बालयौन दुर्व्यवहार अभियोगमा विष्टलाई अदालतले कैद तथा जरिवानाको फैसला सुनाएको हो। २०७८ फागुन १२ गते भएको उक्त घटनामा संलग्न शिक्षकले पाठ्यक्रमसँग सम्बन्धित सामग्री विद्यार्थीलाई देखाएको बयान दिएका थिए। जिल्ला प्रहरी कार्यालय धुलिखेलले फरार शिक्षक विष्टको खोजी भइरहेको जनाएको छ। रासस"
म्याग्दीको लुलाङ सडक सञ्जालसँग जोडियो,"बेनी : म्याग्दीको धवलागिरी गाउँपालिका२ को लुलाङ बस्ती सडक सञ्जालमा जोडिएको छ। वडा कार्यालय रहेको लमसुङ हुँदै लुलाङ जोड्ने सडक निर्माण भएको हो। गाउँपालिकाका अध्यक्ष प्रेमप्रसाद पुनले लमसुङलुलाङगुर्जा सडक आयोजना अन्तरगत लमसुङदेखि लुलाङ जोड्ने सडकको मार्ग खुलेको जानकारी दिए। गत पुष महिनामा गाउँपालिकाको केन्द्र मुनादेखि वडा नम्बर २ को खोरिया हुँदै लमसुङसम्म सडक जोडिएको थियो, उनले भने लुलाङदेखि गुर्जातर्फ सडक निर्माण जारी छ। २ सयभन्दा बढी घरधुरीको बसोवास रहेको लुलाङ म्याग्दीको सबैभन्दा ठूलो दलित बस्ती हो। छिमेकी वडा नम्बर १ गुर्जाका बासिन्दालाई पनि यो सडकले सुविधा पुगेको वडा अध्यक्ष अकप्रसाद बिकले बताए। लमसुङलुलाङगुर्जा सडक निर्माणमा यस वर्ष गण्डकी प्रदेश सरकारले ८० लाख रुपैयाँ र धवलागिरी गाउँपालिकाले ४५ लाख रुपैयाँ बिनियोजन गरेका छन्। गाउँपालिकाका प्राविधिक शाखाका प्रमुख लोकेन्द्र रावलले डोजर परिचालन गरेर दुई हजार १०० मिटर र मजदुर परिचालन गरेर १११ मिटर सडक निर्माण भएको जानकारी दिए। ३७१ घनमिटर ग्याविन पर्खाल निर्माण भएको छ। सोलिङ र मेसिनरी पर्खाल निर्माण जारी छ। लमसुङ बस्तीमाथिको भिरालो पाखोमा मजदुर परिचालन गरेर सडक खनिएको हो। १११ दूरीमा डोजरको विकल्पमा सडक निर्माणमा बाउसो, कोदालो, गैची, बेल्चा, गल, घन जस्ता घरेलु औजार प्रयोग गरिएको थियो। अन्य ठाउँमा भने डोजर प्रयोग गरिएको हो। पाखोमा डोजर चलाउँदा स्वास्थ्य चौकी, वडा कार्यालय र विद्यालय भवन सहितको लमसुङ बस्तीमा पहिरो खस्ने देखिएकाले मानिसले नै बाटो खनिएको हो, उपभोक्ता समितिका सचिव ज्ञानबहादुर पाइजाले भने बस्तीलाई जोगाउन डिलतर्फ ग्याविन पर्खाल बनाएर माटोले पुर्ने र बढी भएको माटो ट्याक्टरमा हालेर जुगेपानीको खोल्सामा लगेर फालेका छौं। तीन वर्षको प्रयासपछि महतलाको भिरमा १०० मिटर मार्ग खोल्ने र स्तरोन्नति गरेपछि गत पुषमा खोरिया र लमसुङ सडक यातायातको सञ्जालमा जोडिएका थिए।"
गाई गोरु धमाधम बिरामी पर्न थाले,"बेनी : म्याग्दीको रघुगंगा गाउँपालिका६ पाखापानीमा गाई गोरु धमाधम बिरामी पर्न थालेपछि कृषक चिन्तित भएका छन्। पाखापानीका कृषकले पालेका गाई गोरुमा शरीरमा खटिरा, ज्वरो, खुट्टा र यौनांग सुन्निने, आँखाबाट पानी बगिरहने र अनुहार सुनिने लक्षण देखिएको हो। १० दिनअघि देखिएको यस्तो लक्षणबाट थलिएका औला गाउँमा ४ वटा गाईगोरु मरेका र अन्य पनि बिरामी पर्न थालेका पशु सेवा प्राविधिक सुविता पुनले बताइन्। स्थानीय स्तरमा गरिएको उपचार सफल नभएपछि भेटेरीनरी अस्पताल तथा पशु सेवा विज्ञ केन्द्रलाई जानकारी गराएको र नमुना संकलन गरेर परीक्षणका लागि प्रयोगशालामा पठाएको बताए। औला र कोटगाउँमा पशुहरू बिरामी परेका हुन्। पाखापानी औलाका हुमबहादुर पुनले गाई र गोरुहरू बिरामी पर्ने क्रम बढेको बताए। एक, पछि अर्को गोठका पशु बिरामी पर्न र मर्न थालेपछि चिन्तित भएको अर्का कृषक लालमाया पुनले बताइन्। भेटेरिनरी अस्पताल तथा पशु सेवा विज्ञ केन्द्र म्याग्दीका प्रमुख जीवनप्रसाद आचार्यले बिरामी पशुहरूको रगत र खटिराको नमुना संकलन गरेर परीक्षणका लागि पोखरा स्थित प्रयोगशालामा पठाइएको जानकारी दिए। कृषकहरूले बताएको लक्षण अनुसार लम्की स्किनको शंका गरेका छौं, उनले भने प्रयोगशालाको रिपोर्ट आएपछि रोग पहिचान हुन्छ। बिरामी पशुलाई छुट्टै राख्न कृषकहरूलाई अनुरोध गरिएको छ। रोग फैलिन नदिन पाखापानीमा शनिबार भेटेरिनरी अस्पतालको आयोजनामा निःशुल्क पशु स्वास्थ्य शिविर पनि सञ्चालन गरिएको प्रमुख आचार्यले बताए। शिविरमा ८२ जना कृषकहरूका ४२ गाई, १११ भैसी, २६७ बाख्रा, ५५९ कुखुरा, १०७ गोरु, ३४१ भेडा र ३ वटा कुकुर गरि कुल एक हजार ४३२ पशुपक्षीका लागि औषधि वितरण गरिएको छ। ८७३ पशु र ५५९ पक्षीका लागि लक्षण अनुसारको औषधि वितरण गरिएको भेटेरिनरी अस्पतालका नायव पशु सेवा प्राविधिक गणेश रिजालले बताए। कृषकहरूले बताएको लक्षणका आधारमा परामर्श र औषधि वितरण गरिएको हो। पाखापानी, ठाडाखानी, कमनाथ, रायखोर, कोटगाउँ, कालावाङ, औला, उल्लेरी लगायत बस्तीका कृषकहरूले सेवा लिएका थिए।"
निमित्त प्रमुख प्रशासकीय अधिकृतविरुद्ध भ्रष्टाचार मुद्दा,"उनीविरुद्ध १ करोड ४९ लाख ९७ हजार बिगो कायम गरी गैरकानुनी सम्पत्ति आर्जन गरी भ्रष्टाचार गरेको आरोप मुद्दा चलाइएको छ। काठमाडौं : ईशनाथ नगरपालिका, रौतहटका तत्कालीन निमित्त प्रमुख प्रशासकीय अधिकृत नन्दकिशोर गुप्ता अकुत सम्पत्ति आर्जन गरेका छन्। उनीविरुद्ध १ करोड ४९ लाख ९७ हजार बिगो कायम गरी गैरकानुनी सम्पत्ति आर्जन गरी भ्रष्टाचार गरेको आरोप मुद्दा चलाइएको छ। अख्तियार दुरुपयोग अनुसन्धान आयोगले तत्कालीन निप्रमुख प्रशासकीय अधिकृत गुप्ताले गैरकानूनी रूपमा सम्पत्ति आर्जन गरेको भन्ने उजुरी निवेदन सम्बन्धमा अनुसन्धान गरेको थियो। गुप्ताले सार्वजनिक सेवा प्रवेश गरेको मिति २०५१ वैशाख २९ गते देखि निजले यस आयोगमा सम्पत्ति विवरण पेस गरेको मिति २०७९ जेठ २५ गतेसम्मको अवधिमा निजको विभिन्न शीर्षकहरूमा भएका आयतर्फ र व्ययतर्फ गरी आयको अनुपातमा खर्च तथा लगानी गरेको व्यय एवं विद्यमान सम्पत्ति १ करोड ४९ लाख ९७ हजार ८६४ बराबरको स्रोत नखुलेको सम्पत्ति पाइएको छ। सार्वजनिक पद धारण गरेका नन्दकिशोर गुप्ताले प्रचलित कानुनबमोजिम पेस गरेको सम्पत्ति विवरण अमिल्दो तथा अस्वाभाविक देखिन जानुका साथै मनासिव कारणबिना अमिल्दो र अस्वाभाविक उच्च जीवनस्तर यापन गरेको र सार्वजनिक पदको दुरुपयोग गरेको देखिएको छ। उनीविरुद्ध भ्रष्टाचार निवारण ऐनबमोजिम कैद तथा जरिवानाको सजायसहित उनको नाममा हाल कायम सम्पत्तिबाट जफत गरी पाउन मागदाबी लिइएको छ।। उनी श्रीमती उषा गुप्तालाई पनि प्रतिवादी बनाइएको छ। यसैगरी, गुप्ताले सार्वजनिक सेवाको पदमा रहेर आफ्नो पदको दुरुपयोग गरी गैरकानुनी रूपमा आर्जन गरेको स्रोत नखुल्ने सम्पत्ति निजले श्रीमती उषा गुप्ताको नाममा जग्गा खरिद तथा घर निर्माणलगायतमा गरिएका खर्चमध्ये स्रोत पुष्टि हुन नसकेको लागत मूल्य बराबरको सम्पत्ति बिगो र त्यसबाट बढेबढाएको सम्पत्ति जफत गर्ने प्रयोजनार्थ प्रतिवादी बनाइएको छ। उनीविरुद्धसमेत प्रतिवादी कायम गरी निजको नाममा हाल कायम रहेको सम्पत्तिमध्येबाट बिगो जफत गरी पाउन मागदाबी लिई विशेष अदालत काठमाडौंमा आरोपपत्र दायर गरिएको प्रवक्ता भोला दाहालले बताए।"

शीर्षक,विवरण
यी हुन् बझाङका उम्मेदवारहरू,"बझाङ : आसन्न प्रतिनिधिसभा र प्रदेशसभा चुनावका लागि टिकटको लगभग टुंगो लागेसँगै बझाङका उम्मेदवार तथा राजनीतिक दलका पार्टी प्रतिनिधिहरु जिल्ला भित्रन सुरु गरेका छन् । जिल्लामा प्रतिनिधिसभाका लागि एक निर्वाचन क्षेत्र र प्रदेशसभाका लागि दुई निर्वाचन क्षेत्र रहेको बझाङमा मुख्यतया गठबन्धन र एमालेबीच नै प्रतिस्पर्धा हुने देखिएको छ । निर्वाचन क्षेत्र ख मा भने एमाले, गठबन्धन र राष्ट्रिय प्रजातन्त्र पार्टीका उम्मेद्वारबीच कडा प्रतिस्पर्धा हुने देखिएको छ । प्रतिनिधि सभाका लागि आज नेकपा एमालेले ऐन महरलाई उम्मेदवारका रुपमा टुंग्याएको छ भने गठबन्धनका तर्फबाट नेकपा एसका भानुभक्त जोशीले टिकट पाएका छन् । विगतमा नेकपा एमालेका संस्थापक नेताका रुपमा परिचित जोशी एमाले पार्टी विभाजनको धेरै लामो समयपछि मात्रै नेकपा एसमा प्रवेश भएका थिए । युवा नेता महर भने विद्यार्थी राजनीति हुँदै जिल्लामा बलियो उम्मेद्वारका रुपमा भित्रिएका हुन् । बझाङको निर्वाचन क्षेत्र क मा नेकपा एमालेका तर्फबाट संविधानसभा सदस्य समेत रहेका अफिलाल ओखेडाले टिकट पाएका छन् भने गठबन्धनका तर्फबाट टिकट वितरणबारे छलफल भइरहेको छ । यस क्षेत्रमा नेपाली कांग्रेसका पृथ्वीबहादुर सिंह र जगतप्रसाद जोशीको नाम चर्चामा रहेको छ भने देउडा गायकसमेत रहेका नन्दकृष्ण जोशी, निवर्तमान प्रतिनिधिसभा सदस्य प्रकाश स्नेही रसाइली पनि टिकटका लागि दौडधुप रहेका छन् । त्यस्तै निर्वाचन क्षेत्र ख मा प्रदेशसभाका लागि नेकपा एमालेबाट एलबी रावल, गठबन्धनका तर्फबाट नेकपा माओवादी केन्द्रका भीम भण्डारी, राष्ट्रिय प्रजातन्त्र पार्टीका विरेन्द्र मल्लबीच कडा प्रतिस्पर्धा हुने देखिएको छ । नेकपा एमालेका एलबी रावल संविधानसभा सदस्य पनि हुन् । उनी सांसद हुँदा त्यस क्षेत्रको विकासमा राम्रो भूमिका खेलेको स्थानीयहरु बताउँछन् । यस्तै गठबन्धनको तर्फबाट उम्मेद्वार बनेका भीम भण्डारी द्धन्दकालदेखि माओवादीका बलिया नेता मानिन्छन् । राष्ट्रिय प्रजातन्त्र पार्टीका उम्मेद्वार विरेन्द्र मल्ल पनि विगतमा इन्जिनियरिङ पेशामा हुँदा बझाङमा विकास गर्न लागि परेका व्यक्ति हुन् । उनले निर्माणाधीन कालंगा हाइड्रो र रंगुनखोला हाइड्रोका लागि मूख्य भूमिका खेलेका थिए । बझाङमा विगतमा कम्युनिष्टहरु एक भइ लड्दा र पार्टीभित्रकै अन्तद्धन्दका कारण हार व्यहोर्दै आएको नेपाली कांग्रेसले यसपटक दुई कम्युनिष्ट पार्टीसँग गठबन्धन गर्दा चुनावी परिणाम के हुन्छ भन्ने अहिले अनुमान गर्न असहज देखिन्छ । यस्तै यसपटक रवि लामिछाने नेतृत्वको राष्ट्रिय स्वतन्त्र पार्टीले पनि निर्वाचन क्षेत्र क बाट पूर्व एसएसपी मोहनराज जोशी र प्रतिनिधिसभाका लागि युवा अभियान्ता सत्यराज उपाध्यायलाई अगाडी सारेको छ । यस्तै नेकपा एमाले समानुपातिक तर्फ भागरथि चन्द सिंहलाई अगाडी सारेको भने नेपाली कांग्रेसबाट साधना बिसीले टिकट पाएको स्रोतले जनाएको छ । बाँकी उम्मेद्वार नाम सार्वजनिक भएको छैन ।"
गोरखाको मनास्लु क्षेत्रबाट सेनाद्वारा दुई इजरायलीसहित आठको उद्धार,"काठमाडौं : नेपाली सेनाले केही दिनदेखिको अबिरल वर्षाका कारण गोरखाको मनास्लु इलाकाको न्याक गाउँमा आएको पहिरोका कारण बिहीबारदेखि अलपत्र परेका दुई इजरायली र छ नेपालीलाई उद्धार गरेको छ। सैनिक जनसम्पर्क तथा सूचना निर्देशनालयका अनुसार, इजरायली नागरिक ओरी ओरअफ र यरीभ बोर्ट तथा तेम्बा गोथे, हुतेन लामा भोटे, पासाङ भोटे, पासाङ तामाङ, जनकराम राई र मिम्बा छिरिङ शेर्पालाई नेपाली सेनाले उद्धार गरी काठमाडौं ल्याइएको हो। उद्धार गरिएका आठै जनाको स्वास्थ्य अवस्था सामान्य रहेको जानकारी दिइएको छ।"
"बाढी, पहिरो र डुबानमा परेकालाई उद्दार गर्न गृहमन्त्रीको निर्देशन","काठमाडौं : गृहमन्त्री बालकृष्ण खाँणले दाङका विभिन्न स्थानमा निरन्तर वर्षापछि आएको बाढी, पहिरो र डुबानका कारण विस्थापित भएकाको उद्धार, उपचार, राहत र पुनःस्थापनाका लागि हेलिकोप्टर प्रयोग गर्न गृह प्रशासनलाई निर्देशन दिएका छन्। गृहसचिव विनोदप्रकाश सिंह, मन्त्रालयका सुरक्षा समन्वय महाशाखा प्रमुख सहसचिव फणिन्द्रमणि पोखरेल, मन्त्रालयको विपद् तथा द्वन्द्व व्यवस्थापन महाशाखाका प्रमुख सहसचिव प्रदीप कोइराला, दाङका प्रमुख जिल्ला अधिकारी हिरालाल रेग्मी, नेपाल प्रहरीका लुम्बिनी प्रदेश प्रमुख प्रहरी नायब महानिरीक्षक नलप्रसाद उपाध्याय, सशस्त्र प्रहरी बलका लुम्बिनी प्रदेश प्रमुख नायब महानिरीक्षक विदुर खड्कालाई टेलिफोन गर्दै सरकारको मुख्य दायित्व नागरिकको जिउ धनको रक्षा गर्नु रहेको जनाउँदै विपद्मा परेकाको तत्काल उद्धारको व्यवस्था मिलाउन निर्देशन दिएका हुन्। गृहमन्त्री खाँणको निर्देशनपछि नेपाली सेनाका दुई हेलिकोप्टर सुर्खेतमा तैनाथी अवस्थामा रहेको र मौसमका कारण घटनास्थलसम्म पुग्न नसकेको दाङका सहायक प्रमुख जिल्ला अधिकारी सावित्रा पुनले जानकारी दिए। त्यस्तै मुलुकभर निरन्तरको वर्षपछि आएको बाढी, पहिरो र डुबान पीडितलाई तत्काल उद्धार, उपचार, पुनस्थापना र राहतको व्यवस्था गर्न पनि गृह प्रशासनलाई गृहमन्त्री खाँणले निर्देशन दिए। सप्रजिअ पुनका अनुसार लमहीमा डुबानामा परेका सात जनाको उद्धार भइसकेको छ। अहिलेसम्म लमही नगरपालिकामा सात घर, राजपुर गाउँपालिकामा २११ घर, गढवा गाउँपालिकामा ५८५ घर, राप्ती गाउँपालिकामा २५० घर डुबानमा परेका छन्। हालसम्म मानवीय क्षति भएको विवरण भने प्राप्त नभएको जिल्ला प्रशासन कार्यालय दाङले जानकारी दिएको छ। त्यस्तै कालाकाटे, धानखोला र मुसोटखोलामा सडक अवरुद्धसमेत जानकारी दिइएको छ।"
एमालेबाट भक्तपुरमा नवराज गेलाल र महेश बस्नेत सुनिश्चित,भक्तपुर : नेपाल कम्युनिष्ट पार्टी (एमाले) भक्तपुर क्षेत्र नं १ मा नवराज गेलालले प्रतिनिधिसभाको टिकट पाउने भएका छन्। गेलाल यसअघि जिल्ला समन्वय समिति भक्तपुरका सभापति थिए। त्यस्तै भक्तपुर क्षेत्र नं २ मा महेश बस्नेत उम्मेदवार बन्ने सुनिश्चित भएको छ। उनी पार्टी केन्द्रीय सदस्य तथा प्रतिनिधि सभामा पछिल्लो पटकको निर्वाचनमा सोही क्षेत्रबाट विजयी सांसद् हुन्। त्यस्तै प्रदेश सभा १ ख (भक्तपुर नगर) मा नारायणसुन्दर सिन्ताकल र १ क (चाँगुनारायण) मा मोहनवीर श्रेष्ठ रहेका छन् भने प्रदेश सभा मध्यपुर २ ख (मध्यपुर थिम) मा चन्दनकृष्ण श्रेष्ठ र प्रदेश सभा २ क सूर्यविनायकमा किरण थापा रहेका छन्। पार्टी भक्तपुर जिल्ला अध्यक्ष बचन देउजाले उक्त नाम सुनिश्चित भएको पुष्टि गरे।
"गठबन्धनले टुंग्यायो सिट बाँडफाँट, कुन क्षेत्र कसले पाए? (सूचीसहित)","काठमाडौं : गठबन्धन बैठकले केही सिट बाँकी राखेर सिट बाँडफाँट टुंग्याएको छ। जनता समाजवादी पार्टी (जसपा) ले पाउनुपर्ने भाग छाडेर गठबन्धनले बाँकी सिटमा सहमति गरेको हो। जसपाले एमालेसँग चुनावी तालमेलका लागि अघि बढ्दै गर्ता यता सत्तारुढ दलहरूसँग महन्थ ठाकुर नेतृत्वको लोकतान्त्रिक समाजवादी पार्टी (लोसपा) जोडिएको छ। लोसपालाई कहाँ कति सिट दिने भन्ने छलफल जारी रहेको गठबन्धनका एक नेताले बताए। बालुवाटारमा शुक्रबार बसेकोबैठकले माओवादीलाई ४५, एकीकृत समाजवादीलाई २० र राष्ट्रिय जनमोर्चालाई २ स्थान दिने सहमति गरेको थियो। कांग्रेस ८४ सिट निश्चित भएको छ। तर लोसपासँग तालमेल गर्दा कुन सिट बाँडफाँट गर्ने विषयमा छलफलकै विषय रहेको ती नेताको भनाइ छ।"
"प्रचण्डले चितवन ३ छाड्ने निश्चित, गोरखा २ मा उम्मेदवार बनाउने माओवादीको निर्णय",काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्ड चितवन छाड्ने भएका छन्। माओवादी केन्द्रको पदाधिकारी बैठकले अध्यक्ष प्रचण्डलाई गोरखा क्षेत्र नं २ बाट उम्मेदवार बनाउने निर्णय गरेको छ। यसअघि बाबुराम भट्टराईले लड्दै आएको उक्त क्षेत्र प्रचण्डले रोजेका हुन्। बाबुरामले केही दिनअघि मात्रै आफू उम्मेदवार नबन्ने घोषणा गरेका थिए। प्रचण्ड २०७४ को प्रतिनिधिसभा निर्वाचनमा चितवन क्षेत्र नं ३ बाट विजयी भएका थिए।
"न्यून चापीय प्रणालीको प्रभाव : पूर्वमा मौसम सुधार हुँदै, पश्चिममा भारी वर्षा","काठमाडौं : मौसम पूर्वानुमान महाशाखाले देशका पूर्व क्षेत्रमा मौसम अहिले सफा भए पनि दिउँसो र बेलुका आंशिक बदली रही हल्का पानी पर्ने सम्भावना रहेको जनाएको छ । देशको पश्चिमी भूभागमा भारी वर्षा भइरहेको छ । महाशाखाका अनुसार सुदूरपश्चिम र कर्णाली प्रदेशमा भारी वर्षा भइरहेको छ । नवलपुरमा सबैभन्दा बढी २७५ मिलिमिटर पानी परेको छ । पाल्पाको अर्चले भन्ने ठाउँमा २१८ मिलिमिटर पानी परेको छ । मौसमविद् राजु प्रधानाङ्गका अनुसार आज उपत्यका मौसम बदली रही दिउँसो र बेलुकीपख हल्का पानी पर्ने सम्भावना छ । लुम्बिनी, गण्डकी, सुदूरपश्चिम प्रदेशमा भारी वर्षा हुने सम्भावना छ । 'काठमाडौँ उपत्यकाका र पूर्वका मौसम खुलेजस्तो देखिए पनि बदली नै रहने सम्भावना छ, शनिबार दिउँसोबाट विस्तारै सुधार हुँदै जानेछ, पश्चिममा भारी वर्षा भइरहेको छ,' उनले भने, गण्डकी प्रदेश, सुदूरपश्चिम प्रदेश र कर्णाली प्रदेशमा आइतबारदेखि मौसम विस्तारै खुल्दै जान्छ । महाशाखाका अनुसार हाल नेपालमा दक्षिण पश्चिम बङ्गालको खाडी र आसपास रहेको न्यून चापीय क्षेत्रको प्रभाव रहेको छ । हाल सुदूरपश्चिम प्रदेश, कर्णाली प्रदेश, गण्डकी प्रदेशमा हल्का तथा मध्यम वर्षा भइरहेको छ । सुदूरपश्चिमका केही, कर्णाली प्रदेशको थोरै र लुम्बिनी प्रदेश र गण्डकी प्रदेशको एकदुई स्थानमा आज भारी वर्षा हुने जनाएको छ । रासस"
अछामका अधिकांश प्रहरी चौकी जीर्ण : जोखिममा सुरक्षाकर्मी,"अछाम : साँफेधनगढी हाईवे छेउमै जस्तापाताले छाएको सानो घर । जीर्ण र खिया लागेको जस्तापाताले छाएको कटेरो । कटेरोको अगाडि टाँसिएको नेपालको राष्ट्रिय गानको अलि अलि मेटिदै जान थालेका शब्दहरु । पानी पर्दा चुहिन्छ । घाम लागे गर्मी हुन्छ । जेनतेन जस्तापातालाई थेग्नलाई गाडिएका काठहरु कुहिसकेका छन् । तर पनि सरसफाई गरेर चिटिक्क पारिएको छ। भित्रबाहिर गर्दा टाउको ठोक्किन्छ । हरेक वर्षायाममा पानी चुहिन्छ। बर्खायाममा सर्पको डर । जाडोमा राति चिसोको समस्या झनै । शौचालयको उस्तै समस्या । सडकको छेउमा नुहाउनुपर्ने बाध्यता । खाना पकाएका र खाएका भाडा सडकमै धुनुपर्ने। यो दृश्य अछामको साँफेबगर नगरपालिका ३ सिद्धेश्वर बजारस्थित प्रहरी चौकीको हो। यही टिनको छानोबाट प्रहरीले सुरक्षा दिँदै आएको छ। नागरिक सुरक्षाका लागि यहाँ खटिएका प्रहरीले लामो समयदेखि भोग्दै आएको समस्या हो यो । साँफेबगर अछामभरीमै सुगम ठाउँको रुपमा परिचित छ । सुगम भएकै कारण साँफेबगर मुख्य व्यापारिक केन्द्र पनि हो । यहाँ व्यापारिक चहलपहल, कृषि, कलेज, सरकारी तथा बोर्डिंङ स्कुलहरू, बैंक तथा वित्तिय संस्थाहरू छन् । यी सबैलाई सुरक्षा दिन भनेर स्थापना गरेको प्रहरी चौकी भने निकै जिर्ण र कमजोर छ । यस्तो समस्या यहाँका अधिकांश प्रहरी कार्यालयले भोग्दै आएका छन्। नागरिकको सुरक्षामा खटिनुपर्ने प्रहरीलाई कार्यालयको चिन्ता देखिन्छ। साँफेबगर जिल्लाको अन्य ठाउँ भन्दा सुविधा सम्पन्न ठाउँ मानिन्छ । बजारमा भौतिक संरचनाहरु राम्रा छन् । ति राम्रा भौतिक संरचनाहरुलाई एउटा प्रहरी चौकीको टिनको छानोले गिज्याइरहेको जस्तो देखिन्छ । मासिक ५ हजार ४ सय घर भाडा तिर्दे आएको प्रहरी निरीक्षक भक्तबहादुर धामीले बताए । हावाहुरी पानी परेको दिन जाग्राम बस्नुपर्ने बाध्यता रहेको उनले बताए । उनले भने,काठ कुहिसकेको छ ,कुन दिन भत्किने हो थाहा छैन । काठ मात्रै फेर्न पाएपनि धेरै राहत हुने थियो । सडकमै भाडा माझ्नु पर्छ, सडकमै नुहाउन पर्छ,लाज मानेर के गर्नु बाध्यता यस्तै छ । साँफेबगर प्रहरी चौकीमा १४ जनाको दरबन्दी रहेकोमा अहिले ११ जना कार्यरत रहेका उनले बताए । रामारोशन गाउँपालिका ३ सान्तडाको अवस्था झन् दयनीय छ । भैंसीगोठ रङरोगन गरी चिटिक्क पारिएको छ। त्यहाँका स्थानीयहरुले भैंसी बाँध्नलाई बनाएको (खरक) गोठ हो त्यो । हरेक वर्ष त्रिपाल फेरेन भने पानी चुहिन्छ । बर्खामा सर्पको डर उस्तै। यही भवनबाट प्रहरीले सुरक्षा दिँदै आएको छ । भैसी बाँध्ने र माथि गोठालो सुत्नका लागी बनाइएको पुरानो भैंसी गोठ हो प्रहरी सहायक निरीक्षक राजेन्द्र भट्ट्ले भने रंगरोगन गरेर अलिअलि गुजारा चलाएका छौं,स्थानीयहरु बीच जग्गा विवादका कारण लामो समयदेखि भवन बन्न सकेको छैन । भवन निमार्णका लागी गाउँपालिकाबाट पहल भइरहेको भन्ने जानकारी पाएको उनले बताए । ढकारी गाउाँपालिकास्थित प्रहरी चौकी आठ दशक पुरानो जीर्ण घरमा छ । भाडाको घर, बर्खामा चुहिन्छ। स्थानीय तहका नागरिका सुरक्षाको जिम्मेवारी लिएका ग्रामीण क्षेत्रका प्रहरी नै आफै असुरक्षित छन् । ग्रामीण क्षेत्रका अधिकाश प्रहरी चौकी भाडाको भवनमा सञ्चालनमा रहेका र ती जीर्ण अवस्थामा रहेकाले समस्या हुने गरेको जिल्ला प्रहरी कार्यालय अछामले जनाएको छ । अछाममा जिल्ला प्रहरी कार्यालयसहित सात इलाका, १३ चौकी, एक ट्राफिक प्रहरी कार्यालय,पाँच अस्थायी पोस्ट छन्। यीमध्ये जिल्ला प्रहरी कार्यालय, इलाका प्रहरी चौकी साँफेबगर, पञ्चदेवल बिनायक,बयालपाटा, बैद्यनाथ, सिउडी, जयगढ, तुर्माखाँद, बारला, चौखुट्टे र मंगलसेन प्रहरी चौकी मात्रै आफ्नो भवनमा छन्। गाउँका कार्यालय जीर्ण हुँदा सेवाप्रवाहमा समस्या हुँदै आएको प्रहरीले जनाएको छ ।"
"यस वर्षको नोबेल शान्ति पुरस्कार बेलारुस,रुस र युक्रेनका मानवअधिकारकर्मीलाई","काठमाडौं : यस वर्षको नोबेल शान्ति पुरस्कार बेलारुस, रुस र युक्रेनका मानवअधिकारकर्मीले पाउने भएका छन्। नोबेल समितिले बेलारुसको मानवअधिकारकर्मी एलेस बियालियात्स्की,रुसी मानवअधिकार संगठन मेमेरियल र युक्रेनको मानवअधिकार संगठन सेन्टर फर सिभिल लिवर्टीलाई २०२२ नोबेल पुरस्कारबाट सम्मानित गर्ने निर्णय गरेको हो। पुरस्कार पाउनेहरुले आफ्नो देशको नागरिक समाजको प्रतिनिधित्व गर्नेछन्। उनीहरुले सत्ताको आलोचना र नागरिकहरुको रक्षा गर्न लामो समयदेखि काम गर्दै आएका छन्।"
अबिरल वर्षाले मार्फाको फाराम खोला उर्लियो,"जोमसोम : मुस्ताङको मार्फास्थित फाराम खोला उर्लिदा स्थानीय त्रसित बने । लगातारको अविरल वर्षासँगै शुक्रबार बिहान ४ बजेदेखि फाराम खोलाको बाढी उर्लिन थालेको हो । बाढीले मार्फास्थित कालोपत्रे सडक र आशिंक स्याउबारीमा क्षति पुर्याएको छ । अविरल वर्षासँगै एकसाथै बाढी उर्लिएर आएपनि तत्कालको जोखिम भने टरेको बताइएको छ । मार्फास्थित धौलागिरी हिमालको फेदबाट बग्ने फाराम खोला अकल्पनीय रुपमा उर्लिएको मार्फाका स्थानीय दिपक लालचनले जानकारी दिए । उनका अनुसार खोलाको बहावले मार्फा सामुदायिक भवनलगायत त्यस आसपासका केही घर उच्च जोखिममा परेका थिए भने स्थानीय र शितोष्ण वागवानी विकास केन्द्रको स्याउबारी जोखिममा परेको थियो । बाढीले हिमालको फेदबाट लेदो माटो ,गेग्रान र रुखहरु बगाएर बस्ती नजिक ल्याइ पुर्याएको थियो । बाढीले मार्फाटुकुचे राष्ट्रिय राजममार्ग सडक समेत अवरुद्ध बनाएको थियो । मार्फाको फाराम खोलामा बाढी आएपछि घरपझोङ गाउँपालिकाका अध्यक्ष मोहनसिंह लालचन,वडाध्यक्ष, कार्यपालिका सदस्यहरु,जिल्ला विपद् व्यवस्थापन समिति र स्थानीयबासी बाढीग्रस्त क्षेत्रमा पुगेका थिए । गाउँपालिकाको पहलमा अहिले डोजर परिचालन गरी फाराम खोलालाई नियन्त्रणमा लिइएको छ । मार्फाका स्थानीय अमर घतानेले बाढीले खोलाको स्पेशमा पुरै लेदो माटोले भरिएको र पुन बाढी आएमा ठूलो विपद् निम्तन सक्ने उल्लेख गरे । यसअघि बुधबार पनि अविरल वर्षाले मार्फा सामाग्री स्थित करिब १ सय मिटर कालोपत्रे सडकमा ठाडो खोलाको बाढीले सडक अवरुद्ध बनेको छ भने मुस्ताङको खन्तीमा पनि सडक अवरुद्ध छ । योसँगै राष्ट्रिय गौरवको बेनीजोमसोम सडक अन्तर्गत मुस्ताङ र म्याग्दीका विभिन्न स्थानमा सडक अवरुद्ध छ । निरन्तर वर्षा भइरहेकाले सडक मर्मत गरी सडक आवागमन सञ्चालन गर्न अप्ठ्यारो परेको छ । यस्तै,लगातारको वर्षाका कारण उपल्लो मुस्ताङका उच्च पहाडि क्षेत्रमा हिमपात भइरहेको लोमान्थाङ५ का वडासदस्य छेवाङ रिङझिङ गुरुङले जानकारी दिएका छन्।"
मधेस प्रदेश : दसैंमा सवारी दुर्घटनामा २८ जनाको मृत्यु,"जनकपुरधाम : दसैं अवधिमा मधेश प्रदेशमा सवारी दुर्घटनामा परेर ४ बालबालिकासहित २८ जनाले ज्यान गुमाएका छन्। असोज १५ गतेदेखि २० गतेको अवधिमा १ सय ६२ वटा सवारी दुर्घटना हुँदा ३१३ घाइते भएको मधेस प्रदेश प्रहरी कार्यालय जनकपुरका प्रवक्ता प्रहरी प्रहरी उपरीक्षक सुमन कुमार तिम्सिनाले जानकारी दिए। शनिबारदेखि बिहीबारसम्म भएको सवारी दुर्घटनामा १५ जना पुरुष, ९ महिला र ४ बालबालिकाको मृत्यु भएको छ। त्यस्तै ३१३ जना घाइते भएका छन्। घाइते हुनेमा २ सय ८ जना पुरुष, ५३ महिला र ५२ बालबालिका छन्। बारामा सबैभन्दा बढी २० जनाले ज्यान गुमाएका छन्। जसमा १० जना पुरुष, ८ जना महिला र २ जना बालबालिका रहेका छन्। दुर्घटनामा परेर ५० जना घाइते भएको मधेस प्रदेश प्रहरी कार्यालयले जनाएको छ। त्यस्तै रौतहटमा ३, महोत्तरीमा २, सिरहा, धनुषा र सर्लाहीमा ११ जनाले सवारी दुर्घटनामा ज्यान गुमाएका छन्। प्रहरीले यस अवधिमा विभिन्न २ हजार ५ सय ९० वटा सवारी साधनलाई कारबाही गर्दा १८ लाख २१ हजार राजश्व संकलन गरिएका प्रवक्ता तिम्सिनाले जानकारी दिए।"
कर्मचारीबिनै मुस्ताङमा मुख्य निर्वाचन अधिकृतको कार्यालय स्थापना,"जोमसोम : आसन्न प्रतिनिधि र प्रदेशसभा निर्वाचनका लागि मुस्ताङमा कर्मचारी बिनै मुख्य निर्वाचन अधिकृतको कार्यालय स्थापना गरिएको छ । निर्वाचन आयोगले तोकेको असोज १५ गतेखि २० गतेसम्म मुख्य निर्वाचन अधिकृतको कार्यालय स्थापना गर्ने डेटलाइन अनुसार जिल्ला अदालत मुस्ताङका एकजना कर्मचारीको सहयोगमा बिहीबार जिल्ला समन्वय समिति भवनमा मुख्य निर्वाचन अधिकृतको कार्यालय स्थापना गरिएको हो । संघीयता कार्यान्वयसँगै मंसिर ४ गते हुन लागेको दोस्रो प्रतिनिधि र प्रदेशसभा निर्वाचनको लागि मुख्य निर्वाचन अधिकृत र सहायक निर्वाचन अधिकृत बिनै जिससको भवनमा कार्यालय स्थापना गरिएको हो । यसअघि जिल्ला निर्वाचन कार्यालयले आसन्न निर्वाचनका सम्पूर्ण काम नसकिएसम्म कार्यालय खुल्ला रहने वेभसाइडमार्फत सूचना प्रकाशित गरेको थियो । आसन्न निर्वाचनको सम्मुखमा बडा दसैं पर्व परेकाले मुख्य निर्वाचन अधिकृत जिल्ला न्यायाधीश ईश्वर पराजुली र सहायक निर्वाचन अधिकृत मुकुन्द आचार्य दसैं मनाउन घर गएका छन् । तर, दसैं सकिए पनि प्रतिकुल मौसम र बेनीजोमसोम सडक अवरुद्ध हुँदा सम्बन्धित व्यक्ति तोकिएको स्थानमा आउन सकेनन् । आसन्न निर्वाचन लागि अनौपचारिक रुपमै भएपनि समन्वय समिति भवनको ३ वटा कोठामा मुख्य निर्वाचन अधिकृतको कार्यालय स्थापना गरिएको छ । मुस्ताङमा मुख्य निर्वाचन अधिकृतको कार्यालय स्थापना गरिएपनि मुख्य निर्वाचन अधिकृत लगायतको टोली जिल्ला बाहिर हुँदा कार्यालय अझै उद्घाटन हुन सकेको छैन । निर्वाचन आयोगले प्रत्यक्षतर्फको मनोनयन दर्ता गर्ने मिति पर्सी असोज २३ गते तोकेकाले मुख्य निर्वाचन अधिकृतसहितको टोली अहिले मुस्ताङ आउँदै गरेको सहायक निर्वाचन अधिकृत मुकुन्द आचार्यले जानकारी दिए । यस्तै, मुस्ताङ जिल्ला बाहिर रहेका प्रतिनिधि तथा प्रदेश सभा निर्वाचनमा उम्मेदवारी दिने आंकाक्षी उम्मेदवारलाई मौसम प्रतिकुलता र सडक अवरुद्धले गर्दा मनोनयन दर्ता गर्न आउन समस्या परेको छ । निर्वाचन आयोगको कार्यक्रम अनुसार पहिलो हुने निर्वाचित हुने निर्वाचन प्रणाली तर्फ असोज २३ गते देखि असोज २६ गतेसम्म उम्मेदवारको मनोनयन पत्र दर्ता, मनोनयन पत्र दर्ता भएका उम्मेदवारको सुची प्रकासन, उम्मेदवारको विरोधमा उजुरी दिने, उजुरी माथि जाँचबुझ गरी उम्मेदवारको नामावली प्रकाशन गर्ने, उम्मेदवारको नाम फिर्ता लिने र उम्मेदवारको अन्तिम नामावली प्रकाशन गर्ने कार्यक्रम रहेको छ । प्रतिनिधि सभातर्फ एक र प्रदेश सभातर्फ दुई निर्वाचन क्षेत्र रहेको हिमाली जिल्ला मुस्ताङमा आसन्न प्रतिनिधि र प्रदेश सभा निर्वाचनमा करिव ११ हजार ५ सय मतदाताले मतदान गर्नेछन् । मुस्ताङमा यसअघिको ३७ मतदान केन्द्रमा एक केन्द्र थपेर ३८ मतदान केन्द्र बनाइएको छ । आसन्न मंसिर ४ गते हुँने निर्वाचनका लागि प्रतिनिधि सभा तथा प्रदेश सभा निर्वाचन ऐन, २०७४ बमोजिम निर्वाचनमा सम्पन्न गर्न गराउन निर्वाचन आयोगले सबै जिल्लाहरुमा मुख्य निर्वाचन अधिकृत र प्रत्येक निर्वाचन क्षेत्रमा एकजना निर्वाचन अधिकृत तोकेको छ । सहायक निर्वाचन अधिकृत मुकुन्द आचार्यले निर्वाचन कार्यतालिका अनुसार निर्वाचनको काम अघि बढाउन र आचारसहिंता कार्यान्वयनका लागि अनुगमन गर्ने बताए । हिमाली जिल्ला मुस्ताङमा नेपाली कांग्रेस र नेकपा(एमाले)बीचनै मुख्य प्रतिस्पर्धा हुनेछ । यसअघि प्रतिनिधि र प्रदेश सभा निर्वाचनमा नेकपा (एमाले)ले बिजयी हासिल गरेको थियो ।"
भक्तपुरमा दुईवटा नेपाल भाषा साहित्य सम्मेलन सुरु,भक्तपुर : भक्तपुरका दुईवटा छुटाछुटै स्थानहरुमा दुईवटा छुटाछुटै नेपाल भाषा साहित्य सम्मेलनहरु शुक्रबारदेखि सुरु भएका छन् । ४२ औँ बृहत नेपाल भाषा साहित्य सम्मेलन भक्तपुर नगरपालिका१ भार्वाचो मिनीवस पार्क भक्तपुरमा सुरु भएको छ भने ६१ औं विराट नेपाल भाषा साहित्य सम्मेलन भक्तपुरको नागरपोखरीमा सुरु भएको छ । दुवै साहित्य सम्मेलनमा नेपाल भाषासहित विभिन्न भाषाभाषिका साहित्यहरु वचन गरिने छन् । ४२ औ बृहत नेपाल भाषा साहित्य सम्मेलन शुक्रबार र शनिबार गरी दुईदिन चल्ने छ भने ६१ औं विराट नेपाल भाषा साहित्य सम्मेलन आज शुक्रबार एक दिन मात्रै चल्नेछ । ४२ औं बृहत नेपाल भाषा साहित्य सम्मेलनको प्रमुख अतिथि नेपाल मजदुर किसान पार्टीका अध्यक्ष नारायणमान विजुक्छें रहेका छन् भने उता ६१ औं विराट नेपाल भाषा साहित्य सम्मेलनको प्रमुख अतिथि वरिष्ठ साहित्यकार हितकरवीरसिंह कंसाकार रहेका छन्।
सत्ता गठबन्धन बैठक : बेलुकीसम्म निर्वाचन क्षेत्र बाँडफाँट सिध्याउने,"काठमाडौं : प्रतिनिधिसभा र प्रदेशसभा निर्वाचनका लागि गठबन्धनका तर्फबाट आज बेलुकीसम्म निर्वाचन क्षेत्र बाँडफाँटका लागि सत्तारुढ गठबन्धनका चार दलको बैठक अहिले बालुवाटारमा जारी छ । आज बिहानदेखि बालुवाटारमा जारी बैठकमा जनता समाजवादी पार्टी (जसपा) सहभागी नभएको पाँच दलीय कार्यदलका सदस्य सचिव केशवराज जोशीले जानकारी दिएका छन्। बिहीबारसम्मको बैठकमा जसपा पनि बैठकमा सहभागी भएको थियो । जसपा बाहिरिएसँगै लोकतान्त्रिक समाजवादी पार्टी (लोसपा) बालुवाटार वार्तामा सहभागी भएको छ । लोसपाका नेता अनिल झा सत्तारुढ गठबन्धनको वार्ताका आधारमा तालमेल हुने वा नहुने निश्चित हुने जानकारी दिए। कार्यदलले गृहकार्य गरी पठाएको प्रतिवेदनका आधारमा चार दलले आज बेलुकीसम्म निर्वाचन क्षेत्र बाँडफाँट गरिसक्ने उनले बताए । निर्वाचन क्षेत्र बाँडफाँटका लागि केही दिनदेखि दैनिक बसिरहेको बैठकलाई निरन्तरता दिँदै आज अन्तिम रुपमा दिन निर्णायक वार्ता भइरहेको छ । प्रतिनिधिसभा र प्रदेशसभाको निर्वाचनका लागि यही असोज २३ गते आइतबार उम्मेदवारी दर्ता गर्ने कार्यतालिका निर्वाचन आयोगले तोकेको छ । त्यसअघि गठबन्धनले क्षेत्र बाँडफाँट गरी दलले उम्मेदवार तोक्नुपर्नेछ । यसका लागि अब भोलिसम्म समय बाँकी रहेकाले पनि आजै बाँडफाँट सक्न चार दल लागेका हुन् । सत्ता गठन्धनको बैठकमा प्रधानमन्त्री एवं नेपाली कांग्रेसका सभापति शेरबहादुर देउवा, नेकपा (माओवादी केन्द्र) का अध्यक्ष पुष्पकमल दाहाल प्रचण्ड नेकपा (एकीकृत समाजवादी) का अध्यक्ष माधवकुमार नेपाल, जनमोर्चाका उपाध्यक्ष दुर्गा पौडेललगायत शीर्ष नेतृत्वको सहभागिता रहेको बताइएको छ । रासस"
प्युठानमा पहिरोमा पुरिएर छजना बेपत्ता,"प्यूठान : माण्डवी गाउँपालिका ४ उदयपुरकोट खरिण्डेमा घर पुरिदा ६ जना बेपत्ता भएका छन् । शुक्रबार दिउँसो साढे तीन बजे घरमाथिबाट आएको पहिरोले पुरिदा एकै घरमा बसेका दुई परिवारका सदस्य बेपत्ता भएको जिल्ला प्रहरी कार्यालय प्यूठानका सूचना अधिकारी प्रहरी निरीक्षक शुसिल थापामगरले जानकारी दिए । स्थानीय ६० वर्षीय बमबहादुर राहु मगर, उनकी श्रीमती, ६० वर्षीय हिरा बहादुर थापा, १८ वर्षीय मौसमी थापा, ४ वर्षीय सुसान थापा र २१ वर्षीय टेकी राहु मगरलाई पहिरोले पुरेको हो । उनीहरुको उद्दारका लागि जिल्ला प्रहरी कार्यालय प्यूठानबाट डीएसपीसहितको टोली घटनास्थलमा गइरहेको छ । जिल्लाको विभिन्न स्थानमा पहिरोले बाटो अवरुद्ध हुँदा उद्दारका लागि प्रहरी पुग्न समस्या भइरहेको छ ।"
कतार विश्वकप अन्तिम हुने मेसीको घोषणा,"अर्जेन्टिना : अर्जेन्टिनी फुटबल स्टार लियोनेल मेसीले कतारमा हुने विश्वकप फुटबल आफ्नो लागि अन्तिम हुने बताएका छन्। पेरिस सेन्ट जर्मनका पैँतीस वर्षीय फरवार्डले अर्जेन्टिनाको तर्फबाट चारपटक विश्वकप खेलिसकेका छन्। सो क्रममा १९ खेलमा उनले छवटा गोल गरेको र थप पाँच गोलका लागि सघाएका थिए। सन् २०१४ मा अर्जेन्टिनालाई उनले उपविजेताको उपाधि दिलाए भने आफ्नो कप्तानीमा सन् २०२१ को कोपा अमेरिकाको उपाधि दिलाए। मेसीले अब आफ्नो देशलाई विश्वकप फुटबलको उपाधि दिलाउन बाँकी छ। 'निश्चितरूपमा त्यो मेरो अन्तिम विश्वकप हुनेछ,' उनले भने। इएसपीएनसँग कुरा गर्दै मेसीले थपे, 'मैले विश्वकप फुटबलको दिनगन्ती गरिरहेको छु। एकसाथ चिन्ता र हडबडाहट छ।' सन् २००५ मा अन्तर्राष्ट्रिय फुटबलमा प्रवेश गरेका मेसीले अर्जेन्टिनाका लागि कूल १६४ खेलमा ९० गोल गरेका छन्। फिफाको वरियता क्रममा आर्जेन्टिना तेस्रो स्थानमा छ। नोभेम्बर २० तारिखबाट सुरू हुने कतार विश्वकप फुटबलअन्तर्गत समूह सीमा अर्जेन्टिनाको भेट साउदी अरब मेक्सिको र पोल्यान्डसँग हुने छ।"
"कटारीमा निर्वाचन अधिकृतको कार्यालय खुल्यो, चुनावी चहलपहल सुरु","उदयपुर : निर्वाचनको मिति नजिकिदै जाँदा उदयपुरको क्षेत्र नम्बर २ लाई लक्षित गरी कटारीमा अलग्यै कार्यालय स्थापना गरिएको छ । मङ्सिर ४ गते हुने प्रतिनिधिसभा र प्रदेशभा सदस्य पदको क्षेत्र न २ अन्र्तगतका सबै निर्वाचन प्रकृया सम्पन्न गर्ने गरी कटारी नगरपालिका ३ स्थित उदयपुर उद्योग बाणिज्य संघको कार्यालयमा निर्वाचन अधिकृतको कार्यालय स्थापना गरिएको हो । निर्वाचन आयोगले क्षेत्रनं २ अन्र्तगतको दुबै तहको निर्वाचन कार्य सम्पन्न गर्न फैसला कार्यन्वयन निर्देशनालयका निर्देशक जीवनकुमार भण्डारीलाई जिम्वेवारी दिएको छ । कार्यालय स्थापनासँगै निर्वाचनसम्बन्धी सबै गतिविधि सुरु गरिएको सहायक निर्वाचन अधिकृत देवराज भट्टराईले जानकारी दिए । यसअघि सदरमुकाम गाईघाटस्थित जिल्ला समन्वय समितिको सभाहलमा मुख्य निर्वाचन अधिकृतको कार्यालय स्थापना गरिएको थियो । दुईवटा निर्वाचन क्षेत्र रहेको उदयपुरमा मुख्यनिर्वाचन अधिृकत तथा क्षेत्रनं १ र को निर्वाचन अधिकृतको जिम्वेवारी जिल्ला न्यायाधिश कृष्णप्रसाद सुवेदीलाई दिईएको छ । प्रतिनिधिसभा सदस्य निर्वाचन ऐन, २०७४ तथा प्रदेशसभा सदस्य निर्वाचन ऐन, २०७४ बमोजिम निर्वाचनमा सम्पन्न गर्ने गरी आयोगले दिएको जिम्वेवारी अनुसार दुबै निर्वाचन क्षेत्रको कामहरु अघि बढाइएको मुख्यनिर्वाचन अधिकृत सुवेदीले जानकारी दिए ।"
२० केजी चरेससहित तीनजना बाराको सीमाबाट पक्राउ,"वीरगन्ज : बाराबाट सशस्त्र प्रहरीले ठूलो परिमाणमा लागुऔषध चरेससहित तीनजनालाई पक्राउ गरेको छ। भारतसँग सीमा जोडिएको बाराको बेनौली गाउँबाट सशस्त्र प्रहरीले लागुऔषध चरेस २० किलोसहित तीनजनालाई पक्राउ गरेको हो । पक्राउ पर्नेहरुमा पर्साको वीरगन्ज महानगरपालिका १९ नगवा घर भएका ३० वर्षीय मुकेश श्रीवास्तव, वीरगन्ज २ छपकैया घर भएका १६ वर्षीय मुस्तफा देवान र बाराको महागढीमाई नगरपालिका १ घर भएका ३७ वर्षीय मुस्तान देवान रहेका छन् । बाराको पचरौता नगरपालिका वडा नम्बर ७ बेनोली स्थित सशस्त्र प्रहरी बोर्डर आउट पोष्टबाट शुक्रबार बिहान खटिएको सशस्त्र प्रहरीको टोलीले भारतबाट चरेस बोकेर आउदै गरेका उनीहरुलाई पक्राउ गरेको हो । चरेससहित पक्राउ परेका तीनैजनालाई कारबाहीका लागि जिल्ला प्रहरी कार्यालय बारामा बुझाइने सशस्त्र प्रहरी सीमा सुरक्षा बल बाराले जनाएको छ ।"
संघ र प्रदेशसभा निर्वाचन : उम्मेदवारी दर्ता गर्दा गर्नुपर्ने १८ प्रतिबद्धता,काठमाडौं : आगामी मंसिर ४ मा हुने प्रतिनिधिसभा र प्रदेश सभा निर्वाचन प्रयोजनका लागि उम्मेदवारहरुले उम्मेदवारी दर्ता गराउँदा १८ वटा प्रतिबद्धतामा हस्ताक्षर गर्नुपर्ने भएको छ। उम्मेदवारी दर्ता आइतबारबाट सुरु हुँदैछ। निर्वाचन आयोगले तयार पारेको उम्मेदवारले गर्नुपर्ने स्वघोषणा पत्रमा विभिन्न १८ वटा विषयवस्तु समावेश गरिएका छन्। उम्मेदवारले मनोनयन पत्रसँगै नेपालको संविधानप्रति पूर्ण निष्ठावान रहेको प्रतिबद्धता जनाउनुपर्नेछ। पच्चीस वर्ष उमेर पूरा भएको नेपाली नागरिक भएको जनाउनुपर्नेछ। यस्तै उम्मेदवारले प्रतिनिधि सभा सदस्य निर्वाचनको हकमा कुनै गाउँपालिका वा नगरपालिकाको अन्तिम मतदाता नामावलीमा नाम समावेश भएको र प्रदेशसभा सदस्य निर्वाचनको हकमा सम्बन्धित प्रदेशको गाउँपालिका वा नगरपालिकाको अन्तिम मतदाता नामावलीमा नाम समावेश भएको स्वघोषणा गर्नुपर्नेछ। १८ प्रतिबद्धतामा के छ ?
लागुऔषध अमलीको फेरियो बाटो : सेवन गर्न सीमापारी कोठा भाडामा,"गौशाला : लागुऔषध सेवन गर्न युवाहरुले महोत्तरीको सीमापारी कोठाभाडा लिने गरेको नयाँ तथ्य सार्वजनिक भएको छ । पहिले युवाहरु सीमापारी गएर लागुऔषध सेवन गर्दै आएका थिए । तर, प्रहरी त्यसमा कडाई गरेपछि युवाहरु सीमापारी नै कोठा भाडा लिएर लागुऔषध सेवन गर्न थालेको इलाका प्रहरी कार्यालय गौशालाका इन्स्पेक्टर रञ्जन मिश्रले बताए । युवाहरु घरबाटै मोटरसाइकलमा सीमापारी जान्छन् । त्यहाँ उनीहरुले कोठाभाडा लिएका हुन्छन् । खाएर त्यही दिनभरी सुत्छन् । साँझ घर फर्किने गरेको अनुसन्धनबाट खुलेको छ,' उनले भने । महोत्तरीको गौशाला१२ स्थित सामुदायिक विकास युवा क्लब कान्तिबजार पडरियाले आयोजना गरेको समाज र समाजिक चुनौति विषय अन्तरक्रिया कार्यक्रममा इन्स्पेक्टरले नयाँ तथ्य सार्वनिक गरेका हुन् । इलाका प्रहरी कार्यालय गौशालाका इन्स्पेक्टर रञ्जन मिश्रले सीमापारी कोठा भाडा लिएर युवा लागुऔषध सेवन गर्ने गरेको पाइएको बताए । उनले भने,यस्तो अवस्थामा दोषीलाई पक्राउ गरेर कारवाही गर्दा छुटाउनका लागि राजनीतिकर्मीहरुले प्रहरीलाई लाई दबाब दिने गरेको छ । प्रहरी कठोर भएर कारवाही गरिहेको छ । गत आर्थिक वर्षमा इलाका प्रहरी कार्यालयले लागुऔषध ओसारपसार तथा सेवन शीर्षकमा ४४ वटा मुद्धा दर्ता गरेको थियो । जसमा ५२ जना युवाहरु पक्राउ गरेर कारवाही गरिएको इन्स्पेक्टर मिश्रले उल्लेख गरे । लागुऔषध दुव्र्यसनी न्यूनिकरणका लागि विद्यालयहरुमा सचेतनामूलक कार्यक्रम सञ्चालन गरिएको छ । वैदेशिक रोजगारीहरुले पुरुषहरु पीडित भएको गौशाला प्रहरीले जनाएको छ । इन्स्पेक्टर मिश्रका उनका अनुसार गौशालमा सबैभन्दा बढी महिलासँग सम्बन्धित समस्या प्रहरीमा आउने गरेको छ । मधेश प्रदेशका गृह तथा सञ्चारमन्त्री भरतप्रसाद साहले लागुऔषधका अमलीहरुलाई अन्य कैदीसँग राख्दा जेलभित्र हिंसा बढाएको बताए । उनले लागुऔषधी अमलीहरुलाई छुट्टै राख्नु पर्नेमा उनले जोड दिए । लागुऔषध दुव्र्यसनीले परिवारको धनसम्पत्ति नासिदै गएको उनले बताए । लागुऔषध दुव्र्यसनीमा बसेका युवाहरुलाई सुधार्नका लागि गौशालामा सुधार केन्द्र निर्माण भइरहेको छ । लागुऔषध कारोवारलाई नियन्त्रणका लागि प्रहरीले काम गर्नु पर्छ,' उनले भने । गौशाला नगरपालिका मेयर डा दीपेन्द्र महतो लागुऔषध नियन्त्रणका लागि छिमेकी स्थानीय सरकार तथा सरोकारवाहरुसंग छलफल भइरहेको बताए । लागुऔषध नियन्त्रणका लागि हामी कडा कदम चाल्छौं,' उनले भने । समाजको विकृति न्यूनिकरणका लागि स्थानीय सरकारलाई सहयोग गर्न उनले सबैलाई सहयोग गरे । नगरपालिकामा हिंसा पीडित महिलाका लागि सेफ हाउस निर्माण गर्न लागेको बताए । वैदेशिक रोजगारीले पनि समाजमा महिला हिंसा बढाएको मेयर डा महतोले उल्लेख गरे । युवा र वुद्धिजीविहरु पार्टीको गुलामा गरिरहेको छ । यो गलत संस्कार हो । यसलाई त्याग्नु पर्नेमा उनले जोड दिए । महिलाहरुलाई आत्मनिर्भर बनाए मात्रै समाज परिवर्तन हुने गौशाला नगरपालिकाकी उपमेयर रेणु कुमारी महतोले बताइन् ।अशिक्षाको कमीले समाजमा विकृति बढेको गौशाला नगरपालिका वडा नम्बर १ का वडा अध्यक्ष नवीन साहले बताए । लागुऔषध दुव्र्यसनीले समाजमा भयावहको रुप लिएको छ,' उनले भने, लागुऔषध दुव्र्यसनी नियन्त्रणका लागि सरकारले ठोस नीति लिनु पर्छ । त्यस्तै उनले गाउँमा गरिने सडक अतिक्रम पनि एक प्रकारको विकृति रहेको उनले बताए । सडक अतिक्रमले सडक दुर्घटना बढाएकाले फराकिलो बनाउनु पर्नेमा उनले जोड दिए । गौशाला नगरपालिका वडा नम्बर ४ का वडा अध्यक्ष रामनारायण महासेठले घरबाटै समाजिक कुरुती अन्तका लागि काम गर्नु पर्ने बताए । समाजिक कुरुतीविरुद्ध सबै मिलेर अघि बढ्नु पर्नेबारे बताए । छुवाछुत, बोक्सी प्रथा जस्ता कुप्रथाले समाजमा रहेका भुँइतहका मानिसहरु सबैभन्दा पीडित रहेको गौशाला नगरपालिका ११ का वडा अध्यक्ष रामपृत महतोले उल्लेख गरे । समाजिक विकृतिले सबै भन्दा बढी महिलाहरु प्रताडित भइरहेका छन्, उनले भने, स्कूल शिक्षाबाट मात्रै समाजिक विकृति न्यूनीकरण गर्न सकिन्छ । गौशाला नगरपालिका वडा नम्बर १२ का वडा अध्यक्ष कुशेश्वर महतो लागुऔषध समाजिक कुरुतिको रुप लिएको बताए । समाजिक संस्कार, संस्कृति र मूल्यमान्यताहरुलाई समरक्षण गरे मात्रै समाजिक कुरुतिहरुलाई निर्मूल गर्न सकिने उनले औंल्याए । पश्चिमा संस्कृतिलाई फेसनको रुपमा समाजमा भित्रिदा समाजिक चुनौतिहरु बढ्यो,'उनले भने, ' समाजिक कुरुति अन्त्यका लागि घरघरबाटै उठ्नु पर्छ । समाजिक मञ्चमा समाजक चुनौतिहरुका बारे बहस चलाउनु पर्नेमा स्थानीय समाजसेवी रामचन्द्र सिंह कुशवाहाले औंल्याए । उनले स्कूल उमेरका १२ देखि २० वर्ष उमेर समूहका लागुऔषध दुव्र्यसनीमा फस्दै गएको बताए । अबको १० वर्षपछि यो समाज कहा जान्छ त्यसको ठेगान छैन, उनले भने, हाम्रो युवा विनास तर्फ जाँदै छ त्यस बारे सबै पक्ष सचेत हुनुपर्छ । मिश्रित समाजले मात्रै विकासले फड्को मार्ने नेकपा एमालेका युवा नेता शंकर महतोले बताए । समाजले मान्दै आएको संस्कार र संस्कृति कुसंस्कार र संस्कृतिमा परिणत भइरहेको उनले बताए ।समाजमा अहंकार बढेको छ । यसले समाजमा विकृत्ति बढायो । यसलाई हामीले त्याग्नु पर्छ,' उनले भने । नेता महतोले समाजको समस्याहरुको ल्याबटेस्ट गर्नु पर्नेमा जोड दिए । ल्याबले दिएको रिपोर्ट अनुसार समाजिक समस्याहरुको उपचार गरिनु पर्ने उनले औंल्याए । विषादी खाद्यान्न उत्पादन प्रणाली समाजमा चुनौति थपेको नेता महतोले बताए । उत्पादन शिक्षा प्रणालीलाई विकास गर्नुमा समेत उनले जोड दिए । जनता समाजवादी पार्टीका केन्द्रीय सदस्य रमेश महतो(राहुल)ले समाजबाट संस्कार र संस्कृति लोप हुँदै गएको बताए । संस्कार र सस्कृतिका राम्रा पक्षलाई जगर्ना गर्नुपर्नेमा उनले जोड दिए । समाज रुपान्तरणका लागि सरोकारवालहरुको प्रतिबद्धता जरुरी छ । विकृति विरुद्ध सबै पक्ष उभिएपछि मात्रै समाजिक विकासले फड्को मार्छ,' उनले भने । समाजमा विकृति फैलिनुको मुख्यकारण गलत राजनीतिक प्रवृत्ति रहेको उनले बताए । दलहरुको दिशा स्पष्ट छैन । एनी हाउ सत्तामा कसरी जाऊ भन्ने मानसिकताले दलहरु ग्रसित छन्, उनले भने, राजनीतिको गलत संस्कारलाई सफा गर्ने अधिकार जनतामा छ । यसलाई हामीले गम्भीरतापूर्वक लिनुपर्छ । दलहरुले सत्ता प्राप्तिको खेलमा रहेको उनले बताए । क्लबले पञ्चायतविरुद्धको आन्दोलनका घाइते, शिक्षासेवी, जनप्रतिनिधिहरुलाई सम्मान गरेको थियो ।"
राप्रपाले उम्मेदवारको नाम टुङ्गो लगायो,"काठमाडौं : राष्ट्रिय प्रजातन्त्र पार्टी (राप्रपा) ले आगामी मङ्सिर ४ गते हुने प्रतिनिधिसभा र प्रदेशसभा निर्वाचनका लागि देशभरबाट उम्मेदवारको नाम टुङ्गो लगाएको छ । पार्टी अध्यक्ष राजेन्द्र लिङ्देनका अनुसार सबै जिल्ला कार्य समितिले दुवै निर्वाचनका लागि पठाएका करिब सात सय उम्मेदवारमध्येबाट प्रतिनिधिसभामा एक सय ६५ र प्रदेशसभामा तीन सय ३० उम्मेदवार केन्द्रले छनोट गरेको छ । विभिन्न राजनीतिक दलबाट तालमेलका लागि प्रस्ताव आइरहेकाले जिल्लाको वस्तुस्थितिका आधारमा जुनसुकै राजनीतिक दलसँग पनि तालमेल गर्न पार्टीले जिल्ला समितिलाई सुझाव दिएको छ । समान विचार भएका केही दल तथा समूहसँग एकताका लागि पार्टीले आग्रह गरेकाले पनि परिवर्तित अवस्थामा केही पार्टीसँग तालमेल हुनसक्ने छ । त्यसरी तालमेल भएमा केही निर्वाचन क्षेत्रका नाम परिवर्तन हुनसक्ने नेता सुन्दर पाण्डेले जानकारी दिए। राप्रपा र नेकपा ९एमाले० को शीर्ष नेतृत्वबीच तालमेलका लागि छलफल भइरहेकाले के कति सिट सङ्ख्यामा समझदारी कायम हुन्छ, त्यसका आधारमा सम्बन्धित जिल्ला कार्य समितिले केही उम्मेदवारका नाम परिवर्तन गर्नेछ । दुवै पार्टीका अध्यक्षबीच आज भेट गरी तालमेलमा सिटको टुङ्गो लगाउने कार्यतालिका छ । जिल्ला निर्वाचन कार्यालयमा यही असोज २३ गते जिल्ला कार्य समितिले केन्द्रसँग समन्वय गरी उम्मेदवारको नाम दर्ता गराउने छ । रासस"
"जसपा र राप्रपासँग एमालेको निरन्तर छलफल, सहमतिको सम्भावना कति?","काठमाडौं : एमालेले आसन्न प्रतिनिधिसभा र प्रदेशसभा निर्वाचनमा जसपा नेपाल र राप्रपासँगको तालमेलबारे टुङ्गोमा पुग्नेगरी छलफल अघि बढाएको छ। शुक्रबार एक चरण जसपा नेपालका नेतासँग छलफल गरेको एमालेले राप्रपासँग पनि सिट बाँडफाँटबारे छलफल गरेको छ। राप्रपा अध्यक्ष राजेन्द्र लिङ्देन एमाले अध्यक्ष केपी ओलीलाई भेट्न बालकोट निवास पुगेका थिए। दुई पार्टीका अध्यक्षसहित नेताहरूबीच आसन्न चुनावमा एमालेराप्रपा तालमेलबारे छलफल भएको हो। बालकोट जाने नेताहरूमा लिङ्देनसहित प्रकाशचन्द्र लोहनी, बुद्धिमान तामाङ, विक्रम पाण्डे र महामन्त्री राजेन्द्र गुरुङ थिए। एमालेले चुनावी तालमेलका लागि राप्रपालाई प्राथमिकता दिएको छ। झापाका अतिरिक्त अन्य जिल्लाका केही सिटमा राप्रपासँग तालमेल हुनसक्ने बताइएको छ। राप्रपासँग सबैतिर नभई सीमित केही सिटका लागि तालमेल हुने एमाले नेताहरुले बताएका छन्। त्यस्तै एमालेले राप्रपासँगको छलफलपछि जसपासँग दोस्रो चरणको छलफल भएको छ। जसपासँगको तालमेल टुङ्गो लगाउन अलि बढी गृहकार्य आवश्यक देखिएको बताइएको छ। जसपाले आफ्ना माग राखिसकेको र त्यसमा एमालेका शीर्ष नेताहरू बसेर आन्तरिक छलफल र न्युनतम समझदारीको खाका बनाउने काम भएको बताइएको छ। सोही खाकालाई आधार मानेर जसपासँग छलफल गरेर भए पनि तालमेलको मापदण्ड र सिट बाँडफाँट टुङ्ग्याइने बताइएको छ।"
बर्दियामा चट्याङसहितको अविरल वर्षा,"गुलरिया : बर्दियामा चट्याङ र गड्याङ्गुडुङसहित अविरल वर्षा भइरहेको छ । मंगलबार रातीदेखिको निरन्तर वर्षा शुक्रबारदेखि गड्याङ्गुडुङ र चट्याङसहित वर्षा हुन थालेको छ। निरन्तरको वर्षाले बबई नदीको सतह घट्न सकेको छैन । नदीमा बाढी आएपछि नदी तटीय क्षेत्रका सयौं स्थानीयहरु प्रभावित भएका छन् । जल तथा मौसम पूर्वानुमान महाशाखाको वेभसाइट हाइड्रोलोजीमा राखिएको सूचना अनुसार चेपाङको बबई नदी जलमापन स्टेशनमा पानीको सतह फेरि बढेर ६ दशमलव ३५ मिटर पुगेको छ । चेपाङमा ५ दशमलव ५० मीटर चेतावनी तह र ६ दशमलव १० मिटर खतराको तह मानिन्छ । नजिकका जिल्लालगायत आसपासका क्षेत्रमा अविरल वर्षा भइरहेकाले पानीको सतह थप बढ्न सक्ने अनुमान गरिएको छ । बर्दियाको बबई बेशीन अन्र्तगत रानीजरुवा नर्शरी स्टेशनमा २४ घण्टामा १९४ दशमलव २ मिलिमिटर वर्षा मापन गरिएको छ । त्यस्तै बबईको रम्भापुर स्टेशनमा २०८ दशमलव ६ मिलिमिटर वर्षा भएको जनाइएको छ । अविरल रुपमा बर्षा भएपछि बबई नदीमा पानीको सतह घट्न पाएको छैन । बर्दियामा चट्ङ र गड्याङ्गुडुङसहित अविरल वर्षा भइरहेको जिल्ला प्रहरी कार्यालय बर्दियाका प्रहरी नायव उपरीक्षक हिक्मत बहादुर बोहोराले बताए । चट्याङ परेपछि जंगलतिर परेकाले गाउँघरमा कुनै क्षतिको जानकारी नआएको उनको भनाइ छ । बर्दियाको गुलरिया नगरपालिका अन्र्तगत बालापुर, बिक्री, सूर्यगौडी, ईन्द्रपुर, मुक्तिनाथ टोल लगायतका स्थानहरुमा बबईको बाढी पसेपछि स्थानीयहरु पीडित भएका छन् । बबई नदीमा आएको बाढीका कारण बर्दियाको गुलरिया नगरपालिका वडा नम्वर ५ बालापुरमा ३५ घर, गुलरिया वडा नम्वर ८ मुक्तिनाथ टोल र अन्यमा २१ घर, वडा नम्वर ११ ईन्द्रपुरमा १० घर, वडा नम्वर १२ बिक्रीमा ३ घर गरी ६९ घरमा बाढी पसेको जिल्ला प्रहरी कार्यालय बर्दियाका प्रहरी उपरिक्षक विरेन्द्र बहादुर शाहीले बताए । बाढीका कारण कुनैपनि मानविय तथा भौतिक क्षती नभएको उनले जानकारी दिए । बाढी प्रभावितहरु सडक किनारको त्रिपाललगायत विद्यालयमा आश्रय लिइरहेका छन् ।"
अयोध्याबाट जलेश्वर आइपुग्यो राम राज्य रथ यात्रा,"महोत्तरी : भगवान् श्री रामचन्द्रको जन्मभूमि अयोध्याबाट आज राम राज्य रथ यात्रा महोत्तरीको सदरमुकाम जलेश्वरमा आएको छ । श्रीरामदास मिसनको आयोजनामा भारत एवं नेपालको ६० दिने यात्राका लागि निस्केको श्रीरामजीको दिग्विजय यात्रा आज जलेश्वर आइपुगेको हो । अलौकिक रथ एवं सयौँ साधु, सन्त, महात्मासहित महोत्तरीको प्रमुख भन्सार नाका भिट्ठामोड आइपुगेको रथ यात्रालाई जलेश्वर नगरपालिकाका प्रमुख सुरेश साह सोनारले फूल, माला, अबिरसहित स्वागत गर्दै विशेष पूजा तथा प्रसाद ग्रहणका लागि बाबा जलेश्वरनाथको मन्दिरमा लगेका छन् । भारत र नेपालको आध्यात्मिक एवं सांस्कृतिक सम्बन्ध सुदृढ गर्नु, आपसी भाइचारा बढाउनु र रामसीताको भएर हामीले सधैँ रामसीताको आदर्श अपनाएर जीवन व्यतीत गर्नुगराउनु प्रमुख उद्देश्यका साथ जलेश्वर आइपुगेको यस रथ यात्रा जलेश्वरनाथ महादेवको दर्शनपश्चात् आजै जनकपुरधाम लगिने छ । नेपालको जलेश्वर, जनकपुर, हेटौँडा, नारायणघाट र काठमाडौंसम्म जाने यस यात्रा नेपालमा आठ दिनसम्म विभिन्न मठमन्दिरमा दर्शन एवं पूजाअर्चना गर्नेछन् । यही असोज १८ गते अयोध्याको राम मन्दिरबाट साधुसन्तको लावालस्करका साथ आरम्भ भएको यस रथ यात्राले ६० दिनसम्म नेपाल र भारतको विभिन्न २७ ठाउँको भ्रमण गर्नेछन् भने १५ हजार किलोमिटरसम्म यात्रा गर्नेछन् ।"
जसपा नेता कौशल यादव लोसपा प्रवेश,जनकपुरधाम : जनता समाजवादी पार्टी नेपालका निवर्तमान प्रदेशसभा सदस्य कौशल किशोर यादव लोकतान्त्रिक समाजवादी पार्टी प्रवेश गरेका छन्। जसपा नेपाल परित्याग गरेका यादवलाई लोकसपाका केन्द्रीय अध्यक्ष महन्त ठाकुर तथा वरिष्ठ नेता शरतसिंह भण्डारीले पार्टी प्रवेश गराएका हुन्। महोत्तरी जिल्लाको निर्वाचन क्षेत्र नं ४ को (क) बाट जसपा नेपालबाट विजयी सांसद यादव लोसपा प्रवेश गरेका हुन्। जसपाले स्थानीय तहको निर्वाचनमा अन्तर्घात गरेको भन्दै कारबाहीको लागि क्षेत्रीय र जिल्ला कमिटीले सिफारिस गरेको थियो। उनीसँगै एमालेका महोत्तरी भुपु जिल्ला अध्यक्ष विनोद कुमार साह लगायत दर्जन नेता तथा कार्यकर्ताहरुले लोकतान्त्रिक समाजवादी पार्टीको मुख्यालय काठमाडौंमा पार्टी प्रवेश गरेका हुन्।
भीम रावलको क्षेत्रबाट झपट बोहोरा एमालेको उम्मेदवार,काठमाडौं : नेकपा एमालेका नेता भीम रावलको क्षेत्रबाट झपट बोहोरा उम्मेदवार बन्ने भएका छन्। एमालेले रावलको सट्टा बोहोरालाई प्रतिनिधि सभाको उम्मेदवार बनाउने निर्णय गरेको हो। अछाम१ बाट बोहोरालाई टिकट दिएको एमाले स्रोतले जनाएको छ। माओवादीबाट एमाले प्रवेश गरेका बोहोरा एमाले केन्द्रीय सदस्य एवं अछाम इन्चार्ज हुन्। एमालेको अछाम जिल्ला कमिटी र सुदूरपश्चिम प्रदेश कमिटीले रावलको नाम अछाम क्षेत्र नम्बर १ का लागि सिफारिस गरेको थियो।
"पहिरोले गोरखाको चुमनुब्रीमा चार घर पुरिए, तीनजना घाइते","गोरखा : तीन दिनदेखिको अविरल वर्षाका कारण झरेको पहिरोले चुमनुब्री गाउँपालिका ६ खारमा चार घर पुरिएका छन् । घरभिर पुरिएर तीनजना घाइते भएकामध्ये एकजनाको अवस्था गम्भीर रहेको प्रहरीले जनाएको छ । बिहीबार साँझ सात बजे झरेको पहिरोले खारका नोर्बु लामा, ङवाङ तेञ्जिङ लामा र ङवाङ छिरिङ लामाको घर पहिरोले पूर्णरुपमा पुरेको एसपी केदार खनालले जानकारी दिए । सो दुर्घटनामा परी २५ वर्षकी छेतेन लामा गम्भीर घाइते भएकी छिन् । पहिरो भित्रबाट बेहोस अवस्थामा उद्धार गरिएको उनको शुक्रबार बिहान होस खुलेको छ । उनका ५ वर्षका छोरा पेम्वा छिरिङको अवस्था भने अझैं गम्भीर छ । ङवाङ छिरिङकी श्रीमती तेन्जिङ डोलमा लामा पनि घाइते छिन् उनको अवस्था सामान्य रहेको गाउँपालिकाकी उपाध्यक्ष लक्ष्मी गुरुङले जानकारी दिइन् । घरबासबिहीन भएका ती परिवार स्थानीय परिवार दिपेस लामाको घरमा आश्रय लिएर बसेको प्रहरीले जनाएको छ । प्रहरी टोली अहिले बिहान घटनास्थलतर्फ जाँदै गरेको एसपी खनालले बताए । पहिरोले चुमनुब्री ६ कै लोक्पा गाउँ जोखिममा परेको छ । स्यार खोलाले तानेको पहिरोले लोक्पाका २२ घर जोखिममा परेको स्थानीय सेराप गुरुङले जनाए । उनका अनुसार चुमभ्याली भ्रमणका लागि गएका विदेशी पर्यटक लोक्पामै अलपत्र भएका छन् । गाउँभन्दा माथि जाने र तल जाने दुबैतिर ठूलो पहिरो गएपछि पर्यटक अलपत्र बनेका उनले बताए ।"
चन्द्रगिरीमा पहिरो जाँदा एकै परिवारका तीन जनाको मृत्यु,काठमाडौं : चन्द्रागिरीमा पहिरो जाँदा एकै परिवारका तीन जनाको मृत्यु भएको छ। चन्द्रगिरी नगरपालिका२ देउराली नजिकै गएको पहिरोमा पुरिएर काभ्रेका राजु श्रेष्ठ उनकी श्रीमती रेखा श्रेष्ठ र छोरी सारथी श्रेष्ठको मृत्यु भएको प्रहरीले जनाएको छ। रेकी ध्यान केन्द्रमा सुतिरहेकै अवस्थामा पहिरो जाँदा उनीहरुको मृत्यु भएको प्रहरीको भनाइ छ।
"आजको मौसम : यी स्थानमा भारी वर्षाको सम्भावना, सचेत रहन अपील","काठमाडौं : हाल नेपालमा मध्यपश्चिम बंगालको खाडी र आसपास रहेको न्यून चापीय क्षेत्रको प्रभाव रहेको छ। जसका कारण देशभरि हल्कादेखि मध्यम वर्षा हुने मौसम पूर्वानुमान महाशाखाले जनाएको छ। कर्णाली र सुदूरपश्चिम प्रदेशमा सामान्यदेखि पूर्ण बदली रही बाँकी प्रदेशहरूमा आंशिकदेखि सामान्य बदली रहने महाशाखाले जनएको छ। त्यस्तै लुम्बिनी, कर्णाली र सुदूरपश्चिम प्रदेशका धेरै तथा बाँकी प्रदेशका केही स्थानहरूमा मेघ गर्जन चट्याङसहित हल्कादेखि मध्यम वर्षाको सम्भावना रहेको छ। सुदूरपश्चिम प्रदेशका केही, कर्णाली प्रदेशका थोरै र लुम्बिनी तथा गण्डकी प्रदेशका एकदुई स्थानमा भारी वर्षाको सम्भावना छ। नदी नाला तथा खहरे खोलाहरूमा पानीको सतह बढ्नसक्ने र कृषि, पर्यटन, पर्वतारोहणलगायत दैनिक जनजीवनसमेत प्रभावित हुनसक्ने भएकाले आवश्यक सतर्कता अपनाउ महाशाखाले अनुरोध गरेको छ।"
वालिङका पाँच घर पहिरोको जोखिममा,"वालिङ : अबिरल वर्षासँगै पहिरो खस्दा यहाँका पाँच घर जोखिममा परेका छन्। स्याङ्जाको वालिङ१३ ठूलाखेतका पाँच घर पहिरोको जोखिममा परेपछि त्यहाँका मानिसलाई छिमेकीका घरमा सारिएको छ। स्थानीय धनबहादुर डाला, पृथलाल गुरुङ, तनबहादुर सारु, ईन्द्रबहादुर सार्की र रामबहादुर सार्कीका पक्की घर पहिरोको जोखिममा परेको वडा अध्यक्ष नमलाल डुम्रेले जानकारी दिए। आज दिउसो ३ बजे घर मुनीबाट पहिरो खसेपछि तत्काल त्यहाँ बस्दै आएका परिवारहरुलाई छिमेकीको सारिएको उनले बताए। पानी परिरहेकाले थप क्षति हुन नदिन पहिरो गएको ठाउँमा त्रिपाल र प्लास्टिकले छोपिएको छ। प्लटिङ गरिएको जग्गामा लगाईएको अग्लो पर्खाल भत्किएर पहिरो जाँदा ती घरहरु जोखिममा परेको बताइएको छ।"
साहित्य सम्मेलनको प्रचारार्थ निकालियो सुकुन्दा र्याली,"भक्तपुर : शुक्रबारदेखि भक्तपुरको भार्वाचोमा हुने ४२औं नेपाल भाषा साहित्य तःमुंज्या (सम्मेलन)को प्रचारार्थ बिहीबार साँंझ यहाँं सुकुन्दा र्याली निकालिएको छ। साँंझ भोलिको कार्यक्रमस्थल भक्तपुर नगरपालिका वडा न १ भार्वाचोबाट सुरु भएको याली नगर परिक्रमा गरी राति भार्वाचोमै आएर टुंगिएको थियो। यालीमा हजारौं विशेष गरेर महिलाहरु सहभागी रहेका थिए। प्रत्येक वर्ष दशैंको दुई दिन फरकफरक वर्ष भक्तपुर नगरका फरकफरक खुल्ला ठाउँंहरुमा बृहत नेपाल भाषा साहित्य सम्मेलन चल्दै आएको छ। सम्मेलनको अघिल्लो दिन यसरी नै सुकुन्दा याली पनि हुँंदै आएको छ। सम्मेलनमा नेपाल भाषालगायतका विभिन्न भाषाबाट प्रतियोगी तथा अप्रतियोगी साहित्यहरु वचन गरिन्छ। नयाँं पुराना दर्जनौ साहित्यकारहरुले कथा, कविता, मुक्तक, लेखरचना वाचन गर्ने गरिन्छ। यसका साथसाथै विभिन्न राजनीतिक व्यक्तित्व, साहित्यकार, पत्रकार, वकिल, जनस्वास्थ्यविद्, संविधानविदलगायतले पनि मन्तव्य राख्ने गरिन्छ। जनता म्यासा भाषा म्वाई (जनता रहे भाषा रहन्छ) भन्ने मूल नाराका साथ यहाँं यसरी नै प्रत्येक वर्ष बृहत् साहित्य सम्मेलन हुँंदै आएको छ। सम्मेलन शुक्रबार र शनिबार दुई दिन चल्नेछ।"
वालिङका ५ घर पहिरोको जोखिममा,"स्याङ्जा : तीन दिनदेखिको निरन्तर वर्षाका कारण पहिरो जाँदा वालिङ्का ५ वटा पक्की घरहरु उच्च जोखिममा छन्। नगरपालिका १३ बायाँटारीस्थित ठुलाखेतका ५ घर जोखिममा परेका हुन्। पदमबहादुर सारु, रामबहादुर सार्की, इन्द्रबहादुर सार्की, धनबहादुर डाला मगर र पृथ्वीलाला गुरुङ्का घरको आँगनमै पहिरो गएको छ। पक्की र सुविधा सम्पन्न ती घरहरु दुईदेखि ३ तलाका छन्। वर्षासँगै ती घरका पिढीं, टेवापर्खाल ढल्नुका साथै आँगनबाटै पहिरो झर्दा स्थानीय त्रसित छन्। उनीहरुलाई त्यहाँबाट स्थानान्तरण गरिएको छ। घरभित्रका सरसामान सहित अन्यत्र सारिएका छन्। केही आफन्तको घरमा पुगेका छन् भने केही परिवारलाई समाज घरमा राखिएको प्रहरीले जनाएको छ। जोखिम कम गर्न तत्कालका लागि त्रिपाल र प्लाष्टिकले छोपेर पानी तर्काउने काम भएको छ। सशस्त्र र प्रहरीसँगै स्थानीयबासीको सहयोगमा जोखिम स्थलभित्र पानी पस्न नदिनका लागि प्लाष्टिकले छोप्ने काम गरिएको छ। पहिरो गएपछि नगरप्रमुख कृष्ण खाँण, उपप्रमुख कविता तिवारी, वडा अध्यक्ष नमलाल डुम्रेसहितको टोली शुक्रबार बिहानै त्रिपाल र प्लाष्टिक लिएर घटनास्थल पुगेर अवलोकन गरेको बताइएको छ। जोखिममा परेका पक्की घरहरु ।"
"बारा बस दुर्घटना : थप एक जनाको मृत्यु, १७ जनाकै परिवारले बुझे शव","हेटौंडा : पूर्वपश्चिम राजमार्ग अन्तर्गत पर्ने बारा जिल्लाको जितपुरसिमरा उपमहानगरपालिका वडा नम्बर२२ स्थित सडकखण्डमा विहिबार विहान यात्रुबाहक बस दुर्घटनामा परी ज्यान गुमाएकाहरुको शव परिवारले बुझेका छन्। हेटौंडा अस्पतालमा ल्याइएको मृतकको शव पोष्टमार्टमपश्चात् अन्तिम संस्कारका लागि उनीहरुका परिवारले बुझेका हुन्। बिहीबार पोष्टमार्टम गर्न ढिलाई हुँदा मृतकका परिवार तथा आफन्तहरु कुरेर बसेका थिए। उपचारको क्रममा चितवनस्थित अस्पतालमा ज्यान गुमाएका २ जनाको शव भने उनीहरुका परिवारले सम्बन्धित अस्पतालबाटै बुझेको जिल्ला प्रहरी कार्यालय मकवानपुरले जनाएको छ। दुर्घटनामा परी १७ जनाको मृत्यु भएको थियो। बिहीबार साँझसम्म हेटौंडा र चितवनको विभिन्न अस्पतालहरुमा गरी १६ जनाको मात्रै मृत्यु भएको थियो भने राति साँढे ९ बजे भरतपुर अस्पतालमा बाराको कलैया निवासी १२ वर्षीया कृतिका चौधरीको मृत्यु भएपछी मृतकको सख्या १७ पुगेको हो। मृतक १७ जनाकै सनाखत भएको छ। ज्यान गुमाउनेमा बारा कलैया उपमहानगरपालिकाका लीलाराज चौरसिया, चितवन खैरहनी नगरपालिका५ की नन्दकुमारी पुडासैनी, चितवन कालिका नगरपालिकाका निवासी १५ वर्षीय बालक सफल कँडेल, चितवन खैरहनी५ का मनोरथ पुडासैनी, बाराका ५५ वर्षीय राम आश्रय राय, पर्सा१६ की मुन्नीदेवि चौरसिया, पर्साकै सखुवा प्रसौनी गाउँपालिका ६ का दया राउत शंकर रहेका छन् । त्यस्तै हेटौँडा७ की ५५ वर्षीया शुभलक्ष्मी श्रेष्ठ, सोही स्थानकी २० वर्षीया स्वस्तिका श्रेष्ठ, बाराकलैया१० का नगरिन खातुन, बारा जिल्लाको अमलेखगञ्ज निवासी सुरेश विक, बाराकलैयाका इन्ताज अन्सारी, जनकपुर उपमहानगरपालिका५ का ५० वर्षीय सन्तोषकुमार राय, ओखलढुङ्गाका ४५ वर्षीय लालबहादुर बोगटी, गोरखाकी ३५ वर्षीया अम्बिका कँडेल र पर्सा१६ का वर्ष ६५ को सोमप्रसाद चौरसिया रहेका छन् । घाइतेमध्ये २१ जनाको चितवन, ८ जनाको वीरगंज र ५ जनाको हेटौँडाका विभिन्न अस्पतालहरुमा उपचार जिल्ला प्रहरी कार्यालय मकवानपुरका प्रवक्ता एवम् प्रहरी निरीक्षक बलराम श्रेष्ठले जानकारी दिए । दुर्घटनामा परी घाइते भएका ४ जना भारतीय नागरिकलाई भने उनीहरुका आफन्तले भारतमा नै लगेर उपचार गराइरहेको प्रहरीले जनाएको छ । नारायणगढबाट वीरगञ्जतर्फ जाँदै गरेको बा ०६००१ ख ०११० नम्बरको बस जीतपुर सिमरा उपमहानगरपालिका२२ अमलेखगञ्जस्थित ३ नम्बर पुल नजिकै मोडबाट २० मिटर तल बगरमा खसेको थियो । बे्रक फेल भएका कारण बस दुर्घटना भएको चालक कोदिप्ति नारायण ढकालले प्रहरीलाई बयान दिएका छन् । बसमा ५० जना सवार थिए ।"
"बारा बस दुर्घटनाः थप दुईजनाको मृत्यु, मृतकको संख्या १८ पुग्यो","सिमराः बाराको तीन नम्बर पुलमा बिहीबार बिहान भएको बस दुर्घटनामा परी मृत्यु हुनेको संख्या १८ पुगेको छ । दुर्घटनामा गम्भीर घाइतेमध्ये थप दुईजनाको उपचारका क्रममा मृत्यु भएको हो । उपचारका क्रममा बिहीबार राती मृत्यु हुनेमा पर्सा सखुवाप्रसौनी गाउँपालिका ६ लखनपुरका ५५ वर्षीय गया राउत कम्कर र वीरगन्ज महानगरपालिका १६ नगवाकी ६० वर्षीय मालतदेवी चौरसिया रहेका छन् । कम्करको हेटौडा अस्पताल र चौरसियाको नारायणी अस्पताल वीरगन्जमा मृत्यु भएको बाराका प्रहरी प्रवक्ता राजेश थापाले जानकारी दिएका छन् । यसअघि दुर्घटनामा परी १६ जनाको मृत्यु भएको थियो । जीतपुरसिमरा उपमहानगरपालिका २२ का २८ वर्षीय सुरेश विक, कलैया उपमहानगरपालिका २ बस्ने ४१ वर्षीय लिलाराज चौधरी, कलैया उपमहानगरपालिका १० का २६ वर्षीय ईताजत अंसारी, सोही ठाउँकी ३६ वर्षीया नाजलिन खातुन, चितवन खैरहनी नगरपालिका ५ बुडौलीकी ६३ वर्षीया नन्दकुमारी पुडासैनी, चितवन कालिका नगरपालिका रमाईलो चोक बस्ने शंकर कडेलको १५ वर्षीय छोरा सफल कडेंल, वीरगन्ज महानगरपालिका १६ का ६५ वर्षीय सोमप्रसाद चौरसिया, सोही ठाँउकी ३६ वर्षीया मुन्नीदेवी चौरासिया, हेटौडा उपमहानगरपालिका ७ की ५६ वर्षीया शुभलक्ष्मी श्रेष्ठ, सोही ठाँउकी २० वर्षीया सोस्तीका श्रेष्ठ, ओखलढुंगाका लालबहादुर बोगटी, चितवन खैरहनी नगरपालिका ५ का २५ वर्षीय मनोरथ पुडासैनी, गोर्खाका ३५ वर्षीया अम्बिका कंडेल, जनकपुर उपमहानगरपालिका ५ का ५० वर्षीय सन्तोषकुमार राय, बारा करैयामाई गाँउपालिका घर भई भरतपुर नगरपालिका १२ बस्ने १६ वर्षीया प्रितिका चौधरी, बारा सुवर्ण गाँउपालिका ७ का ५५ वर्षीय रामआश्रय राय यादवको मृत्यु भएको थियो । बाराका प्रहरी प्रवक्ता थापाले थप दुई घाईतेको मृत्यु भएसँगै मृतकको संख्या १८ पुगेको र मृतकको शव परिवारले अस्पतालबाट बुझेर लगेको बताए । थापाले दुर्घटनामा परी घाइते भएका अन्य २६ जनाको विभिन्न अस्पतालमा उपचार भइरहेको जानकारी दिए । थापाका अनुसार पुरानो मेडिकल कलेज चितवनमा १४, चितवन मेडिकल कलेजमा पाँच, चुरेहिल अस्पताल हेटौडामा दुई, सहकारी अस्पताल हेटौडामा दुई, गण्डक अस्पतालमा दुई र हेटौडा अस्पतालमा एकजनाको उपचार भईरहेको थापाले जानकारी दिए । घाइतेमध्ये केही अवस्था गम्भीर रहेको थापाले जानकारी दिए ।"
बबईको बाढीले बर्दियाका सयौं स्थानीय प्रभावित,"गुलरिया : मंगलबारदेखि परेको अविरल वर्षाले बबई नदीमा बाढी आएपछि तटीय क्षेत्रका सयौं बासिन्दा प्रभावित भएका छन्। बर्दियाको गुलरिया नगरपालिकाअन्तर्गत बालापुर, बिक्री, सूर्यगौडी, ईन्द्रपुर, मुक्तिनाथ टोल लगायतका स्थानहरुमा बबईको बाढी पसेपछि स्थानीयहरू पीडित भएका छन्। बबई नदीमा आएको बाढीका कारण बर्दियाको गुलरिया नगरपालिका वडा नम्बर ५ बालापुरमा ३५ घर, गुलरिया वडा नम्बर ८ मुक्तिनाथ टोल र अन्यमा २१ घर, वडा नम्वर ११ ईन्द्रपुरमा १० घर, वडा नम्वर १२ बिक्रीमा ३ घर गरी ६९ घरमा बाढी पसेको जिल्ला प्रहरी कार्यालय बर्दियाका प्रहरी उपरीक्षक वीरेन्द्रबहादुर शाहीले बताए। बाढीका कारण कुनै पनि मानवीय तथा भौतिक क्षति नभएको उनले जानकारी दिए। बाढी प्रभावितहरु सडक किनारको त्रिपाललगायत विद्यालयमा आश्रय लिइरहेका छन्। पीडितहरुलाई स्थानीय वडा कार्यालय, नेपाल रेडक्रस सोसाइटीले तयारी खानेकुरालगायतका आवश्यक सामाग्री उपलब्ध गराएका छन्। बबई नदीमा पानीको सतह खतराको तहबाट घटेको हाइड्रोलोजीमा जनाइएको छ। नदी घट्ने बढ्ने क्रममा रहेपनि आसपासका क्षेत्रहरूमा अविरल वर्षा भइरहेकाले जोखिम अझै कायमै रहेको एसपी शाहीको भनाइ छ। लालपुर क्षेत्र गुलरियानेपालगञ्ज सडकखण्डमा पानी बग्न नछाडेपनि सवारी आवागमन सुचारु गरिएको छ।"
"बाढीले बगाउँदा बालिकाको मृत्यु, बालक बेपत्ता",नुवाकोट : ककनीको सिमटारमा बाढीले मोटरसाइकल बगाउँदा एक बालिकाको मृत्यु भएको छ भने एक बालक बेपत्ता भएका छन्। मृत्यु हुनेमा शिवराम घिमिरेका ८ वर्षीया छोरी बेबिसा घिमिरे छिन्। उनको उपचारको क्रममा मृत्यु भएको हो। चार वर्षीय छोरा श्रेयान घिमिरे भने बेपत्ता छन्। ककनी गाउँपालिका२ सिमटारबाट दसैंको टीका थाप्न आफन्तकहाँ जाँदै गर्दा मोटरसाइकललाई बाढीले बगाएको प्रहरीले जनाएको छ। बेपत्ताको खोजीकार्य भइरहेको जिल्ला प्रहरी कार्यालय नुवाकोटले जनाएको छ।
वर्षाले सडक अवरुद्ध हुँदा मुस्ताङको पर्यटन प्रभावित,"जोमसोम : यसवर्षको बर्खे दसैंमा देशभर मंगलबारदेखि मनसुन भइरहेको छ । दसैं पर्वको एकदिन अगावै निरन्तर परिरहेको अविरल वर्षा अझै थामिएको छैन । वर्षाका कारण देभभरका मुख्य तथा सहायक राजमार्ग अवरुद्ध हुँदा दसैं पर्व प्रभावित बन्यो । वर्षाले ठाउँठाउँमा बाढी पहिरो र नदी कटानले सडक अवरुद्ध हुँदा पर्यटक तथा आम सर्वसाधारण निकै सास्ती पाए । यद्यपी वर्षा पूर्ण रुपमा रोकिएको छैन । नेपालीहरुको महान पर्व बडा दसैंमा सरकारले फुलपातीदेखि पूर्णिमासम्म सरकारी बिदा दिने गर्छ । कतिपय कार्यालय र अन्य गैर सरकारी संस्थालाई त दसैंतिहार पर्वमा एक महिना लामो बिदा मिल्छ । दसैं मनाउन बैदेशिक रोजगारमा विदेश गएका नेपालीहरु, भारतीय र अन्य देशमा सैनिक सेवामा कार्यरत नेपालीहरु पनि दसैं पर्व मनाउन घर फर्किन्छन् । दसैं पर्वमा परिवारका सबै सदस्य एकै ठाउँमा उपस्थित भएर आत्मियता साटासाट गर्ने गरिन्छ । वर्षको एकपटक मनाइने महानपर्व दसैंमा घर फर्किएका नेपालीहरु बिदाको समयमा नयाँ नयाँ पर्यटकीय गन्तव्य घुमफिर गर्न चाहन्छन् । पछिल्लो समय नेपालीहरुको जीवनशैली बिस्तारै फेरिदै छ । नेपालीहरुमा घुमघाम गर्ने प्रचलन वृद्धि हुन थालेको छ । विगतका वर्षमा घुमफिर गर्ने र भ्रमण गर्न उस्तो चाँसो नदिने नेपाली आन्तरिक पर्यटकहरु हाल बिदाको समयलाई सदुपयोग गर्दै नयाँ ठाउँ घुम्न लालायित हुन्छन् । केही वर्ष अघिदेखि दसैंतिहारको लामो बिदामा हिमाली जिल्ला मुस्ताङलाई गन्तब्य बनाएर आन्तरिक पर्यटक मुस्ताङ आउने क्रम बढेको छ । विश्वव्यापी माहामारी रुपमा फैलिएको कोरोना भाइरसका कारण विगत ३ वर्षदेखि दसैं पर्वको बिदामा नेपाली आन्तरिक पर्यटक घुम्नसक्ने अवस्था रहेनन् । कोभिडका कारण मुस्ताङको आन्तरिक तथा वाह्य पर्यटक प्रभावित बन्यो । कोरोनाले थलिएको मुस्ताङको पर्यटन अब भने विस्तारै लयमा फर्किन्छ भन्नेमा मुस्ताङका पर्यटन व्यवसायी आशावादी थिए । कोरोना न्यूनिकरण हुँदै गइरहे पनि बर्खायामको मौसममा बाढीपहिरो र नदी कटानले बेनीजोमसोम सडक अवरुद्ध हुँदा अपेक्षा गरेअनुरुप मुस्ताङमा पर्यटक आउन सकेनन् । सडककै दुरअवस्थाका कारण दसैं पर्व अघिको सोह्र श्राद्ध तिथिमा समेत पितृलाई पिण्डदान गर्ने र श्राद्ध गर्ने तिर्थालुको उपस्थिती विगतका वर्ष भन्दा अत्यन्तै न्युन रह्यो । तर, सोह्र श्राद्ध तिथिमा पर्यटक नआएपनि दसैंपछि भने आन्तरिक पर्यटक मुस्ताङ घुम्न आउछन् भन्नेमा मुस्ताङका पर्यटन व्यवसायी विश्वस्त थिए । तर , दसैं अघिको निरन्तर परेको वर्षाले राष्ट्रिय गौरवको बेनीजोमसोम सडकको दर्जनौं स्थानमा बाढीपहिरो र नदी कटानले सडक अवरुद्ध हुँदा दसैं बिदामा मुस्ताङ भ्रमण गर्ने योजनामा रहेका नेपाली आन्तरिक पर्यटकको कार्यतालिकालाई प्रभावित तुल्याइ दिएको छ । वर्षाले सडक अवरुद्ध हुँदा मुस्ताङका पर्यटन व्यवसायी पुन: निराश बनेका छन् । अविरल वर्षाले बेनीजोमसोम सडक अन्तर्गत म्याग्दीको घुमाउने ताल,बैसरी,गुईठे, तातोपानी,बेग खोला,जलथले, लाटो खोला, रुप्से झरना र काभ्रेभीरमा बाढीपहिरोले सडक अवरुद्ध बन्यो । मुस्ताङ खण्डको मार्फा स्थित विकास खोला र मार्फा सामाग्री नजिकको शाखा खोलाको बाहव उच्च हुँदा सडक संरचनामा क्षति पुर्याएको छ । निरन्तरको वर्षा नरोकिएकाले सडक मर्मत तथा सडक सफा गनै काम समेत हुन सकेको छैन । दसैं बिदामा घर गएका कर्मचारी,शिक्षक,सुरक्षाकर्मी र पर्यटकलाई बेनीजोमसोम सडक निकै जोखिम र चुनौतीपूर्ण बनेको छ । सडक अवरुद्धले मुस्ताङमा उत्पादित स्याउलगायतका कृषि उत्पादन पोखरा लैजान समस्या परेको छ भने मुस्ताङमा खाद्यान्न,ईन्धन,निर्माण सामाग्री र अतिआवश्यकीय सामाग्री ढुवानीमा समस्या परेको छ । दसैं बिदामा घर फर्किएका आन्तरिक पर्यटकहरु बिदाको समय सदुपयोग गरी मुस्ताङ घुम्ने ब्यग्र पर्खाइमा छन् ।तर, वर्षाले सडक आवागमन सूचारु नहुँदा उनीहरुले आफ्नो कार्यतालिका परिमार्जन गर्न थालेका छन् । कतिपयले बेनीजोमसोम सडक कहिले सहज होला र मुस्ताङ घुमौला भन्ने योजनामा छन् ।तर, दसैं पर्वको तेश्रोदिन पनि वर्षा अझै जारी छ । पृथक भूगोल,मौलिक कलासंस्कृति धार्मिक तथा प्राकृतिक रमणीय गन्तब्य बनेको छ पछिल्लो समय मुस्ताङ । नामैले काफी हिमाली जिल्ला मुस्ताङमा अधिकांश आन्तरिक पर्यटक मुक्तिनाथको दर्शन गर्न आउने गर्छन् । यसका अलावा नेपाल चीनको उत्तरी सीमाना कोरलानाका , ढुम्बाताल, यारुझो भ्यु टावर, कागबेनी,,टिटी ताल,सेकुङ ताल र उपल्लो मुस्ताङको लोमान्थाङ आन्तरिक पर्यटकको मुख्य रोजाइमा पर्दछ । माटोको सहर लोमान्थाङ, त्यहाँको ऐतिहाँसिक ,धार्मिक कलासंस्कृति र प्राचिन गुफा र गुम्बाहरु भ्रमण गर्न आन्तरिक पर्यटकको लर्कोनै लाग्ने गथ्र्यो । दसैं बिदाको अवसरमा कतिपय युवायुवतीहरु मोटरसाइकलको यात्रा गर्दै मुस्ताङ आउथे,कतिपय धावनमार्ग र कतिपय हवाई सेवामार्फत मुस्ताङ आउँथे । प्रतिकुल मौसमका कारण मुस्ताङमा ५ दिनदेखि हवाई सेवा अवरुद्ध छ । अविरल वर्षाले सडक अवरुद्ध हुँदा यसपटक मुस्ताङको पर्यटन प्रभावित बनेको मुस्ताङ उद्योग वाणिज्य संघका अध्यक्ष खगेन्द्र तुलाचनले जानकारी दिए । दसैं पर्वको महिना अनुकुल मुस्ताङ भ्रमण गर्ने समय पनि हो । तर,यसवर्षको बर्खे दसैंले मुस्ताङमा पर्यटन क्षेत्रलाई क्षति तुल्याएको अध्यक्ष तुलाचनको भनाइ छ । कोभिडले लगातार ३ वर्ष पर्यटनक्षेत्रमा असर पुग्यो, कोरोना रोकिएपछि पर्यटन चलायमान होला भन्ने ठानेका थियौं, अध्यक्ष तुलाचनले भने, तर ,हामीले अपेक्षा गरेअनुसार पर्यटक आउन सक्ने अवस्था रहेन, लगातार वर्षा भइरहेको छ । यता, बेनीजोमसोम सडकका सडक सुपरभाइजर ईन्द्रसिंह शेरचनले वर्षाले अवरुद्ध सडक वर्षा रोकिएमा मर्मत र सफा गर्ने बताए । उनले उपकरण र अपरेट तयारी अवस्थामा रहेपनि सडक सूचारु गर्न वर्षा बाधक बनेको बताए । उनले बेनीजोमसोम सडकको दर्जनौं स्थानमा बाढीपहिरोले सडक अवरुद्ध बनेको जानकारी दिए ।"
कुलेखानीमा पानीको सतह बढ्यो,"हेटौंडा : लगातार ३ दिनदेखिको वर्षाका कारण मकवानपुरको इन्द्रसरोवर गाउँपालिका १ स्थित कुलेखानी जलासय (इन्द्रसरोवर ताल) मा पानीको सतह बढेको छ । जलासयमा पानीको सतह १ हजार ५२०८६ मिटरमा पुगेको कुलेखानी जलविद्युत आयोजना प्रथम मकवानपुरले जनाएको छ । बिहीबार साँझसम्म कुलेखानी जलासयको पानीको सतह तीव्र दरमा बढिरहेको छ । प्रतिघण्टा १० देखि २० सेन्टिमिटरसम्म पानीको सतह बढिरहेको आयोजनाले जनाएको छ । करिब १८ घण्टाको अवधिमा १ मिटर २ सेन्टिमिटर पानीको सतह बढेको र यही दरमा पानीको सतह बढे १५ दिनमा जलासय भरिने आयोजनाले जनाएको छ । कुलेखानी जलासयमा गत वर्ष ३० कात्तिकमा १ हजार ५२९ मिटरसम्म उच्च तहको पानी मापन गरिएको थियो । गएको जेठ ३० गते कुलेखानी जलासयमा १ हजार ४९३५३ मिटर तल्लो मापन गरिएको थियो । नेपालको पावर ब्याकअप भनेर चिनिने कुलेखानी जलविद्युत आयोजनाको कुलेखानी पहिलोबाट ६० मेगावाट, दोस्रोबाट ३२ मेगावाट र तेस्रोबाट १४ मेगावाट गरी कूल १०६ मेगावाट विद्युत उत्पादन हुन्छ ।"
लागुऔषध अमलीको फेरियो बाटो : सेवन गर्न सीमापारी कोठा भाडामा,"गौशाला : लागुऔषध सेवन गर्न युवाहरुले महोत्तरीको सीमापारी कोठाभाडा लिने गरेको नयाँ तथ्य सार्वजनिक भएको छ । पहिले युवाहरु सीमापारी गएर लागुऔषध सेवन गर्दै आएका थिए । तर, प्रहरी त्यसमा कडाई गरेपछि युवाहरु सीमापारी नै कोठा भाडा लिएर लागुऔषध सेवन गर्न थालेको इलाका प्रहरी कार्यालय गौशालाका इन्स्पेक्टर रञ्जन मिश्रले बताए । युवाहरु घरबाटै मोटरसाइकलमा सीमापारी जान्छन् । त्यहाँ उनीहरुले कोठाभाडा लिएका हुन्छन् । खाएर त्यही दिनभरी सुत्छन् । साँझ घर फर्किने गरेको अनुसन्धनबाट खुलेको छ,' उनले भने । महोत्तरीको गौशाला१२ स्थित सामुदायिक विकास युवा क्लब कान्तिबजार पडरियाले आयोजना गरेको समाज र समाजिक चुनौति विषय अन्तरक्रिया कार्यक्रममा इन्स्पेक्टरले नयाँ तथ्य सार्वनिक गरेका हुन् । इलाका प्रहरी कार्यालय गौशालाका इन्स्पेक्टर रञ्जन मिश्रले सीमापारी कोठा भाडा लिएर युवा लागुऔषध सेवन गर्ने गरेको पाइएको बताए । उनले भने,यस्तो अवस्थामा दोषीलाई पक्राउ गरेर कारवाही गर्दा छुटाउनका लागि राजनीतिकर्मीहरुले प्रहरीलाई लाई दबाब दिने गरेको छ । प्रहरी कठोर भएर कारवाही गरिहेको छ । गत आर्थिक वर्षमा इलाका प्रहरी कार्यालयले लागुऔषध ओसारपसार तथा सेवन शीर्षकमा ४४ वटा मुद्धा दर्ता गरेको थियो । जसमा ५२ जना युवाहरु पक्राउ गरेर कारवाही गरिएको इन्स्पेक्टर मिश्रले उल्लेख गरे । लागुऔषध दुव्र्यसनी न्यूनिकरणका लागि विद्यालयहरुमा सचेतनामूलक कार्यक्रम सञ्चालन गरिएको छ । वैदेशिक रोजगारीहरुले पुरुषहरु पीडित भएको गौशाला प्रहरीले जनाएको छ । इन्स्पेक्टर मिश्रका उनका अनुसार गौशालमा सबैभन्दा बढी महिलासँग सम्बन्धित समस्या प्रहरीमा आउने गरेको छ । मधेश प्रदेशका गृह तथा सञ्चारमन्त्री भरतप्रसाद साहले लागुऔषधका अमलीहरुलाई अन्य कैदीसँग राख्दा जेलभित्र हिंसा बढाएको बताए । उनले लागुऔषधी अमलीहरुलाई छुट्टै राख्नु पर्नेमा उनले जोड दिए । लागुऔषध दुव्र्यसनीले परिवारको धनसम्पत्ति नासिदै गएको उनले बताए । लागुऔषध दुव्र्यसनीमा बसेका युवाहरुलाई सुधार्नका लागि गौशालामा सुधार केन्द्र निर्माण भइरहेको छ । लागुऔषध कारोवारलाई नियन्त्रणका लागि प्रहरीले काम गर्नु पर्छ,' उनले भने । गौशाला नगरपालिका मेयर डा दीपेन्द्र महतो लागुऔषध नियन्त्रणका लागि छिमेकी स्थानीय सरकार तथा सरोकारवाहरुसंग छलफल भइरहेको बताए । लागुऔषध नियन्त्रणका लागि हामी कडा कदम चाल्छौं,' उनले भने । समाजको विकृति न्यूनिकरणका लागि स्थानीय सरकारलाई सहयोग गर्न उनले सबैलाई सहयोग गरे । नगरपालिकामा हिंसा पीडित महिलाका लागि सेफ हाउस निर्माण गर्न लागेको बताए । वैदेशिक रोजगारीले पनि समाजमा महिला हिंसा बढाएको मेयर डा महतोले उल्लेख गरे । युवा र वुद्धिजीविहरु पार्टीको गुलामा गरिरहेको छ । यो गलत संस्कार हो । यसलाई त्याग्नु पर्नेमा उनले जोड दिए । महिलाहरुलाई आत्मनिर्भर बनाए मात्रै समाज परिवर्तन हुने गौशाला नगरपालिकाकी उपमेयर रेणु कुमारी महतोले बताइन् ।अशिक्षाको कमीले समाजमा विकृति बढेको गौशाला नगरपालिका वडा नम्बर १ का वडा अध्यक्ष नवीन साहले बताए । लागुऔषध दुव्र्यसनीले समाजमा भयावहको रुप लिएको छ,' उनले भने, लागुऔषध दुव्र्यसनी नियन्त्रणका लागि सरकारले ठोस नीति लिनु पर्छ । त्यस्तै उनले गाउँमा गरिने सडक अतिक्रम पनि एक प्रकारको विकृति रहेको उनले बताए । सडक अतिक्रमले सडक दुर्घटना बढाएकाले फराकिलो बनाउनु पर्नेमा उनले जोड दिए । गौशाला नगरपालिका वडा नम्बर ४ का वडा अध्यक्ष रामनारायण महासेठले घरबाटै समाजिक कुरुती अन्तका लागि काम गर्नु पर्ने बताए । समाजिक कुरुतीविरुद्ध सबै मिलेर अघि बढ्नु पर्नेबारे बताए । छुवाछुत, बोक्सी प्रथा जस्ता कुप्रथाले समाजमा रहेका भुँइतहका मानिसहरु सबैभन्दा पीडित रहेको गौशाला नगरपालिका ११ का वडा अध्यक्ष रामपृत महतोले उल्लेख गरे । समाजिक विकृतिले सबै भन्दा बढी महिलाहरु प्रताडित भइरहेका छन्, उनले भने, स्कूल शिक्षाबाट मात्रै समाजिक विकृति न्यूनीकरण गर्न सकिन्छ । गौशाला नगरपालिका वडा नम्बर १२ का वडा अध्यक्ष कुशेश्वर महतो लागुऔषध समाजिक कुरुतिको रुप लिएको बताए । समाजिक संस्कार, संस्कृति र मूल्यमान्यताहरुलाई समरक्षण गरे मात्रै समाजिक कुरुतिहरुलाई निर्मूल गर्न सकिने उनले औंल्याए । पश्चिमा संस्कृतिलाई फेसनको रुपमा समाजमा भित्रिदा समाजिक चुनौतिहरु बढ्यो,'उनले भने, ' समाजिक कुरुति अन्त्यका लागि घरघरबाटै उठ्नु पर्छ । समाजिक मञ्चमा समाजक चुनौतिहरुका बारे बहस चलाउनु पर्नेमा स्थानीय समाजसेवी रामचन्द्र सिंह कुशवाहाले औंल्याए । उनले स्कूल उमेरका १२ देखि २० वर्ष उमेर समूहका लागुऔषध दुव्र्यसनीमा फस्दै गएको बताए । अबको १० वर्षपछि यो समाज कहा जान्छ त्यसको ठेगान छैन, उनले भने, हाम्रो युवा विनास तर्फ जाँदै छ त्यस बारे सबै पक्ष सचेत हुनुपर्छ । मिश्रित समाजले मात्रै विकासले फड्को मार्ने नेकपा एमालेका युवा नेता शंकर महतोले बताए । समाजले मान्दै आएको संस्कार र संस्कृति कुसंस्कार र संस्कृतिमा परिणत भइरहेको उनले बताए ।समाजमा अहंकार बढेको छ । यसले समाजमा विकृत्ति बढायो । यसलाई हामीले त्याग्नु पर्छ,' उनले भने । नेता महतोले समाजको समस्याहरुको ल्याबटेस्ट गर्नु पर्नेमा जोड दिए । ल्याबले दिएको रिपोर्ट अनुसार समाजिक समस्याहरुको उपचार गरिनु पर्ने उनले औंल्याए । विषादी खाद्यान्न उत्पादन प्रणाली समाजमा चुनौति थपेको नेता महतोले बताए । उत्पादन शिक्षा प्रणालीलाई विकास गर्नुमा समेत उनले जोड दिए । जनता समाजवादी पार्टीका केन्द्रीय सदस्य रमेश महतो(राहुल)ले समाजबाट संस्कार र संस्कृति लोप हुँदै गएको बताए । संस्कार र सस्कृतिका राम्रा पक्षलाई जगर्ना गर्नुपर्नेमा उनले जोड दिए । समाज रुपान्तरणका लागि सरोकारवालहरुको प्रतिबद्धता जरुरी छ । विकृति विरुद्ध सबै पक्ष उभिएपछि मात्रै समाजिक विकासले फड्को मार्छ,' उनले भने । समाजमा विकृति फैलिनुको मुख्यकारण गलत राजनीतिक प्रवृत्ति रहेको उनले बताए । दलहरुको दिशा स्पष्ट छैन । एनी हाउ सत्तामा कसरी जाऊ भन्ने मानसिकताले दलहरु ग्रसित छन्, उनले भने, राजनीतिको गलत संस्कारलाई सफा गर्ने अधिकार जनतामा छ । यसलाई हामीले गम्भीरतापूर्वक लिनुपर्छ । दलहरुले सत्ता प्राप्तिको खेलमा रहेको उनले बताए । क्लबले पञ्चायतविरुद्धको आन्दोलनका घाइते, शिक्षासेवी, जनप्रतिनिधिहरुलाई सम्मान गरेको थियो ।"
"दसैं आयो, चामल आएन","जाजरकोट : खाद्य डिपोमा सहुलियत दरको चामल आउला र दसैं मनाउँला भनेर आशमा बसेका जाजरकोटका ग्रामिण भेकका बासिन्दा चामल नपुगेपछि निराश भएका छन् । सरकारले खाद्य व्यवस्था तथा व्यापार कम्पनी लिमिटेडमार्फत् ढुवानी अनुदानमा दुर्गममा चामल पठाउँदै आएको भएपनि दसैंमा चामल नपाएपछि दुर्गमवासीको दसैं खल्लो भएको छ । खाद्य उत्पादन न्यून हुने जाजरकोटमा खडेरीले हिउँदेबाली नसप्रिएको, नयाँ बाली नपाकेको र निजी क्षेत्रबाट लगिएको खाद्यान्न महँगो हुने तथा प्रयाप्त नपाइने भएकाले स्थानीय खाद्य डिपोकै चामलमा भर पर्ने गर्दछन् । खाद्य डिपोमा चामल नभएको र ग्रामिण सडक बिग्रिएकाले खाद्यन्न ढुवानी हुन नसकेपछि जिल्लाका बारेकोट, रग्दा, भगवति, जुनीचाँदेलगायतका स्थानमा खाद्य संकट भएको हो । गाउँमा भएको अन्न सकिएको र थप खाद्यन्न ढुवानी नभएपछि स्थानीय भोकभोकै पर्ने अवस्था आएको बारेकोट २ का मनवीरे नेपालीले बताए । उनले भने,' बारेकोटमा रहेको खाद्य डिपो रित्तै छ । नयाँ बाली पाकेको छैन । किनेर खाने अन्न पनि पाइदैन । डिपोमा चामल आउला र दसैं मनाउँला भनेको चामल नै नआएपछि साह्रै समस्या भयो । दसैं खल्लो भयो । गाउँका अधिकांश मानिस गरिबी रेखामुनी छन् नलगाड १२ का मोहन बस्नेतले भने, घरमा अन्न छैन । मकैबाली पनि त्यति राम्रो भएन । किनेर खाने अन्न समेत छैन । स्थानीय चरम खाद्य संकटको चपेटामा परेका छन् । चाडवाडमा गाउँमा भएको अन्न सकिएपछि समस्या भएको उनको भनाइ छ । जिल्लाका ग्रामिण भेकमा रहेका चार खाद्य डिपो र ६ बिक्री केन्द्र मध्ये पजारुको घोगी खाद्य डिपो र जुनीचाँदे बिक्री केन्द्रमा मात्र केही खाद्यन्न मौज्दात भएपनि अन्य ८ स्थानमा रहेका खाद्य डिपो र बिक्री केन्द्रमा एक गेडो पनि चामल छैन । ती सबै बिक्री केन्द्र र डिपोका लागि खाद्य व्यवस्था तथा व्यापार कम्पनी लिमिटेड प्रधान कार्यालयले टेण्डर आह्वान गरी स्वीकृति गरिसकेको भएपनि हालसम्म कसैले सम्झौता गरेका छैनन् । गत असोज ५ गते टेण्डर स्वीकृति भइसकेको छ । १५ दिनभित्र सम्झौता गरेर ढुवानी गर्नुपर्ने प्रावधान राखिएको खाद्य व्वस्था तथा व्यापार कम्पनी लिमिटेड जाजरकोटका निमित्त प्रमुख रामप्रसाद पौडेलले बताए । ढिलोगरी टेण्डर स्वीकृति भएका कारण १९ गतेसम्म सम्झौता गर्ने म्याद थियो । त्यो दिन बिदा परेकाले सम्झौता गर्ने कार्यालय खुल्ने दिन अन्तिम म्याद २३ गते सम्म हुनेछ,' उनले भने । खाद्य डिपो चौखामा ८ सय क्वीन्टल चामलको कोटा निर्धारण गरिएको छ । चौखामा चामल ढुवानीका लागि मष्टा ज्ञानकुञ्ज कन्ट्रक्सन एण्ड सप्लायर्स, एक हजार क्वीन्टल कोटा तोकिएको बारेकोटको घाट डिपो र पाँच सय क्वीन्टल कोटा तोकिएको काउलीमा मिलन चक्र सप्लायर्सको फर्मको टेण्डर स्वीकृति भएको छ । त्यस्तै पाँच सय क्वीन्टल चामलको कोटा रहेको दशेरा डिपो, टापुचौर, ताँगा, रुजुतरामा ढुवानीका लागि एमवी विल्डर्स एण्ड सप्लायर्सको टेण्डर स्वीकृति भएको छ । एक हजार क्वीन्टल कोटा रहेको पजारुको घोगी डिपोका लागि ए एण्ड ए कन्ट्रक्सन एण्ड सप्लायर्सको टेण्डर स्वीकृत भएको कार्यालय प्रमुख पौडेलले जानकारी दिए । तर अहिलेसम्म कुनै पनि सप्लायर्स सम्झौताका लागि कार्यालय नआएको उनले बताए । जिल्ला सदरमुकाममा गत वर्षकै एक हजार पाँच सय क्वीन्टल चामल मौज्दात छ । सदरमुकाममा खासै बिक्री हुँदेन । ग्रामिण भेगमा रहेका बिक्री केन्द्र र डिपोमा चामलको माग धेरै छ । चामल खोसाखोस हुन्छ । चाडवाडको बेला चामल पुरयाउन कसैले पनि पहल नगरेको स्थानीयको गुनासो छ । गत वर्षहरुमा जिल्ला खाद्य व्यवस्था समितिले जिल्लामा मौज्दात रहेको खाद्यान्न गाउँमा पठाउन आवश्यक पहल गथ्र्यो यसपटक कसैले गरेन । टेण्डर स्वीकृति हुने समय लाग्यो । अब सम्झौता हुन समय लाग्ला । जसका कारण दसैंतिहारमा सहुलियत दरको चामल पाउने स्थानीयको आशा निराशामा परिणत भएको छ । सप्लायर्सले हिउँदमा बाटो सप्रेपछि चामल लिदा फाइदा हुन्छ । अहिले बाटो पनि बिग्रएको छ । वर्षात नरोकिएकाले चामल पनि विग्रन सक्ने भएकाले ढिलाइ गर्न खोजेको देखिन्छ बारेकोट गाउँपालिकाका पूर्वअध्यक्ष महेन्द्र शाहले भने, स्थानीय प्रशासन, पालिका र खाद्य व्यवस्था कार्यालयले ठेकेदारलाई तत्काल चामल ढुवानी गर्न पहल गर्नुपर्छ । ढुवानी सहज भए निजी क्षेत्रका व्यापारीले पनि बिक्रीका लागि खाद्यान्न लगिहाल्छन् जुनीचाँदे ८ का हिमाल घर्तीले भने दसैं तिहारजस्तो चाडवाडमा सहुलित दरको चालम गाउँमा पुरयाउन सरकारले पहल गर्नुपर्छ। जाजरकोटमा बर्दियाको राजापुर, बाँकेको नेपालगञ्ज, दाङ्गको तुल्सीपुर र सुर्खेतबाट चामल ढुवानी गर्ने गरिएको छ ।"
"गठबन्धन बैठकमा जसपा नेता अुनपस्थित, उपेन्द्र यादवलाई प्रचण्ड सचिवालयको चेतावनी","काठमाडौं : सिट बाँडफाटको टुंगो लगाउन बसेको गठबन्धन बैठकमा जनता समाजवादी पार्टी (जसपा)का नेताहरू अनुपस्थित भएका छन्। सिट बाँडफाँटमा असन्तुष्टि जनाउँदै जसपा नेताहरू बैठकमा सहभागी नभएका हुन्। जसपा स्रोतका अनुसार अध्यक्ष उपेन्द्र यादवलगायत नेताहरू नेकपा एमालेसँग चुनावी तालमेलका लागि अन्तिम तयारीमा रहेका छन्। १६ सिट पाउने भएपछि गठबन्धनसँग असहमति जनाउँदै अध्यक्ष यादव बिहीबार बालकोट पुगेका थिए। एमाले अध्यक्ष केपी शर्मा ओलीसँग सहमतिको ड्राफ्टसमेत भएको स्रोतको भनाइ छ। तर चुनावी तालमेल कोसँग गर्ने भन्ने अन्यौल अझै कायम रहेको जसपा स्रोतको भनाइ छ। जसपाले गठबन्धन भत्काउन लागेको भन्दै माओवादी अध्यक्ष पुष्पकमल दाहाल प्रचण्डले असन्तुष्टि जनाएका छन्। उनले संविधानको रक्षाका लागि गठबन्धन बनेको र त्यो भत्काउँदा संघीयता र प्राप्त उपलब्धिमाथि घात हुने प्रचण्ड सचिवालयले उल्लेख गरेको छ। 'अहिले प्रतिगमनकारी, संघीय लोकतन्त्रविरोधी शक्तिहरु सिट बाँडफाँडमा कुरा नमिलेर गठबन्धन भत्काउने षडयन्त्र गर्ने र प्रतिगमनतर्फ देशलाई लैजाने दिवास्वप्न देखिरहेका हुन सक्छन्। तर गठबन्धन वैचारिक र राजनीतिक उद्देश्यको जगमा निर्माण भएको हो। केही असहमति हुनसक्छ। तर यो गणतन्त्र संस्थागत नहुँदासम्म र प्रतिगमन पूरै परास्त नहुँदासम्म निरन्तर कायम रहोस् भन्ने हामी सबैको चाहना हो। यो मूल मर्मबाट कोही दायाँबायाँ हुन्छन् भने त्यो लोकतन्त्र, संघीयता र हामीले प्राप्त गरेका उपलब्धिमाथि घात हुनेछ,' प्रचण्डका स्वकीय गंगा दाहालले लेखेकी छन्। गठबन्धन कुनै राजनीतिक लाभहानीभन्दा पनि प्रतिगमनविरुद्ध संविधानको रक्षा र अग्रगमनका पक्षमाआम नेपाली जनताको मतको सम्मान गर्दै बनेको उनले उल्लेख गरेकी छन्। 'सत्ता या अरु लाभहानी खोज्न चाहना राखेको भए दुईदुई पटक संविधानमाथि प्रहार भएको परिस्थितिमा गठबन्धनका दलहरुले एमालेसँग मिलेर सत्तालाभ लिन सक्थे। तर लोकतन्त्रप्रतिको निष्ठाका कारण गठबन्धनका दलहरु जिम्मेवार बने र संविधानको रक्षा गर्दै स्वभाविक प्रकृतिको निर्वाचनसम्म हामी पुगेका हौं,' उनले लेखेकी छन्।"
कांग्रेसले यसवर्ष चियापान कार्यक्रम नगर्ने,काठमाडौं : नेपाली कांग्रेसले कोजाग्रत पूर्णिमाका दिन आयोजना गर्दै आएको शुभकामना आदानप्रदान तथा चियापान कार्यक्रम यो वर्ष नगर्ने भएको छ। कोजाग्रत पूर्णिमाकै दिन आगामी मंसिर ४ मा हुने प्रतिनिधिसभा र प्रदेशसभा निर्वाचनका लागि उम्मेदवारको मनोनयन दर्ताको कार्यक्रम रहेकाले चियापान कार्यक्रम स्थगित गरेको कांग्रेस केन्द्रीय कार्यालयका मुख्य सचिव कृष्णप्रसाद पौडेलले जानकारी दिए। २०३३ सालमा बीपी कोइराला राष्ट्रिय एकता तथा मेलमिलापको नीति लिई स्वदेश फर्केपछि २०३४ सालदेखि प्रत्येक वर्ष नेपाली कांग्रेसले कोजाग्रत पूर्णिमाको दिनमा चियापान कार्यक्रम गरी शुभकामना आदानप्रदान गर्दै आएको छ।
एमालेबाट भक्तपुरमा नवराज गेलाल र महेश बस्नेत सुनिश्चित,भक्तपुर : नेपाल कम्युनिष्ट पार्टी (एमाले) भक्तपुर क्षेत्र नं १ मा नवराज गेलालले प्रतिनिधिसभाको टिकट पाउने भएका छन्। गेलाल यसअघि जिल्ला समन्वय समिति भक्तपुरका सभापति थिए। त्यस्तै भक्तपुर क्षेत्र नं २ मा महेश बस्नेत उम्मेदवार बन्ने सुनिश्चित भएको छ। उनी पार्टी केन्द्रीय सदस्य तथा प्रतिनिधि सभामा पछिल्लो पटकको निर्वाचनमा सोही क्षेत्रबाट विजयी सांसद् हुन्। त्यस्तै प्रदेश सभा १ ख (भक्तपुर नगर) मा नारायणसुन्दर सिन्ताकल र १ क (चाँगुनारायण) मा मोहनवीर श्रेष्ठ रहेका छन् भने प्रदेश सभा मध्यपुर २ ख (मध्यपुर थिम) मा चन्दनकृष्ण श्रेष्ठ र प्रदेश सभा २ क सूर्यविनायकमा किरण थापा रहेका छन्। पार्टी भक्तपुर जिल्ला अध्यक्ष बचन देउजाले उक्त नाम सुनिश्चित भएको पुष्टि गरे।
जसपा नेता कौशल यादव लोसपा प्रवेश,जनकपुरधाम : जनता समाजवादी पार्टी नेपालका निवर्तमान प्रदेशसभा सदस्य कौशल किशोर यादव लोकतान्त्रिक समाजवादी पार्टी प्रवेश गरेका छन्। जसपा नेपाल परित्याग गरेका यादवलाई लोकसपाका केन्द्रीय अध्यक्ष महन्त ठाकुर तथा वरिष्ठ नेता शरतसिंह भण्डारीले पार्टी प्रवेश गराएका हुन्। महोत्तरी जिल्लाको निर्वाचन क्षेत्र नं ४ को (क) बाट जसपा नेपालबाट विजयी सांसद यादव लोसपा प्रवेश गरेका हुन्। जसपाले स्थानीय तहको निर्वाचनमा अन्तर्घात गरेको भन्दै कारबाहीको लागि क्षेत्रीय र जिल्ला कमिटीले सिफारिस गरेको थियो। उनीसँगै एमालेका महोत्तरी भुपु जिल्ला अध्यक्ष विनोद कुमार साह लगायत दर्जन नेता तथा कार्यकर्ताहरुले लोकतान्त्रिक समाजवादी पार्टीको मुख्यालय काठमाडौंमा पार्टी प्रवेश गरेका हुन्।
यी हुन् बझाङका उम्मेदवारहरू,"बझाङ : आसन्न प्रतिनिधिसभा र प्रदेशसभा चुनावका लागि टिकटको लगभग टुंगो लागेसँगै बझाङका उम्मेदवार तथा राजनीतिक दलका पार्टी प्रतिनिधिहरु जिल्ला भित्रन सुरु गरेका छन् । जिल्लामा प्रतिनिधिसभाका लागि एक निर्वाचन क्षेत्र र प्रदेशसभाका लागि दुई निर्वाचन क्षेत्र रहेको बझाङमा मुख्यतया गठबन्धन र एमालेबीच नै प्रतिस्पर्धा हुने देखिएको छ । निर्वाचन क्षेत्र ख मा भने एमाले, गठबन्धन र राष्ट्रिय प्रजातन्त्र पार्टीका उम्मेद्वारबीच कडा प्रतिस्पर्धा हुने देखिएको छ । प्रतिनिधि सभाका लागि आज नेकपा एमालेले ऐन महरलाई उम्मेदवारका रुपमा टुंग्याएको छ भने गठबन्धनका तर्फबाट नेकपा एसका भानुभक्त जोशीले टिकट पाएका छन् । विगतमा नेकपा एमालेका संस्थापक नेताका रुपमा परिचित जोशी एमाले पार्टी विभाजनको धेरै लामो समयपछि मात्रै नेकपा एसमा प्रवेश भएका थिए । युवा नेता महर भने विद्यार्थी राजनीति हुँदै जिल्लामा बलियो उम्मेद्वारका रुपमा भित्रिएका हुन् । बझाङको निर्वाचन क्षेत्र क मा नेकपा एमालेका तर्फबाट संविधानसभा सदस्य समेत रहेका अफिलाल ओखेडाले टिकट पाएका छन् भने गठबन्धनका तर्फबाट टिकट वितरणबारे छलफल भइरहेको छ । यस क्षेत्रमा नेपाली कांग्रेसका पृथ्वीबहादुर सिंह र जगतप्रसाद जोशीको नाम चर्चामा रहेको छ भने देउडा गायकसमेत रहेका नन्दकृष्ण जोशी, निवर्तमान प्रतिनिधिसभा सदस्य प्रकाश स्नेही रसाइली पनि टिकटका लागि दौडधुप रहेका छन् । त्यस्तै निर्वाचन क्षेत्र ख मा प्रदेशसभाका लागि नेकपा एमालेबाट एलबी रावल, गठबन्धनका तर्फबाट नेकपा माओवादी केन्द्रका भीम भण्डारी, राष्ट्रिय प्रजातन्त्र पार्टीका विरेन्द्र मल्लबीच कडा प्रतिस्पर्धा हुने देखिएको छ । नेकपा एमालेका एलबी रावल संविधानसभा सदस्य पनि हुन् । उनी सांसद हुँदा त्यस क्षेत्रको विकासमा राम्रो भूमिका खेलेको स्थानीयहरु बताउँछन् । यस्तै गठबन्धनको तर्फबाट उम्मेद्वार बनेका भीम भण्डारी द्धन्दकालदेखि माओवादीका बलिया नेता मानिन्छन् । राष्ट्रिय प्रजातन्त्र पार्टीका उम्मेद्वार विरेन्द्र मल्ल पनि विगतमा इन्जिनियरिङ पेशामा हुँदा बझाङमा विकास गर्न लागि परेका व्यक्ति हुन् । उनले निर्माणाधीन कालंगा हाइड्रो र रंगुनखोला हाइड्रोका लागि मूख्य भूमिका खेलेका थिए । बझाङमा विगतमा कम्युनिष्टहरु एक भइ लड्दा र पार्टीभित्रकै अन्तद्धन्दका कारण हार व्यहोर्दै आएको नेपाली कांग्रेसले यसपटक दुई कम्युनिष्ट पार्टीसँग गठबन्धन गर्दा चुनावी परिणाम के हुन्छ भन्ने अहिले अनुमान गर्न असहज देखिन्छ । यस्तै यसपटक रवि लामिछाने नेतृत्वको राष्ट्रिय स्वतन्त्र पार्टीले पनि निर्वाचन क्षेत्र क बाट पूर्व एसएसपी मोहनराज जोशी र प्रतिनिधिसभाका लागि युवा अभियान्ता सत्यराज उपाध्यायलाई अगाडी सारेको छ । यस्तै नेकपा एमाले समानुपातिक तर्फ भागरथि चन्द सिंहलाई अगाडी सारेको भने नेपाली कांग्रेसबाट साधना बिसीले टिकट पाएको स्रोतले जनाएको छ । बाँकी उम्मेद्वार नाम सार्वजनिक भएको छैन ।"
संघ र प्रदेशसभा निर्वाचन : उम्मेदवारी दर्ता गर्दा गर्नुपर्ने १८ प्रतिबद्धता,काठमाडौं : आगामी मंसिर ४ मा हुने प्रतिनिधिसभा र प्रदेश सभा निर्वाचन प्रयोजनका लागि उम्मेदवारहरुले उम्मेदवारी दर्ता गराउँदा १८ वटा प्रतिबद्धतामा हस्ताक्षर गर्नुपर्ने भएको छ। उम्मेदवारी दर्ता आइतबारबाट सुरु हुँदैछ। निर्वाचन आयोगले तयार पारेको उम्मेदवारले गर्नुपर्ने स्वघोषणा पत्रमा विभिन्न १८ वटा विषयवस्तु समावेश गरिएका छन्। उम्मेदवारले मनोनयन पत्रसँगै नेपालको संविधानप्रति पूर्ण निष्ठावान रहेको प्रतिबद्धता जनाउनुपर्नेछ। पच्चीस वर्ष उमेर पूरा भएको नेपाली नागरिक भएको जनाउनुपर्नेछ। यस्तै उम्मेदवारले प्रतिनिधि सभा सदस्य निर्वाचनको हकमा कुनै गाउँपालिका वा नगरपालिकाको अन्तिम मतदाता नामावलीमा नाम समावेश भएको र प्रदेशसभा सदस्य निर्वाचनको हकमा सम्बन्धित प्रदेशको गाउँपालिका वा नगरपालिकाको अन्तिम मतदाता नामावलीमा नाम समावेश भएको स्वघोषणा गर्नुपर्नेछ। १८ प्रतिबद्धतामा के छ ?
"बाढी, पहिरो र डुबानमा परेकालाई उद्दार गर्न गृहमन्त्रीको निर्देशन","काठमाडौं : गृहमन्त्री बालकृष्ण खाँणले दाङका विभिन्न स्थानमा निरन्तर वर्षापछि आएको बाढी, पहिरो र डुबानका कारण विस्थापित भएकाको उद्धार, उपचार, राहत र पुनःस्थापनाका लागि हेलिकोप्टर प्रयोग गर्न गृह प्रशासनलाई निर्देशन दिएका छन्। गृहसचिव विनोदप्रकाश सिंह, मन्त्रालयका सुरक्षा समन्वय महाशाखा प्रमुख सहसचिव फणिन्द्रमणि पोखरेल, मन्त्रालयको विपद् तथा द्वन्द्व व्यवस्थापन महाशाखाका प्रमुख सहसचिव प्रदीप कोइराला, दाङका प्रमुख जिल्ला अधिकारी हिरालाल रेग्मी, नेपाल प्रहरीका लुम्बिनी प्रदेश प्रमुख प्रहरी नायब महानिरीक्षक नलप्रसाद उपाध्याय, सशस्त्र प्रहरी बलका लुम्बिनी प्रदेश प्रमुख नायब महानिरीक्षक विदुर खड्कालाई टेलिफोन गर्दै सरकारको मुख्य दायित्व नागरिकको जिउ धनको रक्षा गर्नु रहेको जनाउँदै विपद्मा परेकाको तत्काल उद्धारको व्यवस्था मिलाउन निर्देशन दिएका हुन्। गृहमन्त्री खाँणको निर्देशनपछि नेपाली सेनाका दुई हेलिकोप्टर सुर्खेतमा तैनाथी अवस्थामा रहेको र मौसमका कारण घटनास्थलसम्म पुग्न नसकेको दाङका सहायक प्रमुख जिल्ला अधिकारी सावित्रा पुनले जानकारी दिए। त्यस्तै मुलुकभर निरन्तरको वर्षपछि आएको बाढी, पहिरो र डुबान पीडितलाई तत्काल उद्धार, उपचार, पुनस्थापना र राहतको व्यवस्था गर्न पनि गृह प्रशासनलाई गृहमन्त्री खाँणले निर्देशन दिए। सप्रजिअ पुनका अनुसार लमहीमा डुबानामा परेका सात जनाको उद्धार भइसकेको छ। अहिलेसम्म लमही नगरपालिकामा सात घर, राजपुर गाउँपालिकामा २११ घर, गढवा गाउँपालिकामा ५८५ घर, राप्ती गाउँपालिकामा २५० घर डुबानमा परेका छन्। हालसम्म मानवीय क्षति भएको विवरण भने प्राप्त नभएको जिल्ला प्रशासन कार्यालय दाङले जानकारी दिएको छ। त्यस्तै कालाकाटे, धानखोला र मुसोटखोलामा सडक अवरुद्धसमेत जानकारी दिइएको छ।"
मधेस प्रदेश : दसैंमा सवारी दुर्घटनामा २८ जनाको मृत्यु,"जनकपुरधाम : दसैं अवधिमा मधेश प्रदेशमा सवारी दुर्घटनामा परेर ४ बालबालिकासहित २८ जनाले ज्यान गुमाएका छन्। असोज १५ गतेदेखि २० गतेको अवधिमा १ सय ६२ वटा सवारी दुर्घटना हुँदा ३१३ घाइते भएको मधेस प्रदेश प्रहरी कार्यालय जनकपुरका प्रवक्ता प्रहरी प्रहरी उपरीक्षक सुमन कुमार तिम्सिनाले जानकारी दिए। शनिबारदेखि बिहीबारसम्म भएको सवारी दुर्घटनामा १५ जना पुरुष, ९ महिला र ४ बालबालिकाको मृत्यु भएको छ। त्यस्तै ३१३ जना घाइते भएका छन्। घाइते हुनेमा २ सय ८ जना पुरुष, ५३ महिला र ५२ बालबालिका छन्। बारामा सबैभन्दा बढी २० जनाले ज्यान गुमाएका छन्। जसमा १० जना पुरुष, ८ जना महिला र २ जना बालबालिका रहेका छन्। दुर्घटनामा परेर ५० जना घाइते भएको मधेस प्रदेश प्रहरी कार्यालयले जनाएको छ। त्यस्तै रौतहटमा ३, महोत्तरीमा २, सिरहा, धनुषा र सर्लाहीमा ११ जनाले सवारी दुर्घटनामा ज्यान गुमाएका छन्। प्रहरीले यस अवधिमा विभिन्न २ हजार ५ सय ९० वटा सवारी साधनलाई कारबाही गर्दा १८ लाख २१ हजार राजश्व संकलन गरिएका प्रवक्ता तिम्सिनाले जानकारी दिए।"
"प्रचण्डले चितवन ३ छाड्ने निश्चित, गोरखा २ मा उम्मेदवार बनाउने माओवादीको निर्णय",काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्ड चितवन छाड्ने भएका छन्। माओवादी केन्द्रको पदाधिकारी बैठकले अध्यक्ष प्रचण्डलाई गोरखा क्षेत्र नं २ बाट उम्मेदवार बनाउने निर्णय गरेको छ। यसअघि बाबुराम भट्टराईले लड्दै आएको उक्त क्षेत्र प्रचण्डले रोजेका हुन्। बाबुरामले केही दिनअघि मात्रै आफू उम्मेदवार नबन्ने घोषणा गरेका थिए। प्रचण्ड २०७४ को प्रतिनिधिसभा निर्वाचनमा चितवन क्षेत्र नं ३ बाट विजयी भएका थिए।
कर्मचारीबिनै मुस्ताङमा मुख्य निर्वाचन अधिकृतको कार्यालय स्थापना,"जोमसोम : आसन्न प्रतिनिधि र प्रदेशसभा निर्वाचनका लागि मुस्ताङमा कर्मचारी बिनै मुख्य निर्वाचन अधिकृतको कार्यालय स्थापना गरिएको छ । निर्वाचन आयोगले तोकेको असोज १५ गतेखि २० गतेसम्म मुख्य निर्वाचन अधिकृतको कार्यालय स्थापना गर्ने डेटलाइन अनुसार जिल्ला अदालत मुस्ताङका एकजना कर्मचारीको सहयोगमा बिहीबार जिल्ला समन्वय समिति भवनमा मुख्य निर्वाचन अधिकृतको कार्यालय स्थापना गरिएको हो । संघीयता कार्यान्वयसँगै मंसिर ४ गते हुन लागेको दोस्रो प्रतिनिधि र प्रदेशसभा निर्वाचनको लागि मुख्य निर्वाचन अधिकृत र सहायक निर्वाचन अधिकृत बिनै जिससको भवनमा कार्यालय स्थापना गरिएको हो । यसअघि जिल्ला निर्वाचन कार्यालयले आसन्न निर्वाचनका सम्पूर्ण काम नसकिएसम्म कार्यालय खुल्ला रहने वेभसाइडमार्फत सूचना प्रकाशित गरेको थियो । आसन्न निर्वाचनको सम्मुखमा बडा दसैं पर्व परेकाले मुख्य निर्वाचन अधिकृत जिल्ला न्यायाधीश ईश्वर पराजुली र सहायक निर्वाचन अधिकृत मुकुन्द आचार्य दसैं मनाउन घर गएका छन् । तर, दसैं सकिए पनि प्रतिकुल मौसम र बेनीजोमसोम सडक अवरुद्ध हुँदा सम्बन्धित व्यक्ति तोकिएको स्थानमा आउन सकेनन् । आसन्न निर्वाचन लागि अनौपचारिक रुपमै भएपनि समन्वय समिति भवनको ३ वटा कोठामा मुख्य निर्वाचन अधिकृतको कार्यालय स्थापना गरिएको छ । मुस्ताङमा मुख्य निर्वाचन अधिकृतको कार्यालय स्थापना गरिएपनि मुख्य निर्वाचन अधिकृत लगायतको टोली जिल्ला बाहिर हुँदा कार्यालय अझै उद्घाटन हुन सकेको छैन । निर्वाचन आयोगले प्रत्यक्षतर्फको मनोनयन दर्ता गर्ने मिति पर्सी असोज २३ गते तोकेकाले मुख्य निर्वाचन अधिकृतसहितको टोली अहिले मुस्ताङ आउँदै गरेको सहायक निर्वाचन अधिकृत मुकुन्द आचार्यले जानकारी दिए । यस्तै, मुस्ताङ जिल्ला बाहिर रहेका प्रतिनिधि तथा प्रदेश सभा निर्वाचनमा उम्मेदवारी दिने आंकाक्षी उम्मेदवारलाई मौसम प्रतिकुलता र सडक अवरुद्धले गर्दा मनोनयन दर्ता गर्न आउन समस्या परेको छ । निर्वाचन आयोगको कार्यक्रम अनुसार पहिलो हुने निर्वाचित हुने निर्वाचन प्रणाली तर्फ असोज २३ गते देखि असोज २६ गतेसम्म उम्मेदवारको मनोनयन पत्र दर्ता, मनोनयन पत्र दर्ता भएका उम्मेदवारको सुची प्रकासन, उम्मेदवारको विरोधमा उजुरी दिने, उजुरी माथि जाँचबुझ गरी उम्मेदवारको नामावली प्रकाशन गर्ने, उम्मेदवारको नाम फिर्ता लिने र उम्मेदवारको अन्तिम नामावली प्रकाशन गर्ने कार्यक्रम रहेको छ । प्रतिनिधि सभातर्फ एक र प्रदेश सभातर्फ दुई निर्वाचन क्षेत्र रहेको हिमाली जिल्ला मुस्ताङमा आसन्न प्रतिनिधि र प्रदेश सभा निर्वाचनमा करिव ११ हजार ५ सय मतदाताले मतदान गर्नेछन् । मुस्ताङमा यसअघिको ३७ मतदान केन्द्रमा एक केन्द्र थपेर ३८ मतदान केन्द्र बनाइएको छ । आसन्न मंसिर ४ गते हुँने निर्वाचनका लागि प्रतिनिधि सभा तथा प्रदेश सभा निर्वाचन ऐन, २०७४ बमोजिम निर्वाचनमा सम्पन्न गर्न गराउन निर्वाचन आयोगले सबै जिल्लाहरुमा मुख्य निर्वाचन अधिकृत र प्रत्येक निर्वाचन क्षेत्रमा एकजना निर्वाचन अधिकृत तोकेको छ । सहायक निर्वाचन अधिकृत मुकुन्द आचार्यले निर्वाचन कार्यतालिका अनुसार निर्वाचनको काम अघि बढाउन र आचारसहिंता कार्यान्वयनका लागि अनुगमन गर्ने बताए । हिमाली जिल्ला मुस्ताङमा नेपाली कांग्रेस र नेकपा(एमाले)बीचनै मुख्य प्रतिस्पर्धा हुनेछ । यसअघि प्रतिनिधि र प्रदेश सभा निर्वाचनमा नेकपा (एमाले)ले बिजयी हासिल गरेको थियो ।"
राप्रपाले उम्मेदवारको नाम टुङ्गो लगायो,"काठमाडौं : राष्ट्रिय प्रजातन्त्र पार्टी (राप्रपा) ले आगामी मङ्सिर ४ गते हुने प्रतिनिधिसभा र प्रदेशसभा निर्वाचनका लागि देशभरबाट उम्मेदवारको नाम टुङ्गो लगाएको छ । पार्टी अध्यक्ष राजेन्द्र लिङ्देनका अनुसार सबै जिल्ला कार्य समितिले दुवै निर्वाचनका लागि पठाएका करिब सात सय उम्मेदवारमध्येबाट प्रतिनिधिसभामा एक सय ६५ र प्रदेशसभामा तीन सय ३० उम्मेदवार केन्द्रले छनोट गरेको छ । विभिन्न राजनीतिक दलबाट तालमेलका लागि प्रस्ताव आइरहेकाले जिल्लाको वस्तुस्थितिका आधारमा जुनसुकै राजनीतिक दलसँग पनि तालमेल गर्न पार्टीले जिल्ला समितिलाई सुझाव दिएको छ । समान विचार भएका केही दल तथा समूहसँग एकताका लागि पार्टीले आग्रह गरेकाले पनि परिवर्तित अवस्थामा केही पार्टीसँग तालमेल हुनसक्ने छ । त्यसरी तालमेल भएमा केही निर्वाचन क्षेत्रका नाम परिवर्तन हुनसक्ने नेता सुन्दर पाण्डेले जानकारी दिए। राप्रपा र नेकपा ९एमाले० को शीर्ष नेतृत्वबीच तालमेलका लागि छलफल भइरहेकाले के कति सिट सङ्ख्यामा समझदारी कायम हुन्छ, त्यसका आधारमा सम्बन्धित जिल्ला कार्य समितिले केही उम्मेदवारका नाम परिवर्तन गर्नेछ । दुवै पार्टीका अध्यक्षबीच आज भेट गरी तालमेलमा सिटको टुङ्गो लगाउने कार्यतालिका छ । जिल्ला निर्वाचन कार्यालयमा यही असोज २३ गते जिल्ला कार्य समितिले केन्द्रसँग समन्वय गरी उम्मेदवारको नाम दर्ता गराउने छ । रासस"
"गठबन्धनले टुंग्यायो सिट बाँडफाँट, कुन क्षेत्र कसले पाए? (सूचीसहित)","काठमाडौं : गठबन्धन बैठकले केही सिट बाँकी राखेर सिट बाँडफाँट टुंग्याएको छ। जनता समाजवादी पार्टी (जसपा) ले पाउनुपर्ने भाग छाडेर गठबन्धनले बाँकी सिटमा सहमति गरेको हो। जसपाले एमालेसँग चुनावी तालमेलका लागि अघि बढ्दै गर्ता यता सत्तारुढ दलहरूसँग महन्थ ठाकुर नेतृत्वको लोकतान्त्रिक समाजवादी पार्टी (लोसपा) जोडिएको छ। लोसपालाई कहाँ कति सिट दिने भन्ने छलफल जारी रहेको गठबन्धनका एक नेताले बताए। बालुवाटारमा शुक्रबार बसेकोबैठकले माओवादीलाई ४५, एकीकृत समाजवादीलाई २० र राष्ट्रिय जनमोर्चालाई २ स्थान दिने सहमति गरेको थियो। कांग्रेस ८४ सिट निश्चित भएको छ। तर लोसपासँग तालमेल गर्दा कुन सिट बाँडफाँट गर्ने विषयमा छलफलकै विषय रहेको ती नेताको भनाइ छ।"
भीम रावलको क्षेत्रबाट झपट बोहोरा एमालेको उम्मेदवार,काठमाडौं : नेकपा एमालेका नेता भीम रावलको क्षेत्रबाट झपट बोहोरा उम्मेदवार बन्ने भएका छन्। एमालेले रावलको सट्टा बोहोरालाई प्रतिनिधि सभाको उम्मेदवार बनाउने निर्णय गरेको हो। अछाम१ बाट बोहोरालाई टिकट दिएको एमाले स्रोतले जनाएको छ। माओवादीबाट एमाले प्रवेश गरेका बोहोरा एमाले केन्द्रीय सदस्य एवं अछाम इन्चार्ज हुन्। एमालेको अछाम जिल्ला कमिटी र सुदूरपश्चिम प्रदेश कमिटीले रावलको नाम अछाम क्षेत्र नम्बर १ का लागि सिफारिस गरेको थियो।
सत्ता गठबन्धन बैठक : बेलुकीसम्म निर्वाचन क्षेत्र बाँडफाँट सिध्याउने,"काठमाडौं : प्रतिनिधिसभा र प्रदेशसभा निर्वाचनका लागि गठबन्धनका तर्फबाट आज बेलुकीसम्म निर्वाचन क्षेत्र बाँडफाँटका लागि सत्तारुढ गठबन्धनका चार दलको बैठक अहिले बालुवाटारमा जारी छ । आज बिहानदेखि बालुवाटारमा जारी बैठकमा जनता समाजवादी पार्टी (जसपा) सहभागी नभएको पाँच दलीय कार्यदलका सदस्य सचिव केशवराज जोशीले जानकारी दिएका छन्। बिहीबारसम्मको बैठकमा जसपा पनि बैठकमा सहभागी भएको थियो । जसपा बाहिरिएसँगै लोकतान्त्रिक समाजवादी पार्टी (लोसपा) बालुवाटार वार्तामा सहभागी भएको छ । लोसपाका नेता अनिल झा सत्तारुढ गठबन्धनको वार्ताका आधारमा तालमेल हुने वा नहुने निश्चित हुने जानकारी दिए। प्रतिनिधिसभा र प्रदेशसभाको निर्वाचनका लागि यही असोज २३ गते आइतबार उम्मेदवारी दर्ता गर्ने कार्यतालिका निर्वाचन आयोगले तोकेको छ । त्यसअघि गठबन्धनले क्षेत्र बाँडफाँट गरी दलले उम्मेदवार तोक्नुपर्नेछ । यसका लागि अब भोलिसम्म समय बाँकी रहेकाले पनि आजै बाँडफाँट सक्न चार दल लागेका हुन् । सत्ता गठन्धनको बैठकमा प्रधानमन्त्री एवं नेपाली कांग्रेसका सभापति शेरबहादुर देउवा, नेकपा (माओवादी केन्द्र) का अध्यक्ष पुष्पकमल दाहाल प्रचण्ड नेकपा (एकीकृत समाजवादी) का अध्यक्ष माधवकुमार नेपाल, जनमोर्चाका उपाध्यक्ष दुर्गा पौडेललगायत शीर्ष नेतृत्वको सहभागिता रहेको बताइएको छ ।रासस"
"जसपा र राप्रपासँग एमालेको निरन्तर छलफल, सहमतिको सम्भावना कति?","काठमाडौं : एमालेले आसन्न प्रतिनिधिसभा र प्रदेशसभा निर्वाचनमा जसपा नेपाल र राप्रपासँगको तालमेलबारे टुङ्गोमा पुग्नेगरी छलफल अघि बढाएको छ। शुक्रबार एक चरण जसपा नेपालका नेतासँग छलफल गरेको एमालेले राप्रपासँग पनि सिट बाँडफाँटबारे छलफल गरेको छ। राप्रपा अध्यक्ष राजेन्द्र लिङ्देन एमाले अध्यक्ष केपी ओलीलाई भेट्न बालकोट निवास पुगेका थिए। दुई पार्टीका अध्यक्षसहित नेताहरूबीच आसन्न चुनावमा एमालेराप्रपा तालमेलबारे छलफल भएको हो। बालकोट जाने नेताहरूमा लिङ्देनसहित प्रकाशचन्द्र लोहनी, बुद्धिमान तामाङ, विक्रम पाण्डे र महामन्त्री राजेन्द्र गुरुङ थिए। एमालेले चुनावी तालमेलका लागि राप्रपालाई प्राथमिकता दिएको छ। झापाका अतिरिक्त अन्य जिल्लाका केही सिटमा राप्रपासँग तालमेल हुनसक्ने बताइएको छ। राप्रपासँग सबैतिर नभई सीमित केही सिटका लागि तालमेल हुने एमाले नेताहरुले बताएका छन्। त्यस्तै एमालेले राप्रपासँगको छलफलपछि जसपासँग दोस्रो चरणको छलफल भएको छ। जसपासँगको तालमेल टुङ्गो लगाउन अलि बढी गृहकार्य आवश्यक देखिएको बताइएको छ। जसपाले आफ्ना माग राखिसकेको र त्यसमा एमालेका शीर्ष नेताहरू बसेर आन्तरिक छलफल र न्युनतम समझदारीको खाका बनाउने काम भएको बताइएको छ। सोही खाकालाई आधार मानेर जसपासँग छलफल गरेर भए पनि तालमेलको मापदण्ड र सिट बाँडफाँट टुङ्ग्याइने बताइएको छ।"
"कटारीमा निर्वाचन अधिकृतको कार्यालय खुल्यो, चुनावी चहलपहल सुरु",उदयपुर : निर्वाचनको मिति नजिकिदै जाँदा उदयपुरको क्षेत्र नम्बर २ लाई लक्षित गरी कटारीमा अलग्यै कार्यालय स्थापना गरिएको छ । मङ्सिर ४ गते हुने प्रतिनिधिसभा र प्रदेशभा सदस्य पदको क्षेत्र न २ अन्र्तगतका सबै निर्वाचन प्रकृया सम्पन्न गर्ने गरी कटारी नगरपालिका ३ स्थित उदयपुर उद्योग बाणिज्य संघको कार्यालयमा निर्वाचन अधिकृतको कार्यालय स्थापना गरिएको हो । निर्वाचन आयोगले क्षेत्रनं २ अन्र्तगतको दुबै तहको निर्वाचन कार्य सम्पन्न गर्न फैसला कार्यन्वयन निर्देशनालयका निर्देशक जीवनकुमार भण्डारीलाई जिम्वेवारी दिएको छ । कार्यालय स्थापनासँगै निर्वाचनसम्बन्धी सबै गतिविधि सुरु गरिएको सहायक निर्वाचन अधिकृत देवराज भट्टराईले जानकारी दिए । यसअघि सदरमुकाम गाईघाटस्थित जिल्ला समन्वय समितिको सभाहलमा मुख्य निर्वाचन अधिकृतको कार्यालय स्थापना गरिएको थियो । दुईवटा निर्वाचन क्षेत्र रहेको उदयपुरमा मुख्यनिर्वाचन अधिृकत तथा क्षेत्रनं १ र को निर्वाचन अधिकृतको जिम्वेवारी जिल्ला न्यायाधिश कृष्णप्रसाद सुवेदीलाई दिईएको छ ।
कांग्रेसले यसवर्ष चियापान कार्यक्रम नगर्ने,काठमाडौं : नेपाली कांग्रेसले कोजाग्रत पूर्णिमाका दिन आयोजना गर्दै आएको शुभकामना आदानप्रदान तथा चियापान कार्यक्रम यो वर्ष नगर्ने भएको छ। कोजाग्रत पूर्णिमाकै दिन आगामी मंसिर ४ मा हुने प्रतिनिधिसभा र प्रदेशसभा निर्वाचनका लागि उम्मेदवारको मनोनयन दर्ताको कार्यक्रम रहेकाले चियापान कार्यक्रम स्थगित गरेको कांग्रेस केन्द्रीय कार्यालयका मुख्य सचिव कृष्णप्रसाद पौडेलले जानकारी दिए। २०३३ सालमा बीपी कोइराला राष्ट्रिय एकता तथा मेलमिलापको नीति लिई स्वदेश फर्केपछि २०३४ सालदेखि प्रत्येक वर्ष नेपाली कांग्रेसले कोजाग्रत पूर्णिमाको दिनमा चियापान कार्यक्रम गरी शुभकामना आदानप्रदान गर्दै आएको छ।
"गठबन्धन बैठकमा जसपा नेता अुनपस्थित, उपेन्द्र यादवलाई प्रचण्ड सचिवालयको चेतावनी","काठमाडौं : सिट बाँडफाटको टुंगो लगाउन बसेको गठबन्धन बैठकमा जनता समाजवादी पार्टी (जसपा)का नेताहरू अनुपस्थित भएका छन्। सिट बाँडफाँटमा असन्तुष्टि जनाउँदै जसपा नेताहरू बैठकमा सहभागी नभएका हुन्। जसपा स्रोतका अनुसार अध्यक्ष उपेन्द्र यादवलगायत नेताहरू नेकपा एमालेसँग चुनावी तालमेलका लागि अन्तिम तयारीमा रहेका छन्। १६ सिट पाउने भएपछि गठबन्धनसँग असहमति जनाउँदै अध्यक्ष यादव बिहीबार बालकोट पुगेका थिए। एमाले अध्यक्ष केपी शर्मा ओलीसँग सहमतिको ड्राफ्टसमेत भएको स्रोतको भनाइ छ। तर चुनावी तालमेल कोसँग गर्ने भन्ने अन्यौल अझै कायम रहेको जसपा स्रोतको भनाइ छ। जसपाले गठबन्धन भत्काउन लागेको भन्दै माओवादी अध्यक्ष पुष्पकमल दाहाल प्रचण्डले असन्तुष्टि जनाएका छन्। उनले संविधानको रक्षाका लागि गठबन्धन बनेको र त्यो भत्काउँदा संघीयता र प्राप्त उपलब्धिमाथि घात हुने प्रचण्ड सचिवालयले उल्लेख गरेको छ। 'अहिले प्रतिगमनकारी, संघीय लोकतन्त्रविरोधी शक्तिहरु सिट बाँडफाँडमा कुरा नमिलेर गठबन्धन भत्काउने षडयन्त्र गर्ने र प्रतिगमनतर्फ देशलाई लैजाने दिवास्वप्न देखिरहेका हुन सक्छन्। तर गठबन्धन वैचारिक र राजनीतिक उद्देश्यको जगमा निर्माण भएको हो। केही असहमति हुनसक्छ। तर यो गणतन्त्र संस्थागत नहुँदासम्म र प्रतिगमन पूरै परास्त नहुँदासम्म निरन्तर कायम रहोस् भन्ने हामी सबैको चाहना हो। यो मूल मर्मबाट कोही दायाँबायाँ हुन्छन् भने त्यो लोकतन्त्र, संघीयता र हामीले प्राप्त गरेका उपलब्धिमाथि घात हुनेछ,' प्रचण्डका स्वकीय गंगा दाहालले लेखेकी छन्। गठबन्धन कुनै राजनीतिक लाभहानीभन्दा पनि प्रतिगमनविरुद्ध संविधानको रक्षा र अग्रगमनका पक्षमाआम नेपाली जनताको मतको सम्मान गर्दै बनेको उनले उल्लेख गरेकी छन्। 'सत्ता या अरु लाभहानी खोज्न चाहना राखेको भए दुईदुई पटक संविधानमाथि प्रहार भएको परिस्थितिमा गठबन्धनका दलहरुले एमालेसँग मिलेर सत्तालाभ लिन सक्थे। तर लोकतन्त्रप्रतिको निष्ठाका कारण गठबन्धनका दलहरु जिम्मेवार बने र संविधानको रक्षा गर्दै स्वभाविक प्रकृतिको निर्वाचनसम्म हामी पुगेका हौं,' उनले लेखेकी छन्।"
प्युठानमा पहिरोमा पुरिएर छजना बेपत्ता,"प्यूठान : माण्डवी गाउँपालिका ४ उदयपुरकोट खरिण्डेमा घर पुरिदा ६ जना बेपत्ता भएका छन् । शुक्रबार दिउँसो साढे तीन बजे घरमाथिबाट आएको पहिरोले पुरिदा एकै घरमा बसेका दुई परिवारका सदस्य बेपत्ता भएको जिल्ला प्रहरी कार्यालय प्यूठानका सूचना अधिकारी प्रहरी निरीक्षक शुसिल थापामगरले जानकारी दिए । स्थानीय ६० वर्षीय बमबहादुर राहु मगर, उनकी श्रीमती, ६० वर्षीय हिरा बहादुर थापा, १८ वर्षीय मौसमी थापा, ४ वर्षीय सुसान थापा र २१ वर्षीय टेकी राहु मगरलाई पहिरोले पुरेको हो । उनीहरुको उद्दारका लागि जिल्ला प्रहरी कार्यालय प्यूठानबाट डीएसपीसहितको टोली घटनास्थलमा गइरहेको छ । जिल्लाको विभिन्न स्थानमा पहिरोले बाटो अवरुद्ध हुँदा उद्दारका लागि प्रहरी पुग्न समस्या भइरहेको छ ।"
अयोध्याबाट जलेश्वर आइपुग्यो राम राज्य रथ यात्रा,"महोत्तरी : भगवान् श्री रामचन्द्रको जन्मभूमि अयोध्याबाट आज राम राज्य रथ यात्रा महोत्तरीको सदरमुकाम जलेश्वरमा आएको छ । श्रीरामदास मिसनको आयोजनामा भारत एवं नेपालको ६० दिने यात्राका लागि निस्केको श्रीरामजीको दिग्विजय यात्रा आज जलेश्वर आइपुगेको हो । अलौकिक रथ एवं सयौँ साधु, सन्त, महात्मासहित महोत्तरीको प्रमुख भन्सार नाका भिट्ठामोड आइपुगेको रथ यात्रालाई जलेश्वर नगरपालिकाका प्रमुख सुरेश साह सोनारले फूल, माला, अबिरसहित स्वागत गर्दै विशेष पूजा तथा प्रसाद ग्रहणका लागि बाबा जलेश्वरनाथको मन्दिरमा लगेका छन् । भारत र नेपालको आध्यात्मिक एवं सांस्कृतिक सम्बन्ध सुदृढ गर्नु, आपसी भाइचारा बढाउनु र रामसीताको भएर हामीले सधैँ रामसीताको आदर्श अपनाएर जीवन व्यतीत गर्नुगराउनु प्रमुख उद्देश्यका साथ जलेश्वर आइपुगेको यस रथ यात्रा जलेश्वरनाथ महादेवको दर्शनपश्चात् आजै जनकपुरधाम लगिने छ । नेपालको जलेश्वर, जनकपुर, हेटौँडा, नारायणघाट र काठमाडौंसम्म जाने यस यात्रा नेपालमा आठ दिनसम्म विभिन्न मठमन्दिरमा दर्शन एवं पूजाअर्चना गर्नेछन् । यही असोज १८ गते अयोध्याको राम मन्दिरबाट साधुसन्तको लावालस्करका साथ आरम्भ भएको यस रथ यात्राले ६० दिनसम्म नेपाल र भारतको विभिन्न २७ ठाउँको भ्रमण गर्नेछन् भने १५ हजार किलोमिटरसम्म यात्रा गर्नेछन् ।"
२० केजी चरेससहित तीनजना बाराको सीमाबाट पक्राउ,"वीरगन्ज : बाराबाट सशस्त्र प्रहरीले ठूलो परिमाणमा लागुऔषध चरेससहित तीनजनालाई पक्राउ गरेको छ। भारतसँग सीमा जोडिएको बाराको बेनौली गाउँबाट सशस्त्र प्रहरीले लागुऔषध चरेस २० किलोसहित तीनजनालाई पक्राउ गरेको हो । पक्राउ पर्नेहरुमा पर्साको वीरगन्ज महानगरपालिका १९ नगवा घर भएका ३० वर्षीय मुकेश श्रीवास्तव, वीरगन्ज २ छपकैया घर भएका १६ वर्षीय मुस्तफा देवान र बाराको महागढीमाई नगरपालिका १ घर भएका ३७ वर्षीय मुस्तान देवान रहेका छन् । बाराको पचरौता नगरपालिका वडा नम्बर ७ बेनोली स्थित सशस्त्र प्रहरी बोर्डर आउट पोष्टबाट शुक्रबार बिहान खटिएको सशस्त्र प्रहरीको टोलीले भारतबाट चरेस बोकेर आउदै गरेका उनीहरुलाई पक्राउ गरेको हो । चरेससहित पक्राउ परेका तीनैजनालाई कारबाहीका लागि जिल्ला प्रहरी कार्यालय बारामा बुझाइने सशस्त्र प्रहरी सीमा सुरक्षा बल बाराले जनाएको छ ।"
भक्तपुरमा दुईवटा नेपाल भाषा साहित्य सम्मेलन सुरु,भक्तपुर : भक्तपुरका दुईवटा छुटाछुटै स्थानहरुमा दुईवटा छुटाछुटै नेपाल भाषा साहित्य सम्मेलनहरु शुक्रबारदेखि सुरु भएका छन् । ४२ औँ बृहत नेपाल भाषा साहित्य सम्मेलन भक्तपुर नगरपालिका१ भार्वाचो मिनीवस पार्क भक्तपुरमा सुरु भएको छ भने ६१ औं विराट नेपाल भाषा साहित्य सम्मेलन भक्तपुरको नागरपोखरीमा सुरु भएको छ । दुवै साहित्य सम्मेलनमा नेपाल भाषासहित विभिन्न भाषाभाषिका साहित्यहरु वचन गरिने छन् । ४२ औ बृहत नेपाल भाषा साहित्य सम्मेलन शुक्रबार र शनिबार गरी दुईदिन चल्ने छ भने ६१ औं विराट नेपाल भाषा साहित्य सम्मेलन आज शुक्रबार एक दिन मात्रै चल्नेछ । ४२ औं बृहत नेपाल भाषा साहित्य सम्मेलनको प्रमुख अतिथि नेपाल मजदुर किसान पार्टीका अध्यक्ष नारायणमान विजुक्छें रहेका छन् भने उता ६१ औं विराट नेपाल भाषा साहित्य सम्मेलनको प्रमुख अतिथि वरिष्ठ साहित्यकार हितकरवीरसिंह कंसाकार रहेका छन्।
गोरखाको मनास्लु क्षेत्रबाट सेनाद्वारा दुई इजरायलीसहित आठको उद्धार,"काठमाडौं : नेपाली सेनाले केही दिनदेखिको अबिरल वर्षाका कारण गोरखाको मनास्लु इलाकाको न्याक गाउँमा आएको पहिरोका कारण बिहीबारदेखि अलपत्र परेका दुई इजरायली र छ नेपालीलाई उद्धार गरेको छ। सैनिक जनसम्पर्क तथा सूचना निर्देशनालयका अनुसार, इजरायली नागरिक ओरी ओरअफ र यरीभ बोर्ट तथा तेम्बा गोथे, हुतेन लामा भोटे, पासाङ भोटे, पासाङ तामाङ, जनकराम राई र मिम्बा छिरिङ शेर्पालाई नेपाली सेनाले उद्धार गरी काठमाडौं ल्याइएको हो। उद्धार गरिएका आठै जनाको स्वास्थ्य अवस्था सामान्य रहेको जानकारी दिइएको छ।"
अबिरल वर्षाले मार्फाको फाराम खोला उर्लियो,"जोमसोम : मुस्ताङको मार्फास्थित फाराम खोला उर्लिदा स्थानीय त्रसित बने । लगातारको अविरल वर्षासँगै शुक्रबार बिहान ४ बजेदेखि फाराम खोलाको बाढी उर्लिन थालेको हो । बाढीले मार्फास्थित कालोपत्रे सडक र आशिंक स्याउबारीमा क्षति पुर्याएको छ । अविरल वर्षासँगै एकसाथै बाढी उर्लिएर आएपनि तत्कालको जोखिम भने टरेको बताइएको छ । मार्फास्थित धौलागिरी हिमालको फेदबाट बग्ने फाराम खोला अकल्पनीय रुपमा उर्लिएको मार्फाका स्थानीय दिपक लालचनले जानकारी दिए । उनका अनुसार खोलाको बहावले मार्फा सामुदायिक भवनलगायत त्यस आसपासका केही घर उच्च जोखिममा परेका थिए भने स्थानीय र शितोष्ण वागवानी विकास केन्द्रको स्याउबारी जोखिममा परेको थियो । बाढीले हिमालको फेदबाट लेदो माटो ,गेग्रान र रुखहरु बगाएर बस्ती नजिक ल्याइ पुर्याएको थियो । बाढीले मार्फाटुकुचे राष्ट्रिय राजममार्ग सडक समेत अवरुद्ध बनाएको थियो । मार्फाको फाराम खोलामा बाढी आएपछि घरपझोङ गाउँपालिकाका अध्यक्ष मोहनसिंह लालचन,वडाध्यक्ष, कार्यपालिका सदस्यहरु,जिल्ला विपद् व्यवस्थापन समिति र स्थानीयबासी बाढीग्रस्त क्षेत्रमा पुगेका थिए । गाउँपालिकाको पहलमा अहिले डोजर परिचालन गरी फाराम खोलालाई नियन्त्रणमा लिइएको छ । मार्फाका स्थानीय अमर घतानेले बाढीले खोलाको स्पेशमा पुरै लेदो माटोले भरिएको र पुन बाढी आएमा ठूलो विपद् निम्तन सक्ने उल्लेख गरे । यसअघि बुधबार पनि अविरल वर्षाले मार्फा सामाग्री स्थित करिब १ सय मिटर कालोपत्रे सडकमा ठाडो खोलाको बाढीले सडक अवरुद्ध बनेको छ भने मुस्ताङको खन्तीमा पनि सडक अवरुद्ध छ । योसँगै राष्ट्रिय गौरवको बेनीजोमसोम सडक अन्तर्गत मुस्ताङ र म्याग्दीका विभिन्न स्थानमा सडक अवरुद्ध छ । निरन्तर वर्षा भइरहेकाले सडक मर्मत गरी सडक आवागमन सञ्चालन गर्न अप्ठ्यारो परेको छ । यस्तै,लगातारको वर्षाका कारण उपल्लो मुस्ताङका उच्च पहाडि क्षेत्रमा हिमपात भइरहेको लोमान्थाङ५ का वडासदस्य छेवाङ रिङझिङ गुरुङले जानकारी दिएका छन्।"
बर्दियामा चट्याङसहितको अविरल वर्षा,"गुलरिया : बर्दियामा चट्याङ र गड्याङ्गुडुङसहित अविरल वर्षा भइरहेको छ । मंगलबार रातीदेखिको निरन्तर वर्षा शुक्रबारदेखि गड्याङ्गुडुङ र चट्याङसहित वर्षा हुन थालेको छ। निरन्तरको वर्षाले बबई नदीको सतह घट्न सकेको छैन । नदीमा बाढी आएपछि नदी तटीय क्षेत्रका सयौं स्थानीयहरु प्रभावित भएका छन् । जल तथा मौसम पूर्वानुमान महाशाखाको वेभसाइट हाइड्रोलोजीमा राखिएको सूचना अनुसार चेपाङको बबई नदी जलमापन स्टेशनमा पानीको सतह फेरि बढेर ६ दशमलव ३५ मिटर पुगेको छ । चेपाङमा ५ दशमलव ५० मीटर चेतावनी तह र ६ दशमलव १० मिटर खतराको तह मानिन्छ । नजिकका जिल्लालगायत आसपासका क्षेत्रमा अविरल वर्षा भइरहेकाले पानीको सतह थप बढ्न सक्ने अनुमान गरिएको छ । बर्दियाको बबई बेशीन अन्र्तगत रानीजरुवा नर्शरी स्टेशनमा २४ घण्टामा १९४ दशमलव २ मिलिमिटर वर्षा मापन गरिएको छ । त्यस्तै बबईको रम्भापुर स्टेशनमा २०८ दशमलव ६ मिलिमिटर वर्षा भएको जनाइएको छ । अविरल रुपमा बर्षा भएपछि बबई नदीमा पानीको सतह घट्न पाएको छैन । बर्दियामा चट्ङ र गड्याङ्गुडुङसहित अविरल वर्षा भइरहेको जिल्ला प्रहरी कार्यालय बर्दियाका प्रहरी नायव उपरीक्षक हिक्मत बहादुर बोहोराले बताए । चट्याङ परेपछि जंगलतिर परेकाले गाउँघरमा कुनै क्षतिको जानकारी नआएको उनको भनाइ छ । बर्दियाको गुलरिया नगरपालिका अन्र्तगत बालापुर, बिक्री, सूर्यगौडी, ईन्द्रपुर, मुक्तिनाथ टोल लगायतका स्थानहरुमा बबईको बाढी पसेपछि स्थानीयहरु पीडित भएका छन् । बबई नदीमा आएको बाढीका कारण बर्दियाको गुलरिया नगरपालिका वडा नम्वर ५ बालापुरमा ३५ घर, गुलरिया वडा नम्वर ८ मुक्तिनाथ टोल र अन्यमा २१ घर, वडा नम्वर ११ ईन्द्रपुरमा १० घर, वडा नम्वर १२ बिक्रीमा ३ घर गरी ६९ घरमा बाढी पसेको जिल्ला प्रहरी कार्यालय बर्दियाका प्रहरी उपरिक्षक विरेन्द्र बहादुर शाहीले बताए । बाढीका कारण कुनैपनि मानविय तथा भौतिक क्षती नभएको उनले जानकारी दिए । बाढी प्रभावितहरु सडक किनारको त्रिपाललगायत विद्यालयमा आश्रय लिइरहेका छन् ।"
"बारा बस दुर्घटना : थप एक जनाको मृत्यु, १७ जनाकै परिवारले बुझे शव","हेटौंडा : पूर्वपश्चिम राजमार्ग अन्तर्गत पर्ने बारा जिल्लाको जितपुरसिमरा उपमहानगरपालिका वडा नम्बर२२ स्थित सडकखण्डमा विहिबार विहान यात्रुबाहक बस दुर्घटनामा परी ज्यान गुमाएकाहरुको शव परिवारले बुझेका छन्। हेटौंडा अस्पतालमा ल्याइएको मृतकको शव पोष्टमार्टमपश्चात् अन्तिम संस्कारका लागि उनीहरुका परिवारले बुझेका हुन्। बिहीबार पोष्टमार्टम गर्न ढिलाई हुँदा मृतकका परिवार तथा आफन्तहरु कुरेर बसेका थिए। उपचारको क्रममा चितवनस्थित अस्पतालमा ज्यान गुमाएका २ जनाको शव भने उनीहरुका परिवारले सम्बन्धित अस्पतालबाटै बुझेको जिल्ला प्रहरी कार्यालय मकवानपुरले जनाएको छ। दुर्घटनामा परी १७ जनाको मृत्यु भएको थियो। बिहीबार साँझसम्म हेटौंडा र चितवनको विभिन्न अस्पतालहरुमा गरी १६ जनाको मात्रै मृत्यु भएको थियो भने राति साँढे ९ बजे भरतपुर अस्पतालमा बाराको कलैया निवासी १२ वर्षीया कृतिका चौधरीको मृत्यु भएपछी मृतकको सख्या १७ पुगेको हो। मृतक १७ जनाकै सनाखत भएको छ। ज्यान गुमाउनेमा बारा कलैया उपमहानगरपालिकाका लीलाराज चौरसिया, चितवन खैरहनी नगरपालिका५ की नन्दकुमारी पुडासैनी, चितवन कालिका नगरपालिकाका निवासी १५ वर्षीय बालक सफल कँडेल, चितवन खैरहनी५ का मनोरथ पुडासैनी, बाराका ५५ वर्षीय राम आश्रय राय, पर्सा१६ की मुन्नीदेवि चौरसिया, पर्साकै सखुवा प्रसौनी गाउँपालिका ६ का दया राउत शंकर रहेका छन् । त्यस्तै हेटौँडा७ की ५५ वर्षीया शुभलक्ष्मी श्रेष्ठ, सोही स्थानकी २० वर्षीया स्वस्तिका श्रेष्ठ, बाराकलैया१० का नगरिन खातुन, बारा जिल्लाको अमलेखगञ्ज निवासी सुरेश विक, बाराकलैयाका इन्ताज अन्सारी, जनकपुर उपमहानगरपालिका५ का ५० वर्षीय सन्तोषकुमार राय, ओखलढुङ्गाका ४५ वर्षीय लालबहादुर बोगटी, गोरखाकी ३५ वर्षीया अम्बिका कँडेल र पर्सा१६ का वर्ष ६५ को सोमप्रसाद चौरसिया रहेका छन् । घाइतेमध्ये २१ जनाको चितवन, ८ जनाको वीरगंज र ५ जनाको हेटौँडाका विभिन्न अस्पतालहरुमा उपचार जिल्ला प्रहरी कार्यालय मकवानपुरका प्रवक्ता एवम् प्रहरी निरीक्षक बलराम श्रेष्ठले जानकारी दिए । दुर्घटनामा परी घाइते भएका ४ जना भारतीय नागरिकलाई भने उनीहरुका आफन्तले भारतमा नै लगेर उपचार गराइरहेको प्रहरीले जनाएको छ । नारायणगढबाट वीरगञ्जतर्फ जाँदै गरेको बा ०६००१ ख ०११० नम्बरको बस जीतपुर सिमरा उपमहानगरपालिका२२ अमलेखगञ्जस्थित ३ नम्बर पुल नजिकै मोडबाट २० मिटर तल बगरमा खसेको थियो । बे्रक फेल भएका कारण बस दुर्घटना भएको चालक कोदिप्ति नारायण ढकालले प्रहरीलाई बयान दिएका छन् । बसमा ५० जना सवार थिए ।"
साहित्य सम्मेलनको प्रचारार्थ निकालियो सुकुन्दा र्याली,"भक्तपुर : शुक्रबारदेखि भक्तपुरको भार्वाचोमा हुने ४२औं नेपाल भाषा साहित्य तःमुंज्या (सम्मेलन)को प्रचारार्थ बिहीबार साँंझ यहाँं सुकुन्दा र्याली निकालिएको छ। साँंझ भोलिको कार्यक्रमस्थल भक्तपुर नगरपालिका वडा न १ भार्वाचोबाट सुरु भएको याली नगर परिक्रमा गरी राति भार्वाचोमै आएर टुंगिएको थियो। यालीमा हजारौं विशेष गरेर महिलाहरु सहभागी रहेका थिए। प्रत्येक वर्ष दशैंको दुई दिन फरकफरक वर्ष भक्तपुर नगरका फरकफरक खुल्ला ठाउँंहरुमा बृहत नेपाल भाषा साहित्य सम्मेलन चल्दै आएको छ। सम्मेलनको अघिल्लो दिन यसरी नै सुकुन्दा याली पनि हुँंदै आएको छ। सम्मेलनमा नेपाल भाषालगायतका विभिन्न भाषाबाट प्रतियोगी तथा अप्रतियोगी साहित्यहरु वचन गरिन्छ। नयाँं पुराना दर्जनौ साहित्यकारहरुले कथा, कविता, मुक्तक, लेखरचना वाचन गर्ने गरिन्छ। यसका साथसाथै विभिन्न राजनीतिक व्यक्तित्व, साहित्यकार, पत्रकार, वकिल, जनस्वास्थ्यविद्, संविधानविदलगायतले पनि मन्तव्य राख्ने गरिन्छ। जनता म्यासा भाषा म्वाई (जनता रहे भाषा रहन्छ) भन्ने मूल नाराका साथ यहाँं यसरी नै प्रत्येक वर्ष बृहत् साहित्य सम्मेलन हुँंदै आएको छ। सम्मेलन शुक्रबार र शनिबार दुई दिन चल्नेछ।"
"दसैं आयो, चामल आएन","जाजरकोट : खाद्य डिपोमा सहुलियत दरको चामल आउला र दसैं मनाउँला भनेर आशमा बसेका जाजरकोटका ग्रामिण भेकका बासिन्दा चामल नपुगेपछि निराश भएका छन् । सरकारले खाद्य व्यवस्था तथा व्यापार कम्पनी लिमिटेडमार्फत् ढुवानी अनुदानमा दुर्गममा चामल पठाउँदै आएको भएपनि दसैंमा चामल नपाएपछि दुर्गमवासीको दसैं खल्लो भएको छ । खाद्य उत्पादन न्यून हुने जाजरकोटमा खडेरीले हिउँदेबाली नसप्रिएको, नयाँ बाली नपाकेको र निजी क्षेत्रबाट लगिएको खाद्यान्न महँगो हुने तथा प्रयाप्त नपाइने भएकाले स्थानीय खाद्य डिपोकै चामलमा भर पर्ने गर्दछन् । खाद्य डिपोमा चामल नभएको र ग्रामिण सडक बिग्रिएकाले खाद्यन्न ढुवानी हुन नसकेपछि जिल्लाका बारेकोट, रग्दा, भगवति, जुनीचाँदेलगायतका स्थानमा खाद्य संकट भएको हो । गाउँमा भएको अन्न सकिएको र थप खाद्यन्न ढुवानी नभएपछि स्थानीय भोकभोकै पर्ने अवस्था आएको बारेकोट २ का मनवीरे नेपालीले बताए । उनले भने,' बारेकोटमा रहेको खाद्य डिपो रित्तै छ । नयाँ बाली पाकेको छैन । किनेर खाने अन्न पनि पाइदैन । डिपोमा चामल आउला र दसैं मनाउँला भनेको चामल नै नआएपछि साह्रै समस्या भयो । दसैं खल्लो भयो । गाउँका अधिकांश मानिस गरिबी रेखामुनी छन् नलगाड १२ का मोहन बस्नेतले भने, घरमा अन्न छैन । मकैबाली पनि त्यति राम्रो भएन । किनेर खाने अन्न समेत छैन । स्थानीय चरम खाद्य संकटको चपेटामा परेका छन् । चाडवाडमा गाउँमा भएको अन्न सकिएपछि समस्या भएको उनको भनाइ छ । जिल्लाका ग्रामिण भेकमा रहेका चार खाद्य डिपो र ६ बिक्री केन्द्र मध्ये पजारुको घोगी खाद्य डिपो र जुनीचाँदे बिक्री केन्द्रमा मात्र केही खाद्यन्न मौज्दात भएपनि अन्य ८ स्थानमा रहेका खाद्य डिपो र बिक्री केन्द्रमा एक गेडो पनि चामल छैन । ती सबै बिक्री केन्द्र र डिपोका लागि खाद्य व्यवस्था तथा व्यापार कम्पनी लिमिटेड प्रधान कार्यालयले टेण्डर आह्वान गरी स्वीकृति गरिसकेको भएपनि हालसम्म कसैले सम्झौता गरेका छैनन् । गत असोज ५ गते टेण्डर स्वीकृति भइसकेको छ । १५ दिनभित्र सम्झौता गरेर ढुवानी गर्नुपर्ने प्रावधान राखिएको खाद्य व्वस्था तथा व्यापार कम्पनी लिमिटेड जाजरकोटका निमित्त प्रमुख रामप्रसाद पौडेलले बताए । ढिलोगरी टेण्डर स्वीकृति भएका कारण १९ गतेसम्म सम्झौता गर्ने म्याद थियो । त्यो दिन बिदा परेकाले सम्झौता गर्ने कार्यालय खुल्ने दिन अन्तिम म्याद २३ गते सम्म हुनेछ,' उनले भने । खाद्य डिपो चौखामा ८ सय क्वीन्टल चामलको कोटा निर्धारण गरिएको छ । चौखामा चामल ढुवानीका लागि मष्टा ज्ञानकुञ्ज कन्ट्रक्सन एण्ड सप्लायर्स, एक हजार क्वीन्टल कोटा तोकिएको बारेकोटको घाट डिपो र पाँच सय क्वीन्टल कोटा तोकिएको काउलीमा मिलन चक्र सप्लायर्सको फर्मको टेण्डर स्वीकृति भएको छ । त्यस्तै पाँच सय क्वीन्टल चामलको कोटा रहेको दशेरा डिपो, टापुचौर, ताँगा, रुजुतरामा ढुवानीका लागि एमवी विल्डर्स एण्ड सप्लायर्सको टेण्डर स्वीकृति भएको छ । एक हजार क्वीन्टल कोटा रहेको पजारुको घोगी डिपोका लागि ए एण्ड ए कन्ट्रक्सन एण्ड सप्लायर्सको टेण्डर स्वीकृत भएको कार्यालय प्रमुख पौडेलले जानकारी दिए । तर अहिलेसम्म कुनै पनि सप्लायर्स सम्झौताका लागि कार्यालय नआएको उनले बताए । जिल्ला सदरमुकाममा गत वर्षकै एक हजार पाँच सय क्वीन्टल चामल मौज्दात छ । सदरमुकाममा खासै बिक्री हुँदेन । ग्रामिण भेगमा रहेका बिक्री केन्द्र र डिपोमा चामलको माग धेरै छ । चामल खोसाखोस हुन्छ । चाडवाडको बेला चामल पुरयाउन कसैले पनि पहल नगरेको स्थानीयको गुनासो छ । गत वर्षहरुमा जिल्ला खाद्य व्यवस्था समितिले जिल्लामा मौज्दात रहेको खाद्यान्न गाउँमा पठाउन आवश्यक पहल गथ्र्यो यसपटक कसैले गरेन । टेण्डर स्वीकृति हुने समय लाग्यो । अब सम्झौता हुन समय लाग्ला । जसका कारण दसैंतिहारमा सहुलियत दरको चामल पाउने स्थानीयको आशा निराशामा परिणत भएको छ । सप्लायर्सले हिउँदमा बाटो सप्रेपछि चामल लिदा फाइदा हुन्छ । अहिले बाटो पनि बिग्रएको छ । वर्षात नरोकिएकाले चामल पनि विग्रन सक्ने भएकाले ढिलाइ गर्न खोजेको देखिन्छ बारेकोट गाउँपालिकाका पूर्वअध्यक्ष महेन्द्र शाहले भने, स्थानीय प्रशासन, पालिका र खाद्य व्यवस्था कार्यालयले ठेकेदारलाई तत्काल चामल ढुवानी गर्न पहल गर्नुपर्छ । ढुवानी सहज भए निजी क्षेत्रका व्यापारीले पनि बिक्रीका लागि खाद्यान्न लगिहाल्छन् जुनीचाँदे ८ का हिमाल घर्तीले भने दसैं तिहारजस्तो चाडवाडमा सहुलित दरको चालम गाउँमा पुरयाउन सरकारले पहल गर्नुपर्छ। जाजरकोटमा बर्दियाको राजापुर, बाँकेको नेपालगञ्ज, दाङ्गको तुल्सीपुर र सुर्खेतबाट चामल ढुवानी गर्ने गरिएको छ ।"
अछामका अधिकांश प्रहरी चौकी जीर्ण : जोखिममा सुरक्षाकर्मी,"अछाम : साँफेधनगढी हाईवे छेउमै जस्तापाताले छाएको सानो घर । जीर्ण र खिया लागेको जस्तापाताले छाएको कटेरो । कटेरोको अगाडि टाँसिएको नेपालको राष्ट्रिय गानको अलि अलि मेटिदै जान थालेका शब्दहरु । पानी पर्दा चुहिन्छ । घाम लागे गर्मी हुन्छ । जेनतेन जस्तापातालाई थेग्नलाई गाडिएका काठहरु कुहिसकेका छन् । तर पनि सरसफाई गरेर चिटिक्क पारिएको छ। भित्रबाहिर गर्दा टाउको ठोक्किन्छ । हरेक वर्षायाममा पानी चुहिन्छ। बर्खायाममा सर्पको डर । जाडोमा राति चिसोको समस्या झनै । शौचालयको उस्तै समस्या । सडकको छेउमा नुहाउनुपर्ने बाध्यता । खाना पकाएका र खाएका भाडा सडकमै धुनुपर्ने। यो दृश्य अछामको साँफेबगर नगरपालिका ३ सिद्धेश्वर बजारस्थित प्रहरी चौकीको हो। यही टिनको छानोबाट प्रहरीले सुरक्षा दिँदै आएको छ। नागरिक सुरक्षाका लागि यहाँ खटिएका प्रहरीले लामो समयदेखि भोग्दै आएको समस्या हो यो । साँफेबगर अछामभरीमै सुगम ठाउँको रुपमा परिचित छ । सुगम भएकै कारण साँफेबगर मुख्य व्यापारिक केन्द्र पनि हो । यहाँ व्यापारिक चहलपहल, कृषि, कलेज, सरकारी तथा बोर्डिंङ स्कुलहरू, बैंक तथा वित्तिय संस्थाहरू छन् । यी सबैलाई सुरक्षा दिन भनेर स्थापना गरेको प्रहरी चौकी भने निकै जिर्ण र कमजोर छ । यस्तो समस्या यहाँका अधिकांश प्रहरी कार्यालयले भोग्दै आएका छन्। नागरिकको सुरक्षामा खटिनुपर्ने प्रहरीलाई कार्यालयको चिन्ता देखिन्छ। साँफेबगर जिल्लाको अन्य ठाउँ भन्दा सुविधा सम्पन्न ठाउँ मानिन्छ । बजारमा भौतिक संरचनाहरु राम्रा छन् । ति राम्रा भौतिक संरचनाहरुलाई एउटा प्रहरी चौकीको टिनको छानोले गिज्याइरहेको जस्तो देखिन्छ । मासिक ५ हजार ४ सय घर भाडा तिर्दे आएको प्रहरी निरीक्षक भक्तबहादुर धामीले बताए । हावाहुरी पानी परेको दिन जाग्राम बस्नुपर्ने बाध्यता रहेको उनले बताए । उनले भने,काठ कुहिसकेको छ ,कुन दिन भत्किने हो थाहा छैन । काठ मात्रै फेर्न पाएपनि धेरै राहत हुने थियो । सडकमै भाडा माझ्नु पर्छ, सडकमै नुहाउन पर्छ,लाज मानेर के गर्नु बाध्यता यस्तै छ । साँफेबगर प्रहरी चौकीमा १४ जनाको दरबन्दी रहेकोमा अहिले ११ जना कार्यरत रहेका उनले बताए । रामारोशन गाउँपालिका ३ सान्तडाको अवस्था झन् दयनीय छ । भैंसीगोठ रङरोगन गरी चिटिक्क पारिएको छ। त्यहाँका स्थानीयहरुले भैंसी बाँध्नलाई बनाएको (खरक) गोठ हो त्यो । हरेक वर्ष त्रिपाल फेरेन भने पानी चुहिन्छ । बर्खामा सर्पको डर उस्तै। यही भवनबाट प्रहरीले सुरक्षा दिँदै आएको छ । भैसी बाँध्ने र माथि गोठालो सुत्नका लागी बनाइएको पुरानो भैंसी गोठ हो प्रहरी सहायक निरीक्षक राजेन्द्र भट्ट्ले भने रंगरोगन गरेर अलिअलि गुजारा चलाएका छौं,स्थानीयहरु बीच जग्गा विवादका कारण लामो समयदेखि भवन बन्न सकेको छैन । भवन निमार्णका लागी गाउँपालिकाबाट पहल भइरहेको भन्ने जानकारी पाएको उनले बताए । ढकारी गाउाँपालिकास्थित प्रहरी चौकी आठ दशक पुरानो जीर्ण घरमा छ । भाडाको घर, बर्खामा चुहिन्छ। स्थानीय तहका नागरिका सुरक्षाको जिम्मेवारी लिएका ग्रामीण क्षेत्रका प्रहरी नै आफै असुरक्षित छन् । ग्रामीण क्षेत्रका अधिकाश प्रहरी चौकी भाडाको भवनमा सञ्चालनमा रहेका र ती जीर्ण अवस्थामा रहेकाले समस्या हुने गरेको जिल्ला प्रहरी कार्यालय अछामले जनाएको छ । अछाममा जिल्ला प्रहरी कार्यालयसहित सात इलाका, १३ चौकी, एक ट्राफिक प्रहरी कार्यालय,पाँच अस्थायी पोस्ट छन्। यीमध्ये जिल्ला प्रहरी कार्यालय, इलाका प्रहरी चौकी साँफेबगर, पञ्चदेवल बिनायक,बयालपाटा, बैद्यनाथ, सिउडी, जयगढ, तुर्माखाँद, बारला, चौखुट्टे र मंगलसेन प्रहरी चौकी मात्रै आफ्नो भवनमा छन्। गाउँका कार्यालय जीर्ण हुँदा सेवाप्रवाहमा समस्या हुँदै आएको प्रहरीले जनाएको छ ।"
वर्षाले सडक अवरुद्ध हुँदा मुस्ताङको पर्यटन प्रभावित,"जोमसोम : यसवर्षको बर्खे दसैंमा देशभर मंगलबारदेखि मनसुन भइरहेको छ । दसैं पर्वको एकदिन अगावै निरन्तर परिरहेको अविरल वर्षा अझै थामिएको छैन । वर्षाका कारण देभभरका मुख्य तथा सहायक राजमार्ग अवरुद्ध हुँदा दसैं पर्व प्रभावित बन्यो । वर्षाले ठाउँठाउँमा बाढी पहिरो र नदी कटानले सडक अवरुद्ध हुँदा पर्यटक तथा आम सर्वसाधारण निकै सास्ती पाए । यद्यपी वर्षा पूर्ण रुपमा रोकिएको छैन । नेपालीहरुको महान पर्व बडा दसैंमा सरकारले फुलपातीदेखि पूर्णिमासम्म सरकारी बिदा दिने गर्छ । कतिपय कार्यालय र अन्य गैर सरकारी संस्थालाई त दसैंतिहार पर्वमा एक महिना लामो बिदा मिल्छ । दसैं मनाउन बैदेशिक रोजगारमा विदेश गएका नेपालीहरु, भारतीय र अन्य देशमा सैनिक सेवामा कार्यरत नेपालीहरु पनि दसैं पर्व मनाउन घर फर्किन्छन् । दसैं पर्वमा परिवारका सबै सदस्य एकै ठाउँमा उपस्थित भएर आत्मियता साटासाट गर्ने गरिन्छ । वर्षको एकपटक मनाइने महानपर्व दसैंमा घर फर्किएका नेपालीहरु बिदाको समयमा नयाँ नयाँ पर्यटकीय गन्तव्य घुमफिर गर्न चाहन्छन् । पछिल्लो समय नेपालीहरुको जीवनशैली बिस्तारै फेरिदै छ । नेपालीहरुमा घुमघाम गर्ने प्रचलन वृद्धि हुन थालेको छ । विगतका वर्षमा घुमफिर गर्ने र भ्रमण गर्न उस्तो चाँसो नदिने नेपाली आन्तरिक पर्यटकहरु हाल बिदाको समयलाई सदुपयोग गर्दै नयाँ ठाउँ घुम्न लालायित हुन्छन् । केही वर्ष अघिदेखि दसैंतिहारको लामो बिदामा हिमाली जिल्ला मुस्ताङलाई गन्तब्य बनाएर आन्तरिक पर्यटक मुस्ताङ आउने क्रम बढेको छ । विश्वव्यापी माहामारी रुपमा फैलिएको कोरोना भाइरसका कारण विगत ३ वर्षदेखि दसैं पर्वको बिदामा नेपाली आन्तरिक पर्यटक घुम्नसक्ने अवस्था रहेनन् । कोभिडका कारण मुस्ताङको आन्तरिक तथा वाह्य पर्यटक प्रभावित बन्यो । कोरोनाले थलिएको मुस्ताङको पर्यटन अब भने विस्तारै लयमा फर्किन्छ भन्नेमा मुस्ताङका पर्यटन व्यवसायी आशावादी थिए । कोरोना न्यूनिकरण हुँदै गइरहे पनि बर्खायामको मौसममा बाढीपहिरो र नदी कटानले बेनीजोमसोम सडक अवरुद्ध हुँदा अपेक्षा गरेअनुरुप मुस्ताङमा पर्यटक आउन सकेनन् । सडककै दुरअवस्थाका कारण दसैं पर्व अघिको सोह्र श्राद्ध तिथिमा समेत पितृलाई पिण्डदान गर्ने र श्राद्ध गर्ने तिर्थालुको उपस्थिती विगतका वर्ष भन्दा अत्यन्तै न्युन रह्यो । तर, सोह्र श्राद्ध तिथिमा पर्यटक नआएपनि दसैंपछि भने आन्तरिक पर्यटक मुस्ताङ घुम्न आउछन् भन्नेमा मुस्ताङका पर्यटन व्यवसायी विश्वस्त थिए । तर , दसैं अघिको निरन्तर परेको वर्षाले राष्ट्रिय गौरवको बेनीजोमसोम सडकको दर्जनौं स्थानमा बाढीपहिरो र नदी कटानले सडक अवरुद्ध हुँदा दसैं बिदामा मुस्ताङ भ्रमण गर्ने योजनामा रहेका नेपाली आन्तरिक पर्यटकको कार्यतालिकालाई प्रभावित तुल्याइ दिएको छ । वर्षाले सडक अवरुद्ध हुँदा मुस्ताङका पर्यटन व्यवसायी पुन: निराश बनेका छन् । अविरल वर्षाले बेनीजोमसोम सडक अन्तर्गत म्याग्दीको घुमाउने ताल,बैसरी,गुईठे, तातोपानी,बेग खोला,जलथले, लाटो खोला, रुप्से झरना र काभ्रेभीरमा बाढीपहिरोले सडक अवरुद्ध बन्यो । मुस्ताङ खण्डको मार्फा स्थित विकास खोला र मार्फा सामाग्री नजिकको शाखा खोलाको बाहव उच्च हुँदा सडक संरचनामा क्षति पुर्याएको छ । निरन्तरको वर्षा नरोकिएकाले सडक मर्मत तथा सडक सफा गनै काम समेत हुन सकेको छैन । दसैं बिदामा घर गएका कर्मचारी,शिक्षक,सुरक्षाकर्मी र पर्यटकलाई बेनीजोमसोम सडक निकै जोखिम र चुनौतीपूर्ण बनेको छ । सडक अवरुद्धले मुस्ताङमा उत्पादित स्याउलगायतका कृषि उत्पादन पोखरा लैजान समस्या परेको छ भने मुस्ताङमा खाद्यान्न,ईन्धन,निर्माण सामाग्री र अतिआवश्यकीय सामाग्री ढुवानीमा समस्या परेको छ । दसैं बिदामा घर फर्किएका आन्तरिक पर्यटकहरु बिदाको समय सदुपयोग गरी मुस्ताङ घुम्ने ब्यग्र पर्खाइमा छन् ।तर, वर्षाले सडक आवागमन सूचारु नहुँदा उनीहरुले आफ्नो कार्यतालिका परिमार्जन गर्न थालेका छन् । कतिपयले बेनीजोमसोम सडक कहिले सहज होला र मुस्ताङ घुमौला भन्ने योजनामा छन् ।तर, दसैं पर्वको तेश्रोदिन पनि वर्षा अझै जारी छ । पृथक भूगोल,मौलिक कलासंस्कृति धार्मिक तथा प्राकृतिक रमणीय गन्तब्य बनेको छ पछिल्लो समय मुस्ताङ । नामैले काफी हिमाली जिल्ला मुस्ताङमा अधिकांश आन्तरिक पर्यटक मुक्तिनाथको दर्शन गर्न आउने गर्छन् । यसका अलावा नेपाल चीनको उत्तरी सीमाना कोरलानाका , ढुम्बाताल, यारुझो भ्यु टावर, कागबेनी,,टिटी ताल,सेकुङ ताल र उपल्लो मुस्ताङको लोमान्थाङ आन्तरिक पर्यटकको मुख्य रोजाइमा पर्दछ । माटोको सहर लोमान्थाङ, त्यहाँको ऐतिहाँसिक ,धार्मिक कलासंस्कृति र प्राचिन गुफा र गुम्बाहरु भ्रमण गर्न आन्तरिक पर्यटकको लर्कोनै लाग्ने गथ्र्यो । दसैं बिदाको अवसरमा कतिपय युवायुवतीहरु मोटरसाइकलको यात्रा गर्दै मुस्ताङ आउथे,कतिपय धावनमार्ग र कतिपय हवाई सेवामार्फत मुस्ताङ आउँथे । प्रतिकुल मौसमका कारण मुस्ताङमा ५ दिनदेखि हवाई सेवा अवरुद्ध छ । अविरल वर्षाले सडक अवरुद्ध हुँदा यसपटक मुस्ताङको पर्यटन प्रभावित बनेको मुस्ताङ उद्योग वाणिज्य संघका अध्यक्ष खगेन्द्र तुलाचनले जानकारी दिए । दसैं पर्वको महिना अनुकुल मुस्ताङ भ्रमण गर्ने समय पनि हो । तर,यसवर्षको बर्खे दसैंले मुस्ताङमा पर्यटन क्षेत्रलाई क्षति तुल्याएको अध्यक्ष तुलाचनको भनाइ छ । कोभिडले लगातार ३ वर्ष पर्यटनक्षेत्रमा असर पुग्यो, कोरोना रोकिएपछि पर्यटन चलायमान होला भन्ने ठानेका थियौं, अध्यक्ष तुलाचनले भने, तर ,हामीले अपेक्षा गरेअनुसार पर्यटक आउन सक्ने अवस्था रहेन, लगातार वर्षा भइरहेको छ । यता, बेनीजोमसोम सडकका सडक सुपरभाइजर ईन्द्रसिंह शेरचनले वर्षाले अवरुद्ध सडक वर्षा रोकिएमा मर्मत र सफा गर्ने बताए । उनले उपकरण र अपरेट तयारी अवस्थामा रहेपनि सडक सूचारु गर्न वर्षा बाधक बनेको बताए । उनले बेनीजोमसोम सडकको दर्जनौं स्थानमा बाढीपहिरोले सडक अवरुद्ध बनेको जानकारी दिए ।"
वालिङका ५ घर पहिरोको जोखिममा,"स्याङ्जा : तीन दिनदेखिको निरन्तर वर्षाका कारण पहिरो जाँदा वालिङ्का ५ वटा पक्की घरहरु उच्च जोखिममा छन्। नगरपालिका १३ बायाँटारीस्थित ठुलाखेतका ५ घर जोखिममा परेका हुन्। पदमबहादुर सारु, रामबहादुर सार्की, इन्द्रबहादुर सार्की, धनबहादुर डाला मगर र पृथ्वीलाला गुरुङ्का घरको आँगनमै पहिरो गएको छ। पक्की र सुविधा सम्पन्न ती घरहरु दुईदेखि ३ तलाका छन्। वर्षासँगै ती घरका पिढीं, टेवापर्खाल ढल्नुका साथै आँगनबाटै पहिरो झर्दा स्थानीय त्रसित छन्। उनीहरुलाई त्यहाँबाट स्थानान्तरण गरिएको छ। घरभित्रका सरसामान सहित अन्यत्र सारिएका छन्। केही आफन्तको घरमा पुगेका छन् भने केही परिवारलाई समाज घरमा राखिएको प्रहरीले जनाएको छ। जोखिम कम गर्न तत्कालका लागि त्रिपाल र प्लाष्टिकले छोपेर पानी तर्काउने काम भएको छ। सशस्त्र र प्रहरीसँगै स्थानीयबासीको सहयोगमा जोखिम स्थलभित्र पानी पस्न नदिनका लागि प्लाष्टिकले छोप्ने काम गरिएको छ। पहिरो गएपछि नगरप्रमुख कृष्ण खाँण, उपप्रमुख कविता तिवारी, वडा अध्यक्ष नमलाल डुम्रेसहितको टोली शुक्रबार बिहानै त्रिपाल र प्लाष्टिक लिएर घटनास्थल पुगेर अवलोकन गरेको बताइएको छ। जोखिममा परेका पक्की घरहरु ।"
"आजको मौसम : यी स्थानमा भारी वर्षाको सम्भावना, सचेत रहन अपील","काठमाडौं : हाल नेपालमा मध्यपश्चिम बंगालको खाडी र आसपास रहेको न्यून चापीय क्षेत्रको प्रभाव रहेको छ। जसका कारण देशभरि हल्कादेखि मध्यम वर्षा हुने मौसम पूर्वानुमान महाशाखाले जनाएको छ। कर्णाली र सुदूरपश्चिम प्रदेशमा सामान्यदेखि पूर्ण बदली रही बाँकी प्रदेशहरूमा आंशिकदेखि सामान्य बदली रहने महाशाखाले जनएको छ। त्यस्तै लुम्बिनी, कर्णाली र सुदूरपश्चिम प्रदेशका धेरै तथा बाँकी प्रदेशका केही स्थानहरूमा मेघ गर्जन चट्याङसहित हल्कादेखि मध्यम वर्षाको सम्भावना रहेको छ। सुदूरपश्चिम प्रदेशका केही, कर्णाली प्रदेशका थोरै र लुम्बिनी तथा गण्डकी प्रदेशका एकदुई स्थानमा भारी वर्षाको सम्भावना छ। नदी नाला तथा खहरे खोलाहरूमा पानीको सतह बढ्नसक्ने र कृषि, पर्यटन, पर्वतारोहणलगायत दैनिक जनजीवनसमेत प्रभावित हुनसक्ने भएकाले आवश्यक सतर्कता अपनाउ महाशाखाले अनुरोध गरेको छ।"
वालिङका पाँच घर पहिरोको जोखिममा,"वालिङ : अबिरल वर्षासँगै पहिरो खस्दा यहाँका पाँच घर जोखिममा परेका छन्। स्याङ्जाको वालिङ१३ ठूलाखेतका पाँच घर पहिरोको जोखिममा परेपछि त्यहाँका मानिसलाई छिमेकीका घरमा सारिएको छ। स्थानीय धनबहादुर डाला, पृथलाल गुरुङ, तनबहादुर सारु, ईन्द्रबहादुर सार्की र रामबहादुर सार्कीका पक्की घर पहिरोको जोखिममा परेको वडा अध्यक्ष नमलाल डुम्रेले जानकारी दिए। आज दिउसो ३ बजे घर मुनीबाट पहिरो खसेपछि तत्काल त्यहाँ बस्दै आएका परिवारहरुलाई छिमेकीको सारिएको उनले बताए। पानी परिरहेकाले थप क्षति हुन नदिन पहिरो गएको ठाउँमा त्रिपाल र प्लास्टिकले छोपिएको छ। प्लटिङ गरिएको जग्गामा लगाईएको अग्लो पर्खाल भत्किएर पहिरो जाँदा ती घरहरु जोखिममा परेको बताइएको छ।"
"न्यून चापीय प्रणालीको प्रभाव : पूर्वमा मौसम सुधार हुँदै, पश्चिममा भारी वर्षा","काठमाडौं : मौसम पूर्वानुमान महाशाखाले देशका पूर्व क्षेत्रमा मौसम अहिले सफा भए पनि दिउँसो र बेलुका आंशिक बदली रही हल्का पानी पर्ने सम्भावना रहेको जनाएको छ । देशको पश्चिमी भूभागमा भारी वर्षा भइरहेको छ । महाशाखाका अनुसार सुदूरपश्चिम र कर्णाली प्रदेशमा भारी वर्षा भइरहेको छ । नवलपुरमा सबैभन्दा बढी २७५ मिलिमिटर पानी परेको छ । पाल्पाको अर्चले भन्ने ठाउँमा २१८ मिलिमिटर पानी परेको छ । मौसमविद् राजु प्रधानाङ्गका अनुसार आज उपत्यका मौसम बदली रही दिउँसो र बेलुकीपख हल्का पानी पर्ने सम्भावना छ । लुम्बिनी, गण्डकी, सुदूरपश्चिम प्रदेशमा भारी वर्षा हुने सम्भावना छ । 'काठमाडौँ उपत्यकाका र पूर्वका मौसम खुलेजस्तो देखिए पनि बदली नै रहने सम्भावना छ, शनिबार दिउँसोबाट विस्तारै सुधार हुँदै जानेछ, पश्चिममा भारी वर्षा भइरहेको छ,' उनले भने, गण्डकी प्रदेश, सुदूरपश्चिम प्रदेश र कर्णाली प्रदेशमा आइतबारदेखि मौसम विस्तारै खुल्दै जान्छ । महाशाखाका अनुसार हाल नेपालमा दक्षिण पश्चिम बङ्गालको खाडी र आसपास रहेको न्यून चापीय क्षेत्रको प्रभाव रहेको छ । हाल सुदूरपश्चिम प्रदेश, कर्णाली प्रदेश, गण्डकी प्रदेशमा हल्का तथा मध्यम वर्षा भइरहेको छ । सुदूरपश्चिमका केही, कर्णाली प्रदेशको थोरै र लुम्बिनी प्रदेश र गण्डकी प्रदेशको एकदुई स्थानमा आज भारी वर्षा हुने जनाएको छ । रासस"
चन्द्रगिरीमा पहिरो जाँदा एकै परिवारका तीन जनाको मृत्यु,काठमाडौं : चन्द्रागिरीमा पहिरो जाँदा एकै परिवारका तीन जनाको मृत्यु भएको छ। चन्द्रगिरी नगरपालिका२ देउराली नजिकै गएको पहिरोमा पुरिएर काभ्रेका राजु श्रेष्ठ उनकी श्रीमती रेखा श्रेष्ठ र छोरी सारथी श्रेष्ठको मृत्यु भएको प्रहरीले जनाएको छ। रेकी ध्यान केन्द्रमा सुतिरहेकै अवस्थामा पहिरो जाँदा उनीहरुको मृत्यु भएको प्रहरीको भनाइ छ।
"बाढीले बगाउँदा बालिकाको मृत्यु, बालक बेपत्ता",नुवाकोट : ककनीको सिमटारमा बाढीले मोटरसाइकल बगाउँदा एक बालिकाको मृत्यु भएको छ भने एक बालक बेपत्ता भएका छन्। मृत्यु हुनेमा शिवराम घिमिरेका ८ वर्षीया छोरी बेबिसा घिमिरे छिन्। उनको उपचारको क्रममा मृत्यु भएको हो। चार वर्षीय छोरा श्रेयान घिमिरे भने बेपत्ता छन्। ककनी गाउँपालिका२ सिमटारबाट दसैंको टीका थाप्न आफन्तकहाँ जाँदै गर्दा मोटरसाइकललाई बाढीले बगाएको प्रहरीले जनाएको छ। बेपत्ताको खोजीकार्य भइरहेको जिल्ला प्रहरी कार्यालय नुवाकोटले जनाएको छ।
लागुऔषध अमलीको फेरियो बाटो : सेवन गर्न सीमापारी कोठा भाडामा,"गौशाला : लागुऔषध सेवन गर्न युवाहरुले महोत्तरीको सीमापारी कोठाभाडा लिने गरेको नयाँ तथ्य सार्वजनिक भएको छ । पहिले युवाहरु सीमापारी गएर लागुऔषध सेवन गर्दै आएका थिए । तर, प्रहरी त्यसमा कडाई गरेपछि युवाहरु सीमापारी नै कोठा भाडा लिएर लागुऔषध सेवन गर्न थालेको इलाका प्रहरी कार्यालय गौशालाका इन्स्पेक्टर रञ्जन मिश्रले बताए । युवाहरु घरबाटै मोटरसाइकलमा सीमापारी जान्छन् । त्यहाँ उनीहरुले कोठाभाडा लिएका हुन्छन् । खाएर त्यही दिनभरी सुत्छन् । साँझ घर फर्किने गरेको अनुसन्धनबाट खुलेको छ,' उनले भने । महोत्तरीको गौशाला१२ स्थित सामुदायिक विकास युवा क्लब कान्तिबजार पडरियाले आयोजना गरेको समाज र समाजिक चुनौति विषय अन्तरक्रिया कार्यक्रममा इन्स्पेक्टरले नयाँ तथ्य सार्वनिक गरेका हुन् । इलाका प्रहरी कार्यालय गौशालाका इन्स्पेक्टर रञ्जन मिश्रले सीमापारी कोठा भाडा लिएर युवा लागुऔषध सेवन गर्ने गरेको पाइएको बताए । उनले भने,यस्तो अवस्थामा दोषीलाई पक्राउ गरेर कारवाही गर्दा छुटाउनका लागि राजनीतिकर्मीहरुले प्रहरीलाई लाई दबाब दिने गरेको छ । प्रहरी कठोर भएर कारवाही गरिहेको छ । गत आर्थिक वर्षमा इलाका प्रहरी कार्यालयले लागुऔषध ओसारपसार तथा सेवन शीर्षकमा ४४ वटा मुद्धा दर्ता गरेको थियो । जसमा ५२ जना युवाहरु पक्राउ गरेर कारवाही गरिएको इन्स्पेक्टर मिश्रले उल्लेख गरे । लागुऔषध दुव्र्यसनी न्यूनिकरणका लागि विद्यालयहरुमा सचेतनामूलक कार्यक्रम सञ्चालन गरिएको छ । वैदेशिक रोजगारीहरुले पुरुषहरु पीडित भएको गौशाला प्रहरीले जनाएको छ । इन्स्पेक्टर मिश्रका उनका अनुसार गौशालमा सबैभन्दा बढी महिलासँग सम्बन्धित समस्या प्रहरीमा आउने गरेको छ । मधेश प्रदेशका गृह तथा सञ्चारमन्त्री भरतप्रसाद साहले लागुऔषधका अमलीहरुलाई अन्य कैदीसँग राख्दा जेलभित्र हिंसा बढाएको बताए । उनले लागुऔषधी अमलीहरुलाई छुट्टै राख्नु पर्नेमा उनले जोड दिए । लागुऔषध दुव्र्यसनीले परिवारको धनसम्पत्ति नासिदै गएको उनले बताए । लागुऔषध दुव्र्यसनीमा बसेका युवाहरुलाई सुधार्नका लागि गौशालामा सुधार केन्द्र निर्माण भइरहेको छ । लागुऔषध कारोवारलाई नियन्त्रणका लागि प्रहरीले काम गर्नु पर्छ,' उनले भने । गौशाला नगरपालिका मेयर डा दीपेन्द्र महतो लागुऔषध नियन्त्रणका लागि छिमेकी स्थानीय सरकार तथा सरोकारवाहरुसंग छलफल भइरहेको बताए । लागुऔषध नियन्त्रणका लागि हामी कडा कदम चाल्छौं,' उनले भने । समाजको विकृति न्यूनिकरणका लागि स्थानीय सरकारलाई सहयोग गर्न उनले सबैलाई सहयोग गरे । नगरपालिकामा हिंसा पीडित महिलाका लागि सेफ हाउस निर्माण गर्न लागेको बताए । वैदेशिक रोजगारीले पनि समाजमा महिला हिंसा बढाएको मेयर डा महतोले उल्लेख गरे । युवा र वुद्धिजीविहरु पार्टीको गुलामा गरिरहेको छ । यो गलत संस्कार हो । यसलाई त्याग्नु पर्नेमा उनले जोड दिए । महिलाहरुलाई आत्मनिर्भर बनाए मात्रै समाज परिवर्तन हुने गौशाला नगरपालिकाकी उपमेयर रेणु कुमारी महतोले बताइन् ।अशिक्षाको कमीले समाजमा विकृति बढेको गौशाला नगरपालिका वडा नम्बर १ का वडा अध्यक्ष नवीन साहले बताए । लागुऔषध दुव्र्यसनीले समाजमा भयावहको रुप लिएको छ,' उनले भने, लागुऔषध दुव्र्यसनी नियन्त्रणका लागि सरकारले ठोस नीति लिनु पर्छ । त्यस्तै उनले गाउँमा गरिने सडक अतिक्रम पनि एक प्रकारको विकृति रहेको उनले बताए । सडक अतिक्रमले सडक दुर्घटना बढाएकाले फराकिलो बनाउनु पर्नेमा उनले जोड दिए । गौशाला नगरपालिका वडा नम्बर ४ का वडा अध्यक्ष रामनारायण महासेठले घरबाटै समाजिक कुरुती अन्तका लागि काम गर्नु पर्ने बताए । समाजिक कुरुतीविरुद्ध सबै मिलेर अघि बढ्नु पर्नेबारे बताए । छुवाछुत, बोक्सी प्रथा जस्ता कुप्रथाले समाजमा रहेका भुँइतहका मानिसहरु सबैभन्दा पीडित रहेको गौशाला नगरपालिका ११ का वडा अध्यक्ष रामपृत महतोले उल्लेख गरे । समाजिक विकृतिले सबै भन्दा बढी महिलाहरु प्रताडित भइरहेका छन्, उनले भने, स्कूल शिक्षाबाट मात्रै समाजिक विकृति न्यूनीकरण गर्न सकिन्छ । गौशाला नगरपालिका वडा नम्बर १२ का वडा अध्यक्ष कुशेश्वर महतो लागुऔषध समाजिक कुरुतिको रुप लिएको बताए । समाजिक संस्कार, संस्कृति र मूल्यमान्यताहरुलाई समरक्षण गरे मात्रै समाजिक कुरुतिहरुलाई निर्मूल गर्न सकिने उनले औंल्याए । पश्चिमा संस्कृतिलाई फेसनको रुपमा समाजमा भित्रिदा समाजिक चुनौतिहरु बढ्यो,'उनले भने, ' समाजिक कुरुति अन्त्यका लागि घरघरबाटै उठ्नु पर्छ । समाजिक मञ्चमा समाजक चुनौतिहरुका बारे बहस चलाउनु पर्नेमा स्थानीय समाजसेवी रामचन्द्र सिंह कुशवाहाले औंल्याए । उनले स्कूल उमेरका १२ देखि २० वर्ष उमेर समूहका लागुऔषध दुव्र्यसनीमा फस्दै गएको बताए । अबको १० वर्षपछि यो समाज कहा जान्छ त्यसको ठेगान छैन, उनले भने, हाम्रो युवा विनास तर्फ जाँदै छ त्यस बारे सबै पक्ष सचेत हुनुपर्छ । मिश्रित समाजले मात्रै विकासले फड्को मार्ने नेकपा एमालेका युवा नेता शंकर महतोले बताए । समाजले मान्दै आएको संस्कार र संस्कृति कुसंस्कार र संस्कृतिमा परिणत भइरहेको उनले बताए ।समाजमा अहंकार बढेको छ । यसले समाजमा विकृत्ति बढायो । यसलाई हामीले त्याग्नु पर्छ,' उनले भने । नेता महतोले समाजको समस्याहरुको ल्याबटेस्ट गर्नु पर्नेमा जोड दिए । ल्याबले दिएको रिपोर्ट अनुसार समाजिक समस्याहरुको उपचार गरिनु पर्ने उनले औंल्याए । विषादी खाद्यान्न उत्पादन प्रणाली समाजमा चुनौति थपेको नेता महतोले बताए । उत्पादन शिक्षा प्रणालीलाई विकास गर्नुमा समेत उनले जोड दिए । जनता समाजवादी पार्टीका केन्द्रीय सदस्य रमेश महतो(राहुल)ले समाजबाट संस्कार र संस्कृति लोप हुँदै गएको बताए । संस्कार र सस्कृतिका राम्रा पक्षलाई जगर्ना गर्नुपर्नेमा उनले जोड दिए । समाज रुपान्तरणका लागि सरोकारवालहरुको प्रतिबद्धता जरुरी छ । विकृति विरुद्ध सबै पक्ष उभिएपछि मात्रै समाजिक विकासले फड्को मार्छ,' उनले भने । समाजमा विकृति फैलिनुको मुख्यकारण गलत राजनीतिक प्रवृत्ति रहेको उनले बताए । दलहरुको दिशा स्पष्ट छैन । एनी हाउ सत्तामा कसरी जाऊ भन्ने मानसिकताले दलहरु ग्रसित छन्, उनले भने, राजनीतिको गलत संस्कारलाई सफा गर्ने अधिकार जनतामा छ । यसलाई हामीले गम्भीरतापूर्वक लिनुपर्छ । दलहरुले सत्ता प्राप्तिको खेलमा रहेको उनले बताए । क्लबले पञ्चायतविरुद्धको आन्दोलनका घाइते, शिक्षासेवी, जनप्रतिनिधिहरुलाई सम्मान गरेको थियो ।"
"पहिरोले गोरखाको चुमनुब्रीमा चार घर पुरिए, तीनजना घाइते","गोरखा : तीन दिनदेखिको अविरल वर्षाका कारण झरेको पहिरोले चुमनुब्री गाउँपालिका ६ खारमा चार घर पुरिएका छन् । घरभिर पुरिएर तीनजना घाइते भएकामध्ये एकजनाको अवस्था गम्भीर रहेको प्रहरीले जनाएको छ । बिहीबार साँझ सात बजे झरेको पहिरोले खारका नोर्बु लामा, ङवाङ तेञ्जिङ लामा र ङवाङ छिरिङ लामाको घर पहिरोले पूर्णरुपमा पुरेको एसपी केदार खनालले जानकारी दिए । सो दुर्घटनामा परी २५ वर्षकी छेतेन लामा गम्भीर घाइते भएकी छिन् । पहिरो भित्रबाट बेहोस अवस्थामा उद्धार गरिएको उनको शुक्रबार बिहान होस खुलेको छ । उनका ५ वर्षका छोरा पेम्वा छिरिङको अवस्था भने अझैं गम्भीर छ । ङवाङ छिरिङकी श्रीमती तेन्जिङ डोलमा लामा पनि घाइते छिन् उनको अवस्था सामान्य रहेको गाउँपालिकाकी उपाध्यक्ष लक्ष्मी गुरुङले जानकारी दिइन् । घरबासबिहीन भएका ती परिवार स्थानीय परिवार दिपेस लामाको घरमा आश्रय लिएर बसेको प्रहरीले जनाएको छ । प्रहरी टोली अहिले बिहान घटनास्थलतर्फ जाँदै गरेको एसपी खनालले बताए । पहिरोले चुमनुब्री ६ कै लोक्पा गाउँ जोखिममा परेको छ । स्यार खोलाले तानेको पहिरोले लोक्पाका २२ घर जोखिममा परेको स्थानीय सेराप गुरुङले जनाए । उनका अनुसार चुमभ्याली भ्रमणका लागि गएका विदेशी पर्यटक लोक्पामै अलपत्र भएका छन् । गाउँभन्दा माथि जाने र तल जाने दुबैतिर ठूलो पहिरो गएपछि पर्यटक अलपत्र बनेका उनले बताए ।"
"बारा बस दुर्घटनाः थप दुईजनाको मृत्यु, मृतकको संख्या १८ पुग्यो","सिमराः बाराको तीन नम्बर पुलमा बिहीबार बिहान भएको बस दुर्घटनामा परी मृत्यु हुनेको संख्या १८ पुगेको छ । दुर्घटनामा गम्भीर घाइतेमध्ये थप दुईजनाको उपचारका क्रममा मृत्यु भएको हो । उपचारका क्रममा बिहीबार राती मृत्यु हुनेमा पर्सा सखुवाप्रसौनी गाउँपालिका ६ लखनपुरका ५५ वर्षीय गया राउत कम्कर र वीरगन्ज महानगरपालिका १६ नगवाकी ६० वर्षीय मालतदेवी चौरसिया रहेका छन् । कम्करको हेटौडा अस्पताल र चौरसियाको नारायणी अस्पताल वीरगन्जमा मृत्यु भएको बाराका प्रहरी प्रवक्ता राजेश थापाले जानकारी दिएका छन् । यसअघि दुर्घटनामा परी १६ जनाको मृत्यु भएको थियो । जीतपुरसिमरा उपमहानगरपालिका २२ का २८ वर्षीय सुरेश विक, कलैया उपमहानगरपालिका २ बस्ने ४१ वर्षीय लिलाराज चौधरी, कलैया उपमहानगरपालिका १० का २६ वर्षीय ईताजत अंसारी, सोही ठाउँकी ३६ वर्षीया नाजलिन खातुन, चितवन खैरहनी नगरपालिका ५ बुडौलीकी ६३ वर्षीया नन्दकुमारी पुडासैनी, चितवन कालिका नगरपालिका रमाईलो चोक बस्ने शंकर कडेलको १५ वर्षीय छोरा सफल कडेंल, वीरगन्ज महानगरपालिका १६ का ६५ वर्षीय सोमप्रसाद चौरसिया, सोही ठाँउकी ३६ वर्षीया मुन्नीदेवी चौरासिया, हेटौडा उपमहानगरपालिका ७ की ५६ वर्षीया शुभलक्ष्मी श्रेष्ठ, सोही ठाँउकी २० वर्षीया सोस्तीका श्रेष्ठ, ओखलढुंगाका लालबहादुर बोगटी, चितवन खैरहनी नगरपालिका ५ का २५ वर्षीय मनोरथ पुडासैनी, गोर्खाका ३५ वर्षीया अम्बिका कंडेल, जनकपुर उपमहानगरपालिका ५ का ५० वर्षीय सन्तोषकुमार राय, बारा करैयामाई गाँउपालिका घर भई भरतपुर नगरपालिका १२ बस्ने १६ वर्षीया प्रितिका चौधरी, बारा सुवर्ण गाँउपालिका ७ का ५५ वर्षीय रामआश्रय राय यादवको मृत्यु भएको थियो । बाराका प्रहरी प्रवक्ता थापाले थप दुई घाईतेको मृत्यु भएसँगै मृतकको संख्या १८ पुगेको र मृतकको शव परिवारले अस्पतालबाट बुझेर लगेको बताए । थापाले दुर्घटनामा परी घाइते भएका अन्य २६ जनाको विभिन्न अस्पतालमा उपचार भइरहेको जानकारी दिए । थापाका अनुसार पुरानो मेडिकल कलेज चितवनमा १४, चितवन मेडिकल कलेजमा पाँच, चुरेहिल अस्पताल हेटौडामा दुई, सहकारी अस्पताल हेटौडामा दुई, गण्डक अस्पतालमा दुई र हेटौडा अस्पतालमा एकजनाको उपचार भईरहेको थापाले जानकारी दिए । घाइतेमध्ये केही अवस्था गम्भीर रहेको थापाले जानकारी दिए ।"
बबईको बाढीले बर्दियाका सयौं स्थानीय प्रभावित,"गुलरिया : मंगलबारदेखि परेको अविरल वर्षाले बबई नदीमा बाढी आएपछि तटीय क्षेत्रका सयौं बासिन्दा प्रभावित भएका छन्। बर्दियाको गुलरिया नगरपालिकाअन्तर्गत बालापुर, बिक्री, सूर्यगौडी, ईन्द्रपुर, मुक्तिनाथ टोल लगायतका स्थानहरुमा बबईको बाढी पसेपछि स्थानीयहरू पीडित भएका छन्। बबई नदीमा आएको बाढीका कारण बर्दियाको गुलरिया नगरपालिका वडा नम्बर ५ बालापुरमा ३५ घर, गुलरिया वडा नम्बर ८ मुक्तिनाथ टोल र अन्यमा २१ घर, वडा नम्वर ११ ईन्द्रपुरमा १० घर, वडा नम्वर १२ बिक्रीमा ३ घर गरी ६९ घरमा बाढी पसेको जिल्ला प्रहरी कार्यालय बर्दियाका प्रहरी उपरीक्षक वीरेन्द्रबहादुर शाहीले बताए। बाढीका कारण कुनै पनि मानवीय तथा भौतिक क्षति नभएको उनले जानकारी दिए। बाढी प्रभावितहरु सडक किनारको त्रिपाललगायत विद्यालयमा आश्रय लिइरहेका छन्। पीडितहरुलाई स्थानीय वडा कार्यालय, नेपाल रेडक्रस सोसाइटीले तयारी खानेकुरालगायतका आवश्यक सामाग्री उपलब्ध गराएका छन्। बबई नदीमा पानीको सतह खतराको तहबाट घटेको हाइड्रोलोजीमा जनाइएको छ। नदी घट्ने बढ्ने क्रममा रहेपनि आसपासका क्षेत्रहरूमा अविरल वर्षा भइरहेकाले जोखिम अझै कायमै रहेको एसपी शाहीको भनाइ छ। लालपुर क्षेत्र गुलरियानेपालगञ्ज सडकखण्डमा पानी बग्न नछाडेपनि सवारी आवागमन सुचारु गरिएको छ।"
कुलेखानीमा पानीको सतह बढ्यो,"हेटौंडा : लगातार ३ दिनदेखिको वर्षाका कारण मकवानपुरको इन्द्रसरोवर गाउँपालिका १ स्थित कुलेखानी जलासय (इन्द्रसरोवर ताल) मा पानीको सतह बढेको छ । जलासयमा पानीको सतह १ हजार ५२०८६ मिटरमा पुगेको कुलेखानी जलविद्युत आयोजना प्रथम मकवानपुरले जनाएको छ । बिहीबार साँझसम्म कुलेखानी जलासयको पानीको सतह तीव्र दरमा बढिरहेको छ । प्रतिघण्टा १० देखि २० सेन्टिमिटरसम्म पानीको सतह बढिरहेको आयोजनाले जनाएको छ । करिब १८ घण्टाको अवधिमा १ मिटर २ सेन्टिमिटर पानीको सतह बढेको र यही दरमा पानीको सतह बढे १५ दिनमा जलासय भरिने आयोजनाले जनाएको छ । कुलेखानी जलासयमा गत वर्ष ३० कात्तिकमा १ हजार ५२९ मिटरसम्म उच्च तहको पानी मापन गरिएको थियो । गएको जेठ ३० गते कुलेखानी जलासयमा १ हजार ४९३५३ मिटर तल्लो मापन गरिएको थियो । नेपालको पावर ब्याकअप भनेर चिनिने कुलेखानी जलविद्युत आयोजनाको कुलेखानी पहिलोबाट ६० मेगावाट, दोस्रोबाट ३२ मेगावाट र तेस्रोबाट १४ मेगावाट गरी कूल १०६ मेगावाट विद्युत उत्पादन हुन्छ ।"

शीर्षक,विवरण
सहकारी कि स्वाहाकारी,"सहकारी भनेको सहकार्य गर्ने संस्था हो। सदस्यहरू मिलिजुलीको बृहत्तर हितमा लाग्ने अवधारणा हो, सहकारी। यथार्थ भने यस्तो छैन। सहकारी भनेको बैंकको काम गर्ने हो र सञ्चालकले नाफा कमाउने (कुम्ल्याउने ?) हो भन्ने बुझाइ छ। अझ व्यवहार पनि छ। मुलुकभर ३५ हजार हाराहारी सहकारी छन्। आधाजसो बचत तथा ऋण सहकारी छन्। त्यसैले पैसाले पैसा कमाउने व्यवसाय भनेर सहकारी चिनिएका छन्। पछिल्लो समयका घटनाक्रमले भने सहकारी ठगीको माध्यम भइरहेको देखाएका छन्। सर्वसाधारणले हाड घोटीघोटी कमाउँदै सुकासुका जम्मा गरेको पैसा ठगेर सहकारी सञ्चालकहरू दिनप्रतिदिन भाग्ने क्रम बढेको बढ्यै छ। काठमाडौं कुलेश्वरको गौतमश्री सहकारी सञ्चालक भागेको नयाँ समाचार बनेर आयो, प्रवृत्ति पुरानै हो। सहकारी विभागमा आर्थिक वर्ष २०७८७९ मा सहकारीका विरुद्ध तीन सयभन्दा बढी उजुरी परेका छन्। गौतमश्रीको उजुरी त हजारजना भन्दा बढीले प्रहरीमा दिएका छन्। सात अर्ब रुपैयाँभन्दा बढी त्यो सहकारी सञ्चालक रामबहादुर गौतमले ठगी गरेको प्रारम्भिक अनुमान छ। विभागमै वर्षमा तीन सयभन्दा बढी उजुरी पर्नु आफैंमा ठूलो संख्या हो। जुन उद्देश्यले सहकारी स्थापना गरी सञ्चालन गर्नुपथ्र्याे, त्यसविपरीत हुँदा नै कतिपय नियतै खराब भएका व्यक्तिले सहकारीलाई ठगीधन्दा बनाएका छन्। त्यस्तो बदनियत भएकाहरूलाई लगाम लगाउने बलियो संयन्त्र भने छैन। देशभरका सहकारी नियमन गर्न एउटा सहकारी विभाग र ४२ जिल्ला सहकारी डिभिजन कार्यालय थिए। अहिले भने पालिकाहरूले गर्छन् (?), सहकारीको नियमन। जुन पालिकाहरूका लागि टाउको दुःखाइको विषय भएको छ। सहकारी विभाग र त्यस मातहतका कार्यालयले पनि नियमन गर्न नसकेका सहकारीको लगाम कस्न पालिकाहरूलाई भेउ नै छैन। नेपालको संविधानले सहकारी संस्थाको दर्ता तथा अनुगमनको अधिकार स्थानीय सरकारलाई दिएको छ। पालिकाहरूले करोडौं र उस्तै परे अर्बाैंको कारोबार गर्ने सहकारीको कारोबार हेर्ने, अनुगमन गर्ने र तिनलाई लगाम कस्ने हुती राख्दैनन्। कतिपय सहकारी प्रदेशमातहत पनि छन्। तर, प्रदेशले पनि वित्तीय कारोबारको नियमन गर्न सक्ने संयन्त्र बनाउने ल्याकत राखेका छैनन्। खासमा हाम्रा सहकारीहरूले गरिरहेको कारोबार र तिनको हिसाबकिताब पारदर्शी छैन, जस्तो कि राष्ट्र बैंकको दायरामा रहेका बैंक वित्तीय संस्थाहरूको हुन्छ। सहकारी ऐनले अर्बाैंको कारोबार गर्ने सहकारीलाई नियमन गर्ने प्रावधान समेट्न सकेको छैन। समस्याग्रस्त सहकारी व्यवस्थापन समितिले सोमबार सहकारी मन्त्रीलाई बुझाएको आर्थिक वर्ष २०७८७९ को वार्षिक प्रतिवेदनले पनि नियमनकै पक्षलाई जोड दिएको छ। अनुगमन नियमन गतिलो नहुँदा बर्सेनि एकपछि अर्काे सहकारी सञ्चालकले सर्वसाधारणलाई ठगेका छन्। खासमा अधिकांश सहकारीले सही उद्देश्य राखेर उपयुक्त कार्यक्षेत्रमा कामै गर्दैनन्। जथाभावी लगानी गर्छन्। जोखिमपूर्ण लगानी र कार्यक्षेत्रबाहिरको लगानीकै कारण थुप्रै सहकारी डुबेका छन्। सिभिल, ओरेन्टल, पशुपति, गुडविल, आनन्दनगरलगायत सहकारीले घरजग्गा, हाउजिङ र अपार्टमेन्टमा लगानी गरी सर्वसाधारण डुबाए। न सर्वसाधारणले न्याय पाए न दोषीलाई कारबाही हुन सक्यो। त्यसबाट न सरकारले पाठ सिकेर नियमन कडा बनाउन सक्यो। सहकारी क्षेत्रलाई रामरमिता हुन दिइरह्यो। सहकारीलाई पनि आर्थिक क्षेत्रको एउटा मुख्य खम्बा मानेको राज्यले यतिविधि बेथिति हुँदा पनि सही नीति नियम बनाउन नसक्नु लाचारीसिवाय केही होइन। खासमा सहकारीलाई वित्तीय कारोबारभन्दा उत्पादनको क्षेत्रमा केन्द्रित गराउनुपर्छ। आत्मनिर्भर अर्थतन्त्र निर्माणका लागि ससानो पुँजी संकलन र उत्पादनको क्षेत्रमा लगानीका लागि सहकारीलाई उपयोग नगरेसम्म यस्ता बेथिति रहिरहन्छन्। सहकारीहरू वास्तवमा सहकारी बन्न सक्दैनन्, स्वाहाकारी भइरहन्छन्। सर्वसाधारणहरू ठगिनेक्रम फेरि नियमित आकस्मिकता बनेर अर्काे ठगी घटनाका रूपमा प्रकट हुन्छ, हुन्छ।"
विप्लवसहितका नेताहरूको मुद्दा विनासर्त फिर्ता हुनुपर्छ : देव गुरुङ,"बेंसीसहर : नेकपा माओवादी केन्द्रका स्थायी समिति सदस्य एवं प्रमुख सचेतक देवप्रसाद गुरुङले नेत्रविक्रम चन्द 'विप्लव' नेतृत्वको नेकपाका नेताहरूलाई जारी गरिएको प्रक्राउ पूर्जीप्रति आपत्ति जनाएका छन्। विप्लवसहितका नेताहरूलाई पक्राउ पुर्जी जारी गरिएको समाचार आएपछि सामाजिक सञ्जाल फेसबुकमार्फत प्रतिक्रिया जनाउँदै नेता गुरुङले सो मुद्दा विना सर्त फिर्ता लिएर राजनीतिक बन्दीहरूलाई रिहाई गर्नुपर्ने बताएका छन्। 'अदालतका जे जस्तो मुद्दा परेपनि राज्य विरुद्ध आन्दोलनरत रहँदा परेका सरकारबावादी मुद्दा हुन्। पछिल्लो समय विप्लव समूह र तत्कालीन केपी ओली सरकारबीच तीन बुँदे सम्झौता गरेर शान्तिपूर्ण प्रक्रियामा सहभागी भैसकेको स्थितिमा ती मुद्दाहरू सरकार स्वयमले फिर्ता लिएर खारेज गर्नुपर्ने हो', गुरुङले भनेका छन्, 'मुद्दा खारेज गर्नुको साटो उल्टो गिरफ्तारीको लागि वारेन्ट जारी गरिनु उत्ताराधिकारी (वर्तमान सरकार) को नैतिक इमान्दारिता माथि पनि प्रश्न उठ्ने विषय हो।' नेता गुरुङले तीनबुँदे सम्झौता जसको पालामा भएपनि त्यसको जवाफदेहिता उत्तराधिकारी सरकारलाई स्वतः रहने बताएका छन्। लोकतान्त्रिक गणतन्त्रमापनि राजनीतिक उद्देश्यबाट अभिप्रेरित गतिविधिहरूको आधारमा मुद्वा लगाएर विपक्षमाथि प्रतिशोध लिन खोज्नु भनेको लोकतान्त्रिक चरित्र नहुने उनले बताए। ललितपुर जिल्ला अदालतले सोमबार सार्वजनिक सूचना जारी गर्दै महासचिव विप्लव, प्रवक्ता खड्गबहादुर विक, विप्लव समूहबाटै हालै विद्रोह गरी नेकपा बहुमत गठन गरेका हेमन्तप्रकाश वली, मोहनबहादुर कार्कीविरुद्ध हातहतियार तथा खरखजाना, साङ्गठानिक अपराध र आपराधिक लाभ, विस्फोट गराई कर्तव्य ज्यान तथा राज्यविरुद्धको अपराध र विस्फोटक पदार्थसम्बन्धी मुद्दामा पक्राउ पुर्जी जारी गरेको थियो।"
"पर्यटन मन्त्रालयका उपसचिव ६ लाख घुससहित पक्राउ, कारमा भेटियो थप साढे १६ लाख","काठमाडौं : संस्कृति, पर्यटन तथा नागरिक उड्डयन मन्त्रालयको नागरिक उड्डयन महाशाखाका उपसचिव प्रमोद नेपाल ६ लाख घुससहित पक्राउ परेका छन्। अख्तियार दुरुपयोग अनुसन्धान आयोगको टोलीले उनलाई रंगेहात पक्राउ गरेको हो। प्याराग्लाइडिङ सञ्चालनका लागि अनुमतिपत्र दिने सम्बन्धमा उपसचिव नेपालले घुस लिएका हुन्। उनलाई काठमाडौंको होटेल अर्यानाबाट प्रकाउ गरिएको हो। अख्तियारको टोलीले उपसचिव नेपालको कारबाट स्रोट्ट नखुलेको १६ लाख ५० हजार रुपैयाँ बरामदसमेत गरेको छ। उनी चढ्ने बा१झ ९९४६ नम्बरको कार खानतलासी गर्दा उक्त रकम भेटिएको अख्तियार दुरुपयोग अनुसन्धान आयोगले जनाएको छ।"
छानबिन समितिको प्रतिवेदनविरुद्ध परेको रिट निवेदन दरपीठ,काठमाडौं : अर्थमन्त्री जनार्दन शर्मामाथि छानबिनका लागि बनाइएको संसदीय छानबिन समितिको प्रतिवेदन कार्यन्वयन नगर्न माग गर्दै पेश भएको निवेदन सर्वोच्च अदालतले दरपीड गरदिएको छ। सर्वोच्च अदालतका कामु मुख्य रजिस्ट्रार नारायणप्रसाद पन्थीले निवेदन दरपीठ गरिदिएका हुन्। उक्त विषय नेपालको संविधानअनुसार नै संघीय संसद्को विशेषाधिकारभित्र पर्ने भन्दै रिट निवेदन दर्ता गर्न नमिल्ने जनाएको हो। लोकतान्त्रिक समाजवादी पार्टीका सांसद लक्ष्मणलाल कर्णको संयोजकत्वमा बनेको छानबिन समितिले बजेट निर्माण प्रक्रियामा अनधिकृत व्यक्तिको प्रवेश नभएको प्रतिवेदन तयार पारेको थियो। फरक मतसहितको प्रतिवेदन सभामुख अग्निप्रसाद सापकोटालाई बुझाइएको थियो। समतिको प्रतिवेदनपछि प्रधानमन्त्री शेरबहादुर देउवाको सिफारिसमा शर्मा पुनः अर्थमन्त्रीमा नियुक्त भएका छन्।
गठबन्धन सरकारले उही मान्छेलाई अर्थमन्त्री बनाएपछि गोरु पनि लजाए : केपी ओली,"काठमाडौं : नेकप एमाले अध्यक्ष केपी शर्मा ओलीले गठबन्धन सरकारले उही मान्छेलाई अर्थमन्त्री बनाएपछि गोरु पनि लजाएको बताएका छन्। तुलसीलाल अमात्यको स्मृतिमा आयोजित कार्यक्रममा उनले गठबन्धन सरकारले दम्भ देखाएको आरोप लगाए। 'अचम्म त के भने लाज शरम नमानी नेपाली जनतालाई कति साह्रो हेपेको? नेपाली जनताको नैतिक धरातलमाथि कत्रो हमला? गोरु लजाउनेगरी, गोरु पनि लजायो,' उनले भने, 'यति निर्लज्ज तरिकाले फेरि उही मान्छे? यो गठबन्धनसँग अर्को मान्छे पनि रैनछ। कत्रो दम्भ? जे गरे पनि हुन्छ भन्याजस्तो।' बहुमत भएकै भरमा गठबन्धनले दम्भ देखाएको उनको आरोप छ। 'हामीसँग बहुमत छ, जे गरे पनि हुन्छ। लाज शरम किन मान्ने? कोसैलाई किन टेर्ने? लोकलाज किन मान्ने? फुटेज किन देखाउने? कल डिटेल किन हेर्ने?,' उनको प्रश्न थियो। वामपन्थी र लोकतान्त्रिक शक्तिबीच एकता गर्ने कुराको उनले व्यंग्यसमेत गरे। 'वामपन्थी र लोकतान्त्रिक शक्तिहरुको एकता रे। ज्ञानेन्द्र शाहसँग यिनीहरु मिलेका भए, वामपन्थी, लोकतान्त्रिक र देशभक्त पनि यिनीहरुले जोड्थे,' उनले भने। उनले अहिलेका गठबन्धनले नक्कली भाषा, नक्कली कुरा गर्ने गरेको बताए। 'जब जब कांग्रेसको नेतृत्वमा सरकार बन्छ, तब तब देश ओरालोतिर जान्छ। यो इतिहासले बताएको कुरा हो। कांग्रेसले गर्ने नै यही हो,' उनले भने।"
संसद् बैठक सुरु (लाइभ),"काठमाडौं : संसद् बैठक सुरु भएको छ। मंगलबार दिउँसो १ बजे बस्ने बैठकमा प्रतिनिधिसभामा उत्पत्ति भएको 'खानेपानी तथा सरसफाइ विधेयक,२०७७' का सम्बन्धमा राष्ट्रिय सभाबाट प्राप्त सन्देशसहितको विधेयक टेबुल गरिने कार्यसूची रहेको छ। प्रधानमन्त्री शेरबहादुर देउवाले राष्ट्रिय सभाबाट सन्देश सहित प्राप्त 'शपथ सम्बन्धी विधेयक,२०७९ माथि विचार गरियोस् भनी प्रस्ताव प्रस्तुत गर्ने कार्यसूची रहेको संघीय संसदको महासचिव डाभरतराज गौतमले जनाएका छन्। यस्तै, बैठकमा उद्योग वाणिज्य तथा आपूर्ति मन्त्री दिलेन्द्र बडूले राष्ट्रियसभाबाट सन्देशसित प्राप्त स्ट्याण्डर्ड नाप र तौल (पाँचौ संशोधन) विधेयक, २०७८ र प्रत्यायन विधेयक २०७८ माथि विचार गरियोस् भनी प्रस्ताव गर्ने कार्यसूची छ।"
महँगीविरुद्ध एमालेद्वारा प्रदर्शन,"काठमाडौं : नेकपा एमालेले काठमाडौंको बसन्तपुरमा महंगी र भ्रष्टाचारविरुद्ध प्रदर्शन गरेको छ। सोमबार एमाले कार्यकर्ताहरूले बसन्तपुर दरवार स्क्वायर क्षेत्रमा महँगी र भ्रष्टाचारविरुद्ध प्रदर्शन गरेका हुन्। प्रदर्शनमा उनीहरूमध्ये कोही ग्यास सिलिन्डर बोकेका थिए भने कोहीले परमादेशी सरकार मुर्दावाद भन्दै नारा लगाएका थिए। प्रदर्शनमा बोल्दै एमाले महासचिव शंकर पोखरेलले वर्तमान सरकार माफिया भएको बताएका छन्। एमाले नेतृत्वको सरकारले ४ प्रतिशतमा कायम राखेको महँगी अहिले बढेर ८ प्रतिशतमाथि पुगेको भन्दै उनले भने, यो सरकारका कारण महँगी बढेको छ, जनताको जीवनस्तर कष्टकर बनेको छ। यो सरकार रहिरहे नेपाल श्रीलंका बन्ने खतरा रहेको बताए । प्रदर्शनकै क्रममा अर्थमन्त्री जनार्दन शर्मा प्रधानमन्त्री शेरबहादुर देउवा र माओवादी केन्द्रका अध्यक्ष पुष्पकमल दाहाल प्रचण्डको नजरमा चोखिए पनि जनताको नजरमा नचोखिने उनले बताए। पोखरेलले भने, जनताले घातक व्यक्तिका रूपमा चिनेका छन्।"
पार्टी एकताका लागि माओवादी र एकीकृत समाजवादीसँग छलफल भइरहेको छ : वामदेव गौतम,"काठमाडौं : नेकपा एकता राष्ट्रिय अभियानका संयोजक वामदेव गौतमले पार्टी एकताका लागि माओवादी केन्द्र र एकीकृत समाजवादीसँग छलफल भइरहेको दावी गरेका छन्। मंगलबार भैरहवामा सञ्चारकर्मीसँग कुरा गदै गौतमले निर्वाचनअघि एकता हुन नसके माओवादी केन्द्र र एकीकृत समाजवादीसँग चूनावी मोर्चा बनाउने बताए। उनले अहिले नै एमालेसँग एकता नहुने स्पष्ट पारे। आफूसँगको भेटमा एमाले अध्यक्ष केपी ओलीले नेकपा एकीकृत समाजवादीसँग पार्टी एकता र माओवादीसँग कार्यरत एकता हुनसक्ने बताएको गौतमले बताए। उनले आगामी निर्वाचनमा आफ्नो पार्टी सहभागी जनाउने बताए। गौतमले सधैंभरि कांग्रेस पार्टीसँग मिलेर जाने, गठबन्धन गर्ने हो भने कांग्रेस र कम्युनिष्टका बीचमा कुनै फरक नरहने तर्क गरे।"
"'देशले नयाँ कृषि मन्त्री पायो, किसानले मल पाएनन्'","काठमाडौं : सत्तारुढ दल नेपाली कांग्रेस सांसद डिला संग्रौला किसानले मल नपाएको भन्दै सरकारको आलोचना गरेकी छन्। मंगलबार प्रतिनिधिसभाको बैठकमा बोल्दै सांसद संग्रौलाले देशले नयाँ कृषि मन्त्री पाएपनि सरकारले किसानलाई मल उपलब्ध गराउन नसकेको भन्दै आपत्ती जनाइन्। उनले तत्कालिन कृषि मन्त्रीले भारतबाट फर्के लगत्तै संसदमा असारभित्रै किसानलाई मल उपलब्ध गराउने आश्वासन दिएको तर अहिलेसम्म मल नपाएको गुनासो पोखिन्। कृषिप्रधानदेशमा वर्षेनी अर्बौंको चामल आयात भइरहेको छ। र, अहिलेसम्म पनि किसानले मल पाउन सकेका छैनन् । कतिपय ठाउँमा कालो बजारी छ, ऋण काढेर महँगोमा पनि मल नपाउने अवस्था छ,'उनले भनिन्,'तत्कालीन कृषि मन्त्रीले भारतबाट फर्के लगत्तै यही संसदमा उभिएर असार महिना भित्रै किसानले मल पाउने आश्वासन दिनु भएको थियो। देशले नयाँ कृषि मंत्री पाएको छ, तर किसानले मल पाएका छैनन् ।' सरकारले भारत सरकारसँग गरेको जीटूजी सम्झौताअन्तर्गत ल्याउन खोजेको मल दुई देशबीचको खरिदसम्बन्धी कानुनलाई मिलाउन समस्या भएकाले आउन नसकेको उनको भनाइ छ। उनले भनिन्,' यदि त्यसो हो भने संसद चलिरहेको छ, सार्वजनिक खरिद ऐन संशोधन गर्न के ले रोकेको छ? के नयाँ चुनाव भएपछि मात्रै संशोधन गर्ने हो ? कि, अरु कुनै कारण छ, जवाफ चाहियो। मलको अभावमा देश भित्रै प्रांगारिक मल उत्पादन गर्ने हाम्रो योजना खोइ ? रासायनिक मल उत्पादन गर्ने कारखाना खोल्ने हो भने त्यसको योजना खै ?' गत वर्ष सप्तरीका किसानले रासायनिक मलका लागि आन्दोलन गरेको र गएको असारमा धादिङका किसानले दुई ट्रक रासायनिक मल सडकमै लुटेको भन्दै किसानको आक्रोश बढ्दै गएको भन्दै सभामुखमार्फत् सरकारको ध्यानाकर्षण गराइन्। मल अभावकै कारण बहुसंख्यक नेपालीले भात खान पाउने स्थिति आउने उनको भनाइ छ। 'साउन १५ गतेलाई खिर खाने दिन पनि भनिन्छ। यदि यस्तै स्थिति रह्यो भने खिरको त कुरै छोडौं, बहुसंख्यक नेपालीले भात पनि खान नपाउने स्थिति आउने छ,'उनले भनिन्।"
"घरको कम्पाउण्डभित्र बम पड्काइयो, आजीवन पीएसओ चाहियो सरकार : सांसद गुरुङ","काठमाडौं : सांसद रेनुका गुरुङले आफ्नो घरको कम्पाउण्डभित्र बम पड्किएको भन्दै सुरक्षाको माग गरेकी छन्। मंगलबार संसद् बैठकमा बोल्दै सांसद गुरुङले सोमबार राती ८ बजेतिर बम पड्किदा घरका सबैजना आतंकित भएको बताइन्। उनले झ्यालबाट बाहिर हेर्दा दुईजना लोग्ने मानिस मोटरसाइकलमा गएको र अँध्यारो हुँदा आफूले नचिनेको उनको भनाइ छ। सांसद गुरुङले संघीय सांसद र कार्यपालिकाको सदस्य भएकाले आफू र आफ्नो परिवारको सुरक्षाको सुरक्षार्थ पूर्वराज्यमन्त्रीले पाउनुपर्ने अनिवार्य पीएसओको आजीवन व्यवस्थाका लागि सभामुखमार्फत गृहमन्त्री र नेपाल सरकारसँग माग गरिन्। 'सोमबार राती ८ : २५ मा घरको गेटभित्र बम पड्किएको छ। घरका सबै आतंकित भए। झ्याल खोलेर हेरेँ। दुईजना लोग्ने मानिस मोटरसाइकलमा गएको देखेँ। तर, अँध्यारो भएकाले चिनिन्। महानगरीय प्रहरीको फोन खोजेँ । गृहमन्त्रीलाई फोन गरेँ। फोन उठेन। प्रहरी आएपछि म पनि आँगनमा ओर्लिए। कम्पाउन्डभित्र रकेट बमको खोल भेटियो। जुन प्रहरीले लिएर गए,'उनले भनिन्,' त्यसपछि माननीय उपसभामुख पुष्पा भुसाल दिज्जुलाई फोन गरेँ। शान्त्वना दिनुभयो। अन्त: संघीय सांसद र कार्यपालिकाको सदस्य भएकाले म र मेरो घर परिवारको सुरक्षाको सुरक्षार्थ पूर्वराज्यमन्त्रीले पाउनुपर्ने अनिवार्य पीएसओको आजीवन व्यवस्थाका लागि सभामुखमार्फत् गृहमन्त्री र नेपाल सरकारसँग माग गर्दछु।'"
काठमाडौं महानगरका पुर्वमेयर विद्यासुन्दर शाक्यलाई कोरोना संक्रमण,काठमाडौं : काठमाडौं महानगरपालिकाका पुर्व मेयर विद्यासुन्दर शाक्यलाई कोरोना संक्रमण भएको छ। मंगलबार बिहान गरिएको परीक्षणमा शाक्यलाई कोरोना संक्रमण पुष्टि भएको उनको निजी सचिवालयले जनाएको छ। सचिवालयका अनुसार सामान्य रुघाखोकी र ज्वरो आएपछि शाक्यले कोरोना परीक्षण गराएका हुन्। शाक्य अहिले होम आइसोलेसनमा बसेका छन्।
पेट्रोलियम पदार्थको मूल्य समायोजन गर्न अनेरास्ववियुको माग,"काठमाडौं : एमाले निकट विद्यार्थी संगठन अनेरास्ववियुले तत्काल पेट्रोलियम पदार्थको मूल्य घटाउन माग गरेको छ। भारतीय पेट्रोलियम कर्पोरेसनले पछिल्लो १५ दिनमा पेट्रोलियम पदार्थको मूल्य दुई पटक घटाउँदा नेपाल आयल निगमले मूल्य समायोजन नगरेको भन्दै अनेरास्ववियुले ध्यानाकर्षण गराएको हो। भारतीय पेट्रोलियम कर्पोरेसनले पछिल्लो १५ दिनमा दुई पटक गरेर पेट्रोलमा ३२५६ रुपैयाँ र डिजेलमा २९१ रुपैयाँ प्रतिलिटर तथा खाना पकाउने एलपी ग्यास ७७ रुपैयाँ प्रतिसिलिन्डर मूल्य घटाउँदा पनि नेपाल आयल निगमले घाटा पूर्तिको बाहानाबाजी गर्दै मूल्य घटाएको छैन। अध्यक्ष सुनिता बरालद्वारा जारी विज्ञप्तिमा भनिएको छ, अन्तर्राष्ट्रिय बजारमा कच्चा तेलको मूल्य निरन्तर घटिरहेको अवस्था पनि आयल निगम जनतालाई महँगीको भारी बोकाउन लागि परेको छ। जनताको आधारभूत आवश्यकतासँग प्रत्यक्ष रुपमा गाँसिएका पेट्रोलियम पदार्थमा निगमले आफ्नो कमजोरी लुकाउन निरन्तर घाटामा देखाएर केवल नाफा निकाल्ने उद्देश्य राखी मुल्य समायोजन नगरिएकोप्रति अनेरास्ववियुले ध्यानाकर्षण गराएको छ। मूल्यवृद्धिले गरीब जनताको चुल्हो बल्न कठिन र सार्वजनिक यातायातको भाडा महंगिएकाले देशमा राज्य छ कि छैन भन्ने अवस्था आएको अखिलको ठहर छ। अनेरास्ववियुले वैज्ञानिक तथा स्वचालित मूल्य समायोजनको पक्षमा निर्णायक आन्दोलनमा उत्रने चेतावनी दिएको छ। मूल्य समायोजनको बहानामा अन्तर्राष्ट्रिय बजारमा मूल्य बढ्दा बढाउने तर घट्दा नघटाई, सरकार विभिन्न कर थुपारेर राजस्व उठाउन व्यस्त छ, आयल निगम चुहावट नियन्त्रण गर्न होइन कर्मचारीलाई बोनस र भत्ता बाड्न मस्त छ । तसर्थ यथाशिघ्र मुल्य समायोजन गर्न निगमलाई आग्रह गर्न चाहन्छौँ, अन्यथा अनेरास्ववियु वैज्ञानिक तथा स्वचालित मूल्य समायोजनको पक्षमा निर्णायक आन्दोलनमा उत्रने चेतावनी दिन चाहन्छ।"
'विराटनगर विमानस्थलबाट बरामद गरेको २० तोला सुन वैधानिक',"विराटनगर : विराटनगर विमानस्थलबाट प्रहरीले मंगलबार बिहान नियन्त्रणमा लिएको सुनका गरगहना वैधानिक रहेको पाइएको छ । विराटनगर विमानस्थल हुँदै यति एयरलाइन्सको जहाजमार्फत काठमाडौं जान लागेका सुनसरी इटहरीका कुलबहादुर सुनुवारलाई २० तोला सुनका गहनासहित प्रहरीले नियन्त्रणमा लिएको थियो । सुनका गरगहना वैधानिक रहेको प्रमाणित भएपछि सुनुवारलाई प्रहरीले छाडिदिएको छ । गहना पनि उनैलाई जिम्मा लगाएको छ । शंकास्पद हिसाबले काठमाडौं लैजान लागिएको आशंकामा प्रहरीले सुनका गहनासहित सुनुवारलाई नियन्त्रणमा लिएको थियो । बैंकबाट खरिद गरेको बिल र निकासीका लागि सम्बन्धित निकायबाट अनुमति लिएको कागजपत्र पेश गरेपछि उनलाई छाडिएको मोरङ प्रहरीका प्रवक्ता डीएसपी दीपक श्रेष्ठले जानकारी दिए । शंका लागेपछि नियन्त्रणमा लिएर अनुसन्धान थालेका थियौं, 'उनले भने, 'सुनसँग सम्बन्धित कागजात चुस्तदुरुस्त रहेको पाइएपछि छाडिएको छ ।' बिललगायतका कागजात अध्ययन गरेपछि सुन वैधानिक रहेको पुष्टि भएको श्रेष्ठको भनाइ छ ।"
विप्लव समूहलाई जारी गरेको पक्राउ पुर्जी तत्काल फिर्ता गर्नुपर्छ : एमाले,"काठमाडौं : सांसद विशाल भट्टराईले नेपाल कम्युनिस्ट पार्टीको विप्लव समूहलाई जारी गरेको पक्राउ पुर्जी फिर्ता लिन माग गरेका छन्। मंगलबार प्रतिनिधिसभा बैठकको विशेष समयमा बोल्दै सांसद भट्टराईले विप्लव समूहलाई जारी गरेको पक्राउ पुर्जी तत्काल फिर्ता लिन सरकारको ध्यानाकर्षण गराए। विप्लव समूहले शान्तिपूर्ण तरिकाले नेपालको राजनीतिक बाटो रोजिसकेको भन्दै उनले कारबाही गर्नुको सट्टा प्रोत्साहन गर्न माग गरे। 'नेपाल कम्युनिस्ट पार्टीको विप्लव समूहको भनेर चिनिने एउटा समूहलाई फेरि थप कारबाहीका लागि पत्र पठाएको हामीले सुनेका छौं। संचारमाध्यमबाट आएको यो समाचार सत्य हो भने सरकार यो कामबाट तत्काल पछि हट्न, उहाँहरुलाई काटेको पत्र फिर्ता लिन र उहाँहरुले जुन शान्तिपूर्ण तरिकाले राजनीतिक गर्न बाटो रोजिसक्नु भएको छ। यसलाई प्रोत्साहन गर्न नेपाल सरकारलाई ध्यानाकर्षण गराउन चाहन्छु,'उनले भने। सांसद भट्टराईले कुनै बेला हिंसाको बाटो रोजी हतियार बोकेर सशस्त्र युद्धमा होमिएको सो समूहलाई तत्कालीन केपी शर्मा ओली नेतृत्वको सरकारले ३ बुँदै सहमति गरेर हिंसाको बाटो परित्याग गराएर शान्तिपूर्णको बाटोमा ल्याएको बताए। उनले ओली सरकारले गरेका कामलाई निरन्तर अगाडि बढाउनुको सट्टा गठबन्धन सरकारले विभिन्न बहानामा विप्लव समूहलाई पत्र काट्ने र फेरि हिंसाको बाटो रोज्न बाध्य बनाएको भन्दै आपत्ती जनाए। उनले नेपालमा हिंसाको बाटो रोज्ने कुनै पनि समूह नभएको दावी गरे। उनले भने, ' तराईको सिके रावत समूहलाई पनि नेपालको राष्ट्रिय राजनीतिक मूलधारमा ल्याइसकेपछि अब हिंसाको बाटो रोज्ने कुनै समूह छैन नेपालमा सब शान्तिको श्वास लिन पाइन्छ भन्ने नेपाली जनताले अनुभूति गरिरहेको बेला अघिल्ला सरकारले गरेका कामलाई निरन्तर अघि बढाउनुपर्ने बेलामा विभिन्न बहानामा विप्लव समूहलाई पत्र काट्ने र फेरि त्यही बाटो रोज्नका लागि विवश बनाउने सरकार उत्दत भएको हो भने यो कामबाट तत्काल पछि हट्नुपर्छ। यसलाई प्रोत्साहन गर्न नेपाल सरकारलाई ध्यानाकर्षण गराउन चाहन्छु।'"
शपथसम्बन्धी छुट्टै कानुन आवश्यक भएकाले विधेयक ल्याइएको हो : मन्त्री बडू,"काठमाडौं : उद्योग, वाणिज्य तथा आपूर्तिमन्त्री दिलेन्द्रप्रसाद बडूले शपथमा कानुनी शून्यता हुन नदिन शपथसम्बन्धी छुट्टै कानुन आवश्यक भएकाले विधेयक ल्याइएको बताएका छन्। मंगलबार संसदमा पेश भएको 'शपथसम्बन्धी विधेयक, २०७९मा विचार गरियोस्' भन्ने प्रस्तावमाथिको छलफलका क्रममा उठेका प्रश्नको जवाफ दिँदै मन्त्री बडूले सार्वजनिक पद धारणा गरेका व्यक्तिको शपथमा कानुनी शून्यता हुन नदिन शपथसम्बन्धी छुट्टै कानुन आवश्यक भएकाले विधेयक ल्याइएको बताए। छलफलमा सांसदहरुले विधेयक चाँडो पारित गर्न र विधेयकलाई समृद्ध बनाउन दिएको सुझावप्रति उनले आभार प्रकट गरे। उद्योगमन्त्री बडूले शपथको भाषा र व्यहोरा आदिबारे विधेयकले स्पष्ट व्यवस्था गरेकाले यसलाई छिटो पारित गर्ने प्रक्रियामा सहयोग गर्न अनुरोध समेत गरे। प्रतिनिधिसभाको मंगलबारको बैठले राष्ट्रिय सभाबाट सन्देशसहित प्राप्त 'शपथसम्बन्धी विधेयक, २०७९मा विचार गरियोस्' भन्ने प्रस्ताव स्वीकृत गरेको छ । बैठकमा प्रधानमन्त्री शेरबहादुर देउवाका तर्फबाट उद्योग, वाणिज्य तथा आपूर्तिमन्त्री बडूले प्रस्तुत गरेको उक्त प्रस्तावलाई सर्वसम्मतिले स्वीकृत गरेको हो । विधेयकको सैद्धान्तिक पक्षमा भएको छलफलमा सांसद डा भीमबहादुर रावल, दिब्यमणि राजभण्डारी, प्रेम सुवाल, छक्कबहादुर लामा, गजेन्द्र महत, खेमप्रसाद लोहनीले आआफ्ना धारणा व्यक्त गरेका थिए। त्यसैगरी बैठकमा राष्ट्रियसभाबाट सन्देशसहित प्राप्त स्टाण्डर्ड नाप र तौल (पाँचौं संशोधन) विधेयक, २०७८ मा विचार गरियोस्' भन्ने प्रस्ताव पनि प्रस्तुत गरिएको छ । उद्योगमन्त्री बडूले प्रस्तुत गरेको उक्त प्रस्तावमाथि बैठकमा सैद्धान्तिक छलफल जारी छ।"
"संसद बैठक बस्दै , के छन् एजेन्डा?","काठमाडौं : संघीय संसद्अन्तर्गत प्रतिनिधिसभा बैठक बस्दैछ। मंगलबार दिउँसो १ बजे बस्ने बैठकमा प्रतिनिधिसभामा उत्पत्ति भएको 'खानेपानी तथा सरसफाइ विधेयक,२०७७' का सम्बन्धमा राष्ट्रिय सभाबाट प्राप्त सन्देशसहितको विधेयक टेबुल गरिने कार्यसूची रहेको छ। प्रधानमन्त्री शेरबहादुर देउवाले राष्ट्रिय सभाबाट सन्देश सहित प्राप्त 'शपथ सम्बन्धी विधेयक,२०७९ माथि विचार गरियोस् भनी प्रस्ताव प्रस्तुत गर्ने संभावित कार्यसूची रहेको संघीय संसदको महासचिव डाभरतराज गौतमले जनाएका छन्। यस्तै, बैठकमा प्रधानमन्त्री देउवाले राष्ट्रिय सभाबाट सन्देशसहित प्राप्त तथ्यांक विधेयक २०७८ लाई दफावार छलफलको लागि सम्बन्धित समितिमा पठाइयोस् भनी प्रस्ताव प्रस्तुत गर्नेछन्। यस्तै, बैठकमा उद्योग वाणिज्य तथा आपूर्ति मन्त्री दिलेन्द्र बडूले राष्ट्रियसभाबाट सन्देशसित प्राप्त स्ट्याण्डर्ड नाप र तौल (पाँचौ संशोधन) विधेयक, २०७८ र प्रत्यायन विधेयक २०७८ माथि विचार गरियोस् भनी प्रस्ताव गर्ने कार्यसूची छ।"
प्रदेशसभा अगाडि प्रदर्शन : थरुहट र कोचिला नामकरण गर्न माग,"विराटनगर : प्रदेश सभाको अगाडि थरुहट कोचिला संयुक्त सघर्ष समितिले प्रदर्शन गरेको छ। प्रदेशसभाको चालु वर्षे अधिवेशनको बैठक चलिरहेको बेला संघर्ष समितिले प्रदेश १ को नाम पहिचान झल्किने गरी थरुहट कोचिला राख्नुपर्ने माग गर्दे प्रदर्शन गरेको हो। मुख्यमन्त्री राजेन्द्र राईले किराँत प्रदेश नभए देशमा द्वन्द्व हुने अभिव्यक्ति दिएपछि मंगलबार प्रदेशका दुई तिहाई जनसंख्या भएको उदयपुर, सुनसरी, मोरङ र झापाका थारु र राजवंशीसहित मधेशीहरूले आफूहरूको पहिचान झल्किने नाम राख्न माग गरेका छन्। समितिको संयोजक भागवत चौधरीले लामो इतिहास रहेको थारु र राजवंशीसहितको मधेशी समुदायको पहिचानको आधारमा प्रदेशको नामकरण गर्न दवाव दिन शान्तिपूर्ण रूपमा प्रदर्शन गरिएको बताए। उनले जाति र माटिको रक्षार्थ आफूहरू फेरि आन्दोलित बनेको सुनाए। प्रदर्शनमा सहभागीहरूले प्रदेश १ मा एक तिहाई जनसंख्या रहेका राई, लिम्बूहरूको मात्रै पहिचान झल्किने नाम प्रदेश सभाले राखे आन्दोलनमा उत्रिन बाध्य हुने चेतावनीसमेत दिए। समितिका सहसंयोजक भीम राजवंशीले भेलाले प्रदेश १ को नाम दुई तिहाई जनसंख्या रहेका उदयपुर, सुनसरी, मोरङ र झापाका बासिन्दाको पहिचान झल्किने 'थरुहटकोचिला' नाम राख्नु पर्ने बताए। उनले भने 'अहिले हामीले शान्तिपूर्ण रूपमा प्रदर्शन गरेका छों, मागलाई अस्वीकार गरे निर्णायक आन्दोलनको घोषणा गर्ने छौं।' अहिले प्रदेश सभामा प्रतिनिधित्व गर्ने दलहरूले छलफल गरिरहेका कोसी, कोसीकिराँत, सगरमाथाकिराँत, सगरमाथा, विजयपुर, कञ्चनजंघा, विराटजस्ता नाम आफूहरूलाई मान्य नहुने उनले बताए। प्रदेश प्रमुख पर्शुराम खापुङ र मुख्यमन्त्री राजेन्द्र राईले सहमतिमा नै किराँत, लिम्बुको पहिचान झल्किने प्रदेशको नाम राख्न खड्यन्त्र रचेको अधिकांशको आरोप रहेको थियो। प्रदेशको नामकरणका लागि सहमति जुटाउन प्रदेश सरकार, प्रदेश सभामा प्रतिनिधित्व गर्ने दलका साथै प्रदेश सांसदहरूले पार्टीगत तथा अन्तरपार्टी छलफल चलाइरहेका छन्। प्रदेश सभाको चालु बजेट अधिवेशन नै अन्तिम अधिवेशन हुने भएकाले चालु अधिवेशनबाट प्रदेशको नामकरण गर्न जोडबल लगाइरहेका छन्। नामकरणका लागि छलफल चलिरहेकाले किराँत राई यायोख्खाले 'किराँत' प्रदेश नाम राख्न दवावमुलक विभिन्न कार्यक्रम गर्दै आएको छ। त्यसैगरी लिम्बुवान किराँत प्रदेश घोषणा गर्न माग गर्दै विराटनगरमा पनि प्रदेश सभा अगाडि प्रदर्शन भएको छ। पहिचानका आधारमा प्रदेशको नाम लिम्बुवान किराँत प्रदेश राख्नु पर्ने भन्दै संघीय लोकतान्त्रिक राष्ट्र मञ्चले प्रदर्शन गरेका छन्। प्रदेशको नाम किराँत राख्नुपर्ने अडानमा राख्दै आएका प्रदेश १ का मुख्यमन्त्री राजेन्द्रकुमार राईले भड्किलो र विवादास्पद अभिव्यक्ति दिएपछि पछिल्लो समय प्रदेश १ को राजधानीमा प्रदेशको नामकरणको विषयमा आन्दोलन चर्किँदै गएको हो। पहिचानको आधारमा अरुण कोशी पूर्वका ९ जिल्ला लिम्बुवान हुनुपर्ने भन्दै लामो समयदेखि आन्दोलन गर्दै आएको मञ्चले प्रदेश १ को नाम पहिचानको आधारमा लिम्बुवान किराँत प्रदेश हुनुपर्ने भन्दै आन्दोलित भएका हुन्। मञ्चका अध्यक्ष कुमार लिङदेनले इतिहासको आधारमा लिम्बुवान र किराँत नै पहिचानको प्रदेश १ को नाम उपयुक्त हुने दावी गर्दै आएका छन्। प्रदेश १का स्वास्थ्यमन्त्री जयराम यादवको नेतृत्वमा सवन्वय गर्न प्रदेश सरकारले नामकरण गर्ने विषयमा सहमति जुटाउने सबै पक्षसँग निरन्तर संवाद गरिरहेका छन्।"
शपथ खाएर राष्ट्रहित विपरित काम गर्ने जोसुकैलाई कारबाही हुनुपर्छ : भीम रावल,"काठमाडौं : सांसद भीम रावलले शपथ लिइसकेपछि कानुनीरुपमा अनिवार्य पालना गर्नुपर्ने र नगरे कारबाही हुनुपर्ने कानुनी प्रावधानको माग गरेका छन्। मंगलबार संसदमा पेश भएको शपथ सम्बन्धी विधेयक,२०७९ माथि विचार गरियोस् भन्ने प्रस्तावमाथिको छलफलमा भाग लिदै सांसद रावलले शपथ ग्रहरण गरेका व्यक्तिले राष्ट्रहित विपरित काम गरे जोसुकैलाई कारबाही हुनुपर्ने माग गरे। कानुनमा शपथ लिनुपर्ने व्यक्तिले आफ्नो जिम्मेवारी बहन गर्दा प्रचलित कानुनको पालना गरी मुलुक र जनताको हितका लागि कसैको डर नमानी पक्षपात नगरी, पूर्वाग्राही, खराब भावना नराखी इमान्दारीका साथ शपथसम्बन्धी कानुनमा उल्लेखित विषयभन्दा ठिक विपरित विदेशीसँग थर्कमान भइ, डर मानी, संविधान मिची, उल्लंघन गरी मनपरी गर्नेछु भन्नेजस्तो देखिएको उनको भनाइ छ। उनले शपथसम्बन्धी कानुनको पालना नगर्दा एक प्रकारको निर्दलीय अभ्यासतिर देश धकेलिएको बताए। उनले भने,' उनले निर्वाचनमा तालमेलमा कुरा गरिएको छ। नेपालको संविधानको धारा (२६९) ले समान विचारधारा भएका व्यक्तिहरु एउटा राजनीतिक दलमा आवद्ध हुनेछन्। यस्तो दलले निर्वाचनमा दर्ता गर्नुपर्नेछ। र यसको लागि काम गर्नुपर्ने लेखिएको छ,'उनले भने,' त्यसको आमउल्लंघन गरिएको छ। एक प्रकारको निर्दलीय अभ्यासतिर देशलाई धकेलिएको छ। अनि शपथको अर्थ के रह्यो ?' त्यसकारण शपथ लिइसकेपछि यसलाई कानुनीरुपमा अनिवार्य पालना गर्नुपर्ने र नगरे कारबाही गर्ने प्रावधान राख्नुपर्नेमा उनले जोड दिए। एमसीसी सम्झौतामा सरकारले ठाडो उल्लंघन गरेको भन्दै सरकारमा बस्ने यस्ता व्यक्तिलाई हदैसम्मको कारबाही हुनुपर्ने बताए। सार्वजनिक पदमा बसेका व्यक्तिहरुले संविधानको ठाडो उल्लंघन गरे निजहरुलाई कारबाही हुनुपर्ने कानुनी प्रावधान हुनुपर्ने भन्दै सभामुखमार्फत् सरकारको ध्यानाकर्षण गराए। उनले भने,' सार्वजनिक पदमा बसेका व्यक्तिहरुले संविधानको ठाडो उलंघन गर्ने, संविधान मिच्ने, राष्ट्रिय स्वाधिनतामाथि प्रहार गर्ने र देशका प्राकृति स्रोत साधनहरुलाई अरुको जिम्मा लगाउनेहरुलाई निजहरुलाई कारबाही हुने प्रावधान राख्नुपर्यो।' नेता रावलले नेपालको राष्ट्रिय सार्वभौमसत्ता, स्वाधिनता र अखण्ड नेपालको हितविपरित कुनै पनि व्यक्तिले काम गर्यो भने प्रशासनभित्र उच्च तहमा बस्ने व्यक्तिलाई त्यो कुरा बाहिर भन्न पाउनुपर्ने अधिकार दिनुपर्ने माग गरे।"
अमेरिकाको कक्षा ७ मा विष्णुमाया परियारको जीवनी,"काठमाडौं : अमेरिकाको मासाचुसेट्स राज्यको सरकारी विद्यालयहरूको कक्षा ७ को पाठ्यक्रममा नेपाली सामाजिक अभियन्ता डा विष्णुमाया परियारको जीवनी समावेश गरिएको छ। विश्वको इतिहास र भूगोल विषयको छुवाछूत र दिगो विकास लक्ष्य १० शीर्षकको १२ नम्बरको पाठमा अमेरिका निवासी डा परियारबारे तयार पारिएको वृत्तचित्र अनटचेबल समेत समावेश गरिएको छ। उक्त पाठमा नेपालमा व्याप्त जातीय विभेद र असमानताका विषय समेटिएको छ। उक्त वृत्तचित्र नेपालमा जातीय विभेद र यसले सिर्जना गरेको असमानतालाई सम्बोधन गर्न दलित अभियन्ता डा विष्णुमाया परियारको संलग्नताका विषयमा समावेश छ। यस पाठमार्फत विद्यार्थीले कानुन र शिक्षाजस्ता विधिहरूमार्फत असमानतालाई सम्बोधन गर्ने अन्य तरिकाहरू पनि अन्वेषण गर्ने र स्थानीय र विश्वव्यापी रूपमा असमानतालाई सम्बोधन गर्न आफूले खेल्न सक्ने भूमिकालाई विद्यार्थीले विचार गर्ने विश्वास गरिएको छ। नेपालमा जातीय व्यवस्था अन्त्य गर्न विष्णुमाया परियारको कार्यका उदाहरणहरू पेस गरी सामाजिक उद्यमशीलतामार्फत दक्षिण एसियामा असमानतालाई कसरी सम्बोधन गरिएको छ भनी व्याख्या गर्नु उक्त पाठको उद्देश्य रहेको छ। नेपालमा जात र असमानता : विष्णुमाया परियारको सक्रियता शीर्षकको भिडियो करिब २० मिनेटको छ। नेपालमा दलित (अछुत) जातिमा जन्मिएकी अधिकारकर्मी विष्णुमाया परियारको कामका बारेमा एउटा सानो वृत्तचित्र हेर्न जाँदैछांै भनेर विद्यार्थीलाई भनिन्छ। अर्को स्लाइडमा विद्यार्थीलाई दक्षिणपूर्वी एसियाको नक्सामा नेपाल पत्ता लगाउन लगाइनेछ। बसाइँसराइको नतिजा स्वरूप नेपालमा २००० ईसा पूर्वमा हिन्दू धर्म आएको विद्यार्थीलाई वर्णन गरिनेछ। आज, ८१ प्रतिशतभन्दा बढी नेपाली हिन्दू भनेर चिनिने र शिव भगवान् हिन्दूको संरक्षक देवता हुन् भनेर पनि विद्यार्थीलाई जानकारी दिइनेछ। त्यसपछि, भिडियोमा डा विष्णुमाया परियारको तस्बिर देखाइनेछ र विद्यार्थीको ध्यान यसप्रति आकर्षित गरिनेछ। नेपाली सामाजिक अभियन्ता डा विष्णुमाया परियार र उनको जीवनी समेटिएको अमेरिकाको कक्षा ७ को पाठ्यक्रमको अंश । त्यसपछिका करिब १२ मिनेट अवधिमा विद्यार्थीबीच छलफल चलाइनेछ। छलफल नेपालमा जातीय व्यवस्थाले निम्त्याएको असमानता, यसले सिर्जना गर्ने समस्या र समाधानका उपायहरूका केन्द्रित रहनेछ। शिक्षा र सामाजिक अन्तरक्रियाका सम्बन्धमा नेपालमा दलितहरूमाथि हुने भेदभावपूर्ण व्यवहार, विष्णुमाया परियारको संस्था एडवान र यसले लघु ऋण उपलब्ध गराएर जातीय व्यवस्थाले सिर्जना गरेको समस्यालाई सम्बोधन गर्न पुर्याएको योगदानलगायत विषयमा पनि विद्यार्थीले छलफल गर्नेछन्। अर्को २० मिनेटको समयमा सामाजिक उद्यमशीलता : असमानताको समाधान शीर्षकमा विद्यार्थीलाई विष्णुमाया परियार सामाजिक उद्यमी भनेर चिनिन्छिन् भन्ने विषयमा व्याख्या गर्न लगाइन्छ। त्यसैगरी पाठको अन्तिम १० मिनेटमा असमानतालाई सम्बोधन गर्न सामाजिक उद्यमशीलता वा कानुन वा वृत्तचित्र निर्माण जस्ता अन्य विधिहरूको प्रयोग गर्दा के फाइदाबेफाइदा छन् भन्ने तपाईंलाई लाग्छ भन्ने जिज्ञासासहित पाठ टुंग्याइन्छ। डा परियारको जीवनी यसअघि विश्वव्यापी कलेज पाठ्यपुस्तकमा समेत प्रकाशित भइसकेको छ। विश्वमै अग्रणी मानिने अमेरिकी प्रकाशक म्याकग्रो हिलले डा लिसा राइट होफ्नरद्वारा लिखित दि राइटर्स माइन्डसेट पुस्तकमा डा परियारको जीवन संघर्ष प्रकाशित छ। अमेरिकाको न्यूजर्सी राज्यका गभर्नर फिल मर्फीले हालै सामाजिक अभियन्ता डा विष्णुमाया परियारलाई एसियन अमेरिकी र प्यासिफिक आइल्यान्डर (एएपीआई) आयोगमा मनोनयन गरेका छन्। परियारसहित २८ जनालाई गभर्नर फिलले मनोनयन गरेकामा मनोनीत हुने डा परियार एक मात्र नेपाली हुन्। विष्णुमाया न्यूजर्सी राज्यको हड्सन काउन्टीस्तरीय यौनहिंसाविरुद्धको सहायत संस्था हड्सन स्पिक की वरिष्ठ निर्देशक हुन्।"
मन्त्रीसहित मन्त्रालयका सचिवहरुसँग छलफल गर्दै प्रधानमन्त्री देउवा,"काठमाडौं : प्रधानमन्त्री शेरबहादुर देउवाले मन्त्रीसहित मन्त्रालयका सचिवहरुसँग छलफल गरेका छन्। सिंहदरवारस्थित प्रधानमन्त्री कार्यालयमा डाकेर प्रधानमन्त्री देउवाले कामकारबाहीबारे जानकारी लिएको स्वास्थ्य राज्यमन्त्री हिराचन्द्र केसीले जानकारी दिए। 'प्रधानमन्त्रीज्युले मन्त्री र मन्त्रालयका सचिवहरुसँग छलफल गरिरहनुभएको छ। सरकारको कामकारबाहीलाई कसरी जनमुखी बनाउने र विकास निर्माणका कामहरुबारे छलफल भइरहेको छ,' उनले अन्नपूर्णसँग भने। देउवा नेतृत्व सरकारको कामकारबाहीलाई प्रमुख प्रतिपक्षी दलहरुले विरोध गर्दै आएका छन्। सर्वसाधारणले थेग्ने नसक्नेगरी देशमा महँगी बढेको भन्दै सरकारको विरोध भइरहेका छन्।"
संसदमा मोदीको प्रश्न भारतबाट दुईपटक मूल्य घटेर आउँदा पनि किन घटेन पेट्रोलको मूल्य?,"काठमाडौं : सत्तारुढ दल माओवादी केन्द्रका सांसद अमनलाल मोदीले पेट्रोलियम पदार्थको मूल्य घटाउन सरकारसँग माग गरेका छन्। प्रतिनिधिसभा बैठकमा मंगलबार उनले भारतीय आयल कर्पोरेसनले दुईपटकसम्म मूल्य सूची घटाएर पठाउँदासमेत मूल्य समायोजन नगरिएकामा आपत्ति जनाए। उनले तत्काल मूल्य घटाएर जनतालाई राहत दिन माग गरे। भारतले मूल्य बढायो भने सरकारले तुरुन्त बढाउँछ। तर घटेर आउँदा मूल्य घट्दैन। जसका कारण देशमा महँगी बढेको छ। यातायातदेखि हरेक क्षेत्रमा महंगी बढेको छ। यसमा सरकारको ध्यानाकर्षण होस्, उनले भने। उनले विराटनगरमा क्षेत्रीय विमानस्थल निर्माण प्रयोजनाका लागि सरकारले जग्गा अधिग्रहण गरे पनि रकम नदिएको भन्दै आपत्ति जनाए। जनतालाई कित मुआब्जा दिनुपर्छ कि त जग्गा रोक्का फुकुवा गरिदुनपर्छ, उनले भने। त्यस्तै मोदीले संविधान जारी गर्नुअघि भएको थारु आन्दोलनका क्रममा पक्राउ परेर जेलमा रहेका र मुद्दा लगाइएकाहरुबारे पटकपटक ध्यानाकर्षण गराउँदा पनि सुनुवाई नभएको बताए। जेलमा रहेकाहरुको रिहाई र मुद्दा फिर्ताका लागि उनले सरकारसँग माग गरे। थारुहरु अन्यायमा पर्यौं भनेर हामीले पटकपटक कुरा उठायौं। सबैभन्दा अन्यायमा परेको जातिलाई राज्यले सबैभन्दा धेरै अधिकार दिनुपर्छ, उनले भने, हामीले राज्यको पुनसंरचना गर्दा पहिचानसहितको संघीयताको लागि आन्दोलन गर्दा थारुहरु जेल जीवन बिताइरहेका छन्। कयौं मान्छेलाई झुठो मुद्दा गाइएको छ। उनले अधिकार माग्दा थारु, मधेसी, दलित, जनजाति र महिलामाथि राज्यले दमन गर्दै आएको बताए।"
"महोत्तरीको एक घरबाट चोरीका चारवटा मोटरसाइकल बरामद, तीन जना पक्राउ","महोत्तरी : महोत्तरीको एक घरबाट चारवटा चोरीको मोटरसाइकल बरामद भएको छ। बर्दिबास नगरपालिका७ किसाननगरका श्री नारायण यादवको घरबाट चारवटा मोटरसाइकल प्रहरीले फेला पारेको हो। प्रहरीले शंकाको आधारमा खोजतलाश गर्ने क्रममा उनको घरबाट ती चोरीका मोटरसाइकलहरू बरामद भएको इलाका प्रहरी कार्यालय बर्दिबासले जनाएको छ। प्रहरीले ती घटनामा संलग्न रहेको भन्दै यादवका छोराहरू २३ बर्षिय रामएकवाल यादव र २१ वर्षीय रामलक्ष्मण यादवलाई नियन्त्रणमा लिएको छ। प्रहरी स्रोतका अनुसार यादवको घरबाट ज ७ प ४५८६, ज १२ प ८४८६, प्र२०१००२ प ५५२९ र निलो रंगको १६० सीसीको एक थान अन टेस्ट अपाचे कम्पनीको चोरीका मोटरसाइकल बरामद भएको हो। उक्त घटनामा संलग्न रहेको भन्दै प्रहरीले भंगहा नगरपालिका४ का २२ वर्षीय सुनिल कुमार रामलाई पनि नियन्त्रणमा लिएको हो। केही दिन अगाडि बर्दिबासबाट चोरी भएको ज ७ प ४५८६ नम्बरको मोटरसाइकल खोजविन गर्ने क्रममा ती मोटरसाइकल फेला परेको इलाका प्रहरी कार्यालय बर्दिबासका डिएसपी रवि रावलले बताए। पक्राउ परेका तीनैजनालाई जिल्ला अदालत महोत्तरीबाट म्याद थप गराई अनुसन्धान गरिरहेको डिएसपी रावलले जानकारी दिएका छन्। यता बरामद भएको ती चारवटै मोटरसाइकल प्रहरीको नियन्त्रणमा रहेको छ।"
राप्तीका विद्यालय सात दिनका लागि बन्द,"दाङ : विद्यार्थीहरूमा भाइरल ज्वरो बढ्न थालेपछि राप्ती गाउँपालिकाका सबै विद्यालय सात दिनका लागि बन्द गरिएको छ। गाउँपालिकाभित्र रहेका संस्थागत र सामुदायिक विद्यालय बुधबारदेखि साउन २४ गतेसम्मका लागि बन्द गरिएको हो। बालबालिकामा भाइरल ज्वरोको संक्रमण बढ्न थालेपछि विद्यालय बन्द गर्न लागिएको पालिकाका शिक्षा, युवा तथा खेलकुद शाखा प्रमुख विश्वास विकले जानकारी दिए। 'विद्यालयमा अध्ययनरत बालबालिकामा ज्वरोको संक्रमण देखिन थाल्यो।' उनले भने'भाइरल ज्वरोको संक्रमण बढेपछि सात दिनसम्म विद्यालय बन्द गरेका छौँ।' राप्ती गाउँपालिका गाउँ कार्यपालिकाको मंगलबार बसेको बैठकले हिउँदे र वर्षे विदाबाट कट्टी हुने गरी सबै विद्यालयहरू बन्द गर्ने निर्णय गरेको हो। 'अहिले गरिएको विदा हिउँदे र वर्षे विदाबाट कटाउँछौँ।' उनले भने'कोरोना संक्रमण पनि बढीरहेको हुँदा भाइरल ज्वरो बढेपछि जोखिम कम नभएसम्म एक साताका लागि विद्यालय बन्द गरेका हौँ।' उनले निर्णय कार्यन्यवन गर्न सबै विद्यालयलाई आग्रह गरिएको बताए। 'गाउँपालिकाले गरेको निर्णय कार्यान्वयनका लागि सबैलाई जानकारी गराएका छौँ।' उनले भने'यदि अटेर गरेर कसैले विद्यालय संचालन गरेमा विद्यालय स्वयम् जिम्मेवार हुनुपर्ने छ। यस अघि घोराहीमा सस्थागत विद्यालयहरू चार दिन बन्द गरिएको थियो।"
काठमाडौंका थारूले मनाए गुरही पर्व (फोटो फिचर),"काठमाडौं : काठमाडौं बस्ने थारूहरूले गुरही पर्व मनाएका छन् । भृकुटीमण्डपमा आयोजित कार्यक्रममा थारू समुदायका युवा युवतीले गुरही असराएका हुन् । पश्चिम तराईका थारू समुदायका बालबालिकाहरूले मनाउने यो पर्व पछिल्लो समय युवा पुस्ताले पनि मनाउन थालेका छन् । चम्पन साँस्कृतिक समूहका अध्यक्ष एवं कार्यक्रम संयोजक नन्दुराज चौधरीले गुरही पर्वलाई प्रवर्द्धन गर्न काठमाडौंमा मनाएको बताए । उनले विसं २०७३ सालदेखि गुरही पर्व मनाउँदै आए पनि बीचमा कोरोना महामारीले गर्न नसकेको बताए । हामीले कोराना महामारीअघि चार वर्ष लगातागर गुरही मनाएका थियौं । दुई वर्षपछि फेरि मनाएका छौं । हाम्रो उद्देश्य भनेकै यो पर्वलाई बचाउनु हो । नयाँ पुस्तालाई हस्तान्तरण गर्नु हो, उनले भने । कार्यक्रममा शिव चौधरीले गुरहीबारे कार्यत्रपत्र प्रस्तुत गरेका थिए । उनले बालबालिकामा यो पर्व लोकप्रिय भए पनि पछिल्लो समय लोप हुँदै गएको बताए । पुस्तान्तरण गर्नका लागि भए पनि यो पर्वलाई बचाउनुपर्ने उनको भनाइ थियो । केही वर्ष अघिसम्म यो पर्व हाम्रा गाउँ घरमा उल्लासममय वातावरणमा मनाइन्थ्यो । तर हाम्रा छोराछोरी अहिले आधुनिकतामा रमाउन थालेका छन् । हामीले पनि छोरा छोरीलाई आफ्नो सँस्कृतिबारे बताउन हिचकिचाइरहेका छौं । अब पनि हाम्रा चाडपर्वको संरक्षण नगर्ने हो भने लोप भएर जानसक्ने खतरा छ, उनले भने । उनले सरोकारवालाहरूको यसतर्फ ध्यानाकर्षण गराए । के हो गुरही पर्व ? नाग पञ्चमीको दिनमा मनाइने यो पर्वले भाइ र बहिनीबीचको प्रेम र अटूट सम्बन्धलाई स्मरण गराउने थारू लेखक दिलबहादुर चौधरी बताउँछन् । भाइ बहिनीबीचको माया प्रेमको प्रतीकको रूपमा मनाइने यो पर्वमा केटीमहिलाले गुडिया (पुतला) अर्थात् गुरिया फाल्ने गर्छन् र केटापुरुषले सोंटा, कोर्रा, लट्ठीले पिट्छन् र दुबै पक्ष रमाउँछन्, उनी भन्छन्, अर्थात भाइ, बहिनीले वा महिला, पुरुषले पुतलासँगै दुर्गुण, अवगुणलाई फाल्ने, रोगब्याध, दुःखकष्टलाई फाल्ने र नसताओस् भनी कामना गर्ने, गल्ती नदोहोयाउने वाचा गर्ने, आपसमा माया प्रेम साट्ने, ससाना बालबालिकाहरूप्रति माया दर्शाउने पर्व हो । गुरही पर्वसम्बन्धी विभिन्न किम्बदन्ती रहेको लेख चौधरीको भनाइ छ । चौधरीका अनुसार एक किम्बदन्तीमा एक जना ब्यक्ति त्यौहार मान्न आफ्नो बहिनीलाई बोलाउन गएको थियो । बहिनीको बिहा धनी घरमा भएको थियो । गरिब दाजुलाई देखेर उनी मान मर्यादामा बेवास्ता गरिन् । उनको बेवास्ता र अपमानका कारण दाजु घर फिर्ता भए । बहिनी एक्लै माइती आइन् । बहिनीको बानी ब्यहोराका कारण माइती पक्षले पनि जति गर्नुपर्ने हो, मानमर्यादा गरेन । बिदाईको दिनमा माइती पक्षले बहिनीलाई नदी पार गरेपछि, अब कहिल्यै नआउनु भनी बिदाई गरे रे । बिदाईको दिनमा नाग पञ्चमी थियो । त्यसबेला देखि नै कपडाको गुरिया (गुरही)लाई पिट्ने र नदीमा सेलाउने चलन चलेको हो भन्ने भनाइ पनि छ ।"
कांग्रेस महासमिति सदस्य कुटपिट गर्नेलाई कारबाहीको माग गर्दै गृहमन्त्रीलाई ज्ञापनपत्र,"सिरहा : नेपाली कांग्रेस सिरहाका पूर्व जिल्ला सचिव तथा महासमिति सदस्य जीवछ गुप्तालाई कुटपिट गर्ने सिरहा नगरपालिका१२ सारस्वरका एमाले वडाअध्यक्ष शिवशंकर झालाई कारबाहीको माग गर्दै गृहमन्त्रीलाई ज्ञापनपत्र पठाइएको छ। सिरहा कांग्रेस प्रतिनिधिसभा क्षेत्र३ का सभापति संजय प्रकाश यादवलगायतका नेताहरूले मंगलबार प्रमुख जिल्ला अधिकारी लालबाबु कवाडीमार्फत गृहमन्त्रीलाई ज्ञापनपत्र पठाएका हुन्। साउन ११ गते मालमोत कार्यालय सिरहामा जग्गा रजिष्ट्रेशन गराउने विषयमा विवाद हुँदा गुप्तालाई वडाअध्यक्ष झालगायत व्यक्तिले कुटपिट गरेका थिए। कुटपिटबाट गुप्ताको टाउको फुटेको छ। आँखासहित शरीरको विभिन्न भागमा गहिरो चोट लागेको छ। प्रहरी प्रशासनको कमजोरीका कारण ज्यान मार्ने मुद्दालाई अभ्रद व्यवहारमा दर्ता गरेको सभापति यादवको भनाइ छ। 'महासमिति सदस्य गुप्तालाई ८१० जनाको समूहले मरणासन्न हुने गरि कुटपिट गरेको सीसीटीभीको फुटेज सार्वजनिक भएपनि कारबाहीको लागि प्रहरी प्रशासन ढिलासुस्ती गरिरहेको छ,'सभापति यादवले बुझाएको ज्ञापनपत्रमा लेखिएको छ,'दोषीलाई कडा भन्दा कडा कारबाही हुनुपर्छ।' कुटपिटमा संग्लन देखिएपनि वडाअध्यक्ष खुलेआम घुम्दा प्रहरीले पक्राउ नगरेको उनको आरोप छ। गाउँमै रहेका शिव पार्वती मन्दिरमा दान दिएको जग्गा अवैध रूपमा वडाअध्यक्ष झालगायतका व्यक्तिहरूले रजिष्ट्रेशन गराउन लाग्दा त्यसको विरोध गरेपछि महासमिति सदस्य गुप्तामाथि वडाअध्यक्ष झाले आफूसहित व्यक्तिहरूबाट कुटपिट गराएको ज्ञापनपत्रमा उल्लेख छ। अभ्रद व्यवहार मुद्दा दर्ता गरी कारबाही तथा अनुसन्धान अगाडि बढाएको जिल्ला प्रहरी कार्यालय सिरहाका प्रवक्ता तथा डिएसपी सुवास बुढाथोकीले जानकारी गराए। आरोपितहरूको खोजी कार्य भइरहेको उनले सुनाए।"
बेलहिया नाकाको सौन्दर्यकरणका लागि सडकमा रहेका संरचना हटाइने,"भैरहवा : मुलुकमा पैदलमार्ग हुँदै सबैभन्दा बढी पर्यटक भित्रिने रुपन्देहीको बेलहिया नाका क्षेत्रको सौन्दर्यकरणका लागि कार्य अघि बढाइएको छ। रुपन्देहीको सिद्धार्थनगर नगरपालिका१ बेलहिया बजार क्षेत्रको सौन्दर्यकरणका लागि नगरपालिकाद्वारा सडक अतिक्रमण गरी राखिएका टंकी, ठेला गाडा, टहरा लगायत सात दिन भित्र हटाउन सूचना प्रकाशित गरिएको छ। सूचनामा भनिएको छ 'बेलहिया बजारलाई सफा बनाउन सडक अधिकार भित्र हाल रहेका सम्पूर्ण टंकी, टहरा, ठेला गाडा लगायतलाई सूचना प्रकाशित भएको सात दिनभित्र हटाउनहुन अन्यथा नियमानुसार हुने व्यहोरा अनुरोध छ।' बेलहियालगायत नगर क्षेत्रको सौन्दर्यकरणका लागि विभिन्न योजनाहरूको निमार्ण र सञ्चालन भइरहेको सिद्धार्थनगर नगरपालिकाका प्रमुख ईस्तियाक अहमद खानले बताए। 'बेलहियाबाट लाखौं पर्यटक भित्रिन्छन् तर स्थान पर्यटकमैत्री छैन, जसले गर्दा पर्यटकहरूमा नकारात्मक सन्देश गईरहेको छ' नगर प्रमुख खानले भने, 'नगरलाई स्वच्छ, सफा र हरियाली बनाउने कार्यअन्तर्गत प्रकिया अघि बढाइएको हो।' सडक क्षेत्रको अतिक्रमण हटाएर विकासका योजनाहरू संचालन गरिने उनको भनाइ छ। बेलहिया स्थित हाल बस स्टेशन रहेको स्थानमा ६ तल्ले अन्डरग्राउन्ड पार्किङ सहितको व्यवसायिक भवन बनाउने नगरपालिकाको योजना छ। जसमा अन्डरग्राउन्ड पार्किङमा सार्वजनिक बस, ट्याक्सीहरू पार्क हुनेछन् भने अन्य तल्लाहरूमा कृषि, रेष्टुरेन्ट लगायत संचालन हुनेछन्। सौन्दर्यकरणका लागि बेलहियामा सरसफाइ समेत थालिएको नगरपालिकाले जनाएको छ।"
पाँचवटा हाफ पाइन्टका मेटल बटन नै सुनको पाइएपछि,काठमाडौं : मंगलबार बैङ्ककबाट काठमाडौं आएका भारतीय नागरिक डेभिड मक्करलाई अवैध रूपमा ल्याएको सुनसहित प्रहरीले पक्राउ गरेको छ। आज दिउँसो करिब १ बजे थाई स्माईल एयरलाइन्सको उडानमार्फत बैङ्ककबाट काठमाडौं अवतरण गरेका उनलाई प्रहरीले पक्राउ गरेको हो। आफ्नो साथमा ल्याएको पाँचवटा हाफ पाइन्टभित्र अस्वभाविक संख्यामा जडान गरिएका टाँक (टिप बटन) भित्र ससानो रिङ् बनाएर ४२६ ग्राम सुन लुकाइछिपाइ ल्याएको पाइएपछि त्रिभुवन विमानस्थल भन्सार कार्यालयले उनलाई नियन्त्रणमा लिएको थियो। उनलाई नियन्त्रणमा लिएर भन्सार ऐन बमोजिमको कारबाही सुरु गरिएको प्रहरीले जनाएको छ। निकै कुशलतापूर्वक रेडिमेड हाफ पाइन्टको मेटल बटनभित्र प्रत्येक बटनमा दुईवटा सुनका रिङ्लाई फिट गरेर लुकाइछिपाइ ल्याइएको अवस्थामा उनलाई नियन्त्रणमा लिइएको हो। त्यसरी ल्याइएको कूल सुनको प्रचलित बजार मूल्य करिब ३५ लाख रुपैयाँ रहेको छ। उनले आफू एक्लैले यो कसुर गरेका हुन् वा अन्य व्यक्तिको पनि संलग्नता छ भन्ने विषयमा थप अनुसन्धान भइरहेको छ। अहिले उनलाई नेपाल प्रहरीको हिरासतमा राखिएको छ। कसुर प्रमाणित हुँदा नियन्त्रणमा लिइएको सुन जफत हुनुको साथै निजलाई विगोबमोजिमको ३५ लाख रुपैयाँ जरिवाना र तीन महिनासम्म कैद सजाय हुन सक्नेछ।

शीर्षक,विवरण
समृद्धिको आशामा निसासिएको दशक,"शान्ति सम्झौताका अधुरा कामलाई छाडेर हेर्ने हो भने मुलुकमा संघीय लोकतान्त्रिक गणतन्त्रको संविधान बन्यो । ०७२ सालमै देशले नयाँ संविधान पाए पनि स्थिरता पाउन सकेन । यसको प्रमुख कारण हो राजनीतिक प्रणालीभित्र संविधानले खेल्न दिएका खुकुला प्रावधान । तिनै खुकुला प्रावधानमा टेक्दै सत्ता केन्द्रित राजनीतिमै दलहरूको समय व्यतीत भइरहेको छ। जसले गर्दा देशले संविधान पाए पनि स्थिरता पाउन सकेको छैन। संविधानले समावेशी नीति बनायो। तर सोही नीतिको कार्यान्वयन हुन सकेको छैन। सीमान्तकृत वर्ग, महिला, दलित र जनजातिको नाममा त्यस वर्गको उच्च घरानिया र राजनीतिक पहुँच भएकाहरूले फाइदा लिने गतिलो माध्यम मात्र बनेको छ। त्यसैले अब समावेशी नीति पनि वर्गीय दृष्टिकोणबाट परिमार्जित गर्दै लैजानुपर्ने देखिएको छ। साथै देशले स्थिरता नपाउँदा देश संघीय संरचनामा गएपछि केही विकास पूर्वाधारको काम भए पनि जनताले महसुस गर्नेगरी विकासको काम हुन सकेका छैनन। विकासको नाममा डाँडापाखा खन्ने काम मात्र भएका छन्। सडक र केही पूर्वाधार बन्नु मात्र विकास होइन। अस्थिर राजनीतिक प्रणालीको उपज, आर्थिक क्षेत्र निक्कै धराशायी भएको छ। आर्थिक क्षेत्रले यस बीचमा जसरी सकारात्मक फड्को मार्नुपर्ने हो, त्यसको ठीक विपरीत भएको छ। बैंकहरूले लगानी गर्न सक्ने स्थिति छैन। व्यवसायी र ऋणीहरूले बैंकको ब्याज र सावाँ तिर्न सक्ने स्थिति छैन। यो देशको अर्थतन्त्रको लागि सबैभन्दा चुनौतीको विषय हो। यो चरम आर्थिक अस्थिरताबाट देशलाई माथि उठाउन देशका राजनीतिक दलहरू एक ठाउँमा उभिनुपर्ने बेला आएको छ। देशले डेढ दशकको बीचमा परिवर्तनका धेरै नारा र नीतिहरू पाए। तर, जनता भने परिवर्तन र समृद्धिको आशामा निसासिएका छन्। पछिल्लो राजनीतिक परिवर्तन र त्यसको उपलब्धिको समीक्षा गर्दै नयाँ ढंगले अघि नबढ्ने हो भने विश्वका गतिशील देशहरूको परिवर्तन हेरेर मात्र चित्त बुझाउनुपर्ने हुन सक्छ।"
"एजेन्डा आर्थिक समृद्धि, उपलब्धि न्यून","बाह्य क्षेत्रमा खासै देखिनेगरी उपलब्धि हुन सकेन। विगतदेखि नै हाम्रो आयातमुखी अर्थतन्त्रमा आधारित छ। काठमाडौं : ७० को दशक प्रारम्भ हुने बेला नेपालमा राजनीति संक्रमणको अन्त्य भएर मुख्य एजेन्डा आर्थिक समृद्धि बन्यो। संविधान २०७२ मा आएपछि सबैको आशा पनि आर्थिक समृद्धि नै थियो। तर दुर्भाग्य संविधान आउनुअघि भूकम्प गयो। संविधान आएको भोलिपल्टदेखि नाकाबन्दी सुरु भयो। नाकाबन्दीसँगै प्राकृतिक विपत्तिले मुलुकलाई केही वर्ष पछाडि धकेलिदियो। यति हुँदाहुदै पनि यो दशकमा सकारात्मक संकेत देखिएको अर्थविद् डा रामेश्वर खनाल औंल्याउँछन्। उनी भन्छन्, यो दशकमा नेपालीमा संकटसँग जुँधेर पनि काम गर्न सक्ने सामथ्र्य रहेछ भन्ने पुष्टि भयो। त्यही भएर पनि आर्थिक वर्ष ०६९०७० को तुलनामा नौ आर्थिक वर्षको अवधिमा प्रतिव्यक्ति आम्दानी करिब दोब्बर भएको छ। आव ०६९०७० मा नेपालीको प्रतिव्यक्ति आम्दानी ७ सय १३ अमेरिकी डलर थियो। आर्थिक वर्ष ०७८०७९ को अन्त्यमा प्रतिव्यक्ति आय १३ सय ७१ डलर पुगेको छ। हामीले भूकम्प, नाकाबन्दीजस्ता संकट भोग्दाभोग्दै पनि आर्थिक गतिविधि चलायमान रहे। यो अवधिमा दुई पटक आर्थिक वृद्धि ऋणात्मक रह्यो। समष्टिगत रूपमा प्रतिव्यक्ति आम्दानी दोब्बर हुन पुग्यो। तलब खुवाउन हम्मे सरकारको चालू खर्चको आकार ठूलो छ। अर्कोतर्फ पुँजीगत खर्च समयमा नहुने समस्या छ। पछिल्ला दशकमा सरकारले घाटाकै बजेट ल्याउँदै आएको छ। हुँदाहुँदै चालू आर्थिक वर्षमा सरकारले विभिन्न पूर्वाधार निर्माणको भुक्तानीसमेत समयमा गर्न सकेको छैन। मुलुकमा विदेशी मुद्रा सञ्चिति जोगाउन आयात कडाइ गर्दा राजस्व घट्यो। सरकारको आम्दानीको मुख्य स्रोत राजस्व घट्दा चालू खर्च अर्थात् कर्मचारीलाई समेत तलब खुवाउन हम्मेहम्मे पर्ने अवस्था आएको छ। औद्योगिक क्षेत्रमा छलाङ ०७० को दशकपछि मुलुकको औद्योगिक उत्पादन खासै बढ्न सकेको छैन। तर पनि यो दशकमा औद्योगिक क्षेत्रमा केही देखिनलायक काम भए। मुलुक सिमेन्टमा आत्मनिर्भर भएको छ। घरायसी प्रयोजनका उपभोग्य वस्तुको उत्पादन पनि बढेको छ। यो दशकमा करिब स्वदेशी तथा विदेशी लगानीमा साना तथा ठूला गरेर ३ हजार ३ सय हाराहारीमा नयाँ उद्योग थपिएको उद्योग विभागको तथ्यांकमा छ। प्यान्डामिकले पर्यटन प्रभावित पर्यटन क्षेत्रमा भूकम्प, नाकाबन्दी, कोभिड १९ जस्ता प्यान्डामिक कारणले प्रभावित बन्यो। यस्ता प्यान्डामिक नभएको भए नेपालमा पर्यटनको आगमन वार्षिक १० लाखको संख्या पुग्थ्यो। भौतिक पूर्वाधारमा उपलब्धि भौतिक पूर्वाधारमा केही हदसम्म उपलब्धि हासिल भएको छ। यद्यपि भोलिका दिनमा यसको लाभदायी प्रयोग गर्न सकिन्छ वा सकिँदैन भन्नेमा प्रश्न हुन सक्ने पूर्वअर्थसचिव डारामेश्वर खनाल औंल्याउँछन्। नेपालमा एउटा मात्रै अन्तर्राष्ट्रिय विमानस्थल भएकोमा अहिले क्षेत्रीयस्तरका अन्तर्राष्ट्रिय विमानस्थलहरू भैरहवाको गौतमबुद्ध र पोखरा निर्माण भए।, उनी भन्छन्। पछिल्लो दशकमा अधिकांश राजमार्गहरू एक लेनबाट चार लेनमा विस्तार हँुदै छन्। पहिला मुख्य रणनीतिक राजमार्गहरू एक लेन वा दुई लेनका थिए। बाह्य क्षेत्रमा भएन उपलब्धि बाह्य क्षेत्रमा खासै देखिनेगरी उपलब्धि हुन सकेन। विगतदेखि नै हाम्रो आयातमुखी अर्थतन्त्रमा आधारित छ। जसले आयात मात्रै बढाउने तर निर्यात बढाउन नसक्ने प्रवृत्ति पुरानै हो। उदार अर्थ व्यवस्थामा गएपछि त्यतिबेला निर्यात ह्वात्तै बढेको अर्थविद् डा खनाल अनुभव सुनाउँछन्। त्यसपछि निर्यात त्यति बढ्न सकेन। रेमिट्यान्स, अन्तर्राष्ट्रिय व्यापार र वैदेशिक लगानीको क्षेत्रमा देख्नलायक उल्लेखनीय काम भएनन्। बैंकिङ क्षेत्रविगत ५० र ६० को दशकमा बैंकिङ क्षेत्र संकटमा पर्दा निवारण गर्ने काम भए। लुम्बिनी बैंक, किस्ट बैंकलगायतका केही बैंक समस्याग्रस्त भएसँगै नेपाल राष्ट्र बैंकले आफ्ना अधिनमा लिएको थियो। यस अवस्थामा अधिकांश बैंकहरू मर्जरमा गएका थिए। यद्यपि ७० को दशकमा धेरै बैंक तथा वित्तीय संस्थाहरू पुँजी, शाखा सञ्जाललगायत सबै पक्षमा बलियो बन्न मर्जर तथा प्राप्तिमा गए। कुनै समय बैंक तथा वित्तीय संस्थाको कुल संख्या ह्वात्तै बढेर ३ सय ३ सम्म पुगेको थियो। २०७० वैशाखसम्म वाणिज्य बैंक मात्रै ३२ वटा थिए तर अहिले घटेर २१ मा सीमित छन्। बैंक तथा वित्तीय क्षेत्रमा मध्यम स्थिति रहेको सरोकारवाला बताउँछन्।"
"पृथ्वी तात्यो, मौसमी घटना बढ्ने","खडेरीका घटना बढेकाले संसारभरि नै कृषि क्षेत्र प्रभावित बनिसकेको छ। संसारभरी नै सन् २०२२ मा अत्यधिक खडेरी परेको थियो। सन् २०१० देखि २०१९ लाई पनि एकदमै गर्मीको दशक मानिएको छ। एक सय ४० वर्षको तथ्यांक हेर्दा सन् २०१४ २०१९, २०२२ लगायतका वर्षहरू अत्याधिक गर्मी थिए। काठमाडौं : संसारभरि बढ्दै गएको पृथ्वीको तापक्रमको घटना अहिले सबैभन्दा बढी चर्चाको विषय बनेको छ। वैज्ञानिकहरूले तीब्र रुपमा विश्वव्यापी तापमान बढेकाले तुरुन्त प्रतिकार्य गर्नुपर्ने चेतावनी दिइसकेका छन्। विश्वका ठूलाठूला कार्बन उत्सर्जन गर्ने मुलुकले ठूलो लगानी नगरे तापक्रम झनै बढेर गम्भीर असर गर्ने बताइएको छ। जलवायु परिवर्तनका लागि अन्तरसरकारी प्यानल (आइपीसीसी) को प्रतिवेदनले पनि संसारभरि नै तीब्र गतिमा तापक्रम वृद्धि भएको पुष्टि गरिसकेको छ। संसारभरकै औसत तापक्रममासमेत परिवर्तन देखिएको छ। यससँग जुध्नका लागि प्रभावकारी कदम नचाले अर्को शताब्दीमा विश्वव्यापी तापमान १५ डिग्री सेल्सियस कायम नहुने जनाएको छ। त्यसका लागि ठूलो मात्रामा हरितगृह ग्यासको कटौती गर्नुपर्नेछ। मानवीय क्रियाकलापका कारण हरितगृह ग्यासको मात्रा सन् १८५० देखि १९०० को दौरानमा अत्यधिक बढेको छ। यस दौरानमा पृथ्वीको तापक्रम ११ डिग्रीले बढिसकेको छ। आगामी दशकमा १५ डिग्री पुग्ने वैज्ञानिकहरूको आंकलन छ। तापमान वृद्धिसँगै संसारभरि नै चरम मौसमी घटना बढ्नेछन्। बाढी, पहिरो, आगलागी, हीटवेभ, खडेरी, अतिवृष्टि, अनावृष्टिलगायतका घटनाले झनै डरलाग्दो रुप लिने र विनासकारी बन्ने छ। यस्ता घटना झन्झन् गम्भीर र घातक बन्दै जानेछन्। जाडोको अवधि घट्ने र गर्मीको अवधि लम्बिनेसमेत आंकलन छ। पृथ्वीको तापक्रम २ डिग्री पुगेमा मानव स्वास्थ्य, कृषि, पारिस्थितिक प्रणाली, जैविक विविधता लगायतका क्षेत्र प्रभावित हुनेछन्। खडेरीका घटना बढेकाले संसारभरि नै कृषि क्षेत्र प्रभावित बनिसकेको छ। संसारभरी नै सन् २०२२ मा अत्यधिक खडेरी परेको थियो। सन् २०१० देखि २०१९ लाई पनि एकदमै गर्मीको दशक मानिएको छ। एक सय ४० वर्षको तथ्यांक हेर्दा सन् २०१४ २०१९, २०२२ लगायतका वर्षहरू अत्याधिक गर्मी थिए। यो दशकमा अमेजन, साइबेरियाको जंगल, रसिया, अष्टेलिया, क्यानाडा लगायतका मुलुकमा बारम्बार महिनौंसम्म आगलागी भएको थियो। त्यसले लाखौं हेक्टर जंगल मासिनुका साथै लाखौं पशुपक्षी आगलागीको सिकार भएका थिए। यसबीचमा हुरीक्यान, स्यान्डीलगायतका डरलाग्दा घटना पनि भए। वैज्ञानिकहरूले आगामी दिनहरूमा झनै चरम मौसमी घटनाहरू (इक्ट्रीम इभेन्ट्स) बारम्बार बढने र दोहोरिने बताइसकेका छन्। त्यसैले, जलवायुजन्य अनुकुलन, न्यूनीकरण तथा पुनर्उत्थानका कामलाई प्राथमिकता दिनुपर्ने उनीहरूले बताएका छन्। समुद्री सतह १६ इन्चभन्दा बढीले बढेको छ। सन् १९९३ पछि ३३ मिलिमिटर प्रतिवर्ष बढेको छ। उक्त प्रवृत्ति सन् २०१० पछि बढेर ४४ मिलिमिटर पुगेको छ। सन् २०१० देखि २०१८ मा समुद्री सतह उच्च बिन्दुमा बढेको थियो। सन् १९८१ देखि २०१० को तथ्यांक हेर्दा आईसको तह घट्दै गएको छ। प्रत्येक दशकमा १३ प्रतिशत आईसको मात्रा घटेको छ। अन्टार्कर्टिकामा पनि ठूलो मात्रामा आईसमा गिरावट आएको छ। सन् २०२२ मा पाकिस्तानमा आएको बाढीले हजारभन्दा बढी मानिसको मृत्यु भएको थियो। लाखौं मानिस घरबारबिहीन बनेका थिए। सडक, विद्यालय, अस्पताल, जलविद्युत् आयोजनालगायत भौतिक संरचनामा नराम्रो क्षति पुगेको थियो। यसलाई इतिहासमा भएको डरलाग्दो घटनाको रुपमा लिइएको छ। नेपालले पनि यसबाट शिक्षा लिएर सचेत हुनुपर्ने विज्ञहरूले सुझाउँदै आएका छन्। यस अवधिमा संसारमा अत्याधिक कार्बन उत्सर्जन गर्ने ठूला राष्ट्रहरूले विभिन्न खालका प्रतिज्ञा गरेका छन्। अमेरिकी राष्ट्रपनि जो बाइडेनले कोप२६ मा कार्बन न्यूनीकरणका लागि धेरै प्रगति गरिसकेको बताएका थिए। संसारका सबै नेतृत्व तहबाट कार्बन उत्सर्जन न्यूनीकरणका लागि राम्रो काम भएको उनले दाबी गरेका छन्। अमेरिकालगायत क्यानाडा, कोरिया, भारत, बेलायत, युरोपियन युनियन आदिले कम्तिमा सन् २०३० सम्ममा ४० देखि ५० प्रतिशत हरितगृह ग्यासको कटौती गर्ने र सन् २०५० सम्ममा शून्य कार्बन नीतिमा जाने प्रतिबद्धता गरेका छन्। त्यसैगरी, विकसित मुलुकहरूले सन् २००९ मा प्रत्येक वर्ष १०० बिलियन डलर विकासोन्मुख मुलुकलाई उपलब्ध गराउने प्रतिबद्धतासमेत गरेका थिए। उनीहरूले सन् २०२० सम्ममा उक्त रकम दिइसक्ने बचन दिए पनि पुरा रकम आउन सकेको छैन। सन् २०१५ मा पेरिसमा एउटा सहमति भएको थियो। एक सय ९६ वटा देशले जलवायु परिवर्तनका कार्बन न्यूनीकरणका लागि सहमति गरेका थिए। त्यो विश्वव्यापी तापमान १५ डिग्री भन्दा कम कायम राख्नका लागि भएको महत्वपूर्ण सन्धि थियो।"
"राजनीतिक परिवर्तन भयो, स्थायित्व र विकास भएन","०७२ असोज ३ गते संविधानसभाबाट संविधान जारी भयो। तत्कालीन केपी शर्मा ओली नेतृत्वको सरकारले ०७७ जेठ ७ मा लिम्पियाधुरासहितको नयाँ नक्सा जारी गर्ने निर्णय गरेको थियो। काठमाडौं : ६ दशक लामो क्रान्ति, आन्दोलन र संघर्षबाट ०६४ सालमा संविधानसभा निर्वाचन भयो। सार्वभौमसत्ता सम्पन्न जनताका प्रतिनिधिले दोस्रो संविधानसभा बाट संविधान बनाए। वंश परम्पराको अन्त्य भयो। जनताका छोराछोरी राष्ट्रपति हुने व्यवस्था लागू भयो। मुलुक संघीयतामा गयो। तीन तहका सरकार बने। राज्यका सबै निकायमा समानुपातिक समावेशिता सिद्धान्त लागू गरियो। संविधान जारीपछि नेताहरूको घोषणा थियो राजनीतिक परिवर्तनका लागि अब आन्दोलन गर्नुपर्दैन। दलहरूको अर्को पनि घोषणा थियो मुलुकमा स्थायित्व हुन्छ, विकास र निर्माणका माध्यमबाट देशले काँचुली फेर्छ। तर, एक दशक यता मुलुकमा ठूला राजनीतिक परिवर्तन त भए, मुलुकको अवस्था फेरिएन। न त राजनीतिक स्थायित्व कायम भयो, न त संविधानको पूर्ण कार्यान्वयन भयो। नेताहरूले आफू अनुकूल संविधानकानुनको व्याख्या गर्ने र संसदीय राजनीतिका पुरानै विकृति र विसंगतिलाई दोहोर्याइरहे। त्यसैकारण जनताले संघीय लोकतान्त्रिक गणतन्त्रको स्वाद चाख्न पाएका छैनन्। ऐतिहासिक संविधान ०७२ असोज ३ गते संविधानसभाबाट संविधान जारी भयो। नेपाली जनताले आफ्ना प्रतिनिधिमार्फत आफ्ना लागि आफंै संविधान बनाएका थिए। संविधानसभाको ९० प्रतिशतभन्दा बढीको समर्थनमा संविधान जारी भएको थियो। त्यसले १० बर्ष लामो सशस्त्र माओवादी द्वन्द्व अन्त्यको घोषणा गर्यो। मुलुक नयाँ युग अर्थात् समाजवादतर्फ उन्मुख भएको घोषणा गरियो। तत्कालीन राष्ट्रपति रामवरण यादवले संविधान घोषणा गरेका थिए। संविधानले बहुजातीय, बहुभाषिक, बहुधार्मिक, बहुसांस्कृतिक तथा भौगोलिक विविधतायुक्त विशेषतालाई आत्मसात गरेको छ। सामन्ती, निरंकुश, केन्द्रीकृत र एकात्मक राज्यव्यवस्थाले सिर्जना गरेका सबै प्रकारका विभेद र उत्पीडनको अन्त्य गरिएको घोषणा गरियो। मुलुक स्वतन्त्र, अविभाज्य, सार्वभौमसत्तासम्पन्न, धर्मनिरपेक्ष, समावेशी, लोकतन्त्रात्मक, समाजवाद उन्मुख, संघीय लोकतान्त्रिक गणतन्त्रात्मक राज्य कायम गरिएको छ। संविधानले जनताको प्रतिस्पर्धात्मक बहुदलीय लोकतान्त्रिक शासन प्रणाली, नागरिक स्वतन्त्रता, मौलिक अधिकार, मानव अधिकार, बालिग मताधिकार, आवधिक निर्वाचन, पूर्ण प्रेस स्वतन्त्रता तथा स्वतन्त्र, निष्पक्ष र सक्षम न्यायपालिका र कानुनी राज्यको अवधारणालगायतका लोकतान्त्रिक मूल्य र मान्यतामा आधारित समाजवादप्रति प्रतिबद्ध रही समृद्ध राष्ट्र निर्माण गर्ने परिकल्पना गरेको छ। संविधान निर्माणमा मधेस केन्द्रित दलले विरोध जनाए। दक्षिणी छिमेकी भारतले नेपालमा नाकाबन्दी लगायो। चुच्चे नक्सा जारी चुच्चे नक्सासहित मुलुकको नक्सा अद्यावधिक भयो। २०७७ जेठ ३१ गते प्रतिनिधिसभाले सर्वसम्मत रूपमा निसान छापसहित लिम्पियाधुरासहितको नक्सा जारी भएको घोषणा गर्यो। ०७७ असार ४ मा तत्कालीन राष्ट्रपति विद्यादेवी भण्डारीबाट नक्सा लागू भएको थियो। तत्कालीन केपी शर्मा ओली नेतृत्वको सरकारले ०७७ जेठ ७ मा लिम्पियाधुरासहितको नयाँ नक्सा जारी गर्ने निर्णय गरेको थियो। २०३२ सालमा नापी विभागले प्रकाशित गरेको नेपालको आधिकारिक नक्सामा पनि लिम्पियाधुरा समावेश थिएन। नेपालको नक्सामा लिम्पियाधुरा गायब गरिएको थियो। नेपालको प्रतीक निशान छापमा कालापानी, लिपुलेक र लिम्पियाधुरा क्षेत्र समावेश थिएनन्। चुच्चे नक्सा बनेपछि मुलुकको क्षेत्रफल पनि थपियो। त्यसअघि नेपालको क्षेत्रफल १ लाख ४७ हजार १ सय ८१ वर्गकिलोमिटर भन्ने गरिन्थ्यो। तर, नयाँ नक्सा जारी भएपछि आधिकारिक रूपमा नयाँ क्षेत्रफल सार्वजनिक गरिएको छैन। नापी विभागले मुलुकको क्षेत्रफल १ लाख ४८ हजार ६ दशमलव ६७ वर्गकिलोमिटर प्रस्ताव गरेको छ। त्यो प्रस्ताव पारित भएमा मुलुकको क्षेत्रफल ८२५६७ वर्गकिलोमिटर बढ्नेछ। महाभूकम्पको सामना यो दशक (०७० देखि ०७९) मा मुलुकले विनासकारी महाभूकम्प बेहोर्यो। ०७२ वैशाख १२ गते गोरखाको बार्पाक केन्द्रबिन्दु भएर ७८ रेक्टर स्केलको भूकम्प गयो। १५ किलोमिटर (९३ माइल) गहिराइमा भूकम्प गएको थियो। भूकम्पबाट ९ हजार बढीले ज्यान गुमाए। ३५ लाख मानिस घरबारविहीन भए। हजारांै घाइते भए। मठ, मन्दिर, निजी घर, विद्यालय, स्वाथ्य केन्द्रलगायतका भौतिक पूर्वाधारमा ठूलो क्षति भयो। धरहरा ढल्यो। रानीपोखरीलगायतका संरचना भत्के। भूकम्पका कारण ९ तले बसन्तपुर दरबारको माथिल्लो तह, दशअवतार मन्दिर र शिव पार्वती मन्दिरको पछाडि रहेका दुई देवलसहित काष्ठमण्डप, पञ्चेली मन्दिरलगायत काष्ठमण्डपलगायतका विभिन्न मन्दिरहरू भत्किए। तलेजु भवानी मन्दिरलगायत अन्य केही मन्दिरहरूमा पनि भूकम्पले आंशिक रूपमा क्षति पुर्याएको थियो। गौशालास्थित जयबागेश्वरी मन्दिर, पशुपतिनाथ मन्दिरका केही भाग, स्वायम्भूनाथ, बुढानाथ स्तूप, रत्न मन्दिर, रानीपोखरी र दरबार हाइस्कुलको माथिल्लो भाग ध्वस्त भए। पाटनको चाँगुनारायण मन्दिर, योग वीरेन्द्र मल्लको मूर्ति, पाटन दरबार क्षेत्र भित्रको पाटी, तलेजु मन्दिर, हरिशंकर, उमा महेश्वर मन्दिर र बुङमतीमा रहेको मछिन्द्रनाथ मन्दिर पनि ध्वस्त भएको थियो। त्रिपुरेश्वरमा मुगल वास्तुकलाबाट प्रेरित मन्दिर कल मोहन घाट पूर्णरूपमा ध्वस्त भएको र नजिकैको त्रिपुरा सुन्दरीमा पनि ठूलो क्षति पुगेको थियो। भक्तपुरको चारधाम मन्दिर र १७ औं शताब्दीको भाटसाला दुर्गा मन्दिरलगायतका विभिन्न स्मारकपूर्ण वा आंशिक रूपमा ध्वस्त भएका थिए। उपत्यका बाहिर गोरखाको मनकामना मन्दिर, गोरखा दरबार, पलानचोक भगवती, काभ्रेपलाञ्चोक जिल्लाको रानीमहल, पाल्पा जिल्लाका रानीमहल, मकवानपुर जिल्लाको चुरियामाई, दोलखा जिल्लाको दोलखा भीमसेनस्थान र नुवाकोट दरबारमा क्षति पुगेको थियो। सगरमाथाको उचाइ बढ्यो सगरमाथाको उचाइको विवादको निरुपण पनि भयो। नेपाल र चीनले एकै पटक सगरमाथाको उचाइ नापे। सगरमाथाको उचाइ बढेको घोषणा गरे। सगरमाथाको उचाइ ८ हजार ८ सय ४८ दशमलव ८६ मिटर पुगेको घोषणा गरियो। त्यसअघि सगरमाथाको उचाइ ८ हजार ८ सय ४८ मिटर थियो। नेपालको नापी विभागका दुई अधिकारी सम्मिलित टोलीले सन् २०१९ मा सगरमाथाको चुचुरोमा पुगेर नयाँ उचाइ मापन गरेका थिए। दुवै देशले छुट्टाछुट्टै स्रोत र साधन प्रयोग गरेर सगरमाथाको उचाइ नापेका थिए। परमादेशबाट सरकार परिवर्तन सर्वोच्च अदालतले अनौठो आदेश दियो परमादेशमार्फत प्रधानमन्त्री नियुक्ति। तत्कालीन प्रधानमन्त्री केपी ओलीले प्रतिनिधिसभा विघटन गरेको निर्णयविरुद्ध कांग्रेसमाओवादीलगायतका दलहरू सर्वोच्च गएका थिए। २०७८ असार २८ गते सर्वोच्चको संवैधानिक इजलासले प्रतिनिधिसभा पुनस्र्थापनासँगै कांग्रेस सभापति शेरबहादुर देउवालाई प्रधानमन्त्री बनाउन परमादेश जारी गर्यो। अदालतको परमादेशबाट सरकार परिवर्तन भयो। अदालतको परमादेशपछि ०७८ असार २९ गते देउवा प्रधानमन्त्री बने। पाँचै वर्ष चल्यो संसद् संविधान जारीपछि गठन भएको संसद्ले पूर्ण कार्यकाल त बितायो, तर सरकार भने फेरबदल भई नै रहे। तत्कालीन प्रधानमन्त्री केपी ओलीले पार्टीको आन्तरिक द्वन्द्वका कारण ०७४ मा गठन भएको प्रतिनिधिसभा दुईपटक विघटनको निर्णय गरे। तर, सर्वोच्चले दुवै पटक पुनस्र्थापना गरिदियो। यसअघि नेपालमा कुनै पनि संसद पाँच वर्ष टिकेका थिएनन। २०१५ सालको आम निर्वाचन बेला होस् वा २०४८ र २०५६ सालका संसद् पनि पूरा कार्यकाल पूरा नगरी अन्त्य भएका थिए। ०७९ मा प्रतिनिधिसभाको निर्वाचन भयो। मुलुकमा गठबन्धनको सरकार छ। प्रधानन्यायाधीशविरुद्ध दुई महाअभियोग संविधान जारीपछि २ जना प्रधानन्यायाधीशविरुद्ध संसद्मा महाभियोगका प्रस्ताव दर्ता भए। तत्कालीन प्रधानन्यायाधीशद्वय सुशीला कार्की र चोलेन्द्रशमशेर जबराविरुद्ध महाभियोग प्रस्ताव दर्ता भए। तत्कालीन सत्तारुढ माओवादी केन्द्र र कांग्रेसका सांसदहरूले कार्कीविरुद्ध महाभियोग दर्ता गरेका थिए। महाअभियोगको सामना गर्ने कार्की पहिलो प्रधानन्यायाधीश हुन्। ०७८ फागुन १ गते तत्कालीन प्रधानन्यायाधीश चोलेन्द्रशमशेर जबराविरुद्ध पनि संसद्मा महाभियोग दर्ता भयो। कांग्रेस, एकीकृत समाजवादी र माओवादीका सांसदहरूले जबराविरुद्ध महाभियोग दर्ता गरेका थिए। तर, महाभियोग प्रस्तावका कारण जबराले निलम्बनकै अवस्थामा कार्यकाल पूरा गरे। मुलुकी ऐन प्रतिस्थापन यो दशकमा नै १ सय ६५ वर्ष पुरानो मुलुकी ऐन प्रतिस्थापन भएको छ। २०७५ भदौ १ बाट मुलुकी फौजदारी र देवानी संहिता लागू भए। मुलुकी अपराध संहिता२०७४, मुलुकी देवानी संहिता२०७४, मुलुकी फौजदारी कार्यविविधि संहिता२०७४, फौजदारी कसुर (सजाय निर्धारण तथा कार्यान्वयन) संहिता २०७४ र मुलुकी देवानी कार्यविधि संहिता २०७४ लागू भए। अन्तर्राष्ट्रिय अनुभव, विधिशास्त्रीय मान्यता र सर्वोच्च अदालतद्वारा प्रतिपादित नजिरलाई आत्मसात् गर्दै एकीकृत संहिताका रूपमा यी कानुन बनेका थिए। सर्वोच्चका तत्कालीन न्यायाधीश खिलराज रेग्मीको संयोजकत्वमा देवानी र कल्याण श्रेष्ठको संयोजकत्वमा फौजदारीसंहिता कार्यदल गठन गरी तय भएको बृहत् मस्यौदा तत्कालीन प्रधानमन्त्री माधवकुमार नेपाललाई ०६८ सालमै बुझाइएको थियो। मस्यौदा बनेको सात वर्षपछि कार्यान्वयनमा ल्याइए। संहिता निर्माणका लागि झन्डै एक सय कानुनमा परिवर्तन गरिएका थिए। संहिता बनेसँगै २० वटा कानुन खारेजीमा परे। तत्कालीन प्रधानमन्त्री जंगबहादुर राणाले विक्रम संवत् १९१० मा मुलुकमा थिति बसाल्न धर्म, प्रथा र परम्पराका आधारमा मुलुकी ऐन बनाएका थिए। देवानी संहिताले छोराछोरी दुवैलाई तीन पुस्तासम्म अपुताली हकदाबी गर्न पाउने हक दिएको छ। संहिताअनुसार यस्तो हक पुग्ने कोही नभए त्यस्तो सम्पत्ति राज्यको हुनेछ। सम्बन्धविच्छेदका लागि महिलासरह पुरुष पनि अदालतमा जान पाउने व्यवस्था गरियो। आमाको नाममा पनि थर राख्न पाइने कानुनी व्यवस्था गरियो। ललितानिवास काण्ड यो दशकको ठूलो र चर्चित काण्ड हो ललिता निवासकाण्ड। शक्तिको आडमा मन्त्रिपरिषद्बाट निर्णय नै गराएर बालुवाटारस्थीत ललितानिवासको १३६ रोपनी बढी जग्गा व्यक्तिको नाममा कायम गरियो। यो काण्डमा पूर्वप्रधानमन्त्री माधवकुमार नेपाल र डाबाबुराम भट्टराईलगायतका उच्च पदस्थ व्यक्ति संलग्न रहेको सार्वजनिक गरियो। पूर्वसचिव शारदाप्रसाद त्रितालको संयोजकतत्वमा बनेको समितिले बालुवाटारको प्रधानमन्त्री, प्रधानन्यायाधीशको निवासको जग्गा नै अतिक्रमण भएको प्रतिवेदन सार्वजनिक गरेको थियो। अख्तियारले पूर्वउपप्रधानमन्त्री विजयकुमार गच्छदारसहित १ सय ७५ जनाविरुद्ध मुद्दा नै दायर गर्यो। नीतिगत भन्दै पूर्वप्रधानमन्त्री नेपाल र भट्टराईलाई अख्तियारले चोख्याएको छ। लोकमान बहिर्गमन लोकमान सिंह कार्कीको अख्तियारबाट बहिर्गमन गराइयो। नेपालको प्रशासनिक क्षेत्रमा यो घटनालाई विशेष चासोका रूपमा लिने गरिन्छ। दरवारको हुकुम प्रमांगीबाट सचिव बनेका कार्की मुख्यसचिव हुँदै गणतन्त्रपछि अख्तियारको प्रमुख बने। उनले ०६२६३ को जनआन्दोलन दमन गर्न एवं राजतन्त्र जोगाउन भरमग्दुर प्रयत्न गरेका थिए। प्रचण्डलगायतको नेतृत्वले लोकमानलाई अख्तियारको प्रमुख बनायो। शाही शासनकालमा मुख्यसचिव भएर रजगज गरेका कार्कीले गणतन्त्रमा पनि पदको दुरुपयोग गरे। उनले रातो घरको नाममा आंतक नै मच्चाए। विरोधीलाई दिनसम्म दुःख दिए, अख्तियारको आडमा अख्तियारीको दुरुपयोग गरे। पहिलो महिला राष्ट्रपति २०७२ कात्तिक ११ गते विद्यादेवी भण्डारी नेपालको दोस्रो राष्ट्रपतिमा बहुमतले निर्वाचित भएकी थिइन्। उनी नेपालको पहिलोे महिला राष्ट्रपति बनिन्। उपराष्ट्रपति पदमा नन्दबहादुर पुन निर्वाचित भए। नेपालको निर्वाचनको इतिहासमा निर्वाचन आयोग नेपालले विसं २०७४ सालमा सम्पन्न गरेका यी सबै निर्वाचन लोकतान्त्रिक मूल्य मान्यता र अन्य कतिपय हिसाबले राष्ट्रिय तथा अन्तर्राष्ट्रिय रूपमा ऐतिहासिक र निकै सुखद् साबित भए। भण्डारी दुई कार्यकाल राष्ट्रपति बनिन्। हाल रामचन्द्र पौडेल राष्ट्रपति छन् भने रामसहाय यादव उपराष्ट्रपति छन्। १८ वर्ष पुगेको भोलिपल्ट मतदान अधिकार २०७९ साल आवधिक निर्वाचनको वर्ष रह्यो। वैशाख ३० देखि स्थानीय तहबाट सुरु भएकोे निर्वाचन राष्ट्रपति र उपराष्ट्रपति चुनावमा गएर अन्त्य भयो। ०७९ को आमनिर्वाचनले १८ वर्ष पुगेका नागरिकलाई त्यसको भोलिपल्टै बालिग मतदाताको अधिकार दियो। जुन नेपालको निर्वाचन इतिहासमा नयाँ थियो। वैशाख ३० गते स्थानीय तहको निर्वाचन भव्यताका साथ सम्पन्न भयो। मंसिर ४ गते प्रतिनिधिसभा तथा प्रदेशसभाको निर्वाचन भयो। फागुन २५ गतेको राष्ट्रपतिको निर्वाचनबाट राष्ट्रपति रामचन्द्र पौडेल बहुमतका साथ निर्वाचित भए। चैत ३ गते रामसहायप्रसाद यादव उपराट्रपतिमा चुनिए।"
विकासमा एक फड्को रेल,"जनकपुरधाम : नेपालमा ब्रिटिसभारत सरकारले सन् १९२७ मा आमलेखगन्जरक्सौल ३९ किलोमिटर र सन् १९३७ मा जनकपुरजयनगर ४५ किलोमिटर रेल मार्ग निर्माण गरेको थियो। तर, पछि जनकपुरजयनगर रेल्वेलाई महोत्तरीको विजलपुरासम्म विस्तार भयो। विस्तारको केही दिन नबित्दै जनकपुरविजलपुर २२ किलोमिटर खण्डको पुल बगाएपछि सेवा अवरुद्ध भएको थियो। त्यसपछि जनकपुरजयनगरमा सिमिति भएको रेल सेवा अहिले आएर महोत्तरीको बर्दिबाससम्म विस्तार गरिँदैछ। तत्कालीन समयमा जनकपुरजयनगर रेल्वे ब्रिटिस इन्डिया सरकारले नेपालको काठ भारत लैजान निर्माण गराएको थियो। तर, नेपालको काठ निकासीमा रोक लागेपछि सोही रेलमा मानिस आवतजावत गर्न थाल्यो। साथै दुई देशीय परिवहन सेवासमेत रेलको माध्यमबाटै हुन्थ्यो। २०२१ सालमा जनकपुर रेलवे नेपाल यातायात संस्थानको एउटा शाखाका रूपमा कायम भयो। भारत सरकारले चार डिजेल पावर इन्जिन र १८ बोगी प्रदान गरेपछि २०५१ सालमा आधुनिक रेल सेवा सञ्चालनमा आएको थियो। व्यवस्थित गर्ने उद्देश्यले २०२१ सालमा नेपाल यातायात संस्थानअन्तर्गत राखिएको रेल सेवालाई २०२५ मा जनकपुरजयनगर रेलवे नामकरण गरियो। २०५८ सालमा यातायात संस्थान विघटन भएर २०६१ सालको जेठ १८ मा नेपाल रेल कम्पनीको रूपमा कम्पनी रजिस्ट्रारको कार्यालयमा दर्ता भएपछि जनकपुरजयनगर रेल्वे नेपाल रेल्वेको रूप लिएको हो। झण्डै १० वर्ष बन्द रहेको रेल्वे सेवालाई सरकारले वर्ष दिनअघि सञ्चालन गर्यो। नेपालको एक मात्र जनकपुरजयनगर रेल सेवा बन्द भएको झण्डै ६ वर्षपछि २०७८ मंसिर २ गते शुक्रबार पौने २ बजे रेल जनकपुरधाम ल्याइयो। पुरानो न्यारो गेज ट्रयाक विस्थापित गरेर ब्रोडगेज ट्रयाक मा आधुनिक रेल सञ्चालन गर्ने योजनाअनुरूप नयाँ रेल गुडिरहेको छ। रेल्वे विभाग नेपालले जनकपुरजयनगर रेल्वे सेवा सञ्चालनका लागि इन्जिन र बोगी भारतको मद्रासबाट बनाएर हाजिपुरजयनगर हुँदै जनकपुरधामसम्म ल्याएको हो। लामो समयको प्रतिक्षापछि बहुप्रतिक्षित कुर्थाजनकपुरजयनगर रेल्वे सेवा सञ्चालनका लागि भारतबाट २ सेट रेलको बगी र ४ वटा इन्जिन नेपाल ल्याएर एक वर्षदेखि नियमित रूपमा सञ्चालित छ। नेपालको राष्ट्रिय झण्डा अंकित रंगमा तयार पारिएको दुवै रेल जनकपुरजयनगरको दुईपटक यात्रा तय गर्ने गरेको छ। एकपटकमा १३ सय यात्रु अटाउने क्षमता रहेको रेलको नेपाल सेवाको इतिहास करिब ९ दशक लामो छ।"
पुल अलपत्र पार्ने ठेकेदारले तिरेनन् साढे आठ करोड जरिवाना,"जाजरकोट : ठेक्का लिएको १० वर्षसम्म पुल नबनाउने ठेकेदार कम्पनीलाई सरकारले साढे आठ करोड रुपैयाँ जरिवाना गरेको छ। पुष्पलाल (मध्यपहाडी) राजमार्ग आयोजना निर्देशनालय दैलेखले मध्यपहाडी सडकअन्तर्गत जाजरकोट र रुकुम पश्चिम जोड्ने भेरी नदीमा पुल बनाउने जिम्मा लिएको वाईपी कन्स्ट्रक्सन प्रालिलाई साढे आठ करोड रकम जरिवाना तिराउने भएको हो। तर, जरिवाना भएको लामो समय बितिसक्दा पनि ठेकेदार कम्पनीले जरिवाना रकम तिर्न आनाकानी गरेको छ। निर्देशनालयले पटकपटक ताकेता गर्दा पनि निर्माण कार्य गर्न अटेर गरेपछि गत मंसिर २९ गतेको विभागीय निर्णयअनुसार ठेक्का सम्झौता रद्द गरिएको थियो। सार्वजनिक खरिद नियमावली २०६३ अनुसार ठेक्का तोडिएपछि निर्माण व्यवसायीबाटै उक्त योजनाको रकम असुल उपर गर्ने व्यवस्था रहेको छ। सोही नियमावली अनुसार ८ करोड ५७ लाख ९५ हजार ६२६ रुपैयाँ जरिवाना गरिएको निर्देशनालयका डिभिजन प्रमुख इन्जिनियर युवराज पोखरेलले बताए। निर्माण व्यवसायीले सूचना प्रकाशन भएको मितिले ३५ दिनभित्र नेपाल सरकारको राजश्व खातामा जम्मा गर्नुपर्ने प्रावधान भए पनि हाल सम्म निर्माण कम्पनीले उक्त रकम जम्मा गरेको छैन। सार्वजनिक सुचना भएको अढाई महिना वितिसक्दा पनि रकम जम्मा नगरेर उक्त निर्माण कम्पनी उल्टै आफू अन्यायमा परेको भन्दै जरिवाना नतिर्ने भन्दै अदालत गएको छ। गत माघ ६ मा सार्वजनिक सुचना प्रकाशित गरिएको थियो। यति लामो समयसम्म पुल अलपत्र हुँदा पनि अख्तियार दुरुपयोग अनुसन्धान आयोगले कुनै चासो देखाएको छैन। जरिवाना र लागत रकम तिर्न आनाकानी गरे सरकारी बाँकी सरह जायजेथा(अचल सम्पत्ति)बाट समेत असुलउपर गर्ने कानुनी प्रावधान रहेको उनले बताए। वाईपी कन्ट्रक्सन प्रालि काठमान्डौले २०६९ सालमा तीन वर्षमा काम सम्पन्न गर्ने गरी १८ करोड स्टमेटको यो ठेक्का वाईपी कन्ट्रक्सनका प्रोपराइटर राजु श्रेष्ठले १४ करोड रुपैयामा ठेक्का सम्झौता गरेका थिए।"
आईटीमा फड्को,"काठमाडौं : नेपालले २०७० को दशकमा सूचना प्रविधि क्षेत्रमा उल्लेख्य प्रगति गरेको छ। यो दशकमा सूचना प्रविधिमा खासै काम नभए पनि प्रयोगमा भने उत्साह बढेको छ। नेपाल सरकारले डिजिटल नेपाल फ्रेमवर्क ल्याएको छ। विद्युतीय सुशासन आयोगका प्रमुख कार्यकारी अधिकृत दीपेश विष्टले डिजिटाइजेसन र डिजिटलाइजेसनमा नेपालले फड्को मारेको बताउँछन्। यस दशकमा पूर्वाधार क्षेत्रमा काम हुन थालेका छन्। सरकारी सेवा प्रवाहमा सूचना प्रविधि अपनाइएको छ। २०७० दशकमा सरकारका सिस्टम बन्न थाल्यो। सूचना प्रविधि क्षेत्रमा खासगरी तीन फेज डिजिटाइजेसन, डिजिटलाइजेसन र डिजिटल ट्रान्सफर्मेसन पर्छन्। यो दशकमा दुईवटा काम प्रभावकारी भएको विष्ट सुनाउँछन्। सरकारी कागजतपत्र, फाइल, दस्तावेज स्क्यान गरेर डिजिटाइजेसन गरिएको छ। प्रिन्ट कपीका पुराना फाइलहरू सुरक्षित गराउन सरकारको ध्यान पुगेको छ। जसले गर्दा यस्तो प्रविधिबाट धमिराबाट जोगाउन सहज भयो। सरकारी निकायको काम अटोमेटिक हुनेलाई डिजिटाइजेसन भनिन्छ। तर कतिपय अवस्थामा अनलाइनमा पनि लाइन लाग्नुपर्ने अवस्था यो दशकमा बनेको विद्युतीय सुशासन आयोगका प्रमुख कार्यकारी अधिकृत विष्ट बताउँछन्। डिजिटल ट्रान्सफरमेसनमा नेपालले प्रगति गर्न सकेको छैन। अन्य दुई क्षेत्रमा ६० प्रतिशतभन्दा बढी काम डिजिटल ट्रान्सफरमेसनमा भए पनि नेपालमा भने पाँच प्रतिशत पनि हुन सकेको छैन। डिजिटल नेपाल फ्रेमवर्क प्रभावकारी कार्यान्वयन गराउनतर्फ सरकारले चासो देखाएकोे छैन। बनेपामा सूचना प्रविधि पार्क बनाउन नसकेर अलपत्र परेको छ। जनताको डाटा एकपटक कलेक्सन गर्ने र पछि दुःख नदिने सिस्टम बनाउनुपर्छ, विष्ट भन्छन्, सिस्टम बन्यो तर एकीकृत नगर्दासम्म सुशासन दिन सकिँदैन। सेवा केन्द्र खोलेर भए पनि एप्स चलाउन सिकाउने र सरकारी सबै काम इन्टिग्रेटेड सर्भिसमा जोड्नुपर्ने विष्टको भनाइ छ। यस दशकमा ब्रोडब्यान्ड, मोबाइलमा डाटा सर्भिस राम्रो भयो। सरकार तथा निजी क्षेत्रको सूचना प्रविधिमा राम्रो काम भएको छ। आईटी कलेज खुल्ने र विद्यार्थी पढ्ने क्रम बढेको छ। इन्टरनेटका ग्राहक बढेका छन्। यहाँ उत्पादन भएका तथा विदेशमा पढेका नेपालीले समेत आईटी क्षेत्रका विदेशी कम्पनीमा काम गरेका छन्। अहिलेसम्मको प्रगतिमा उत्साहजनक अवस्था रहेको आईटी विज्ञहरू बताउँछन्। सरकारी निकायबीच अन्तरआबद्धता गराउन यो दशकमा नसकिँदा सर्वसाधारणमा अलमल परेको आईटी विज्ञ सुरेश कर्ण बताउँछन्। व्यवस्थापकीय कमजोरी भएका छन्, गर्न सकिने, गाह्रो नहुने काम पनि हुन नसकेको स्थिति छ, उनले भने। उनी सरकारले आईटीबाट सेवा दिँदा पूर्वतयारी गरी जनतालाई दुःख नदिई प्रभावकारी सेवा दिनुपर्ने बताउँछन्। राष्ट्रिय परिचयपत्र लिनै झन्झट छ, उनले भने, सरकारले पूर्वतयारी गरी अनलाइनबाट प्रभावकारी सेवा दिन सक्नुपर्छ। सरकारले सरकारी क्षेत्रमा जनशक्ति उत्पादन गर्न र दरबन्दी व्यवस्था गर्न चुकेको छ। निजामती ऐन बनाउँदा प्राविधिक सेवा क्षेत्र बनाउनुपर्ने विष्ट बताउँछन्। हाल सरकारसँग तीन जना मात्र सहसचिव र तीन मात्र आईटी डाइरेक्टर छन्। आईटी अत्यावश्यक पर्ने अधिकांश मन्त्रालयमा दरबन्दी उल्लेख गरिएको छैन। कम्प्युटर अपरेटर दरबन्दी क्रेट गर्न सरकारले सकेको छैन। मानव संसाधन नभएर समस्या भएको छ, विष्ट भन्छन्, सूचना प्रविधि सेवा प्रयोग गरी सेवा दिनुपर्छ। नागरिक एप, प्यान नम्बर, सेयरका कारोबार गर्न पूर्ण अनलाइन सिस्टम भएको छ। अनलाइनबाटै जन्म, विवाह, र मृत्युका विवरण राख्न थालिएको छ। निजी क्षेत्रले सूचना प्रविधिको प्रयोगबाट आम्दानी बढाएका छन्। बजारीकरण राम्रो भएको छ। अनलाइन डेलिभरी सर्भिस सहज भएको छ। डेलिभरी कम्पनी थुप्रै छन्। मोबाइलबाटै अर्डर गर्न सकिन्छ। यसबाट सस्तो, छिटो छरिटो भएको छ, खानेकुरा, राइडर सेयरिङमा राम्रै भएको छ। कला, ब्लगरले जानकारीमूलक मनोरञ्जन प्रदान गर्नुका साथै विदेशी मुद्रा आर्जन गर्न सफल भएको कर्ण बताउँछन्। युट्युवमार्फत विदेशी मुद्रा आर्जन गरेका छन्। नेपालको मौलिकता, सौन्दर्यता जोगाउनका साथै कनेक्ट गर्ने देशलाई चिनाउने र विदेशी मुद्रा आर्जन गर्ने काम प्रभावकारी भएको छ। नयाँ पुस्ताले इन्टरनेटमा आइडिया सिर्जना गर्न सकेका छन्। गाउँसम्मै पहुँच विस्तार भएको छ। डिजिटल साक्षरता, विद्युतीय साक्षरता प्रभावकारी भएको छ। रेमिट्यान्समा प्रविधि प्रयोगबाट रकम पाउन र पठाउन सजिलो र छिटो भएको कर्ण बताउँछन्।"
गैंडाका लागि सुखद दशक,"चितवन : गैंडा संरक्षणमा पछिल्लो दशक निकै सुखद रह्यो। चोरी सिकारीबाट गैंडा जोगाउन चुनौती देखिए पनि गैंडाको संख्यामा उल्लेख्य वृद्धि भएको देखिएको छ। दुर्लभ वन्यजन्तुको रूपमा रहेको एक सिंङ्गे गैंडाको संख्या वृद्धिले संरक्षणकर्मीहरू खुसी छन्। चोरी सिकारीको घटना न्यूनीकरणसँगै संख्या बढाउन चितवन राष्ट्रिय निकुञ्ज सफल भएको हो। ६ वर्षमा नेपालमा १ सय ७ वटा गैंडा बढ्दा चितवनमा मात्र ८९ गैडा बढे। नेपालमा १९५० को दशकमा ८ सय गैंडा थिए। तर, १९६० को दशकमा घटेर करिब एक सय हाराहारीमा आइपुगेको थियो। त्यसपछि संरक्षणका लागि कार्यक्रम लक्षित गरियो। अहिले नेपालमा गैडाको संख्या ७५२ पुगेको छ। २०१५ मा गरिएको गणनामा ६ सय ४५ वटा गैंडा थिए। गैंडा संरक्षण क्षेत्रमा ठूलै फड्को मारेको निकुञ्जका सहायक संरक्षण अधिकृत गणेश तिवारीले बताए। सन् १९७३ मा मात्रै सरकारले गैंडा संरक्षणलाई प्राथमिकतामा राखेर चितवन राष्ट्रिय निकुञ्ज निर्माण गरेको थियो। शसस्त्र द्धन्द्धको बेला चोरी शिकारी बढेको थियो। आव २०५७५८ मा मात्र ३७ वटा गैंडा चोरीसिकारीले मारेका थिए। सन् २००५ को गणनामा जम्मा ३७२ मा झर्यो। २०६१६२ मा २५ वटा गैंडा मरेकामध्ये अधिकांश चोरी सिकारीबाट मारिएका थिए। त्यसपछि चोरी शिकारी नियन्त्रणको काम तीव्र पारियो। पछिल्लो समय चोरीशिकारीको घटनामा कमी आउनु, संरक्षणमा स्थानीयको चासो बढ्नु र बासस्थान व्यवस्थापनका कारण गैंडाको संख्या बढाउन सकिएको हो, उनले भने, दुर्लभ वन्यजन्तुको संख्या बढ्नु सरक्षणमा मिलेको सफलता हो। यसले नेपाललाई विश्वसामू पहिचान बढाएको छ। वास्तवमा खाग तस्करी र अवैध व्यापारका लागि चोरीसिकारीले गैंडा मारिन्छन्। आव २०७३७४ मा पनि २५ गैंडा मरेका थिए। त्यस्तै, आर्थिक वर्ष २०६२६३ मा १७, २०६३६४ मा १५, २०६४६५ मा १३, २०६५६६ मा १७, २०६६६७ मा २४, २०६७६८ मा १६, २०६८६९ मा १३, २०६९७० मा १०, २०७०७१ मा ११, २०७१७२ मा ११ र २०७२७३ मा १४ गैंडा मरेका थिए। सन् २००६ मा गैंडाको चोरीसिकारी शून्यमा झरेकोमा २०७० सालपछि तीनवटा गैंडाको मात्र चोरीसिकारी भएको छ। चितवन राष्ट्रिय निकुञ्ज मध्यवर्ती व्यवस्थापन समितिका अध्यक्ष प्रकाश ढुंगानाले समुदायको अग्रसरताले मात्रै संख्या बढेको बताए। अहिले गैंडा हाम्रो हो भन्ने बुझेका छन्। त्यसैले पनि समुदाय जागेका छन्। समुदाय जागरुक नभएको भए संरक्षण सफल हुन्थेन, उनले भने, मानवीय क्षतिमा दिइने राहत, लागेजति उपचार खर्चको व्यवस्थाले पनि मानव वन्यजन्तुको द्धन्द्ध कम भएपछि संरक्षणमा सफल भएका हौं। भारतको आसामस्थित काजिरंगा राष्ट्रिय निकुञ्जपछि चितवन राष्ट्रिय निकुञ्ज एकसिंगे गैंडाको संसारकै दोस्रो ठूलो वासस्थान हो। एक सिंगे गैडा हेर्नकै लागि पर्यटक चितवन आउने गरेका छन्।"
घट्दै कर्जानिक्षेपको ब्याजदर,"काठमाडौं : वाणिज्य बैंकको कर्जा र निक्षेपको ब्याजदर वैशाखदेखि घट्ने भएको छ। विशेषगरी मुद्दती निक्षेपको ब्याजदर हालसम्म दोहोरो अंकमा भए पनि अब एकल अंकमा झर्ने भएको हो। वाणिज्य बैंकका सबै प्रमुख कार्यकारी अधिकृत (सीईओ)हरूको सहभागितामा बुधबार बसेको बैठकले भद्र सहमति गर्दै मुद्दती निक्षेपको ब्याजदर घटाएको हो। उक्त निर्णयअनुसार वाणिज्य बैंकले वैशाख १ गतेदेखि एकवर्षे मुद्दतीको ब्याज ११ प्रतिशतबाट ९९९ प्रतिशत कायम गर्ने भएका छन्। यस्तै, संस्थागत निक्षेपकर्ताको ब्याजदर ७९९ प्रतिशत कायम भएको छ। चैत्रसम्ममा संस्थागत निक्षेप ९९९ प्रतिशत थियो। यस्तै, कल डिपोजिटको ब्याजदर २७ प्रतिशतमा सीमित राखिएको छ। साथै, अब साधारण बचतको ब्याजदर ५४ देखि ७४ प्रतिशत कायम हुनेछ। तर बैंकर्स संघकै निर्णयअनुसार साधारण बचतमा चैत्र महिनामा न्यूनतम ०४२ प्रतिशत बिन्दुले घटाएर न्यूनतम ६ प्रतिशतदेखि अधिकतम ८ प्रतिशतसम्म मात्रै कायम गरिएको थियो। अहिले घटाएको निक्षेपको ब्याजदरको प्रभाव कर्जामा भने आगामी साउनदेखि मात्रै पर्ने नेपाल बैंकर्स संघका कार्यकारी निर्देशक अनिल शर्मा बताउँछन्। तर यसबीच तेस्रो त्रैमासिक अवधिमा घटेको निक्षेपको ब्याज गणनाबाट निक्लिने आधारदर (बेस रेट) अनुसार कर्जाको ब्याजदरको लाभ नयाँ र पुराना ऋणीहरूले लिन पाउने उनले बताए। गत माघमा भएको परिवर्तन र चैत्रमा स्प्रेडदर ४२ हुनुपर्ने व्यवस्था छ। यसको असर वैशाखमै कर्जाको ब्याजदरमा देखिने भएकाले ऋणको ब्याजदर घट्छ। नयाँ ऋणीलाई जेठदेखि र पुरानालाई साउनसम्म पर्खिनु पर्छ, कार्यकारी निर्देशक शर्माले अन्नपूर्णसँग भने, ब्याजदरले गर्दा मात्रै व्यवसाय नचलेको होइन। तर सबैको आरोप चर्को ब्याजदर भन्ने रह्यो अब घटाइएको छ। हेरौं न त १ यस्तै, नेपाल बैंकर्स संघका उपाध्यक्ष सन्तोष कोइराला बजारमा कर्जाको ब्याजदर घटाउन चौतर्फी माग हुँदै आएकोमा बैंकरले मुद्दती निक्षेपको ब्याजदर घटाउन बाध्य भएको बताउँछन्। कर्जाको ब्याजदर घटाउन दबाब आएकाले अब विस्तारै निक्षेपको ब्याजदर घटाउँदै जानका लागि बैंकर्सहरूले यस्तो निर्णय गरेको उनले बताए। कोइराला भन्छन, एकैचोटी कर्जाको ब्याजदर घटाउन सकिँदैन। निक्षेपको ब्याजदर घटाउँदै गएपछि कर्जाको ब्याजदर पनि घट्छ। कर्जाको ब्याज वैशाखमा अलिकति घट्छ। तर अहिले घटाएको मुद्दतीको ब्याजका कारण कर्जाको ब्याज भने साउनमा मात्रै घट्नेछ। तेस्रो त्रैमासको आधार दरको हिसाबले हेर्दा वैशाखमा कर्जाको ब्याजदर करिब ०२५ प्रतिशत बिन्दुले घट्ने माछापुच्छे बैंकको सीईओसमेत रहेका उपाध्यक्ष कोइरालाको अनुमान छ। तर अब साउनमा कर्जाको ब्याजदर राम्रै घट्छ। यद्यपि अहिले नेपाल राष्ट्र बैंकले ४४ प्रतिशतको स्प्रेड दर (कर्जानिक्षेप ब्याजदर अन्तर) लाई घटाएर वाणिज्य बैंकले चैत्रमा ४२ कायम गर्नु पर्नेछ। अझ असारसम्ममा झन् घटाएर स्प्रेडदर ४ प्रतिशतमात्रै कायम राख्नु पर्नेछ। यसकारण स्प्रेड दरलाई घटाउँदा पनि कर्जाको ब्याजदर थोरै अंशमा नियन्त्रण गर्न बैंकहरू बाध्य भएका छन्। यसकारण अब बैंकले यो दरलाई आआफ्नो हिसाबले घटाउँदा पनि कर्जाको ब्याजदर कम हुने उनको भनाइ छ। निक्षेपको ब्याजदर घट्दै गर्दा ऋणीलाई परेको भार पनि घट्छ। यो भएपछि कर्जाको माग पनि आउला। कम ब्याजमा निक्षेप गएपछि अहिले बजारमा महँगो कर्जाको ब्याजदरको गुनासो केही हदसम्म पूरा हुने अपेक्षा गरिएको छ। बैंकहरूले हरेक त्रैमासिक प्रतिवेदनमा आधार दर (बेस रेट) मा रहेर कर्जाको ब्याज निर्धारण गर्ने गर्छन्। यसैले चालू आवको तेस्रो त्रैमासिक प्रतिवेदनअनुसारको नयाँ आधारदरमा वैशाखमा कर्जाको ब्याजदर पनि घट्ने भएको हो। बैंकर्सका अनुसार बैंकमा अहिले लगानी योग्य पुँजी (तरलता) सहज छ। अहिले कर्जाको माग कम छ। बढी ब्याज भएकै कारण कर्जा लिने व्यवसायी पनि त्यति उत्साहित छैनन्।"
एसियाकै दोस्रो अन्तरदेशीय पेट्रोलियम पाइपलाइन,"काठमाडौं : दशक २०७०७९ मा नेपाली अर्थतन्त्र र आपूर्ति प्रणालीमा योगदान गर्ने महŒवपूर्ण परियोजना हो, मोतीहारीअमलेखगन्ज पेट्रोलियम पाइपलाइन। केपी शर्मा ओली प्रधानमन्त्री हुँदा २०७६ भदौ २४ गते यो मल्टिप्रोडक्ट पाइपलाइन निर्माण पूरा भएर उद्घाटन भएको थियो। पाइपलाइन निर्माणपछि भारतबाट ट्यांकरमा तेल ओसार्ने बाध्यता अन्त्य भएको छ। हालका लागि पाइपलाइनबाट डिजेलमात्र आयात हुँदै आएकोमा भविष्यमा पेट्रोल पनि यसैबाट आयात गर्न मिल्ने गरी काम भएको छ। पाइपलाइनबाट प्रतिघण्टा १ लाख ९३ हजार लिटरसम्म डिजल आउने गरेको छ। नेपाल आयल निगमका अनुसार आगामी सन् २०२४ को जनवरीभित्र पेट्रोल आयात गर्न मिल्ने पूर्वाधारको निर्माण पूरा गर्ने लक्ष्य राखेर मंसिर २९ गते पाइपलाइनको दोस्रो चरणको काम सुरु भएको छ। पाइपलाइनमार्फत आयात हुने तेलले देशको ६५ देखि ७० प्रतिशत पेट्रोलियम खपत धान्नेछ। दोस्रो चरण सम्पन्न भएसँगै बरौनीदेखि अमलेखगन्जसम्म ट्यांकरमा तेल आयात गर्नुपर्ने छैन। पाइपलाइनबाट कम समयमा बन्द प्रणालीबाट भारतबाट आयात हुने पेट्रोलमा गुणस्तर कायम र चोरी तथा मिसावटको डर पनि अन्त्य भएको छ। पाइपलाइनबाट डिजेल आयात हुन थालेदेखि निगमकोे मासिक दुई अर्ब रुपैयाँ ढुवानी खर्च जोगिएको छ। पेट्रोल पनि आउन थालेपछि मासिक चार अर्ब रुपैयाँ जोगिनेछ। पाइपलाइनका कारण उपभोक्तालाई इन्धनको मूल्यमा प्रतिलिटर तीन रुपैयाँ सस्तो परेको निगमले जनाएको छ।"
अझै रहस्यमै निर्मला हत्या प्रकरण,"१३ वर्षीया बालिका निर्मला पन्तको बलात्कारपछि हत्या भएको करिब ४ वर्ष पुग्दा पनि घटना रहस्यमै छ। महेन्द्रनगर : कञ्चनपुरको भीमदत्त नगरपालिका२ उल्टाखामकी १३ वर्षीया बालिका निर्मला पन्तको बलात्कारपछि हत्या भएको करिब ४ वर्ष पुग्दा पनि घटना रहस्यमै छ। यस अवधिमा प्रहरीको केन्द्रीय कार्यालय र सीआईबीको टोली अनुसन्धानमा खटिए पनि प्रहरी अनुसन्धान शून्य छ। राष्ट्रिय तथा अन्तर्राष्ट्रिय रूपमै चर्चित उक्त प्रकरणमा प्रहरीले खासै उपलब्धी हात पार्न सकेको छैन। प्रहरीले घटनाको अहिले पनि सूक्ष्म रूपमा अनुसन्धान गरिरहेको छ । जिल्ला प्रहरी कार्यालय कञ्चनपुर अनुसन्धान जारी राखेको छ । २०७५ साउन १० गते बलात्कारपछि हत्या गरिएको अवस्थामा उखुबारीमा उनको शव फेला परेको थियो। घटना भएको एक महिनापछि भदौ ४ मा जिल्ला प्रहरी कार्यालयले भीमदत्त नगरपालिका१९ बागफाँटाका मानसिक अवस्था ठीक नभएका दिलिप विष्टलाई सार्वजनिक गरेपछि आन्दोलन चर्किएको थियो। जसमा भीमदत्त नगरपालिका१८ सालघारीका शनि खुनाले सहादत प्राप्त गरे। पक्राउ परेको केही सातापछि अभियुक्त भनि सार्वजनिक गरिएका विष्टको डीएनए नमिलेपछि सरकारी वकिल कार्यालयबाट साधारण तारेखमा रिहा भए। तत्कालीन एसपी दिल्लीराज विष्ट र प्रमुख जिल्ला अधिकारी कुमार खड्कालाई सरकारले केन्द्रमा तान्यो। भदौ ८ गते सरकारले गृह मन्त्रालयका सहसचिव हरिप्रसाद मैनालीको संयोजकत्वमा डीआईजीहरू र उच्च तहका सरकारी अधिकारी सम्मिलित छानबिन समितिले स्थलगत अध्ययनपछि मन्त्रालयमा बुझाएको प्रतिवेदन अहिलेसम्म अलपत्र छ। विभिन्न संघसंस्थाले छुट्टाछुट्टै प्रतिवेदनहरू तयार छन्। तर, पनि घटना रहस्यमै छ। विष्ट र तत्कालीन वडा प्रहरी प्रमुख प्रहरी निरीक्षक जगदीश भट्टलाई गृहले घटनाको केही महिनापछि जागिरबाटै बर्खास्त गयो। प्रहरी स्रोतका अनुसार हालसम्म एक हजार बढी डीएनए परिक्षण गरिए पनि अपराधीसम्म पुग्न सकेको छैन।"
नेपाललाई पर्यटनको हब बनाउन सकिन्छ,"नेपालसँग साधन र स्रोतको सीमितता पाएको छु । नेपाललाई पर्यटनको हब बनाउन सकिन्छ। सामुद्रिक पहुँच र बन्दरगाह नहुँदा निर्यातमा सीमितता छ। नेपालको तेस्रो भ्रमणमा हुनुहुन्छ। नेपाल कस्तो लाग्छ ? नेपाली अर्थतन्त्रलाई कसरी नियाल्नु भएको छ ? हामीले औद्योगिक क्रान्ति गर्न सकेकाले विकसित देशका रूपमा चिनिन पाएका छौं। उत्पादनमा भ्यालुएड गरेर निर्यात गर्छौं र यसैले देश चलाएका छौं। नेपालसँग भएको विशिष्ट क्षमताको सदुपयोग गरेर यहाँ विशेष प्रकारको र नेपालको मात्र क्षमताले चलाउन सक्ने उद्योग स्थापना गर्न सकिन्छ भन्ने मेरो मान्यता छ। यस्तै, एउटा उद्योग नेपालमा स्थापना गर्ने मेरो पनि धोको छ। कस्तो प्रकारको उद्योग हुन सक्छ ? उत्पादनमूलक उद्योग स्थापना गरेर निर्यात गर्ने सम्भावना खासै नभएकाले सेवामूलक उद्योग स्थापना गरेर देशको अर्थतन्त्रलाई योगदान दिन सकिन्छ भन्ने मेरो बुझाइ छ। त्यस्तो सेवामूलक एउटा क्षेत्र हो, सूचना प्रविधि। नेपाली युवा शिक्षित र इमानदार हुनुहुन्छ। युवालाई सूचना प्रविधिमा विश्वको ट्रेन्डबारे अवगत गराएर नेपाललाई विश्वकै आईटी हबको रूपमा विकास गर्न सकिन्छ। हामीले साइफर कोर नाम गरेको आईटी कम्पनी सञ्चालन गरिरहेका छौं। इन्फरमेसन सेक्युरिटीको सुनिश्चिता गरेर नेपाललाई फिनटेकमा एसियाको स्विट्जरल्यान्ड जस्तो विकास गर्न सकिन्छ। कोरोनापछि विश्वमा आर्थिक शिथिलता छ । जापानका व्यवसायी र सरकारको मनोबल कस्तो छ ? कोरोनाको अन्त्यपछि यो रिसेटिङ अवधि हो। प्रविधिमा फड्को मार्दै ऊर्जा र खाद्य सुरक्षा सुनिश्चित गरेर समृद्धि हासिल गर्न जापानको ध्यान छ। यी ३ प्रकारको उद्योगमा राष्ट्रले पनि लगानी गरिरहेको छ। नेपालले पनि ऊर्जामा प्रगति गर्न सक्छ। हरित ऊर्जामा नेपालको जस्तो सम्भावना अन्य देशमा छैन। यस्तै, खाद्य पदार्थमा पनि नेपाल आत्मनिर्भर आवश्यक छ। आयात गरेर पेट भर्ने बानी राख्नु हुँदैन। नेपालको सम्भावना केके मा छ ? सूचना प्रविधि नयाँ युग हो। नेपालको कमजोरी सूचना प्रविधि उद्योगलाई नयाँ दिशा दिन नसक्नु पनि हो। यस क्षेत्रमा सघाउन म पनि उत्साहित छु। अर्को सम्भावनाको क्षेत्र मेडिकल क्षेत्र पनि हो। समुद्र सतहदेखि उच्च हिमाली भेगसम्म राम्राराम्रा सुविधासम्पन्न अस्पताल निर्माण गरेर अध्ययन र उपचारका लागि विदेशी नेपाल ल्याउन सकिन्छ। जापानले मेडिकल सामाग्री चीनबाट आयात गर्ने गरेको छ। तर, चीनसँग कुरा नमिल्दा जापानले लाभ लिन सकेको छैन। अध्ययन गरेर नेपालमा मेडिकल सामाग्री उत्पादन गर्ने उद्योग स्थापना गरौं। नेपालबाट जापान मेडिकल सामग्री आयात गर्न सक्छौं। नेपाललाई आईटी र मेडिकल हबका रूपमा विकास गर्न के गर्नुपर्ला ? आईटी हबको रूपमा विकास गर्न आईटी इन्जिनियरिङ, मानव स्रोत नै आवश्यक पर्छ। आफैं साइफर कोर नेपाल भन्ने कम्पनी स्थापना गरेर आईटी पूर्वाधार विकास गर्न चाहन्छु। सक्षम इन्जिनियर उत्पादन गरेर नेपाललाई आईटी हबको रूपमा विकास गर्न योगदान दिन चाहन्छु। मेडिकल विज्ञानका विषमा जापानमा हामी अध्ययन गरिरहेका छौं। यस कार्यमा जापानको के सहयोग हुनसक्छ ? म जापाननेपाल संसद् विकास समितिको सपोर्टिभ विङ्सका रूपमा कार्यरत छु। यस्तो समितिले यस्ता काममा टेवा पुग्ने महसुस मैले गरेको छु। अर्कोतर्फ, संसद् विकास समितिले मात्र पर्याप्त नभएर जापाननेपाल आर्थिक मञ्च पनि गठन गरेर व्यवसायीबीच पारस्पारिक लाभको कुरा गर्न आवश्यक छ। जापानले नेपाललाई लामो समयदेखि औपचारिक विकास सहायता पनि गरेको छ। नेपालले युवा जनशक्ति पठाएर जापानलाई सघाएको छ। साझा आर्थिक मञ्च गठन गरेर जापान र नेपालबीच विनविन अवस्थाको विषयमा छलफल गर्नुपर्छ। दोस्रो विश्व युद्धको विकराल परिस्थितिबाट जापान विश्वकै विकसित देशको रूपमा कसरी पुग्यो ?देश विकासका लागि शिक्षा, लगानी र प्रविधि आवश्यक छ। विश्वुद्धका बेला जापानीहरू शिक्षित थिए। तर, हामीसँग पैसा र प्रविधि थिएन। विश्वयुद्ध हारेपछि हामीले विदेशबाट ऋण लियौं, लगानी गर्दै गयौं र नाफाबाट कर्जा चुक्ता गर्दै गयौं। अमेरिका र युरोपबाट प्रविधि भित्र्यायौं। औद्योगिक क्रान्तिको सुरुआत गर्यौं। विदेशी ऋण अर्थतन्त्रका लागि जोखिम हो कि आर्थिक वृद्धिको आधार हो ? तिर्नेगरी लिनुहुन्छ भने आर्थिक वृद्धिको आधार हो। तर, पचाउने कोसिस गर्दा जोखिममा परिन्छ। प्रतिफल दिने क्षेत्रमा लगानी गरे विदेशीसामु कहिल्यै झुक्नुपर्ने अवस्था आउँदैन। जापानमा बुलेट ट्रेन निर्माण गर्दा विश्व बैंकबाट दीर्घकालीन ऋण लिएका थियौं। सो ट्रेन चलाएर नाफा गरेर हामीले ब्याजसहित फिर्ता गर्न सफल भयौं। ऋण लिनु आफैं नराम्रो होइन। तर, यसको उपयोगिता मुख्य प्रश्न हो। नेपालले विदेशी ऋण लिएर जोखिम सिर्जना गर्नु उपयुक्त होला त ? ऋण भनेको सकेसम्म आफ्नै देशबाट लिनु राम्रो हो । देशभित्रको ऋण भनेको परिवारको ऋण हो।सकेसम्म घरभित्रकै पैसा परिचालन गरेर लाभ लिनुपर्छ। अर्को व्यक्ति वा देशलाई सर्तसहितको ब्याज किन तिर्ने। फेरि ब्याज चुक्ता गर्न नसके परियोजना नै विदेशी पकडमा जान पनि सक्छ। देशभित्र पैसा नहुँदा जापानले पनि सुरुका दिनमा विदेशी ऋणले परिचालन गरेको थियो। तर, हामीले दुःख मिहिनेत गरेर सबै तिर्न सफल भयौं। दुःखको कुरा के छ भने अहिले ऋण दिन जोकोही तयार छन्। तर, तिर्न नसकेको खण्डमा ती देशले परियोजना वा पूर्वाधार नियन्त्रणमा पनि लिन सक्छन् भन्नेमा सजग रहनुपर्छ। नेपालले जापानबाट के सिक्न सक्छ ? नेपालमा धनी र गरिबबीचको खाडल निकै ठूलो छ र बढ्दै गएको छ। नेपालको बेरोजगारी दर बढ्दो छ। देशको सबैभन्दा ठूलो कदम बेरोजगारी दर घटाउनु हुन्छ। बेरोजगारी दर घटाउन उद्योगको स्थापनामै ध्यान दिनुपर्छ। नेपालको भूगोल र सम्भावनालाई ध्यान दिएर सेवामूलक उद्योगमा जोड दिनुपर्छ। नेपालको स्थानीय स्रोतले सम्भव नभए प्रत्यक्ष विदेशी लगानी भित्र्याउनुपर्छ। नेपालको बृहत्तर अर्थतन्त्रको परिसूचकले नेपालको समृद्ध भविष्य संकेत गर्छन् ? मैले जानेअनुसार सुरुमा त नेपालको बेरोजगारी दर नै घटाउनुपर्छ। त्यो एकमात्र विकल्प हो। यो काममा सरकार नलागेसम्म हुने केही छैन। मैले देखेको विकल्प सूचना प्रविधि क्षेत्र नै हो। नेपालीहरू विदेशी कम्पनीका लागि काम गर्छन्। उनीहरूलाई आफ्नै देशमा परिचालन गर्न सक्नुपर्छ। यसैगरी, विदेशीले झै सिको गरेर पनि हुँदैन। आफ्नै क्षमताअनुसार विकास गर्नुपर्छ। नेपालमा मात्र गर्न सकिने आईटीमै ध्यान दिनुपर्छ । यसमा जापान सरकार नेपाललाई सघाउन म प्रतिबद्धता गर्न चाहन्छु। ग्रेट रिसेटिङ अवधिमा नेपाल विजेता बन्न सक्ने देख्छु। नेपालले जापानी सहायताको उचित सदुपयोग गरेको छ ? खानेपानी वितरण प्रणाली र सुरुङमार्ग निर्माणको प्रगति हेर्दा नेपालले राम्रै गरेको अनुभूत हुन्छ। यीबाहेक पूर्वाधार निर्माणमा जापान सरकारी र जापानी नागरिकले थुप्रै योगदान दिएको मैले पाएको छु। जापानले अहिले देशले अन्य मुलुकलाई प्रदान गरेको औपचारिक विकास सहायताको प्रभावकारिता अध्ययन गरिरहेको छ। पोर्टफोलियो रिभ्युमा जापानी नागरिकले तिरेको करको प्रभावकारिता पक्कै अध्ययन गर्नेछौं। म आफू सांसद भएका बेला अफ्रिकामा पुग्दा जापानको सहायताको उचित सदुपयोग नभएको पाएँ। कृषि औजार सहायता दिएका देशमा मर्मत, प्राविधिकको अभावले सदुपयोग नभएको पाएँ र पछि ती देशलाई प्राविधिक तालिम, पार्टपुर्जा आदि सहायता थप्यौं। नेपालमा पनि सहयोग सदुपयोग भएका छैनन् भने सञ्चारकर्मी साथीहरूले पत्रपत्रिकामा सम्प्रेषण गरेर हामीलाई सघाउन सक्नु हुनेछ। जापान अध्ययन र रोजगारीका लागि नेपाली विद्यार्थीको मुख्य गन्तव्यमध्ये एक हो। नेपालले यसबाट थप लाभ कसरी लिने ? मानव स्रोतको अभाव जापानको ठूलो समस्या हो। जापानलाई नेपाली युवाको आवश्यक छ। नेपालीहरू इमानदार हुनुहुन्छ।जापानले विदेशी विद्यार्थीको संख्या बढाउने योजना बनाएको छ। तर, म भन्छु सबैजना जापानमै बस्नु हुँदैन। फर्केर आफ्नो देश आउनुस्। त्यहाँ सिकेका सीप र कार्यशैली अपनाउनुस्। देश बनाउन सहयोग गर्नुस् भन्ने मेरो आग्रह छ। नेपाल एयरलाइन्सको जहाज जापान गए झै जापानी एयरलाइन्सले नेपाल उडान भर्नुपर्छ। यसले जापानीमाझ नेपालको पर्यटकीय गन्तव्यबारे सिक्न सघाउँछ। जापानीमाझ नेपाल घुम्न जानुपर्ने सन्देश जान्छ। र यहाँको पर्यटनमा टेवा पुग्छ।"
"सांसद ढाका, संसद्बाट पाखा","संसद्ले सांसदको पद खारेजीको निर्णय निर्वाचन आयोगलाई दिएपछि रिक्त पद पूर्तिका लागि आयोगले प्रक्रिया अघि बढाउँछ। पोखरा : मन्त्री बन्न मेडिकल व्यवसायी दुर्गा प्रसाईंसँग २ करोड रुपैयाँ घूस मागेको पुष्टि भएको भन्दै राष्ट्रिय स्वतन्त्र पार्टी (रास्वपा)ले आफ्ना सांसद डा ढाकाकुमार श्रेष्ठलाई साधारण सदस्यबाट समेत हटाएको छ। उनको सांसद पद खारेज गर्ने निर्णय गरेको छ। सांसद श्रेष्ठले प्रसाईंसँग बार्गेनिङ गरेको अडियो सार्वजनिक भएपछि पार्टीले उनलाई स्पष्टीकरण सोधेको थियो। छानबिनबाट श्रेष्ठले बार्गेनिङ गरेको पुष्टि भएको ठहर रास्वपाले गरेको हो। पार्टीको बुधबारको बैठकले सांसद श्रेष्ठलाई निष्कासनसहित सांसद पद खारेजको निर्णय गरेको जानकारी पार्टी सभापति रवि लामिछानेले दिए। बैठकपछि सभापति लामिछानेले पत्रकारहरूलाई यस्तो जानकारी दिएका हुन्। सभापति लामिछानेले पत्रकार सम्मेलन गर्नु केही घन्टाअघि सांसद श्रेष्ठ पत्रकारहरू माझ उपस्थित भएका थिए। उनले अडिओ एडिट गरेको भन्दै आफ्नो बचाउ गर्ने कोसिस गरे। सँगै जनवरीको अडिओ अहिले सार्वजनिक भएको भन्दै बार्गेनिङ स्वीकारेका थिए। पार्टीको केन्द्रीय अनुशासन तथा आचरण समितिले गरेको छानबिन प्रतिवेदनसहितको सिफारिसका आधारमा डा श्रेष्ठको पार्टी साधारण सदस्यता र सांसद पद खारेज निर्णय गरिएको सभापति लामिछानेले पत्रकार सम्मेलनमा सुनाए। राजनीतिक दलसम्बन्धी ऐनअनुसार रास्वपाले सांसद श्रेष्ठलाई हटाउन पार्टीको निर्णय संसद् सचिवालयमा पठाउनुपर्छ। त्यसपछि उनको पद खारेज हुन्छ। संसद्ले सांसदको पद खारेजीको निर्णय निर्वाचन आयोगलाई दिएपछि रिक्त पद पूर्तिका लागि आयोगले प्रक्रिया अघि बढाउँछ। उहाँ(श्रेष्ठ)ले कुराकानी गरेको होइन भन्ने किसिमको प्रमाण हामीसँग नभएको भए फरेन्सिक ल्याबमा पठाउनुपर्ने थियो होला, पार्टी सभापति लामिछानेले भने, पार्टीले निष्कर्ष निकाल्यो, प्राप्त प्रमाणका आधार लेनदेनको कुराकानी भएको छ। सांसद श्रेष्ठले भनेको पैसा बार्गेनिङ गर्ने पार्टीभित्रको कोरटिममाथि भने रास्वपाले केही खुलाएको छैन। मलाई फसायो भने म नाम लिइदिन्छु भनेको, कोरटिम भनेको को हो भन्नुस्भन्दा पार्टीले मलाई सेभ गरेन भने म जल्लाई पनि भन्न सक्छु भनेर भन्नुभएको पनि चाहिँ हामीले रेकर्ड नै राखेका छौं, सभापति लामिछानेले भने, तर हामीले पटकपटक सोध्यौं, मैले आफैंले पनि कल गरेको थिएँ, त्यस्तो केही छैन भन्नुभयो। तर, सभापति लामिछानेले त्यत्तिकै भन्दिएकै भरमा त कारबाही गर्न नसकिने बताए। जसरी उहाँलाई कारबाही गर्नुका पछाडि प्रमाणहरू छन्, त्यसरी नै उहाँ आउनुभयो भने जो कोही भए पनि आफ्नो ढंगको कारबाही प्रक्रिया पार्टी अगाडि बढाइहाल्छ। कोरटिमबारे छानबिन गर्ने अवस्था नरहेको लामिछानेले बताए। केलाई कोरटिम भन्ने ? उनले भने, पार्टी सुरु हुँदा केन्द्रीय सदस्यहरू कोरटिम हुन् कि पछि मन्त्री भइसकेकाहरू कोरटिम हुन् कि ? त्यसैले अख्तियारलगायत संस्थालाई भनेका छौं कि छानबिन होस्। श्रेष्ठले नाम लिए भन्दैमा मात्रै पनि नहुने रविको धारणा थियो। त्यस्तोचाहिँ चरित्र हत्या हुने र त्यसको जवाफ दिनुपर्ने उनले बताए। सांसद एसिड सर्भाइभर सांसद डा ढाकाकुमार श्रेष्ठको पद खारेजपछि रास्वपाले उनको ठाउँमा विन्दवासिनी कंसाकारलाई पठाउने भएको छ। रास्वपाको समानुपातिक सूचीको आदिवासी जनजातितर्फ महिला क्लसटरमा कंसाकारको नाम छ। आदिवासी जनजाति पुरुषतर्फ ढाकापछि मेघबहादुर आलेको नाम भए पनि रास्वपाले महिलालाई पठाउने निर्णय गरेको हो। महिलामा कंसाकारभन्दा अघि नाम भएकी सुमना श्रेष्ठ सांसद भइसकेकी छन्। मकवानपुरकी कंसाकार एसिड आक्रमण सर्भाइभर हुन्। नौ वर्षअघि उनीमाथि एसिड आक्रमण भएको थियो। आक्रमणपछि उनले अनुहारको पटकपटक शल्यक्रिया गर्नुपरेको छ। आफ्नो प्रेम प्रस्ताव अस्वीकार गरेको भनेर उनीमाथि एसिड आक्रमण गरेका भारतीय नागरिक भने अहिले जेल सजाय भोगिरहेका छन्।"
हतियारसहित एक जना पक्राउ,"बर्दिबास : महोत्तरीमा हतियारसहित एक जनालाई प्रहरीले पक्राउ गरेको छ। पक्राउ पर्नेमा महोत्तरीको बर्दिवास नगरपालिका१४ नमुना बस्तीका ४९ वर्षीय गणेश बहादुर मगर रहेको प्रहरीले जनाएको छ। बिहीबार दिउँसो बर्दिवास नगरपालिका८ स्थित रहेको सागरनाथ वन विकास परियोजना अन्तर्गत पर्ने हात्तिलेटको वन व्यवस्थापन शाखाको जंगलमा केही मानिसहरू जंगली जनावरको सिकार गरिरहेको गोप्य सूचनाका आधारमा इलाका प्रहरी कार्यालय बर्दिवासबाट खटिएको प्रहरी टोलीले उनलाई हतियारसहित पक्राउ गरेको हो। केही व्यक्तिहरू सिकार खेल्दै गरेको अवस्थामा प्रहरीलाई देखेर भरुवा बन्दुक २ थान समेत वन जंगलको झारीमा फाली भाग्दै गरेको अवस्थामा मगर पक्राउ परेको महोत्तरीका प्रहरी प्रवक्ता प्रहरी नायव उपरीक्षक दिलीप कुमार गिरीले जानकारी दिए। उनका अनुसार अर्का एक जना महोत्तरीको बर्दिवास नगरपालिका१४ नमुना बस्ती बस्ने ३५ वर्षीय अविचन सदा फरार भएका हुन्। पक्राउ परेका मगरसँग हातहतियारका बारेमा सोधपुछ गरी खोज तलास गर्ने क्रममा वनमाराको झारी भित्र फाइरिङ भइसकेको भरुवा बन्दुक १ नाल र तयारी हालतमा लोड भएको भरुवा बन्दुक १ नाल र सो भरुवा बन्दुकहरूमा प्रयोग हुने बारुद, फलामको छर्राहरू, सलाईको बट्टा काटी, कपडाको टुक्राहरू समेत फेला परेको छ। तयारी अवस्थामा रहेको भरुवा बन्दुकलाई डिस्पोज गरी ती हातहतियारहरू बरामद गरी मगरलाई इलाका प्रहरी कार्यालय बर्दिबासमा राखेर अनुसन्धान गरिरहेको प्रहरी नायव उपरीक्षक गिरीले जनाए।"
टिप्परको ठक्करबाट मोटरसाइकल चालकको मृत्यु,नवलपरासी : नवलपरासी बर्दघाट सुस्ता पश्चिमको सरावल गाउँपालिका१ तिलकपुरमा बिहीबार टिप्परको ठक्करबाट मोटरसाइकल चालकको मृत्यु भएको छ। मृत्यु हुनेमा नवलपरासी बर्दघाट सुस्ता पश्चिमकै सुनवल नगरपालिका १३ बडेराका ३२ वर्षीय चिरन्जिबी काफ्ले रहेका छन्। दुर्घटनामा गम्भीर घाइते भएका काफ्लेलाई उपचारका लागि जिल्ला अस्पताल परासी पुर्याउना साथ चिकित्सकले मृत घोषणा गरेका थिए। पूर्वबाट पश्चिम तर्फ जाँदै गरेको लु १ ख ४१ २५ नम्बरको टिप्परले बायाँ मोड्ने क्रममा सोही दिशातर्फ जाँदै गरेको लु ७७ प ७८ ९३ नम्बरको मोटरसाइकललाई बिहीबार बिहान साढे १० बजे ठक्कर दिएको हो। दुवै सवारी साधनसहित टिप्पर चालकलाई प्रहरी चौकी बासाले नियन्त्रणमा लिएको छ।
चोरीको मोटरसाइकलसहित एकजना पक्राउ,काठमाडौं : चोरीको मोटरसाइकलसहित नुवाकोट लिखु गाउँपालिका२ घर भई काठमाडौं तार्केश्वर नगरपालिका४ लोलाङ हाइट बस्ने ३९ वर्षीय रमेश बहादुर राईलाई प्रहरीले पक्राउ गरेको छ । सिन्धुपाल्चोक मेलम्ची नगरपालिका३ हैबुङ घर भइ काठमाडौं थली बस्ने कृष्ण बहादुर तामाङको बागमती प्रदेश ०२०१५ प १७ ७४ नम्बरको मोटरसाइकल हराएको भन्ने उजुरीको आधारमा काठमाडौं उपत्यका ट्राफिक प्रहरी कार्यालय पीडित सहायता इकाइबाट खटिएको ट्राफिक प्रहरीले राईले उक्त मोटरसाइकलमा नम्बर प्लेट नराखी चलाइरहेको अवस्थामा काठमाडौं लोलाङ हाइटबाट फेला पारी उनलाई पक्राउ गरेको हो । उनलाई थप अनुसन्धान तथा आवश्यक कारबाहीका लागि प्रहरी वृत्त महाराजगंज पठाइएको छ ।
डढेलोका कारण वायु प्रदूषण बढ्दो,"काठमाडौं : पछिल्लो केही दिन यतादेखि डढेलोका कारण काठमाडौं उपत्यकासहित देशका धेरै ठाउँमा वायु प्रदूषण उच्च हुन थालेको छ। डढेलोका कारण उपत्यकाको वायुमण्डलमा दूषित हावा थुप्रिएको वन तथा वातावरण विभागले जनाएको छ। पश्चिमी क्षेत्रबाट प्रदूषित हावा उपत्यका आउँदा यहाँको मौसम खासै खुल्न सकेको छैन। विभागका महानिर्देशक शिवलाल तिवारीले जारी गर्नुभएको प्रेस विज्ञप्तिमा बारा, पर्सा, चितवनलगायत देशभरका एक सय ४० स्थानमा लागेको डढेलोका कारण काठमाडौं उपत्यकासहित देशको मध्य तथा पूर्वी भागमा वायुको प्रदूषण अत्यधिक बढेको पाइएको छ। प्रदूषण बिहान र बेलुकी अत्यधिक बढेको छ। विज्ञप्तिमा वायु प्रदूषणले बालबालिका, ज्येष्ठ नागरिक, श्वासप्रश्वासका बिरामी र मुटुका बिरामीलाई असर गर्ने भएकाले काम नपरेसम्म घरबाट बाहिर ननिस्कन, निस्कनै परे मास्क तथा चश्मा लगाउन र सावधानी अपनाउन आग्रह गरिएको छ। अहिले बुटवल, ललितपुरको पाटन, भक्तपुर, मध्यपुर थिमि, काठमाडौंको रत्नपार्क, कीर्तिपुर र हेटौँडाको हावा निकै अस्वस्थकर रहेको मौसमविद्हरूले जनाएका छन्। वायुको गुणस्तर एयर क्वालिटी इन्डेक्स (एक्युआई)का अनुसार यी क्षेत्रमा वायुको गुणस्तरले जोखिमीको तह नाघेको छ। शून्यदेखि ५० सम्मको मापनलाई सामान्य अवस्था मानिन्छ तर बुटवलमा दुई सय ९२, पाटनमा दुई सय ३२, भक्तपुरमा दुई सय २२, कीर्तिपुरमा एक सय ९१, मध्यपुर थिमिमा एक सय ८७, रत्नपार्कमा एक सय ८६ र हेटौंडामा एक सय ७४ छ। वायुको गुणस्तरको मात्रा एक सय ५१ देखि दुई सयसम्म पुगे मानव स्वास्थ्यका लागि हानिकारक मानिन्छ। यो मात्रा १०१ देखि एक सय ५० सम्म पुगे ज्येष्ठ नागरिक र बालबालिकालाई खोकी लाग्ने र श्वास फेर्न गाह्रो हुने बताइएको छ। यसैगरी डढेलो अझै लागिरहे प्रदूषण अझै बढ्ने भएकाले डढेलो नियन्त्रणका लागि ध्यान दिन उक्त विभागले सबैमा आग्रह पनि गरेको छ।"
बिस्का जात्राअन्तर्गत भेलुखेलमा ठड्याइयो योसिं: द्यो,काठमाडौं : भक्तपुरमा चलिरहेको बिस्का जात्राअन्तर्गत भेलुखेलमा योसिंः द्यो ठड्याइएको छ। विस्का जात्रामा हरेक वर्ष नयाँ वर्षको अघिल्लो दिन ५५ हाते योसिंः द्योलाई योसिंख्योमा उभ्याउने गरिन्छ। अष्टमात्रिकाको प्रतिक मानिने लिङ्गो नागनागिनीको प्रतिक स्वरुप हंलिपतध्वजा बाँधेर फराइन्छ। त्यसलगत्तै खलाँ टोलमा भैरवनाथ र भद्रकालिको रथलाई एक आपसमा जुधाउने परम्परा रहेको छ। जसलाई स्थानीय भाषामा द्यो ल्वाकिगु भनिन्छ। लिङगो उभ्याउने र ढाल्ने नै बिस्केट जात्राको प्रमुख पक्ष हो। भैरवनाथको प्रतिक मानिने लिङ्गोको शीर्षभाग र हातहरु नौलो कपडाले बेरी लिङ्गोको कोखमा झुण्ड्याउने चलन छ। यी दुई वीरध्वजा र विश्वध्जालाई भैरवनाथको ध्वजासमेत भन्ने गरिन्छ। यी ध्वजाहरू फुकाएपछि एउटा संवत फेरिने हुनाले बीचैमा फुकाएर हेर्न हुँदैन भन्ने धार्मिक मान्यतासमेत रहेको पाइन्छ। लिङ्गो ठड्याउन बाँधिएका ८ वटा डोरीलाई अष्टमात्रिककको प्रतिक मानिन्छ।
फेवातालमा डुंगा दौड प्रतियोगिता,"कास्की : पोखराको लेकसाइडमा सुरु भएको फेवा नव वर्ष महोत्सवअन्तर्गत आज दोस्रो दिन फेवातालमा आयोजित डुंगा दौड प्रतियोगितामा तालपारिको समूह प्रथम भएको छ। प्रतियोगितामा बाराही घाट ए समूह द्वितीय भएको छ भने बाराही घाट डीले तृतीय स्थान हासिल गरेको छ। गौरीघाट बी समूहले सान्त्वना स्थान प्राप्त गरेको छ। प्रतियोगितामा कूल आठ समूहले भाग लिएका थिए। प्रतियोगितामा प्रथम, द्वितीय र तृतीय स्थान हासिल गरेका समूहले क्रमशः रु १५ हजार, रु १० हजार र रु आठ हजार पुरस्कार प्राप्त गरेका छन्। सान्त्वना पुरस्कारस्वरुप रु पाँच हजार प्रदान गरियो। पाँचौँ स्थान हासिल गर्ने समूहलाई जंगल पावर ट्वान्टी फोर आवरका तर्फबाट निःशुल्क खानाको व्यवस्था गरिएको थियो। होटल संघ नेपालद्वारा आयोजित उक्त दौड प्रतियोगितामा संघका अध्यक्ष एवं महोत्सवका संयोजक लक्ष्मण सुवेदी लगायतले विजेतालाई पुरस्कार प्रदान गरे। सहभागीहरू पहारीघाटबाट डुंगा खियाएर ताल पारी रहेको लेकहाउमा पुगेर पुनः सोही घाटमा फिर्ता आएका थिए। प्रत्येक समूहमा तीनजना सहभागी रहेका थिए। नयाँ वर्षलाई स्वागत गर्दै फेवा ताल संरक्षणमा सचेतना फैलाउने उद्देश्यले तालमा डुंगा दौड प्रतियोगिता आयोजना गरिएको आयोजक संघका अध्यक्ष एवं महोत्सवका संयोजक सुवेदीले जानकारी दिए। पञ्चेबाजा र नाचगानसहित आयोजित प्रतियोगिताले पोखराको पर्यटन प्रबर्द्धनमा सघाउ पुग्ने विश्वास प्रतियोगिताका संयोजक एवं फेवा डुंगा व्यवसायी संगठनका अध्यक्ष बलराम गिरीले बताए। प्रतियोगिताका लागि संगठनले निःशुल्क डुंगा उपलब्ध गराएको थियो।"
सिरुवा पर्व मनाउन र राजवंशी संग्राहलय बनाउन एकजुट,"झापा : राजवंशी समुदायभित्रको आन्तरिक विवाद र किचलोलाई अन्त्य गर्दै सद्भाव र एकता कायम गर्ने उद्देश्यले भद्रपुर नगर क्षेत्रका संस्थाहरू एकजुट भएका छन्। विगतका वर्षहरूमा छुट्टाछुट्टै साङवारी सिरुवा पर्व मनाउँदै आएका संस्थाहरू यस वर्ष एक ठाउँमा उभिएर एउटै मञ्चबाट सिरुवा पावनी भव्यताका साथ मनाउन लागेको हो। आदिवासी राजवंशी भाषिक सांस्कृतिक विकास प्रतिष्ठान, राजवंशी समाज विकास समिति, राजवंशी समाज कल्याण समिति र कोचिला एकता जागरण समिति भद्रपुरले बिहीबार संयुक्त रुपमा पत्रकार सम्मेलन गर्दै भद्रपुर ६ स्थित भतियाबारीमा साङवारी सिरुवा पर्व तथा संग्राहलय शिलान्यास कार्यक्रम गर्न लागेको जानकारी गराएको हो। नयाँ वर्षको सुरुवातसँगै तराई क्षेत्रमा बसोबास गर्ने राजवंशी, थारु, गनगाई, ताजपुरिया, माझी, हलुवाई, देशीनाई लगायतका आदिवासी जातजातिहरूले सिरुवा पर्व मनाउँदै आएका छन्। तराईका आदिवासी समुदायले आफ्नो परम्परामध्ये विशेष पर्वका रुपमा यस पर्वलाई तीन दिनसम्म मनाउने चलन छ। जसमध्ये पहिलो दिन वैशाख १ गते जल सिरुवा, बैशाख २ गते काद सिरुवा र बैशाख ३ गते रङ्ग सिरुवा खेल्ने गरिन्छ। एक आपसमा भ्रातृत्व र बन्धुत्वको सम्बन्धलाई बढाउन शुभकामना आदानप्रदान गर्दै सामूहिक रुपमा हर्षोल्लासका साथ यो पर्व मनाउँदै आएको प्रतिष्ठानका अध्यक्ष तुलाराम राजवंशीले जानकारी दिए। यस पटक भद्रपुरमा बैशाख ३ गते एउटै मञ्चबाट सिरुवा पर्व धूमधामका साथ मनाउन लागेको उनले बताए। सोही दिन प्रतिष्ठानले राजवंशी भाषिक सांस्कृतिक संग्राहलयको शिलान्यास कार्यक्रम पनि राखेको उनको भनाइ छ। स्थानीय जग्गादाता ढकेन्द्रसिंह राजवंशीले दुई कट्ठा, कमल राजवंशी, मालचन राजवंशी, अर्जुन विष्ट, गणेश अधिकारी र धनमति तामाङ राजवंशीले एकएक कट्ठा गरी प्रतिष्ठानलाई सात कट्ठा जग्गा निःशुल्क उपलब्ध गराएको र नगरपालिकाले पहिलो चरणमा संग्राहलय बनाउन चालु आर्थिक वर्षमा २० लाख रुपैयाँ बजेट छुट्टाएको छ। आफ्नो जातीय धर्म, भाषा, संस्कृति, भेसभुसाहरू झल्किने खालको संग्राहलय बनाउन अनुमानित ५ करोड रुपैयाँ लाग्ने बताउँदै उनले भने, संग्राहलयका निर्माणका लागि आफ्नै समुदायसँगै तीनै तहका सरकार र विभिन्न सङ्घसंस्थाबाट आर्थिक सहयोग रकम जुटाउने अभियानमा छौँ। राजवंशी समुदायको हितमा गठित संस्थाहरू बीचको विवाद र फुटका कारण हाम्रो समुदाय एकजुट भएर अघि बढ्न नसकिरहेको अवस्थामा भद्रपुरका संस्थाहरूले सिरुवा पर्वसँगै मनाएर एकताको सन्देश दिन लागेको राजवंशी समाज कल्याण समितिका अध्यक्ष जगण राजवंशीले बताए। कार्यक्रममा भद्रपुर ६ नम्बर वडा अध्यक्ष रतिया राजवंशी, राजवंशी विकास समितिका अध्यक्ष पवन राजवंशी, कोचिला एकता जागरण समितिका अध्यक्ष विजयकुमार राजवंशी, प्रतिष्ठानका सचिव नन्दकुमार राजवंशी लगायतले आआफ्नो धारण राखेको कार्यक्रमको सञ्चालन सन्तोष राजवंशीले गरेका थिए। यता भद्रपुर नगरपालिकाले बैशाख ३ गते स्थानीय बिदा समेत दिएको छ। आदिवासी समुदायको सिरुवा पर्व र लोपोन्मुख मेचे समुदायको राष्ट्रिय बैशागु बथर पर्वलाई मध्यनजर नगरपालिकाले स्थानीय बिदा दिएको हो। स्थानीय बिदाको माग गर्दै नगर क्षेत्रका चार वटै संस्थाले बिहीबार बिहान नगरपालिकालाई ज्ञापनपत्र बुझाएका थिए।"
खोलामा माछा मार्ने क्रममा करेन्ट लागेर बालकको मृत्यु,"विराटनगर : खोलामा विद्युत प्रवाह गरेर माछा मार्ने क्रममा करेन्ट लाग्दा बिहीबार दिउँसो मोरङको पथरीशनिश्चरे नगरपालिका७ मा एक बालकको मृत्यु भएको छ। माछा मार्नलाई पथरी खोलामा प्रवाह गरिएको करेन्ट लागेर १५ वर्षीय सुजन लिम्बूको मृत्यु भएको जानकारी मोरङ प्रहरीका प्रवक्ता डीएसपी रञ्जनकुमार दाहालले दिए। उनका अनुसार विद्युत प्रवाह गरेर माछा मारिरहेका बेला लिम्बूलाई दिउँसो १२:३० बजेतिर करेन्ट लागेको थियो। गम्भीर घाइते भएका उनलाई उद्धार गरेर उपचारका लागि ट्रमा सेन्टर उर्लाबारी लगिएकोमा दिउँसो २:३० बजेतिर चिकित्कसले मृत घोषित गरेको प्रहरीले जनाएको छ। शवलाई पोस्टमार्टमका लागि ट्रमा सेन्टरमै राखेर प्रहरीले घटनाको अनुसन्धान सुरु गरेको छ। खोलामा करेन्ट लगाएर माछा मार्न पाइँदैन। लुकाई छिपाई अवैध तरिकाले विद्युत प्रवाह गरेर माछा मार्ने क्रममा करेन्ट लागेर मानिसको ज्यानै जाने घटना भइरहेका छन्। प्रहरीले यस्ता घटना रोक्न सबैको सहयोग आवश्यक रहेको जनाएको छ। मोरङ प्रहरी प्रमुख एसपी दीपक पोखरेलले खोलामा करेन्ट लगाउने कार्य कोही कसैले गरेको देखेमा तत्काल प्रहरीमा खबर गर्न सबैमा आग्रह गरेका छन्। खोलामा करेन्ट लगाउनु कानूनविपरीत हो। तर, सुरक्षालगायतका निकायको आँखा छलेर विद्युत प्रवाह गर्दै माछा मार्ने गरिएको छ, उनले भने, माछालाई लगाएको करेन्ट मानिसको ज्यान गइरहेको छ। त्यस्तो अवैध गतिविधि गर्नेहरूका बारेमा तत्काल प्रहरीलाई खबर गर्नुपर्छ। प्रहरीले समयमै सूचना पाएमा खोला वा जलशायमा करेन्ट लगाउने व्यक्तिलाई नियन्त्रणमा लिएर कानुनअनुसार कारबाही अघि बढाउन सकिने उनको भनाइ छ। प्राप्त सूचनाले करेन्टका कारण भइरहेको मानवीय क्षति रोक्न सहयोग पुग्ने एसपी पोखरेल बताउँछन्। साथै करेन्टका कारण खोलामा रहेका माछालगायत पानीभित्र रहने जीव (जलचर)समेत मरेर नष्ट हुने गरेको उनको भनाइ छ।"
सम्झौताको सात वर्षमा पनि बनेन तटबन्धः निर्माण कम्पनी कालोसूचीमा,"टीकापुर : राष्ट्रिय गौरवको रानी, जमरा, कुलरिया सिँचाइ आयोजना अन्तर्गत कर्णाली नदीमा तटबन्ध गर्ने ठेक्का लिएको एक निर्माण कम्पनीले सम्झौताको सात वर्ष सकिँदा समेत काम सम्पन्न गरेन। आयोजनाबाट टीकापुर नगरपालिका७ सत्तीस्थित कर्णाली तटबन्ध गर्ने गरी ठेक्का लिएको हाइग्रिभा सिद्धी शाही प्रकाश जेभीले सात वर्षमा समेत काम गरेको छैन। आयोजनाले पटक पटक सूचना प्रकाशित गर्यो। २०७७ असार १५ गतेको अन्नपूर्ण पोष्टमा उक्त समाचार प्रकाशित भयो। स्थानीयबाट व्यापक जनगुनासो आउँदा समेत अख्तियार दुरुपयोग अनुसन्धान आयोगले उक्त आयोजनाबारे चासो दिएन। निर्माण कम्पनीले सत्तीस्थित कर्णाली नदीमा १ हजार २ सय मिटर, मोहना नदीमा ७ वटा आउटलेट निर्माण गर्ने र कर्णाली नदीको सत्ती पुलदेखि मोहना घाटसम्मको ९ किलोमिटर तटबन्धमा ग्राभेल गर्ने गरी ठेक्का लिएको थियो। निर्माण कम्पनीले १४ करोड रुपैयाँमा २०७५ असार मसान्तभित्र निर्माण कार्य सम्पन्न गर्ने गरी २०७२ चैत्र १६ गते आयोजनासँग सम्झौता गरेको थियो। निर्माण कार्यको सुरुवात गरेर आयोजनाबाट ४ करोड ७५ लाख रुपैयाँ भुक्तानी लिएको कम्पनी सम्पर्कविहीन बनेको थियो। आयोजनाले निर्माण कम्पनीलाई २०७५ जेठ ८ गते, असोज १९ गते र माघ १० गते गरी तटबन्ध निर्माण गर्न पत्राचार गरेको थियो। पटक पटक ताकेता गर्दा समेत निर्माण कम्पनी सम्पर्कमा नआएपछि आयोजनाले निर्माण कार्य सुचारु नगरे कारबाही गर्ने भन्दै ७ दिने सूचना प्रकाशित गरेको थियो। आयोजनाका अनुसार निर्माण कम्पनीले सत्तीमा ६ शय ८५ मिटर मात्रै तटबन्ध गरेको छ। त्यस्तै ७ वटा आउटलेट निर्माण गर्नुपर्नेमा २ वटा मात्रै सम्पन्न गरेको छ भने ९ किलोमिटर ग्राभेल गर्ने कार्यको सुरुवात समेत गर्न सकेको छैन। पटक पटक सम्बन्धित निकायको ध्यानाकर्षण गराउन स्थानीयले संघर्ष समिति नै गठन गरेका थिए। टीकापुर नगरपालिका८ का अध्यक्ष दीर्घ ठकुल्लाले आयोजना, प्रमुख जिल्ला अधिकारी लगायतलाई पटक पटक ध्यानाकर्षण गराउँदा समेत अख्तियार दुरुपयोग अनुसन्धान आयोगको ध्यान नगएको बताए। कयौं पटक यो विषयमा समाचार प्रकाशित भएका छन्। सीडीओदेखि आयोजना र मन्त्रालयसम्म हामीले संघर्ष समिति नै गठन गरेर ध्यानाकर्षण गराउँदा समेत काम सम्पन्न हुन सकेको छैन। के कारणले हो यसमा अख्तियारको ध्यान पुगेन। अध्यक्ष ठकुल्लाले निर्माण कम्पनीका कारण नेपालकै एकमात्र बेतबाँस पाइन सत्ती कर्णाली सामुदायिक वनको झण्डै १५ विघा बढी क्षेत्रफल नदीले कटान गरेको छ। समयमा तटबन्ध निर्माण नहुँदा टीकापुर नगरपालिका वडा नं ६, ७, ८ र ९ का अधिकांश ठाउँमा नदीले कटान गर्दै आएको छ। नदी कटानबाट ती वडाका वनगाउँ, फाँटा, अरुणाफाँटाबासी जोखिममा रहेका छन् भने सत्ती घाटमा निर्माण भएको कर्णाली पुल समेत जोखिममा परेको स्थानीय श्यामलाल चौधरीले बताए। हामीलाई यो कम्पनीले डुबाएको छ। ठेक्का सम्झौता गरेको छ, काम गर्दैन, आयोजनाले अर्कोलाई अझै तटबन्ध गराउन सकेको छैनचौधरीले भनेआयोजनाले कालोसूचीमा राखेर कारबाही अगाडि बढाएको भए पनि तटबन्ध भएको छैन। आयोजना प्रमुख केदार श्रेष्ठले निर्माण कम्पनीले काम नगरेपछि कालोसूचीमा राखेर ठेक्का तोडिएको बताए। आयोजनाले पटक पटक ताकेता गर्दा समेत काम गरेन, आयोजनाको सिफारिसमा उक्त कम्पनीलाई सार्वजनिक खरिद अनुगमन कार्यालयले कालो सूचीमा राखेको छ आयोजना प्रमुख श्रेष्ठले भने सार्वजनिक खरिद ऐन अनुसार उसको धरौटी जफत गरिएको छ, बाँकी कामको मूल्यांकनमा गरेर ठेक्का निकाल्ने तयारीमा छौं। यसमा आयोजनाले आफ्नो कारवाही अगाडि बढाएको छ। ठेक्का सम्झौता तोडिएकाले अख्तियार आकर्षित हुन आवश्यक नभएको श्रेष्ठले बताए।"
इटहरी उपमहानगरमा नक्सा पास निःशुल्क,धरान : सुनसरीको इटहरी उपमहानगरपालिकाले हजार वर्गफिटको पक्की घर बनाउँदा लाग्ने नक्सा पासमा लाग्ने सम्पूर्ण शुल्क निःशुल्क गर्न थालेको छ। पछिल्लो समय कोशी प्रदेशका विभिन्न जिल्लाबाट इटहरी बसाई सरी आउनेको संख्या ह्वात्तै बढ्न थालेपछि इटहरी उपमहानगरपालिकाले नगरुवासीलाई उक्त सुविधा प्रदान गरेको छ। इटहरी उपमहानगरपालिका भित्र एक हजार वर्गफिटसम्मको घर बनाउने सबै नागरिकलाई घर बनाउन र निर्माण सम्पन्नमा लाग्ने सबै शुल्क निःशुल्क गरिएको मेयर हेमकर्ण पौडेलले बताएका छन्। उनले नागरिकको आर्थिक समस्यालाई मध्यनजर गर्दै केही सहज बनाउन र पक्का घर बनाउने तर्फ आकर्षित गर्ने उद्देश्यले घर बनाउँदा लाग्ने शुल्क निःशुल्क गरिएको बताए। कतिपय नागरिकहरूले घर बनाउँदा र नक्सा बनाउने खर्च धेरै भएका कारण कच्चा घरमै बस्नुपर्ने वाध्यताको अन्त्य गर्नका लागि पनि उपमहानगरले घर बनाउने शुल्क निःशुल्क गरिएको मेयर पौडेलको भनाइ छ। उनले पक्का घर बनाउनेहरूका लागि उपमहानगरपालिकाले सहुलियत दरका घरको आधुनिक डिजाइनको नक्का पनि निर्माण गरिदिने बताए। उनले विभिन्न कन्सलटेन्सिहरूले महंगो रेडमा घरको डिजाइन बनाइदिने गुनासोलाई सम्बोधन गर्दै उपमहानगरले जनताका घरको नक्सा डिजाइन गरिदिने बताए। उपमहानगरपालिकाका प्रमुख प्रशासकीय अधिकृत रामचरित्र मेहताले घरको नक्सा निर्माणका लागि छुट्टै घरनक्सा शाखा स्थापना गरी तीन जना आर्किटेक इन्जिनियरहरूलाई खटाइएको बताए। उनले घरको डिजाइन तयार गरी बनाइएको नक्साको रेट कन्सलटेन्सिहरूले लिने रकमको ५० प्रतिशत छुट गरिने बताए। उनले उपमहानगरपालिकाको कार्यपालिका बैठकको निर्णय अनुसार यो अभियान सुरु गर्न लागिएको बताए। इटहरी उपमहानगरपालिकाले घर बनाउने शुल्क निःशुल्क गरेपछी २ सय ४१ जना नगरवासीलाई यो सुविधा प्रदान गरिएको उपमहानगरको घर नक्सा शाखा प्रमुख कैलास तिम्सिनाले जानकारी दिएका छन्। पक्की घर निर्माणले नगरवासीलाई सुरक्षित बनाउने उनको भनाइ छ। उपमहानगरपालिकाले घर बनाउँदा लाग्ने शुल्क निःशुल्क गरिदिएकोमा नगरवासीले खुसी व्यक्त गर्दै जनप्रतिनिधिलाई धन्यवाद दिएका छन्।
सेवा प्रवाहलाई थप प्रभावकारी बनाउन १७ बुँदे सुझाव पेस,"उदयपुर : उदयपुरको त्रियुगा नगरपालिकाको सेवा प्रवाहलाई थप प्रभावकारी बनाउन १७ बुँदे सुझाव पेस गरिएको छ। नगरपालिकाले दोस्रो चौमासिक भित्र गरेका क्रियाकलापमा आधारित रहेर तेस्रो पक्ष सुशासनका हिमायती (जीक्यु)ले स्थलगत रूपमा गरेको सर्वेक्षणको प्रतिवेदनमा यस्तो सुझाव पेस गरिएको हो। उक्त प्रतिवेदन सार्वजनिक सुनुवाइ कार्यक्रमको आयोजना गरी सार्वजनिक गरिएको हो। १० वटा मुल विषयमा आधारित रहेर एक सय जनामा सोधिएका ४७ वटा प्रश्नको सर्वेक्षणमा धेरैजसोले मिश्रित प्रतिकृया दिएका छन्। सोधकर्ताहरूले नगरपालिकाको सेवा, सुविधामा सन्तुष्ट हुनुहुन्छ? कर्मचारीको व्यवहार कस्तो छ? अतिरिक्त शुल्क लिने गरेको छ या छैन? कामका लागि कति पटक धाउनुभयो? कसको सहायता लिनुभयो? जस्ता प्रश्न सोधेका थिए। जवाफमा उनीहरूले मिश्रित खालका प्रतिक्रिया दिएको प्रतिवेदनले देखाएको छ। नगरपालिकाको सेवालाई प्रभावकारी बनाउन कस्तो भूमिका निर्वाह गर्नुपर्छ भन्ने सवालमा प्रतिवेदनको पहिलो बुँदामा जनप्रतिनिधि र कर्मचारी कार्यालय समय नबसेको प्रति लक्षित गर्दै धेरैजसो समय नगर र वडामा बस्नुपर्ने वा विकल्पमा कार्यवाहक दिनुपर्ने बताएका छन्। उनीहरूले साना योजना वडा तहमा नै सम्झौता र सम्पन्नता समेतको अख्तियारी हुनुपर्ने, सिप र रोजगारमुलक कार्यक्रम सञ्चालन, योजना सञ्चालन प्रत्यक्ष प्राविधिकको निगरानीमा हुनुपर्ने, अनुगमन नियमित र प्रभावकारी बनाउनुपर्ने, शाखा सडकहरू र नालाको विकास र विस्तार गर्नु पर्ने सुझाव दिएका छन्। त्यसैगरी विकासलाई द्रुत गतिमा लैजानुपर्ने, सेवा प्रवाहको सूचना प्रभावकारी हुनुपर्ने, गरिब परिवारको पहिचान गरी राहत वितरण, सीसीटीभीको व्यवस्थापन सडक र वडा कार्यालयसम्म हुनुपर्ने, सार्वजनिक शौचालयको विस्तार, कार्यालय वरपर सरसफाइ र हरियाली हुनुपर्ने, कार्यालयबाट बिल भुक्तानी र फछ्र्यौट चाँडो हुनुपर्ने लगायतका छन्। सार्वजनिक सुनवाइ पूर्व स्थलगत रूपमा गरिएको सर्वेक्षणमा वडा कार्यालय भवन निर्माण भई प्रभावकारी सेवा प्रवाह, नजिकै सेवा प्राप्त, गुनासो र उजुरी तत्काल, सिधै र सहजै राख्न सकिने, प्रशस्त कर्मचारी र नजिकै जनप्रतिनिधि, सर्वसाधारणको सेवा प्रदायकसँग सरल, सहज र सिधा पहँच पुग्नु राम्रो पक्ष भएको बताइएको छ। नगरपालिकाले आर्थिक वर्ष ०७९८० मा सम्पादन गरेको कामको प्रभावकारिता तथा नागरिकको सन्तुष्टि तथा गुनासो सुनुवाइ गर्ने उद्देश्यका साथ सार्वजनिक सुनुवाई कार्यक्रम आयोजना गरिएको मेयर बसन्त बस्नेतले बताए। उनले नगरपालिकाले स्वास्थ्य, शिक्षा, स्वास्थ्य, कृषि र पूर्वाधारलाई क्रमशः पहिलो, दोस्रो, तेस्रो र चोथौँ गर्दै प्राथमिकतामा राखेको बताए। यसमध्ये स्वास्थ्यतर्फ उल्लेखनीय प्रगति भएको मेयर बस्नेतको दावी छ। नगरपालिकाको आर्थिक, प्राविधिक, जनशक्ति र समन्वयकारी सहयोगकै कारण अस्पतालमा धेरै सुधार आएको उनको दावी छ। मेयर बस्नेतले भौतिक पूर्वाधारले मात्र मानव र हाम्रो समाजको सर्वाङ्गीण विकास नहुने भएकाले नगरका जनतालाई आत्मनिर्भर बनाउन विकासका सबै सूचकमा अव्वल बनाउने योजनासहित काम सुरु गरिएको बताए। उनले कर्तव्यबाट कोही पनि विमुख नरहने गरी आगामी जेठ १५ गते भित्र सबै योजनाका काम सम्पन्न गर्न अनुरोध गरेका छन्। उपमेयर महेश्वरी राईले अधिकतम जनताको गुनासो नआउन भन्ने हेतुका साथ योजनावद्ध ढंगले नगरपालिकाले सेवा प्रवाह गरेको बताइन्। स्थानीय सरकार सञ्चालनको अभ्यास नहुँदा सुरुमा केही कठिनाइ भएपनि पछिल्ला दिनमा जनप्रतिनिधि सबैले लय समातेर काम गरेको बताइन्। उपमेयर राईले जनताको मन छुने र जीविकोपार्जनमा मद्दत पुग्ने गरी योजना र क्रियाकलापहरू अघि सारिएको बताइन्। उनले सामान्य नागरिकको दैनिक जीवनस्तर उकास्न, वृतिविकास गर्न र व्यावसायिक बनाउनका लागि आवश्यकता, औचित्य र रोजाइका आधारमा तालिम र योजनाहरू सुरु गरिएको बताइन्। उनले सार्वजनिक सुनुवाइ ऐना भएकाले आएका सुझावलाई ग्रहण गरी थप सुधार गर्दै लैजाने प्रतिबद्धता व्यक्त गरिन्। कार्यक्रममा सहभागीहरूले सडक, नाली, पुल निर्माण, लालपूर्जा वितरण, जग्गा नापीलाई प्रभावकारी बनाउनु पर्ने, फुसको छानो हटाउने कार्य, बालबालिका लक्षित कार्यक्रम, समानुपातिक, समावेशी सिद्धान्त अवलम्वन गर्न सुझाव दिएका छन्। कार्यक्रममा सहजीकरण संस्था मानव अधिकारकर्मी भरत खड्काले स्थलगत रूपमा तयार पारेको प्रतिवेदन प्रस्तुत गरेका थिए। त्यसैगरी सामाजिक शाखा प्रमुख राजकुमार खड्काले प्रदेश सरकारको सहयोगमा सञ्चालित मुसहर समुदायको चौतर्फी विकास परियोजनाको उपलब्धी, हाल भइरहेका क्रियाकलाप र बाँकी कामका विषयमा प्रतिवेदन प्रस्तुत गरेका थिए।"
"जेडीए कम्पलेक्सबाट सर्यो महानगर, अब काठमाडौं प्लाजाबाट सेवा दिने","काठमाडौं : नयाँ वर्षदेखि काठमाडौं महानगरपालिकाले काठमाडौं प्लाजाबाट सेवा दिने तयारी गरेको छ। आज सुन्धाराको जेडिए कम्प्लेक्समा रहेको कामपाको कार्यालय काठमाडौं प्लाजा सारिएको छ। कम्प्लेक्समा रहेको प्रशासन विभागसँगै प्रमुख प्रशासकीय अधिकृतको सचिवालय, अन्तर्राष्ट्रिय सम्बन्ध सचिवालय र पाँचौँ तलामा रहेको वित्त विभाग, आन्तरिक लेखा परीक्षण एकाइलगायतका कार्यालय आज सर्ने बताइएको छ। अहिले कामपाको १४ विभागीय र ५८ महाशाखाले भाडाकै घरबाट विभिन्न १० स्थानबाट सेवा दिइरहेका छन्। कामपाका सहायक प्रवक्ता दीपक अधिकारीका अनुसार अहिले प्लाजामा सरसफाइ गर्ने, इन्टरनेट राख्ने र कोठा विभाजनको काम भइरहेको छ। ती काम सकेसँगै सबै विभाग स्थानान्तरण हुने हो। 'मर्मत सकिएको विभागमा क्रमिकरूपमा सरेर नागरिकलाई सेवा दिनेछौं,' सहायक प्रवक्ता अधिकारीले भने, 'सर्नका लागि जति आलटाल गर्यो कामपालाई उति नै घाटा लाग्छ। दुईतिर भाडा दिर्नुपर्छ त्यसैले सक्दो छिटो मर्मतको काम गरी सर्ने तयारी गरिएको छ।' उनका अनुसार सबै सेवा एकै ठाउँबाट उपलब्ध गराउने उद्देश्यअनुसार कामपा प्लाजामा सर्न लागेको हो। नेपाल ट्रष्टको स्वामित्वमा रहेको काठमाडौं प्लाजामा सर्नका लागि कामपा र ट्रष्टबीच यही चैत आठ गते सम्झौता भएको थियो। सम्झौताबमोजिम झ्याल, ढोका र लिफ्टसहित बिग्रिएका र भत्किएका संरचना बहाल रकमबाट कटाउने गरी कामपाले मर्मत गर्नेछ। प्रत्येक पाँच वर्षमा १० प्रतिशतले बहाल वृद्धि गर्ने गरी १० वर्षका लागि सम्झौता गरिएको हो। विसं २०७२ को भूकम्पअघि कामपाको सबै सेवा ऐतिहासिक बागदरबारबाट प्रवाह भइरहेको थियो। भूकम्पका कारण बागदरबारमा क्षति पुगेपछि विभिन्न स्थानमा छरिएर सेवा दिन कामपा बाध्य भएको हो। राजस्व, सार्वजनिक निर्माण र सहरी व्यवस्थापन विभाग बबरमहलमा छन्। सहकारी विभाग बिजुली बजार र सहरी योजना आयोगको कार्यालय थापाथलीमा छन्। टेकुमा उद्यान तथा हरियाली प्रवर्द्धन आयोजना, वातावरण व्यवस्थापन विभाग, जग्गा एकीकरण आयोजनाका कार्यालय र मिसिल शाखा छन्। कृषि तथा पशुपक्षी विभाग र शिक्षा विभाग ताहाचलमा छन्। प्लाजाको ग्राउण्ड फ्लोरमा पार्किङ, नगर प्रहरी बल, बैंक काउन्टर, आपत्कालीन सेवा केन्द्र, विपत् व्यवस्थापन विभाग, स्वास्थ्य सेवा केन्द्र, मूल दर्ता र पञ्जीकरण सेवा राख्ने तयारी छ। त्यसैगरी पहिलो तलामा राजस्व विभाग, सहरी व्यवस्थापन विभाग, सामाजिक विकास विभाग, मिसिल तथा तथ्याङ्क शाखा, वातावरण व्यवस्थापन विभाग, सभा कक्ष र विषयगत समितिको कार्यकक्ष राख्ने योजना छ। दोस्रो तलामा उपप्रमुखको सचिवालय, ट्राफिक व्यवस्थापन सल्लाहकार, स्वास्थ्य विभाग, सहकारी विभाग, कृषि पशुपक्षी विभाग, शिक्षा विभाग, कानुन तथा मानव अधिकार विभाग र इजलास राखिने छ। तेस्रो तलामा वित्त विभाग, आन्तरिक लेखा परीक्षण एकाइ, खरिद एकाइ, अनुगमन तथा मूल्याङ्कन एकाइ, प्रशासन विभाग, प्रमुख प्रशासकीय अधिकृतको सचिवालय रहनेछन्। चौथो तलामा प्रमुखको सचिवालय, सहरी योजना आयोग, सार्वजनिक निर्माण विभाग, सम्पदा तथा पर्यटन विभाग, सार्वजनिक निजी साझेदारी एकाइ, सूचना प्रविधि विभाग, अन्तरराष्ट्रिय सम्बन्ध सचिवालय राखिने छ। पाँचौँ तलामा उद्यान तथा हरियाली प्रवर्द्धन आयोजना, क्यान्टिन, रिफ्रेसमेन्ट सेन्टर, सभा कक्ष, कल सेन्टर राखिने बताइएको छ।"
नयाँ वर्षमा देशका यी स्थानमा हुने छ वर्षा,काठमाडौं : नयाँ वर्ष २०८० को पहिलो दिन देशका विभिन्न क्षेत्रमा वर्षा हुने भएको छ। मौसम पूर्वानुमान महाशाखाका अनुसार देशका पहाडी भूभागका एकदुई स्थानमा मेघ गर्जनचट्याङ सहित हल्काक्षणिक वर्षाको सम्भावना रहेको छ। साथै लुम्बिनी र सुदूरपश्चिम प्रदेशका तराईका थोरै स्थानहरूमा हावाहुरीको समेत सम्भावना रहेको छ। शुक्रबार राति देशभर आंशिक बदली रहने छ।
"मोटरसाइकल चोरी नियन्त्रण गर्न मोरङमा विशेष अप्रेशन, गिरोहका ६ जना पक्राउ","विराटनगर : मोटरसाइकल र स्कुटर चोरी नियन्त्रण गर्न मोरङ प्रहरीले विशेष अप्रेशन सञ्चालन गरेको छ। पछिल्लो समय मोटरसाइकल र स्कुटर चोरीका घटना बढेपछि प्रहरीले सक्रियता बढाएको हो। कोसी प्रदेशको राजधानी विराटनगरलगायत मोरङका विभिन्न स्थानमा मोटरसाइकल चोरी हुने क्रम बढेको छ। सार्वजनिकस्थल, पार्किङस्थल तथा घरैबाट मोटरसाइकल चोरी हुने क्रम बढेको प्रहरीले जनाएको छ। चोरीमा संगठित गिरोहको संलग्नता यकिन भएको छ। मोरङ प्रहरी प्रमुख एसपी दीपक पोखरेलले चोरी नियन्त्रण गर्न, खोजी गरेर चोरिएका मोटरसाइकल पत्ता लगाउन र चोरीमा संलग्न गिरोहलाई कारबाहीको दायरामा ल्याउन प्रहरीको छुट्टै टोली परिचालन गरेर विशेष अप्रेशन चलाएका छन्। पछिल्लो समय मोटरसाइकल चोरीका घटना बढेका छन्। चोरी रोक्न छुट्टै टोली खटाएर विशेष अप्रेशन चलाइएको छ, पोखरेल भन्छन्, एक साताको अवधिमा राम्रै सफलता प्राप्त भएको छ। गिरोहका केही व्यक्ति पक्राउ परेका छन्। उनका अनुसार पक्राउ परेकाको साथबाट चोरीका मोटरसाइकल र स्कुटर पनि बरामद गरिएको छ। मोटरसाइकल चोरी गर्ने संगठित गिरोहका ६ जनालाई पक्राउ गरिएको मोरङ प्रहरीका प्रवक्ता डीएसपी रञ्जनकुमार दाहालले जानकारी दिए। उनका अनुसार पक्राउ पर्नेमा २ जना भारतीय नागरिक छन्। पक्राउ परेकाको साथबाट ५ वटा मोटरसाइकलसमेत नियन्त्रणमा लिएर कानुनी कारबाही अघि बढाउन अनुसन्धानको प्रक्रिया सुरु गरिएको डीएसपी दाहालको भनाइ छ। उनका अनुसार पक्राउ पर्नेमा भारत अररिया लक्ष्मीपुरका २५ वर्षीय सुशीलकुमार यादव, भारत पोसदाहका २५ वर्षीय शौरभकुमार यादव, सुनसरीको देवानगन्ज गाउँपालिका३ का १८ वर्षीय राजकुमार यादव, सुनसरीकै भोक्राहानर्सिङ गाउँपालिका ६ का २० वर्षीय सुमनकुमार यादव, विराटनगर महानगरपालिका१२ का दिनेश साह र सञ्जय साह रहेका छन्। पक्राउ परेको गिरोह लामो समयदेखि संगठित रूपमा मोटरसाइकल चोरीमा संलग्न रहेको प्रहरी अनुसन्धानबाट खुलेको छ। विराटनगर७ स्थित मालपोत कार्यालयअगाडि पार्किङ गरेर राखेको को २५ प १९४५ नम्बरको मोटरसाइकल गत फागुन १० गते चोरी भएको थियो। मोरङको बेलबारी नगरपालिका४ का ६० वर्षीय बमबहादुर खवासको उक्त मोटरसाइकल चोरीमा सुशीलकुमार, शौरभकुमार र राजकुमार संलग्न रहेको दाहालले बताए। उनका अनुसार चोरीका ३ वटा मोटरसाइकलसहित उनीहरू चैत २१ गते पक्राउ परेका हुन्। त्यस्तै, विराटनगर१६ मा पार्किङ गरेर राखिएको प्रदेश २०२००३ प ५२५९ नम्बरको मोटरसाइकल चैत २४ गते चोरी भयो। सप्तरी कन्चनपुरका केशवप्रसाद गुप्ताको मोटरसाइकल चोरीमा सुमनकुमारलगायतको संलग्नता रहेको प्रहरीले जनाएको छ। प्रहरीले चोरीको मोटरसाइकलसहित उनलाई चैत २४ गते पक्राउ गरेको हो। विराटनगरको सेन्ट्रल महलको पार्किङस्थलबाट को २७ प ६९४९ नम्बरको स्कुटर गत माघ २१ गते चोरी भयो। विराटनगर४ का सुरेन्द्र कार्कीको उक्त स्कुटरसहित चोरीमा संलग्न दिनेश र सञ्जयलाई चैत २४ गते पक्राउ गरिएको डीएसपी दाहालले बताए। उनका अनुसार पक्राउ परेको गिरोहको साथबाट चोरीमा प्रयोग हुने मास्टर की र नक्कली नम्बर प्लेट पनि बरामद भएको छ। चोरीका मोटरसाइकल पहाडी जिल्लाका दुर्गम तथा तराईका ग्रामीण इलाका र भारतका विभिन्न स्थानमा पुर्याएर बिक्री गर्ने गरेको पाइयो, एसपी पोखरेलले भने, नेपालभारत सीमा क्षेत्रमा अवैध मदिरा र लागूऔषध ओसारपसारमा चोरीका मोटरसाइकल प्रयोग भइरहेको खुलेको छ। मोटरसाइकलका इन्जिन पानी तान्ने मोटरको रूपमा पनि प्रयोग गर्ने गरेको पाइएको उनको भनाइ छ। चोरीमा संलग्न गिरोहले नम्बर प्लेट परिवर्तन गरेर आफ्नो सम्पर्कमा भएका व्यक्तिहरूलाई निश्चित रकम लिएर मोटरसाइकल बिक्री गर्ने गरेको पोखरेल बताउँछन्। मोटरसाइकल चोरीमा संगठित गिरोह सक्रिय रहेको अनुसन्धानबाट पत्ता लागेको छ, उनले भने, पक्राउ परेकाले दिएको सूचना तथा अनुसन्धानबाट प्राप्त प्रमाणका आधारमा चोरीमा संलग्न अरुको पनि खोजी तीव्र पारिएको छ। मोटरसाइकल चोरी गर्ने गिरोहको सञ्जाल भत्काउन र चोरी नियन्त्रण गर्न कुनै कसर बाँकी नराखिने एसपी पोखरेलको भनाइ छ।"
किमाथाङ्का नाकाबाट पक्राउ परेका चिनियाँ नागरिकलाई काठमाडौं पठाइयो,किमाथाङ्का : सङ्खुवासभाको भोटखोला गाउँपालिका१ किमाथाङ्का नाकाबाट पक्राउ परका चिनियाँ नागरिकलाई काठमाडौं पठाइएको छ। सोमबार निषेधित क्षेत्र भोटखोला१ को किमाथाङ्का नाकाबाट चिनियाँ नागरिक ३४ वर्षीय याङ यी पक्राउ परेका थिए। पक्राउ परेका चिनियाँ नागरिकलाई आज काठमाडौं पठाइएको जिल्ला प्रहरी कार्यालय सङ्खुवासभाका प्रहरी नायब उपरीक्षक वीरेन्द्र गोदारले जानकारी दिए। चिनियाँ नागरिक याङलाई जिल्ला प्रहरी कार्यालयमा अनुसन्धान गरेर थप अनुसन्धानका लागि अध्यागमन विभाग काठमाडौं पठाइएको प्रनाउ गोदारले बताए। निषेधित क्षेत्र पुगेका चिनियाँ नागरिकलाई नेपाल प्रहरी र सशस्त्र प्रहरीको संयुक्त टोलीले पक्राउ गरेको थियो। उनी किमाथाङ्का नाका किन आएका भन्न खुल्न सकेको छैन। किमाथाङ्काबाट यसअघि पनि एक चिनियाँ नागरिक पक्राउ परेका थिए। उनी रसुवागडी नाका हुँदै किमाथङ्का पुगेको प्रहरीले जनाएको छ।
नेपाली नयाँ वर्ष मनाउन चिनियाँ पर्यटक नेपाल आए,काठमाडौं : नेपाली नयाँ वर्ष मनाउनका लागि १८० जना चिनियाँ पर्यटकहरू जहाज नै चार्टर गरेर नेपाल आएका छन्। बिहीबार बिहान नेपाल आएका चिनियाँ पर्यटकहरूलाई संस्कृति पर्यटन तथा नागरिक उड्डयनमन्त्री सुदन किराँतीले त्रिभुवन विमानस्थलमा स्वागत गरेका थिए। नेपाल र चीनको झण्डा बोक्दै आएका चिनियाँ पर्यटकहरूलाई पञ्चेबाजाले समेत स्वागत गरिएको थियो। चिनियाँ पर्यटकहरूलाई स्वागत गर्दै मन्त्री किराँतीले चीनले नयाँ वर्षको आगमनसँगै चिनियाँ पाहुनाहरूलाई खुसी व्यक्त गर्दै चीन सरकारलाई धन्यवाद दिए। कोरोना महामारीपछि चिनियाँ पर्यटकको आवमगन सबैभन्दा कम रहेकामा अब फेरी आउन सुरु भएको हो। चिनियाँ पर्यटकहरूको चारवटा समूह आउने बताइएको छ। केही साताअघि मात्रै चीनले नेपाललाई घुम्नैपर्ने देशको सूचीमा राखेको थियो।
कहाँ अल्झियो आन्दोलनरत मिटरब्याज पीडितको वार्ता?,"काठमाडौं : सरकार र मिटरब्याज पीडितबीचको पाँचौं वार्ता निष्कर्षविहीन बनेको छ। आन्दोलनरत मिटरब्याज पीडितले सरकारसँग फर्जी तमसुक खारेज गर्नुपर्ने प्रमुख माग अघि सारेको छ। तर सरकार उनीहरूको मागमा गम्भीर नदेखिएपछि पटकपटकको वार्ता निष्कर्षविहीन सकिएको हो। बिहीबार आन्दोलनरत पक्षले सरकारी वार्ता टोलसँग यही माग अघि सारेका थिए। चित्तबुझ्दो जवाफ नपाएपछि वार्ता अगाडि बढ्न नसकेको आन्दोलनरत पक्षले जनाएको छ। संघर्ष समिति मधेस प्रदेशकी संयोजक सरस्वती मिश्रले कानुन संशोधन नगरेसम्म आन्दोलन जारी राख्ने बताइन्। 'हामीले फास्ट ट्र्याकमा कानुन संशोधन गरेर फर्जी तमसुक खारेज गर्नुपर्छ भनिरहेका छौं। यसमा सरकार आलटाल गरिरहेको छ,' उनले भनिन्। गत चैत २० गतेदेखि काठमाडौं केन्द्रित आन्दोलन गरिरहेका उनीहरूले खास बस्नसमेत समस्या भइरहेको बताएका छन्। सरकारले छिटो समस्या समाधान गरिदिए आफूहरू घर फर्किने उनीहरूको भनाइ छ। बुधबारको वार्तामा उपप्रधान एवं गृहमन्त्री नारायणकाजी श्रेष्ठ कानुनी प्रक्रियाअनुसार समस्या समाधान हुँदै जाने विश्वास दिलाएका थिए। कानुन संसोधनका लागि मस्यौदाको तयार भइसकेको र समस्या समाधानका लागि आयोग पनि गठन भएकोले पीडितहरूलाई घर फर्किन उनले आग्रह गरेका थिए। यस्ता छन् पीडितको ६ बुँदे माग १) मिटरब्याजसँग सम्बन्धित सम्पूर्ण फर्जी लिखत (तमसुक, दृष्टिबन्धक रजिष्ट्रेसन छिनुवा पास, कतिपय अवस्थामा चेक समेत आदि) मन्त्रिपरिषद् स्तरीय निर्णयबाट अवैध घोषणा गर्दै पीडितलाई क्षतिपूर्तीको व्यवस्था गर्नुपर्ने । २) कानुन मन्त्रालयमा अड्किएको मिटरब्याजी अपराध नियन्त्रण सिफारिस कार्यदल ले सिफारिस गरेको कानुनी मस्यौदा तत्काल संघर्ष समिति र पीडितको जानकारीमा ल्याउनुपर्ने साथै पीडितसँग छलफल गर्दै समयसिमा तोकेर फास्ट ट्रयाकमा नयाँ कानुन जारी गर्नुपर्ने । ३) नयाँ कानुन लागू नभएसम्म फर्जी लिखतका आधारमा अदालतमा मिटरव्याजसंग सम्बन्धित मुद्धाको दर्ता तथा सम्पूर्ण अदालती प्रकृया स्थगित गर्नुपर्ने र फैसला भइसकेका मुद्धाको पुनरावलोकन गर्नुपर्ने साथै फर्जी लिखतका आधारमा पकाउ परेका पीडितको ससम्मान रिहाइ गर्नुपर्ने । (४) जिल्ला प्रशासन कार्यालयमा दर्ता भएका र दर्ता हुन आउने मिटरब्याजसंग सम्बन्धित निवेदनका आधारमा साहु महाजनलाई तत्काल पक्राउ गरी उनीहरुको सम्पत्ति छानविन गर्नुपर्ने । ५) साहुमहाजनद्वारा भएका मिटरब्याजसँग सम्बन्धित हत्या, दुव्र्यवहार, महिलामाथि हुने ज्यादती तथा यौन हिंसा तथा मानवअधिकार उल्लंघनका अन्य घटनाको गम्भीर छानविन गर्दै कारवाही गर्नुपर्ने तथा पीडितलाई न्यायोचित क्षतिपूर्तीको व्यवस्था गर्नुपर्ने । ६) पीडितले गैह्रकानुनी व्याजदरमा ऋण लिनुपर्ने कारणको पहिचान गर्दै शोषित तथा उत्पीडित वर्ग तथा समुदाय साथै उद्यमी तथा व्यवसायी लक्षित न्यायपूर्ण आर्थिक कारोबार सुनिश्चित गर्न सहुलियतपूर्ण वित्तीय कार्यक्रम ल्याउनुपर्ने ।"
जलविद्युतका कारण नारच्याङमा बसाइँ सर्दै,"गलेश्वर : विसं २०४४ अघि सुनसान र गुमनाम थियो म्याग्दीको अन्नपूर्ण गाउँपालिका४ मा पर्ने नारच्याङ गाउँ। विसं २०४४ मा पहिलो पटक दुई मेगावाट क्षमताको तातोपानी जलविद्युत आयोजना निर्माण भयो। त्यसयता हालसम्म यहाँ साना र ठूला गरी नौ जलविद्युत् अयोजना सञ्चालनका लागि निर्माण कार्य सुरु भएकाले यहाँको स्वरूप फेरिएको छ। जलविद्युत आयोजना निर्माण हुने क्रम बढेसँगै यहाँ बसाइँसरेर आउने मानिस उल्लेख्य रूपमा वृद्धि भएको छ। तीन दशक अघिसम्म ७०७५ घरधुरी रहेकामा अहिले पाँच सयभन्दा बढी घरधुरीको बसोवास छ। यस वर्ष मात्रै करिब ४० भन्दा बढी व्यक्ति अरू गाउँबाट बसाइँ सराइ गरी यहाँ आएका छन्। पछिल्लो सयम नारच्याङ हाइड्रो भिलेजका नामले चर्चित छ। यहाँ केही निर्माणाधीन र केही निर्माण सम्पन्न भएका चार सय २१ मेगावाटका नौ जलविद्युत आयोजना सञ्चालनमा छन्। यी आयोजनामा काम गर्न उत्तरी म्याग्दीका विभिन्न गाउँबाट बसाइँ सरेर अहिले नारच्याङ् आउनेको सङ्ख्या बढ्दै गएको वडाअध्यक्ष लोकबहादुर फगामीले बताए। उनका अनुसार जलविद्युत आयोजना निर्माणका कारण यहाँका युवाले गाउँमै रोजगार पाएका छन्। रोजगारीका लागि विदेश जानेको सङ्ख्या घटेको छ। आयोजनामा शेयर लगानी गर्ने र लगानीबापत पाउने बोनस रकमले यहाँका बासिन्दाको जीवनस्तरमा सुधार आएको छ। उक्त गाउँपालिका५ पाउद्वारबाट बसाइँसरेर नारच्याङमा आएका फत्तेबहादुर तिलिजाले गाउँमै रोजगारीका साथै सुरक्षित व्यवसायको सम्भावना देखेर यहाँ आएको बताए। 'पोखरा, काठमाडौंलगायत सहरमा जान सकिँदैन, यहाँ जलविद्युत आयोजना धमाधम निर्माण भइरहेका छन्, आफ्नै गाउँघरमा रोजगारी पाइने भएपछि परिवारको सुरक्षित भविष्यका लागि पाउद्धारबाट बसाइँसरेर यहाँ आएका हौँ', उनले भने। एक वर्षयता ४० भन्दा बढी बसाइँ सरेर यहाँ कामका लागि आएका छन्। काम र शिक्षाका लागि बसाइँ सर्ने क्रम नरोकिएकाले यहाँ आउनेको सङ्ख्या अझै बढ्ने वडा नं ४ का वडासचिव अमृत नेपालीले जानकारी दिए। नारच्याङमा जलविद्युत निर्माण हुनाका साथै प्राविधिक शिक्षालय सञ्चालन भएपछि इन्जिनियरिङ पढ्न यहाँ आउनेहरुले पनि बसाइँ सर्ने गरेका उनको भनाइ थियो। रोजगारीसँगै गुणस्तरीय शिक्षा पाइने भएपछि बसाइँसराइ गरेर आउनेको सङ्ख्या बढेको वडाअध्यक्ष फगामीले बताए। 'यहाँबाट रोजगारी तथा शिक्षाका लागि काठमाडौं, पोखरालगायत सहरमा गएका व्यक्ति पनि धमाधम गाउँ फकिँदैछन्, बाहिरबाट बसाइँसराइ गरेर आउनेहरु पनि थपिएका छन्' उनले भने 'जलविद्युतले जग्गाको मूल्य राम्रै दिएको छ। पुराना घर हट्दै नया पक्की घर बनेका छन्। स्थानीयवासीले गाउँमै रोजगारी पाउनाका साथै होटल सञ्चालन गरी व्यवसाय गरेर पर्यटक समेत भित्र्याएका छन्।' कालिगण्डकी, म्याग्दी र रघुगङ्गा नदीमा गरी दुई दर्जन बढी जलविद्युत आयोजना म्याग्दीमा निर्माणाधीन अवस्थामा छन्। तीमध्ये नौ वटा जलविद्युत आयोजना नारच्याङमा मात्रै सञ्चालित छन्। कालिगण्डकी नदीसँगै अन्नपूर्ण र नीलगिरि हिमालबाट बग्ने मिस्त्री, घलेम्दी, नीलगिरि, रेलेखोलालगायत खोलामा जलविद्युत आयोजना निर्माण हुन थालेपछि यहाँका बासिन्दाको जीवनस्तर फेरिएको वडासदस्य यामकुमारी सोतन्जाले बताए। जलविद्युत आयोजना भित्रिएसँगै गाउँका युवा रोजगारीका लागि विदेश जानेक्रम कम हुँदै गएको अन्नपूर्ण युवा क्लबका अध्यक्ष टंकबहादुर पुलने बताए। 'पहिले गाउँमा रोजगार नहुँदा विदेश, विदेश भन्थे, अहिले धमाधम जलविद्युत आयोजनाले युवालाई रोजगारी दिएकाले उनीहरुको दैनिक जीवन सहज भएको छ, उनले भने। अन्नपूर्ण र नीलगिरि हिमालको काखमा रहेको नारच्याङ्का पाँच सय घरधुरीका प्रत्येक व्यक्ति गाउँमा नै रोजगार छन्। विसं २०४४ मा दुई मेगावाटको तातोपानी जलविद्युत आयोजना निर्माण भएपश्चात् ४० मेगावाटको मिस्त्रीखोला, पाँच मेगावाटको घलेम्दी जलविद्युत आयोजनाले विद्युत उत्पादन गरिसकेका छन्। एक सय सात मेगावाटको नीलगिरि खोलाएक र नीलगिरि खोलादुईले कामलाई अन्तिम चरणमा पुर्याएका छन्। छ मेगावाटको रेलेखोला, नौ मेगावाटको सुपर घलेम्दी, ५२ मेगावाटको मध्यकालिगण्डकी, दुई सय मेगावाटको कालिगण्डकी गर्ज निर्माणाधीन अवस्थामा छन्।"
'बाघ संरक्षण गर्नका निमित्त बजेट तर्जुमा गर्न आह्वान',"काठमाडौं : ऊर्जा, जलस्रोत तथा सिँचाइमन्त्री शक्तिबहादुर बस्नेतले आगामी दिनमा बाघ संरक्षणका निमित्त नवीनतम कार्यक्रम र बजेट तर्जुमा गर्न आह्वान गरेका छन्। यही चैत २६ देखि २८ गतेसम्म भारतले बाघ संरक्षण आयोजना सुरु गरेको ५०औँ वार्षिकोत्सव अर्थात स्वर्ण जयन्तीका अवसरमा भारतमा आयोजित कार्यक्रममा नेपालका तर्फबाट प्रधानमन्त्री एवं वन तथा वातावरणमन्त्री पुष्पकमल दाहाल प्रचण्ड को विशेषदूतका रूपमा बोल्दै मन्त्री बस्नेतले सो कुरा आह्वान गर्नुभएको वन तथा वातावरण मन्त्रालय, राष्ट्रिय निकुञ्ज तथा वन्यजन्तु संरक्षण विभागले जनाएको छ। 'मन्त्री बस्नेतले आगामी दिनमा बाघ संरक्षण गर्नका निमित्त बाघ पाइने देश र अन्तर्राष्ट्रिय समुदायलाई स्थानीय समुदायको जीविकोपार्जन कार्यक्रममा सहयोग गर्ने गरी नवीनतम कार्यक्रम र बजेट तर्जुमा गर्न आह्वान गर्नुभएको थियो' विभागद्वारा जारी विज्ञप्तिमा भनिएको छ। भारतीय प्रधानमन्त्री नरेन्द्र मोदीको प्रमुख आतिथ्यता रहेको उक्त कार्यक्रममा नेपालका तर्फबाट प्रधानमन्त्री एवं वन तथा वातावरणमन्त्री दाहालको विशेषदूतका रूपमा ऊर्जामन्त्री बस्नेतको नेतृत्वमा विभागका महानिर्देशक डा महेश्वर ढकाललगायतको प्रतिनिधिमण्डलले भाग लिएको थियो। सोही अवसरमा मन्त्री बस्नेतले नेपालको धारणा राख्दै नेपाल सरकारले स्थानीय समुदाय, सुरक्षा निकाय र संरक्षण साझेदार संस्थासँग मिलेर साझेदारीमा काम गरेको परिणामस्वरुप सन् २०१० मा एक सय २१ रहेको बाघको सङ्ख्या बढेर २०२२ मा तीन सय ५५ पुग्न सफल भएको जानकारी गराएका थिए। उक्त अवसरमा भारत सरकारले ठूला बिराला प्रजातिको संरक्षण गर्ने र उक्त प्रजातिको चोरी सिकार तथा अवैध व्यापार नियन्त्रण गर्ने उद्देश्यले विश्वका ९७ राष्ट्रलाई एउटै कार्यक्रममा आबद्ध गर्न इन्टरनेसनल बिग क्याट्स एलायन्स को घोषणा गरिएको छ। उक्त कार्यक्रमलाई पाँच वर्षसम्म सञ्चालन गर्नका लागि भारत सरकारले १० करोड डलर खर्च गर्ने प्रस्तावसमेत अगाडि सारेको छ। मन्त्री बस्नेतले नेपाल सरकारका तर्फबाट इन्टरनेसनल बिग क्याट्स एलायन्स मा नेपाल संस्थापक सदस्य हुने पत्र भारतका पर्यावरण, वन तथा जलवायु परिवर्तनमन्त्री भूपेन्द्र यादवलाई हस्तान्तरण गरेका थिए। तीन दिनसम्म चलेको उक्त सम्मेलनमा बाघ संरक्षणलाई एउटा संस्कृतिका रूपमा विकास गर्न, मानववन्यजन्तु द्वन्द्व घटाउन र वन्यजन्तु तथा संरक्षित क्षेत्र व्यवस्थापनलाई पर्यापर्यटनमार्फत आर्थिक उपार्जन गर्ने गरी विभिन्न कार्यपत्रमा छलफलसमेत भएको थियो। विकास र वातावरणलाई सँगसँगै लिएर जान दिगो विकासका लक्ष्य प्राप्त गर्नका लागि र जलवायुजन्य जोखिमबाट वन्यजन्तुको अनुकूलित क्षमता विकास गर्न समाजका सबै आयामलाई संरक्षणमा सहभागी गराउन जोड दिइएको थियो। उक्त कार्यक्रममा नेपाललगायत आर्मेनिया, बङ्गलादेश, भूटान, थाइल्यान्ड, मलेसिया, भियतनाम, क्याम्बोडिया, लाओस, केन्या, सुरिनाम, तान्जानिया, इथियोपिया, नाइजेरियालगायत देशका मन्त्री तथा प्रतिनिधिले भाग लिएका थिए।"
मधेस : ५० करोडको मलखाद किन्ने प्रस्ताव,"जनकपुरधाम : मधेस प्रदेशको मन्त्री परिषद् बेठकमा ५० करोड रुपैयाँ बराबरको मलखाद किन्ने प्रस्ताव गरिएको छ। मधेस सरकारले किसानहरूका लागि कृषि विकास योजना अन्तर्गत ५० करोड बराबरको रासायनिक मल खरिद गर्ने प्रस्ताव गरेको हो। मधेस सरकारको भूमि व्यवस्था, कृषि तथा सहकारी मन्त्री इन्जिनियर बसन्त कुशवाहाले बिहीबार बसेको मधेस प्रदेश सरकारको मन्त्री परिषद् बैठकमा ५० करोडमा ३० हजार मैट्रिक टन मलखाद खरिद गर्ने प्रस्ताव गरेको बताएका हुन्। आर्थिक वर्ष २०७९०८० मा मन्त्रालय मातहत गर्न नसकिने तथा गर्न नमिल्ने टुक्रे तथा ससाना योजनाहरू कट्टा गरी कृषि बालिका लागि मलखाद किन्ने प्रक्रिया अघि बढाइने भएको मन्त्री कुशवाहाले जानकारी दिए। आगामी कृषि बाली, तेलहन, दलहन सहितका नगदे बाली उखुका लागि पनि मलखाद अनुदानमा उपलब्ध गराई किसानको समस्या समाधानका लागि पहल भइरहेको जानकारी दिए। उनले भने, संघीय सरकारको कृषि मन्त्रालयसँग पनि हाम्रो निरन्तर सम्पर्क छ, वहाँहरू पनि साकारात्मक हुनुहुन्छ। हामी छिट्टै मलखाद खरिद प्रक्रियामा जान्छौं। किसानहरूका लागि दीर्घकालीन, अल्पकालीन र मध्यकालीन गरी कृषि विकासको योजनाहरू लिएर यहाँको किसानका लागि सर्वसुलभ मल, खाद्य, बिउबिजन उपलब्धता गराउने कोसिसमा छौं।' उनले मधेस प्रदेशको हरेक वडामा जैविक मलखाद उद्योग स्थापना गर्ने, हरेक पालिकामा साना कृषि बजार व्यवस्थापन गर्ने, हरेक निर्वाचन क्षेत्रमा ठूला कृषि बजार व्यवस्थापन, हरेक निर्वाचन क्षेत्रमा ५०० टन माथिको कोल्ड स्टोर स्थापना गर्ने र हरेक निर्वाचन क्षेत्रमा कृषि औजार कष्टम हायरिङ सेन्टर स्थापना गर्ने अन्नपूर्णसँगको कुराकानीमा बताए।"
लामा थुव्तेन जोपा रिन्पोछेको निधन,"गोरखा : महायान परम्पराको संरक्षणका लागि अन्तर्राष्ट्रिय बौद्ध समुदाय फाउन्डेसन (एफपीएमटी) स्थापनाका लागि प्रसिद्ध, लामा थुब्तेन जोपा रिन्पोछेको निधन भएको छ। काठमाडौंस्थित कपन गुम्बाका प्रमुख ७९ वर्षका रिम्पोछेको बिहीबार बिहान साढे ९ बजे निधन भएको हो। उनी चुम उपत्यकामा वैशाख ६ गतेबाट आयोजना हुने चुम स्याग्या शताब्दी महोत्सवका लागि छेकम्पारस्थित राजेन गुम्बामा पुगेका थिए। गोरखाको चुम उपत्यकाबाट बिरामी भएर बिहिबार बिहान फर्के लगत्तै काठमाडौंमा निधन भएको हो। उनी बुधबारदेखि हाइअल्टिच्युडको बिरामी भएका थिए। उद्धारका लागि समयमै हेलिकोप्टर उपलब्ध हुन नसक्दा ढिला गरी बिहिबार बिहान मात्र काठमाडौं ल्याइएको थियो। चुम उपत्यकाको राजेन गुम्बाको स्थापना र सञ्चालन उनले नै गरेका थिए भने काठमाडौंस्थित चुम कल्याण समितिको भवन निर्माणमा आर्थिकलगायत विभिन्न क्षेत्रमा अतुलनीय योगदान गरेका थिए। लामा जोपा रिन्पोछेको जन्म सन् १९४५ मा थाङ्मेको सगरमाथा क्षेत्रमा भएको थियो। उनलाई तीन वर्षको उमेरमा शेर्पा न्यङ्मा योगी कुनसाङ येशे, लउडो लामाको अवतारका रूपमा लिइएको थियो। रिन्पोछे बोधचित्तको अवतार थिए, र सधैं नश्वरताको सम्झनाको महत्वमा जोड दिने गर्दथे। १० वर्षको उमेरमा उनी तिब्बत गएका, दक्षिणी तिब्बतमा उनले डोमो गेशे रिन्पोछेको गुम्बामा अध्ययन र ध्यान गरेका र सन् १९५९ मा भुटानमा सुरक्षा खोज्न बाध्य भए। उनी पछि भारतको पश्चिम बंगालमा शरणार्र्थीको रूपमा यात्रा गरे, जहाँ उनले पहिलो पटक लामा येशेलाई भेटे। जो उनको सबैभन्दा नजिकको शिक्षक बन्ने थिए। दुई लामाहरू १९६७ मा नेपाल आएर उनीहरूले कोपन र लाउडो गुम्बाहरू स्थापना गरे। लामा जोपा रिन्पोछेले १९७५ मा लामा थुब्तेन येशेसँग मिलेर नेपालमा अन्तर्राष्ट्रिय बौद्ध समुदाय फाउन्डेसन(एफपीएमटी) स्थापना गरे र पश्चिमा विद्यार्र्थीहरूलाई बौद्ध धर्म सिकाउन थालेका थिए। पछिल्ला वर्षहरूमा एफपीएमटिले ३७ देशहरूमा वौद्ध धर्मसँग सम्बन्धित धार्मिक केन्द्रहरू, परियोजनाहरू र गतिविधिहरूको सञ्चालन गरेको थियो। सन् १९८४ मा लामा येशेको निधनपछि लामा जोपा रिन्पोछेले एफपीएमटीको आध्यात्मिक निर्देशकका रूपमा काम गरेका थिए। रिन्पोछे एक प्रसिद्ध लेखकसमेत थिए। उनले धेरै धार्मिक ग्रन्थहरु प्रकाशन गरेका छन्। मृत्युको आनन्द कसरी लिने, डरबिना जीवनको अन्तिम चुनौती सामना गर्ने तयारी, द फोर नोबल ट्रुथ ए गाइड टु डेली लाइफ, बोधिचित्त, अर्थपूर्ण जीवनका लागि अभ्यास प्रकाशित गरेका छन्।"
साँफेबगरमा शैक्षिक गुणस्तर सुधार वर्ष घोषणा,"उनले भने, शिक्षामा गुणस्तर ल्याउनको लागी हामीले १९ वटा शर्तहरू बनाएका छौं, ती शर्तहरू विद्यालय, अभिभावक र सरोकारवाला सबैले अनिवार्य कार्यान्वयन गर्नुपर्ने छ। सबैभन्दा पहिला त विद्यालको प्रअ विद्यालयप्रति पूर्णरुपमा जवाफदेही हुनुपर्ने र विद्यालयका शिक्षक तथा कर्मचारी अनिवार्य रुपले २३६ दिन उपस्थित भएको हुनुपर्ने लगायतका शर्त बनाएका छौं। अछाम : साँफेबगर नगरपालिका विद्यालयको शैक्षिक गुणस्तर सुधारका लागि अभियान सञ्चालन गर्ने भएको छ। नगरपालिकाले २०८० साललाई शैक्षिक गुणस्तर सुधार वर्ष घोषणा गरेको छ। यही चैत २८ गते बसेको नगर कार्यपालिकाको बैठकले शिक्षामा सुधार र गुणस्तर ल्याउनका लागि शैक्षिक गुणस्तर सुधार वर्ष घोषणा गरेको नगर प्रमुख राजेन्द्रबहादुर कुँवरले जानकारी दिए। ्रा ज्यको ठूलो लगानी शिक्षामा गरिएको भए पनि प्रतिफल शून्य जस्तै भएकाले सरकारी विद्यालयको पठनपाठन गुणस्तर बनाउन तर्फ नगरको जोड रहेको नगर प्रमुख कुँवरले बताए। उनले एसईईमा मात्रै सामुदायीक विद्यालयको परिणामा खोज्नुभन्दा अधारभूत तहमै शिक्षामा गुणस्तर ल्याउन आवश्यक रहेको बताए। उनले भने, शिक्षामा गुणस्तर ल्याउनको लागी हामीले १९ वटा शर्तहरू बनाएका छौं, ती शर्तहरू विद्यालय, अभिभावक र सरोकारवाला सबैले अनिवार्य कार्यान्वयन गर्नुपर्ने छ। सबैभन्दा पहिला त विद्यालको प्रअ विद्यालयप्रति पूर्णरुपमा जवाफदेही हुनुपर्ने र विद्यालयका शिक्षक तथा कर्मचारी अनिवार्य रुपले २३६ दिन उपस्थित भएको हुनुपर्ने लगायतका शर्त बनाएका छौं। कार्यान्वयन भए नभएको अनुगमन नगरले प्रत्येक विद्यालयमा गर्ने कुँवरले बताए। गुणस्तर सुधारका लागी भन्दै कक्षा ८ को परिक्षा नगरबाटै सञ्चालन गर्दे आएको साँफेबगरले यो वर्षबाट कक्षा ५ को परीक्षा पनि नगरबाट सञ्चालन गरेको छ। आधारभूत शिक्षा परीक्षा व्यवस्थापन निर्देशिका २०७८ अनुसार कक्षा ५ को परीक्षा यस वर्षबाट नगरबाट सञ्चालन गरिएको साँफेबगर शिक्षा युवा तथा खेलकुद शाखा प्रमुख हिरादत्त भट्टले जानकारी दिए । कक्षा ५ र कक्षा ८ को अन्तिम परीक्षा व्यवस्थित, मर्यादित, गुणस्तरीय बनाउन नगरबाट परीक्षा सञ्चालन गरिएको भट्टले बताए। यही चैत ५ गतेदेखि १३ गतेसम्म कक्षा ५ र ८ को परीक्षा सञ्चालन भएको थियो। अहिले उत्तरपुस्तिका जाँचको काम चलिरहेको भट्टले बताए। उनले भने, हामी यही चैत ३० भित्र नतिजा निकाल्ने तयारीमा छौं। उत्तरपुस्तिकामा कोड नम्बर राखेका छौं ताकि शिक्षकले कुन विद्यालयको विद्यार्थी हो भन्ने थाहा नपाउन्। यसले निश्पक्ष परिणम आउँछ। यो नतिजाले कुन विद्यालयको अवस्था कस्तो भन्ने देखाउने छ। यसले शिक्षक, विद्यार्थी, व्यवस्थापन समिति, अभिभावकलाई थप जिम्मेवार बनाउने छ भन्ने आशा छ।"
नयाँ वर्षमा ओशो महोत्सव,"नयाँ वर्षको उत्साह र सकारात्मक सन्देशसँगै ओशो तपोवनको सहकार्यमा महोत्सव हुन लागेको भट्टले जानकारी दिए। मानिसहरू तनावग्रस्त छन्, डिप्रेसनका औषधि खानुपर्ने बाध्यात्मक परिस्थिति बनेको छ। आफुभित्र भएको शक्तिलाई जगाउन सकिन्छ।, उनले भने। काठमाडौं : मानिसलाई तनावमुक्त बनाउन ओशो तपोवनको प्रस्तुति र ओम नेपाल मिडियाको आयोजनामा ओशो महोत्सव हुने भएको छ। कार्यक्रमका प्रमुख संयोजक भवन भट्टका अनुसार नयाँ वर्ष २०८० को पहिलो दिन वैशाख १ गते काठमाडौंको टुँडिखेलमा ओशो महोत्सव हुने भएको हो। महोत्सवमा ध्यान, योग, गायन, नृत्य, लाइभ म्युजिक, हास्य ध्यान, प्रत्यक्ष दोहोरी, पुस्तक प्रदर्शन, फुड फेस्टिभल, गजल वाचन र प्रहसनलगायतको प्रस्तुति हुनेछ। नयाँ वर्षको उत्साह र सकारात्मक सन्देशसँगै ओशो तपोवनको सहकार्यमा महोत्सव हुन लागेको भट्टले जानकारी दिए। मानिसहरू तनावग्रस्त छन्, डिप्रेसनका औषधि खानुपर्ने बाध्यात्मक परिस्थिति बनेको छ। आफुभित्र भएको शक्तिलाई जगाउन सकिन्छ।, उनले भने। नेपाल तपोभूमि हो भनेर चिनाउन सकिन्छ। नेपालबाटै अन्तराष्ट्रिय ध्यान दिवस सुरु गर्न सकिन्छ भन्ने उदेश्य पनि हो। प्रमुख संयोजक भट्टले शारीरिक तथा मानसिक तनाव, हतासा, विषादका कारण दिनानुनिद बिग्रँदै गएको मानव स्वास्थ्यप्रति जागरुक रहन र नेपाली समाजलाई योग र साधनाले महत्वपूर्ण भूमिका खेल्ने बताए। महोत्सव बिहान ९ बजेदेखि राति ९ बजेसम्म चल्नेछ। महोत्सवमा सबै वर्ग, उमेर, समुदाय, जातजाति, धर्म र संस्कृतिका व्यक्तिलाई सुहाउने विविध प्रकारका प्रस्तुति राखिएको ओशो तपोवनका प्रवक्ता निराजन भण्डारीले बताए। भण्डारीका अनुसार आफ्नो व्यस्त जीवनशैलीमा ध्यान, योग र सत्सङलाई अपनाउँदै खुसी जीवन जीउन सकिने कला यस महोत्सवबाट सिक्न सकिने छ। ध्यान, साधना, संगीत, नृत्य, हास्य, स्वाद साहित्य रअध्ययनको महोत्सव हुने प्रवक्ता भण्डारीले बताए। स्वामी आनन्द अर्हतले यसबाट गर्ने ध्यान आराधनाले निकै फाइदा पुग्ने दावी गरे। उनले भने, ७१ प्रतिशत मानिसले आफ्नो जीवनशैली मिलाउन नसकेर मृत्यु भएको छ। यसबाट धेरै मानिसको जीवनशैली परिवर्तन गर्न सकिन्छ। कार्यक्रमका संयोजक सोविता सिम्खडाले ध्यान अराधानाबाट मानिसहरूको जिनवशैलीमै परिवर्तन आउन सक्ने बताइन्। कोभिडपछि मानिसहरू डिप्रेसनको सिकार भएको भन्दै, प्रत्येक मानिस खुसी रहनु पर्छ, अहिले भागदौड व्यस्तताले मानिसले आफ्नो बारेमा सोच्न सकेका छैनन्। जसबाट समस्या उत्पन्न भएको छ। केही हदसम्म आफ्नो लाइफस्टाइल परिवर्तन गर्न सकिनेछ। यस महोत्सवले ओशोको गुणगान मात्र गाउने नभई कार्यक्रममा थुप्रै खालका प्याकेज रहने उनले बताइन्। उनले कार्यक्रममा विदेशी पाहुनासँगै देशका विशिष्ट व्यक्तिको सहभागिता रहने बताइन्। महोत्सवको मुख्य कार्यक्रम साँझ ५ बजे हुनेछ। साँझको कार्यक्रममा एकै साथ ५० हजारले ध्यान र उत्सव गर्ने तपोवनले जनाएको छ।"
"कुखुरा फार्मले १० गाउँमा दुर्गन्ध , स्थानीय आक्रोशित","वीरगन्ज : पर्साको पटेर्वा सुगौली गाउँपालिका२ गादीमा रहेको शिवम् लेयर्स फार्म प्रालि बन्द गर्न गाउँपालिका कार्यालयले निर्देशन दिए पनि फार्म सञ्चालकले भने त्यसलाई अटेरी गरेका छन्। गाउँपालिकाले निर्देशन दिंदासमेत फार्म सञ्चालकले अटेरी गरी फार्म सञ्चालनमै राखेपछि स्थानीयवासी थप आक्रोशति बनेका छन्। उनीहरुले बुधबार फेरि फार्म बन्दको माग गर्दै फार्मको मूल गेटअगाडि प्रदर्शन गरेका छन्। फार्मबाट निस्कने दुर्गन्ध र झिंगाको प्रकोपबाट फार्म आसपासका करिब १० गाँउका स्थानीय पीडित भएपछि गाउँपालिका कार्यालयले चैत ९ मा पत्र लेख्दै १५ दिनभित्र फार्म बन्द गर्न निर्देशन दिएको थियो। तर फार्म सञ्चालकले पालिकाले दिएको १५ दिनको म्याद चैत २४ गतेनै सकिएको भए पनि फार्म सञ्लनमै राखेको छ। पालिकाको निर्देशन अनुसार कुखुरा फार्म बन्द गर्नुको सट्टा सञ्चालकले चैत २३ मा पालिकालाई पत्र लेखेर दुर्गन्ध र झिंगाको प्रकोप व्यवस्थापन गरिरहेको जानकारी गराएका थियो। त्यही पत्र अनुसार बुधबार पालिका सहितको सरकारी निकायको टोलीले फार्मको अनुगमन र निरीक्षण गर्न पुग्दा पीडित स्थानीयले फार्म पूर्ण रुपमा बन्द नै गर्नु पर्ने माग राखेर फार्म अगाडि नाराबाजी गर्दै प्रदर्शन पनि गरेका हुन्। बुधबार अनुगमन गरेका गाँउपालिका अध्यक्ष दिनेश चौधरीले पनि उक्त कुखुरा फार्म बन्द नै गर्नु पर्ने बताए। उनले भने, फार्म सञ्चालकले सुधार गरिएको भन्दै हामीलाई आग्रहसहितको चिठी पठायो , एकपटक हेरौं न त भनेर हामीले बुधबार अनुगमन गर्यौं तर सुधार भएको देखिएन। त्यस कारण यो फार्म बन्द गर्नुको विकल्प नै छैन।' अनुगमन टोलीले एकदुई दिनमै प्रतिवेदन तयार पारेर पालिकालाई दिने र त्यसकै आधारमा पालिकाले फार्म बन्द गराउनका लागि प्रकृया अगाडि बढाउने जानकारी पनि उनले दिए। चौधरीले भने, एउटा फार्मको कारण १० हजार जनता नर्कमा बसिरहेका छन्। जनतालाई सास्ती पुर्याउने यस्ता उद्योग कारखाना पालिकामा चाहिंदैन। बन्द नै गर्नुपर्छ।' बुधबारको अनुगमन टोलीमा पालिका अध्यक्ष चौधरीसँगै पालिका उपाध्यक्ष ममता महत्तो थारु, घरेलु तथा साना उद्योग कार्यालय वीरगन्जका प्रमुख धनञ्जय सिंह, भेटेरिनरी अस्पताल तथा पशु सेवा विज्ञ केन्द्रका पशु विकास अधिकृत धनसुन्दर प्रसाद सिंह, जिल्ला प्रशासन कार्यालय पर्साको उजुरी शाखाका शीवशंकर साह, वडाध्यक्ष विजय गैरे सहभागी थिए। बुधबारको अनुगमन टोलीमा सहभागी घरेलु तथा साना उद्योग कार्यालय वीरगन्जका प्रमुख सिंहले पनि प्रतिवेदन बनाएर एकदुई दिनमै पालिकामा पेश गर्ने र त्यसपछि कानूनसम्मतरूपमा फार्म विरुद्ध कारबाही प्रकृया अगाडि बढाउने बताए। उक्त कुखुरा फार्मले कुखुराको सुली , मरेका कुखुरा र अन्य फोहोरको व्यवस्थापन नगरिदिंदा त्यसको दुर्गन्ध र झिंगाको आतंकले पटेर्वासुगौली गाउँपालिकाको वडा नम्बर २ र ३ का करिब १ हजार घरपरिवारको दैनिकी विगत ६ वर्षदेखि कष्टकर छ। दुर्गन्ध र झिंगा प्रकोपका कारण वडा नम्बर २ र ३ का बस्तीहरु महामारीको उच्च जाोखीममा पनि छन्। दुर्गन्ध र झिंगाको प्रकोप व्यवस्थित गर्न गाउँपालिका कार्यालयले पटक पटक पत्र नै लेखेर फार्म सञ्चालकको ध्यानाकर्षण गराएको भए पनि अटेरी गरिएपछि अब उक्त फार्म बन्द नै गर्नु पर्ने निष्कर्षमा पालिका पुगेको वडाध्यक्ष विजय गैरेले बताए। वडा नम्बर २ र ३ मा पर्ने गादी , मकवानी सहित ५ वटा वस्तीका गरि करिब १० हजार स्थानीयवासी कुखुरा फार्मको दुर्गन्ध र झिंगाको आतंकले करिब ६ वर्षदेखि प्रताडित हुँदै आएका उनले बताए। यता फार्मका सञ्चालक शीवजी साह कलवारले भने पालिकाले पछिल्ले पटक ध्यानकर्षण गराएपछि दुर्गन्ध र झिंगा व्यवस्थापनका लागि धेरै काम गरिसकेको दाबी गरेका छन्। फार्मका तर्फबाट चैत २३ मा पालिकालाई पठाएको पत्रमा कलवारले दुर्गन्ध र फोहोर व्यवस्थापनको ८० प्रतिशत काम सकिसकेको र बाँकी २० प्रतिशत काम पनि छिट्टै सक्ने उल्लेख गरेका छन्। कलवार फार्म बन्द गरेर समस्या सामधान नहुने बताउँदै फार्मका कारण देखिएको समस्या सामधानका लागि आफूले काम गरि नै रहेको र धेरै हदसम्म सुधार पनि भइसकेको जिकिर गर्छन्।"
म्याग्दीको ताकमकोतको आकर्षण बढाउन हनुमानको मूर्ति स्थापना,"बेनी : म्याग्दीको धवलागिरी गाउँपालिका७ मा रहेको ऐतिहासिक ताकमकोतमा करिब तीस लाखको लागतमा हनुमानको मूर्ति स्थापना गरिएको छ । धार्मिक पर्यटकीय हिसाबले प्रशस्त सम्भावना बोकेको ताकमकोतको आकर्षण बढाउन हनुमानको मूर्ति राखिएको हो । धवलागिरी गाउँपालिका७ ताकमका वडा अध्यक्ष अशोक खत्रीले १२ फिट अग्लो हनुमानको मूर्ति राखिएको जानकारी दिए । ललितकला केन्द्रका प्रमुख नरेन्द्रराज भण्डारीको नेतृत्वमा हनुमानको मूर्ति बनाइएको हो,उनले भने, काठमाडौबाट मूर्ति ल्याएर जडान गर्ने काम सकिएको छ । हनुमानको मूर्तिले ताकमकोतको आकर्षण बढाएको छ । मूर्ति स्थापनाका लागि धवलागिरी गाउँपालिकाले चालु आर्थिक वर्ष २०७९८० मा तीन लाख पचास हजार रुपैयाँ बिनियोजन गरेको थियो । मूर्ति स्थापनाका लागि २९ लाख २७ हजार ५०० रुपैयाँ खर्च भएको र दाताबाट २४ लाख ४० हजार रुपैयाँ सहयोग जुटेको छ । अमेरिकामा रहेका ताकमका रघुनाथ सुवेदीको अगुवाइमा मूर्ति स्थापनाका लागि आर्थिक सहयोग संकलन गरिएको थियो । उनका अनुसार दाताले घोषणा गरेको थप ७ लाख २६ हजार १११ प्राप्त हुन बाँकी छ । सहयोग दाताको नाम शिलालेख बनाएर राखिने भएको छ । टाढाबाट देखिने गरी हनुमानको मूर्ति राखिएको छ । हनुमानको मूर्तिको पृष्ठभूमिमा धौलागिरि,अन्नपूर्ण र गुर्जा हिमाल देखिन्छ । यसैगरी कोतमन्दिर परिसरमा ताकमका विकास केसी र आकाश केसीको पहलमा खत्री परिवारहरूले पितृ उद्धारका लागि प्रवेशद्धार निर्माण गरेका छन् । स्वदेश तथा विदेशमा रहेका ताकम र आसपासका गाउँका बासिन्दाबाट तीन वर्षअघि ८० लाख रुपैयाँ चन्दा जुटाएर कोतघर र अन्नपूर्णजगन्नाथ मन्दिरको पुननिर्माण भएको थियो । १५ लाख रुपैयाँ खर्चेर जगन्नाथ र अन्नपूर्ण देवताको मूर्ति राखिएको छ । सोहै औं शताब्दीमा निर्माण भएको ताकमकोत विस १९९० र २०७२ को भूकम्पका कारण जिर्ण बनेको थियो । ताकमकोतको एकीकृत विकास गर्ने उद्देश्यले तयार पारिएको गुरुयोजना अनुसार पहिलो कोतघर,अन्नपूर्णजगन्नाथ मन्दिर,सत्तल र सार्वजनिक शौचालय निर्माण भएको छ । ताकमकोतको पूर्वाधार निर्माणमा धवलागिरी गाउँपालिका र पर्यटन मन्त्रालयले पनि करिब १ करोड ५० लाख लगानी गरेका छन् । म्याग्दीको प्रमुख शक्तिपिठ मानिने ताकमकोतको जगन्नाथ अन्नपूर्ण मन्दिरमा पुजाआजा र भाकल गरेमा मनोकाक्षा पुरा हुने विश्वास छ । जगन्नाथ,अन्नपूर्ण,दुर्गालगायत देवी देवताको मू्र्ति रहेका यहाँ नवदुर्गा,जेष्ठी पूर्णिमा,मंसिर पूर्णिमा,चैत्राष्टमी पर्वका अवसरमा विशेष मेला लाग्ने गर्छ । विस १२४६ देखि १५४५ सम्म बगाले थापाको र १५४६ देखि १८८२ सम्म मल्ल राजाले कोत घरको रुपमा समेत प्रयोग भएको उक्त मन्दिरमा ऐतिहासिक महत्वका तोप,तरबार,खुँडा,खुकुरी, ढाललगायतका हातहतियार छन् । समुन्द्रि सतहदेखि दुई हजार ५०० मिटरको उचाईमा अवस्थित ताकमकोतबाट गुर्जा,धौलागिरि,निलगिरि,अन्नपूर्ण र माछापुच्छ्रे हिमशृङखलाको साथै मनोरम पहाडी भूगोल,ग्रामिण बस्ती र सुर्योदयको दृष्य अवलोकन गर्न सकिन्छ ।"
समावेशितामा फड्को,"संविधानसभाबाटै देश समावेशितामा अघि बढ्यो। महिला सहभागिता ३३ प्रतिशत अनिवार्य गरियो। काठमाडौं : २०७२ कात्तिक ११ गते गणतन्त्र नेपालको नयाँ राष्ट्रपतिमा विद्या भण्डारी निर्वाचित भइन्। उनी यसकारण पनि देशको गौरवको विषय बनिन् कि, पहिलो महिला राष्ट्रपति बनिन्। उनको जन्म २०१८ असार ५ गते भोजपुरको मानेभञ्ज्याङमा भएको थियो। एमाले राजनीतिबाट अघि बढेकी उनी पछिल्लो समय पार्टी उपाध्यक्ष थिइन्। ओनसरी घर्ती २०७२ असोज ३० गते नेपालको संसदीय इतिहासमा पहिलो महिला सभामुख बन्नि। रोल्पाको जंकोट१ माडिचौरमा जन्मिएकी ३८ वर्षकी घर्ती रोल्पा २ बाट प्रत्यक्ष निर्वाचित भएकी थिइन्। माओवादी सशस्त्र जनयुद्धमा लागेकी घर्तीले १० वर्ष भूमिगत जीवन बिताएकी थिइन्। यसैगरी २७ असार २०७३ मा इतिहास रच्दै पहिलो महिला प्रधानन्यायाधीश सुशीला कार्की बनिन्। कार्कीको जन्म २००९ जेठ २५ गते शंखरपुर३ विराटनगरमा भएको हो। स्थानीय तहमा महिला सहभागिता संविधानसभाबाटै देश समावेशितामा अघि बढ्यो। महिला सहभागिता ३३ प्रतिशत अनिवार्य गरियो। नयाँ संविधान आएपछि स्थानीय तहमा प्रमुख वा उपप्रमुखमध्ये एकमा महिला अनिवार्य हुनुपर्ने भयो। वडामा दुई महिलामध्ये एक दलितको सहभागिता पनि प्रत्याभूत गरियो। यसले स्थानीय तहमा महिला सहभागिता बढायो। लोकतन्त्र प्राप्तिको आन्दोलनपछि महिला सहभागिताको विषयले निकै प्राथमिकता पायो। समावेशी लोकतन्त्र, महिला सशक्तीकरण तथा समतामूलक सहभागिता जस्ता विषय कार्यान्वयन हुँदै गए। स्थानीय तह निर्वाचन ऐन, २०७३ ले स्थानीय तहमा ३६७१ प्रतिशत महिला सहभागिता सुनिश्चित गर्यो। संविधानको धारा ३८ को उपधारा ४ मा भनिएको छराज्यका सबै निकायमा महिलालाई समानुपातिक समावेशी सिद्धान्तको आधारमा सहभागी हुने हक हुनेछ। मौलिक हक खण्डमा महिलाका लागि यस्तो व्यवस्था लेखिएको हो। संविधानको प्रस्तवनाले नै वर्गीय, जातीय, क्षेत्रीय, भाषिक, धार्मिक लैंगिक विभेद र सबै प्रकारका जातीय छुवाछूतको अन्त्य गरी आर्थिक समानता, समृद्धि र सामाजिक न्याय सुनिश्चित गर्न समानुपातिक समावेशी र सहभागितामूलक सिद्धान्तका आधारमा समतामूलक समाज निर्माण गर्ने संकल्प गर्यो। स्थानीय तह निर्वाचन ऐन २०७३ को दफा ६ (२) मा गाउँपालिका वा नगरपालिकाको वडा समितिका एकजना दलित महिलासहित दुई महिला वडा सदस्य र दुई वडा सदस्यको निर्वाचनमा गोप्य मतदानको प्रक्रियाद्वारा प्रत्येक सदस्यका लागि दिइने एकएक मतको आधारमा सबैभन्दा बढी मत ल्याउने दुई दुई जना निर्वाचित हुने निर्वाचन प्रणाली अपनाइनेछ भनियो। जसअनुसार महिला सहभागिता गराउनै पर्ने बाध्यात्मक परिस्थिति सिर्जना भयो ।"
मध्यपुरथिमिमा बिस्केट जात्रामा चार दिन बिदा,"नगरपालिकाका उपप्रमुख विजयकृष्ण श्रेष्ठका अनुसार यस वर्ष चैत ३० देखि वैशाख ३ गतेसम्म सार्वजनिक बिदा दिने निर्णय गरिएको छ। हरेक नयाँ वर्षमा मध्यपुरथिमिमा भव्यरूपमा बिस्केट जात्रा मनाइन्छ। स्थानीय बासिन्दाका लागि यो ठूलो चाड हो। भक्तपुर : नयाँ वर्षको अवसरमा मध्यपुरथिमि नगरपालिकाले चार दिन सार्वजनिक बिदा दिएको छ। नयाँ वर्षमा यहाँ मनाइने ऐतिहासिक एवं सांस्कृतिक महत्वको बिस्काः अर्थात् बिस्केट जात्रा स्थानीयले आज बिहीबारदेखि भव्यरूपमा मनाउने भएपछि नगरपालिकाले सार्वजनिक बिदा दिने निर्णय गरेको हो। नगरपालिकाका उपप्रमुख विजयकृष्ण श्रेष्ठका अनुसार यस वर्ष चैत ३० देखि वैशाख ३ गतेसम्म सार्वजनिक बिदा दिने निर्णय गरिएको छ। हरेक नयाँ वर्षमा मध्यपुरथिमिमा भव्यरूपमा बिस्केट जात्रा मनाइन्छ। स्थानीय बासिन्दाका लागि यो ठूलो चाड हो। यहाँ वैशाख २ गते ३२ खट जात्रा भव्यरूपमा सिन्दुर खेलेर बोडेमा जिब्रो छेडेर ऐतिहासिक जात्रा मनाइन्छ। उनले भने, 'स्थानीय तहले बिदा नदिँदा यहाँका बासिन्दाले चाड राम्रोसँग मनाउन पाएका थिएनन्, त्यसैले यस वर्षदेखि चार दिन बिदा दिने निर्णय गरेका हौं।' विस्केट जात्रालाई विशेषगरी भक्तपुर जिल्लाभरिमा नेवार समुदायले दशैँभन्दा ठूलो चाडका रूपमा मनाउने गर्दछन्। मठमन्दिरमा बलि पूजा गर्ने, विदेशमा रहेका आफन्त पनि बिस्केटलाई घर आउने र जात्रामा नातेदार, आफन्तलाई भोज खुवाएर नौ दिन आठ रातसम्म भव्यरूपमा मनाउने गरिन्छ। बिहान भक्तपुर र थिमिमा हात नभएको लिङ्गो उठाइयो। आज मध्यपुरथिमिको बोडेस्थित महालक्ष्मी मन्दिर अगाडि लिङ्गो उठाइएको छ। मध्यपुरथिमि नगरपालिकाका प्रमुख सुरेन्द्र श्रेष्ठ, उपप्रमुख विजयकृष्ण श्रेष्ठ, वडाध्यक्ष रमेश थापा श्रेष्ठलगायतको उपस्थितिमा स्थानीयले मन्दिर अगाडि लिङ्गो उठाएका हुन्। तान्त्रिक विधि पूरा गरी बिहान स्थानीयले लिङ्गो उठाएपछि थिमि क्षेत्रको जात्रा एवं पर्वको विधिवतरूपमा सुरु हुने, मठमन्दिरमा मेला लाग्ने र भोज सुरु हुने परम्परा रहेको स्थानीय दिलकृष्ण प्रजापतिले जानकारी दिनुभयो। 'महालक्ष्मी मन्दिर अगाडि लिङ्गो उठाएर जिब्रो छेड्ने जात्राको साइत गरिएको हो। यस मन्दिर अगाडि लिङ्गो उठाएपछि जिब्रो छेड्ने जात्रा पनि सुरु भएको मानिन्छ', उनले भने। यहाँ आज नै कुमारीको रथ लहीटोलमा पुर्याइन्छ भने राति करिब नौ बजे निलबारही जङ्गलबाट ल्याएको दाउरा बालेर पूजा गरेपछि जिब्रो छेड्ने २७ वर्षीय सुजन वांग श्रेष्ठले व्रत प्रारम्भ गरी वैशाख २ गते जिब्रो छेड्ने परम्परा छ। आज व्रत सुरु भएपछि श्रेष्ठले केही खान नहुने, महिलासँग बोल्न, छुन नुहने, कुकुर, कुखुरा, बिरालोलगायतका पशुपक्षीलाई छुन नुहने परम्परा छ। मध्यपुरथिमिमा बिस्केट जात्राको अवसरमा सिन्दुर जात्रा विष्णुवीर जात्रा, रात्रिको चान्हेसिया जात्रा, सिद्धिकाली जात्रालगायतका जात्रा एवं पर्व स्थानीयले भव्यरूपमा मनाउने गरेका छन्। त्यसैगरी प्रत्येक वर्ष चैत मसान्तका दिन स्थानीय भक्तपुरको कुमालेटोलमा बिहानै उठाइने हात नभएको लिङ्गो आज बिहान विधिपूर्वक पूजा गरी उठाइएको छ। बिस्केटजात्राको अवसरमा हरेक वर्ष चैत मसान्तको दिन उठाइएको हात नभएको लिङ्गो जात्राको अन्तिम दिन वैशाख ५ गते बिहान ढाल्ने गरिन्छ। कुमालेटोलमा बिहान लिङ्गो उठाएपछि दिउँसो भैरव र भद्रकालीको पूजा गरी रथलाई भेलुखेल लगेपछि साँझ भेलुखेलमा हातसहितको नागनागिनीको प्रतीक रहेको तान्त्रिक विधिद्वारा तयार पारिएको इन्द्रध्वजासहितको ५५ हात लामो लिङ्गो उठाइन्छ। यसलाई विश्वप्रसिद्ध लिङ्गो जात्रा भन्ने गरिन्छ। यो लिङ्गो भने वैशाख १ गते दिनभर जात्रा गरेर साँझ विधिपूर्वक ढाल्ने गरिन्छ। रासस"
भीमदत्त नगरपालिकाका प्रमुख प्रशासकीय अधिकृतसहित ९ जनाविरुद्ध भ्रष्टाचार मुद्दा,"शुल्क उठाउने ठेक्कामा भीमदत्त नगरपालिकाले श्री भवानी कन्स्ट्रक्सन प्रालि कञ्चनपुरसँग ठेक्का सम्झौता गर्दा पाँच करोड ४३ लाख बराबरको राजस्व हानीनोक्सानी गरेको उल्लेख गर्दै आरोपपत्र दायर गरेको अख्तियारले जनाएको छ। कञ्चनपुर : कञ्चनपुरको भीमदत्तका नगरपालिकाका तत्कालीन प्रमुख प्रशासकीय अधिकृतसहित नौ जनाविरुद्ध विशेष अदालतमा भ्रष्टाचार मुद्दा दायर भएको छ। बिहीबार अख्तियार दुरुपयोग अनुसन्धान आयोगले उनीहरुविरुद्ध मुद्दा दायर गरेको हो। अख्तियारले भीमदत्त नगरपालिकाका तत्कालीन प्रमुख प्रशासकीय अधिकृत पुष्करप्रसाद भट्ट, इञ्जीनियर हिमालयसिंह ऐर, लेखापाल गोविन्दराज उपाध्याय, अधिकृत सुवास अधिकारी, नायबसुब्बा विष्णुदेव भट्ट, लेखापाल दीपेन्द्र चौधरीलगायतविरुद्ध भ्रष्टाचार मुद्दा दायर गरेको हो। नगरपालिकाले आर्थिक वर्ष २०७८७९ मा महाकाली नदीको नदीजन्य पर्दाथ (ढुङ्गा, गिट्टी, बालुवा, ग्राभेल)को बोलपत्र आह्वान गर्दा ठेकेदारलाई गैरकानुनी आर्थिकलाभ हुने गरी बदनियतपूर्ण ढङ्गले आर्थिकलाभ गराई राज्यलाई हानीनोक्सानी पुर्याएको पुष्टि भएकाले मुद्दा दायर गरेको अख्तियारद्वारा जारी आरोपपत्रमा उल्लेख छ। शुल्क उठाउने ठेक्कामा भीमदत्त नगरपालिकाले श्री भवानी कन्स्ट्रक्सन प्रालि कञ्चनपुरसँग ठेक्का सम्झौता गर्दा पाँच करोड ४३ लाख बराबरको राजस्व हानीनोक्सानी गरेको उल्लेख गर्दै आरोपपत्र दायर गरेको अख्तियारले जनाएको छ। भीमदत्त नगरपालिकाका तत्कालीन प्रमुख प्रशासकीय अधिकृत भट्ट र लेखा अधिकृत उपाध्यायले एक करोड ९५ लाख ७२ हजार बराबरको नगरपालिकाको राजस्व चुहावट गरेको आरोपपत्रमा उल्लेख छ। भ्रष्टाचार निवारण ऐन, २०५९ को दफा ७ को खण्ड (क) र (ख) बमोजिमको कसुर गरेको पुष्टि भएकाले भीमदत्त नगरपालिकाको तर्फबाट सम्झौता गर्ने भट्ट र सम्झौतापत्रको साक्षीमा रही हस्ताक्षर गर्ने उपाध्यायसँग रु एक करोड ९५ लाख ७२ हजार बिगो माग गरिएको छ। त्यसैगरी उनीहरूलाई भ्रष्टाचार निवारण ऐन, २०५९ को दफा ३ को उपदफा (१) को देहाय (झ) बमोजिमको कैद सजाय हुन र सोही ऐनको दफा ७ बमोजिम चुहावट भएको राजस्व रकमको दोब्बर जरिवानासमेत माग गरिएको छ। आव २०७८७९ को भीमदत्त नगरपालिकाअन्तर्गत महाकाली नदीबाट नदीजन्य पदार्थ उत्खननसम्बन्धी ठेक्कामा इञ्जीनियर ऐरको संयोजकत्वमा अधिकारी, भट्ट र चौधरी सदस्य रहेको समितिले खरिद एकाइ बैठकले करको कायम दररेटअनुसार बोलपत्र पुस्तिका तयार नगर्दा एक करोड ९५ लाख ७२ हजार बराबरको राजस्व चुहावट गरी सरकारी रकमको हानीनोक्सानी भएको अख्तियारको आरोपपत्रमा उल्लेख छ। उनीहरुविरुद्ध भ्रष्टाचार निवारण ऐन, २०५९ को दफा ७ को खण्ड (क) र (ख) बमोजिमको कसुरबमोजिम रु एक करोड ९५ लाख ७२ हजार बिगो कायम गरी भ्रष्टाचार निवारण ऐन, २०५९ को दफा ७ ले निर्दिष्ट गरेबमोजिम भ्रष्टाचार निवारण ऐन, २०५९ को दफा ३ को उपदफा (१) को देहाय (झ) बमोजिमको कैद सजाय माग गरिएको छ। उनीहरूले बोलपत्रसहितको प्रतिवेदन तयार गर्नुपर्नेमा सो नगरी बदनियतपूर्वक भएगरेका कुरा लुकाइछिपाइ खरिद प्रतिवेदन तयार गरी स्वीकृतिका लागि पेस गरेको आरोप छ। यस्तै श्री भवानी कन्स्ट्रक्सन प्रालिका सञ्चालक ईश्वरीप्रसाद भट्ट, केशवराज भट्ट र कन्स्ट्रक्सनका आधिकारिक प्रतिनिधि दीवाकर भट्टले महाकाली नदीबाट नदीजन्य पदार्थ उत्खननसम्बन्धी ठेक्कामा भीमदत्त नगरपालिकासँग सम्झौतामा फरकफरक दररेट उल्लेख गरी आफूलाई आर्थिकलाभ हुने गरी सम्झौता गर्दा राजस्व चुहावटवापत एक करोड ९५ लाख ७२ हजार हानीनोक्सानी भएको अख्तियारले जनाएको छ। उनीहरूले भीमदत्त नगरपालिकासँग बैंक जमानत राखी सम्झौता गर्नुपर्नेमा सो नगरी सम्झौता गर्दा तीन कारोड ४७ लाख ५९ हजार नगरपालिकालाई प्रत्यक्ष हानीनोक्सानी पुगेकाले कन्स्ट्रक्सनका सञ्चालक केशवराज र आधिकारिक प्रतिनिधि दीवाकरले राजस्व र जमानतसमेत गरी पाँच करोड ४३ लाख ३१ हजार गैरकानुनी लाभ लिएको अख्तियारको आरोपपत्रमा उल्लेख छ। भवानी कन्स्ट्रक्सन प्रालिसित भ्रष्टाचार निवारण ऐन, २०५९ को दफा ८ को उपदफा (४) बमोजिमको कसुरमा पाँच करोड ४३ लाख ३१ हजार बिगो माग गरिएको छ। रासस"
पर्सामा श्रोत नखुलेको २० लाख नगद र २ क्वीन्टल काजुसहित पक्राउ,"श्रोत नखुलेको रकम र राजश्व छलेर भित्र्याइएको काजुसहित ट्याक्टरका चालक पर्साकै धोबिनी गाँउपालिका वडा नम्बर ५ घर भएका अलिम मियाँ अन्सारीलाई पनि नियन्त्रणमा लिइएको थपलियाले बताए । बरामद काजुको बजार मुल्य करिब २ लाख रुपैयाँ रहेको उनले बताए । वीरगन्ज : पर्सामा सशस्त्र प्रहरीले श्रोत नखुलेको २० लाख रुपैयाँ र दुई क्वीन्टल काजुसहित एक जनालाई पक्राउ गरेको छ । पर्साको पोखरीया नगरपालिका वडा नम्बर ३ बसन्तपुरमा बुधबार दिउँसो सशस्त्र प्रहरीले सीमावर्ती भिस्वाबाट वीरगन्ज आउँदै गरेको नम्बर प्लेट नभएको ट्याक्टर रोकेर चेकजाँच गरेको थियो । त्यस क्रममा ट्याक्टरको टेलरमा लुकाएर राखिएको २० लाख रुपैयाँ नगद र राजश्व छलेर भित्र्याइएको २ क्वीन्टल काजु बरामद भएको सशस्त्र प्रहरी उपरीक्षक सुमन थपलियाले जानकारी दिए । श्रोत नखुलेको रकम र राजश्व छलेर भित्र्याइएको काजुसहित ट्याक्टरका चालक पर्साकै धोबिनी गाँउपालिका वडा नम्बर ५ घर भएका अलिम मियाँ अन्सारीलाई पनि नियन्त्रणमा लिइएको थपलियाले बताए । बरामद काजुको बजार मुल्य करिब २ लाख रुपैयाँ रहेको उनले बताए । नगद रकम, काजु र ट्याक्टरसहित नियन्त्रणमा लिइएका चालक अन्सारीलाई आवश्यक कारबाहीका लागि राजश्व अनुसन्धान कार्यालय पथलैयामा बुधबार नै साँझ बुझाइएको जानकारी थपलियाले दिए ।"
बागलुङमा शालिग्राम महोत्सव हुने,"बागलुङ : कालिगण्डकी र शालिग्रामको सभ्यता बचाउनको लागि बागलुङमा श्री शालिग्राम महोत्सव हुने भएको छ । कालिगण्डकी नदीमा मात्र पाइने तथा हिन्दु धर्मावलम्बीहरुले अति पुज्य मान्ने शालिग्रामको संरक्षण गर्ने उदेश्यले निर्माण गरिएको संग्रहालय थप प्रचारप्रसार, वैदिक संस्कार संस्कृतिको संरक्षण एवम् सम्वर्द्धन गर्नको लागि बैशाख ११ गतेदेखि १५ गतेसम्म श्री श्रीधराचार्य शालिग्राम संग्राहलयमा महोत्सवको आयोजना गरिएको मन्दीरका अध्यक्ष स्वामी ऋषी प्रपन्नाचार्यले बताए । अध्यक्ष प्रपन्नाचार्यले पछिल्लो समय कालिगण्डकीमा फोहोर फाल्ने, दोहोन गर्ने र तटबन्धनको नाममा गिट्टी बालुवाहरुको प्रयोग गरेर शालिग्रामहरु नास भइरहेकोले त्यसलाई रोक्नुपर्ने र संरक्षण गर्नुपर्ने सन्देश दिन महोत्सवको आयोजना गरिएको बताए । उनले महोत्सवको पाँच दिन कविता, रत्यौली, लोकदोहोरी, भजन, झाँकीबाट कालिगण्डकी र शालिग्रामको महिमाको जानकारी दिने र दोहोन रोक्नुपर्ने सन्देश दिइने बताए । अध्यक्ष प्रपन्नचार्यले गण्डकी सकिएपछि शालिग्रामहरु हराउँदै गएकोले तिनको संरक्षण गर्नुपर्ने सन्देश दिन पनि महोत्सवको आयोजना गर्नुपरेको बताए । पछिल्लो समय कालीगण्डकीमा फोहोर फाल्ने, तटबन्धनको नाममा र ठेकदारहरुलाई सरकारले गिट्टी बालुवा निकाल्ने स्वीकृत दिएको कारण नदीमा प्रदुषण र दोहोन बढिरहेको कारण शालिग्रामहरु हराउँदै गएका छन्, प्रपन्नचार्यले भने,शालिग्राम हिन्दु धर्मावलम्बीहरुको लागि पुज्य बस्तु भएकोले त्यसको संरक्षण गर्नुपर्छ भन्ने सन्देश दिनुपर्ने छ । महोत्सव मार्फत कालीगण्डकीको महिमा र शालीग्रामको महत्वको बारेमा सन्देश दिन्छौं । महोत्सवको पहिलो दिन कालीगण्डकी र शालिग्रामको गौरवगाथा विषयक कविगोष्ठी, दोस्रो दिन कालीगण्डकी, शालिग्राम कथाव्यथा विषयक रत्यौली हित आध्यात्मिक प्रवचन, तेस्रो दिन कालीगण्डकी, शालिग्राम महिमा विषयक आध्यात्मिक भजन झाँकी नृत्य सहित आध्यात्मिक प्रवचन, चौथो दिन आध्यात्मिक दोहोरी सहित हाँस्यकलाकार दाह्री बाको प्रस्तुती र पाँचौ दिन समापन कार्यक्रम गरिने अध्यक्ष प्रपन्नाचार्यले बताए । महोत्सवबाट शालिग्राम संग्राहलयमा पर्यटकहरु बढाउने उद्देश्य समेत लिइएको छ । अध्यक्ष प्रपन्नचार्यले एक सय मिटर लामो सुरुङको प्रदेशद्वार नजिकैदेखि कृत्रिम भूबनोटमा दामोदरकुण्डदेखि त्रिवेणीसम्मका धार्मिक तथा सांस्कृतिक सम्पदाको नमुना तयार गरी शालिग्रामहरु संग्राहलय बनाइएको बताए । उनले शालिग्राम र गण्डकीको सभ्यताको अवलोकन गर्नको लागि धार्मिक पर्यटकहरु भित्र्याउनसमेत महोत्सवले सहयोग पुग्ने अपेक्षा लिइएको बताए । संग्रहालयमा गण्डकीको सभ्यताको प्रतिरुप, धार्मिक पुस्तकालय, ध्यानस्थल र बृत्तचित्र प्रदर्शनीकक्ष बनाइएको छ । संग्रहालय भित्र चौध वर्ष लगाएर सङ्कलन गरिएका एक लाख २५ हजार शालिग्राम सहित समुद्री अवशेषहरुलाई पनि नमूनाका रूपमा देखाइएको छ । यस्तै पाठपूजा, हवनजस्ता धार्मिक कार्यमा प्रयोग हुने परम्परागत सामग्री एवं उपकरण पनि संग्रह गरी राखिएको छ ।"
आगलागीको मुख्य कारण मानविय त्रुटी,"गुलरिया: मानविय त्रुटीकै कारण आगलागीका घटना हुने गरेको पूर्वतयारीका लागि आगलागीसम्बन्धी कृतिम घटना अभ्यासका क्रममा बताइको छ । जिल्ला विपद व्यवस्थापन समिति बर्दियाको आयोजना, गुलरिया नगरपालिका, बज्रदल गण नेपाली सेना, जिल्ला प्रहरी कार्यालय, शसस्त्र प्रहरी बल नेपाल र नेपाल रेडक्रस सोसाईटीको समन्वय तथा साझेदारीमा बर्दियाको गुलरियास्थित तुलापुरमा कृतिम घटना अभ्यास गरिएको हो । अभ्यासका क्रममा कृतिम बस्तीमा आगलागीको अवस्था निर्माण गरी जिल्लास्थित अग्नी नियन्त्रण दस्तासहितको सरोकारवालाले अभ्यास गरेका हुन् । अभ्यासका क्रममा आगलागीका बेला सम्भावित निम्तिन सक्ने जोखिमको मनन गर्दै कृतिम बस्तीमा सल्किएको आगो नियन्त्रणमा लिइएको छ । आगलागीपछि नियन्त्रणको भूमिकामा गरिने क्रियाकलाप,अवस्थाहरू,परिस्थितिलगायत समस्याको आँकलनमा अभ्यस्त बनाउन कृतिम घटना अभ्यास महत्वपूर्ण रहने बर्दियाका प्रमुख जिल्ला अधिकारी नारायण प्रसाद रिसालले बताए । आगलागीपछि स्थानीयले नियन्त्रणको प्रयास गर्दा आगो नियन्त्रण नभए आपतकालिन कक्षमा तत्काल जानकारी गराउनुपर्ने बताए । आगलागी भएको जानकारी पाएलगत्तै विपद व्यवस्थापन समितिको अग्नी नियन्त्रक दस्तासहितको संयन्त्र तयारी अवस्था रहेको उनले जानकारी दिए। मानविय त्रुटिकै कारण आगलागीका घटना हुने भएकाले जोखिम न्युनिकरणमा सबै सरोकारवाला सचेत हुनुपर्ने उनको भनाइ छ । जोखिम न्युनिकरणतर्फ सबैले ध्यान दिए विपदका घटना नियन्त्रण हुनेमा विश्वास दिलाए । विपद व्यवस्थापन समितिले आगलागी पूर्वको सम्पूर्ण तयारी साथ संयन्त्रलाई चनाखो राखेको छ । विपद तथा जोखिम न्युनिकरण गर्न सबै सरोकारवाला निकायले प्रजिअ रिसालले आग्रह गरेका छन् मधुवन नगरपालिकाका नगरप्रमुख तेजबहादुर भाटले यस्ता कृतिम घटना अभ्यासले अग्नी नियन्त्रक संयन्त्रलाई सवल बनाउने विस्वास व्यक्त गरेका छन् ।"
"गाईघाट आसपासकासका जङ्गलमा डढेलो फैलियो, बस्ती जोखिममा","त्रियुगा नगरपालिकाको साउने, खाँबु असारी र भुसुने सामुदायिक वन क्षेत्रमा लागेको डढेलो तीव्ररूपमा फैलिँदै गएको छ। मानवबस्तीसम्म डढेलो फैलिन थालेपछि साउने, असारी र भुसुने क्षेत्र आसपासका झन्डै सात सयभन्दा बढी घर जोखिममा परेको स्थानीयवासीले बताएका छन्। उदयपुर : उदयपुरको सदरमुकाम गाईघाट आसपासकासका जङ्गल क्षेत्रमा शनिबारदेखि डढेलो फैलिन थालेपछि यहाँका बस्ती जोखिममा परेका छन्। त्रियुगा नगरपालिकाको साउने, खाँबु असारी र भुसुने सामुदायिक वन क्षेत्रमा लागेको डढेलो तीव्ररूपमा फैलिँदै गएको छ। मानवबस्तीसम्म डढेलो फैलिन थालेपछि साउने, असारी र भुसुने क्षेत्र आसपासका झन्डै सात सयभन्दा बढी घर जोखिममा परेको स्थानीयवासीले बताएका छन्। त्रियुगा नगपालिका१३ असारी, भुसुने सामुदायिक वन क्षेत्रमा लागेको डढेलो फैलिएर घर नजिकसम्म पुग्न थालेको भुसुनेको कर्णबहादुर रायले बताए। गाउँलेले मिलेर डढेलो नियन्त्रणको प्रयास गरिरहेका छन्। डिभिजन वन कार्यालय गाईघाटका अधिकृत तथा सूचना अधिकारी जागेश्वर साहले जङ्गलमा घाँसदाउरा गर्ने र गोठालो जानेले आगो लगाएको बताए। डिभिजन वन कार्यालय कटारीअन्तर्गत एक सय ५४ र गाईघाटअन्तर्गत दुई सय पाँच सामुदायिक वन छन्। एक महिनाअघि पनि यसरी नै विभिन्न सामुदायिक वनमा डढेलो लागेको थियो। वर्षा भएपछि डढेलो नियन्त्रणमा आएको थियो। रासस"
साउदीमा नेपालीको ५० लाख ठगी गरेर झापाका किशोरचन्द खवास फरार,"साउदी : वैदेशिक रोजगारीका क्रममा साउदी अरेबिया पुगेका नेपालीबाट ५० लाख रुपैयाँ ठगी गरेर झापाका किशोरचन्द खवास फरार भएका छन्। उनीसँगै कार्यरत रोमन थापा मगरका अनुसार खवासले केहीदिन अगाडि साउदीमा केही कर्मचारीको आवश्यकता भन्दै विज्ञापन खुलाएका थिए। लगत्तै मगर रियाद बथामा रहेको खवासको अफिस पुगेका थिए। मगरलाई विभिन्न लोभ देखाएर खवासले उनलाई काममा राखेका थिए । कार्यरत मगर भन्छन्,'खवासले भनेअनुसार साउदीमा कार्यरत नेपाली,जो अलपत्र परेका, कम्पनीमा छोडि भागेका , कार्यरत कम्पनीले तलब नदिएका नेपालीलाई विभिन्न प्रभोलन देखाई, कसैलाई राम्रो कम्पनीमा काम लगाइदिने ,कसैलाई घर पठाइदिने, कसैलाई लिगली रुपमा ट्राफर गर्नेलगायत कुरागरी विभिन्न क्षेत्रबाट नेपाली जम्मा गरी प्रत्येक व्यक्तिबाट २,३,४,५ हजार रियलसम्म लिने गरेका थिए।' मगरका अनुसार रकम दिने नेपालीको संख्या ७० भन्दा बढी रहेको छ । उनीहरूबाट १ लाख ४३ हजार साउदी रियल संकलन गरेका थिए। पीडित नेपाली विशेष गरी झापा, मोरङ, सप्तरी, रूपन्देही, बारा, धनुसा ,धनगढी,पाल्पालगायत विभिन्न जिल्लाका रहेका छन्। रकम बुझाएर अलपत्र परेका नेपालीले नेपाली दूतावास रियादमा निवेदन दिएका छन् । पीडित भन्छन्,'हामीलाई फिल्मी स्टाइलमा कुरा गरेर विभिन्न लोभ लालज देखाई रकम असुल्ने काम गरियो । अहिले खवास सम्पर्कमा नहुँदा हामी अलपत्रमा छौं। ' पीडित नेपालीलाई खवासले विभिन्न ठाउँमा राखेका थिए । तर,अहिले घरधनीले कोठा खालि गर्न भने उनीहरूले सहयोगका लागि अनुरोध गरेका छन्। पीडितहरूले क्षतिपूर्तिको व्यवस्था गरी स्वदेश फर्काउन सहयोग गरिदिन आग्रह समेत गरेका छन् । रकम बुझाएको केहि दिनदेखि खवास सम्पर्कमा नआएपछि आफूहरु ठगिएको थाहा पाएको पीडितले बताएका छन्। खबासको कार्यालयमा कार्यरत रोमन थापासहितलाई भेट्न जाँदा खवास सम्पर्कविहीन थाहा भएको हो। खवासले रकम लिएको एक हप्ताभित्र काम लगाइदिने र नेपाल पठाइदिने बाचा गरेक़ाले रकम दिएको पीडितको भनाइ छ। दूतावासमा निवेदन दिएलगत्तै दूतावासले सम्पर्कबिहीन भएका खवासको खोजीको लागि साउदीको कानुनअनुसार प्रकिया अगाडि बढाएको छ। दूतावासले अनावश्यक रूपमा यस्ता लोभ प्रभोलनमा नपर्न आग्रह गदै यस्ता गिरोहलाई कारबाही गर्न विभिन्न संघसंस्थालाई आग्रह समेत गरेको छ । हाल साउदीमा नेपालीले नेपालीलाई विभिन्न लोभमा पारी ठग्ने प्रवृत्ति बढ्दो रहेको छ । हाल साउदीमा ४ लाख नेपाली कामदारको रूपमा रहेका छन् ।"
"खुम्बुमा बाख्रा पालन प्रतिबन्ध, व्यवसायीको लाखौं लगानी संकटमा","वडा क्षेत्रमा कतिपय नागरिकहरुको प्रमुख आर्यआर्जनको श्रोत नै बाख्रा पालन भएपनि जनप्रतिनिधिकै रोहबरमा गरिएको यस निर्णयले आफूहरुको हातमुख जोर्ने बाटो नै बन्द हुने स्थितीमा पुगेको उनीहरु बताउँछन्। सोलुखुम्बु : कृषि तथा पशुपालन मार्फत मुलुकलाई सम्वृद्ध बनाउने संघीय सरकारको नितिविरुद्ध सोलुखुम्बुको खुम्बु पासाङल्हामु गाउँपालिका ३ मा बाख्रापालनमा प्रतिबन्ध गरिएको छ। जिल्ला स्थित कृषिसँग सम्बन्धित कार्यालयबाट अनुदान समेत लिएका तथा गाउँपालिकामै बाख्रा पालन व्यवसाय दर्ता गराएका कृषकलाईसमेत बाख्रा पालनमा प्रतिबन्ध लगाइएको हो। बाख्रा पालन गर्दा दुर्गन्ध फैलिइ वातावरण प्रदुषित हुनुका साथै उक्त क्षेत्रमा पशु हिंसा निर्मुलीकरणका लागि काटमार समेत निषेधित गरिएको भन्दै वडा नम्बर ३ मा जनप्रतिनिधिकै रोहबरमा उक्त कठोर निर्णय गरिएको हो। खुम्बु पासाङ ल्हामु गाउँपालिका ३ को कोङ्दे मध्यवर्ती क्षेत्र सामुदायिक वन उपभोक्ता समितिले वडाका जनप्रतिनिधिकै रोहबरमा वडा नम्बर ३ मा बाख्रा पालनमा प्रतिबन्ध लगाएको हो। चैत्र २ गते बसेको जनप्रतिनिधि, प्रहरी प्रशासन, स्थानीय समुहसहितको सामुदायिक वनको बैठकले सो क्षेत्रमा बाख्रा पालन पूर्ण रुपमा रोक लगाउने निर्णय गरेको वनले काटेको पत्रमा उल्लेख छ। उक्त निर्णयले न्यून आयस्तर भएका तथा खसी बाख्रा पालन गरेरै जिविको पार्जन गर्नेहरुलाई गम्भीर असर परेको छ। वडा क्षेत्रमा कतिपय नागरिकहरुको प्रमुख आर्यआर्जनको श्रोत नै बाख्रा पालन भएपनि जनप्रतिनिधिकै रोहबरमा गरिएको यस निर्णयले आफूहरुको हातमुख जोर्ने बाटो नै बन्द हुने स्थितीमा पुगेको उनीहरु बताउँछन्। स्वतन्त्रता पूर्वक देशभर जनसुकै व्यवसाय गर्ने अधिकार नागरिकलाई हुने भएकाले व्यवसायिक अधिकारमाथि हस्तक्षेत्रप गर्न नहुने सोलुखुम्बुका प्रमुख जिल्ला अधिकारी बसन्त भट्टराईले बताए। खुल्ला अर्थ नीति अपनाएको मुलुकले नागरिकको संविधान प्रदत्त व्यवसाय गर्ने अधिकार कसैले खोस्न नहुने बाख्रा पालन व्यवसायी महासंघका सोलुखुम्बु अध्यक्ष आङ काजी शेर्पाले बताए। व्यवसाय दर्ता गर्दा वडा तथा पालिकाकै अनुमतिमा लाखौँ अनुदानसमेत लिएर व्यवसाय गरेकाले यस निर्णयले किसान तथा व्यवसायको हितविपरित भएको उनको भनाइ छ। यता खुम्बु पासाङ ल्हामु गाउँपालिका ३ का वडाध्यक्ष नुरु जाङबु शेर्पाले आफ्नो वडामा मात्र नभइ पालिकाभर नै बाख्रा पालनमा प्रतिबन्ध लगाएको बताएका छन्। यसअघि सो क्षेत्रमा सुङ्गुर पाल्न प्रतिबन्ध लगाएकाले तिनै किसानहरुले बाख्रा पालन गर्न थालेपछि बोट बिरुवामा पुग्न सक्ने क्षतिलाई मध्येनजर गर्दै वडाकै समन्वयमा सामुदायिक वनले बाख्रा पालनमा पनि रोक लगाएको उनले बताए।"
सम्पदाको प्रचार गर्न इलाममा माङमालुङ महोत्सव,"माङमालुङ (इलाम) : प्राकृतिक छटाहरूले भरिएको पर्यटकीय माङमालुका स्थानीय नयाँ वर्षमा हजारौं पर्यटकलाई स्वागत गर्ने तयारीमा जुटेका छन् । तीन सय वर्ष पुरानो धार्मिक, प्राकृतिक, पुरातात्विक, पर्यटकीय क्षेत्र माङमालुङमा १७ सय रोपनी भन्दा बढि क्षेत्रमा लुकेर बसेका मनै लोभ्याउने नीधिहरूको प्रवद्र्धन गर्ने उद्देश्यसहित माङमालुङ कृषि तथा पर्यटन महोत्सवमा जुटेका स्थानीयले नयाँ वर्षको पहिलो र दोस्रो दिन पाहुनालाई स्वागत गर्ने चाँजोपाँजो मिलाएका हुन् । बहुल संस्कृतिको केन्द्रजस्तै लाग्ने माङमालुङमा जात जातिको झाँकीसहित एक दर्जन कलाकारको गीत र नृत्यको मजा पनि लिने अवसर मिल्ने आयोजक समितिकी सदस्य कमलमाया राईले बताइन् । इलामको पश्चिमी क्षेत्रमा पर्ने माङसेबुङ गाउँपालिकाको वडा नम्बर २ र ६ मा पर्ने माङमालुङ पर्यटकीय क्षेत्र रहेको छ । बैशाख १ र २ गते हुने महोत्सवमा पालिका भित्रका कृषि सामग्रीको बिक्री वितरण र प्रदर्शन हुनेछन् । महोत्सबले यहाँ उत्पादन भएका वस्तुलाई राष्ट्रिय तथा अन्तर्राष्ट्रिय बजारमा पुर्याउनका लागि सहयोग पुग्ने अपेक्षा रहेको आयोजकले जनाएको छ । एक लाख ५० हजारभन्दा बढी पर्यटक भित्राउने उद्देश्यका साथ आयोजना गरिएको दुई दिने महोत्सवबाट यहाँका पर्यटकीय क्षेत्रका प्रचारप्रसार गरी विश्वमा चिनाउने लक्ष राखिएको छ । कृषितर्फ अलैंची, कूचो, अदुवा,चिया,स्कुसलगायत खाद्यान्न बाली मकै,आलु मुख्य हुन् । व्यापारिक हिसाबले चिसोपानी पञ्चमी बजार पाँचथरको दक्षिणी र इलामको दक्षिण पश्चिमी क्षेत्रका लागि केन्द्र मान्न सकिने भएको कारण महोत्सवको आयोजना गरिएको आयोजक समितिका सचिव कमल कार्कीले जानकारी दिए । तराई पहाड हिमालको अनुपम दसष्य अवलोकन गर्न सकिने माङमालुङ अहिले पाहुनाको पर्खाइमा रहेको सचिव कमल कार्कीले बताए । माङमालुङको आफ्नै गर्भिलो धार्मिक महत्व रहेको छ । अनिकाल, अनाविष्टिमा समेत स्थानीयले माङमालुङको पुजाआजा गर्दा फलिफाप हुने स्थानीय देश बहादुर राई बताउँछन् । स्थानीय राई समुदायको लागि माङमालुङ आस्थाको केन्द्र नै हो । अन्य समुदायका लागि पनि एक पटक घुम्नै पर्ने धार्मिक क्षेत्रको रुपमा विकास गर्न स्थानीय कम्मरकसेर लागेका छन् । किरात धर्मगुरुले ध्यान गरेको क्षेत्रसहित यहाँ कान्छी औंलाले हल्लाउन सक्ने विशाल ढुंगा समेत रहेको छ । अन्य प्रशस्त देव स्थलको बेग्ला बेग्लै महत्व रहेको स्थानीय इश्वरमान राई बताउँछन् । माङमालुङ पुग्न इलाम जिल्ला सदरमुकादेखि पैदल हिँडे एक दिन लाग्न सक्छ । सदरमुकामदेखि पाँचथरको सीमावर्ती राँके, घुर्पिसे पञ्चमी, रवीहुँदै र अर्को बाटो इलामकै मंगलबारे, गजुरमुखी, इभाङ हुँदै गाडीबाट पनि पुग्न सकिन्छ । झापाको दमकदेखि गाडी चढे रतुवा खोलको किनारैकिनार त्यसपछि माङसेबुङ भएर तीन घण्डामा माङमालुङ पुग्न सकिन्छ । पैदल यात्रुले दमक र बेलडाँगीबाट अनि अर्को मोरङको मधुमलाबाट पेरुँगे,टोड्के कुसुन्डे हुँदै ८ घण्टाको यात्रा तय गर्नुपर्छ । इलाम सदरमुकामदेखि पश्चिममा अवस्थित माङमालुङ धार्मिक तथा पर्यटकीय हिसाबले महत्वपूर्ण मानिन्छ । माङमालुङ समुन्द्री सतहबाट २ हजार १ सय मिटरको उचाईमा पर्दछ । प्राकृतिक सुन्दरताले भरिपूर्ण माङमालुङ करिब १५ वर्ग किलोमिटर क्षेत्रफलमा फैलिएको छ । माङमालुङको छुटै मौलिक पहिचान र चिनारी रहेको छ । माङमालुङ ऐतिहासिक, प्राकृतिक, पुरातात्विक, पर्यटकीय महत्व बोकेको एक पवित्र धार्मिक क्षेत्र मानिन्छ । यहाँ उधौली र उभौलीमा गरी वर्षामा दुई पटक पूजापाठ हुने गरेको छ । यहाँका मठमन्दिरमा बलि पूजा नगर्नु यसको प्रमुख विशेषता हो । आयोजक समितिका अध्यक्ष किरण राई इलामको पश्चिमी क्षेत्रमा पर्यटकीय चहलपहल वृद्धि गर्न महोत्सवको आयोजना गरेको बताउँछन् । माङमालुङमा औपचारिक पूजा गर्न थालिएको साढे तीन दशक जति भएको पाईन्छ । यसको उत्पति भने तीन सय वर्ष अघि भएको अनुमान स्थानीय बासिन्दाको छ । माङमालुङ प्राकृतिक सौन्दयले भरिपूर्ण क्षेत्र हो । यहाँ विभिन्न प्रजातीका वनस्पति, बोटविरुवा, जीवजन्तु, राचुरुङ्गी, रंगीचंगीहरु नजिर्कबाट नियाल्न सकिन्छ । यहाँका गुराँसेडाँडा (रमिते), ढेङ्गुरे, तीनथुम्की र हस्टेडाँडालगायतका क्षेत्र सर्योदय र सर्यास्त दृश्यावलोकनका लागि समेत उपयुक्त क्षेत्र हुन् ।"
वडाध्यक्षको व्यक्तिगत खर्चमा विद्यार्थीको बिमा,बिमा गरेपश्चात विद्यार्थी दुर्घटनामा परे उपचार तथा औषधि सेवनका लागि लाग्ने सम्पूर्ण खर्च सोहीमार्फत दाबी भुक्तानी पाइने छ । चालु आर्थिक वर्षदेखि सुरु भएको आकस्मिक दुर्घटना बिमा कार्यक्रम पाँच वर्षसम्म कायम रहने वडाध्यक्ष खड्काले बताए। नुवाकोट : नुवाकोटको विदुर नगरपालिका१२ का वडाध्यक्ष उपिन्द्र खड्काले वडाभित्रका विद्यालयमा अध्ययनरत सबै विद्यार्थीको आफ्नै खर्चमा आकस्मिक दुर्घटना बिमा गरिदिएका छन्। उनले आफ्नै खर्चमा एक हजार दुई सय २० विद्यार्थीको बिमा गराएका हुन्। वडा नं १२ मा सञ्चालित आठ विद्यालयका विद्यार्थीलाई बिमा कार्यक्रममा समावेश भएको निको इन्स्योरेन्सका प्रतिनिधि रवीन्द्र रिजालले जानकारी दिए । बिमावापत प्रतिविद्यार्थी दुई सयका दरले एक वर्षको प्रिमियमवापत दुई लाख ४४ हजार वडाध्यक्ष खड्काले भुक्तानी दिएका छन्। बिमा गरेपश्चात विद्यार्थी दुर्घटनामा परे उपचार तथा औषधि सेवनका लागि लाग्ने सम्पूर्ण खर्च सोहीमार्फत दाबी भुक्तानी पाइने छ । चालु आर्थिक वर्षदेखि सुरु भएको आकस्मिक दुर्घटना बिमा कार्यक्रम पाँच वर्षसम्म कायम रहने वडाध्यक्ष खड्काले बताए। वडाध्यक्षका रुपमा सरकारी सेवा सुविधाअन्तर्गत उनले मासिक २६ हजार छ सय ७० पाउँदै आएका छन्। सो रकमबाट भुक्तानीको प्रबन्ध मिलाएको र बाँकी रकमसमेत वडाको शिक्षा र स्वास्थ्यका क्षेत्रमा खर्च गर्ने खड्काले बताए। गत वैशाख ३० गते सम्पन्न स्थानीय तहको निर्वाचनमा खड्का नेकपा (माओवादी केन्द्र)को तर्फबाट वडाध्यक्ष पदमा निर्वाचित भएका हुन्। रासस
आज देशका यी स्थानमा हल्का वर्षा हुने,"काठमाडौं : हाल देशमा स्थानीय वायुसँगै पश्चिमी वायुको सामान्य प्रभाव रहेकाले बदली र वर्षाको सम्भावना छ । जल तथा मौसम विज्ञान विभाग मौसम पूर्वानुमान महाशाखाका मौसमविद् सजिना शाक्यका अनुसार आज सुदूरपश्चिम प्रदेश, लुम्बिनी प्रदेशलगायत देशका पहाडी भूभागमा आंशिक बदली रहनुका साथै गण्डकी, कोशी र बागमती प्रदेशको केही स्थानमा मेघगर्जनचट्याङसहित हल्का वर्षाको सम्भावना रहेको छ । उच्च पहाडी तथा हिमाली भूभागका केही स्थानमा हल्का हिमपातको सम्भावनासमेत रहेको महाशाखाले जनाएको छ ।"
उदयपुरको ताप्लिमा आगलागीबाट दुई घर जले,"उदयपुर : उदयपुरको ताप्लि गाउँपालिका ५ रुपाटारस्थित शाहीडाँडामा बुधबार राति आगलागी हुँदा २८ लाखको क्षति भएको छ । राति अचानक आगो सल्किदा स्थानीय शुभशेर राई र कमलशेर राईको दुईवटा घर जलेर नष्ट भएका छन् । जिल्ला प्रहरी कार्यालयका प्रहरी निरीक्षक मोहन थापाका अनुसार आगालागीबाट शुभशेरको घर,गाईगोठमा रहेका दुईवटा गोरु, तीनवटा गाई, नौंवटा बाख्रापाठा,अन्नपात, लत्ताकपडा, भाडावर्तन गरी १५ लाखको क्षति भएको छ । त्यसैगरी आगलागीबाट कमलसेरको घर,दुईवटा गोरु,दुईवटा गाई,छवटा बाख्रापाठा,सुँगुर ५ वटा र अन्नपात,लत्ताकपडा,भाडावर्तन गरी १३ लाखको क्षति पुगेको उनले बताए । झण्डै दुई घण्टापछि स्थानीय र प्रहरीको प्रयासबाट आगो नियन्त्रणमा आएको थियो। आगलागीबारे एकीन भएको छैन।"
उदयपुरमा १० केजी लागुऔषधिसहित तीन युवा पक्राउ,"उदयपुर : उदयपुरको अगलअलग स्थानबाट लागुऔषध ओसार पसार गरेको आरोपमा प्रहरीले तीन युवालाई नियन्त्रणमा लिएको छ । लागुऔषध ओसारपसार नियन्त्रण सम्बन्धी अभियान अन्तर्गत प्रहरीले उनीहरुको साथबाट दश केजी गाँजा र ४८ एम्पुल लागुऔषध फेला पारेको हो । लागुऔषध गाँजा बोकेर जाँदै गरेको बा६७प३११४ नम्बरको मोटरसाइकलबाट कटारीतर्फ जाँदै गरेको अवश्थामा कटारी नगरपालिका १० तिल्केचौरबाट दुई युवा पक्राउ परेका हुन् । पक्राउ पर्नेमा ताप्ली गाउँपालिका ४ का २८ वर्षीय काशीराज राई र २९ वर्षीय तेजबहादुर राई रहेका छन् । प्रहरी चौकी सोरुङछबिसेबाट प्रहरी सहायक निरीक्षक टंकप्रसाद आचार्यको नेतृत्वमा खटेको टोलीले शंका लागेपछि छानविन गर्नेक्रममा सामान वरामद गरिएको जिल्ला प्रहरीक कार्यालयका प्रहरी निरीक्षक (इन्स्पेक्टर) मोहन थापाले बताए । दुवैलाई ईलाका प्रहरी कार्यालय कटारी ल्याई जिल्ला अदालतबाट १० दिनको म्याद थप गरि अनुसन्धान सुरु गरिएको उनले बताए । त्यसैगरी त्रिनपा३ मिलनचोकबाट लागुऔषधसहित प्रहरीले एकजनालार्ई नियन्त्रणमा लिएको छ । त्रियुगा नगरपालिका१० का २२ वर्षीय समिर भनिने दीबहादुर मगर लाई प्रतिबन्धित लागु औषध सहित बुधबार प्रहरीले पक्राउ गरेको हो । जिल्ला प्रहरी कार्यालय उदयपुरबाट खटिएको प्रहरी टोलीले शंका लागी चेकजाँचगर्दा बुप्रिनोर्फिन १६ एम्पुल, डाईजेपाम १६ एम्पुल र फेनार्गन १६ एम्पुल गरी गरी ४८ एम्पुल लागु औषध फेला परेको इन्स्पेक्टर थापाले बताए ।"
हुक्का सेवनले मुटुरोगको जोखिम बढाउने,अनुसन्धाताहरूले धूम्रपान नगर्नेहरूको तुलनामा शिशा धूम्रपान गर्नेहरूमा हृदय रोगको निदान रिपोर्ट गर्ने सम्भावना १६५ गुणा बढी थियो । कतार : कतार युनिभर्सिटीका अनुसन्धाताहरूले हालै हुक्का सेवनले वयस्कहरूमा मुटुरोगको जोखिम बढाउने बताएका छन् । शिशा धुम्रपान वा वाटरपाइप धुम्रपानको थालनी मध्यपूर्वबाट भएको मानिन्छ । यो क्षेत्र भरि हुक्का सेवन गर्नुलाई एक सामाजिक प्रतिष्ठासँग हेर्ने चलन पनि रहेको छ । कतार युनिभर्सिटीको कलेज अफ मेडिसिनमा आधारभूत स्वास्थ्य विज्ञानका सहप्राध्यापक सुसु जुगियरले गरेको अध्ययनमा कतारमा रहेका एक हजारभन्दा बढी वयस्क सहभागीको तथ्याङ्क विश्लेषण गरिएको कतार युनिभर्सिटीले सोमबार जारी गरेको विज्ञप्तिमा उल्लेख छ । अनुसन्धाताहरूले धूम्रपान नगर्नेहरूको तुलनामा शिशा धूम्रपान गर्नेहरूमा हृदय रोगको निदान रिपोर्ट गर्ने सम्भावना १६५ गुणा बढी थियो । सानै उमेरमा हुक्का सेवन गर्दा मुटुरोगको जोखिम अझै बढी हुने पनि अध्ययनले देखाएको छ ।
घरभाडा घटाउन अपिल,"बढ्दो आर्थिक मन्दीबाट व्यापार व्यवसाय, उद्योग तथा कलकारखाना धारासायी हुँदै गइरहेको र त्यसबाट निम्तिएको सङ्कटका विषयमा छलफल भएको रुपन्देही व्यापार सङ्घका अध्यक्ष कृष्णप्रसाद घिमिरेले बताए। लुम्बिनी : कोभिड१९ पछिको घट्दो व्यापार, बैंकको चर्को ब्याजदर, महँगो घरभाडालगायत कारण व्यापार व्यवसायमा देखिएको मन्दीले व्यवसायी विस्थापित हुने अवस्था आएको रुपन्देहीका उद्योगी व्यावसायिक सङ्घसंस्थाले ठहर गरेका छन्। व्यावसायिक सङ्घसंस्थाको बुधबार बुटवलमा बसेको संयुक्त बैठकले बढ्दो घरभाडा र चर्को बैंक ब्याजका विषयमा व्यावसायिक सङ्घसंस्थाको सञ्जालले बृहत् बैठक आह्वान गरी बैंक ब्याजदर र घरभाडा घटाउन दबाबस्वरुप खाका तयार गर्ने निर्णय गरेको छ। रुपन्देही व्यापार सङ्घ, रुपन्देही उद्योग सङ्घ, बुटवल उद्योग वाणिज्य सङ्घ, उद्योग व्यापार सङ्घ र नेपाल घरबहाल सरोकार सङ्घको संयुक्त बैठकले घट्दो र खस्कँदै गइरहेको व्यापारलाई बचाएर आफू पनि चल्ने र सबैलाई चल्ने अवस्था बनाउनु अपरिहार्य भएको उल्लेख गर्दै घरबहाल घटाउन घरधनीलाई सामूहिक आग्रह गरेको छ। बढ्दो आर्थिक मन्दीबाट व्यापार व्यवसाय, उद्योग तथा कलकारखाना धारासायी हुँदै गइरहेको र त्यसबाट निम्तिएको सङ्कटका विषयमा छलफल भएको रुपन्देही व्यापार सङ्घका अध्यक्ष कृष्णप्रसाद घिमिरेले बताए। बैठकपछि जारी संयुक्त अपिलमा मुलुकको अर्थतन्त्रलाई चलायमान गराउँदै व्यापार व्यवसाय तथा उद्योग कलकारखाना सञ्चालन गर्ने अवस्था सिर्जना गर्ने विषयमा सबै पक्ष गम्भीर बन्न अनुरोध गरिएको छ। अपिलमा बढ्दो आर्थिक मन्दीबाट उपभोक्ता तथा घरधनीलाई प्रत्यक्ष असर परेको उल्लेख गर्दै बढ्दो आर्थिक मन्दीका कारण व्यापार नभएपछि बुटवल बजारमा घरभाडा लिएर व्यवसाय सञ्चालन गरेका व्यवसायी पसल बन्द गर्नेको सङ्ख्या बढ्दै गएको तथा बजार विस्थापित हुने क्रम बढेको प्रति चिन्ता व्यक्त गरिएको छ। यो स्थितिलाई मध्यनजर गर्दै पछिल्लो घट्दो र खस्कँदै गइरहेको व्यापारलाई बचाएर आफू पनि चल्ने र सबैलाई चल्ने अवस्था बनाउनु आवश्यक भएको अपिलमा उल्लेख छ। अपिलमा रुपन्देही व्यापार सङ्घका अध्यक्ष घिमिरेसहित रुपन्देही उद्योग सङ्घका अध्यक्ष माधवप्रसाद पौडेल, बुटवल उद्योग वाणिज्य सङ्घका कार्यवाहक महासचिव मुक्ति अधिकारी, उद्योग व्यापार सङ्घका वाणिज्य उपाध्यक्ष लोकनाथ पन्थी र नेपाल घरबहाल सरोकार सङ्घका अध्यक्ष राजु लिगलले हस्ताक्षर गरेका छन्। रासस"

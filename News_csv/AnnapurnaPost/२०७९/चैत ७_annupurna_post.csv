शीर्षक,विवरण
लगामबिनाका सहकारी,"सोझासादा र बैंक वित्तसंस्थासम्म पहुँच नभएकाहरू नै सहकारीबाट ठगिएका छन्। तिनैका लागि त राज्य हुनुपर्ने हो। तर आवाजविहीनहरूको आवाज सुन्ने सरकार नभएकैले सहकारीमा सञ्चालकहरूको हदैसम्मको मनपरी चलेको हो। लेख्ने बेलामा दलहरूले संविधानमै तीनखम्बे अर्थनीति भनेर सहकारीसमेतलाई अर्थतन्त्रको आधार भनेका छन्। तर सहकारीको सञ्चालन र नियमनबारे रत्तिभर ध्यान नदिँदा लाखौं बचतकर्ताको बचत जोखिममा परेको छ, डुबेको छ। खासमा सहकारीहरूलाई लगामबिनै बचत तथा ऋणको काम गर्न दिएर सरकारले नै अर्थतन्त्रलाई चौपट बनाउन खुला छोडिएको छ। अहिले अर्थतन्त्र संकटमा छ। तरलता अभाव छ। सहकारीहरू धमाधम डुबिरहेका छन्। तर सहकारी सञ्चालकहरू फुक्काफाल छन्। बचतकर्ताको बचतमा राइँदाइँ जो गर्न पाएका छन्। कुन सहकारीमा कसको कति बचत छ, कसले कति ऋण लिएको छ भन्ने सूचना सरकारसँगै छैन। जसरी बैंक तथा वित्तीय संस्थाको कर्जा सूचना केन्द्र छ, त्यस्तो संयन्त्र सहकारीका लागि छैन। सहकारी ऐनमा बकाइदा व्यवस्था गरिएको त्यस्तो केन्द्र बनाउन सरकारले नै वास्ता नगर्दा आजको स्थिति आएको हो। सहकारी नियमन गर्न २०७४ सालमा नयाँ ऐन पनि बनेको थियो। तर कार्यान्वयनमा सरकारी तदारुकता देखिन्न। कर्जा सूचना केन्द्र स्थापनाको ऐनले गरेको व्यवस्था एउटा उदाहरण हो। ऐनमा भएको व्यवस्थानुसार त्यस्तो केन्द्र स्थापना भइदिएको भए ऋणी को छ र को असल को खराब पनि थाहा हुन्थ्यो। ऋण र ऋणीको दोहोरोपना पनि हुँदैनथ्यो। सहकारीमार्फत ठगी गर्ने वा बचतकर्ताको पैसा नै फिर्ता नगर्नेलाई झिनो कारबाहीको व्यवस्था नयाँ ऐनमा फेरिएको छ। दसौं वर्षको जेल सजायको व्यवस्था हुँदा पनि आधा दशकयता त्यस्तो सजाय भएको पाइँदैन। जब कि सहकारी सञ्चालकहरूले बचतकर्ताको लाखौं, करोडौं हिनामिना गरेका बग्रेल्ती उदाहरण छन्। ३० हजार जति सहकारीलाई नियमन गर्ने सहकारी विभागसँग न कुनै संयन्त्र छ न पर्याप्त जनशक्ति। आफैं सञ्चालक, आफैं ऋणी हुँदै धेरै सञ्चालकले सहकारीमा मनपरी गरिरहँदा पनि त्यसको पत्तो पाउने संयन्त्र विकास भएको छैन। कारण सरकारले सहकारीमाथि आँखा चिम्लनु हो। ससाना व्यवसायी, ज्यालामजदुरी गर्नेहरू न्यून आय भएकाहरू नै सहकारीका अधिकतर बचतकर्ता हुन्। सोझासादा र बैंक वित्तसंस्थासम्म पहुँच नभएकाहरू नै सहकारीबाट ठगिएका छन्। तिनैका लागि त राज्य हुनुपर्ने हो। तर आवाजविहीनहरूको आवाज सुन्ने सरकार नभएकैले सहकारीमा सञ्चालकहरूको हदैसम्मको मनपरी चलेको हो।"
लगामबिनाका सहकारी,"सोझासादा र बैंक वित्तसंस्थासम्म पहुँच नभएकाहरू नै सहकारीबाट ठगिएका छन्। तिनैका लागि त राज्य हुनुपर्ने हो। तर आवाजविहीनहरूको आवाज सुन्ने सरकार नभएकैले सहकारीमा सञ्चालकहरूको हदैसम्मको मनपरी चलेको हो। लेख्ने बेलामा दलहरूले संविधानमै तीनखम्बे अर्थनीति भनेर सहकारीसमेतलाई अर्थतन्त्रको आधार भनेका छन्। तर सहकारीको सञ्चालन र नियमनबारे रत्तिभर ध्यान नदिँदा लाखौं बचतकर्ताको बचत जोखिममा परेको छ, डुबेको छ। खासमा सहकारीहरूलाई लगामबिनै बचत तथा ऋणको काम गर्न दिएर सरकारले नै अर्थतन्त्रलाई चौपट बनाउन खुला छोडिएको छ। अहिले अर्थतन्त्र संकटमा छ। तरलता अभाव छ। सहकारीहरू धमाधम डुबिरहेका छन्। तर सहकारी सञ्चालकहरू फुक्काफाल छन्। बचतकर्ताको बचतमा राइँदाइँ जो गर्न पाएका छन्। कुन सहकारीमा कसको कति बचत छ, कसले कति ऋण लिएको छ भन्ने सूचना सरकारसँगै छैन। जसरी बैंक तथा वित्तीय संस्थाको कर्जा सूचना केन्द्र छ, त्यस्तो संयन्त्र सहकारीका लागि छैन। सहकारी ऐनमा बकाइदा व्यवस्था गरिएको त्यस्तो केन्द्र बनाउन सरकारले नै वास्ता नगर्दा आजको स्थिति आएको हो। सहकारी नियमन गर्न २०७४ सालमा नयाँ ऐन पनि बनेको थियो। तर कार्यान्वयनमा सरकारी तदारुकता देखिन्न। कर्जा सूचना केन्द्र स्थापनाको ऐनले गरेको व्यवस्था एउटा उदाहरण हो। ऐनमा भएको व्यवस्थानुसार त्यस्तो केन्द्र स्थापना भइदिएको भए ऋणी को छ र को असल को खराब पनि थाहा हुन्थ्यो। ऋण र ऋणीको दोहोरोपना पनि हुँदैनथ्यो। सहकारीमार्फत ठगी गर्ने वा बचतकर्ताको पैसा नै फिर्ता नगर्नेलाई झिनो कारबाहीको व्यवस्था नयाँ ऐनमा फेरिएको छ। दसौं वर्षको जेल सजायको व्यवस्था हुँदा पनि आधा दशकयता त्यस्तो सजाय भएको पाइँदैन। जब कि सहकारी सञ्चालकहरूले बचतकर्ताको लाखौं, करोडौं हिनामिना गरेका बग्रेल्ती उदाहरण छन्। ३० हजार जति सहकारीलाई नियमन गर्ने सहकारी विभागसँग न कुनै संयन्त्र छ न पर्याप्त जनशक्ति। आफैं सञ्चालक, आफैं ऋणी हुँदै धेरै सञ्चालकले सहकारीमा मनपरी गरिरहँदा पनि त्यसको पत्तो पाउने संयन्त्र विकास भएको छैन। कारण सरकारले सहकारीमाथि आँखा चिम्लनु हो। ससाना व्यवसायी, ज्यालामजदुरी गर्नेहरू न्यून आय भएकाहरू नै सहकारीका अधिकतर बचतकर्ता हुन्। सोझासादा र बैंक वित्तसंस्थासम्म पहुँच नभएकाहरू नै सहकारीबाट ठगिएका छन्। तिनैका लागि त राज्य हुनुपर्ने हो। तर आवाजविहीनहरूको आवाज सुन्ने सरकार नभएकैले सहकारीमा सञ्चालकहरूको हदैसम्मको मनपरी चलेको हो।"
एमसीसीको काम समयमै सकिनेमा आशंका,"पूर्वाधार परियोजनामा विशेष गरी जलविद्युत्लाई स्थानीय तथा नेता कार्यकर्ताले नाजायज माग राखेर अवरोध गर्दै मोटो रकम उठाउने माध्यम बनाउने छाँट आएको हो। काठमाडौं : अमेरिकी सहयोग परियोजना एमसीसी पनि अन्य परियोजना जस्तै समयमा सम्पन्न नहुने संकेत देखिएका छन्। पूर्वाधार परियोजनामा विशेष गरी जलविद्युत्लाई स्थानीय तथा नेता कार्यकर्ताले नाजायज माग राखेर अवरोध गर्दै मोटो रकम उठाउने माध्यम बनाउने छाँट आएको हो। देश विकासको मुद्दा लिएर जनप्रतिनिधिले नै परियोजना निर्माणमा बाधकको नेतृत्व गरेका छन्। नुवाकोटको बेलकोटगढी नगरपालिकाले परियोजनालाई एक पत्र लेख्दै आधा दर्जन माग राखेको छ। ती माग पूरा नभए परियोजना अघि बढाउन सहयोग नगर्ने धम्कीसमेत दिइएको छ। जग्गा अधिग्रण र वनको विषय एमसीसीका लागि ठूलो चुनौती हो। परियोजना सुरु हुनुअघि पूर्वतयारीको काम सक्नुपर्छ।खड्गबहादुर बिष्ट  कार्यकारी निर्देशक, एमसीसी परियोजना नगरपालिकाको मागमा ३५ किलोमिटर बाटो पिच गरिदिनुपर्ने, परियोजनाका आधा कर्मचारी बेलकोटगढीका हुनुपर्ने, १३ वटै वडामा विद्युतीकरण गरिदिनुपर्ने, १० वर्ष सित्तैमा बिजुली उपलब्ध गराउनुपर्ने तथा स्वास्थ्य भवन निर्माण गरिदिनु पर्नेलगायत छन्। नगरपालिकाले एमसीसीको नेपाल च्याप्टर एमसीए नेपाललाई लेखिएको पत्रमा भनिएको छ, परियोजनाको निर्माणाधीन भौतिक संरचना विकासमा आउने बाधाको जवाफदेहिता स्थानीय सरकार भएकोले उल्लेखित सर्तको ध्यानाकर्षण गरिएको छ। एमसीए नेपालका कार्यकारी निर्देशक खड्गबहादुर बिष्टका अनुसार यसबाहेक मकवानपुरको हटिया र हटौंडा, लप्सिफेदी सबस्टेसन तथा पाल्पाको अतरौलीमा पनि यस्तै किसिमको समस्या छ। कार्यकारी निर्देशक बिष्टले राष्ट्रिय सभाको राष्ट्रिय सरोकार तथा समन्वय समितिको बैठकमा भने, रुअ कटानी, क्षतिपूर्ति वृक्षरोपण, जग्गा अधिग्रहण तथा मुआब्जा वितरणमा केही समस्या भए पनि स्थानीय सरकारको माग सबैभन्दा ठूलो चुनौती हुनसक्ने देखिन्छ। एमसीएले परियोजनाबारे ७ वटा जिल्लामा सूचीत गर्दा गाउँपालिका तथा नगरपालिकाका अध्यक्ष आफैं पूरा हुन नसक्ने माग लिएर आउने गरेको उनले सुनाए। अर्कातर्फ नेपाल विद्युत् प्राधिकरणले सन् २०१७ मा मुआब्जा प्रदान गरिसकेकोमा जनप्रतिनिधिकै नेतृत्वमा केही स्थानीय आन्दोलित हुँदा काम अघि बढ्न सकेको छैन। एमसीए नेपालको प्रसारणलाई लप्सिफेदीमा जोडिन्छ। स्थानीयको अवरोधका कारण एमसीए नेपालले सर्वेक्षण पनि गर्न सकेको छैन। हेटौंडाका वडाध्यक्षले पनि छलफलका क्रममा पूरा गर्नै नसक्ने माग अघि सार्ने गरेका छन्। अतरौलीमा एमसीए नेपालका कार्यकारी निर्देशक बिष्ट प्रमुख जिल्ला अधिकारीसमक्ष उपस्थित भएर स्थानीयसँग सम्झौता गरेको भए पनि उनी काठमाडौं फर्किएपछि पुनः विरोध भएको थियो। तर, पनि, परियोजनाले निर्धारित ५ वर्षमा काम सक्ने प्रतिबद्धता जनाएको छ।"
अझै दलनको दलदल,"सामाजिक व्यवस्थाको असमानताले सोसिएको वा पछि पारेको समुदायको यो अवस्थालाई यही पूर्णबिराम लगाउनुपर्छ। काठमाडौं : नेपाली बृहत् शब्दकोशमा दलित भन्नाले फग्ल्याँटैफग्याँटा पारिएको, दलिएको, दमन गरिएको, थिचिएको, कुल्चिएको, विध्वंस गरिएको र नष्ट गरिएको भन्ने अर्थ उल्लेख छ। यस्तै, दलित वर्ग भन्नाले समाजमा हक, इज्जत र प्रतिष्ठा समान रूपले पाउन नसकेको जाति वा समूह, सामाजिक व्यवस्थाको असमानताले सोसिएको वा पछि पारेको समुदाय भनेर शब्दकोषले अथ्र्याएको छ। रत्न नेपाली शब्दकोशले पनि दलित भनेर थिचिएको, दलिएको र कुल्चिएको भनी परिभाषित गरेको छ। दलित भन्नाले समाजमा समान रूपले हक, इज्जत, प्रतिष्ठा उपभोग गर्न र समान अवसर नपाई समावेशीकरण हुन नपाएको जातिसमुदायलाई जनाउँछ भनिएको छ। १९१० सालको मुलुकी ऐनले जातीय भेदभाव एवं समाजमा अछुत मानिएका र सामाजिक, आर्थिक, राजनीतिक, शैक्षिक तथा धार्मिक रूपमा राष्ट्रिय मूलप्रवाहबाट पछाडि पारिएका जातजातिका समुदायलाई दलित वर्ग भनी परिभाषित गरेको थियो। पुराना ऐनसँगै अहिलेका चलनचल्तीका शब्दकोषले पनि दलित शब्दको अर्थ लगभग उस्तै व्याख्या गरेका छन्। नेपाली समाजमा मात्रै नभई विश्वका अधिकांश राष्ट्रमा दलित भनेर एउटा समुदाय नै हेपिएका छन्, पेलिएका छन्। दलित शब्दको प्रसंग र उत्पत्ति फरक भए पनि अहिले छुवाछूतसँग जोडिएको छ। छुवाछूत र दलित शब्दलाई एकै ठाउँमा राखेर हेर्ने पनि गरिएको छ। नेपालको इतिहास खोतल्दा दलित र छुवाछूतमा अकाशपातलको फरक भेटिन्छ। राज्य सञ्चालन, उपभोग, जाति र भाषा विकास गर्ने सिलसिलामा दलित जातिको उत्पत्ति भएको लामै इतिहास छ। २०२० सालको मुलुकी ऐन, अदलको १० (क) न लागू हुनुभन्दा अगाडिका राज्य र सामाजिक व्यवस्थाले जातपात र छुवाछूत प्रथा कायम गराई पानी नचल्ने, छोइछिटो हाल्नुपर्ने (अछुत) जातिका रूपमा चिनिने समुदायहरू नै दलित हुन्, भनिएको छ। दलितको उत्पत्ति श्रम विभाजनका आधारमा भएको पाइन्छ। श्रम विभाजनअनुसार गरिएको वर्गीकरणबाट लामो समय नेपालमा दलित पदको रूपमा उच्च सम्मान थियो। पछि कसैले पनि विद्रोह नगरून् भनेर सत्तामा बस्नेहरूले विभिन्न कठोर कानूनहरू बनाई दलित र छुवाछूतलाई नै वैधानिक बनाउने काम भएको दलितका विषयमा खोज तथा अनुसन्धान गर्ने लेखक दिल्लीराम दाहाल तर्क गर्छन्। दलितको परिभाषा र उत्पत्ति देशअनुसार फरक छ। लेखक गोविन्द नेपालीको भनाइ पनि दाहालसँग मिल्छ। नेपालमा जयस्थिति मल्लले कामको विभाजन गर्दादेखि दलितको उत्पत्ति भएको नेपाली बताउँछन्। उनले आफ्नो लेखमा दलित उत्पत्तिका विषयमा यसरी लेखेका छन्, जयस्थिति मल्लले राज्य सञ्चालन कसरी गर्ने भन्नेबारेमा भाइभारदारका बीचमा राजपरिवारमा छलफल गरे। त्यसपछि उनले विचार गरे, अब सीपको पहिचान गरी कामको विभाजन गर्नुपर्छ। अनि मात्र यो राज्य सञ्चालन गर्न सकिन्छ, अन्यथा गाह्रो हुन्छ भन्ने निष्कर्षमा पुगी दरबारमा बैठक आह्वान गरे। राजा जयस्थिति मल्लले सन् १३६० देखि १३९५ सम्म पटकपटक राज्य सञ्चालन गरेको झन्डै आठ सय वर्ष पुरानो इतिहास छ। लेखक दाहालका अनुसार पहिलापहिला त जात के हो भन्नेबारेमा पनि कसैलाई थाहा थिएन। पछि सीपको आधारमा काम विभाजन गरियो। नाच्नेलाई नाच्ने काम दिइयो, जुत्ता सिलाउनेलाई छालाको काम दिइयो। सुन बनाउनेलाई सुनको काम दिइयो र फलाम बनाउनेलाई फलामको काम। तर, पछि त्यसैमा राजाहरूले छालाको काम गर्नेलाई सार्की, सुन बनाउनेलाई सुनार, फलाम बनाउनेलाई लोहार, नाचगान गर्नेलाई गाइने वादीको जाति बनइएको उनको तर्क छ। उनी भन्छन्, यसैको विकसित रूप नै पछि गएर टाठाबाठाले जातमा विभाजन गरे। त्यो नै कालान्तरमा गएर जातमा परिणत भयो, ती जातलाई तल्लो स्तरको भने चलन बसेको इतिहासमा उल्लेख छ। विश्वमा दलित परिभाषाको सुरुवात लेखक नरेन्द्र सिंहले दलित को परिभाषालाई खोजेका छन्। उनका अनुसार दलितको परिभाषा सबभन्दा पहिला सन् १९७७ मा भारतका दलित प्यान्थरवालाहरूले गरेका थिए। उनीहरूले दलितको व्याख्या यसरी गरे, जो व्यक्ति प्रत्यक्ष वा अप्रत्यक्ष छुवाछूतको सिकार हुन्छ। त्यसका साथै जुन वर्ग सामाजिक उत्पीडनको सिकार भइरहेको छ। विशेष गरि युद्धमा हारेर दासी बनाइएकाहरू, शुद्रमा झारिएकाहरूलाई दलित भनिन्छ।ब्रिटिसकालीन भारतमा सन् १९२७ मा बनेको साइमन कमिसनले शुद्र मध्येकै अतिशुद्र अजात मानी पानी नचल्ने तहमा राखेको समूहलाई दलित मानेको र चरम आर्थिक शोषण तथा सामाजिक उत्पीडनको शिकार भई पानी नचल्ने ठानिएको समुदाय नै दलित हो भनेको छ। नेपालमा दलित शब्दलाई २०२४ सालमा गठित नेपाल राष्ट्रिय दलित जन विकास परिषद् नामको संगठनले पहिलोचोटी प्रयोगमा ल्याएको पाइन्छ। त्यसअघि नेपालमा अछुत, परिगणित, हरिजन जस्ता शब्दहरू प्रयोग गरिन्थ्यो। दलित आन्दोलनका क्रममा स्थापित दलित जाति शब्दले समाजमा अछूत बनाइएका जातहरूको साझा परिचय बुझाउने अर्थ ग्रहण गरिसकेको विज्ञ बताउँछन्। र, ती जातहरूले पनि दलित जाति शब्दलाई आन्दोलनबाट स्थापित आफ्नो सम्मानजनक परिचयका रूपमा ग्रहण गरिसकेको नेपालमा वर्ग व्यवस्था र वर्ण संर्घषका पुस्तक जात वार्ता पुस्तकका लेखक विश्वभक्त दुलाल आहुती बताउँछन्। उनले जात वार्तामा लेखेका छन्, दलित कुनै अपमानका निम्ति प्रयोग भएको शब्द होइन। त्यसकारण लामो समय संघर्ष गरेर विभिन्न भाषिक समुदाय र जातिमा छरिएका दलितहरूलाई एउटै परिचयमा सम्बोधन गर्न सकिने गरी दलित शब्द स्थापित भइसकेको सन्दर्भमा वर्षौं लगाएर स्थापित भइसकेको शब्दलाई छाडेर नयाँ शब्द फेरि वर्षौं लगाएर स्थापित गर्न लागिपर्नु समयको बर्बादी हो र यो बुद्धिमतापूर्ण काम होइन। दोस्रो कुरा, शिल्पी शब्दले दलितभित्र रहेका सबै जातको सही प्रतिविम्बन गर्दैन। दलितभित्र विज्ञानप्रविधिमा काम गर्ने कामी, प्रविधिका काम गर्ने चमार, सार्की, दमाईलगायत वैज्ञानिकप्राविधिक छन्। त्यसैगरी, संगीतमा काम गर्ने गन्धर्व, वादी, दमाईलगायत सर्जक समुदाय पनि छन्, जुन मूलतः शिल्पकारिता होइन। संयुक्त राष्ट्र संघको सबै किसिमको जातीय भेदभाव उन्मूलन गर्नेसम्बन्धी महासन्धि १९६५ को धारा १(१) ले दलितको परिभाषालाई जातीय भेदभावका रूपमा परिभाषित गरेको छ। सो महासन्धिमा भनिएको छ, जातीय भेदभाव भन्नाले जात, रंग, वंश, राष्ट्रियता र उत्पत्तिका आधारमा गरिने फरक व्यवहार, पृथक संकुचनता तथा अन्यलाई ग्राहयता दिनुलाई बुझिन्छ। जसले मानवीय मर्यादा अधिकारको प्रयोग र मानव अधिकारको उपयोगमा समान हैसियतलगायत मूलभूत राजनीतिक, आर्थिक, सामाजिक तथा साँस्कृतिक अधिकार लगायतका हकमा हनन् पुर्याउँछ। यद्यपि उक्त महासन्धिमा दलित जातीय समस्यामा नपरेको दाबी गर्दै लेखक आहुति भन्छन्, आजसम्म पनि संयुक्त राष्ट्र संघको सबै प्रकारका जातीय भेदभाव निर्मूलसम्बन्धी महासन्धि१९६५ भित्र वास्तवमा छुवाछूतमय दलित जातीय समस्या परेको छैन। अहिले चरम आर्थिक शोषण तथा सामाजिक उत्पीडनको सिकार भई पानी नचल्ने ठानिएको समूदायलाई नै दलित भनिएको उनी बताउँछन्। नेपाली लेखकका तर्क आआफ्नै लेखक झलक सुवेदी आफ्नो लेखमा लेख्छन् नेपालमा दलित शब्द शोषण र थिचोमिचोमा परेकाहरूका लागि मात्र प्रयोग हुँदैन। बरु हिन्दू वर्णाश्रमवादी व्यवस्थाले सामाजिक श्रेणीको सबभन्दा तल राखेको शुद्र वा पानी नचल्ने, छोइछिटो गर्नुपर्ने तथा नेपाली राज्य व्यवस्थाले स्थापित गरेको समाजमा सीपमूलक कार्य गर्ने निश्चित पेसागत जाति समूह दलितको नाममा परिचित छ। वर्ण व्यवस्थाभित्र शुद्रवर्णबाट अतिशुद्रको थान्कोमा झारिएको तथा जातीय विभेद एवं छुवाछूतको दुव्र्यवहारसमेत भोग्दै आएको आधारभूत जनसमुदाय नै आजको दलित समुदाय हो दलित आन्दोलनका योद्धा पद्ममलाल विश्वकर्मा भन्छन्। उनको यो भनाई विश्वकर्मा २०६० मा छापिएको छ। जातिभेद र जातपातको कारणले सबैभन्दा तल पारेकाहरू नै दलित हुन् भन्ने तर्क आफ्नो लेखमा मोदनाथ प्रश्रित लेख्छन्।पुस्तक कास्ट म्याटर्स का लेखा भारतीय दलित अधिकार अभियन्ता सुरज येङ्दे भन्छन्, कुनै निश्चित समूहलाई अर्को समूहमाथिको सर्वोच्चता कायम राख्न दलित शब्दको सुरुवात भएको हो। दक्षिण एसियालाई नै हिन्दू विचारधाराले निर्देशित गरेको अवस्थामा यो एक धार्मिक आधिकारिकताको अंग बन्न पुगेको। तर, दलितको समस्या हिन्दू समाजमा मात्र सीमित छैन। पहिले उच्च पद, अहिले उत्पीडनमा लेखकहरूका अनुसार जयस्थिति मल्लले राज्य सञ्चालन गर्न बनाएको दलितलाई पृथ्वीनारायण शाहको पालामा अछूत मान्ने चलन संस्थागत भइसकेको थियो। त्यतिबेला जातपातमा आधारित छुवाछूतको मारमा पर्नेमध्ये गैरहिन्दु जनजाति र उपल्लो जातका भनिएका हिन्दुहरू पनि थिए। तर, पनि छुवाछूतको सबैभन्दा निर्मम घन दलितहरूकै थाप्लामा बजारिएको थियो। लेखक बाबुराम आचार्यले लेखेको श्री ५ बडामहाराजाधिराज पृथ्वीनारायण शाहको संक्षिप्त जीवनीको पृ ४५४ छुवाछुतको एउटा विषय उठाएका छन्। जहाँ लेखिएको छ यतिबेला तागाधारीलाई मद्य (मदिरा) पिउन कडाइका साथ प्रतिबन्ध लगाइएको थियो। मद्य पिउने तागाधारीको जनै झिकेर उसलाई मतवाली जात (जनजाति समुदाय, जो रक्सी पिउँछन्) मा खसालिन्थ्यो। झुुक्किएर मद्य खाने तागाधारी नरनारीले पतिया पाउँथे। त्यस्तालाई धर्माधिकारी पण्डितले निश्चित विधिद्वारा शुद्ध गराइदिन्थे, जसलाई पतिया भनिन्थ्यो। कुनै तागाधारीलाई मतवाली जातका मानिसले झुुक्याएर मद्य ख्वाएमा ख्वाउनेहरूलाई दासदासी बनाएर बिक्री गरिन्थ्यो। बिक्रीबाट उठेको रकम अदालतको कोषमा जम्मा गरिन्थ्यो। यसरी जम्मा भएको कोषमा दोष हुने र यस्ता दोषले दरबारमा संक्रमित हुन सक्ने भन्दै कोषमा जम्मा भएको पैसा दरबारमा लगिँदैनथ्यो। पृथ्वीनारायणले आफ्ना सन्ततिलाई पनि अदालतमा जम्मा भएको पैसा दरबार नछिराउनू भन्ने उपदेश दिएका थिए। अदालतको पैसा दरबारभित्र नहाल्नुफकिर फकिडा अतित जोगी संन्यासी ब्राह्मणहरू इनलाई दक्षिणा भोजन चलाइ दिनु। उप्रेको पैसा दक्षिण चलाई धोती रुमाल चलाइदिनु। यस्व भया असत्यको दोस् लाग्दैन, उनले भनेका थिए (दिव्य उपदेश, नेपाल ल कमिसन, पृ (८९)। पृथ्वीनारायण शाहको विषयमा लेखेका उक्त कुराले त्यो समयबाट कसरी छुवाछुत सुरु भयो भन्ने कुरालाई पुष्टि गर्छ। लेखक सुजित मैनाली आफ्नो लेखमा लेख्छन् केही दलित अभियन्ताहरू जंगबहादुर राणालाई नेपालका दलितहरूको दुर्गतिका एकमात्र कारक मान्छन्। तर, जातपातमा आधारित छुवाछूतलाई नेपाली सन्दर्भमा प्रवद्र्धन गर्ने पात्र जंगबहादुर होइनन्। उनले जातपातमा आधारित छुवाछूतजन्य अपराधलाई लिपिबद्ध गर्ने काममात्रै गरेका हुन्। उनीभन्दा अघि नै नेपाली समाज तागाधारी, मतुवाली र पानी नचल्ने तहमा विभक्त भइसकेको थियो।दलितहरू किन आज दिनहीन अवस्थामा छन् भन्ने कुरा बुुझाउने दस्तावेज भने अवश्य हो, जंगबहादुरले जारी गरेको मुलुकी ऐन १९१०। त्यसमा नेपाली समाजलाई तागाधारी (ब्राह्मण, राजपुत, क्षेत्री), मासिने मतुवाली, नमासिने मतुवाली, पानी नचल्ने छोइछिटो हाल्नु नपर्ने, पानी नचल्ने छोइछिटो हाल्नुपर्ने गरी पाँच तहमा विभाजन गरिएको थियो। मुलुकी ऐनमा जातका आधारमा अपराधको दण्ड तोकिने व्यवस्था थियो। सबै तथ्यले दलित समुदायले पनि समाजमा हक, इज्जत र प्रतिष्ठा समान रूपले पाउनु पर्ने पुष्टि गर्छ। सामाजिक व्यवस्थाको असमानताले सोसिएको वा पछि पारेको समुदायको यो अवस्थालाई यही पूर्णबिराम लगाउनुपर्छ।"
विश्वासपछिको अविश्वास,"दलबीच हुने स्वच्छ प्रतिस्पर्धा र सहकार्य लोकतन्त्रको उच्चतम अभ्यास हो। तर, त्यसको औचित्य पुष्टि हुनु पर्छ। प्रधानमन्त्री पुष्पकमल दाहाल प्रचण्डले प्रतिनिधिसभाबाट दोस्रोपटक विश्वासको मत पाएसँगै नयाँ समीकरणले एउटा चक्र पूरा गरेको छ। विश्वासको मत प्राप्तिका सन्दर्भमा उठेका संशय समाप्त भएका छन्। दलहरूको सत्ता र विपक्ष बेन्च निर्धारित भएको छ। र, तत्काल प्रधानमन्त्रीको निरन्तरता एवं सम्भवतः नयाँ समीकरणको निरन्तरता पनि निश्चित भएको छ। लामो समयसम्म प्रधानमन्त्रीको जिम्मामा रहेका र गतिहीन बनेका मन्त्रालयहरू अब नयाँ मन्त्रीको नियुक्तिसँगै चलायमान हुनेछन्। यसले मुलुकमा छाइरहेको अन्योल एक ढंगले हट्नेछ। तर, मन्त्रिपरिषद्ले पूर्णता पाउने एवं नयाँ विधेयक, नीति र कार्यक्रम आउने क्रमसँगै देखापर्ने मतभेदको व्यवस्थापन भने प्रधानमन्त्रीको निम्ति निकै चुनौतीपूर्ण बन्नेछ। नयाँ समीकरणले आकार लिँदै गर्दा निर्वाचनपछिको दुवै समीकरणबाट सबैभन्दा बढी लाभ संसद्मा ठूलो सिट अन्तरमा तेस्रो शक्ति रहेको नेकपा माओवादी केन्द्रले लिएको देखिएको छ। यद्यपि संसद्को त्रिशंकु संरचनामा तेस्रो शक्ति बढी लाभान्वित हुने विगतको प्रवृत्ति यहाँ पनि दोहोरिएको हो। पछिल्लो समीकरणमा विपक्षमा धकेलिएकोे नेपाली कांग्रेसले राष्ट्रपतिसहित केन्द्रीय सत्तामा पुनरागमन गरेको छ। अब प्रदेशमा पनि उसले हिस्सा प्राप्त गर्नेछ। सत्ता राजनीतिमा निर्वाचनलगत्तै बदलिएको समीकरणबाट लाभ लिएको नेकपा एमालेलाई सत्ता राजनीतिमा सबैभन्दा बढी क्षति भएको छ। एमालेले राष्ट्रपति पद र केन्द्रीय सत्ता गुमाइसकेको छ भने प्रदेश सरकारबाट पनि ढिलो चाँडो बाहिरिने अवस्थातर्फ छ। समीकरणसँगै बदलिएका साना राजनीतिक दल र खासगरी नयाँ शक्तिका रूपमा उदाउँदै गरेका राजनीतिक दल र नेतृत्व भने यो क्रममा नराम्ररी उदांगिन पुगेका छन्। पुराना दल र नेताहरू सत्तास्वार्थको दलदलमा फँसेको भनेर विकल्पको नारा दिने पार्टीहरू त्योभन्दा कयौं गुणा तीव्र बेगका साथ सत्तास्वार्थको दलदलमा फस्न पुगेका छन्। यसले कतिपयको राजनीतिक स्टन्ट खुलासा भएको छ। नैतिकताको मुखुण्डो उत्रिएको छ। यद्यपि ती दलहरू दीर्घकालीन राजनीतिक दौडमा त्यति गम्भीररूपमा लिनुपर्ने शक्ति न हिजो थिए न भोलि रहनेछन्। पुराना दलहरू नै अझै पनि राजनीतिक मैदानको केन्द्रभागमा रहनेछन्। यो समीकरणको सन्दर्भमा पनि त्यही स्पष्ट हुन्छ। प्रमुख दुई राजनीतिक दल नेपाली कांग्रेस र एमालेको राजनीतिक जोड घटाउ नै अहिले पनि मूल विषय हो। तत्कालको फेरबदलले यी दुई दलको भावी हैसियतमा पर्ने प्रभाव नै विश्लेषणको मुख्य आधार हो। प्रतिनिधिसभा निर्वाचनपछिको छोटो समयमै अकारण बदलिएको समीकरणको औचित्य पुष्टि हुन समय लाग्ने छ। त्यसको पुष्टि हुने र नहुने कुराले समीकरणमा संलग्न पक्षको राजनीतिक भविष्य पनि निर्धारण गर्दछ। त्यस सन्दर्भमा कांग्रेस र एमालेभन्दा बढी माओवादी, एकीकृत समाजवादी र अन्य साना एवं नयाँ दलको भविष्य जोडिन्छ। किनभने छिटोछिटो बदलिएको समीकरणबाट अप्राकृतिक लाभ जसले लिन्छ बढी जोखिममा पनि उही पर्छ। नेपालमा सत्ता समीकरणमा आउने बदलाव कुनै अनौठो विषय होइन। समीकरणमा जुनसुकै पार्टी जुनसुकै समयमा जुनसुकै पार्टीसँग नजिक र टाढा हुने कुरा पनि अनपेक्षित घटना होइन। विगत लामो समयदेखि यही अभ्यास हुँदै आएकोले यसलाई नेपाली राजनीतिको विशिष्टता भने पनि हुन्छ। यो नेपाली राजनीतिको प्रवृत्ति पनि हो। नेपाली कांग्रेस र एमालेबीच थुप्रै पटक सत्ता सहकार्य भएको छ। कांग्रेस र माओवादीबीच पनि उसैगरी भएको छ। त्यस्तै एमाले र माओवादीबीच पनि पटकपटक भएको छ। फेरि पनि कांग्रेस र एमाले वा एमाले र माओवादीबीच सत्ता सहकार्य भएमा कुनै उदेक मान्नु पर्दैन। राजनीतिलाई सम्भावनाको खेल भन्ने र त्यसको उपलब्धि सत्तासँग जोडेर हेर्ने गरुञ्जेल यो चक्र घुमिरहन्छ। नयाँनयाँ समीकरण बनिरहन्छ। बनेका समीकरण भत्किरहन्छन्। सत्ताको खेलमा यो रोमाञ्चक यात्रा सामान्य होला, तर राजनीतिक स्थिरताको दृष्टिले भने दुर्भाग्यपूर्ण हो। दलहरूबीचमा हुने स्वच्छ प्रतिस्पर्धा र सहकार्य लोकतन्त्रको उच्चतम अभ्यास हो। तर, त्यसको औचित्य पुष्टि हुन सक्नु पर्छ। औचित्य पुष्टि गर्न हल्काफुल्का तर्कभन्दा वैचारिक आधार र सैद्धान्तिक मान्यता स्थापित भएको हुनुपर्छ। राजनीतिक प्रणाली र सामाजिक विषयप्रतिको बुझाइमा न्यूनतम एकता कायम भएको हुनुपर्छ। लक्ष्य र गन्तव्य मिल्नु पर्छ। विद्यमान प्रणाली र परिवर्तनका एजेन्डामा समान धारणा हुनुपर्छ। नयाँ गठबन्धनमा त्यसले कस्तो आकार लिन्छ भन्ने कुरा अहिले प्रतीक्षाकै विषय हो। किनभने न्यूनतम साझा कार्यक्रमसमेत तय नगरी पहिले पदीय भागबन्डालाई प्राथमिकता दिइएको छ। सत्ता सहकार्यमा गणितको खेल हुन्छ, राजनीतिक सहकार्यमा सैद्धान्तिक मान्यताको। आजको समीकरण राजनीतिक हो कि सत्ता केन्द्रित भन्ने सबैलाई थाहा छ। सत्ता केन्द्रित सहकार्य स्वार्थको जगमा बन्दछ। स्वार्थको जगमा बनेको सम्बन्ध टिकाउ हुँदैन। यस अर्थमा यो गठबन्धनको स्थायित्व कति रहँला भन्ने अनुमान गर्न सकिन्छ। यद्यपि गठबन्धनको आयु जे जति भएपनि त्यस क्रममा बन्ने सम्बन्धका विविध आयाम र शक्ति सन्तुलनको अवस्था भने चाखलाग्दो हुन सक्दछ। संख्याले साथ नदिँदा पनि सत्तालाई आफ्नो वरिपरि घुमाउन सक्नु तत्कालका लागि प्रचण्डको सफलता हो। यसले सत्ता दिन्छ, दिएको छ। तर, सत्तासँगै शक्ति पनि दिएको छ कि छैन भन्ने कुरा नयाँ समीकरणको अभ्यास गर्दा निर्णायकत्व कसको हातमा रहन्छ भन्ने कुराले निर्धारण गर्दछ। विद्रोही हुँदा माओवादीको हातमा सत्ता थिएन। तर, जनताको बलमा कायम रहेको शक्ति थियो। आज सत्ता छ, त्यो शक्ति, साथ र विश्वास छैन। त्यसलाई पुनस्र्थापित गर्नु माओवादीको निम्ति अहिले सबैभन्दा ठूलो चुनौती हो। माओवादी पार्टी र अध्यक्ष प्रचण्डका लागि सरकार टिकाइरहनु आजको पहिलो प्राथमिकता हुन सक्छ। तर, जनताका लागि उसले प्रवाह गर्ने सेवा प्रमुख चासोको विषय हो। कृषि मलमा दिएको अनुदान घटाउने एवं बजारमा कृत्रिम अभाव र चर्को मूल्यवृद्धि हुँदा केही गर्न नसक्ने अवस्थामा सरकार छ। बैंक र वित्तीय संस्थाको चर्को ब्याजदरको कारण न्यून आय भएका नागरिकको जीवन जोखिममा छ। उद्योगधन्दा कलकारखाना व्यापार व्यवसाय बन्द हुने अवस्थामा छन्। वैदेशिक रोजगारमा ठगिने क्रम झन् बढ्दो छ। सेवा प्रवाह कमजोर छ। भ्रष्टाचार बढ्दो छ। शिक्षा, स्वास्थ्यलगायतका आधारभूत सेवाहरू कमजोर छन्। हरेक क्षेत्रमा विकृतिले घर गरेको छ। अर्थतन्त्र चौपट अवस्थामा छ। संक्रमणकालीन न्यायको विषय उस्तै जटिल र चुनौतीपूर्ण छ। एउटा पिँजडाबाट छुटेर अर्को पिँजडामा पुगेका प्रधानमन्त्री प्रचण्डमा यस्ता चुनौतीलाई सामना गर्ने सामथ्र्य कत्तिको रहन्छ, यो सरकार र समीकरणको भविष्य त्यसैमा अन्तर्निहित हुनेछ। विष्ट नेपाल पत्रकार महासंघका पूर्वअध्यक्ष हुन्।"
प्रचण्ड सरकारको दोस्रो फन्को,"प्रतिनिधिसभा बैठकमा सोमबार दाहालले राखेको प्रस्तावको पक्षमा १ सय ७२ सांसदले समर्थन जनाएका हुन्। पहिलोपटक उनले २६ पुसमा विश्वासको मत लिएका थिए। त्यसबेला २ सय ६८ जनाको मत पाएका थिए। काठमाडौं : प्रधानमन्त्री पुष्पकमल दाहाल प्रचण्डले करिब तीन महिना अवधिमा दोस्रो पटक विश्वासको मत लिएका छन्। प्रतिनिधिसभा बैठकमा सोमबार दाहालले राखेको प्रस्तावको पक्षमा १ सय ७२ सांसदले समर्थन जनाएका हुन्। एमाले र राप्रपाका ८९ सांसदले विपक्षमा मत जाहेर गरे। नेमकिपाका एक जनाले मत दिएनन्। २ सय ७५ सदस्यीय प्रतिनिधिसभा सदस्यमध्ये २ सय ६२ जना मतदानमा सहभागी थिए। प्रधानमन्त्रीलाई आफ्नो दल माओवादीसहित कांग्रेस, रास्वपा, जसपा, एकीकृत समाजवादी, नागरिक उन्मुक्ति, लोसपा, जनमत, जनमोर्चा, आमजनता पार्टीले विश्वासको मत दिएका हुन्। दाहाल एमालेसहित गठबन्धन बनाएर १० पुसमा प्रधानमन्त्री बनेका हुन्। पहिलोपटक उनले २६ पुसमा विश्वासको मत लिएका थिए। त्यसबेला २ सय ७० सांसदमध्ये २ सय ६८ जनाको मत पाएका थिए। तर, दाहालले राष्ट्रपतिमा कांग्रेसलाई समर्थन गरेपछि एमाले र राप्रपाले समर्थन फिर्ता लिँदै सरकार छाडेका थिए। रवि लामिछानेको नागरिकता प्रकरणमा रास्वपाले सरकारले छाडे पनि समर्थन कायमै राखेको थियो। संविधानको धारा १०० (२) मा प्रधानमन्त्रीले प्रतिनिधित्व गर्ने दल विभाजित भएमा वा सरकार सहभागी दलले समर्थन फिर्ता लिएमा ३० दिनभित्र विश्वासको मतका लागि प्रतिनिधिसभासमक्ष प्रस्ताव राख्नुपर्ने व्यवस्था छ। प्रधानमन्त्री दाहालले दुई महिनापछि फेरि विश्वासको मत लिने दिन नआउने र आउन दिन पनि नहुने बताए। अहिले त १०११ वटा भइयो। ११ मध्ये एउटाले फिर्ता लिनेबित्तिकै विश्वासको मत लिनुपर्ने हो भने त दुईदुई महिनामै लिनुपर्ने अवस्था आउने भयो। तर, मैले बुझ्दा चाहिँ त्यस्तो हुँदैन, दाहालले भने, आज हामीले जसरी विश्वासको मत लिएका छौं अस्ति हामीले बालकोटबाट हस्ताक्षर गरेर राष्ट्रपतिमा बुझाएजस्तो गरी गरेका छैनौं। उनले बहुमत छ कि छैन भन्ने मुख्य हुने बताए। भने, सदनमा बहुमत छैन भनेपछि विश्वासको मतमा जानुपर्ने संवैधानिक बाध्यता आउँछ। सायद त्यो स्थिति हुँदैन। सरकारले पूर्णता पाउनेबित्तिकै नयाँ गतिका साथ अघि जाने उनको भनाइ थियो। दुईचार दिनभित्रै सरकारले पूर्णता पाउने दाबी सञ्चारकर्मीसमक्ष दाहालले गरे। उनले शतप्रतिशत मत पाउने आशा गरे पनि १ सय ७२ पर्याप्त रहेको बताए। जति आयो त्यो पर्याप्त छ। अब आरामसँग सरकार चल्छ। विकास निर्माणका काम अगाडि बढ्छ, उनले भने। कांग्रेस सभापति शेरबहादुर देउवाले कुनै एक मात्र दलले प्रतिनिधिसभामा बहुमत ल्याउन सक्ने अवस्था नहुने भएको हुँदा गठबन्धनको संस्कृतिलाई आत्मसात गर्नुपर्ने बताए। त्यसैले पनि हामीले गठबन्धनको संस्कारमा अभ्यस्त हुँदै जानुको विकल्प छैन। राजनीतिक गठबन्धनहरू आत्मकेन्द्रित, स्वार्थपे्ररित, क्षणिक र अस्थिरता ल्याउने हुनुहुँदैन, प्रधानमन्त्रीले विश्वासको मतका लागि राखेको प्रस्तावबारे देउवाले भने, देश र जनताको पक्षमा, संविधानको रक्षा गर्ने र देशमा स्थिरता, अमन चयन, शान्ति र विकासका लागि गठबन्धन केन्द्रित हुन आवश्यक छ। अब हाम्रो ध्यान वादविवाद र आरोपप्रत्यारोपमा मात्र केन्द्रित गर्न नहुने उनको भनाइ थियो। एमाले उपाध्यक्ष विष्णु पौडेलले प्रधानमन्त्रीलाई पुस १० गते भएको सहमति किन तोडेको भन्दै प्रश्न गरे। तपाईंलाई त्यस्तो के कारण पर्यो ? जुन कारण त्यो सहयात्राबाट आज यो सहयात्रामा फर्किनुभएको छ। तपाईंलाई यही सहयात्रामा जानु थियो भने पुस १० गते त्यो सहमतिमा किन पुग्नुभयो ?, उनले भने, आज जवाफ नदिन सक्नुहुन्छ। तर, तपाईंलाई इतिहासले निरन्तर प्रश्न सोधिरहन्छ। उनका अनुसार एमाले पहिलो पार्टी बन्न नसकेपछि गठबन्धनले सरकार बनाओस् भन्ने पक्षमा थियो। हामी प्रतिपक्षमा रहन्छौं। जनताको माग र मुद्दा प्रतिपक्षमा रहेर उठाउँछौं। यो दृष्टिकोणको साथ हामी लामो समयसम्म प्रतिक्षा गरेर बस्यौं, उनले भने, कुनै लुकेको कुरा छैन। उनले डेढदुई महिनामै फेरि विश्वासको मत लिने अवस्था आउन सक्ने बताए। एकीकृत समाजवादीका अध्यक्ष माधवकुमार नेपालले व्यंग्यात्मक रूपमा एमाले नेतृत्वको गठबन्धन टुट्नुको कारण खोजी गर्न विश्वविद्यालयका विद्यार्थीलाई जिम्मा दिन आग्रह गरे। यहाँ कुरा सुन्दा म पनि अन्योलमा परेको छु। प्रचण्डजी प्रधानमन्त्री भएको गठबन्धनको प्रमुख घटकलाई घोक्रयाएर निकालियो भन्ने पनि सुनियो। घोक्रयाएरै निकाल्ने काम किन गरियो ?, उनले भने, त्यसको पनि जवाफ हामी पक्कै थाहा पाउनेछौं। घोक्रयाएर निकालियो भन्ने पनि मैले सुने। अर्कोतर्फ आफैं निस्किनुपर्ने अवस्था बन्यो भन्ने पनि मैले सुने। म आफैं अलमलमा परेँ।"
सार्थक खुसी,"उच्च प्रतिव्यक्ति आय भएका देशहरू सबैभन्दा खुसी छैनन् भन्ने प्रष्ट भइसकेको छ। खुसीको सम्बन्ध कानुनी शासन, सार्वजनिक सेवा र नागरिकको दैनिक जनजीविकाको व्यवस्थापन सँग हुन्छ। विश्व खुसी सूचकांक को यो वर्षको प्रतिवेदनमा नेपाल ६ अंकको सुधारसहित ७८औं स्थानमा उक्लेको छ। यस प्रसंगमा नेपाली सार्थक खुसीका साथ बाँचिरहेका छन् त ? भन्ने प्रश्नको उत्तर खोज्ने प्रयास गरिएको छ। विश्वमा कुन राष्ट्र सबैभन्दा खुसी छन् भन्ने पत्ता लगाउन द वल्र्ड ह्यापिनेस रिपोर्टद्वारा विश्वव्यापी सर्वेक्षणमा आधारित विश्व खुसी प्रतिवेदनको ११औं संस्करण यही मार्च २० मा जारी गरिएको हो। संयुक्त राष्ट्र संघ दिगो विकास समाधान सञ्जालद्वारा जारी यस प्रतिवेदनले विश्वभरका १ सय ५० भन्दा बढी देशका मानिसले आफ्नो जीवनको मूल्यांकन कसरी गर्छन् भन्ने बारेमा विश्वव्यापी सर्वेक्षणबाट प्राप्त तथ्यांक विश्लेषण गरी यो प्रतिवेदन तयार गरेको छ। यस वर्षको विश्व खुसी प्रतिवेदनमा फिनल्यान्डलगातार छैटौं वर्ष सर्वोच्च स्थानमा छ। यसपछि डेनमार्क, आइसल्यान्ड, इजरायल र नेदरल्यान्ड्स छन्। संयुक्त राज्य अमेरिका १५औं स्थानमा छ भने चीन ६४औं र भारत १२६औं स्थानमा छन्। अफगानिस्तान १३७औं स्थानका साथ विश्वको सबैभन्दा कम खुसी देश भएको छ। प्रत्येक वर्ष मार्च २० मा मनाइने अन्तर्राष्ट्रिय खुसी दिवसको उपलक्ष्यमा प्रकाशित गरिने प्रतिवेदनअनुसार पोहोर नेपालले नेपालीको सार्थक खुसीको चर्चा गर्नुअघि हार्वर्ड विश्वविद्यालयद्वारा सञ्चालित करिब ८५ वर्षदेखि चलिरहेको हार्वर्ड स्टडी अफ एडल्ट डेभलपमेन्ट अनुसन्धान परियोजनाबारे विवेचना गरौं। यस अनुसन्धानले सन् १९३८ मा ७२४ किशोरलाई समावेश गरिएको थियो। जसमध्ये ६० जना अझै जीवित छन्। अध्ययनअनुसार मानिस खुसी हुने नहुने निजको जिनबाट नै मोटामोटी निर्धारित हुन्छ। तर यसको अर्थ मानिसले खुसीको स्तर बढाउनै सक्दैन भन्ने होइन। अनुसन्धानले करिब ४० प्रतिशत मानिसको खुसी तिनीहरूले के गर्ने के नगर्ने भन्ने विषयको छनोटमा आधारित हुन्छ भन्ने सुझाव दिएको छ। अध्ययनले जोडी, परिवार, साथीहरू र सामाजिक सञ्जालबीचको बलियो सम्बन्ध फेला पारेको छ। व्यक्तिगत सम्बन्धले मानसिक र भावनात्मक संवेग सिर्जना गर्छ, जुन स्वाभाविक हो भने एकलकाँटे हुनु अस्वाभाविक हो, अध्ययनका निर्देशक डा रोबर्ट वाल्डिंगर भन्छन्। अध्ययनले खुसीका लागि सकारात्मक सम्बन्धहरूमा ध्यान दिनुपर्छ भन्ने कुरालाई जोड दिन्छ। हामी सम्बन्धमा कति खुसी छौं भन्ने कुराले हाम्रो स्वास्थ्यमा महत्त्वपूर्ण प्रभाव पार्छ। शरीरको हेरचाह गर्ने, अरूसँग न्यानो सम्बन्ध राख्नेहरू लामो र खुसी जीवन बाँच्छन्। तर एक्लोपनले मार्छ, यो धूमपान जत्तिकै घातक छ वाल्डिंगर भन्छन्। अध्ययनका अनुसार ५० वर्षको उमेरमा सम्बन्धमा सबैभन्दा बढी सन्तुष्ट व्यक्तिरू ८० वर्षको उमेरमा सबैभन्दा स्वस्थ थिए। पैसा वा प्रसिद्धिभन्दा नजिकको सम्बन्धले मानिसलाई जीवनभर खुसी राख्छ। ती सम्बन्धले मानिसलाई असन्तुष्टिबाट जोगाउँछन्, अनुमान गरेभन्दा लामो र सुखी जीवन हुने अध्ययनले देखाएको छ। हाल विदेश पढ्न जानेर खाडी मुलुकमा खुसी खोज्न जानेहरूको लर्को पनि लामै छ। यसरी बिदेसिनेमा स्वेच्छिकभन्दा बाध्यात्मक कारण बलियो छ। अध्ययनको निष्कर्षअनुसार यिनीहरूमा सार्थक खुसी हुने कुरै भएन। अध्ययनले खुसी र आफन्तजनसँगको घनिष्ठ सम्बन्धबीच बलियो सम्बन्ध देखाएको छ। आफन्तजन गुमाउँदा वा घरबाट टाढिनु पर्दा सार्थक खुसी कल्पना मात्रै भएको छ। किसानहरू बीउबिजन, मलखाद, सिँचाइको सुविधाका लागि सधैंजसो संघर्षरत छन्। उचित मूल्य नपाएकाले तरकारी र दूध बाटोमा फालेर विरोध जनाइरहेका छन्। अर्कोतर्फ, उपभोक्ता महँगो मूल्य तिर्न बाध्य छन् र पनि खुसी छन्। त्यसैले हाम्रो खुसी सार्थक खुसी पक्कै होइन। सार्थक खुसीको पहल व्यक्तिगत स्तरबाटै हुनुपर्छ। धेरै राष्ट्रका अनुभवले उच्च कुल गार्हस्थ्य उत्पादन र उच्च प्रतिव्यक्ति आय भएका देशहरू सबैभन्दा खुसी छैनन् भन्ने प्रष्ट भइसकेको छ। खुसीको सम्बन्ध कानुनी शासन, सार्वजनिक सेवा र नागरिकको दैनिक जनजीविकाको व्यवस्थापनसँग हुन्छ। तसर्थ, रोजगारी सिर्जना गर्न देशभित्र उद्यमशीलता विकासको लागि थप प्रभावकारी काम गर्नुपर्छ। पर्यटन, यातायात, सार्वजनिक सेवा, र कृषिको उचित व्यवस्थापन गरिनुपर्छ। आयात प्रतिस्थापनको लागि स्वदेशी उत्पादन वृद्धिसँगै हरित ऊर्जाको प्रयोगमा बढोत्तरी गर्नुपर्छ। यस्ता केही काम गर्न सक्ने हो भने नेपाल समृद्ध भई नेपाली सुखी हुनेछन् र नेपालीको खुसी वास्तवमा सार्थक खुसीमा रूपान्तरण हुनेछ। उद्यमशीलता विकासमा पीएचडी यादव व्यवस्थापन र समाजशास्त्रमा स्नातकोत्तर हुन्।"
साङलोबाट ६ वर्षमा मुक्त,"त्रियुगा नगरपालिका भित्र कोही पनि मानसिक बिरामी उपचार अभावमा बस्नु नपरोस भनेर नगरपालिकाले बिरामीहरूको तथ्यांक संकलन गरी नियमित उद्धार गर्ने कार्ययोजना बनाएको उनले बताइन्। उदयपुर : उपचार खर्चको अभावमा विगत ६ वर्षदेखि साङ्लोमा बेरिएर बसेका उदयपुरका एक युवालाई उद्धार गरिएको छ। मानसिक सन्तुलन गुमेपछि दिदी हस्तमाया बिकको घरमा साङ्लोले बाँधेर राखिएका त्रियुगा नगरपालिका६ लालपत्ताका २१ वर्षीय रामबहादुर परियारलाई त्रियुगा नगरपालिकाले उद्धार गरेको हो। नगरपालिकाका उपमेयर महेश्वरी राई र सामाजिक अभियन्ता भागवत राउतको नेतृत्वमा विरामीको उद्धार गरी उपचारार्थ हेटौंडास्थित मानव सेवा आश्रम पठाएको हो। नगरपालिकाले बिरामीलाई मानव सेवा आश्रम हेटौंडा पुर्याउन सवारीसाधनको व्यवस्था र उपचारका लागि सहजिकरण गरेको उपमेयर राईले बताइन्। त्रियुगा नगरपालिका भित्र कोही पनि मानसिक बिरामी उपचार अभावमा बस्नु नपरोस भनेर नगरपालिकाले बिरामीहरूको तथ्यांक संकलन गरी नियमित उद्धार गर्ने कार्ययोजना बनाएको उनले बताइन्। बिरामीले उपचार पाउने भएपछि खुसी हुँदै दिदी हस्तमायाले भनिन्, भाइको उपचारका लागि हामी चिन्तित थियौँ, तर आर्थिक अवस्था राम्रो थिएन, हाम्रो अवस्था हेरेर नगरपालिकाले जुन सहयोगको भूमिका खेल्यो सधैं सम्झने छौं।"
कर्णालीमा अखिल क्रान्तिकारीको अग्रता,"जसमा माओवादी निकट अखिल क्रान्तिकारीले लिड गरेको छ। सोमबारसम्म परिर्णाम सार्वजानिक भएका ३३ क्याम्पसमा माओवादी निकट अखिल क्रान्तिकारी १५, नेपाली कांग्रेस निकट नेविसंघ १२, नेकपा एमाले निकट अनेरास्ववियु ५ र एक स्वतन्त्र स्ववियु सभापति निर्वाचित भएका हुन्। वीरेन्द्रनगर : स्वतन्त्र विद्यार्थी युनियन (स्ववियु) निर्वाचनअन्तर्गत कर्णालीका ३३ वटा क्याम्पसको परिणाम सार्वजानिक भएको छ। जसमा माओवादी निकट अखिल क्रान्तिकारीले लिड गरेको छ। सोमबारसम्म परिर्णाम सार्वजानिक भएका ३३ क्याम्पसमा माओवादी निकट अखिल क्रान्तिकारी १५, नेपाली कांग्रेस निकट नेविसंघ १२, नेकपा एमाले निकट अनेरास्ववियु ५ र एक स्वतन्त्र स्ववियु सभापति निर्वाचित भएका हुन्। कर्णालीमा मध्यपश्चिम विश्वविद्यालय र त्रिभुवन विश्वविद्यालयअन्तर्गतका ३८ वटा क्याम्पस र १ विश्वविद्यालय छन् भने ३ वटा विश्वविद्यालयका आंगिक क्याम्पस प्रदेश बाहिर छन्। प्रदेशभित्रका ३९ वटामध्ये ३३ वटा क्याम्पसको नतिजा सार्वजनिक भइसकेको छ। मध्यपश्चिम विश्वविद्यालयसहित ४ वटा क्याम्पसमा विविध कारण चुनाव हुन सकेन। मध्यपश्चिम विश्वविद्यालय र त्यसका आंगिक क्याम्पस नारायण बहुमुखी क्याम्पस दैलेख, मुसिकोट बहुमुखी क्याम्पस रुकुम पश्चिममा स्ववियू निर्वाचन हुन सकेन। मध्यपश्चिम विश्वविद्यालय र मुसिकोटमा उच्च अदालतमा रिट परेको कारण चुनाव हुन सकेन भने नारायण क्याम्पसमा विद्यार्थी संगठन र निर्वाचन टोलीबीचमा आपसी मदभेदका कारण चुनाव हुन सकेन। यस्तै त्रिभुवन विश्वविद्यालयअन्तर्गतका जाजरकोटको नलगाड बहुमुखी क्याम्पस र दैलेखको कोटदेवल क्याम्पस अवलपराजुलमा पनि विवादका कारण चुनाव रोकिएको छ। नलगाडमा मतदानको अन्तिमतिर फर्जी मत हालेको विषयलाई लिएर विवाद भएकाले पुन: चुनाव गर्ने वा त्यसैलाई सहमतिका आधारमा अघि बढ्ने भन्ने विषयमा निर्णय आएको छैन। यस्तै सबैले प्रतिष्ठाको विषय बनाएको सुर्खेत बहुमुखी क्याम्पसको नतिजा पनि आउन बाँकी छ। प्रारम्भीक नतिजामा नेकपा एमाले निटक अनेरास्ववियुले लिड गरिरहेको छ। कुन विद्यार्थी संगठनले कुन क्याम्पसको नेतृत्व पाए ? अखिल क्रान्तिकारी १, जनचेतना बहुमुखी क्याम्पस कालिकोट : पार्वती सन्ज्याल२, तिला कर्णाली बहुमुखी क्याम्पस कालिको : हिक्मत सिंह३, जहारी क्याम्पस, खोलागाउँ रुकुम पश्चिम : भरत विक४, राडिज्युला शिक्षा क्याम्पस,आठबिसकोट रुकुम पश्चिम : दीपक केसी५, सिंजा बहुमुखी क्याम्पस सिंजा जुम्ला : सन्तोष आचार्य (निर्विरोध)६,स्यार्पु बहुमुखी क्याम्पस रुकुम पश्चिम : किरण विश्वकर्मा (निर्विरोध)७,सानोभेरी शिक्षा क्याम्पस रुकुम पश्चिम : वीरभान भण्डारी (निर्विरोध)८, शीतल क्याम्पस चौरजहारी रुकुम पश्चिम : निराजन केसी (निर्विरोध)९,सिम्रुतु क्यापस, त्रिवेणी रुकुम पश्चिम : निर्मला बुढाथोकी (निर्विरोध)१०, चतुर्देव क्याम्पस रातापानी मुगु : मन्सुर कार्की (निर्विरोध)११, बनगाड क्याम्पस सल्यान : अजय विष्ट (निर्विरोध)१२, थारल्ला बहुमुखी क्याम्पस दार्मा सल्यान : बरुण न्यौपाने (निर्विरोध)१३, लिखु संयुक्त क्याम्पस डोल्पा : रनचन्द्र शाही (निर्विरोध)१४, जनज्ञानकुञ्ज क्याम्पस जाजरकोट : जागेश्वर थापा (निर्विरोध)१५, जनकल्याण क्याम्पस थारमारे सल्यान : एकराज ओली (निर्विरोध) नेविसंघ १, चामुण्डा कलेज दैलेख : सुनीलकुमार शाही२, आठबिस शिक्षा क्याम्पस तिलेपाटा दैलेख : नगेन्द्रबहादुर शाही३, द्रोणाचल बहुमुखी क्याम्पस दुल्लु दैलेख : प्रकाश थापा४, रारा बहुमुखी क्याम्पस मुगु : राज तामाङ५, नन्दादेवी बहुमुखी क्याम्पस कालिकोट : जुनिता विष्ट (निर्विरोध)६, गुर्भाकोट बहुमुखी क्याम्पस सुर्खेत : गोपाल खड्का (निर्विरोध)७, मानोसरोबर बहुमुखी हुम्ला : नरेन्द्र भण्डारी (निर्विरोध)८, विद्यापुर जनता बहुमुखी क्याम्पस सुर्खेत : चेतन नेपाली९, जुम्ला बहुमुखी क्याम्पस जुम्ला : महेश हमाल१०, डोल्पो क्याम्पस डोल्पा : खिमबहादुर रोकाय११, भेरी ज्ञानोदय बहुमुखी क्याम्पस जाजरकोट : प्रकाशसिंह ठकुरी१२, रुकुमेली क्याम्पस,खलंगा रुकुम पश्चिम : अनिशेष केसी अनेरास्ववियु १, सिम्ता बहुमुखी क्याम्पस सुर्खेत : स्धनश्याम रेग्मी२, अमरदीप क्याम्पस सुर्खेत : अनुप ढकाल (निर्विरोध)३, हिम शिखर बहुमुखी क्याम्पस सुर्खेत : सिर्जना रसायली (निर्विरोध)४, भेरी क्याम्पस गुमी सुर्खेत : शक्ति पौडेल५, सल्यान बहुमुखी क्याम्पस सल्यान : राजेश वली (निर्विरोध) स्वतन्त्र १, कपुरकोट बहुमुखी क्याम्पस सल्यान : रामप्रसाद आचार्य"
किन हुँदैछ वैशाख १० गते ३ क्षेत्रमा उपनिर्वाचन ?,"काठमाडौं : निर्वाचन आयोगले वैशाख १० मा चितवन २ सँगै तनहुँ १ र बारा २ मा पनि उपनिर्वाचन तोकेको छ। यी तीनै ठाउँमा एकै दिन उपनिर्वाचन गर्ने निर्णय भएको आयोगका सहप्रवक्ता सूर्यप्रसाद अर्यालले बताए। तनहुँ १ बाट निर्वाचित प्रतिनिधिसभा सदस्य रामचन्द्र पौडेल फागुन २५ गते राष्ट्रपतिमा निर्वाचित भएका छन्। बारा २ बाट निर्वाचित रामसहाय प्रसाद यादव चैत ३ गते उपराष्ट्रपतिमा निर्वाचित भएका छन्। यससँगै ती दुवै ठाउँमा सांसद पद रिक्त भएका थिए। चितवन २ बाट निर्वाचित सांसद रवि लामिछाने नागरिकता प्रकरणमा कसुरदार ठहर भएपछि उक्त ठाउँ पनि रिक्त भएको थियो। उम्मेदवारको मनोनयन यही चैत २० गते दर्ता गराउने मिति तोकिएको छ। संविधानको धारा ६२ (६) र धारा ६७ (३) अनुसार निर्वाचन, मनोनयन वा नियुक्ति हुने राजनीतिक पदमा बहाल रहेको व्यक्ति राष्ट्रपति वा उपराष्ट्रपति पदमा निर्वाचित भए निजको त्यस्तो पद स्वतः रिक्त हुने व्यवस्था छ। सोहीअनुसार राष्ट्रपति पौडेल र उपराष्ट्रपति यादव सांसद निर्वाचित क्षेत्रमा उपनिर्वाचन हुन लागेको सहायक प्रवक्ता अर्यालले जनाए। संविधानको धारा ८४ (७) मा प्रतिनिधिसभाको कार्यकाल ६ महिनाभन्दा बढी बाँकी छँदै कुनै सदस्यको स्थान रिक्त भए कानुनअनुसार उपनिर्वाचन गराउनुपर्ने उल्लेख छ। प्रतिनिधिसभा सदस्य निर्वाचन ऐन, २०७४ को दफा ६८ मा पदपूर्ति गर्न आयोगले तोकेको मितिमा उपनिर्वाचन हुने व्यवस्था छ।"
"महासन्धिमा कैफियत, छुवाछूत यथावत्","आशा गरौं, यसपटक प्रधानमन्त्रीकै उपस्थितिमा सम्पन्न हुने दिवसमा जातीय विभेद रोक्न र सामाजिक रूपान्तरणका लागि हस्तक्षेपकारी घोषणा हुनेछ। मार्च २१ अन्तर्राष्ट्रिय रंगभेद तथा जातीय विभेद उन्मूलन दिवस। यो दिवस मनाउन थालेको ५८ वर्ष भयो। दक्षिण अफ्रिकाको सार्पभिल्लेमा सन् १९६० मा यही दिन रंगभेदविरुद्धको शान्तिपूर्ण र्यालीमा अश्वेत समुदायका नागरिक मारिएका थिए। जसमा गोरा समुदाय नेतृत्वको सरकारको संलग्नता थियो। त्यसपछि संयुक्त राष्ट्रसंघले सबै किसिमका जातीय भेदभाव उन्मूलन गर्नेसम्बन्धी अन्तर्राष्ट्रिय महासन्धि १९६५ लागू गर्यो। र, उक्त घटनाको स्मरणमा राष्ट्रसंघले नै घोषणा गरेबमोजिम १९६६ देखि दिवस मनाउन थालिएको हो। नेपालले सन् १९७१ मै उक्त महासन्धि स्वीकार गरे पनि सन् २००१ देखि दिवस मनाउन थालिएको हो। महासन्धिमा हस्ताक्षरपछि के सुधार भए वा त्यसको कार्यान्वयन के भयो ? हर्षोल्लासका साथ दिवस मनाउन उपलब्धि हासिल गरेका छौं त ? मूलभूत विषय यो हो। यसलाई अझै सरकारी तवरमा मनाउने गरिएको छैन। महासन्धिबाट लक्षित समुदायले कति लाभ लिन सके ? यो समीक्षाको विषय हो। महासन्धि रंगभेदका सन्दर्भमा सिर्जना भए पनि जुनसुकै काम वा जन्मका आधारमा हुने विभेद भनेकाले दलितप्रतिको मात्र हैन, सबै प्रकार विभेद पर्छन् भनी स्वीकार गरिएको छ। सरकारले महासन्धि स्वीकार गर्दा नै केही महत्वपूर्ण बुँदालाई कैफियतमा राखिएको छ। यसमध्ये जातीय विभेदविरुद्धको समितिमा पीडित पक्षले मुद्दा हाल्नेसम्बन्धी छ। राज्य पक्षबाट कुनै पनि जातीय विभेदका घटना निरुपण हुन सकेन भने पीडित पक्षले उक्त समितिमा उजुरी गर्न सकिने प्रावधान महासन्धिमा छ। तर, योसहित तीनचारवटा कैफियत बुँदा हटाउन सकिएको छैन। त्यो बुँदा विभेदमा पर्ने नागरिकका लागि महत्वपूर्ण अस्त्र हो। तर, यो अस्त्रलाई नमान्ने गरी कैफियतमा राखिएको छ। हाम्रो देश २०६३ मा छुवाछूतमुक्त राष्ट्र घोषणा भइसकेको छ। तापनि पञ्चायतमा राखेको उक्त कैफियत गणतन्त्र आउँदासम्म रहनु विडम्बना हो। यसबाट राज्य संवेदनशील छैन भन्न सकिन्छ। सरकारले महासन्धि कार्यान्वयनका सम्बन्धमा आवधिक प्रतिवेदन राष्ट्रसंघमा पेस गर्ने गर्छ। त्यसको अध्ययन गरी उसले सुझाव दिन्छ। तर, त्यसको कार्यान्वयनमा सरकार जिम्मेवार बनेको छैन। कार्यान्वयन गर्न लगाउने काम पनि भएको छैन। संविधानले राज्यका सबै संयन्त्रमा समानुपातिक प्रतिनिधित्वको कुरा गर्छ। प्रतिनिधिसभामा एक जना मात्रै दलित प्रत्यक्षबाट निर्वाचित भएका छन्। प्रतिनिधिसभामा ६ जना मात्रै सदस्य छन्। अर्थात् राजनीतिक प्रतिनिधित्व घट्दो छ। स्रोतसाधनको समन्यायिक पहुँच छैन। विभेदमा पारिएकालाई विशेष व्यवस्था गर्नुपर्छ। न्यायिक निरुपणमा राज्यको ध्यान जान सकेको छैन। संविधानले नै समानुपातिक समावेशिताको ग्यारेन्टी गरेको छ। तर, त्यो कार्यान्वयन हुन सकेको छैन। संघीय निजामती सेवा ऐन बन्दै छ। योसहित अब बन्ने निर्वाचन, दलसम्बन्धी कानुन सबैमा समानुपातिक समावेशिता सुनिश्चित हुनुपर्छ। यस सम्बन्धमा छाता ऐन जरुरी छ। स्थानीय तहमा पहिला निश्चित प्रतिशत स्रोतको बाँडफाँट गर्ने व्यवस्था थियो। तर, अहिले वितरण न्यून हुँदै गएको छ। बजेट र कार्यक्रमको बाँडफाँट पनि जनसंख्या र मानव विकास सूचकांकका आधारमा हुने कानुनी व्यवस्था गर्नुपर्छ। विभेदका घटना धेरै सुनिन्छन्। तर, त्यसको सही ढंगले न्यायिक निरुपण भएको कमै देखिन्छ। कानुन पनि पर्याप्त छैन। आर्थिक हैसियत सुधार्ने सम्बन्धमा पनि राज्यबाट केही हुन सकेको छैन। सदियौंदेखि गरिबीको भुमरीमा छन्। रैथाने कला, संस्कृति लोप हँुदै छन्। त्यसको उपयोग र संरक्षणमा राज्यको ध्यान गएको छैन। यी कारणले गर्दा महासन्धि कैफियत जनाई कागजमा स्वीकार त गरिएको छ। तर, त्यै कैफियत हटाउन नागरिक तहबाट अभियान सञ्चालन गर्न सकिएको छैन। त राज्यले संवेदनशील भएर त्यो हटाउन ध्यान दिएको छ। यो केवल दिवसका रूपमा मात्रै रहँदै आएको छ। प्रत्येक वर्ष नारा बनाउँछौं। तर, त्यसले रूपान्तरणमा टेवा पुर्याउँदैन। यस्तो दिवसले समावेशी शासकीय चरित्र निर्माण गर्न हस्तक्षेपकारी भूमिका निर्वाह गर्नुपर्छ। नत्र उत्सव मात्रै हुन्छ। त्यसले ठूलो र आशातीत परिवर्तन आउँदैन। आशा गरौं, यसपटक प्रधानमन्त्रीकै उपस्थितिमा सम्पन्न हुने दिवसमा जातीय विभेद रोक्न र सामाजिक रूपान्तरणका लागि हस्तक्षेपकारी घोषणा हुनेछ। (डा बीके पूर्वसचिव हुन्)"
"लेक लागेर खुम्बुमा विदेशी पर्यटकको मृत्यु, उद्धारमा समस्या",सोलुखुम्बु : सोलुखुम्बुको खुम्बु क्षेत्र भ्रमणमा आएका एक विदेशी नागरिकको मृत्यु भएको छ। जिल्लाको खुम्बु पासाङ ल्हामु गाउँपालिका४ गोरक्सेपमा स्लोभाकियाका एक पुरुषको मृत्यु भएको प्रहरीले जनाएको छ। उनको हाईअल्टिच्यूट अर्थात लेक लागेर मृत्यु भएको बताइएको छ। तर मौसम प्रतिकुलताका कारण शव उद्धारमा समस्या भएको छ। खुम्बु क्षेत्रमा अहिले हिमपात भइरहेको खुम्बु पासाङ ल्हामु गाउँपालिका४ का वडाध्यक्ष लक्ष्मण अधिकारीले बताए। अहिले सो क्षेत्रमा सञ्चार सेवा समेत प्रभावित हुँदा मृतकको पूरा विवरण लिन समेत समस्या भएको जिल्ला प्रहरी कार्यालय सोलुखुम्बुले जनाएको छ।
जन्मदिनमा दृष्टिविहीन बालबालिकालाई सहयोग,मुगु : मुगुका एक सामाजिक अभियन्ताले आफ्नो जन्मदिनमा दृष्टिविहीनलाई सहयोग गरेका छन्। जिल्लाको छाँयानाथ रारा नगरपालिका४ का ३५ वर्षीय मीन बहादुर रावलले नेपाल राष्ट्रिय आधारभूत विद्यालय बालमन्दिर चैनामा अध्यनरत दृष्टिविहीन विद्यार्थीसँग जन्मदिन मनाए। उनले दृष्टिविहीनलाई नगद ३० हजार सहयोग गर्नुका साथै खाना खुवाए। सरकारी संस्थाबाट पाउने मासिक पारिश्रमिक उनले दृष्टिविहीन बालबालिकालाई सहयोग गरेका हुन्।
बुधबार दिउँसो यी प्रदेशमा हुने छ चट्याङसहित वर्षा,"काठमाडौं : बुधबार दिउँसो देशभर आंशिकदेखि सामान्य बदली रहने छ। मौसम पूर्वानुमान महाशाखाका अनुसार कोशी, बागमती र गण्डकी प्रदेशका साथै बाँकी प्रदेशका पहाडी भूभागका थोरै स्थानहरूमा तथा तराई भूभागका एकदुई स्थानमा मेघगर्जन चट्याङसहित क्षणिकहल्कादेखि मध्यम वर्षाको सम्भावना रहेको छ। यसैगरी बुधबार राति देशका पहाडी भूभागमा आंशिकदेखि सामान्य बदली रही बाँकी भूभागमा आंशिक बदलीदेखि मौसम सामान्यतया सफा रहने छ। देशको पहाडी भूभागका एकदुई स्थानमा मेघगर्जनचट्याङसहित क्षणिकहल्का वर्षाको सम्भावना रहेको महाशाखाले जनाएको छ।"
तस्बिरमा हेर्नुस् घोडेजात्रा,"काठमाडौं : राष्ट्रपति एवं नेपाली सेनाका परमाधिपति रामचन्द्र पौडेलको प्रमुख आतिथ्यमा नेपाली सेनाद्वारा सैनिक मञ्च टुँडिखेलामा आयोजित यस वर्षको घोडेजात्रा कार्यक्रम सम्पन्न भएको छ। त्यस अवसरमा घोडा दौडका अतिरिक्त विविध अश्वकलाले भरिपूर्ण रोचक कार्यक्रम प्रस्तुत गरियो। समारोहमा राष्ट्रपति पौडेलले म्युजिकल राइड र शोजम्प खेलमा प्रथम र द्वितीय हुने प्रतियोगीलाई पुरस्कार प्रदान गरे। शोजम्पतर्फ सहसेनानी राजेश श्रेष्ठ प्रथम तथा सिपाही रामशरण न्यौपाने द्वितीय भए भने म्युजिकल राइडतर्फ सहसेनानी रोजिना महत प्रथम र सहसेनानी सफलता श्रेष्ठले द्वितीय पुरस्कार प्राप्त गरे। यसअघि राष्ट्रपति पौडेलले त्यहाँस्थित सैनिक स्मारकमा पुष्पहार अर्पण गरेका थिए भने नेपाली सेनाको टुकडीले उनलाई राष्ट्रपति सलामी प्रदान गरेको थियो। समारोहमा ब्यानर प्रदर्शनी गर्नुका साथै अश्वकलाअन्तर्गत टाँगन र चार्जर घोडा दौड, शो जम्प, क्याभलरी ड्रिल राइड र डग शो, घोडचढी आर्चरी, महिला सवार सिक्सवार, म्युजिकल राइड, हङ्गेरियन पोष्टवारलगायतका विविध रोमाञ्चक कला प्रदर्शन गरिएको थियो। हेर्नुस् फोटो फिचर। तस्बिर : अभिषेक महर्जन"
पाँच लाख ६१ हजार सवारीसाधन कारबाहीमा,"काठमाडौं : काठमाडौं उपत्यकामा ट्राफिक नियम उल्लंघन गर्ने पाँच लाख ६१ हजार तीन सय ७५ सवारीसाधन कारबाहीमा परेका छन्। काठमाडौं उपत्यका ट्राफिक प्रहरी कार्यालयले चालु आर्थिक वर्षको आठ महिनामा ट्राफिक नियम उल्लंघन गरेको अभियोगमा उक्त सवारीसाधनलाई कारबाही गरेको हो। कार्यालयका अनुसार सबैभन्दा बढी सवारी अड्याउन निषेध गरेको ठाउँमा सवारी राखेको कसुरमा ८८ हजार चार सय ७२ सवारीसाधन कारबाहीमा परेका छन्। यस्तै बढी भाडा लिने दुई हजार एक सय ९०, सवारीचालक अनुमतिपत्र प्राप्त नगरेका ३६ हजार तीन सय ४०, हदभन्दा बढी मानिस वा सामान बोक्ने १३ हजार पाँच सय नौ, मादक पदार्थ सेवन गरी सवारीसाधन चलाउने ३७ हजार आठ सय ९६ सवारी कारबाहीमा परेका छन्। यसैगरी क्षमताभन्दा बढी यात्रु बोक्ने दुई हजार ४५, रेड लाइटमा सवारी चलाउने १६ हजार नौ सय ६८, सवारी मोड्न निषेध गरेको ठाउँमा सवारी मोड्ने १५ हजार दुई सय ५९, लेन अनुशासन उल्लंघन गर्ने १९ हजार आठ सय १७, वानवेमा सवारी चलाउने २१ हजार एक सय २३, अवस्था ठीक नभएका सवारी चलाउने २८ हजार आठ सय ९९, सवारी चलाउन निषेध गरिएको ठाउँ र समयमा सवारी चलाउने १६ हजार दुई सय ४७ सवारीलाई कारबाही गरेको हो। पेटी र हेल्मेट नबाँधी सवारीसाधन चलाउने २१ हजार नौ सय ८१, लापरवाही साथ सवारी चलाउने ७२ हजार एक सय ४४, कागजपत्र साथमा नराखी सवारी साधन चलाउने ४४ हजार ३८, सवारी वजन हद निर्धारण गरेको क्षेत्रमा बढी वजनको सवारी चलाउने २० हजार छ सय ६५, जथाभावी हर्न बजाउने १२ हजार छ सय २२, सार्वजनिक स्थानमा बाधा पुग्ने गरी सवारी राख्ने ३७ हजार दुई सय ६५ र ओभर स्पिडमा सवारी चलाउने २५ हजार सात सय ८२ सवारीसाधन कारबाहीमा परेका छन्। कार्यालयका प्रवक्ता प्रहरी वरिष्ठ उपरीक्षक राजेन्द्रप्रसाद भट्टले पछिल्लो समय उपत्यकामा ट्राफिक नियम उल्लंघन गर्ने सवारीसाधनमाथि ट्राफिक प्रहरीले विशेष निगरानी बढाउँदै आएको जानकारी दिए। हाल काठमाडौं उपत्यकाभित्र २० लाख हाराहारीमा सवारीसाधन आवतजावत हुँदै आएको जनाइएको छ। उक्त सवारीसाधन व्यवस्थापनका लागि काठमाडौं उपत्यका ट्राफिक कार्यालयबाट एक हजार सात सय ट्राफिक प्रहरी परिचालन हुँदै आएको छ।"
कालिञ्चोकमा हिमपात,दोलखा : दोलखाको कालिञ्चोक क्षेत्रमा सोमबार यो वर्षको तेस्रो पटक हिमपात भएको छ। सोमबार रातिबाट सुरू भएको हिमपात मंगलबार बिहान ८ बजेसम्म निरन्तर रहेको स्थानीयले बताए । लामोसमय हिमपात भएका कारण कालिञ्चोकको कुरी आसपास एक फिटभन्दा बढी हिँउ रहेको होटल सुनपातीका सञ्चालक हरि ओलीले बताए । यो वर्ष पहिलो पटक गत फागुन १३ गते हिमपात भएको थियो । दोस्रो पटक चैत्र ४ गते हिमपात भएको कालिञ्चोक कुरीका स्थानीय होटल व्यवसायीले बताए । तीन हजार आठ सय ४२ मिटर उचाइमा रहेको कालिञ्चोकमा हरेक वर्ष पुसदेखि फागुन चैत्रसम्म हिमपात हुने गरेको थियो । यो वर्ष भने फागुन दोस्रो हप्ताबाट मात्र हिमपात सुरू भएको हो । राति हिमपात भएपछि पर्यटकहरू चिसोको पर्वाह नगरी हिउँसँग रमाएको स्थानीय होटल व्यवसायीहरूले बताए।
"विराटनगरको रानीमा स्वागतद्वार बन्ने, मुख्यमन्त्रीले गरे शिलान्यास","विराटनगर : मोरङको विराटनगर१७ स्थित रानीमा कोशी प्रदेश सरकारले आकाशे पुल तथा स्वागतद्वार निर्माण गर्ने भएको छ। निर्माणस्थल यकिन भएपछि बल्ल सरकारले पुल तथा स्वागतद्वार निर्माणको काम अगाडि बढाउने भएको हो। निर्माण कार्यका लागि मंगलबार मात्रै सरकारले स्वागतद्वार तथा आकाशेपुलको शिलान्यास गरेको छ। कोशी प्रदेश सरकारका मुख्यमन्त्री हिक्मतकुमार कार्कीले स्वागतद्वारको शिलान्यास गरेका छन्। विराटनगरको रानी बोर्डरमै निर्माण हुने भनिएको स्वागतद्वारको ठेक्का सम्झौता समेत भइसकेको छ। २०७७ जेठ २७ गते नै प्रदेश सरकार अन्तगर्तको शहरी विकास तथा भवन निर्माण कार्यालयले झापाको भद्रपुर४ स्थित ह्यावीट्याट आशिषदीप जेभीसँग स्वागत गेट निर्माणको ठेक्का सम्झौता गरेको थियो। सम्झौता अनुसार २०७९ असार १४ गते काम सम्पन्न गरिसक्नुपर्नेमा भन्सार कार्यालयको अवरोधका कारण निर्माण कार्य अघि बढ्न सकेको थिएन्। तर, हाल निर्माणस्थलबारे भन्सारसँग सहमति भएपछि द्रुत गतिमा काम अघि बढाउन लागिएको प्रदेश सरकारको भौतिक पूर्वाधार विकास मन्त्रालयले जनाएको छ। मन्त्रालयका अनुसार स्वागत गेट निर्माणका लागि मुल्य अभिवृद्धि करबाहेक आशिषदीप जेभीसँग कुल ६ करोड २५ लाख २४ हजार ९४४ रुपैयाँको लागतमा ठेक्का सम्झौता भएको छ। जसमा मोबिलाइजेशन बापतको १ करोड ३० लाख रुपैयाँ समेत सहरी विकास तथा भवन निर्माण कार्यालयले निर्माण कम्पनीलाई भुक्तानी गरिसकेको छ। प्रदेश १ सरकार, विराटनगर महानगरपालिका र उद्योग संगठन मोरङको त्रिपक्षीय लागत साझेदारीमा निर्माण हुने भनिएको स्वागतद्वार सुविधा सम्पन्न प्रकृतिको हुने भौतिक पूर्वाधार विकास मन्त्रालयका सचिव मोहन चापागाईंले बताए। आकाशे पुलसहितको स्वागतद्वारमा लिफ्ट, शौचालय र विभिन्न कोठाहरू समेत निर्माण गर्ने विस्तृत कार्ययोजना रहेको उनले जानकारी दिए। प्रदेश सरकारले २०७७ असार ८ गतेको कार्यादेशअनुसार आकाशे पुलसहितको स्वागतद्वार निर्माणको काम अघि बढाएको थियो। तर, स्वागतगेट र आकाशेपुल दशगजामा क्षेत्रमा पर्ने भनेर निर्माण कार्य अवरुद्ध पारिएको थियो। दोस्रोपटक दशगजाभन्दा १५० मिटर उत्तरमा निर्माण कार्य अघि बढाइएकोमा प्रोटोकलले साथ नदिने भन्दै भन्सार कार्यालयले काम रोकेको थियो। त्यसयता स्वागतद्वार निर्माणको काम अलपत्र अवस्थामा थियो। तर, हाल पुरानो भन्सार नजिकै आकाशे पुलसहितको स्वागतद्वार बनाउने सहमति भएको भौतिक पूर्वाधार विकास मन्त्रालयले जनाएको छ। मन्त्रालयका अनुसार उक्त आयोजना कोशी प्रदेश सरकारको ७०, विराटनगर महानगरपालिकाको २५ र उद्योग संगठनको ५ प्रतिशत लागत सहभागितामा सम्पन्न हुनेछ।"
मुस्ताङकी महिला उद्यमी सुकुनलाई एक वर्ष तीन सम्मान,"मुस्ताङ : मुस्ताङको घरपझोङ गाउँपालिका२ मार्फाकी सफल महिला उद्यमी सुकुन रसाईलीले एकै वर्ष तीनवटा अवार्ड सम्मान हात पारेकी छिन्। मुस्ताङमा उत्पादित कृषिजन्य सामग्री प्रशोधन, उत्पादन तथा बजारीकरण गरी उद्योग प्रर्वद्धनमा महत्वपूर्ण योगदान पुर्याए वापत उनलाई विभिन्न संघसंस्थाले सम्मान गरेको हो। सकुनले यस वर्ष सिद्धार्थ उद्योग वाणिज्य संघ रुपन्देहीले गत मंसिर ६ गते आयोजना गरेको लुम्बिनी राष्ट्रिय महोत्सव (२०७९)मा मुस्ताङको उत्पादन बजारीकरण गरे वापत सम्मान गरेको हो। त्यहाँ फलफूल सम्बन्धी स्टल राखेपछि मार्फा फलफूल तथा प्रशोधन उद्योगकी सञ्चालिका सुकुन तेस्रो भएकी थिइन्। सरगरमाथा प्रतिष्ठान नेपालले आयोजना गरेको अन्तर्राष्ट्रिय नारी सम्मान कार्यक्रम २०७९ मा पनि मार्फा फलफूल उद्योगकी सुकुन सम्मानित भइन्। दुर्गम हिमालपारीको जिल्ला मुस्ताङमा रही उद्योग प्रर्वद्धन गरी सफल उद्यमीका रूपमा स्थापित भई सामाजिक अभियान्ताका रूपमा समेत योगदान पुर्याए वापत सगरमाथा प्रतिष्ठानले सम्मानित गरेको हो। उनले निवर्तमान उपराष्ट्रपति नन्दकिशोर पुनको हातबाट सम्मानपत्र ग्रहण गरेकी थिइन्। यसैगरी उनले हेरिटेज गार्डेनले आयोजना गरेको छैटौ अन्तराष्ट्रिय महिला उद्यमी व्यापार मेला २०७९ मा उत्कृष्ठ महिला उद्योग महासंघ नेपालबाट सम्मान पाइन्। उनीले यसअघि विभिन्न पुरस्कार तथा सम्मान पाएकी छिन्। महिला उद्यमशीलतामा योगदान दिए वापत उनले राष्ट्रपतिबाट उत्कृष्ट राष्ट्रिय महिला उद्यमी पुरस्कार २०७४, राष्ट्रिय नागरिक विकास समाज, वरिष्ठ समाजसेवी तथा महिला उद्यमी सम्मान २०७४ लगायत दर्जनौं पुरस्कार तथा सम्मान प्राप्त गरिसकेकी छिन्। घरपझोङ२ मार्फाकी सफल महिला उद्यमी सुकुन रसाइलीको मार्फा सामग्रीमा फलफूल तथा प्रशोधन उद्योग सञ्चालनमा छ। मुस्ताङमा उत्पादित कृषिजन्य सामग्रीको प्रवर्द्धन तथा स्थानीय कृषि उपजको प्रशोधन गरी विभिन्न परिकार निर्माण गर्ने उद्देश्यले २०७० सालमा उनले मार्फा फलफूल तथा प्रशोधन उद्योग स्थापना गरेकी थिइन्। उद्योग गर्नुअघि सुकुन होटल व्यवसाय तथा समाजसेवीको रूपमा कार्यरत थिइन्। हिमालपारी उत्पीडित परिषद मुस्ताङको उपाध्यक्ष, महिला मानवअघिकार रक्षक सञ्जालकी अध्यक्ष, विपद् व्यवस्थापन समिति सदस्य, मानव बेचबिखन तथा ओसारपोसार विरुद्ध समिति सदस्य र महिला उद्यमी महासंघको अध्यक्ष पदमा रहँदै विभिन्न संघसंस्थामा उनी आवद्ध छिन्। महिला उद्यमी सुकुनले उद्योग स्थापना गर्नुअघि होटलका साथै सामान्य घरेलु प्रविधिको माध्यमबाट स्याउको विभिन्न परिकार तयार गर्ने गरेकी थिइन्। उद्योग गर्नुअघि उनको होटलमा आउने आगन्तुक पर्यटकले व्यावसायिक रूपमा उद्योग सञ्चालन गर्न प्रोत्साहित गरेपछि उनले मार्फामा फलफूल प्रशोधन उद्योग सुरु गरेकी थिइन्। हिमालपारिको पर्यटकीय गाउँ मार्फामा स्थानीय उत्पादनलाई प्रशोधन विधि मार्फत उद्योगका रूपमा सञ्चालन गर्दै आइरहेकी सुकुन अहिले जिल्लाकै सर्वोत्कृष्ट महिला उद्यमीको रूपमा स्थापित भइसकेकी छिन्। महिला उद्यमी सुकुनले मुख्य गरी मुस्ताङमा उत्पादित स्याउको सुकुटी, स्याउको केन्डी, स्याउको जाम, आलुको चिप्स, खुर्पानीको सुकुटी र जाम, सिस्नोको धुलो, रायो सागको गुन्द्रुक, अदुवाको केन्डी टिमुरको छोप लगायत परिकार बनाएर बिक्री गर्ने गरेकी छिन् भने उनको उद्योगमा स्थानीय जिम्बु, दाल, ब्रान्डी आदि पाइन्छ।"
क्षमताभन्दा बढी सामान बोक्ने जहाजका चालकसहित सात जना ग्राउन्डेड,"काठमाडौं : नेपाल नागरिक उड्डयन प्राधिकरण (क्यान)ले नेपाल वायुसेवा निगमको ट्वीनअटर जहाजका चालक दलसहित सात जनालाई ग्राउण्डेड गरेको छ। प्राधिकरणका प्रवक्ता जगन्नाथ निरौलाका अनुसार सोमबार ताप्लेजुङबाट काठमाडौं उडान भरेको निगमको नाइन एन एबीटी विमानमा लोड सिटमा भन्दा एक सय पाँच केजी बढी सामान बोकेको पाइएपछि उनीहरूलाई काम गर्न रोक लगाइएको छ। उक्त विमानले क्षमताभन्दा बढी सामान बोकेको र पुरुष यात्रुलाई महिला यात्रुका रूपमा यात्रा गराएको पनि पाइएकाले कारबाही गरिएको प्रवक्ता निरौलाले बताए। जहाजले क्षमताभन्दा बढी सामान बोकेको सूचना पाएपछि प्राधिकरणले जाँच गर्दा कागजमा देखाइएको भन्दा बढी तौल भेटिएपछि उडान अनुशासन पालना नगरेकाले जहाजका चालकदलसहित ग्राउण्डेड गरिएको प्राधिकरणले उल्लेख गरेको छ। प्राधिकरणले चालक दलका तीन जना, निगमको मार्केटिङ कर्मचारी र डिसप्याचरसहित सात जनालाई ग्राउन्डेड गरेको हो। घटनाबारे आवश्यक छानबिन गरिने प्राधिकरणले जनाएको छ।"
नेपाल एयरलाइन्सको झ्याल खुला राख्दा दुई प्राविधिक निलम्बित,"काठमाडौं : नेपाल एयरलाइन्सका २ प्राविधिक कर्मचारी(जहाजको मर्मत सम्भार सम्बन्धी लाइसेन्स प्राप्त व्यक्ति) निलम्बनमा परेका छन्। नेपाल नागरिक उड्डयन प्राधिकरणले उनीहरूलाई निलम्बन गरेको सहायक प्रवक्ता ज्ञानेन्द्र भुलले जानकारी दिए। एयरलाइन्सको वाइडबडि ३३० को दायाँपट्टिको ककपिटको झ्याल खुला राखेको भन्दै उनीहरूलाई कारबाही गरिएको हो। शनिबार उडान सक्काएर ह्यांगरमा राखिएको विमानको दायाँ ककपिटको झ्याल रातभरि खुल्ला रहेको थियो। उड्डयन सुरक्षा नियमावली अनुसार पार्किङ वा ह्यांगरमा राखिएको विमानको सबै झ्याल तथा ढोका बन्द गर्नुपर्ने व्यवस्था छ। विमानको कुनै झ्याल तथा ढोका खुल्ला राख्दा संकास्पद वस्तु राख्ने सम्भावना हुन्छ भने अर्को उडानका लागि पनि समस्या हुनसक्छ भन्दै भुलले यो उडान सुरक्षा विपरीत भएको बताए। झ्याल खुल्ला हुँदा भोलिपल्ट जहाजको पुरै जाँच गर्न समय लाग्ने हुन्छ। जहाजको कुनै उपकरणहरू ड्यामेज हुनसक्छ। जहाज निशेधित क्षेत्रमा भएपनि यो ड्युटी इन्जिनियरको जिम्मेवारी हो, भुलले बताए। निलम्बन परेका २ प्राविधिज्ञ करिब १७ वर्षदेखि नेपाल एयरलाइन्समा नै कार्यरत कर्मचारी हुन्। अन्तराष्ट्रिय उड्डयन संगठन(आइकाओको) पर्सनल लाइसेन्सिङ्ग एनेक्स १ को नियम अनुसार उड्डयन क्षेत्रमा काम गर्ने अनुममति पाइसकेको व्यक्तिले तोकिएको आचारसंहिता पालना गर्नु पर्ने हुन्छ। तर उनीहरूले त्यसको विरुद्धमा काम गरिएको पाइएको प्राधिकरणले जानकारी दिएको छ। उनीहरूले जानेर वा बिर्सिएर ककपिटको झ्याल खुला छाडेको भन्ने सम्बन्धमा छानबिन पछि मात्र उनीहरूलाई के गर्ने निर्णय हुने भुलले बताए। प्राधिकरण अन्तरगतको एयरवर्दी महाशाखाले यसको छानबिन गर्दैछ। महाशाखाको अर्को निर्णय नहुँदासम्मका लागि उनीहरूलाई निलम्बन गरिएको भुलले बताए।"
ढोरपाटनमा हिमपात भएपछि चिसो बढ्यो,"बागलुङ : बागलुङको ढोरपाटन उपत्यकामा हिमपात हुँदा चिसो बढेको छ। ढोरपाटनमा यस वर्ष पहिलो पटक शनिबारदेखि हिमपात भएपछि चिसो बढेको ढोरपाटन शिकार आरक्षका सिनियर गेमस्काउट वीर बहादुर थापाले बताए। हिमपातले ढोरपाटन उपत्यका सेताम्मे भएको गेमस्काउट थापाले बताए। यस वर्ष पहिलो पटक ढोरपाटनमा हिमपात भएको हो, आरक्षका सिनियर गेमस्काउट थापाले भने, हिमपातले ढोरपाटन उपत्यका सेताम्य भएको छ। चिसो धेरै बढेको कारण जनजीवन कष्टकर भएको छ। हिमपातले गर्दा घोडा खच्चड तथा वस्तुभाउलाई घाँस दाना हाल्नसमेत गाह्रो भएको स्थानीय कूलबहादुर विकले बताए। हिमपात पछि ढोरपाटन उपत्यकाको वातावरण रमाइलो र आकर्षक भएको छ। ढोरपाटनमा यस वर्ष ढिलो हिमपात भएको हो। अघिल्लो वर्ष पुस माघमै चारपाँच पटक हिमपात हुने गरे पनि यस वर्ष चैतमा पहिलो पटक हिउँ परेको आरक्षका सिनियर गेमस्काउट थापाको भनाइ छ।"
वर्षातको पानी संकलनसम्बन्धी सम्मेलन,"काठमाडौं : वर्षातको पानी संकलनसम्बन्धी दुई दिवसीय राष्ट्रिय सम्मेलन पाँच बुँदे काठमाडौं घोषणापत्र जारी गर्दै सम्पन्न भएको छ। विश्व पानी दिवसका अवसरमा खानेपानी मन्त्रालयको समन्वयमा यही चैत ५ र ६ गते वर्षातको पानी संकलन पानी सुरक्षण र जलवायु परिवर्तनका असरको सम्बोधन विषय सम्मेलन आयोजना गरिएको थियो। घोषणापत्रमा पानी संकट न्यूनीकरण गर्ने समान उद्देश्य भएका संस्थाको सञ्जल निर्माण गर्ने, एकीकृत पानी व्यवस्थापनसम्बन्धी कानुन निर्माण गर्न तीनै तहका सरकारलाई अनुरोध गर्ने, पानी संकट समाधानका लागि नयाँ प्रविधिको अवलम्बन र खोजी गर्ने, वर्षातको पानी व्यवस्थापनमा सामूहिक प्रयास गर्ने तथा पानी व्यवस्थापनका प्रयासमा जलवायु परिवर्तनको पक्षलाई ध्यान दिने विषय समेटिएका छन्। यसैगरी नेपालमा पानीको संकट न्यूनीकरण गर्ने उपाय खोजीका लागि खानेपानी मन्त्रालयसँग समन्वय गरी सामूहिक प्रयासमा आवश्यक पहलको थालनी गर्न चार महिनाभित्र वर्षातको पानी संकलन र व्यवस्थापन कार्यलाई अन्तरसम्बन्ध (नेक्सस) सोचका साथ अघि बढाउने उद्देश्यका साथ बहुपक्षीय सरोकार संस्थाको एक विशेष सञ्जाल (एलाएन्स) निर्माण गर्नुपर्ने घोषणा पत्रमा उल्लेख छ। सम्मेलनले वर्षातको पानीको संकलन र व्यवस्थापनलाई वर्षाको समयमा नेपालले भोग्नुपरेको बाढीपहिरो, पानीजन्य विपद् र हिँउदमा पर्ने चरम संकटलाई निवारण गर्ने एक दिगो र सर्वसुलभ उपाय भएको ठहर गरेको छ। यस क्षेत्रलाई प्रोत्साहित र कार्यान्वयनमुखी बनाउन वर्षातको पानीको संकलन र व्यवस्थापन अपरिहार्य भएको उल्लेख गर्दै सम्मेलनले परिणाममुखी उद्देश्य प्राप्तिको लागि वर्षातको पानीको संकलनका प्रयास र कार्यक्रमलाई सङ्ख्यात्मक र गुणात्मक वृद्धिमा तीव्रता ल्याउन वर्तमान अभ्यासलाई परिष्कृत गरी आवासस्तर, समुदायस्तर, संस्थागत पुर्याउनुपर्ने निष्कर्ष निकालेको छ। पानी संकट समाधानका लागि बाँध निर्माणसहितका वृहत् राष्ट्रिय परियोजना सञ्चालन गर्न र वर्षात पानी संकलन गर्ने नेपालको मौलिक ज्ञान, अभ्यास र परम्परालाई उपयुक्त प्रविधिद्वारा परिष्कृत गर्दै स्थानीय साधनस्रोत, जनशक्तिको प्रयोगलाई प्रोत्साहित गर्दै समृद्ध बनाउने विषयलाई पनि घोषणा पत्रमा समेटिएको छ। सम्मेलनद्वारा जारी घोषणापत्रमा प्रत्येक घर निर्माण गर्दा स्थानीय सरकारले वर्षाको पानी पुनःभरणको प्रणाली अनिवार्य बनाउनपर्ने प्रावधान राख्ने, वर्षाको पानीको पुनःभरणको दिगो व्यवस्थापनको अनुगमन तथा मूल्यांकन गर्ने, पानी सुशासन कायम गर्ने, प्राकृतिक प्रकोप व्यवस्थापनका लागि भौगोलिक सूचना प्रणाली (जीएसआई) को उपयोग गर्ने, एकीकृत पानी व्यवस्थापनमा प्रकृतिमा आधारित समाधानको सोच राखेर आवश्यक नीति र कानुन निर्माण गरी लागू गर्न तीनै तहका सरकारलाई अनुरोध गर्ने विषय पनि समेटिएको छ। सम्मेलनले नेपाल जस्तो जलवायु परिवर्तनको प्रभावको जोखिमयुक्त राष्ट्रमा पानीको सुरक्षामा संकट निम्तन सक्ने अवस्था सिर्जना हुँदै गएको ठहर गरेको छ। पानी क्षेत्रका परियोजनाको योजना निर्माण, डिजाइन र कार्यान्वयन चरणहरुमा जलवायु परिवर्तनको प्रभाव न्यूनीकरण गर्ने सोच र उपायलाई मध्यनजर गरी सञ्चालन गर्ने प्रक्रियाले पूर्णरुप प्राप्त नगर्ने जनाउँदै सम्मेलनले सबै सम्बन्धित निकायलाई पानीसम्बन्धी कार्यक्रम र आयोजना सञ्चालन गर्दा जलवायु परिवर्तन प्रभाव न्यूनीकरण गर्ने पक्षलाई अवलम्बन गर्न पनि आह्वान गरेको छ। सम्मेलनले संयुक्त राष्ट्रसङ्घले तय गरेको दिगो विकास लक्ष्य६ प्राप्तिलाई वर्षातको पानी संकलन र व्यवस्थापनलाई फाइदा पुग्ने गरी विविध क्षेत्र (कृषि, ऊर्जा र पानी आदि) कार्यक्रम सञ्चालनमा ल्याउन सरकारी निकायलाई विशेष अनुरोध पनि गरेको छ। रासस"
गहना खोज्ने जात्राका लागि बूढानीलकण्ठशङ्खमूलबासीलाई निमन्त्रणा,"काठमाडौं : हाँडीगाउँस्थित गहना पोखरीमा गहना खोज्न गरिने जात्राका लागि बूढानीलकण्ठबाट शङ्खमूलसम्मका स्थानीयलाई निमन्त्रणा गरिएको छ । काठमाडौं उपत्यकाका अन्य स्थानमा पाहाँचह्रेका साथै घोडेजात्रा पर्व मनाए पनि हाँडीगाउँ क्षेत्रमा भने यो पर्व मनाइँदैन । हाँडीगाउँमा भने लुकुमाद्य : का रुपमा लुकाएर राखिएको देवतालाई निकालेर आज पूजा आराधना गरिने परम्परा रहेको काठमाडौँ महानगरपालिका५ का अध्यक्ष बीरेन्द्र प्रजापतीले राससलाई जानकारी दिए। आजको एक हप्तामा हाँडीगाउँमा लिङ्गो उठाइन्छ । लिङ्गो उठाएको एक हप्तापछि गहनापोखरीमा गहना खोज्ने जात्रा गर्ने गरी सबै तयारी गरिएको जानकारी पनि उनले दिए। जात्राका लागि पुजारी समूह,बाजा बजाउने समूहलगायतले भूमिका निर्वाह गर्नेछन् । डङ्गोल, प्रजापतिलगायत जातिको पनि जात्रामा फरकफरक भूमिका हुने गरेको छ । जात्राका लागि बाजा, बत्तीलगायत व्यवस्थित गरिने वडा सदस्य विजयप्रकाश कर्माचार्यले जानकारी दिए। जात्राका नाममा रहेको गुठी जग्गा बेचिएपछि जात्राका लागि महानगरपालिकाले पनि सहयोग गर्ने गरेको छ । गुठी संस्थानबाट पूजा सामग्री र बलि सामग्रीको व्यवस्था हुने गरेको वडा कार्यालयले जनाएको छ । हाँडीगाउँ काठमाडौँ उपत्यकाकै पुरानो सहर भएकाले पर्यटकीय रुपमा यसको विकास गरिने भएको छ । महानगरपालिकाको ११औं नगर परिषद् बैठकले हाँडीगाउँलाई पूर्वलिच्छविकालीन सहरकै स्वरुपमा विकास गर्न विभिन्न गतिविधि गर्ने निर्णय गरेको पनि वडाध्यक्ष प्रजापतीले बताए । महानगरपालिकाले हाँडीगाउँका विषयमा छट्टै कार्यविधि बनाउन लागेको जनाइएको छ । रासस"
साङलोबाट ६ वर्षमा मुक्त,"त्रियुगा नगरपालिका भित्र कोही पनि मानसिक बिरामी उपचार अभावमा बस्नु नपरोस भनेर नगरपालिकाले बिरामीहरूको तथ्यांक संकलन गरी नियमित उद्धार गर्ने कार्ययोजना बनाएको उनले बताइन्। उदयपुर : उपचार खर्चको अभावमा विगत ६ वर्षदेखि साङ्लोमा बेरिएर बसेका उदयपुरका एक युवालाई उद्धार गरिएको छ। मानसिक सन्तुलन गुमेपछि दिदी हस्तमाया बिकको घरमा साङ्लोले बाँधेर राखिएका त्रियुगा नगरपालिका६ लालपत्ताका २१ वर्षीय रामबहादुर परियारलाई त्रियुगा नगरपालिकाले उद्धार गरेको हो। नगरपालिकाका उपमेयर महेश्वरी राई र सामाजिक अभियन्ता भागवत राउतको नेतृत्वमा विरामीको उद्धार गरी उपचारार्थ हेटौंडास्थित मानव सेवा आश्रम पठाएको हो। नगरपालिकाले बिरामीलाई मानव सेवा आश्रम हेटौंडा पुर्याउन सवारीसाधनको व्यवस्था र उपचारका लागि सहजिकरण गरेको उपमेयर राईले बताइन्। त्रियुगा नगरपालिका भित्र कोही पनि मानसिक बिरामी उपचार अभावमा बस्नु नपरोस भनेर नगरपालिकाले बिरामीहरूको तथ्यांक संकलन गरी नियमित उद्धार गर्ने कार्ययोजना बनाएको उनले बताइन्। बिरामीले उपचार पाउने भएपछि खुसी हुँदै दिदी हस्तमायाले भनिन्, भाइको उपचारका लागि हामी चिन्तित थियौँ, तर आर्थिक अवस्था राम्रो थिएन, हाम्रो अवस्था हेरेर नगरपालिकाले जुन सहयोगको भूमिका खेल्यो सधैं सम्झने छौं।"
पाथीभरा क्षेत्रमा हिमपात,"ताप्लेजुङ : ताप्लेजुङको प्रसिद्ध पाथीभरा क्षेत्रमा दोस्रोपटक हिमपात भएको छ। गए राति वर्षासँगै हिमपात भएको हो। सोमबारदेखि वर्षा हुँदा जिल्लाका हिमाली क्षेत्रमा हिमपात हुन थालेको छ। पाथीभरा क्षेत्र विकास समितिका कर्मचारी राजेन्द्र महतका अनुसार पाथीभरा मन्दिर क्षेत्रमा अहिले पनि सामान्य हिमपात भइरहेको छ। उनले भने, 'अहिले म पाथीभरा मन्दिर क्षेत्रमा छु। सामान्य हिमपात हुने क्रम जारी छ। मन्दिर क्षेत्रमा दुई फिटको हाराहारीमा हिउँ जमेको छ।' तीन हजार सात सय ९४ मिटर उचाइ रहेको प्रसिद्ध तीर्थस्थल पाथीभरा क्षेत्रको तल्लो फेदी काफ्ले पाटीसम्मै हिउँ परेको उद्दले जानकारी दिए। सामान्य हिमपात भएकाले पूजापाठ गर्ने क्रम चलिरहेको छ। अहिले करिब एक हजार पाँच सय भक्तजनले पूजापाठ गरिरहेको समितिले जनाएको छ। उच्च हिमाली क्षेत्रमा निकै बाक्लो हिउँ परेको छ। यस्तै फक्ताङ्लुङ गाउँपालिका६ लेलेपको घुन्सा, फले, वडा ७ ओलाङ्चुङगोला, याङ्मालगायत जिल्लाको हिमाली बस्तीमा एक फिट बढीसम्म हिउँ परेको स्थानीयले बताएका छन्। घुन्साका टाँसी छिरिङ शेर्पाका अनुसार करिब डेढ फिटसम्म हिउँ परेको छ। यस्तै ओलाङ्चुङगोलामा पनि हिउँ परेको स्थानीय तेन्जिङ वालुङले जानकारी दिए। ओलाङ्चुङगोलाकै याङ्मामा भने दुई फिटसम्म हिउँ परेको जनाइएको छ। चार हजार दुई सय मिटर उचाइ रहेको याङ् जिल्लाकै उच्च बस्ती हो। यसैगरी तेह्रथुम, सङ्खुवासभासँगको सीमावर्ती क्षेत्र तथा मैवाखोला गाउँपालिकाको शिर तीनजुरे मिल्के जलजले (टिएमजे) क्षेत्रमा पनि हिमपात भएको छ। जिल्लाको मिक्वाखोला गाउँपालिका५ पापुङ, सिदिङ्वा गाउँपालिकाको कालीखोला, सिरिजङ्घा गाउँपालिकाको याम्फुदिन, मामाङ्खे गाउँको उच्च भागमा पनि हिमपात भएको स्थानीयले बताएका छन्। ताप्लेजुङको हिमाली क्षेत्रमा यस वर्ष पहिलोपटक गत फागुन १५ गते हिमपात भएको थियो। गत वर्ष भने पुसको दोस्रो सातादेखि नै हिमपात हुन सुरु भएको थियो। यस वर्ष विगतका तुलनामा खासै हिमपात भएको छैन। यस वर्षको हिउँद मौसम बित्न लाग्दा हिमपात र वर्षा भएपछि किसान भने हर्षित भएका छन्। मकैलगायत खाद्यान्न बाली लगाउने समयमा हिमपात र वर्षा हुँदा किसानले राहतको महसुस गरेका हुन्। त्यस्तै नगदे बाली अलैँची, तरकारीलगायतका बालीका लागि पनि हिउँ र वर्षाले राहत मिलेको किसानको भनाइ छ। रासस"
"कैलालीमा ट्रयाक्टर दुर्घटना : २ जनाको मृत्यु ,२६ घाइते",कैलाली : कैलालीको दक्षिणपूर्वी क्षेत्र जोशीपुर गाउँपालिका७ मा गए राति से१च ८८७० नंको ट्रलीसहितको ट्रयाक्टर दुर्घटना हुँदा २ जनाको मृत्यु भएको छ । दुर्घटनामा परी अन्य २६ घाइते भएका छन् । जिल्ला प्रहरी कार्यालयका अनुसार दुर्घटनामा परी घाइते भएका भजनी नगरपालिका९ का अन्दाजी १५ वर्षीया चाहाना चौधरी र ४६ वर्षीया दिलरानी चौधरीको उपचारका क्रममा मृत्यु भएको हो । अन्य घाइतेको घोडाघाडी अस्पताल र बर्दगोरिया अस्पतालमा उपचार भइरहेको छ । कैलालीको सुगरखालबाट भजनीतर्फ गइरहेको उक्त ट्रयाक्टर गुडिरहेकै अवस्थामा अनियन्त्रित भई सडकमै पल्टिएर दुर्घटना भएको जनाइएको छ । चालक भजनीका सुरज चौधरीको खोजतलास भइरहेको प्रहरीले जनाएको छ । रासस
पाल्पाका २७ वडा डढेलोको उच्च जोखिममा,"डढेलोका बारेमा प्रत्येक वर्ष चैत १ देखि सप्ताहव्यापी जनचेतनामूलक कार्यक्रम हुने गरेका छन्। यस वर्ष जनचेतना जगाउन राष्ट्रिय कलाकारसहित दोहोरी गीत कार्यक्रमदेखि अग्नि नियन्त्रणको प्रहसनसम्मका कार्यक्रम आयोजना गरिएको छ। पाल्पा : पाल्पाका १० पालिकामध्ये सात पालिका वन डढेलोको उच्च जोखिममा रहेका छन्। जिल्लाका तिनाउ, रिब्दीकोट, तानसेन, रैनादेवी माथागढी, निस्दी र पूर्वखोला उच्च जोखिममा रहेका डिभिजन वन कार्यालय पाल्पाका वन अधिकृत उपेन्द्र अर्यालले बताए। उनका अनुसार सातवटा स्थानीय तहका २७ वडा वन डढेलोको उच्च जोखिममा रहेका छन्। जिल्लाका कूल एकासी वडा मध्ये ३३ प्रतिशत डढेलोको उच्च जोखिममा छन्। डिभिजन वन कार्यालय पाल्पाको तथ्याङ्कानुसार जिल्लामा वन डढेलो हुनुका प्रमुख कारण मानवीय नै रहेको छ । डढेलोका बारेमा प्रत्येक वर्ष चैत १ देखि सप्ताहव्यापी जनचेतनामूलक कार्यक्रम हुने गरेका छन्। यस वर्ष जनचेतना जगाउन राष्ट्रिय कलाकारसहित दोहोरी गीत कार्यक्रमदेखि अग्नि नियन्त्रणको प्रहसनसम्मका कार्यक्रम आयोजना गरिएको छ। सोमबार तानसेनमा आयोजित बृहत् सांस्कृतिक कार्यक्रममा कलाकारद्वय चिज गुरुङ र अस्मिता डल्लाकोटीले वन डढेलो लाग्न नदिन जनचेतनामूलक दोहोरी गीत प्रस्तुत गरे। जिल्लामा आर्थिक वर्ष २०७७७८ मा ७१ स्थानमा वन ढडेलो लागेको थियो, यसमा एक जनाको ज्यान गएको थियो। वन अधिकृत अर्यालका अनुसार २०७८७९ मा अधिक वर्षा हुँदासमेत पाँच स्थानमा वन ढडेलो लागेको थियो। यस वर्ष वन डढेलोका घटनामा वृद्धि हुने उनको प्रक्षेपण छ। जिल्लामा सात सय बढी सामुदायिक वन छन्। यिनै सामुदायिक वनमा अधिक डढेलो हुने गरेको छ। 'मानवीय कारण नै वन डढेलोका घटना बढी हुने गरेका छन्', डिभिजन वन कार्यालय पाल्पाका प्रमुख नारायणदेव भट्टराई भन्छन्, 'जनचेतना जगाउनु नै यसको अन्तिम विकल्प हो।' जिल्लामा अग्नि नियन्त्रणका लागि उपकरण र जनशक्ति दुवै छैनन्। उनका अनुसार तानसेन नगरपालिकामा एउटा दमकल छ। अन्य नौ स्थानीय तहसँग दकमल छैनन्। जेट सुटर, फायर एक्जुगेटर र सुटको प्रयोगबाट मात्रै अग्नि नियन्त्रणको प्रयास हुँदै आएको छ। प्रमुख जिल्ला अधिकारी बन्धुप्रसाद बाँस्तोलाले नेपाली सेना, नेपाल प्रहरी र सशस्त्र प्रहरी गरी तीनवटै सुरक्षा निकायको परिचालनबाट अग्नि नियन्त्रण हुँदै आएको बताए। रासस"
चिनियाँ कम्पनीले मर्स्याङ्दी नदीभित्रै एक्साभेटर लगाएर अवैध उत्खनन गर्दै,"गोरखा : चिनियाँ निर्माण कम्पनी चाइना कम्युनिकेसन्स कन्स्ट्रक्शन कम्पनी (सीसीसीसी)ले मर्स्याङ्दीको मूल प्रवाहमै एक्साभेटर लगाएर ढुंगा, गिटी, बालुवा उत्खनन गरेको छ। मुग्लिन पोखरा सडक स्तरोन्नतिको काम गरेको सो कम्पनीले नदीको प्राकृतिक संरचनामा नकारात्मक असर पर्ने गरी एक्साभेटर प्रयोग गरी मूल प्रवाहबाट उत्खनन गरेको हो। सीसीसीसीकै देखासिकी गर्दै अरू निजी कम्पनीहरूले पनि नदीको मूल प्रवाहबाट अवैध रुपमा उत्खनन गरिरहेका छन्। कम्पनीले तनहूँको आँबुखैरेनी गाउँपालिका२ मार्किचोकघाटबाट ३९ हजार ४५७ घनफिट, रोधीखोलाबाट सातलाख छ हजार दुईसय र बरादीघाटबाट पाँचलाख ३६ हजार तीनसय ५८ घनफिट तथा वडा नं १ को सत्रसय फाँटबाट तीन लाख ५७ हजार चारसय ५० घनफिट नदीजन्य सामग्री नदीको मूल प्रवाहबाट एक्साभेटर प्रयोग गरी धमाधम उत्खनन् गरिरहेको छ। त्यस्तै गोरखाको पालुङ्टार नगरपालिकाको अवण्डा घाटबाट १८ सय तीन घनमिटर, मझुवा घाटबाट नौ सय ८२ घनमिटर, खोलाघाटबाट तीन हजार पाँच सय दुई घनमिटर, चनौटेघाटबाट एक हजार पाँच सय ७० घनमिटर नदीजन्य पदार्थ नदीको मूल प्रवाहबाट धमाधम उत्खनन गरिरहेको छ। सोही कम्पनीले गोरखा नगरपालिका१४ शाहघाटबाट एक लाख ४३ हजार ४६ घनफिट र भैसेटार घाटबाट ८६ हजार पाँच सय ९४ घनफिट ढुंगा, गिटी, बालुवा धमाधम एक्साभेटर प्रयोग गरी उत्खनन गरिरहेको छ। पालुङ्टार र आँबुखैरेनीका घाटहरू सिधै सीसीसीसी कम्पनीले दोहन गरेको छ भने गोरखा नगरपालिकाका विभिन्न घाटबाट निजी कम्पनीले उत्खनन गरी ढुंगा, गिटी, बालुवा सीसीसीसी कम्पनीलाई उपलब्ध गराएका छन्। भानु नगरपालिकाको बेनिबगर घाटबाट चारहजार दुईसय ५६ घनमिटर र बलिफाँट घाटबाट दुई हजार तीनसय १२ घनमिटरका लागि अनुमति लिई धमाधम एक्साभेटर प्रयोग गरी उत्खनन भइरहेको छ। बन्दीपुर गाउँपालिकासँग पनि कम्पनीले उत्खननका लागि माग गरिरहेको छ तर आईईई प्रतिवेदन बनिनसकेकाले उत्खनन कार्य अघि बढ्न नसकेको गाउँपालिका प्रमुख सुरेन्द्रबहादुर थापाले जानकारी दिए। उत्खनन भएका सबै ठाउँमा चेनवाला एक्साभेटर प्रयोग भएका छन्। कम्पनीका मान्छेहरू एडीबीले तयार गरेको र सडक विभागले स्वीकृत गरेको आईईई लिएर आउनुभयो। त्यही अनुसार उत्खनन गर्न पाउनुपर्छ भन्नुभयो, आँबुखैरेनी गाउँपालिकाका प्रमुख प्रशासकीय अधिकृत विष्णुप्रसाद शर्माले भने, त्यसमा पनि एक्साभेटर प्रयोग गर्न पाउने उल्लेख थियो। राष्ट्रिय प्राथमिकताका आयोजनाहरूमा आईईईमा नै मेसिन लगाएर उत्खनन गर्न पाउने व्यवस्था हुन्छ भनेर सबैले भनेपछि मेसिन प्रयोग गर्न दिइएको उनले बताए। पालुङटार नगरपालिकाले भने मेसिन प्रयोग गरेर उत्खनन गर्न इन्कार गरेको थियो। तर अनुमति दिनका लागि धेरै तिरबाट लिखित तथा मौखिक आग्रह गरेपछि दिइएको त्यहाँका प्रमुख प्रशासकीय अधिकृत गौतम भण्डारीले जानकारी दिए। एडीबीले बनाएर सडक विभागले स्वीकृत गरेको आईईई लिएर आउनुभयो। हामीले फेरि जिल्ला अनुगमन समिति, जिल्ला समन्वय समितिले दिन आग्रह गर्छ भने हामी दिन्छौँ भन्यौँ, भण्डारीले भने, जिल्ला समन्वय समितिबाट पनि अनुमति दिनका लागि आग्रह गरेर पत्र ल्याउनु भयो। हामीले माग गरेअनुसारको पत्र लिएर आएपछि दुई महिना ढिला गरी हामीले अनुमति दिएका हौँ। गोरखा नगरपालिकाका प्रमुख प्रशासकीय अधिकृत कमलप्रसाद पुनले भने कानुन विपरीत उत्खनन भएको भए अनुगमन गरेर कारबाही गरिने बताए। प्राविधिक र जनप्रतिनिधि अनुगमनका लागि जानुहुन्छ। पठाउँछौँ, हामीपनि अनुगमन गर्छौँ, उनले भने, कानुन बिपरीत पाईएमा कारबाही गर्छौँ उनले भने। (आईई) रिपोर्ट भन्दा बाहिर गएर काम गर्न छुट नभएको उनले बताए। आँबुखैरेनी गाउँपालिकाको कार्यालयबाट करिब एक किलोमिटर दूरीमा रहेको कुडुले घाटमा अवैध उत्खनन भएको छ। १७ हजार चार सय ९४ घनमिटर नदीजन्य पदार्थ उत्खनन् गर्ने गरी जिम्मा लिएको अभियान कन्ट्रक्शनले मर्स्याङ्दी नदीभित्रै एक्साभेटर प्रयोग गरेर उत्खनन् गरिरहेको हो। गत पुसको आठगते उत्खननका लागि गाउँपालिकासँग सम्झौता भएको प्रमुख प्रशासकीय अधिकृत विष्णुप्रसाद शर्माले बताए। सो कम्पनीले चाइना कम्पनीले झैँ एक्साभेटर प्रयोग गरेर उत्खनन गर्न पाउनु पर्ने भन्दै बारम्बार जिद्दी गरेपछि उसलाई पनि एक महिनाका लागि पालिकाले नदीभित्र मेसिन लगाउन अनुमति दिएको थियो। चितवनको एक निर्माण आयोजनालाई सप्लाई गर्ने भनेर पत्र ल्यायो। त्यसैले पुस आठगतेदेखि एक महिनासम्म मेसिन लगाएर उत्खनन गर्ने भनेर पालिकाले अनुमति दियो, प्रमुख प्रशासकीय अधिकृत शर्माले भने, तर म्याद नाघेपछि पनि रातदिन मेसिन लगाएर उत्खनन गरिरहेको भन्ने उजुरी आयो। जिससबाट पनि अनुगमन गरेपछि दुई दिन रोकिएको थियो। तर सधैं अनेक ढिपी, जिद्दी गरेपछि दुई दिनका लागि मेसिन लगाउन अनुमति दिएका हौँ। तर अभियान कन्स्ट्रक्शनले अनुमति पाएको माघ १७ गतेपछि पनि निरन्तर नदीभित्रै एक्साभेटर लगाएर दोहन गरिरहेको छ। पालिका भने थाहा पाए पनि नपाए झैँ गरिरहेको छ। मर्स्याङ्दी नदीको बाँधका कारण उत्खनन भएको तटीय क्षेत्रमा पानीको बहाव कम छ। पानी बग्ने बीच भागबाट निर्माण कम्पनीले सम्झौता बिपरित उत्खनन गरिरहेको हो। ४३ लाख रुपैयाँमा ठेक्का लागेको कुडुले घाटमा अहिले सम्म कति उत्खनन् भयो र अब कति बाँकी छ भन्ने तथ्यांक पनि पालिकासँग छैन। मर्स्याङ्दीवारि गोरखातर्फको घाटमा पनि अवैध दोहन भइरहेको छ। जिल्ला अनुगमन समितिका संयोजक जिल्ला समन्वय समितिका प्रमुख मोहनबहादुर थापा मगरले नदीजन्य पदार्थ उत्खनन्को प्रभावकारी अनुगमन गर्न नसकिएको स्वीकार गरेका छन्। मर्स्याङ्दी नदीमा पानीको बहाव नै परिर्वतन हुने गरी भइरहेको उत्खननबारे अनुगमन गरिने उनले बताए। अनुगमन समितिमा छलफल गरेर कानुनी प्रक्रियामा अघि बढ्छौँ उनले भने समय अभाव, लगायत विभिन्न कारणले हामीले प्रभावकारी अनुगमन गर्न सकेका छैनौँ। मुग्लिन पोखरा सडक स्तरोन्नति आयोजनाका प्रमुख नरेन्द्र सुवेदीले अवैध उत्खनन नभएको दाबी गरेका छन्। राष्ट्रिय प्राथमिकताका आयोजनाहरू फास्ट ट्रयाकमा सम्पन्न गर्न आवश्यक परिमाणका निर्माण सामग्री उपलब्ध गराउनु पर्ने हुन्छ, उनले भने, त्यसका लागि आईईईमा उल्लेख भएअनुसार मेसिन प्रयोग गरेर उत्खनन गर्न पाउने व्यवस्था हुन्छ।"
भोलिदेखि वैदेशिक क्षेत्रका श्रमिक सामाजिक सुरक्षामा समेटिँदै,"काठमाडौं : बुधबारदेखि वैदेशिक रोजगारीमा रहेका तथा विदेशमा स्वरोजगारमा रहेका श्रमिक सामाजिक सुरक्षा योजनामा समेटिँदै छन्। सामाजिक सुरक्षा कोषले बुधबार प्रधानमन्त्री पुष्पकमल दाहाल प्रचण्डको उपस्थितिमा एक कार्यक्रमको आयोजना गरी वैदेशिक रोजगारीमा रहेका श्रमिकलाई योजनामा सूचीकृत गर्ने कार्य प्रारम्भ गर्दैछ। वैदेशिक रोजगारीमा रहेका श्रमिकलाई समेत कोषमा आबद्ध गर्दै योगदानमा आधारित सामाजिक सुरक्षाको दायरा विस्तार गर्ने क्रममा उक्त कार्य शुभारम्भ गर्न लागिएको कोषका प्रवक्ता विवेक पन्थीले जानकारी दिए। उक्त योजना सुरु भएसँगै वैदेशिक रोजगारीमा रहेका करिब २२ लाख नेपाली श्रमिक लाभान्वित हुने अनुमान गरिएको छ। वैदेशिक रोजगारी र विदेशमा स्वरोजगारमा रहेका श्रमिकलाई सामाजिक सुरक्षाको छातामुनि ल्याउन कोषले यसअघि नै अनौपचारिक, स्वरोजगार र वैदेशिक रोजगारमा रहेका श्रमिकलाई सामाजिक सुरक्षा कोषमा सूचीकृत गर्नेसम्बन्धी कार्यविधि स्वीकृत गरिसकेको छ। उक्त कार्यविधिले अनौपचारिक, स्वरोजगार र वैदेशिक रोजगारमा रहेका लाखौँ श्रमिकलाई योगदानमा आधारित सामाजिक सुरक्षा योजनामा सहभागी गराउने बाटो खोलेको थियो। ट्रेड युनियन सङ्घ सङ्गठनले लामो समयदेखि अनौपचारिक र स्वरोजगारमा रहेका श्रमिकलाई सामाजिक सुरक्षाको दायरमा ल्याउन माग गर्दै आएका थिए। नेपालको औपचारिक क्षेत्रका श्रमिकले तीन वर्षदेखि सामाजिक सुरक्षा योजनाबाट लाभ लिन थाले पनि वैदेशिक रोजगारी र विदेशमा स्वरोजगारमा रहेका श्रमिक त्यसबाट वञ्चित हुँदै आएका थिए। गैरआवासीय नेपाली सङ्घ (एनआरएनए)ले पनि वैदेशिक रोजगारीमा रहेका श्रमिकलाई सामाजिक सुरक्षामा आबद्ध गराउन पैरवी गर्दै आएको थियो। भोलिदेखि नयाँ श्रम स्वीकृति लिनेलाई कोषमा सूचीकृत हुने व्यवस्था अनिवार्य गरिएको छ। हाल दिनको करिब दुई हजारले श्रम स्वीकृति लिने गरेको छन्। श्रम स्वीकृति लिनेले कोषमा एक महिनाको योगदान रकम जम्मा गर्नुपर्नेछ। वैदेशिक रोजगारीमा जाने श्रमिकले छ महिनाको योगदान रकम जम्मा गर्दा १० प्रतिशत छुट पाउने प्रवक्ता पन्थीले बताए। विदेशमा रहेका श्रमिकले कोषको वेभसाइटबाट सूचीकरण गरी योगदान रकम जम्मा गर्न सक्नेछन्। स्वीकृत कार्यविधिबमोजिम वैदेशिक रोजगारीमा रहेका वा विदेशमा स्वरोजगार रहेका श्रमिकले कम्तीमा आधारभूत पारिश्रमिकको २१ दशमलव ३३ प्रतिशत रकम अर्थात् न्यूनतम रु दुई हजार मासिकरुपमा र अधिकतम त्यसको तीन गुणासम्म कोषमा योगदान गरी सुविधामा सहभागी हुन सक्नेछन्। सरकारले श्रमिकको आधारभूत पारिश्रमिक मासिक रु नौ हजार तीन सय ८५ र महँगी भत्ता मासिक रु पाँच हजार छ सय १५ गरी मासिक न्यूनतम पारिश्रमिक रु १५ हजार तोकेको छ। २१ दशमलव ३३ प्रतिशत रकममध्येबाट ७ दशमलव ४८ प्रतिशत रकम दुर्घटना तथा अशक्तता र आश्रित परिवार सुविधा योजना तथा १३ दशमवल ८५ प्रतिशत रकम निवृत्तिभरण सुविधाका लागि छुट्याइएको छ। कोषमा योगदान गर्ने वैदेशिक क्षेत्रमा रहेका श्रमिकले तीन सुविधा प्राप्त गर्नेछन्। उनीहरूले दुर्घटना तथा अशक्तता सुरक्षा योजना, आश्रित परिवार सुरक्षा योजना र अवकाश एवं वृद्धावस्था सुरक्षा योजनाबाट विभिन्न सुविधा प्राप्त गर्नेछन्। वैदेशिक रोजगारीमा रहेका श्रमिकले दुर्घटना उपचार खर्चबापत वार्षिक रु एक लाख, अशक्तता भएमा मासिक ६० प्रतिशत पेन्सन, काजकिरिया खर्च रु २५ हजार, आश्रित श्रीमान्श्रीमतीले ४० प्रतिशत आजीवन पेन्सन पाउनेछन्। वैदेशिक रोजगारीमा जाने श्रमिकले श्रम स्वीकृत लिँदा कोषबाट सूचीकरण नम्बर अनिवार्यरुपमा लिनुपर्नेछ। वैदेशिक रोजगारीमा रहेका श्रमिक र स्वरोजगारमा आबद्ध व्यक्ति कोषको अनलाइन प्रणालीमार्फत सूचीकरण हुन सक्नेछन्। हाल कोषमा नियमितरुपमा योगदान गर्ने योगदानकर्ताले औषधि उपचार, स्वास्थ्य तथा मातृत्व सुरक्षा योजना, दुर्घटना तथा अशक्तता सुरक्षा योजना, आश्रित परिवार सुरक्षा योजना र वृद्धावस्था सुरक्षा योजना गरी विभिन्न योजनाबाट लाभ लिइरहेका छन्। कोषमा हालसम्म औपचारिक क्षेत्रका तीन लाख ९९ हजार पाँच सय ६६ श्रमिक आबद्ध भइसकेका छन्। कोषमा रु ३० अर्ब ८७ करोड योगदान रकम सङ्कलन भएको छ। कोषले योगदानकर्तालाई रु तीन अर्ब ८१ करोड दाबी भुक्तानी गरेको छ। विसं २०७५ मङ्सिर ११ गतेदेखि योगदानमा आधारित सामाजिक सुरक्षा योजना कार्यान्वयनमा आएको थियो। रासस"
"कुनकुन प्रदेशमा हुँदैछ चट्याङ्ग, हावाहुरी र असिनासहित वर्षा ?","मौसम पूर्वानुमान महाशाखाले पहाडी भूभाग र तराई भूभागका थोरै स्थानहरुमा चट्याङ्गहावाहुरीअसिनासहित वर्षाको सम्भावना रहेको हुनाले आवश्यक सतर्कता अपनाउन अनुरोध गरेको छ। काठमाडौं : नेपालमा स्थानीय वायुसँगै पश्चिमी वायुको पनि प्रभाव रहेको छ। जल तथा मौसम विज्ञान विभागका अनुसार हाल देशभर सामान्यदेखि पूर्ण बदली रही केहि स्थानहरूमा मेघ गर्जनसहित वर्षा भइरहेको छ। मौसम पूर्वानुमान महाशाखाले पहाडी भूभाग र तराई भूभागका थोरै स्थानहरुमा चट्याङ्गहावाहुरीअसिनासहित वर्षाको सम्भावना रहेको हुनाले आवश्यक सतर्कता अपनाउन अनुरोध गरेको छ। मंगलबार दिउँसो सुदूरपश्चिम र लुम्बिनी प्रदेश लगायत देशको पहाडी भूभागका केही स्थानहरूमा तथा बाँकी भूभागका थोरै स्थानहरुमा मेघ गर्जन चट्याङ्गहावाहुरीअसिनासहित मध्यम वर्षाको सम्भावना रहेको महाशाखाले बिहान जारी गरेको बुलेटिनमा उल्लेख छ। राती पहाडी भूभाग तथा तराई भूभागका एकदुई स्थानमा मेघ गर्जन चट्याङ्गहावाहुरीअसिनासहित मध्यम वर्षाको सम्भावना रहेको छ। महाशाखाका अनुसार बुधबार कोशी, बागमती र गण्डकी प्रदेशका केही स्थानहरूमा तथा बाँकी प्रदेशका थोरै स्थानहरूमा मेघ गर्जन चट्याङ्गसहित मध्यम वर्षाको सम्भावना रहेको छ। बिहिबार देशका पहाडी भुभागका थोरै स्थानहरूमा मेघ गर्जन चट्याङ्गसहित मध्यम वर्षाको सम्भावना रहेको बुलेटिनमा उल्लेख छ।"
आगलागीबाट घर जलेर नष्ट,नुवाकोट : नुवाकोटको ककनी गाउँपालिका२ स्थित गणेशस्थानमा आगलागीबाट एक घर जलेर नष्ट भएको छ। पशुचौपायालाई कुडो बनाउने क्रममा फैलिएको आगोबाट घरमा रहेको खाना पकाउने ग्यास समेत पड्किएर आगलागी भएको ककनी गाउँपालिकाका अध्यक्ष सुमन तामाङले बताए। उनका अनुसार पञ्चनारायण मानन्धरको घरमा आगलागी भएको हो। आगलागीको कारण घरमा रहेको नगद सहित सबै सामान जलेर नष्ट भएको छ। गाउँपालिकामा हालसम्म बारुण यन्त्र नहुदा आगो नियन्त्रणमा लिन नसकिएको समेत अध्यक्ष तामाङको भनाइ छ। पीडित परिवारलाई तत्कालका लागि खाने बस्ने व्यवस्था मिलाउन गाउँपालिकाले राहात उपलब्ध गराएको छ।
साइकलिङ यात्रामा घाइते विदेशी नागरिकको हेलीबाट उद्दार,"जोमसोम :काठमाडौंबाट साइकलिङ यात्रा तय गर्दै मुस्ताङ आएका एक विदेशी नागरिक मंगलबार साइकल दुर्घटनामा परी घाइते भएका छन् । मुस्ताङको थासाङ गाउँपालिका३ लेतेधम्पु ,सिर्खुम हुँदै थासाङ२ सौरु गाउँतर्फ जाँदै गर्दा डेनमार्गका ४० वर्षीय पुरुष नागरिक जेस्पर साइकल दुर्घटनामा परि घाइते भएको जिल्ला प्रहरी कार्यालय मुस्ताङले जनाएको छ । डेनमार्क नागरिक जेस्पर साइकल यात्रा गर्दै गर्दा सौरु जाने थाङ्ने भीरनजिक सडकमार्गबाट करिब १० मिटर तल खस्दा घाइते भएको जिल्ला प्रहरी कार्यालय मुस्ताङका सूचना अधिकारी गोपीकृष्ण सुवेदीले जानकारी दिए । घाइते विदेशी नागरिकको बायाँ हात र कुहिना भाँचिएको जनाइएको छ । साइकल दुर्घटनापछि कोवाङ प्रहरी चौकी घटनास्थलमा पुगेको थियो । घाइते साइकल यात्रीको जिल्ला प्रशासन कार्यालय मुस्ताङ ,प्रहरी र स्थानीयको समन्वय र सहयोगमा कैलाश एयरको हेलिमार्फत् थप उपचारका लागि काठमाडौं पठाइएको प्रहरीले जनाएको छ । साइकल यात्रा गर्दै मुस्ताङ आउने टोलीमा ५ जना विदेशी र ४ नेपाली नागरिक थिए । ४ विदेशी र दुई नेपाली गरी ६ जना साइकल यात्रामा सहभागी थिए। उनीहरुले बेनीजोमसोम मुख्य राजमार्ग सडक छोडेर धम्पु,सिर्खुम,सौरु पदमार्ग सडकको यात्रा तय गदै जोमसोमतर्फ जाँदै थिए । साइकलिङ यात्राका लागि उनीहरूले दुईवटा बोलेरो जीपमा बन्दोबस्तीका सामान लिएर आएका थिए ।"
पाटनमा मनाइयो एकल घोडेजात्रा (फोटो फिचर),"काठमाडौं : काठमाडौं उपत्यकामा आज घोडेजात्रा पर्व मनाइँदैछ। जात्रा मनाउन सरकारले उपत्यकामा सार्वजनिक विदा समेत दिएको छ। चैत्र कृष्ण औंसीका दिन मनाइने यो जात्राको अवसरमा नेपाली सेनाले टुँडिखेलमा विशेष समारोह आयोजना गरी मनाइरहेको छ। समारोहमा राष्ट्रपति रामचन्द्र पौडेल ,उपराष्ट्रपति रामसहाय यादव ,प्रधानमन्त्री पुष्पकमल दाहाल 'प्रचण्ड' ,राष्ट्रियसभाका अध्यक्ष गणेशप्रसाद तिमिल्सिनालगायत विशिष्ट व्यक्तित्वहरू उपस्थिति छन्। उक्त समारोहमा घोडचढीहरूले विभिन्न कला प्रदर्शन गरिरहेका छन्। जात्राको अवसरमा ललितपुरको पाटनमा एकल घोडेजात्रा मनाइएको छ। ललितपुरमा हरेक वर्ष एउटा घोडा दौडाएर घोडे जात्रा मनाइँदै आएको छ । ललितपुरको भीमसेनस्थानमा नेपाली सेनाको क्याभलरीबाट एउटा घोडा पुर्याइन्छ । भीमसेन गुठीका सम्पूर्ण गुठियारले आवश्यक परम्परागत विधिपूर्वक पूजा गरी आजुहरूले चुनेका गुठियारमध्ये कुनै पनि व्यक्तिलाई घोडा चढाउनुका साथै घोडा चढ्नेलाई सम्मानस्वरूप भीमसेनस्थानबाट ल्याएको फूलमाला पहिर्याइ, टीका पूजा गरिन्छ । त्यस स्थानदेखि एकल घोडेजात्रा सुरू हुन्छ । पाटनको मूलचोकबाट सुरु भई विभिन्न स्थान हुँदै बालकुमारी परिक्रमा गरी फेरि भोल गणेश हुँदै बालकुमारीमै घोडायात्रा फर्किन्छ । नगर परिक्रमापछि घोडचढीलाई गुठी संस्थानका प्रमुखले पान,सुपारी र दक्षिणा दिई विदावारी गरेपछि ललितपुरको एकल घोडजात्रा सम्पन्न हुन्छ ।"
"महासन्धिमा कैफियत, छुवाछूत यथावत्","आशा गरौं, यसपटक प्रधानमन्त्रीकै उपस्थितिमा सम्पन्न हुने दिवसमा जातीय विभेद रोक्न र सामाजिक रूपान्तरणका लागि हस्तक्षेपकारी घोषणा हुनेछ। मार्च २१ अन्तर्राष्ट्रिय रंगभेद तथा जातीय विभेद उन्मूलन दिवस। यो दिवस मनाउन थालेको ५८ वर्ष भयो। दक्षिण अफ्रिकाको सार्पभिल्लेमा सन् १९६० मा यही दिन रंगभेदविरुद्धको शान्तिपूर्ण र्यालीमा अश्वेत समुदायका नागरिक मारिएका थिए। जसमा गोरा समुदाय नेतृत्वको सरकारको संलग्नता थियो। त्यसपछि संयुक्त राष्ट्रसंघले सबै किसिमका जातीय भेदभाव उन्मूलन गर्नेसम्बन्धी अन्तर्राष्ट्रिय महासन्धि १९६५ लागू गर्यो। र, उक्त घटनाको स्मरणमा राष्ट्रसंघले नै घोषणा गरेबमोजिम १९६६ देखि दिवस मनाउन थालिएको हो। नेपालले सन् १९७१ मै उक्त महासन्धि स्वीकार गरे पनि सन् २००१ देखि दिवस मनाउन थालिएको हो। महासन्धिमा हस्ताक्षरपछि के सुधार भए वा त्यसको कार्यान्वयन के भयो ? हर्षोल्लासका साथ दिवस मनाउन उपलब्धि हासिल गरेका छौं त ? मूलभूत विषय यो हो। यसलाई अझै सरकारी तवरमा मनाउने गरिएको छैन। महासन्धिबाट लक्षित समुदायले कति लाभ लिन सके ? यो समीक्षाको विषय हो। प्रत्येक वर्ष नारा बनाउँछौं। तर, त्यसले रूपान्तरणमा टेवा पुर्याउँदैन। यस्तो दिवसले समावेशी शासकीय चरित्र निर्माण गर्न हस्तक्षेपकारी भूमिका निर्वाह गर्नुपर्छ। नत्र उत्सव मात्रै हुन्छ। महासन्धि रंगभेदका सन्दर्भमा सिर्जना भए पनि जुनसुकै काम वा जन्मका आधारमा हुने विभेद भनेकाले दलितप्रतिको मात्र हैन, सबै प्रकार विभेद पर्छन् भनी स्वीकार गरिएको छ। सरकारले महासन्धि स्वीकार गर्दा नै केही महत्वपूर्ण बुँदालाई कैफियतमा राखिएको छ। यसमध्ये जातीय विभेदविरुद्धको समितिमा पीडित पक्षले मुद्दा हाल्नेसम्बन्धी छ। राज्य पक्षबाट कुनै पनि जातीय विभेदका घटना निरुपण हुन सकेन भने पीडित पक्षले उक्त समितिमा उजुरी गर्न सकिने प्रावधान महासन्धिमा छ। तर, योसहित तीनचारवटा कैफियत बुँदा हटाउन सकिएको छैन। त्यो बुँदा विभेदमा पर्ने नागरिकका लागि महत्वपूर्ण अस्त्र हो। तर, यो अस्त्रलाई नमान्ने गरी कैफियतमा राखिएको छ। हाम्रो देश २०६३ मा छुवाछूतमुक्त राष्ट्र घोषणा भइसकेको छ। तापनि पञ्चायतमा राखेको उक्त कैफियत गणतन्त्र आउँदासम्म रहनु विडम्बना हो। यसबाट राज्य संवेदनशील छैन भन्न सकिन्छ। सरकारले महासन्धि कार्यान्वयनका सम्बन्धमा आवधिक प्रतिवेदन राष्ट्रसंघमा पेस गर्ने गर्छ। त्यसको अध्ययन गरी उसले सुझाव दिन्छ। तर, त्यसको कार्यान्वयनमा सरकार जिम्मेवार बनेको छैन। कार्यान्वयन गर्न लगाउने काम पनि भएको छैन। संविधानले राज्यका सबै संयन्त्रमा समानुपातिक प्रतिनिधित्वको कुरा गर्छ। प्रतिनिधिसभामा एक जना मात्रै दलित प्रत्यक्षबाट निर्वाचित भएका छन्। प्रतिनिधिसभामा ६ जना मात्रै सदस्य छन्। अर्थात् राजनीतिक प्रतिनिधित्व घट्दो छ। स्रोतसाधनको समन्यायिक पहुँच छैन। विभेदमा पारिएकालाई विशेष व्यवस्था गर्नुपर्छ। न्यायिक निरुपणमा राज्यको ध्यान जान सकेको छैन। संविधानले नै समानुपातिक समावेशिताको ग्यारेन्टी गरेको छ। तर, त्यो कार्यान्वयन हुन सकेको छैन। संघीय निजामती सेवा ऐन बन्दै छ। योसहित अब बन्ने निर्वाचन, दलसम्बन्धी कानुन सबैमा समानुपातिक समावेशिता सुनिश्चित हुनुपर्छ। यस सम्बन्धमा छाता ऐन जरुरी छ। स्थानीय तहमा पहिला निश्चित प्रतिशत स्रोतको बाँडफाँट गर्ने व्यवस्था थियो। तर, अहिले वितरण न्यून हुँदै गएको छ। बजेट र कार्यक्रमको बाँडफाँट पनि जनसंख्या र मानव विकास सूचकांकका आधारमा हुने कानुनी व्यवस्था गर्नुपर्छ। विभेदका घटना धेरै सुनिन्छन्। तर, त्यसको सही ढंगले न्यायिक निरुपण भएको कमै देखिन्छ। कानुन पनि पर्याप्त छैन। आर्थिक हैसियत सुधार्ने सम्बन्धमा पनि राज्यबाट केही हुन सकेको छैन। सदियौंदेखि गरिबीको भुमरीमा छन्। रैथाने कला, संस्कृति लोप हँुदै छन्। त्यसको उपयोग र संरक्षणमा राज्यको ध्यान गएको छैन। यी कारणले गर्दा महासन्धि कैफियत जनाई कागजमा स्वीकार त गरिएको छ। तर, त्यै कैफियत हटाउन नागरिक तहबाट अभियान सञ्चालन गर्न सकिएको छैन। त राज्यले संवेदनशील भएर त्यो हटाउन ध्यान दिएको छ। यो केवल दिवसका रूपमा मात्रै रहँदै आएको छ। प्रत्येक वर्ष नारा बनाउँछौं। तर, त्यसले रूपान्तरणमा टेवा पुर्याउँदैन। यस्तो दिवसले समावेशी शासकीय चरित्र निर्माण गर्न हस्तक्षेपकारी भूमिका निर्वाह गर्नुपर्छ। नत्र उत्सव मात्रै हुन्छ। त्यसले ठूलो र आशातीत परिवर्तन आउँदैन। आशा गरौं, यसपटक प्रधानमन्त्रीकै उपस्थितिमा सम्पन्न हुने दिवसमा जातीय विभेद रोक्न र सामाजिक रूपान्तरणका लागि हस्तक्षेपकारी घोषणा हुनेछ। (डा बीके पूर्वसचिव हुन्)"
बैंकिङ कसूर मुद्दाका फरार प्रतिवादी पक्राउ,काठमाडौं : बैंकिङ कसूर मुद्दाका फरार प्रतिवादी दोलखा भिमेश्वर नगरपालिका१ चरिकोट घर भई काठमाडौं बुढानिलकण्ठ नगरपालिका१३ माइक्रोपार्क बस्ने ४४ वर्षीय रमेश कुमार श्रेष्ठलाई प्रहरीले पक्राउ गरेको छ । उच्च अदालत पाटनको २०७९ पुस २९ गतेको फैसलाले बैंकिङ कसूर मुद्दामा १० दिन कैद र १३ लाख ५० हजार रूपैयाँ जरिवाना सजाय ठहर भइ फरार रहेका उनलाई केन्द्रीय अनुसन्धान ब्यूरो महाराजगंजबाट खटिएको प्रहरीले काठमाडौं कोटेश्वरबाट पक्राउ गरेको हो । उनलाई फैसला कार्यान्वयनको लागि ललितपुर जिल्ला अदालतमा पेश गरिएको छ।
अझै दलनको दलदल,"सामाजिक व्यवस्थाको असमानताले सोसिएको वा पछि पारेको समुदायको यो अवस्थालाई यही पूर्णबिराम लगाउनुपर्छ। काठमाडौं : नेपाली बृहत् शब्दकोशमा दलित भन्नाले फग्ल्याँटैफग्याँटा पारिएको, दलिएको, दमन गरिएको, थिचिएको, कुल्चिएको, विध्वंस गरिएको र नष्ट गरिएको भन्ने अर्थ उल्लेख छ। यस्तै, दलित वर्ग भन्नाले समाजमा हक, इज्जत र प्रतिष्ठा समान रूपले पाउन नसकेको जाति वा समूह, सामाजिक व्यवस्थाको असमानताले सोसिएको वा पछि पारेको समुदाय भनेर शब्दकोषले अथ्र्याएको छ। रत्न नेपाली शब्दकोशले पनि दलित भनेर थिचिएको, दलिएको र कुल्चिएको भनी परिभाषित गरेको छ। दलित भन्नाले समाजमा समान रूपले हक, इज्जत, प्रतिष्ठा उपभोग गर्न र समान अवसर नपाई समावेशीकरण हुन नपाएको जातिसमुदायलाई जनाउँछ भनिएको छ। १९१० सालको मुलुकी ऐनले जातीय भेदभाव एवं समाजमा अछुत मानिएका र सामाजिक, आर्थिक, राजनीतिक, शैक्षिक तथा धार्मिक रूपमा राष्ट्रिय मूलप्रवाहबाट पछाडि पारिएका जातजातिका समुदायलाई दलित वर्ग भनी परिभाषित गरेको थियो। पुराना ऐनसँगै अहिलेका चलनचल्तीका शब्दकोषले पनि दलित शब्दको अर्थ लगभग उस्तै व्याख्या गरेका छन्। नेपाली समाजमा मात्रै नभई विश्वका अधिकांश राष्ट्रमा दलित भनेर एउटा समुदाय नै हेपिएका छन्, पेलिएका छन्। दलित शब्दको प्रसंग र उत्पत्ति फरक भए पनि अहिले छुवाछूतसँग जोडिएको छ। छुवाछूत र दलित शब्दलाई एकै ठाउँमा राखेर हेर्ने पनि गरिएको छ। नेपालको इतिहास खोतल्दा दलित र छुवाछूतमा अकाशपातलको फरक भेटिन्छ। राज्य सञ्चालन, उपभोग, जाति र भाषा विकास गर्ने सिलसिलामा दलित जातिको उत्पत्ति भएको लामै इतिहास छ। २०२० सालको मुलुकी ऐन, अदलको १० (क) न लागू हुनुभन्दा अगाडिका राज्य र सामाजिक व्यवस्थाले जातपात र छुवाछूत प्रथा कायम गराई पानी नचल्ने, छोइछिटो हाल्नुपर्ने (अछुत) जातिका रूपमा चिनिने समुदायहरू नै दलित हुन्, भनिएको छ। दलितको उत्पत्ति श्रम विभाजनका आधारमा भएको पाइन्छ। श्रम विभाजनअनुसार गरिएको वर्गीकरणबाट लामो समय नेपालमा दलित पदको रूपमा उच्च सम्मान थियो। पछि कसैले पनि विद्रोह नगरून् भनेर सत्तामा बस्नेहरूले विभिन्न कठोर कानूनहरू बनाई दलित र छुवाछूतलाई नै वैधानिक बनाउने काम भएको दलितका विषयमा खोज तथा अनुसन्धान गर्ने लेखक दिल्लीराम दाहाल तर्क गर्छन्। दलितको परिभाषा र उत्पत्ति देशअनुसार फरक छ। लेखक गोविन्द नेपालीको भनाइ पनि दाहालसँग मिल्छ। नेपालमा जयस्थिति मल्लले कामको विभाजन गर्दादेखि दलितको उत्पत्ति भएको नेपाली बताउँछन्। उनले आफ्नो लेखमा दलित उत्पत्तिका विषयमा यसरी लेखेका छन्, जयस्थिति मल्लले राज्य सञ्चालन कसरी गर्ने भन्नेबारेमा भाइभारदारका बीचमा राजपरिवारमा छलफल गरे। त्यसपछि उनले विचार गरे, अब सीपको पहिचान गरी कामको विभाजन गर्नुपर्छ। अनि मात्र यो राज्य सञ्चालन गर्न सकिन्छ, अन्यथा गाह्रो हुन्छ भन्ने निष्कर्षमा पुगी दरबारमा बैठक आह्वान गरे। राजा जयस्थिति मल्लले सन् १३६० देखि १३९५ सम्म पटकपटक राज्य सञ्चालन गरेको झन्डै आठ सय वर्ष पुरानो इतिहास छ। लेखक दाहालका अनुसार पहिलापहिला त जात के हो भन्नेबारेमा पनि कसैलाई थाहा थिएन। पछि सीपको आधारमा काम विभाजन गरियो। नाच्नेलाई नाच्ने काम दिइयो, जुत्ता सिलाउनेलाई छालाको काम दिइयो। सुन बनाउनेलाई सुनको काम दिइयो र फलाम बनाउनेलाई फलामको काम। तर, पछि त्यसैमा राजाहरूले छालाको काम गर्नेलाई सार्की, सुन बनाउनेलाई सुनार, फलाम बनाउनेलाई लोहार, नाचगान गर्नेलाई गाइने वादीको जाति बनइएको उनको तर्क छ। उनी भन्छन्, यसैको विकसित रूप नै पछि गएर टाठाबाठाले जातमा विभाजन गरे। त्यो नै कालान्तरमा गएर जातमा परिणत भयो, ती जातलाई तल्लो स्तरको भने चलन बसेको इतिहासमा उल्लेख छ। विश्वमा दलित परिभाषाको सुरुवात लेखक नरेन्द्र सिंहले दलित को परिभाषालाई खोजेका छन्। उनका अनुसार दलितको परिभाषा सबभन्दा पहिला सन् १९७७ मा भारतका दलित प्यान्थरवालाहरूले गरेका थिए। उनीहरूले दलितको व्याख्या यसरी गरे, जो व्यक्ति प्रत्यक्ष वा अप्रत्यक्ष छुवाछूतको सिकार हुन्छ। त्यसका साथै जुन वर्ग सामाजिक उत्पीडनको सिकार भइरहेको छ। विशेष गरि युद्धमा हारेर दासी बनाइएकाहरू, शुद्रमा झारिएकाहरूलाई दलित भनिन्छ। ब्रिटिसकालीन भारतमा सन् १९२७ मा बनेको साइमन कमिसनले शुद्र मध्येकै अतिशुद्र अजात मानी पानी नचल्ने तहमा राखेको समूहलाई दलित मानेको र चरम आर्थिक शोषण तथा सामाजिक उत्पीडनको शिकार भई पानी नचल्ने ठानिएको समुदाय नै दलित हो भनेको छ। नेपालमा दलित शब्दलाई २०२४ सालमा गठित नेपाल राष्ट्रिय दलित जन विकास परिषद् नामको संगठनले पहिलोचोटी प्रयोगमा ल्याएको पाइन्छ। त्यसअघि नेपालमा अछुत, परिगणित, हरिजन जस्ता शब्दहरू प्रयोग गरिन्थ्यो। दलित आन्दोलनका क्रममा स्थापित दलित जाति शब्दले समाजमा अछूत बनाइएका जातहरूको साझा परिचय बुझाउने अर्थ ग्रहण गरिसकेको विज्ञ बताउँछन्। र, ती जातहरूले पनि दलित जाति शब्दलाई आन्दोलनबाट स्थापित आफ्नो सम्मानजनक परिचयका रूपमा ग्रहण गरिसकेको नेपालमा वर्ग व्यवस्था र वर्ण संर्घषका पुस्तक जात वार्ता पुस्तकका लेखक विश्वभक्त दुलाल आहुती बताउँछन्। उनले जात वार्तामा लेखेका छन्, दलित कुनै अपमानका निम्ति प्रयोग भएको शब्द होइन। त्यसकारण लामो समय संघर्ष गरेर विभिन्न भाषिक समुदाय र जातिमा छरिएका दलितहरूलाई एउटै परिचयमा सम्बोधन गर्न सकिने गरी दलित शब्द स्थापित भइसकेको सन्दर्भमा वर्षौं लगाएर स्थापित भइसकेको शब्दलाई छाडेर नयाँ शब्द फेरि वर्षौं लगाएर स्थापित गर्न लागिपर्नु समयको बर्बादी हो र यो बुद्धिमतापूर्ण काम होइन। दोस्रो कुरा, शिल्पी शब्दले दलितभित्र रहेका सबै जातको सही प्रतिविम्बन गर्दैन। दलितभित्र विज्ञानप्रविधिमा काम गर्ने कामी, प्रविधिका काम गर्ने चमार, सार्की, दमाईलगायत वैज्ञानिकप्राविधिक छन्। त्यसैगरी, संगीतमा काम गर्ने गन्धर्व, वादी, दमाईलगायत सर्जक समुदाय पनि छन्, जुन मूलतः शिल्पकारिता होइन। संयुक्त राष्ट्र संघको सबै किसिमको जातीय भेदभाव उन्मूलन गर्नेसम्बन्धी महासन्धि १९६५ को धारा १(१) ले दलितको परिभाषालाई जातीय भेदभावका रूपमा परिभाषित गरेको छ। सो महासन्धिमा भनिएको छ, जातीय भेदभाव भन्नाले जात, रंग, वंश, राष्ट्रियता र उत्पत्तिका आधारमा गरिने फरक व्यवहार, पृथक संकुचनता तथा अन्यलाई ग्राहयता दिनुलाई बुझिन्छ। जसले मानवीय मर्यादा अधिकारको प्रयोग र मानव अधिकारको उपयोगमा समान हैसियतलगायत मूलभूत राजनीतिक, आर्थिक, सामाजिक तथा साँस्कृतिक अधिकार लगायतका हकमा हनन् पुर्याउँछ। यद्यपि उक्त महासन्धिमा दलित जातीय समस्यामा नपरेको दाबी गर्दै लेखक आहुति भन्छन्, आजसम्म पनि संयुक्त राष्ट्र संघको सबै प्रकारका जातीय भेदभाव निर्मूलसम्बन्धी महासन्धि१९६५ भित्र वास्तवमा छुवाछूतमय दलित जातीय समस्या परेको छैन। अहिले चरम आर्थिक शोषण तथा सामाजिक उत्पीडनको सिकार भई पानी नचल्ने ठानिएको समूदायलाई नै दलित भनिएको उनी बताउँछन्। नेपाली लेखकका तर्क आआफ्नै लेखक झलक सुवेदी आफ्नो लेखमा लेख्छन् नेपालमा दलित शब्द शोषण र थिचोमिचोमा परेकाहरूका लागि मात्र प्रयोग हुँदैन। बरु हिन्दू वर्णाश्रमवादी व्यवस्थाले सामाजिक श्रेणीको सबभन्दा तल राखेको शुद्र वा पानी नचल्ने, छोइछिटो गर्नुपर्ने तथा नेपाली राज्य व्यवस्थाले स्थापित गरेको समाजमा सीपमूलक कार्य गर्ने निश्चित पेसागत जाति समूह दलितको नाममा परिचित छ। वर्ण व्यवस्थाभित्र शुद्रवर्णबाट अतिशुद्रको थान्कोमा झारिएको तथा जातीय विभेद एवं छुवाछूतको दुव्र्यवहारसमेत भोग्दै आएको आधारभूत जनसमुदाय नै आजको दलित समुदाय हो दलित आन्दोलनका योद्धा पद्ममलाल विश्वकर्मा भन्छन्। उनको यो भनाई विश्वकर्मा २०६० मा छापिएको छ। जातिभेद र जातपातको कारणले सबैभन्दा तल पारेकाहरू नै दलित हुन् भन्ने तर्क आफ्नो लेखमा मोदनाथ प्रश्रित लेख्छन्। पुस्तक कास्ट म्याटर्स का लेखा भारतीय दलित अधिकार अभियन्ता सुरज येङ्दे भन्छन्, कुनै निश्चित समूहलाई अर्को समूहमाथिको सर्वोच्चता कायम राख्न दलित शब्दको सुरुवात भएको हो। दक्षिण एसियालाई नै हिन्दू विचारधाराले निर्देशित गरेको अवस्थामा यो एक धार्मिक आधिकारिकताको अंग बन्न पुगेको। तर, दलितको समस्या हिन्दू समाजमा मात्र सीमित छैन। पहिले उच्च पद, अहिले उत्पीडनमा लेखकहरूका अनुसार जयस्थिति मल्लले राज्य सञ्चालन गर्न बनाएको दलितलाई पृथ्वीनारायण शाहको पालामा अछूत मान्ने चलन संस्थागत भइसकेको थियो। त्यतिबेला जातपातमा आधारित छुवाछूतको मारमा पर्नेमध्ये गैरहिन्दु जनजाति र उपल्लो जातका भनिएका हिन्दुहरू पनि थिए। तर, पनि छुवाछूतको सबैभन्दा निर्मम घन दलितहरूकै थाप्लामा बजारिएको थियो। लेखक बाबुराम आचार्यले लेखेको श्री ५ बडामहाराजाधिराज पृथ्वीनारायण शाहको संक्षिप्त जीवनीको पृ ४५४ छुवाछुतको एउटा विषय उठाएका छन्। जहाँ लेखिएको छ यतिबेला तागाधारीलाई मद्य (मदिरा) पिउन कडाइका साथ प्रतिबन्ध लगाइएको थियो। मद्य पिउने तागाधारीको जनै झिकेर उसलाई मतवाली जात (जनजाति समुदाय, जो रक्सी पिउँछन्) मा खसालिन्थ्यो। झुुक्किएर मद्य खाने तागाधारी नरनारीले पतिया पाउँथे। त्यस्तालाई धर्माधिकारी पण्डितले निश्चित विधिद्वारा शुद्ध गराइदिन्थे, जसलाई पतिया भनिन्थ्यो। कुनै तागाधारीलाई मतवाली जातका मानिसले झुुक्याएर मद्य ख्वाएमा ख्वाउनेहरूलाई दासदासी बनाएर बिक्री गरिन्थ्यो। बिक्रीबाट उठेको रकम अदालतको कोषमा जम्मा गरिन्थ्यो। यसरी जम्मा भएको कोषमा दोष हुने र यस्ता दोषले दरबारमा संक्रमित हुन सक्ने भन्दै कोषमा जम्मा भएको पैसा दरबारमा लगिँदैनथ्यो। पृथ्वीनारायणले आफ्ना सन्ततिलाई पनि अदालतमा जम्मा भएको पैसा दरबार नछिराउनू भन्ने उपदेश दिएका थिए। अदालतको पैसा दरबारभित्र नहाल्नुफकिर फकिडा अतित जोगी संन्यासी ब्राह्मणहरू इनलाई दक्षिणा भोजन चलाइ दिनु। उप्रेको पैसा दक्षिण चलाई धोती रुमाल चलाइदिनु। यस्व भया असत्यको दोस् लाग्दैन, उनले भनेका थिए (दिव्य उपदेश, नेपाल ल कमिसन, पृ (८९)। पृथ्वीनारायण शाहको विषयमा लेखेका उक्त कुराले त्यो समयबाट कसरी छुवाछुत सुरु भयो भन्ने कुरालाई पुष्टि गर्छ। लेखक सुजित मैनाली आफ्नो लेखमा लेख्छन् केही दलित अभियन्ताहरू जंगबहादुर राणालाई नेपालका दलितहरूको दुर्गतिका एकमात्र कारक मान्छन्। तर, जातपातमा आधारित छुवाछूतलाई नेपाली सन्दर्भमा प्रवद्र्धन गर्ने पात्र जंगबहादुर होइनन्। उनले जातपातमा आधारित छुवाछूतजन्य अपराधलाई लिपिबद्ध गर्ने काममात्रै गरेका हुन्। उनीभन्दा अघि नै नेपाली समाज तागाधारी, मतुवाली र पानी नचल्ने तहमा विभक्त भइसकेको थियो। दलितहरू किन आज दिनहीन अवस्थामा छन् भन्ने कुरा बुुझाउने दस्तावेज भने अवश्य हो, जंगबहादुरले जारी गरेको मुलुकी ऐन १९१०। त्यसमा नेपाली समाजलाई तागाधारी (ब्राह्मण, राजपुत, क्षेत्री), मासिने मतुवाली, नमासिने मतुवाली, पानी नचल्ने छोइछिटो हाल्नु नपर्ने, पानी नचल्ने छोइछिटो हाल्नुपर्ने गरी पाँच तहमा विभाजन गरिएको थियो। मुलुकी ऐनमा जातका आधारमा अपराधको दण्ड तोकिने व्यवस्था थियो। सबै तथ्यले दलित समुदायले पनि समाजमा हक, इज्जत र प्रतिष्ठा समान रूपले पाउनु पर्ने पुष्टि गर्छ। सामाजिक व्यवस्थाको असमानताले सोसिएको वा पछि पारेको समुदायको यो अवस्थालाई यही पूर्णबिराम लगाउनुपर्छ। मुलुकी ऐन, १९१० १९ तागाधारी जात नमासिन्या मासिन्या मतुवाली जात  छिटो हालनु नपर्न्या जात  छिटो हालनु पर्न्या जात। कसैले छोया छिटो हालनु पर्न्या जातलाई जानिजानी जवरजस्ती गरी वा उसै जात जान्या कुरो र  अभक्ष षुवायेछ भन्या ६ रूपैयाँ दन्ड गर्नु  रूपैयाँ नतिर्या औन वमोजीम् कैद गर्नु  भोरमा षान्या र जवरजस्ती परि षान्या जातको रीत गरी शुद्ध हुन्छन्  षान्याले जात ढाटी षायेछ भन्या षुवाउन्यालाइ वात लाग्दैन। षान्यालाई जात पतित गराइदिनु  २० छोइ छिटो हालनु पर्न्या पानि नचलन्या जातले तागाधारी जात र  नमासिन्या मतुवालि जातलाई जानि जानि जवरजस्ती गरी वा उसै जात जान्या कुरो र  अभक्ष षुवायेछ भन्या षुवाउन्या लोग्न्या स्वास्नि मानिस् जो हो तेस्ता नमासिन्या जातले भया ३ वर्ष कैद गर्नु  म्यादका रूपैया डवल् दिया लि छाडनु  मासिन्या जातले भया १।।  वर्ष कैद गरी मासिदिनु  मासिन्या मतवालि जातलाई षुवायाको भया षुवाउन्या नमासिन्या जातलाई १  वर्ष कैद गर्नु म्यादको डवल् दिया लिनु मासिन्या जातले भया मासी दिनु  भोरमा षान्यालाई पतिया गराइदिनु षान्याले जात ढाटि षायेछ भन्या जात पतित गराइदिनु षुवाउन्यालाइ वात लाग्दैन २१छोया छिटो हालनु पर्न्या जातले तागाधारी जात नमासिन्या मासिन्या  मतवालि जात गैह्रलाई जानि जानि जवरजस्ति गरी वा उसै जात जान्या कुरो र अभक्ष षुवायेछ भन्या षुवाउन्या लोग्न्या स्वास्नी जो हो  तेस्तालाई ३ वर्ष कैद गरी मासिदिनु भोरमा षान्या र  जवरजस्ती परि षान्यालाई पतिया दिनु छिटो हालनु नपर्न्या जातकालाई षुवायेछ भन्या २० रूपैया दन्ड गर्नु षान्याले जातको रीत गरि शुद्ध हुन्छन्  षान्याले जात ढाटि षायेछ भन्या जात पतित गरीदिनु षुवाउन्यालाइ वात लाग्दैन  २२ अर्काका घरभित्र जात जान्या कुरो र नषान्या अभक्ष लैगी कसैले राषेछ घरका मानिसले थाहा नषाई भोरमा  षाया छन्भन्या जात जान्या कुरो घरभित्र राषन्यालाई १० रूपैयाँ दन्ड गर्नु थाहा नपाइ भोरमा षान्यालाई पतिया गराइदिनु  नेपालको संविधान २०७२ धारा २४ : छुवाछूत तथा भेदभाव विरुद्धको हक (१) कुनै पनि व्यक्तिलाई निजको उत्पत्ति, जात, जाति, समुदाय, पेसा, व्यावसाय वा शारीरिक अवस्थाको आधारमा कुनै पनि निजी तथा सार्वजनिक स्थानमा कुनै प्रकारको छुवाछूत वा भेदभाव गरिने छैन। (२) उत्पत्ति, जात, जाति वा शारीरिक अवस्थाको आधारमा कुनै व्यक्ति वा समुदायलाई उच्च वा नीच दर्शाउने, जात, जाति वा छुवाछूतको आधारमा सामाजिक भेदभावलाई न्यायोचित ठान्ने वा छुवाछूत तथा जातीय उच्चता वा घृणामा आधारित विचारको प्रचार प्रसार गर्न वा जातीय विभेदलाई कुनै पनि किसिमले प्रोत्साहन गर्न पाइने छैन।"
मुस्ताङको कागबेनी श्राद्धस्थलमा भक्तजनको घुइँचो,"जोमसोम : मुस्ताङको बारागुङ मुक्तिक्षेत्र४ कागबेनी श्राद्धस्थलमा यसवर्षको चैते दशैं औँसीमा धार्मिक श्रद्धालु भक्तजनहरूको घुइँचो लागेको छ। दिवंगत पितृका नाममा श्राद्ध तथा पिण्डदान गर्ने र तर्पण दिनका लागि देशका ७७ वटै जिल्लाबाट धार्मिक तिर्थालु हिमाली जिल्ला मुस्ताङ ओइरिएका हुन्। मुक्तिनाथ क्षेत्र र दामोदरकुण्ड धार्मिकस्थलबाट बहने कालिगण्डकी नदीको संगमस्थल कागबेनीधाम दिवंगत पितृ उद्धारका लागि महत्वपूर्ण प्रसिद्ध धार्मिक स्थलका रूपमा लिइने गरिन्छ। कालिगण्डकी र मुक्ति गण्डकी मिश्रण भएको स्थानलाई कालिगण्डकी नाम दिइएको हो। मुस्ताङमा चैतै दशै औशी र बडादशै औसी तिथि मुस्ताङको कागबेनीधाममा श्रद्धालु भक्तजनहरूको भीडभाड हुने गर्छ। यहाँ बर्सेनि हजारौ भक्तजनले दिवंगत पितृको नाम श्राद्ध र तर्पण दिने गर्छन्। परापूर्वकालमा काग भुसेण्डे ऋषिले मनाङको तिलिचोमा तपस्या गरी कागखोलामा आएर स्नान गरी पितृहरूको नाममा तर्पण र पिण्ड दिएको हुनाले कागबेनीधाममा पितृ उद्धारका लागि श्राद्ध, तर्पण, पिण्ड आदि दिने चलनको सुरुआत भएको हिन्दू शास्त्रमा उल्लेख छ। परापूर्व कालमा कागबेनी धाम आसपास ठुलो सरोवर थियो। त्यही सरोवरमा एकदिन दुईवटा कागहरू कुण्डमा खसेर मरे। कुण्डमा खसेर मरेका दुई वटा कागहरू तत्काल चमत्कारिक रूपमा हंसको रूपमा हाँस भई प्रकट भएकाले कागबेनीधामलाई हंस तिर्थ समेत भन्ने गरिएको हो। भगवानको दैवी शक्ति प्रकट भएकाले यस स्थानमा आएर पितृको नाममा श्राद्ध ,पिण्ड र तर्पण दिनाले पितृ उद्धार हुने धार्मिक किवंदन्ती रहेको पर्वतकी भक्तजन यशोदा आचार्यले बताइन्। ठुला नदीको संगम स्थललाई बेनी भनिन्छ। कागबाट हंस रूप धारण गरेकाले यस स्थानलाई कागबेनी भनिएको हो। कागबेनीमा पितृको नाममा श्राद्ध तथा पिण्ड दिनाले मोक्ष प्राप्ती हुने र पितृ उद्धार हुने हिन्दु शास्त्रहरूमा उल्लेख छ। कागबेनी धाममा श्राद्ध गर्न आउने तिर्थालुहरू यहाँ पितृ उद्धारका विभिन्न कर्म गरेपछि मात्र मुक्तिनाथ दर्शन गर्न जान्छन्। मुस्ताङको कागबेनीमा श्राद्ध गर्न हजारौको सख्यामा धार्मिक तिर्थालु मुस्ताङ आएको जिल्ला प्रहरी कार्यालय मुस्ताङका प्रहरी निरीक्षक मिलन विकले जानकारी दिए। मुस्ताङ जिल्ला धार्मिक तथा पर्यटकीय जिल्ला भएकाले राज्य निकायहरूले यसको समन्नत विकासमा अझै ध्यान दिन आवश्यक रहेको त्रिभुवन विश्वविद्यालय उपप्राध्यापक चिरञ्जिवी देवकोटाले बताए। उनले मुस्ताङ जिल्ला धार्मिक पर्यटक मात्र नभई विभिन्न खोज अनुसन्धान र अन्वेषणको केन्द्र भएकाले यसतर्फ राज्यको ध्यान केन्द्रित हुनुपर्ने उल्लेख गरे। जिल्ला ट्राफिक कार्यालय मुस्ताङले औसीको अघिल्लो दिनबाट बस र जीप गरी करिव ३५ सय सवारी साधन मुस्ताङ भित्रिएको बताएको छ। कार्यालयका अनुसार औशी नुहाउन झन्डै २५ हजार धार्मिक भक्तजनहरू कागबेनी आएको उल्लेख गरेको छ।"
आठ महिनामा ५ लाख ६१ हजार सवारीसाधन कारबाहीमा,"काठमाडौं : काठमाडौं उपत्यकामा ट्राफिक नियम उल्लङ्घन गर्ने ५ लाख ६१ हजार ३७५ सवारीसाधन कारबाहीमा परेका छन्। काठमाडौं उपत्यका ट्राफिक प्रहरी कार्यालयले चालु आर्थिक वर्षको आठ महिनामा ट्राफिक नियम उल्लङ्घन गरेको अभियोगमा उक्त सवारीसाधनलाई कारबाही गरेको हो। कार्यालयका अनुसार सबैभन्दा बढी सवारी अड्याउन निषेध गरेको ठाउँमा सवारी राखेको कसुरमा ८८ हजार चार सय ७२ सवारीसाधन कारबाहीमा परेका छन् । यस्तै बढी भाडा लिने दुई हजार एक सय ९०, सवारीचालक अनुमतिपत्र प्राप्त नगरेका ३६ हजार तीन सय ४०, हदभन्दा बढी मानिस वा सामान बोक्ने १३ हजार पाँच सय नौ, मादक पदार्थ सेवन गरी सवारीसाधन चलाउने ३७ हजार आठ सय ९६ सवारी कारबाहीमा परेका छन्। यसैगरी क्षमताभन्दा बढी यात्रु बोक्ने दुई हजार ४५, रेड लाइटमा सवारी चलाउने १६ हजार नौ सय ६८, सवारी मोड्न निषेध गरेको ठाउँमा सवारी मोड्ने १५ हजार दुई सय ५९, लेन अनुशासन उल्लङ्घन गर्ने १९ हजार आठ सय १७, वानवेमा सवारी चलाउने २१ हजार एक सय २३, अवस्था ठीक नभएका सवारी चलाउने २८ हजार आठ सय ९९, सवारी चलाउन निषेध गरिएको ठाउँ र समयमा सवारी चलाउने १६ हजार दुई सय ४७ सवारीलाई कारबाही गरेको हो। पेटी र हेल्मेट नबाँधी सवारीसाधन चलाउने २१ हजार नौ सय ८१, लापरवाही साथ सवारी चलाउने ७२ हजार एक सय ४४, कागजपत्र साथमा नराखी सवारी साधन चलाउने ४४ हजार ३८, सवारी वजन हद निर्धारण गरेको क्षेत्रमा बढी वजनको सवारी चलाउने २० हजार छ सय ६५, जथाभावी हर्न बजाउने १२ हजार छ सय २२, सार्वजनिक स्थानमा बाधा पुग्ने गरी सवारी राख्ने ३७ हजार दुई सय ६५ र ओभर स्पिडमा सवारी चलाउने २५ हजार सात सय ८२ सवारीसाधन कारबाहीमा परेका छन्। कार्यालयका प्रवक्ता प्रहरी वरिष्ठ उपरीक्षक राजेन्द्रप्रसाद भट्टले पछिल्लो समय उपत्यकामा ट्राफिक नियम उल्लङ्घन गर्ने सवारीसाधनमाथि ट्राफिक प्रहरीले विशेष निगरानी बढाउँदै आएको जानकारी दिए। 'ट्राफिक नियम उल्लङ्घन गर्दा दुर्घटनाको सङ्ख्या बढेकाले हामीले यसलाई विशेष कडाइ गरेका हौँ', उनले भने। हाल काठमाडौँ उपत्यकाभित्र २० लाख हाराहारीमा सवारीसाधन आवतजावत हुँदै आएको जनाइएको छ। उक्त सवारीसाधन व्यवस्थापनका लागि काठमाडौँ उपत्यका ट्राफिक कार्यालयबाट एक हजार सात सय ट्राफिक प्रहरी परिचालन हुँदै आएको छ। रासस"
आज घोडे जात्रा : टुँडिखेलमा विशेष कार्यक्रम,"आजकै दिन ललितपुरमा पनि एउटा कानो घोडा दौडाएर घोडेजात्रा मनाउने परम्परा छ। काठमाडौं : चैत्र कृष्ण औँसीका दिन प्रत्येक वर्ष मनाइने घोडे जात्रा पर्व आज विभिन्न कार्यक्रम आयोजना गरी विशेषगरी काठमाडौँ उपत्यकामा मनाइँदैछ। जनविश्वासअनुसार टुँडिखेलको पूर्वदक्षिण दिशामा रहेको एउटा रूखमा बास गर्ने गुरुमापा भन्ने राक्षसले सहरका बालबालिकालाई खाने गरेको थियो। पीडित स्थानीयवासीले विभिन्न उपायले त्यसलाई संहार गरे। राक्षसको प्रेतात्मा फेरि जागा भई बालबालिकालाई अनिष्ट गर्नसक्ने भय स्थानीयवासीमा रहिरह्यो। यसै कारण प्रत्येक वर्ष चैत्र कृष्ण औँसीका दिन घोडेजात्रा गरी गुरुमापाको आत्मालाई घोडाको टापले कुल्चाएर दबाउने गरिएको हो। साथै सहरका कुनै पनि बालबालिकामाथि खतरा नहोस् भनी आजै राति त्यही रूखको फेदमा गुरुमापालाई खानेकुरा पनि दिइन्छ। यसो गरेपछि वर्षभर बालबालिकालाई गुरुमापाबाट खतरा नहुने विश्वास राजधानीवासीमा छ। नेपाली सेनाका तर्फबाट आजै टुँडिखेलमा अश्वकला, मोटरसाइकल खेल, शारीरिक व्यायाम, युद्धकला लगायतको प्रदर्शन गरिन्छ। आजकै दिन ललितपुरमा पनि एउटा कानो घोडा दौडाएर घोडेजात्रा मनाउने परम्परा छ। यस अवसरमा सरकारले काठमाडौँ उपत्यकामा सार्वजनिक बिदा पनि दिएको छ।  रासस"

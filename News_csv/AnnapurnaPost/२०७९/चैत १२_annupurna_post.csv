शीर्षक,विवरण
आर्थिक निष्क्रियताको अन्तर्य,"नेपाल सरकारले नयाँ सामाजिक सुरक्षा प्रणाली स्थापना गर्न, बैंक ब्याजदर सन्तुलन गर्दै लगानी वृद्धि गर्न, रोजगारीको सिर्जना गर्न, निष्पक्ष कर सुनिश्चित गर्ने उपायहरू अपनाउन र सरकारको उच्च तहबाटै भ्रष्टाचारविरुद्ध निर्मम सम्बोधन गर्न जरुरी छ। श्रम बजारबाट बाहिर हुनुलाई आर्थिक निष्क्रियता भनिन्छ। कुनै आर्थिक उत्पादनमा नजोडिएका र कामको खोजीमा रहेका मानिसलाई यसले जनाउँछ। विश्वमा पछिल्लो समय आर्थिक रूपमा निष्क्रिय जनसंख्या बढ्दो क्रममा छ। त्यो रोगबाट नेपाल अछुतो नरहेको तथ्यांक राष्ट्रिय जनगणना २०७८ ले देखाएको छ। जनगणनाको तथ्यांकअनुसार देशको ३४ प्रतिशत जनसंख्या आर्थिक रूपमा निष्कृय छन्। यो संख्या ८२ लाख ११ हजार १२ छ। यसले देशमा ठुलो संख्यामा बेरोजगारीको समस्या रहेको र आर्थिक उपार्जनको विकल्पको खोजीमा रहेको देखाउँछ। यो संख्या भौगोलिक हिसाबले मधेस र बागमती प्रदेशमा धेरै छ। मधेसमा २२ लाख १९ हजार ५ सय ६७ जना आर्थिक रूपमा निष्क्रिय देखिए भने बागमतीमा २० लाख १३ हजार ९ सय ९५ जना आर्थिक रूपमा कतै नजोडिएको वा कामविहीन देखिएका छन्। विषेशगरी विद्यार्थी जीवनमा रहेका (४६९ प्रतिशत) विद्यार्थीले काम पाएका छैनन्। देशमै कामको खोजी गरिरहेका र कुनै विकल्प नभए वैदेशिक रोजगारीका लागि प्रयास गरिरहेको संख्या हो यो। जनगणनाअनुसार घरधन्दा, पारिवारिक हेरचाह, वृद्धावस्था, अशक्त र बिरामीलगायत कारणले पनि आर्थिक रूपमा निष्कृय धेरै देखिएका छन्। यथार्थमा देशमा बिकराल रोजगारीको अभाव र सम्भावनाका धेरै ढोकाहरूमा हार खाएका निराश जनसंख्याको समूह हो यो। तथ्यांकले अब देशमा स्वरोजगार वृद्धि र आर्थिक अवस्था सुधारका लागि गम्भीरताका साथ राज्यले काम गर्नुपर्छ भन्ने सन्देश दिएको छ। यो अवस्था आउनुमा देशको पछिल्लो राजनीतिक अस्थिरता र कमजोर आर्थिक नीति हो। अब देशको आन्तरिक सत्ताको लुछाचुडीमा नअल्झिएर देशको गहिरिँदो आर्थिक संकट टार्नतर्फ दलहरू एक ठाउँमा उभिनुपर्ने भएको छ। यो तथ्यांक र देशको पछिल्लो आर्थिक स्थितिले देश क्रमशः श्रीलंकाको बाटोतर्फ अघि बढिरहेको त छैन ? सबै गम्भीर हुनुपर्ने बेला आएको छ। त्यसैले नेपाल सरकारले नयाँ सामाजिक सुरक्षा प्रणाली स्थापना गर्न, बैंक ब्याजदर सन्तुलन गर्दै लगानी वृद्धि गर्न, रोजगारीको सिर्जना गर्न, निष्पक्ष कर सुनिश्चित गर्ने उपायहरू अपनाउन र सरकारको उच्च तहबाटै भ्रष्टाचारविरुद्ध निर्मम सम्बोधन गर्न जरुरी छ। अन्यथा यो तथ्यतथ्यांकले देशमा गरिबी र अभावको आँकडा बढ्दै जाने संकेत गरेको छ।"
जात कहाँ बुझाऊँ सरकार ?,"असमावेशी र अलोकतान्त्रिक अभ्यास वा व्यवहारले हामीलाई लज्जाबोध किन हुँदैन ? कहीँ, कतै र कोही पनि जाति रहनु हुँदैन। कसैले पनि आफ्नो जन्मको आधारमा आफू ठूलो या सानो बताउने हक मान्य हुँदैन। यति चाहन्छौं। यो चाहना गलत कसरी हुनसक्छ ?, पेरियार भन्छन्। सन् १८७९ भारतको तमिलनाडुमा जन्मिएका ईबी नायकर रामासामी पेरियार तमिलनाडुका एक प्रमुख राजनेता, दलित शोषित उत्पीडित समुदायका मसिहा थिए। उनले जस्टिस पार्टी नामक राजनीतिक दलको गठन गरेका थिए। भारतीय कंग्रेस पार्टीद्वारा सञ्चालित युवा प्रशिक्षण शिविरमा ब्राह्मण प्रशिक्षकद्वारा गैरब्राह्मण युवा तथा विद्यार्थीमाथि विभेद भएको देखेँ। त्यसपछि उनले त्यस्तो विभेदी हर्कतको विरोध गर्दै पार्टी नेतृत्व समक्ष विभेद हटाउन आग्रह गरे। तर, कंग्रेस नेताहरूले व्यवहार सच्याउनु सट्टा पेरियारको उक्त आग्रहप्रति चासो नदेखाएका कारण उनले कंग्रेस पार्टी परित्याग गरे। समाजशास्त्र र मानवशास्त्रमा विद्यावारिधि गरेका दलित अभियन्ता दलित मुक्तिका खातिर निकै सक्रिय छन्। तर, उनले बहिनीलाई स्वविवेक जीवनयापन गर्न, पेसा चुन्न र श्रीमान् रोज्नबाट अवरोध गरे। त्यस्तै अर्का युवा जो चिकित्सा विज्ञानमा स्नातक सकेर मेडिकल पेसामा आबद्ध छन्, उनी दिदीलाई छोरी भएकै कारण स्वविवेक प्रयोग गर्नबाट रोक्ने गर्छन्। यी दुई प्रतिनिधि पात्रको एउटै बुझाइ छ, महिलाले नेपाली समाज, परम्पराअनुसार बोल्नु र चल्नुपर्छ। यस्तै धेरै शिक्षित, देश विदेश घुमेका, उत्पीडित समुदायको मुक्तिका कुरा गर्ने तर जड विवेक र मानसिकता भएका पात्र थुप्रै भेटिन्छन्। उनीहरूलाई लाग्छ, श्रीमतीलगायत महिलामाथि हिंसा, दमन र गालीगलौज गर्नु पुरुष हुनाको अतिरिक्त अधिकार हो। तथापि महिला मुक्ति भने उनीहरूलाई नभई भएको छैन। पंक्तिकारले २०७७ वैशाखदेखि नामको पछाडि जात (थर) नखेल्ने र सट्टाकम उदय शब्द प्रयोग गर्ने उद्घोष गरेको थियो। यो जाति व्यवस्थाप्रतिको घृणा र विद्रोह हो। मानवले आफ्नै जातिप्रति गौरव गर्नुपर्ने कुनै वैज्ञानिक कारण र आधार छैन। आफ्नो जातप्रति (कथित नीच जातकै किन नहोस्) गर्व गर्नेले अन्य जातप्रति घृणा गर्छ। अवश्य उसले आपूलाई उच्च र अन्यलाई नीच देख्छ। मानव कल्याणका निम्ति मान्छेको जात मान्छे मात्रै र नै हो। अन्य छैन र होइन भन्नेमा छ। त्यो नै एकमात्रै सत्य हो। मेरो जाति विशेष, मेरो भाषा, क्षेत्र, धर्म उत्तम, मेरो पोसाक, मेरो वर्ण सुन्दर र राजकीय तर अन्यको नीच, असभ्य, दुर्गुणयुक्त र कमजोर भन्ने विचार नै विभेदका आधार हुन्। मानवता, विवेक, गुण, योगदान, योग्यता, क्षमता र निपूर्णतामा होइन, जाति, धर्म, भाषा, क्षेत्र, लिंग र वर्णमा गर्व गर्छाैं। तर, प्रश्न छ, म मेरो कथित जात कहाँ बुझाउँ सरकार ? म चाहन्छु, मलाई मेरो नाम र कामले चिनुन्, जातले होइन। लोकतन्त्रको (अ)सफल अभ्यासमा छौं। स्थानीय, प्रदेश र संघीयसभा गरी तीन तहको शासकीय स्वरूप नेपालको संवैधानिक व्यवस्था हो। संविधानबमोजिम तीनै तहको दोस्रो कार्यकालको जननिर्वाचित प्रतिनिधि चुनिएका छन्। प्रतिनिधिसभाले प्रधानमन्त्रीसहित संघीय कार्यपालिका गठन गरिसकेको र प्रदेशहरूमा पनि सरकार गठन भएका छन्। स्थानीय तह प्रत्यक्ष निर्वाचित प्रतिनिधिहरूको सभातह हो। प्रदेश तथा संघीय संसद्ले राष्ट्रपति, उपराष्ट्रपति निर्वाचित गरिसकेका छन्। लोकतन्त्रमा आम मतदाता, नागरिकले मतदानमार्फत प्रतिनिधि आफैं चुन्न पाउने संवैधानिक, शक्तिशाली र सबैभन्दा महत्त्वपूर्ण अधिकार प्राप्त गरेका हुन्छन्। साथै जनप्रतिनिधिमार्फत संविधान र कानुनबमोजिमका विशेष पदहरू पूर्ति गरिने व्यवस्था हुन्छन्। सोहीबमोजिम जिम्मेवारी पूरा भएका छन्। तथापि चुनावदेखि चुनावसम्म फन्को मार्ने वैधानिक कार्यमात्रै लोकतन्त्र होइन। हाम्रो लोकतन्त्रका मुख्य आधार नागरिकद्वारा निर्वाचित जनप्रतिनिधि चुन्ने र चुनिन पाउने व्यवस्था, संघीय लोकतान्त्रिक गणतन्त्र, धर्म निरपेक्षता, समावेशीता आदि हुन्। के लोकतान्त्रिक, गणतान्त्रिक आधार समावेशी छन् ? राज्यका हरेक तह, निकाय, पद, उच्च ओहोदा आदि समावेशी, विविधतालाई सम्मान गरिएको व्यवहारमा देखिनु जरुरी छैन ? जसका निम्ति समावेशीता, लोकतन्त्र, विधिको शासन चाहिएको छ, हो के त्यो समुदाय, क्षेत्र, धर्म, लिंगले लोकतन्त्र, समावेशीता अनुभव गर्न पाएका छन् ? ध्यान किन जान सकेन ? यो युगको मूल प्रश्न यही हो। नेपाल निर्माण र सभ्यताका आधारमा मुख्यतः ४ खम्बे राजनीतिक शक्तिसहितको मुलुक हो। ती खम्बा हुन्, पहिलो आदिवासीजनजाति, दोस्रो आर्यखस, तेस्रो दलित र चौथो मधेसी। यी ४ राजनीतिक, सामाजिकसांस्कृतिक र आर्थिक समुदाय हुन्। राज्यका प्रमुख पदहरूमा यी ४ राजनीतिक समूहको समानुपातिक समावेशीता जरुरी छ। तथापि गैरन्यायिक, असंवैधानिक, अलोकतान्त्रिक र लज्जाहीनतापूर्वक महत्त्वपूर्ण संवैधानिक जिम्मेवारीहरूमा केवल आर्यखस समुदायको एकछत्र राज छ। जस्तैः राष्ट्रपति, प्रधानमन्त्री, प्रधानन्यायाधीश, प्रतिनिधिसभाका सभामुख, राष्ट्रियसभाका अध्यक्ष, प्रमुख मन्त्रीहरू, ७ मध्ये मधेस प्रदेश बाहेकका मुख्यमन्त्रीहरू, पहिलोदेखि चौथोसम्मका प्रमुख राजनीतिक दलका अध्यक्षहरू, संसद्मा ती दलका नेताहरू, सदनमा प्रमुख प्रतिपक्षी दलका नेताहरू, सेना, प्रहरी, सशस्त्र प्रहरी प्रमुखहरू, मुख्यसचिव, लोकसेवा, अख्तियार, मिडिया आदिका प्रमुख सबै आर्यखस। यस्तो असमावेशी र अलोकतान्त्रिक अभ्यास वा व्यवहारले हामीलाई लज्जाबोध किन हँुदैन ? सम्पूर्ण मानव एकै जातिका हुन्। प्रकृति, संस्कृति र राजनीतिका कारण मानवबीच पृथकता देखा परे। प्राकृतिक प्रभावका कारण कालो, गोरो, सेतो आदि वर्ण बने। अग्ला, होचा कद, नाक लामो, थेप्चो, आँखा गडेका, थिम्से आदि प्रकृतिका कारण भएका हुन्। त्यसैमाथि शासन गर्नका निम्ति राजनीति गरिँदै आइयो। कार्ल माक्र्सको भनाइ सदा स्मरणीय छ, तल्लो वर्गमाथि दमन र शासन गरिरहन उच्च वर्गले धर्मको आविस्कार गरे। विश्वका जाति विभाजन, वर्ग विभाजन, सम्प्रदायको विभाजन, धर्म र धर्ममा नाममा हुने विभेद र विभाजन अर्थात् मानवबीच रहेका सबै खालका विभेद, विभाजन र पर्खाल सत्ता राजनीति हो। प्रश्न उठ्न सक्छ, आफू जाति व्यवस्थाविरोधी भन्ने, फेरि एकल जातीय राज्यसत्ता भयो भन्दै समावेशीताको पक्षमा पनि वकालत गर्ने ? तथ्य यो हो कि, हामी जातिवादी होइनौं, जाति व्यवस्था यो राज्य सत्ताद्वारा लादिएको हो। जाति व्यवस्थाको अन्त्य गर्नुको विकल्प छैन। राज्यले संविधान, कानुनमा नै जातीय पहिचान नखुल्ने गरी शब्द राखेर नागरिकता प्राप्त गर्ने व्यवस्था गरोस्।"
"न सोच, न शौचालय !","मधेसतिर बाटोमा कथंकदाचित कतै शौचालय पाइहालियो भने पनि त्यहाँ जान सक्ने अवस्था हुँदैन। खुला शौच गर्दा सोको असरले विभिन्न रोग फैलिई मानव जीवन नै जोखिममा पर्ने गरेको छ। मधेस प्रदेशको आर्थिक राजधानी भनिएको वीरगन्ज र प्रदेशको राजधानी जनकपुरधामबीच सार्वजनिक यातायातमा यात्रा तय गर्दा कम्तीमा चार घण्टा जति छ। सडक फराकिलो र चिल्लो भइसकेको छ। यात्रा सहज नै हुन्छ। तर, यो चार घण्टा महिलाका लागि निकै असहज र अप्ठ्यारो हुने गरेको छ। गतसाता वीरगन्जबाट यात्रुवाहक बसमा जनकपुर आउने साइत जुरेको थियो। सँगैको सिटमा बसेकी एक किशोरीबीच बाटोमा केही असहज व्यवहार देखाउन थालिन्। यात्रुका लागि बस कुनै ठाउँमा दुई मिनेट रोक्दा पनि ती किशोरीको आँखा वरिपरि फनफनी घुम्थ्यो। बस फेरि आफ्नै गतिमा गुडेपछि उनी निराश हुन्थिन्। आखिर उनको समस्या के हो ? बुझ्न चासो भयो। सोध्न पुगेँ, बहिनी के भयो ? केही अप्ठ्यारो छ ? उनले भनिन्, दिदी, यो बाटोमा शौचालय छैनन् ? शौच गर्न बस रुक्दैन ? मेरो त पेट नै फुट्लाजस्तो भइसक्यो। रजस्वला भएकी उनलाई शौचालय नभई जाने अवस्था थिएन। तर, लाज र कुनै सिप नदेखेर उनी जेनतेन आफूलाई सम्हालेर बसेकी थिइन्। बस चढेको करिब दुई घण्टापछि सर्लाहीको जंगल आउनै लाग्दा केहीबेरका लागि बसलाई सडकमा छेऊ लगाइयो। सहचालकले पाँच मिनेट जानोस् है भनेर यात्रीलाई सन्देश दिए। पुरुष यात्रीहरू धमाधम बसबाट ओर्लिएर सडक छेउछाउमै शौच गर्न उभिए। तर, बसमा भएका करिब ६ महिला र मेरो छेउमै बसेकी किशोरी चारैतिर आँखा घुमाउँदै निराश भइन्। सडकको छेउमा रोकिएको गाडी बाहिर निस्किएका महिलाहरू शौच कहाँ गर्ने भनी हैरान थिए। रजस्वला भएकी ती किशोरीलाई त झनै आपत् पर्यो। पुरुषहरू गाडीभित्र छिरिसकेपछि लाजशर्म मारेर केही वयस्क महिला सडक छेउमै शौच गर्न बसे। तर, ती किशोरीलाई खुलामा शौच गर्ने आँट नै भएन। उनी छट्पटिँदै फेरि पनि बसमै चढिन्। बस जनकपुरतर्फ लाग्यो। करिब डेढ घण्टापछि बस डिजेल भर्न पेट्रोलपम्पमा रुक्यो। तर, त्यहाँको शौचालयमा पनि ताल्चा लगाइएको थियो। ती किशोरी आत्तिएर पम्पका कर्मचारीलाई हारगुहार गर्न पुगिन्। उनीहरूले ताल्चा खोल्दिए। घण्टौंपछि उनी बल्ल शौचालय जान पाइन्। हुन त नेपाल २०७६ असोज १३ मै खुला दिसामुक्त भइसकेको छ। तर, महिलाका लागि निकै कष्टकर हुने गरेको छ। यात्रामा निस्कँदा प्यास लागे पनि महिलाले पानी नै नपिएर बस्नुपर्ने अप्ठ्यारा छन्। दिसापिसाब रोकेर राख्दा यसले शरीरमा निकै अप्ठ्याराहरू निम्त्याउँछ। नेपालमा लामो यात्रा होस् वा छोटो, रिफ्रेसमेन्ट सेन्टर कतै देखिँदैनन्। लामो यात्राको क्रममा बाटोमा होटलहरू सजिलै भेटिन्छन्। बाहिरबाट हेर्दा नै अति फोहोर र भित्र छिर्दा साससमेत फेर्न गाह्रो हुने शौचालयहरू महिलाले जेनतेन प्रयोग गर्नुपर्ने बाध्यता छ। चर्पी अनिवार्य सफा राख्नुपर्नेमा न त यात्रु, न व्यवसायी न सम्बन्धित कसैको पनि गम्भीर ध्यान जान सकेको छैन। स्वस्थ्य मानवका लागि जति पौस्टिक एवं सन्तुलित आहारको आवश्यकता पर्छ। शौचका लागि निश्चित अनि सुरक्षित स्थानको त्यत्ति नै जरुरी छ। विडम्बना ! करोडौं, अर्बौं रुपैयाँ भौतिक पूर्वाधार निर्माणका लागि खर्चने तीन तहका सरकारले शौचालय व्यवस्थापनतर्फ कुनै ध्यान दिएका छैनन्। महिनावारी र गर्भवती महिलाले यात्राको क्रममा शौचालयको अभाव हुँदा ठूलो सकस बहोर्नुपरेको छ। खुला शौच गर्दा सोको असरले विभिन्न रोग फैलिई मानव जीवन नै जोखिममा पर्ने गरेको छ। यसलाई सम्बन्धित पक्षले गम्भीर रूपमा सोच्नु आवश्यक छ। मधेसतिर बाटोमा कथंकदाचित कतै शौचालय पाइहालियो भने पनि त्यहाँ जान सक्ने अवस्था हँुदैन। दिसापिसाब गर्दा शौचालय फोहोर छ भने पनि त्यसबाट संक्रमणजन्य रोगहरू लाग्न सक्छन्। फोहोर शौचालयको प्रयोगले झाडापखाला, आउँ, हैजा, टाइफाइडलगायत संक्रमणजन्य रोगहरूको सम्भावना पनि प्रबल हुन्छ। फोहोरबाट हुने संक्रमणजन्य रोगको पहिलो कारण शौचालयको फोहोर नै हो। जहाँ व्यवस्थित र सफा शौचालय हुँदैन, त्यहाँ सरुवा रोगको महामारी फैलिने जोखिम सधैं उच्च रहन्छ। सरुवा रोगको असर, रोकथाम र सचेतनाका लागि सबैभन्दा पहिला शौचालय सफा र व्यवस्थित हुनु आवश्यक छ। तबमात्र मानव स्वास्थ्य गुणस्तरीय हुन्छ। सरसफाइ र शौचालयको व्यवस्था मानव सभ्यताको सूचक भएकाले यसलाई देशका सबै सहरमा अवश्य तीनै तहको सरकारले आवश्यक व्यवस्था मिलाउन आवश्यक छ। दुर्भाग्य, मानवको जनजीविकासँग सरोकार राख्ने विषयमा कुनै सरोकार भएको देखिँदैन। शौचालय अभावको मारमात्रै यात्राको क्रममा नभई हामीकहाँ पर्यटकीय थलोहरू, सार्वजनिक स्थलहरू, सरकारी अस्पताल र कार्यालय साथै विभिन्न सार्वजनिक निकायहरूमा त्यत्ति नै छ। प्रत्येक निर्वाचनमा विभिन्न दल र स्वतन्त्र रूपमा उम्मेदवार बन्न लागेकाहरूले लामा प्रतिबद्धता पत्र सार्वजनिक गर्छन्। तर, सामान्य व्यक्तिको जीवनलाई प्रतिदिन प्रभावित गर्ने शौचालय र खानेपानीका विषय आदिलाई महत्त्व दिइन्न।"
घट्यो दाङको जनसंख्या,"दाङ : दाङको जनसंख्या प्रारम्भिक तथ्यांकभन्दा घटेको छ। राष्ट्रिय जनगणना २०७८ को प्रारम्भिक तथ्यांकभन्दा १ हजार २ सय ९ जनाले कमी आएको हो। १४ महिनाअघि गतवर्ष माघ १३ गते तथ्यांक विभागले सार्वजनिक गरेको प्रारम्भिक विवरणमा दाङको जनसंख्या ६ लाख ७६ हजार २ सय रहेकोमा अन्तिम तथ्यांकमा दाङको जनसंख्या ६ लाख ७४ हजार ९ सय ९३ कायम भएको हो। अन्तिम तथ्यांकअनुसार दाङमा पुरुषभन्दा महिलाको संख्या बढी रहेको छ। जिल्लामा ३ लाख २० हजार ५ सय ७३ अर्थात् ४७ दशमलव ५ प्रतिशत पुरुष र ३ लाख ५४ हजार ४ सय २० अर्थात् ५२ दशमलव ५ प्रतिशत महिला रहेका छन्। जिल्लामा १० पालिकामध्ये सबैभन्दा बढी जनसंख्या घोराही उपमहानगरपालिमा रहेको छ भने सबैभन्दा कम बंगलाचुली गाँउपालिकामा रहेको छ। घोराही उपमहानगरपालिकामा २ लाख ५ सय ३० जनसंख्या रहेको छ भने बंगलाचुलीमा २२ हजार ३ सय ७३ रहेको छ। तुलसीपुर उपमहानगरपालिकामा १ लाख ७९ हजार ७ सय ५५, शान्तिनगर गाउँपालिकामा २७ हजार ६ सय ४१, बबई गाउँपालिकामा ३० हजार ९ सय ६८, दंगिशरण गाउँपालिकामा ३२ हजार ६ सय ६८ जनसंख्या रहेको छ। यस्तै लमही नगरपालिकामा ५९ हजार ५०, राप्ती गाउँपालिकामा ५२ हजार १ सय २३, गढवा गाउँपालिकामा ४५ हजार ८ सय ९८ र राजपुर गाउँपालिकामा २८ हजार ३ सय ४६ जनसंख्या रहेको छ। सल्यानको जनसंख्या २ लाख ३८ हजार सल्यानको जनसंख्या तीन लाखभन्दा कम रहेको छ। राष्ट्रिय जनगणना २०७८ को विवरणमा सल्यानको जनसंख्या २ लाख ३८ हजार ५ सय १५ कायम भएको हो। अन्तिम नतिजाअनुसार जिल्लामा पुरुषको तुलनामा महिलाको संख्या धेरै रहेको छ। जिल्लामा १ लाख २३ हजार ५३३ अर्थात् ५ दशमलव ८ प्रतिशत महिला रहेका छन् भने ४८ दशमलव २ प्रतिशत अर्थात् १ लाख १४ हजार ९८२ पुरुषको संख्या रहेको छ। १० पालिकामध्ये सबैभन्दा बढी शारदा नगरपालिकामा र सबैभन्दा कम ढोरचौर गाउँपालिकामा जनसंख्या रहेको छ। शारदा नगरपालिकामा ३४ हजार ६ सय ६३ रहेको छ भने ढोरचौर गाउँपालिकामा १३ हजार १ सय २७ रहेको छ। यस्तै बागचौर नगरपालिकामा ३४ हजार २१, कालिमाटी गाउँपालिकामा २२ हजार २ सय ६, छत्रेश्वरी गाउँपालिकामा २१ हजार २ सय ४२, बनगाड कुपिण्डे नगरपालिकामा ३२ हजार ९ सय ४० कायम रहेको छ। यस्तै कपुरकोट गाउँपालिकामा १७ हजार ५ सय २६, त्रिवेणी गाउँपालिकामा १६ हजार ६ सय ६४, दार्मा गाउँपालिकामा २० हजार ४१ र कुमाख गाउँपालिका २४ हजार ८ सय ५९ कायम रहेको छ।"
"उपचार खर्च छैन, कम्मरमुनी चल्दैन","उषाको उपचारको लागि खेत बेच्दा पनि नपुगेपछि गाउँमा ऋण समेत गरेको उनकी श्रीमान् श्यामकुमार मानन्धरले बताए। मानन्धरले भने, १२ लाखमा खेत बेचेँ, ६ लाख रुपैयाँ ऋण छ। पैसा आउने बाटो कही नभएपछि बिरामी घरमै राख्न बाध्य भएँ। रामेछाप : रामेछापको खाँडादेवी गाउँपालिका४ सीमपानीकी उषा मानन्धरको कम्मरमुनीको भाग चल्दैन। ६ वर्षअघि घाँस काट्ने क्रममा रुखबाट लड्दा मेरुदण्ड भाँचिएको थियो। १२ लाख रुपैयाँ खर्चेर मेरुदण्डको शल्यक्रिया गरिएपनि कम्मरमुनिको भाग नचलेपछि उपचार खर्च अभावमा मानन्धर छटपटाई रहेकी छिन्। चिकित्सकको सुझावअनुसार तीन महिना थेरापी पनि गराइन्। त्यसपछि पैसाको अभावमा थेरापी गराउन सकेकी छैनन्। ३ महिनाको थेरापीपछि वैशाखीको सहारामा मुस्किलले घर बाहिर र भित्र गर्नसक्ने भइन् उनी। तर, अझै कम्मर मुनिको भाग चल्दैन। दिसा, पिसाब लागेको महसुस हुने तर द्वारबाट बाहिर गएको थाहा नहुने भएकाले पाइपको माध्यमबाट निकाल्ने गरिएको उनले बताइन्। दिसा, पिसाब लागेको महसुस हुनसाथ भाँडा थापिहाल्नु पर्छ नत्र कपडामै जान्छ, मानन्धरले दुखेसो पोखिन्। दुई वर्षसम्म त सुतेको ठाउँबाट दाँयाबायाँ पनि चल्न सक्दैन थिइन् उषा। अहिले वाकरको सहारामा घर भित्र र बाहिर गर्नसम्म सक्ने भएकी छन्। खर्चको अभावमा थेरापी गराउन छाडेको लामो समय भइसकेको छ। नियमित थेरापी गराउन पाए कम्मर मुनिको भाग चल्ने आशा अझै मरेको छैन उषाको। घरको एकजना नियमित उषाको हेरचाहमा खटिइनु पर्छ। उषाका श्रीमान् मेलापात जाँदा ८४ वर्षीय ससुरा देवनारायण मानन्धरले उनको हेरचाह गर्दै आएका छन्। छोरा बुहारीले अफ्नो हेरचाह गर्नुपर्ने बेलामा उल्टै बुहारीको स्याहार गर्नु परेको छ, देवनारायणले गहभरी आँसु पार्दै भने, मलाई कालले पनि लादैन, मर्न पाए, बुहारीको दुःख त देख्नु पर्ने थिएन। उषाको उपचारको लागि खेत बेच्दा पनि नपुगेपछि गाउँमा ऋण समेत गरेको उनकी श्रीमान् श्यामकुमार मानन्धरले बताए। मानन्धरले भने, १२ लाखमा खेत बेचेँ, ६ लाख रुपैयाँ ऋण छ। पैसा आउने बाटो कही नभएपछि बिरामी घरमै राख्न बाध्य भएँ। उपचार गर्न पाए अझै पनि ठीक हुने आशा छ तर उपचार गर्ने पैसा नै छैन उनले गुनासो गरे। बिरामी आफैंले खाना बनाएर खान सक्ने र शौचालय जान सक्ने मात्र भएपनि म काम गरेर ऋण तिर्ने थिएँ, उनले भने। उषालाई ठीक हुन लामो समय थेरापी गर्नुपर्ने भएकाले छिमेकीको सहयोगबाट मात्र उपचार सम्भव नभएको छिमेकी उषाकुमारी गिरीले बताइन्। उषाको उपचारको लागि सहयोग गरिदिन सरकार र सहयोगिहरूमा उनले अपिल समेत गरिन्। हिउँदभरी इटा भट्टामा काम गरेर जीविकोपार्जन गर्दै आएका मानन्धर परिवारलाई अहिले बिहान बेलुका छाक टार्नसमेत धौधौ परेको छ। उषाको उपचार खर्च जुटाउन १ रोपनी खेत बेचेपछि बाँकी खेत बारीको उब्जनीले तीन महिना पनि खान नपुग्ने छिमेकी गिरीले बताइन्।"
"विदेशी अनुदान घट्यो, ऋण बढ्यो","नेपालले लिएका अधिकांश ऋण सहुलियतपूर्ण र लामो अवधिका छन्। यद्यपि भविष्यमा दायित्व नहुने भएकाले अनुदान राम्रो देखिनेमा जानकार एकमत देखिन्छन्। तर, ऋण लिँदा त्यसको प्रयोग केमा भइरहेको छ भन्ने बहस आवश्यक छ। काठमाडौं : विदेशी दाताले नेपाललाई ऋणमा जोड दिँदै अनुदान घटाउँदै लगेका छन्। यो क्रम ०७४ सालपछि बढ्दो देखिन्छ। कुल प्रतिबद्धतामा हरेक वर्ष अनुदानको हिस्सा घट्दो छ। प्राप्त सहायतामा पनि यसको अनुपात घटेर ऋण बढिरहेको छ। ०७२ को महाभूकम्पपछिका तीन आर्थिक वर्षसम्म सहायता प्रतिबद्धतामा अनुदानको हिस्सा ४० प्रतिशत हाराहारी थियो। त्यसपछिका वर्षमा औसत १५ प्रतिशतमा झरेको छ। यस्तै प्राप्तितर्फ २०७३७४ अघि अनुदानको मात्रा ४२ प्रतिशतभन्दा बढी थियो। त्यसयता जुन घट्दो र ऋण बढ्दो रहेको तथ्यांकले देखाउँछ। नेपालको ऋण तिर्ने क्षमता बढ्दै गएको र अतिकम विकसितबाट विकासशील राष्ट्रतर्फ उन्मुख भएकाले यो अवस्था आएको अर्थविद् बताउँछन्। दातृ निकायले २०७२७३ मा १ खर्ब ९५ अर्ब रुपैयाँ सहायता दिने प्रतिबद्धता जनाएका थिए। जसमध्ये ४०५ प्रतिशत अर्थात् ७९ अर्ब अनुदान थियो। २०७३७४ मा आएको २ खर्ब ५० अर्बको प्रतिबद्धतामध्ये ३९ प्रतिशत अर्थात् ९७ अर्ब र २०७४७५ को २ खर्ब २ अर्बमा ४२ प्रतिशत अर्थात् ८५ अर्ब अनुदान थियो। त्यसपछि २०७८७९ मा २ खर्ब ३८ अर्ब प्रतिबद्धतामध्ये ९३ अर्ब (३९२ प्रतिशत) अनुदान थियो। भूकम्पपछिका अन्य आर्थिक वर्षमा यस्तो प्रतिबद्धता २० प्रतिशतभन्दा कम छ। २०७५७६ मा १ खर्ब ३८ अर्बमध्ये २४२, २०७६७७ मा २ खर्ब २० अर्बमध्ये १३७ र २०७७७८ मा २ खर्ब २५ अर्बमध्ये १२१ प्रतिशत रहँदा चालू आवको ८ महिनामा १ खर्ब ५१ अर्बमध्ये अनुदानको हिस्सा २४८ प्रतिशत मात्र छ। प्राप्त गरेको सहायतामा पनि घट्दो छ। अर्थ मन्त्रालयको तथ्यांकअनुसार २०७२७३ सम्म प्राप्त सहायतमा अनुदानको हिस्सा ४२ प्रतिशत थियो। जुन २०७८७९ सम्म आइपुग्दा १७६ प्रतिशतमा झरेको छ। २०७२७३ मा प्राप्त ७७ अर्बमध्ये ३२ अर्ब अनुदान थियो। २०७३७४ मा ९० अर्बमध्ये ३५५ प्रतिशत अर्थात् ३२ अर्ब र २०७४७५ को १ खर्ब ३३ अर्बमा २६ प्रतिशत अर्थात् ३५ अर्ब अनुदान थियो। त्यसपछि २०७५७६ मा १ खर्ब २४ अर्ब सहायतामध्ये २३९, २०७६७७ मा १ खर्ब ९२ अर्बमध्ये १० प्रतिशत अनुदान छ। २०७७७८ मा प्राप्त १ खर्ब ५७ अर्ब सहायतामध्ये मात्र २७ अर्ब (१७ प्रतिशत) अनुदान रह्यो। गत आवमा १ खर्ब ४७ अर्बमध्ये २६ अर्ब रुपैयाँ अनुदान हो। अन्तर्राष्ट्रिय मुद्रा कोषको प्रतिवेदनले नेपालको ऋण तिर्न सक्ने क्षमता बढेको देखाउँछ। यसकारण द्विपक्षीय तथा बहुपक्षीय विकास साझेदारले ऋणको मात्रा बढाइरहेका छन्। अनुदान दिन विकास साझेदारको प्राथमिकतामा द्वन्द्वग्रस्त, अतिकम विकसित वा आर्थिक रूपमा कमजोर राष्ट्र पर्छन्। नेपाल यी तीनै परिस्थितिभन्दा माथि उठिसकेका कारण विस्तारै अनुदान कम हुनु स्वाभाविक रहेको अर्थशास्त्री डा रमेश पौडेल बताउँछन्। संक्रमणकालीन अवस्थामा नरहेको र नेपालको क्षमता पनि बढेको छ, डा पौडेल भन्छन्, जनयुद्ध अन्त्य भएको डेढ दशक भइसकेको छ र सन् २०२६ भित्र अतिकम विकसित मुलुकबाट ग्र्याजुएट हुँदै छौं। आर्थिक अस्थिरताको सूचकांकमा नेपाल अन्य दक्षिण एसियाली मुलुकभन्दा अगाडि पनि छ। यसर्थ अनुदानको प्राथमिकतामा नेपाल नपर्ने भएकाले सहुलियतपूर्ण कर्जामा जानुपर्ने अर्थशास्त्री डा पौडेल बताउँछन्। धेरैभन्दा धेरै सहुलियतपूर्ण कर्जा पाउन सरकारको डिलिङ क्षमता बढ्नुपर्ने, प्राप्त सहायताको उचित लगानी गर्नुपर्ने उनको भनाइ छ। पौडेलका अनुसार विकास साझेदारले अनुदानको ठूलो हिस्सा युक्रेनको पुनरुत्थानमा र बचेको रकम आर्थिक रूपमा अस्थिर मुलुकमा खर्च गर्नेछन्। केही रकम महामारी, प्रकोपलगायत आपतकालीन परिस्थितिमा पनि खर्च हुनेछ। हामीले अनुदानको आश गर्नु हुँदैन, उनी भन्छन्, ऋणको उचित परिचालन गर्नुपर्छ। सकेसम्म कम दरमा पाउने र उत्पादनमूलक क्षेत्रमा लगानीमार्फत आर्थिक वृद्धिमा सघाउन सरकारले सक्नुपर्छ। अर्थविद् डा मणिकलाल श्रेष्ठ नेपालले दातृ निकायलाई कदर गर्न नसकेको बताउँछन्। सोधभर्ना लिने प्रक्रियाको जटिलताका कारण पनि विदेशी सहायता प्राप्तिमा कमी आएको उनको तर्क छ। सबै सहायता अनुदानका रूपमा सित्तैमा लिन्छु भन्ने मानसिकता हुनुहुँदैन, डा श्रेष्ठ भन्छन्, हाम्रो लक्ष्य वैदेशिक सहायताको अधिकतम परिचालन गर्ने हुनुपर्छ। अनुदानको सट्टा सहुलियतपूर्ण ऋण आउँछ भने सो ऋण परिचालन गरेर अधिकतम फाइदा कुन क्षेत्रमा लगानी गर्दा हुन्छ, त्यसमा खर्च गर्नुपर्ने उनको तर्क छ। नेपाल सक्षम हुँदै जाँदा विस्तारै अनुदान घट्ने र कर्जा बढ्ने स्वाभाविक हो, उनी भन्छन्। अनुदानमा दाताका स्वार्थ बढी हुने तर ऋण आफूले भनेअनुसार र चाहेको ठाउँमा प्रयोग गर्न सकिने भएकाले अनुदान घट्दैमा चिन्ता लिनुपर्ने तथा ऋण बढ्दैमा आत्तिनु नपर्ने श्रेष्ठ बताउँछन्। नेपालले लिएका अधिकांश ऋण सहुलियतपूर्ण र लामो अवधिका छन्। यद्यपि भविष्यमा दायित्व नहुने भएकाले अनुदान राम्रो देखिनेमा जानकार एकमत देखिन्छन्। तर, ऋण लिँदा त्यसको प्रयोग केमा भइरहेको छ भन्ने बहस आवश्यक छ। कुल गार्हस्थ्य उत्पादन (जीडीपी)को तुलनामा कुल सार्वजनिक ऋण अधिकतम ३३ प्रतिशत हुनु अर्थतन्त्रका लागि सकारात्मक मानिएको छ। त्यसभन्दा बढी लिनु भावि पुस्ताका लागि बोझ मात्र हो। तर, अर्थ मन्त्रालयको तथ्यांकअनुसार यस्तो जीडीपीको अनुपातमा सार्वजनिक ऋण ४२ प्रतिशत पुगिसकेको छ। ८ महिनामा डेढ खर्बको प्रतिबद्धता, २४ प्रतिशत मात्र अनुदान चालू आर्थिक वर्ष २०७९८० को फागुन मसान्तसम्ममा दातृ निकायले नेपाललाई १ खर्ब ५१ अर्ब ५२ करोड वैदेशिक सहायता प्रदान गर्ने प्रतिबद्धता गरेका छन्। नेपालले द्विपक्षीय तथा बहुपक्षीय विकास साझेदारबाट ३७ अर्ब ५२ करोडको अनुदान र १ खर्ब १४ अर्ब सहुलियतपूर्ण ऋणको प्रतिबद्धता प्राप्त गरेको हो।चैत २ सम्म गरेको प्रतिबद्धता तथा द्विपक्षीय सम्झौताअनुसार दातृ निकायमध्ये सबैभन्दा बढी सहायता प्रदान गर्ने प्रतिबद्धता विश्व बैंकले गरेको छ। उसले तीन फरक परियोजनाका लागि ६५ अर्ब ५० करोड रुपैयाँ ऋण दिने अर्थ मन्त्रालयले जनाएको छ। विश्व बैंकले ग्रिन रेजिलेन्स एन्ड इन्क्लुसिभ डेभलपमेन्ट (ग्रिड) कार्यक्रमलाई १२ अर्ब ७५ करोड, क्षेत्रीय यातायात तथा व्यापार कनेक्टिभिटी परियोजनालाई ३४ अर्ब ९६ करोड र डिजिटल नेपाल एक्सिलेरेसन कार्यक्रमलाई १७ अर्ब ७९ करोड बराबर ऋण दिने जनाइएको छ। दोस्रो धेरै प्रतिबद्धता एसियाली विकास बैंकबाट आएको छ। उसले नेपालको पहाडी क्षेत्रमा फलफूल तथा ओखरखेती प्रवद्र्धनमा २ अर्ब ४७ करोड र महिलाको क्षमता विकास कार्यक्रमलाई १ अर्ब ५७ करोड अनुदान दिने भनेको छ। बैंकले पहाडी क्षेत्रमा फलफूल तथा ओखरखेती प्रवद्र्धनका लागि ७ अर्ब ७९ करोड र विद्यालय शिक्षा क्षेत्र योजनाका लागि २६ अर्ब ५१ करोड बराबरको ऋण दिने प्रतिबद्धता पनि गरेको छ। सहायताको तेस्रो ठूलो प्रतिबद्धता गर्ने विकास साझेदार बेलायत हो। देशका आधारमा सबैभन्दा धेरै प्रतिबद्धता गर्ने देश पनि बेलायत हो। बेलायत सरकारले सुरक्षा तथा न्यायप्रणाली क्षमता विकास कार्यक्रम फेज२ का लागि ५ अर्ब २६ करोड र स्थानीय पूर्वाधार कार्यक्रमका १४ अर्ब ४० करोड अनुदान प्रतिबद्धता जनाएको छ। जापानी सहयोग नियोग (जाइका)बाट प्रोजेक्ट फर ह्युमन रिसोर्स डेभलपमेन्ट स्कलरसीप (जेडिएस) कार्यक्रमका लागि ३५ करोड र तराई क्षेत्र सिँचाइ प्रणाली सुदृढीकरण परियोजनाका लागि २ अर्ब अनुदान प्रतिबद्धता आएको छ। यसैगरी सहरी क्षेत्रको विद्युत् प्रणाली व्यवस्थापन परियोजनाका लागि १४ अर्ब २० करोड ऋणको प्रतिबद्धता आएको छ। युरोपियन युनियनबाट वास फर अल परियोजनाका लागि १ अर्ब ३७ करोड र सशक्त महिला, समृद्ध नेपाल कार्यक्रमका लागि २ अर्ब अनुदानको प्रतिबद्धता आएको छ। स्वीट्जरल्यान्ड सरकारबाट प्राविधिक तथा व्यावसायिक शिक्षा कार्यक्रमका लागि ९९ करोड रुपैयाँ अनुदानको प्रतिबद्धता आएको छ। दक्षिण कोरियाले कोरियाबाट फर्किएका कामदारको उद्यमशीलता विकासमा १ अर्ब र नेपाल प्रहरीको साइबर ब्युरोको क्षमता विकास गर्न १ अर्ब अनुदानको प्रतिबद्धता जनाएको छ।"
जनगणनाको सुखद सन्देश,"नेपाल जनसांख्यिक लाभांश उपभोग गर्ने समयमा छ। राष्ट्रिय जनगणनाको नतिजाले नेपालको जनसंख्या २ करोड ९१ लाख ६४ हजार ५ सय ७८ देखाएको छ। २०६८७८ को दशकमा जनसंख्याको वार्षिक वृद्धिदर ०९२ प्रतिशत देखिएको छ। उक्त अवधिमा २६ लाख ७ हजार ७४ नेपाली थपिएका छन्। यसले नेपाललाई एउटा सुन्दर र सम्भावनायुक्त देशका रूपमा चिनाएको छ। यहाँ केही भएन भनेर नकारात्मक भाव मात्र राख्नेका लागि सुखद सन्देश दिएको छ। उल्लेख्य मात्रामा प्रजननदरमा कमी, मृत्युदरमा गिरावट, स्वास्थ्य सेवाको विस्तार, शैक्षिक स्तरमा वृद्धि, रोजगारीको उपलब्धता आदि कारणले जन्मदर घटेको छ। जसले गर्दा बालबालिकाको संख्या घट्यो, युवाको बढ्यो। ज्येष्ठ उमेरको संख्या पनि क्रमशः बढेको देखिएको छ। जनसंंखिक बनावटमा युवाको बाहुल्य हुनु नेपाली धर्तीमा देखिएको चाँदीको घेरा हो। इतिहासमा कहिले पनि युवा अर्थात् सक्रिय (काम गरी खान सक्ने) उमेरको संख्या यति धेरै थिएन। तर, यसपटक सक्रिय उमेर (१५५९ वर्ष) समूहको जनसंख्या १ करोड ८० लाख ७१ हजार ६ सय ८५ पुगेको छ। यो भनेको ६१९ प्रतिशत हो। अघिल्लो जनगणनामा यो अनुपात ५६९ प्रतिशत थियो। काम गरी खान सक्ने उमेरको संख्या १० वर्षमा ५ प्रतिशतले बढ्नु सकारात्मक र आशलाग्दो संकेत हो। धेरै देशले जन्मदर, मृत्युदर घटेको, युवा र सक्रिय जनसंख्या बढेको बेला नै विकास र समृद्धि हासिल गरेका छन्। जनसंख्यामा बालबालिका र ज्येष्ठभन्दा युवाको संख्या बढेको अवस्थालाई जनसांख्यिक लाभांशको समय भनिन्छ। नेपाल त्यस्तै लाभांशको उपभोग गर्ने समयमा छ। जन्मदर र मृत्युदरमा ऐतिहासिक गिरावट आएको छ। तीव्र गतिमा प्रजननदरको गिरावटले द्रुत आर्थिक विकासका नयाँ अवसर सिर्जना गर्दछ। अहिलेको करिब ६२ प्रतिशत जनसंख्या त्यस्तै एउटा अवसर हो। जुन चाँदीको घेरा बनेर नेपालको धर्तीमा बसेको छ। अहिले न्यून आश्रित जनसंख्या भएको समय हो। यस्तै समयमा कोरिया, जापान, मलेसियाजस्ता देशले विकासमा फड्को मारेका हुन्। जापानसँग नेपालबीच धेरै कुरामा मेल खाँदैन। जनसांख्यिक बनावटका विषयमा भने धेरै कुरा मेल खान्छन्। त्यसैले चाँदीको घेराका रूपमा रहेको जनसंख्याको यो ढिक्कालाई नेपालले पूर्णरूपमा सदुपयोग गर्नुपर्छ। सन् १९९१ को जनगणनामा पहिलो पटक ५९ वर्षभन्दा ०४ वर्ष उमेर समूहको जनसंख्या कम्ती देखिएको हो। त्यसबेला ०४ वर्ष उमेर समुहको जनसंख्या १४६५ हुँदा ५९ वर्षको १५१५ प्रतिशत थियो। जबकि सन् २०२१ मा भएको जनगणनाअनुसार ०४ वर्ष उमेर समूह ८४ प्रतिशत मात्र छ। यसले जन्मदरको आकार सानो भएको पुष्टि गर्छ। शुक्रबार प्रकाशित तथ्यांकअनुसार जनसांख्यिक बनावटको सबभन्दा ठूलो मात्रा १०१४ र १५१९ वर्षको जनसंख्यामा छ। जसमा क्रमशः १०१४ वर्षको १० र १५१९ वर्षको १०२ प्रतिशत छ। यो जनसंख्या ५५५९ वर्ष नपुग्दासम्म उत्पादनशील र आर्थिक रूपमा सक्रिय हुन्छ। जनसंख्याको यो एउटा सुन्दर पक्ष हो। विज्ञका अनुसार सन् १९९२ देखि युवाको संख्या वृद्धिको लक्षण देखिएको हो। जसलाई जनसांख्यिक लाभांश भनिन्छ। यो समय जापानमा ५५ वर्ष थियो। नेपालमा पनि १९९२ देखि २०४७ सम्म गरी ५५ वर्ष जनसांख्यिक लाभांशको समय छ भन्ने गरिन्छ। त्यसपछि हाम्रो समाज बुढ्यौलीतर्फ प्रवेश गर्दछ। हामीले जनसांख्यिक लाभांश अर्थात् युवा जनसंख्याको बाहुल्य भएको समयको २९ वर्ष गुजारेका छौं। अब २५२६ वर्ष अवधिमा युवा जनसंख्यालाई उपभोग गरेर सबै आर्थिक सूचकलाई उच्च बिन्दुमा पुर्याउनुपर्छ। त्यसपछिका वर्षमा ज्येष्ठ नागरिकको जनसंख्या उच्च हुन्छ। त्यसबेला वृद्धआश्रित अनुपात उच्च बिन्दुमा पुगेको हुन्छ। हरेक युवाले उपार्जन गरेको आर्थिक स्रोत घरका ज्येष्ठ सदस्यको लालनपालनमा खर्च हुन्छ। यस्तो बेला आर्थिक उत्पादनमा ठूलो रकम लगाउन सकिँदैन। त्यसैले अहिले नै देश विकासमा मानव स्रोतको भरपुर उपयोग गर्नुपर्छ। समयले नेपाललाई यस्तो अवसर दिएको छ जसलाई गुमाए सुनौलो युग भनेर चिनिने जनसांख्यिक लाभांशको समय यत्तिकै खेर जानेमा द्विविधा छैन। (अधिकारी जनसंख्यासम्बन्धी अनुसन्धानकर्ता हुन्।)"
बर्दिया निकुञ्जमा बाघसँग जम्काभेट,"झन्डै ४ मिनेटको फोटो सेसनपछि बाघ जुरुक्क उठेर हामीतिर फर्कियो। हामी डरायौं। डर लागे पनि हात हल्लाउँदै, मुटु कमाउँदै हामीले मोबाइलमा भिडियो खिच्न छोडेनौं। हामीतिर फर्किएको बाघ दाहिने मोडिएर दक्षिणतर्फ गयो। ठाकुरद्वारा : प्राकृतिक वासस्थानमा बाघ हेर्न पाइने विश्वकै एकमात्र स्थान बर्दिया राष्ट्रिय निकुञ्ज हो भन्ने सुनेको थिए। नेपाल पत्रकार महासंघ लुम्बिनी प्रदेश समितिले बर्दियाको ठाकुरद्वारामा आयोजना गरेको चार दिने पत्रकार क्षमता अभिवृद्धि तालिमको अवसरमा गत ५ चैतमा जंगल सफारी गर्ने अवसर जुर्यो। गैंडा क्याम्प रिसोर्टबाट निकुञ्जको मूल गेटमा पुगेपछि गाडी टक्क अडियो। सफारी गर्नेको नाम, उमेर सबै निकुञ्जको मूल गेटमानिकुञ्जका कर्मचारीलाई टिपाएर जंगल यात्रा सुरु भयो। जंगल सफारी मेरो लागि नौलो र पहिलो थियो। निकुञ्जमा केके वन्यजन्तु देख्न पाइएला ? कौतुहलता थियो। गाडीमा चढेदेखि मन चञ्चल थियो। टुरिस्ट गाइड विनय चौधरीले निकुञ्जमा बाघ, गैंडा हात्ती, मृगका प्रजाति र चराचुरुंगी देख्न पाइने जानकारी दिइरहेका थिए। होहल्ला गर्नुभयो भने देख्न सकिँदैन, उनी सम्झाउँथे। पाँच मिनेटको सफारीमै मयुर भेटिएर उत्साह थप्यो। म गाडीको अगाडि बसेको थिए। हामी बघौराफाँटानजिकै पुगेका थियौं। यात्राको झन्डै २५ मिनेटमै पाटेबाघ बायाँतर्फ जाँदै गरेको पुच्छर देखे। सँगै रहेका पत्रकार विक्रम खड्कालाई देखाए। चालकले गाडी दौडाए। मलाई लाग्यो, बाघको डरले दौडाएका होलान्। बाघ गएको ठाउँनजिकै गाडी टक्क रोकियो। झन्डै १५ मिटरको दुरीमा बसिरहेको पाटेबाघ देखियो। हामीले मोबाइल झिकेर बाघको फोटो र भिडियो कैद गर्न थाल्यौं। झन्डै ४ मिनेटको फोटो सेसनपछि बाघ जुरुक्क उठेर हामीतिर फर्कियो। हामी डरायौं। डर लागे पनि हात हल्लाउँदै, मुटु कमाउँदै हामीले मोबाइलमा भिडियो खिच्न छोडेनौं। हामीतिर फर्किएको बाघ दाहिने मोडिएर दक्षिणतर्फ गयो। बाघ पानी खान तलको खोलामा जान्छ। हेर्न जाम, गाइड चौधरीले थपे। हामी जंगलभित्र पस्यौं। चालक र गाइडसँग लौरो थियो। हामी सबै सँगै जानुपर्छ। एक्लै गएबाघले झम्टन्छ, उनले सर्तक गराए। हामी खोल्सी तरेर खोलाको किनारमा पुग्यौं। गाइड चौधरीले खोलातर्फ देखाउँदै भने, हेर्नुहोस्, ऊ त्यो तलको घाँसनजिकै बाघ आउँछ। नबोलिकन बस्नुहोला। नभन्दैै खोलामा पानी खाएर बाघ खौराहा खोला तर्यो। हाम्रोविपरीत दिशाबाट विदेशी पर्यटकले भरिएको अर्को सफारी गाडी आयो। विदेशी उत्तरतर्फ देखाउँदै राइनोजराइनोज भनिरहेका थिए। हामीले पनि जंगलतिर दौडिरहेको गैंडा देख्यौं। अगाडि जाँदा फाँट र घाँसे मैदानमा चित्तल, बाह्रसिंगे, जरायोका हुलका हुल चरिरहेको अत्यन्तै मनमोहक दृश्य थियो। टिभीका भित्तामा विदेशका घाँसे मैदानमा वन्यजन्तु देखिएको जस्तो भान भयो। आफ्नै देशमा पनि यति ठूला घाँसे मैदानमा झन्डै ५७ हुलका हुल मृगका प्रजातिदेख्न पाउँदा मनमा आनन्द छाएको थियो। बघौरा फाँटामा चित्तलको बथान चरिरहेको थियो। त्यहीँ मयुर नाचिरहेका थिए। पहाडमा लालीगुराँस फुलेर रातै भएसरि राता रूखको जंगल पनि देखियो। मैले हाम्रो गाइड चौधरीलाई सोधे, यो रातै भएको बोट केको हो ? उनले कुसुम फुलेको भने। ती सबै दृश्य शब्दमा वर्णन गर्न पनि नसकिने अत्यन्तै सुन्दर र रोमाञ्चक थिए। हामीले कर्णाली नदीको तिर लालमटीमा गएर खाना खायांै। कर्णाली नदीसुन्दर र मनमोहक थियो। डल्फिनले सुनमा सुगन्ध थपे। कतिबेला लुक्थे डल्फिन ? कति बेला बुरुक्क, बुरुक्क पानी बाहिर उफ्रन्र्थो। त्यो वातावरणले हामीलाई भूस्वर्गको एक कुनामाबसेको आभाष भएको थियो। निकुञ्जभित्र पर्यटकलाई वन्यजन्तु अवलोकनका लागि ठाउँठाउँमा अग्ला मचान बनाइएका थिए। घरि घाँसेमैदान त घरी निकुञ्जको ग्राभेल सडकमा गाडी घुँइकाउँदै चालक हरि थारुले ठाउँ र जनावरको वर्णन गर्थे। उनी भन्थे, दाइ तपाईंहरू कति भाग्यमानी हुनुहुँदो रहेछ। यति नजिकैबाट बाघ हेर्न पाउनुभयो ? यात्रामा नेपाल पत्रकार महासंघका पूर्वकेन्द्रीय अध्यक्ष पत्रकार तारानाथ दाहालसँगै हुनुहुन्थ्यो। निकुञ्जभित्र बुढा रूखमात्र धेरै छन्। विभिन्न लहराले रूखहरू नै मारिरहेको छ। त्यो काट्न सकेर जंगलमा नयाँ बिरुवाहरू उमार्न सके भविस्यमा समेत जंगल सुरक्षित हुने हामीले कुरा गर्यौं। २० मंसिर २०४५ मा कर्णाली र बबई नदीका केही भाग समेटेर बर्दिया राष्ट्रिय निकुञ्ज घोषणा भएको थियो। तराईका निकुञ्जमध्ये यो निकुञ्ज सबैभन्दा ठूलो हो। जहाँ धेरैजसो भाग सालको जंगलले ढाकेको छ। ठाउँठाउँमा घाँसे मैदान छन्। निकुञ्जमा पाटेबाघ, एकसिंगे गैंडा, चितुवा, घोडगधा, जरायो, चित्तल, लगुना, बाह्रसिंगा र जंगली हात्तीलगायत ५६ प्रजातिका स्तनधारी वन्यजन्तु पाइन्छन्। जलचरहरूमा घडियाल गोही, मगर गोही, सोंस र विभिन्न किसिमका माछा यहाँ पाइन्छन्। रैथाने र बसाइँ सरी आउने ४ सय ३८ थरीचरा निकुञ्जमा अभिलेख गरिएको छ। पर्यापर्यटनको प्रचुर सम्भावना रहेको बर्दिया निकुञ्जमा बर्सेनि आन्तरिक र बाह्य पर्यटक बढेका छन्।"
सामाजिक सुरक्षा कार्यक्रम हाम्रो सन्तान हो,"हुण्डीबाट पठाउँदा किड्न्याप गर्नेसँग पैसा पुग्न सक्छ। देशको अर्थतन्त्र ध्वस्त हुन्छ। आर्थिक पूँजी अपमूल्यन हुन्छ। हुन्डीबाट पठाउने व्यक्ति आफैंलाई घाटा हुन्छ भनेर अभियान चलाउनु पर्छ । सरकारले वैदेशिक रोजगारीमा रहेका श्रमिकलाई सामाजिक सुरक्षा कार्यक्रममा समेटेको छ। यसको प्रभाव केकस्तो पर्ला ? विदेशमा रहेका श्रमिकलाई सामाजिक सुरक्षा कार्यक्रममा समेट्दा निकै खुसी छु। यो हामीले बौद्धिकताले सुरु गरिएको अभियान थिएन। ग्राउन्ड जिरोमा बसेर र अनुभव सँगाल्दै यो क्षेत्र समेट्नुपर्छ भनेर अभियान सुरु गरेका थियौं। यसका लागि हामीले १०१२ वर्षमा नधाएका कुनै ढोका छैनन्। विभिन्न राजनीतिक दलका नेता र प्रधानमन्त्री सबैलाई भेटेका थियौं। साथीभाइहरूले माया मार्दा पनि निरन्तर माया गरेर हिँडेको हुनाले म अति खुसी छु। खुसीको सीमा छैन मेरो। एनआरएनएले श्रमिकलाई सामाजिक सुरक्षाको दायरामा ल्याउनुपर्छ भनेर हजारे अभियान सुरु गर्दाको क्षण कस्तो थियो ? ओमानमा दूतावास थिएन। अंगभंग भएका दाजुभाइदिदीबहिनी, कतिपय गर्भवतीलाई चन्दा दिएर एयरपोर्टमा छोड्दै गर्दा नेपाल पुगेपछिको अवस्था के होला ? तपाइँहरूले यहाँबाट पठाउनुभयो, समाजले हामीलाई मान्दैन, के गरी खानु भन्ने सुन्दा सामाजिक सुरक्षा भए त कमसेकम नेपाल गएर अपमानित जीवन बाँच्नुपर्दैन भन्ने लाग्यो। कमसेकम नागरिक भएर सगौरब काम गर्न पाइन्छ भनेर अभियान सुरु गरियो। तर, हाम्र्र्रै अभियान्ताहरूले पनि एक्सेप्ट गर्न गाह्रो थियो। एनसीसी ओमानको टिम, मध्यपूर्वका टिमलाई कन्भिन्स गरियो। सपिला भण्डारी, बद्री केसी लगायतलाई कन्भिन्स गर्दै आइसीसीको एजेन्डामा ल्याइ पुर्याइयो। ओमान, मध्यपूर्वले साथ थियो। शेष दाइ अध्यक्ष हुँदा कर्मचारी सञ्चय कोषसँग सम्झौता भयो। मेरा लागि कठिन परिस्थिति थियो। गैरआवासीय क्षेत्रमा राष्ट्रिय मुद्दा बनाउनै गाह्रो थियो। कतिपयले त अझै पनि बुझ्नुभएको छैन। तसर्थ कठिन परिस्थितिबाट अहिले सहज अवस्थामा आइपुगेको छ। त्यतिखेर सरकारको सामाजिक सुरक्षाको अवधारणा पनि थिएन। नेपालको कर्मचारीतन्त्र जहिले पनि सिरियस हुन्छन् भन्ने हुँदैन। राजनीतिक पार्टीका नेतासँग समय हुँदैन। समय भए पनि आफ्नै स्वामित्व लिन तम्सिने प्रवृति पनि छ। सबै झेल्दै अहिले राज्यले आफैं सुरु गरेको छ। वास्तवमा वैदेशिक रोजगारमा बोल्ने धेरै भेटिन्छन्। वास्तविकरुपमा बुझेका र सुधार्नेतर्फ कमै भेटिन्छन्। समाजवाद भनेको छ संविधानले। समाजवादको पहिलो खुड्किलो सामाजिक सुरक्षा नै हो। सबै नागरिकलाई सामाजिक सुरक्षा हुनुपर्छ। बाटाहरू कठिन थिए, अब कार्यान्वयन सुरु भएको छ। कार्यान्वयनका चुनौती छन्, तर पनि यो कार्यक्रम अघि बढ्छ। यो कार्यक्रम लागू गर्न कहिलेदेखि सुरु गर्नुभयो र खास केके गर्नुभयो ? एनआरएनए ओमनमा सन् २०१३ मा हजारे अभियानको प्रस्तावनामा बृहत छलफल भयो। नेपाल सरकारका तत्कालीन मुख्यसचिव लीलामणि पौडेललाई २०१४ अगस्टमा पूर्णपाठसहितको वैदेशिक रोजगार सामाजिक सुरक्षा कोष प्रस्तावना हस्तान्तरण भयो। तत्कालीन प्रधानमन्त्री सुशील कोइरालालाई वैदेशिक रोजगार सामाजिक सुरक्षाकोषको पूर्ण योजनासहितको प्रस्तावना सेप्टेम्बरमा यूएईमा हस्तान्तरण भयो। २०१५ अप्रिलमा एमाओवादी अध्यक्ष पुष्पकमल दाहाललाई पूर्णपाठसहितको वैदेशिक रोजगार सामाजिक सुरक्षा कोष प्रस्तावना हस्तान्तरण भयो। २०१५२०१७ को विश्व सम्मेलनमा बृहत बहस भई संघले यसलाई कार्यान्वयनमा लैजानका लागि आफ्नो घोषणापत्रमा सामेल गरिएको थियो। २०१६ अप्रिलमा परराष्ट्र मन्त्री नारायणकाजी श्रेष्ठलाई पूर्णपाठसहितको वैदेशिक रोजगार सामाजिक सुरक्षाकोष प्रस्तावना हस्तान्तरण भयो। २०१६ जुनमा सुरक्षाकोषमा सहकार्य गर्न संघ र सरकारबीच सम्झौता भयो। २०१६ जुनमा नेपाल सरकार र सरोकारवालासँग छलफल तथा बहस गर्दै यसलाई कर्मचारी संचय कोषसँग अगाडि बढाउन सम्झौता भएको थियो। यसको कार्यान्वयनलाई कसरी सघाउनुहुुन्छ ? यो सरकारको कार्यक्रम हो। तर, यो हाम्रो बेबी हो। यसका बारेमा सचेतनामूलक कार्यक्रम गर्छौं। क्षेत्रीय कार्यक्रममा यसको व्यापक प्रचारप्रसार गर्छौं। क्याम्पमा, मजदुर बसेका ठाउँमा, घरेलु श्रमिकसम्म कसरी पुर्याउन सकिन्छ भनेर हामी क्याम्पेन गर्छाैं। श्रम मन्त्रालयसँग मिलेर यसलाई हर व्यक्तिसम्म पुर्याउने काम हामी गर्छाैं। म विश्वस्त छु, विदेशमा बस्ने नेपालीले बुझ्नेवित्तिकै तुरुन्त यसमा इनरोलमेन्ट हुन्छन्। केही वर्षभित्रै शतप्रतिशत लागू गराउँछौं। यसैमा भविष्य सुरक्षित भनेर कार्यान्वयन गर्न केन्द्रित हुन्छौं। तपाइहरूले धेरै वर्षअघिदेखि कर्मचारी सञ्चय कोषसँग साझेदारी गरी काम गर्न खोज्नुभयो तर, अघि बढ्न सकेन नि, वास्ता नगरे जस्तो लाग्दैन ? प्रचण्ड प्रधानमन्त्री हुनुहुन्थ्यो। कृष्णबहादुर महरा अर्थमन्त्री हुनुहुन्थ्यो। हामीले कर्मचारी सञ्चय कोषमार्फत कार्यक्रम अघि बढाउन लबिङ गर्यौं। पटकपटक फेरिरहने सरकार, श्रम मन्त्रालयको नेतृत्व गर्ने मन्त्री, उहाँहरूको समझदारीमा भिन्नताले गर्दा अघि बढेन। कर्मचारी सञ्चय कोषले चासो दिएकै हो। तर, पछि कसले गर्ने भन्ने अन्योल पनि भयो। श्रम मन्त्रालयको नेतृत्वमा बुझाइमा कमी आएकाले यो ढिलाइ भयो। कोषले हामी सुरु गर्छौं, पछि उता लागेर गाभ्न सकिन्छ भन्दै आएको थियो। तर, समन्वय र वातावरणमा ढाल्न कर्मचारीतन्त्र र राजनीतिक नेतृत्व र अस्थायी सरकारका कारण अघि बढ्न नसकेको हो। जतिले बुझ्नुभयो, गम्भीररुपमा उठाउनुभएकै थियो। लगानीसँग, मान्छेको जीवनस्तर तुलना गर्दा सामाजिक सुरक्षा कोषबाट श्रमिकले के फाइदा पाउँछन् ? अहिले सुरुवाती रुपमा जुन, जे अवधारणा लिइए पनि हाम्रो निरन्तर प्रयास के हुन्छ भने, १० डलर भित्रको खर्चले सामाजिक सुरक्षाका लागि राष्ट्रिय गौरबका आयोजनामा लगाएर सेयर होल्डर बनाउने अल्टिमेट माग हो। त्यसमा निरन्तर लागिरहन्छौं। १० डलर पनि श्रमिकले तिर्नु नपर्ने अवस्थामा पुर्याउँछौं हामी। श्रम सम्झौता गर्दै वा मागपत्र आउँदै रोजगारदाताले नै पारिश्रमिक तथा सामाजिक सुरक्षाको रुपैयाँ कम्पनीले बेहोर्ने वातावरण भयो भने धेरै राहत हुन्छ। श्रमिकले तिरेन तर यहाँ उसको नाममा जम्मा हुन थाल्यो भने पनि राहत हुन्छ। परिवारलाई सुरक्षा दिएको छ। बिरामी हुँदा सुविधा दिएको छ। सेयर होल्डर भएर राष्ट्र बनाउने अभियानमा लाग्न खोजेको हो। सवैको योगदान रहन्छ। १०२० अर्ब मात्र नभइ खर्बौंको बनाउँदा राष्ट्र निर्माणमा यसले भूमिका खेल्छ। अर्थतन्त्रमा रेमिट्यान्सको ठूलो महत्व छ। पोजेटिभ डाइरेक्सनमा जान्छ हामी त्यस अनुसार पहल गर्छौ। रेमिट्यान्स वैधानिकरुपमा आउन सकिरहेको छैन। विभिन्न कारणले हुण्डीको कारोबार फस्टाइरहेको देखिन्छ। यसले रेमिट्यान्स वैधानिक रुपमा आउन प्रोत्साहन गर्ला ? विदेश गएका आम नागरिकलाई बुझाउनै सकिएको छैन। रेमिट्यान्स सिधा च्यानलबाट आउँदा देश र नागरिकको आयस्रोत र भविष्यमा के फरक पर्छ भनेर बुझाएका छैनौं। उसले नितान्त मेरो पैसा हो। जताबाट पुगेपनि मेरो घर पुगोस् भन्ने सोचाइ छ । पछि हुने नराम्रो पाटो बुझेकै छैन। हुण्डीबाट पठाउँदा किड्न्याप गर्नेसँग पैसा पुग्न सक्छ। देशको अर्थतन्त्र ध्वस्त हुन्छ। आर्थिक पूँजी अपमूल्यन हुन्छ। हुन्डीबाट पठाउने व्यक्ति आफैंलाई घाटा हुन्छ भनेर अभियान चलाउनु पर्छ । रेमिट्यान्स वैधानिक तरिकाबाट पठाउँदा राज्यले संरक्षण गर्छ। स्रोतमा केही मुनाफा पनि दिन्छ। हामीले जनतालाई प्रष्ट बुझाउनुपर्छ। रेमिट्यान्स कम्पनीले पैसा ल्याउँदा केही पैसा जसले पठाउँछ, उसको सामाजिक सुरक्षामा योगदान गर्नुपर्छ। यसो भयो भने करोडौं रकम जम्मा हुन्छ। यसले आकर्षित गर्छ। के पाउँछु भन्ने थाहा भएपछि सबै आबद्ध हुन्छन्। अन्ततः सामाजिक सुरक्षा एकद्वार प्रणालीमा जान्छ। यही हो समाजवाद। हामी कार्यान्वयन गराउन दत्तचित्त भएर लाग्छौं। कतिपय गन्तव्य मुलुकहरूले पनि सामाजिक सुरक्षा दिइरहेका छन्। यहाँ सामाजिक सुरक्षा सुरु गर्दै गर्दा उनीहरूको रोकिने खतरा कत्तिको देख्नुहुन्छ ? गन्तव्य मुलुकले दिने र हामीले सुरु गरेको विषयमा कुनै लेनदेन छैन। श्रम सम्झौता गर्दै, डिमान्ड एसेस्टेन्ट गर्दै गन्तव्य मुलुुकले दिने सामाजिक सुरक्षा यसरी खातामा आउनुपर्छ भनेपछि च्यानलाइज भएर आउने भयो। जहाँ नेपाली पुग्छ, त्यहाँ सामाजिक सुरक्षाको पैसा रोजगारदाताले बेहोरिदेयोस् भन्ने हो। हाम्रो भाँडो थिएन। सिस्टम नै थिएन। उनीहरूले कहाँ पठाउने। अब हामीसँग भाँडो बनेको छ। यो भाँडामा जम्मा गर्नुपर्छ भन्ने हो। नेपालले सामाजिक सुरक्षा सुरु गर्दा सकारात्मक हुन्छ। नकारात्मक हुँदैन। विदेश जाने श्रमिक अदक्ष, अर्धदक्ष छन्, सीपयुक्त कसरी बनाउन सकिन्छ ? अहिले राज्यले सातै प्रदेशमा सीपमूलक तालिम सञ्चालन गर्न खोजेको देखिन्छ। अहिले सञ्चालन भइरहेका तालिम, अभिमुखीकरण प्रभावकारी छैनन्। अब बन्न लागेका तालिमकेन्द्र असली हुँदैनन्। यसबाट श्रमिक दक्ष हँदैनन् । गैरआवासीय नेपाली संघले आर्थिक, बौद्धिक, श्रमदान, सचेतना अभियान गर्न तयार छ। वैदेशिक रोजगार मलेसिया र खाडीमा मात्रै केन्द्रित भयो। त्यसमा पनि थोरै कमाउनेको मात्रै बाहुल्यता रह्यो। रेमिट्यान्स पनि कम आइरहेको छ। प्रतिफलमुखी बनाउन केके गर्न सकिन्छ ? विज्ञहरूले वैदेशिक रोजगारीमा रहेका नेपालीको जरो कुरो बुझ्न सकेनन्। नीति निर्माण गर्नेले बेलैमा तालिम प्राप्त गराएर पठाउनुपथ्र्यो। मिडिलिस्ट, मलेसिया नै हो। जुन देशको पासपोर्ट लिइँदैन। त्यही देशबाटै आइरहेको छ रेमिट्यान्स। अन्य देशमा त्यहीँ कमाएर त्यहीँ खर्च गर्नु परिरहेको स्थिति छ। आकर्षक मुलुकमा गएका श्रमिकलाई पनि रेट्यिान्स पठाउन बाध्य गराउन सक्नुपर्छ। सहजीकरण गर्ने हो भने सबै रेमिट्यान्स आउँछ। तर, नीति निर्माण गर्नेले अध्ययनभन्दा पनि भावनामा बगेको देखिन्छ । ४०५० प्रतिशत रेमिट्यान्स बढ्नुपर्छ भन्ने हामी भन्छौं। हुण्डी गर्नेलाई म मेरो देससँग चिटिङ गर्दैछु भन्ने फिल गराउन सक्नुपर्छ। दक्ष मान्छे पठाउनुपर्छ। रेमिट्यान्स सदुपयोग गर्ने ठाउँ देखाउनुपर्छ। कृषिमा धोका पाएर फेरि विदेश फर्किएका उदाहरण छन्। विचौलियाले अनुदान पाएका छन्। वास्तविक काम गर्नेले दुःख पाएका छन्। वैदेशिक रोजगारीमा रहेका श्रमिकलाई आकर्षित गर्न वैदेशिक रोजगार बचतपत्र ल्याइयो, रेमिट हाइड्रो पनि सुरु भयो तर आकर्षण देखिएन। उपभोग्य खर्च घटाउँदै उत्पादनतर्फ लगाउन कसरी सकिन्छ ? उपभोग्य वस्तुमा खर्च भएको सही हो। ऋण तिर्नु पहिलो दायित्व हो। राज्यले राष्ट्रिय गौरवका आयोजनामा सेयर होल्डर बनाउने, लगानीको क्षेत्र तोक्ने, उहाँहरूको चासो सम्बोधन गर्न परामर्श केन्द्र बनाउने, दक्ष प्रशिक्षकबाट प्रशिक्षण दिने, सबै कागजात बनाएर व्यवसायी बनाउन सहज बनाउनुपर्छ। सरकारी प्रोजेक्टमा सरकारले रोजगारी पनि दिनुपर्छ। हरेक देशमा रहेका श्रमिकलाई आर्थिकरुपले सबल बनाउन जोड दिनुपर्छ। सफलता हासिल गर्न संघमार्फत राष्ट्रिय अभियानका रुपमा जानुपर्छ। वैदेशिक रोजगारमा बाध्यतात्मक अवस्था अन्त्य गर्र्दै स्थानीय स्तरबाटै रोजगारी सिर्जना गर्न के गर्नुपर्ला ? राज्यले नीतिनिर्माण गर्नुपर्छ। राज्यले लिएका नीतिनिर्माण कार्यान्वयन गराउन हामीले सहजीकरण गर्ने हो। समग्रतमा नेपाल गएर उद्यम गर्न चाहनेलाई चाहेको क्षेत्रमा जान सक्ने व्यवस्था सरकारले गर्नुपर्छ। देश फर्किेनलाई उद्यमी बन्न, व्यवसाय गर्न प्रोत्साहन गर्नुपर्छ। अनुदान दिनुपर्छ। आवश्यक वातावरण तयार गर्नुपर्छ। उनीहरूको लगानी सुनिश्चित गर्न सक्नुपर्छ। कर्मचारीतन्त्रलाई नागरिकप्रति जिम्मेवार बनाउनुपर्छ। १० अर्बको कम्पनीको कुरा उठेको पनि धेरै समय भयो। ३५ करोड पनि लगानी आउन सकेको छैन, के कारणले लगानी ल्याउन समस्या भयो ? सरकारी निकायबाट हुनुपर्ने कुरा अड्किए। जनतालाई भन्दा भरपर्दो माध्यम हुनुपर्छ। अझै संघर्षमै छ। अब लगभग टुंगिएको अवस्था छ। हामीले अझै अभियानका रुपमा चलाइसकेका छैनौं। प्रारम्भिक कुरा भएकाले लगानी नआएको हो। अब लगानी आउँछ। यसमा पूर्व अध्यक्षहरू, संस्थापन अध्यक्ष लाग्नुभएको छ। सरकारसँग डिल गरिरहनुभएको छ। नागरिकता विधेयक पारित नहुँदा तपाइँहरूलाई के अप्ठ्यारो परेको छ ? तपाइँहरूले चाहेको नागरिकता कस्तो खालको हो ? हेर्नुहोस्, म त मिडिलिस्ट बस्छु। गैरआवासीय नेपाली संघले उठाएको नागरिकता विदेशीले नेपाल आएर लिनेजस्तो नागरिकता होइन। अफ्नै सन्तती हुन्। सन्ततीका पुस्तौं पुस्ता उतै बसिसके। नेपाल आफ्नै देश भनेर जोडिन नागरिकता मागेको हो। धेरै हदसम्म सम्बोधन भइसकेको छ। बाँकी कुरा राष्ट्रिय, अन्तर्राष्ट्रिय प्रभाव हेरेर परिमार्जित गरी अघि बढ्नुुपर्छ। छिट्टै नै नागरिकता विधेयक पारित हुन्छ भन्ने लागेको छ। देशको सुरक्षा हेरेर कतिसम्म खतरा पैदा गर्छ, कति सुरक्षित हुन्छ भन्ने महसुस गरेर विश्लेषण गर्ने हो। जतिसुकै विदेशी पासपोर्ट लिए पनि नेपाली त नेपाली नै हो। उसलाई पनि त यो देशको सरोकार छ। समग्रमा खुला दिलले छलफल गर्दैै अघि बढ्नुपर्छ। कुन हदसम्म जाँदा राष्ट्रियतामाथि कुनै चुनौती आउँदैन। आर्थिक, सामाजिक, सांस्कृतिकरुपमा नेपालीको भावना समेटिन्छ। यी कुरामा छलफल गर्नुपर्छ। प्रस्तुति : तुलसी सुवेदी"
"कलिलै उमेरमा विवाह, जन्मिँदै बालबालिका कुपोषित","स्वास्थ्य सेवा कार्यालय जाजरकोटको आर्थिक वर्ष २०७६०७७ मा २७, आव २०७७०७८ मा ३२, २०७८०७९ मा १८ जना गरी ७७ जना नवजात शिशुको मृत्यु भएको तथ्यांक छ। सोही अवधिमा सुत्केरी हुन नसकेर ८ जना गर्भवती महिलाको ज्यान गएको छ। जाजरकोट : कर्णालीको जाजरकोटस्थित भेरी र छेडागाडमा कुपोषले पारेको असारको यी प्रतिनिधि उदाहरण मात्रै हुन्। विभिन्न तथ्यांकले जाजरकोटमा कुपोषित बालबालिका धेरै रहेको देखाएको छ। गरिबी र चेतनाको अभावमा पोषिलो खानेकुरा नपाउँदा गर्भमै कुपोषण हुने र कुपोषणका कारण कम तौल र पुड्कोपनालगायतका समस्या देखिने गरेका छन्। कतिपयकोे भने यसकै कारण ज्यानै गएको छ। स्वास्थ्य सेवा कार्यालय जाजरकोटका अनुसार जाजरकोटमा १ वर्षमुनिका ४ हजार ७ सय ७४, दुई वर्षभित्रका ९ हजार पाँच सय २५ र पाँच वर्षमुनिका २३ हजार सात सय २४ बालबालिका छन्। दुई वर्षभित्रमा बालबालिकाको २४ पटकसम्म तौल लिनुपर्ने स्वास्थ्य मापदण्ड छ। तर, जाजरकोटमा त्यहाँका बालबालिकाको तीनपटक मात्र तौल लिने चलन छ। पर्याप्त तौल मापनको काम तथा जाँचको अभावमा परिवारका सदस्यले आफ्ना बालबालिका कुपोषित भएको थाहै पाउँदैनन्। जाजरकोटमा गत आर्थिक वर्षमा ६ सय ५९ कुपोषित बालबालिकाले शीघ्र कुपोषण एकीकृत व्यवस्थापन कार्यक्रममा भर्ना भएर उपचार लिएका थिए। चालू आवमा गत साउनदेखि पुससम्म मध्यम खालको कुपोषणका एक सय ५२ र कडा कुपोषणका ८४ गरी दुई सय ३६ बालबालिकाले उपचार गराइरहेका छन्। जिल्लामा आर्थिक वर्ष २०७८०७९ मा नयाँ तौल लिएका दुई वर्षसम्मका नौ हजार एक सय २५ बालबालिकामध्ये ९ सय २१ जना पोषणको दृष्टिकोणले जोखिम तथा अति जोखिम अवस्थामा रहेको जिल्ला स्वास्थ्य कार्यालयको तथ्यांक छ। स्वास्थ्य संस्थामा आएकाहरूको मात्र यो संख्याले धेरै बालबालिका तथ्यांकमा छुट्ने र कुपोषणको दर अझ धेरै रहेको हुनसक्ने जिल्ला अस्पतालका अधिकृत तथा स्वास्थ्यकर्मी गंगा रेग्मीले बताइन्। स्वास्थ्य सेवा कार्यालय जाजरकोटका अनुसार जाजरकोटमा सुत्केरी भएका चार हजार पाँच सय ५३ मध्ये संस्थागत सुत्केरी हुने गर्भवतीको संख्या दुई हजार तीन सय ६७ मात्रै छ। स्वास्थ्य संस्थामा सुत्केरी हुनेहरूका बालबालिकाको मात्र तौल लिइने गरेकाले घरमै सुत्केरी भएर छुटेका बालबालिकाहरूको तथ्यांक र उनीहरूको स्वास्थ्यको अवस्था एकिन जानकारी छैन। स्वास्थ्य सेवा कार्यालय जाजरकोटको आर्थिक वर्ष २०७६०७७ मा २७, आव २०७७०७८ मा ३२, २०७८०७९ मा १८ जना गरी ७७ जना नवजात शिशुको मृत्यु भएको तथ्यांक छ। सोही अवधिमा सुत्केरी हुन नसकेर ८ जना गर्भवती महिलाको ज्यान गएको छ। यस्तै चालू आवमा पाँच जना शिशुले ज्यान गुमाइसकेका छन्। स्वास्थ्य संस्थामा नआएर घरमै सुत्केरी भएका र नवजात शिशुको मृत्यु भएकाहरूका बारेमा स्वास्थ्य संस्थामा जानकारी नआउँदा यो तथ्यांक अझ बढ्न सक्ने स्वास्थ्यकर्मी रेग्मीले बताइन्। गत आर्थिक वर्ष २०७८७९ मा ९ जना नवजात शिशुको जन्मिसकेपछि मृत्यु भएको थियो भने १९ जना मृत शिशु जन्मिएको स्वास्थ्य सेवा कार्यालय जाजरकोटको तथ्यांक छ। चालू आवमा भने २० जना मृत शिशु जन्मिएको विवरण छ। यो तथ्यांकले मृत शिशु जन्मिने संख्या बढी रहेको देखाउँछ। शिशु मृत अवस्थामा जन्मिनुको धेरै कारणमध्ये कुपोषण प्रमुख कारण रहेको स्वास्थ्यकर्मीरेग्मीको भनाइ छ। बालविवाह र गरिबीले बढायो कुपोषण भेरी नगरपालिका३ की २१ वर्षीया शिखा सुनार घरको डिलमा छोरा सुवासलाई काखमा राखेर बसिरहेकी थिइन्। उनी जन्मिदै कमजोर थिए। घरमै जन्मिएका उनको तौल कम थियो। तर, आमालाई के कारण यस्तो भएको हो केही थाहा थिएन। उनका छिमेकीले छोराको स्वास्थ्य अवस्था थाहा पाउन अस्पताल लैजान भने। त्यसपछि उनले गएको माघ २६ मा छोरालाई जाजरकोट अस्पताल लगिन्। त्यहाँ छोराको तौल ७ किलो र उचाइ ७३ सेन्टिमिटर मात्रै भएको थाहा भयो। अस्पतालका स्वास्थ्यकर्मीले बच्चाको तौल निकै कम भएकाले उनलाई पोषिला खानेकुरा खुवाउन सुझाए। तर, सम्पत्तिको नाममा एउटा सानो पाखोबारी मात्रै छ। बस्नका लागि जस्तापाता र खरले छाएको सानो झुपडी छ। त्यहीँ झुपडीमा उनको परिवार दुई छाक खानाका लागि संघर्ष गरिरहेको छ। यस्तो अवस्थामा उनका छोराले पोषिलो खानेकुरा पाउन सकस छ। छोरालाई सुम्सुम्याउँदै उनले भनिन्, पोषिला खानेकुरा खाने र खुवाउने मन कसको पो हुँदैन र ? हामीलाई साँझबिहान पेटभरि खान त धौधौ छ। कसरी मिठोमसिनो र पोषिलो खानेकुरा खुवाउँ ? उनले श्रीमान्ले मजदुरी गरेर कमाएको पैसाले नुनतेल र दाल चामल किन्न मात्र ठिक्क हुने बताइन्। बाबु पेटमा भएका बेला कति माछामासु खाने मन लाग्थ्यो, तर हातमा पैसा हुँदैन थियो। केले खाने ? उनले पीडा सुनाइन्। उनको विवाह १७ वर्षकै उमेरमा भयो। अहिले पछुताउनुबाहेक अन्य केही विकल्प नभएको उनले दुखेसो पोखिन्। शीघ्र कुपोषित सुवासलाई अहिले अस्पतालले एकीकृत व्यवस्थापन कार्यक्रमअन्तर्गत तयारी अवस्थाको उपचारात्मक खाना (आरयूटीएफ) दिन थालेको छ। जन्मिदै कुपोषण भएका उनको ३ वर्षसम्म उपचार नपाएकै कारण शारीरिक र मानसिक समस्या देखिएको जिल्ला अस्पताल जाजरकोटकी स्टाफ नर्स विष्णु शाहले बताइन्। उनमा एकोहोरो टोलाइरहने, बोल्न नसक्ने, खान मन नलाग्नेजस्ता समस्या देखिएका छन्। भेरी नगरपालिका११ कट्टी गाउँका वेदराजका बुवा वीरबहादुर बिक मजदुरीका लागि भारत (कालापहाड) गएका छन्। घरमा आमा चन्द्रकला छोराछोरीलाई स्याहार्दै बसेकी छन्। १६ वर्षको उमेरमा विवाह गरेकी चन्द्रकलाका ८ वर्षकी छोरी र ५ वर्षका छोरा छन्। ५ वर्षको छोरा कुपोषणले ग्रस्त छन्। उनको तौल ८ किलो मात्रै छ। निकै दुब्लो पातलो देखिने वेदराजले घरको आर्थिक अभावकै कारण उपचार पाउन सकेका छैनन्। जन्मिदै कुपोषित वेदराज अहिले निकै कमजोर अवस्थाका थिए। यसका बाबुले कालापाहाडबाट पैसा पठाइदिए दुई छाक टर्छ, नुन तेलको जोहो हुन्छ। नत्र अरू केही उपाय छैन चन्द्रकलाले भनिन्। जिल्लाभरका २१ वटा स्वास्थ्य संस्थाबाट कुपोषित बालबालिकाको बहिरंग उपचार केन्द्रमार्फत उपचारको व्यवस्था मिलाइएको छ। तर, जगतिपुरमा कुपोषित बालबालिकाका लागि उपचारको व्यवस्था नभएको सिनियर अनमी निर्मता रावतले बताइन्। उनले वेदराजलाई नजिकको कुदु स्वास्थ्यचौकीमा लिएर उपचार गराउन सल्लाह दिएको बताइन्। यद्यपि, अहिलेसम्म कुपोषित ती बालकको उपचार गरिएको छैन। गर्भवती भएको बेलामा महिलाले पोसिलो खानेकुरा नपाउँदा त्यसको असर जन्मने बच्चामा पनि पर्छ। १२१३ वर्षमा विवाह हुने र १६१७ वर्षमा छोराछोरी पाउँदा पाठेघर राम्रोसँग धेरै विकास नभएकाले समस्या हुने गरेको जिल्ला अस्पताल जाजरकोटमा कार्यरत स्टाफ नर्स नेप्लिजा पुनले बताइन्। राष्ट्रिय जनगणना २०६८ अनुसार जाजरकोटमा विवाह गरेका सबै उमेर समूहका ७६ हजार ३ सय ३५ मध्ये ६५३२ प्रतिशत अर्थात् ४९ हजार ८ सय ६२ जनाले १९ वर्ष नपुग्दै बिहे गर्ने गरेका छन्। यो तथ्यांकमा २०६८ सालको जनगणना गर्दा जिल्लाका सबै उमेर समूहका विवाहित व्यक्तिको विवरण समावेश गरिएको हो। यो तथ्यांकले पनि जिल्लामा बालविवाहको दर उच्च रहेको देखाउँछ। नेपाल जनसांखिक स्वास्थ्य सर्वेक्षण २०२२ अनुसार नेपालमा २५ प्रतिशत बालबालिकामा पुड्कोपन, ८ प्रतिशतमा ख्याउटेपन र १९ प्रतिशतमा कम तौलको समस्या छ। दिगो विकास लक्ष्य हासिल गर्न नेपालले सन् २०३० सम्म पुड्कोपन १५, ख्याउटेपन ४ र न्यून तौल १० प्रतिशतमा झार्ने लक्ष्य राखेको छ। राजनीतिक एजेन्डा बनेन कुपोषण कर्णालीमै सबैभन्दा बढी पुड्कोपना ३६ प्रतिशत, ख्याउटेपना ८ प्रतिशत, कमतौल ३६ प्रतिशत र रक्त अल्पता ४८ प्रतिशतमा छ। दिगो विकास लक्ष्य हासिल गर्न यो प्रदेशले पनि सन् २०३० सम्म पुड्कोपन १५ प्रतिशतमा, ख्याउटेपन ४ प्रतिशतमा र न्यून तौल १० प्रतिशतमा झार्नुपर्छ। तर, कर्णाली, सुदूरपश्चिम र मधेस प्रदेशमा ३४ प्रतिशतसम्म कुपोषित बालबालिका छन्। कुपोषणको समस्या समाधान गर्न स्वास्थ्य मन्त्रालयले काम गरेर मात्रै नपुग्ने ठानेर सन् २०११ मा राष्ट्रिय योजना आयोगले बहुक्षेत्रीय पोषण योजना बनायो। यस योजनाले कुपोषण हुन नदिन खानेपानी तथा सरसफाइ, कृषि, शिक्षा, महिला तथा बालबालिकालगायत सातवटा मन्त्रालयले थप काम गर्नुपर्ने ठान्यो। तर, यो कामले अझै अपेक्षित नतिजा दिन सकेको छैन। स्रोतको परिचालनमा सबै मन्त्रालय चुकेकाका कारण अपेक्षित नतिजा आउन नसकेको नागरिक समाज जाजरकोटका अगुवा राजेन्द्रविक्रम शाहको भनाइ छ। सरकारले सडक बनाउन धेरै बजेट विनियोजन गर्ने तर रोजगारमा आधारित पूर्वाधार विकासमा बजेट छुट्ट्याउन नसक्दा कुपोषणको समस्या समाधान हुन नसकेको उनको भनाइ छ। शाहले भने, सरकारको ध्यान मन्दिर, टावर बनाउने र चुनावमा मत पाउन सडक बनाउनेमा मात्र छ। मानिसको हातमुख जोड्न के खुवाउने र कसरी रोजगार सिर्जना गर्ने भन्नेमा ध्यान छैन। अहिलेको अवस्थामा कुपोषण राष्ट्रिय समस्याको रूपमा भए पनि राजनीतिज्ञले यसलाई एजेन्डा नै नबनाएको उनको भनाइ छ। पोषण पुनस्र्थापना केन्द्र नहुँदा समस्या जिल्लामा कुपोषणको समस्या उच्च रहेको र नयाँ तौल लिएका २ वर्षमुनिका शिशुहरूमध्ये जोखिम तथा अति जोखिम अवस्थाका बालबालिकाहरू एक हजारभन्दा बढी छन्। त्यसैले पोषण पुनस्र्थापना गृह स्थापनाका लागि स्वास्थ्य सेवा कार्यालय जाजरकोटले स्वास्थ्य सेवा विभागअन्तर्गतको परिवार कल्याण महाशाखा टेकुलाई आवश्यक बजेट तथा पहलका लागि आग्रह गरेको निमित्त स्वास्थ्य सेवा व्यवस्थापक नवराज कँडेलले बताउँछन्। जाजरकोटमा अहिलेसम्म पुनस्र्थापना केन्द्र छैन। त्यसैले भेरी करिडोरअन्तर्गत डोल्पा, रुकुम, सल्यान र सुर्खेतको पूर्वी भेगसमेत समेट्ने गरी अहिले ५० शय्याको अस्पताल सञ्चालन भइरहेको भवनमा केन्द्र स्थापना गर्न परिवार कल्याण महाशाखालाई आग्रह गरेको कँडेलले बताए। हाल सञ्चालन भइरहेको अस्पताल केही समयमा नयाँ भवनमा सर्दैछ। पोषण पुनस्र्थापना गृह स्थापनाका लागि कम्तीमा ५० लाख बजेट आवश्यक पर्ने उनले बताए। जिल्लामा गरिबी र चेतनाको अभावमा कुपोषणको समस्या उच्च छ। त्यसैले पुनस्र्थापना केन्द्रको आवश्यकता रहेको छ, उनले भने। तत्कालीन जिल्ला विकास समिति जाजरकोटले २०७२ मा सार्वजनिक गरेको जिल्लाको वस्तुगत विवरण जिल्ला पाश्र्वचित्रमा ५० प्रतिशत जनसंख्या गरिबीको रेखामुनि रहेको तथ्यांक छ। गरिबीकै कारण पोषिला खानेकुराको अभावमा गर्भमै कुपोषित हुने र जन्मिसकेपछि चाहिने आवश्यक शिशु स्याहारको अभावमा कुपोषित बालबालिकाहरूको संख्या धेरै रहेको कँडेलले बताए। बालविवाह, बेरोजगारी, पर्याप्त मात्रामा कृषि उत्पादन नहुनुलगायतका कारण सन्तुलित आहार खान नपाउँदा कुपोषणको समस्या निम्तिरहेको छ, उनले भने। जिल्ला अस्पताल जाजरकोटका मेडिकल अधिकृत डा औशरसिंह राठौरका अनुसार मानव मस्तिष्कको विकास गर्भावस्थामा ३० प्रतिशत, जीवनको पहिलो वर्षमा २५ प्रतिशत र दोस्रो वर्षमा थप २५ प्रतिशत गरी जन्मेको दुई वर्षभित्रमै समग्र विकासको ८० प्रतिशत विकास भइसक्ने मान्यता छ। बाँकी विकासमध्ये जीवनको तेस्रो, चौथो र पाँचौं वर्षमा थप १० प्रतिशत र बाँकी रहने १० प्रतिशत विकास जन्मिएको पाँच वर्षपछि हुने मानिन्छ। यसरी हेर्दा गर्भावस्थादेखि जन्मेको दुई वर्ष मस्तिष्क विकासको हकमा अत्यन्त महत्वपूर्ण देखिन्छ। यो अवधिमा मस्तिष्क राम्ररी विकास नभए त्यसको क्षतिपूर्ति पछि सम्भव हुँदैन, डा राठौरले भने, यतिबेला हामीले बालबालिकाहरूको पोषणमा ध्यान दिन सकेनौं भने पछि गरेको पहलले खासै फरक पार्दैन। त्यसैले जन्मेको दुई वर्षको समयमा नै सम्भव भए जतिको प्रयास गर्नुपर्छ। जाजरकोटमा गरिबी र चेतनाको अभाव धेरै छ। यसकारण पनि कुपोषणको समस्या उच्च छ। त्यसैले बालबालिकाको उपचारका लागि कुपोषण पुनस्र्थापना केन्द्र बनाउन सरकारले आवश्यक बजेटको व्यवस्था गर्नुपर्छ।नवराज कँडेल, निमित्त स्वास्थ्य सेवा व्यवस्थापक, जाजरकोट महिलाले गर्भवती हुँदा स्याहार पाउँदैनन्। पोषिलो खानेकुरा नपाउँदा गर्भमै शिशु कुपोषणको शिकार भइरहेका छन्। यसकै कारण आमा र बच्चाको ज्यान जोगाउन चुनौती थपिएको छ। कुपोषणको समस्या सामान्य छैन।नेप्लिजा पुन, स्टाफ नर्स, जिल्ला अस्पताल जाजरकोट सरकारको ध्यान मन्दिर र टावर बनाउनेमा मात्र छ। नागरिकको हातमुख जोड्नका लागि के खुवाउने र कसरी रोजगार सिर्जना गर्ने भन्नेमा ध्यानै छैन। कुपोषण राष्ट्रिय समस्याका रूपमा छ।राजेन्द्रविक्रम शाह  नागरिक अगुवा, जाजरकोट"
पर्यटक तान्दै पटिहानी,"चितवन : कलकल बगेको राप्ती नदी, चराचुरुंगीको चिरबिर आवाज। शान्त वातावरण, सूर्यास्तको लोभलाग्दो दृश्यले पटिहानी पुग्ने पर्यटक लोभिने गर्छन्। नदी किनारमा घाम ताप्दै गरेका गोहीको दृश्यले जो कोहीलाई मोहित बनाउँछ। चितवन राष्ट्रिय निकुञ्ज छेवैमा रहेको पटिहानीले अहिले आन्तरिक मात्रै होइन बाह्य पर्यटकलाई पनि आकर्षित गरेको छ। पटिहानी पुग्ने पर्यटक भन्छन्, यहाँ आएपछि त दोहोर्याएर आउन मन लाग्छ। पर्यटक निकुञ्जभित्रको होटल बन्द भएपछि चितवन आउन छोडेका थिए। अहिले शान्त वातावरणको पर्यटन मन पराउने पाहुना पटिहानीमा आकर्षित हुन थालेका छन्। पर्यटन प्रवद्र्धन गर्न पर्यटन व्यवसायी र स्थानीयको सक्रियता बढेपछि पर्यटकीय योजना अघि बढाएको वडाध्यक्ष विष्णु महतोले बताए। शान्त माहोलमा रमाउन चाहने पर्यटकको संख्या अहिले बढ्न थालेको छ। महँगा पर्यटक अहिले हाम्रोमा बढी आउँछन्। पहिला हामी प्रचार गथ्र्यौ अहिले उनीहरूले आफैं गरिदिन्छन्, उनले भने, पर्यटन बोर्डमा इको इन्ट्री प्वाइन्ट अझै पनि सौराहा देखिन्छ। त्यसलाई अब पटिहानी मेघौली जगतपुुरमा किन बिस्तार नगर्ने ? पर्यटनमा ख्याती कमाएको सौराहा कोलाहल बन्दै गएपछि पर्यटक पश्चिम चितवनमा केन्द्रीत छन्। पटिहानीलाई ब्रान्डिङ गर्न लागेका छौं, स्थानीय व्यवसायी दिपक पौडेलले भने ।"
नमुना करेसाबारी प्रवर्द्धनका लागि नगरपालिकाको सहयोग,"जाजरकोट : नमुना करेसाबारी प्रवर्द्धनका लागि भेरी नगरपालिका कृषि शाखाले छनौटमा परेका नमुना किसानहरूलाई आवश्यक बिउ बिजन र कृषि सामग्री वितरण गरेको छ। भेरी नगरपालिका कृषि विकास शाखा जाजरकोटको आव २०७९८० को वार्षिक स्वीकृत कार्यक्रम अनुसार गत वर्षदेखि सञ्चालन भइरहेको प्रत्येक वडाको एक जना कृषकलाई नमुना करेसाबारी प्रवर्द्धन कार्यक्रम गर्न आवश्यक सहयोग गरिएको हो। नगरभित्रका १३ वटै वडाका नमुना किसानलाई आवश्यक सामग्रीहरू सिल्पोलिन प्लास्टिक, यस मौसममा फल्ने तरकारीको बिउ, थोपा सिँचाइ सेट, स्प्रे टंकी, स्प्रिङकल, जैविक मल लगायत बाली संरक्षणका लागि आवश्यक जैविक किटनाशक तथा रोगनाशक विषादी प्राविधिक सुझाव सहित वितरण गरिएको भेरी नगरपालिका कृषि शाखाका प्रमुख यज्ञ अधिकारीले जानकारी दिए। 'कृषकहरूले राम्रो नमुना करेसाबारी बनाउने अपेक्षा लिएका छौं। हाम्रो सानो सहयोगले पनि उहाँहरूको जीविकोपार्जनमा सहयोग पुगोस् भन्ने चाहना छ। उहाँहरूले गरेको नमुना योग्य करेसाबारीबाट अन्य किसान पनि प्रभावित भएर करेसाबारी तर्फ आकर्षित भई दैनिक ताजा तरकारी सेवनका लागि सहयोग पुगोस् भन्ने हाम्रो लक्ष्य हो', शाखा प्रमुख अधिकारीले भने।"
एयर इण्डियालाई प्राधिकरणले पठायो पत्र,"काठमाडौं : एयर ट्राफिक कन्ट्रोलर (एटीसी) को अनुमतिबिना जहाज १५ हजार फिटमा तल झारेको विषयमा नेपाल नागरिक उड्डयन प्राधिकरणले एयर इण्डियालाई पत्राचार गरेको छ। गत शुक्रबार नयाँ दिल्लीबाट काठमाडौंस्थित त्रिभुवन अन्तर्राष्ट्रिय विमानस्थलमा अवतरण गर्नुअघि बिनाअनुमति १९ हजार फिटमाथि उडान भरिरहेको एयर इण्डियाको जहाज अचानक १५ हजार फिटमा झरेको थियो। सोही समयमा मलेसियाको क्वालालम्पुरबाट काठमाडौं आउँदै गरेको नेपाल एयरलाइन्सको जहाजसँग झण्डै ठोक्किन पुगेको थियो। लगत्तै नेपाल एयरलाइन्सको जहाजले उचाइ लिएपछि सम्भावित दुर्घटना टरेको थियो। सोही विषयमा छानबिन गरी कारबाही गरेको ब्यहोरा प्राधिकरणलाई पठाउने सन्देशसहित एयर इण्डियालाई पत्राचार गरिएको प्राधिकरणका प्रवक्ता जगन्नाथ निरौलाले जानकारी दिए। 'एयर इण्डिया र नेपाल एयरलाइन्सबीच भएको उक्त घटनाका विषयमा छानबिन गरी आवश्यक कारबाही गर्न र त्यसको जानकारी प्राधिकरणलाई गराउन भन्दै पत्राचार गरेका छौँ', उनले भने। उक्त घटनाका सम्बन्धमा छानबिन समिति गठन भएको र घटना भएको समयमा टावरमा रहेका एटिसीलाई एक्टिभ पोजिसन मा रहेर काम गर्न रोक लगाइएको उनले जानकारी दिए। रासस"
मापदण्ड पूरा नगर्ने स्कुल बसका १४ जना चालकलाई कारबाही,"काठमाडौं : काठमाडौं उपत्यकामा आइतबार बिहान गरिएको विशेष चेकिङका क्रममा १४ जना स्कुल बसका चालकलाई ट्राफिक प्रहरीले कारबाही गरेको छ। उपत्यकाका विभिन्न स्थानमा भएको चेकिङका क्रममा स्कुल बस निर्देशिका २०७४ बमोजिमका मापदण्ड पूरा नगर्ने र ट्राफिक नियम उल्लंघन गर्ने १४ वटा स्कुल बसका चालक कारबाहीमा परेका हुन्। स्कुल बस निर्देशिका २०७४ बमोजिमका मापदण्ड पूरा गरी स्कुल बस सञ्चालन भए नभएको सम्बन्धमा ट्राफिक प्रहरीले निरन्तर अनुगमन गरिहेको छ। योसँगै आज बिहान भएको चेकिङकै क्रममा अन्य ट्राफिक नियम उलंघन गर्ने २८२ जना चालकलाई पनि ट्राफिक प्रहरीले कारबाही गरेको छ। काठमाडौं उपत्यकाको ट्राफिक आवागमनलाई सहजीकरण गर्न, सवारी दुर्घटना न्यूनीकरण गर्न र ट्राफिक नियम पालना गराउने उद्देश्यका साथ ट्राफिक प्रहरीले नियमित तथा विशेष चेकिङ गर्दै आएको काठमाडौं उपत्यका ट्राफिक प्रहरी कार्यालयका प्रवक्ता प्रहरी वरीष्ठ उपरीक्षक राजेन्द्र प्रसाद भट्टले जानकारी दिएका छन्।"
सोमबार देशका तीनवटा प्रदेशमा वर्षा हुने,"काठमाडौं : सोमबार देशका तीनवटा प्रदेशमा वर्षा हुने भएको छ। मौसम पूर्वानुमान महाशाखाका अनुसार कोशी, बागमती र गण्डकी प्रदेशका पहाडी भूभागका थोरै स्थानहरूमा र देशका बाँकी पहाडी भूभागका एकदुई स्थानमा मेघ गर्जनचट्याङ सहित हल्का वर्षाको सम्भावना छ। सोमबार राति कोशी र गण्डकी प्रदेशका पहाडी भूभागका एकदुई स्थानमा मेघ गर्जन चट्याङ सहित हल्का वर्षाको सम्भावना रहेको छ।"
पृथ्वी राजमार्ग बन्द हुने समय थपियो,डुम्रे : पृथ्वी राजमार्गअन्तर्गत तनहुँको विमलनगरदेखि घाँसीकुवा सडकखण्ड बन्द हुने समय थप गरिएको छ। सहायक प्रमुख जिल्ला अधिकारी एवं सूचना अधिकारी काशीराम गैरेले उक्त सडकखण्ड थप १९ दिन बन्द गरिने भएको जानकारी दिएका हुन्। मुग्लिनपोखरा सडक विस्तार आयोजनाको पूर्वी खण्डअन्तर्गत विमलनगरदेखि घाँसीकुवा खण्डमा मर्मतका लागि चैत १२ देखि ३० गतेसम्म रातिको समयमा चार घण्टा राजमार्ग बन्द गरिने भएको छ। यस क्षेत्रमा भिर कटानको काम अझै बाँकी रहेकाले आइतबार सूचना जारी गरी समय थप गरिएको गैरेले जानकारी दिए। उनका अनुसार यसअघि दुई पटक समय थप गरिए पनि भिर कटान कार्य नसकिएकाले समय थपिएको हो। यसअघि फागुन २८ देखि चैत १२ गतेसम्म रातिको समयमा चार घण्टा राजमार्ग बन्द सूचना प्रकाशित गरिएको थियो। गैरेले पहिलो पटक सूचना जारी गर्दै फागुन १८ देखि २७ गतेसम्म राति १२ देखि बिहान ४ बजेसम्म बन्द हुँदै आएको यो खण्ड पुनः चैत १२ गतेसम्म बन्द गरी सडकको भित्तो काट्ने काम गरिने जानकारी गराएका थिए। उक्त समयसम्म अत्यावश्यक सवारी साधानबाहेक सवारी साधन पूर्णरूपमा बन्द गरी काम गर्ने जिल्ला सुरक्षा समिति बैठकले निर्णय गरेको उनले जानकारी दिए।
अवस्था ठिक नभएका सवारी साधन चलाउने ४७ जना चालकलाई कारबाही,"काठमाडौं : भक्तपुरको जगातीमा आइतबार गरिएको विशेष चेकिङका क्रममा यान्त्रिक अवस्था ठिक नभएका ४७ वटा सवारी साधनका चालकलाई ट्राफिक प्रहरीले कारबाही गरेको छ। १ सय ३० भन्दा बढी सवारी साधन चेक गर्दा ह्याण्डब्रेक ठिक नभएका, लाइटहरू दुरुस्त नभएका, टायर धेरै घिस्रिएका लगायतका सवारी साधनका चालकलाई कारबाही गरिएको हो। सवारी साधन मर्मत पश्चात तोकिएको जरिवाना तिरी ट्राफिक प्रहरीले नियन्त्रणमा लिएका कागजपत्र फिर्ता दिइने छ। अवस्था ठिक नभएका सवारी साधन चलाउँदा दुर्घटनाको जोखिम हुने हुनाले सवारी साधनको अवस्था चेकजाँच गरी दुरुस्त अवस्थामा रहेका सवारी साधन मात्र चलाउन सम्पूर्ण चालकलाई काठमाडौं उपत्यका ट्राफिक प्रहरी कार्यालय रामशाहपथका प्रवक्ता प्रहरी वरिष्ठ उपरीक्षक राजेन्द्र प्रसाद भट्टले अनुरोध गरे।"
संस्कृति सम्वर्द्धन र समाज विकासको क्षेत्रमा योगदान पुर्याउने पाँच जनालाई सम्मान,"विराटनगर : मैथिल सञ्चारकर्मी संघले संस्कृति सम्वर्द्धन र समाज विकासको क्षेत्रमा योगदान पुर्याएका पाँच जना व्यक्तिलाई सम्मान गरेको छ। विराटनगरमा शनिबार संघले नगद पुरस्कारसहित उनीहरूलाई सम्मान गरेको हो। मैथिल संस्कृति र पहिचानको विकासमा बहुआयामिक योगदान पुर्याएको विषयको कदर गर्दै उनीहरूलाई सम्मान गरिएको हो। सम्मानित हुनेमा साहित्यकार धिरेन्द्र प्रेमर्षि, गायक रामा मण्डल, सहिद दिनदयाल मण्डलको परिवार, लेखिका कुमारी श्रेया र पत्रकार ब्रम्हदेव यादव रहेका छन्। उनीहरूलाई राष्ट्रिय समाचार समितिका अध्यक्ष धर्मेन्द्र झा र मैथिल सञ्चारकर्मी संघका अध्यक्ष नवीन कर्णसहित पुरस्कारका संस्थापकहरूले सम्मान गरेका छन्। साहित्यकार प्रेमर्षिलाई २१ हजार १११ रुपैयाँको नगद पुरस्कारसहित इन्द्र मिथिला गौरव सम्मान२०७९ प्रदान गरिएको छ। गायक रामा मण्डललाई ११ हजार १११ रुपैयाँ राशीको भारत नेपाल सामाजिक सांस्कृतिक मञ्चद्वारा स्थापित उज्जवल नक्षत्र मिथिला गौरव सम्मान प्रदान गरिएको छ। सञ्चारकर्मी संघले मधेश आन्दोलनमा सहादत प्राप्त गरेका मोरङको जहदा गाउँपालिका६ का दीनदयाल मण्डलको परिवारलाई समेत सम्मान गरेको छ। सहिद मण्डलको परिवारलाई भने संघले ७ हजार १५१ रुपैयाँ राशीको रघुनाथ प्रसाद गुप्ता स्वतन्त्रता सेनानी स्मृति पुरस्कार प्रदान गरेको छ। पत्रकार ब्रम्हदेव यादव र लेखिका कुमारी श्रेयालाई पनि सम्मान गरिएको छ। यादव र श्रेयालाई जनही ५ हजार १५१ रुपैयाँ नगदसहित रामपरीदेवी पत्रकारिता पुरस्कार र कौशल्या मुसहरू स्मृति पुरस्कार ले सम्मान गरिएको छ। पत्रकार यादवलाई पछिल्लो दुई दशकदेखि पत्रकारिता क्षेत्रको माध्यमबाट मैथिल संस्कृतिको विकासमा योगदान पुर्याउँदै आएको विषयको कदर गर्दै सम्मान गरिएको सञ्चारकर्मी संघले जनाएको छ। संघका अनुसार श्रेयालाई भने मैथिली तथा नेपाली भाषाको लेखन क्षेत्रमा निरन्तर योगदान पुर्याउँदै आएको विषयको कदर गर्दै सम्मान गरिएको छ।"
सार्वजनिक जग्गा उत्खनन गर्ने टिप्पर र स्काभेटर महानगरले नियन्त्रणमा लियो,"वीरगन्ज : वीरगन्ज महानगरपालिकाले सार्वजनिक जग्गामा अवैध उत्खनन गर्ने स्काभेटर र टिप्पर नियन्त्रणमा लिएको छ। वीरगन्ज महानगरपालिका२८ दर्दवास्थित गुठीको सार्वजनिक जग्गामा करिब २ महिनादेखि अवैध रूपमा उत्खनन गर्दै आएको सूचनाका आधारमा आइतबार महानगरको नगर प्रहरीले तीनवटा टिप्पर र एउटा स्काभेटर नियन्त्रणमा लिएको हो। महानगरका मेयर राजेशमान सिंहको निर्देशनमा नगर प्रहरी निरीक्षक हरिप्रसाद भुषाल नेतृत्वको टोलीले ना ८ ख ४१२५, ना ७ ख ६५९७ र ना ७ ख ६६०३ नम्बरको टिपर तथा बा २ ख ६२३३ नम्बरको स्काभेटर नियन्त्रणमा लिएर आदर्शनगरस्थित बालमन्दिरको परिसरमा राखेको छ। गुठीका नाममा रहेको सार्वजनिक जग्गालाई आफ्नो निजी सम्पति ठानेर त्यहाँको माटो उत्खनन गरेर बिक्री गर्दै आएको सूचना स्थानीयले दिएपछि महानगरको टोलीले नियन्त्रणमा लिएको मेयर सिंहले बताए। महानगरले केही साता यता सार्वजनिक जग्गाको अतिक्रमण हटाउने अभियान चलाएको बताउँदै सिंहले सार्वजनिक जग्गा व्यक्तिगत रूपमा प्रयोजन गर्नेलाई कारबाही गर्ने पनि बताए। उनले महानगरका अन्य क्षेत्रमा पनि सार्वजनिक वा गुठीको जग्गा दुरुपयोग भएको वा अतिक्रमणमा परेको भए महानगरलाई खबर गर्न पनि आग्रह पनि गरे । वीरगन्ज २८ का यसवा जितेन्द्र पटेलका अनुसार ददर्वा स्थित गुठीको करिब २ बिघा क्षेत्रफल भएको जग्गाको माटो खन्ने कामको ठेक्का चन्द्रिका पटेल नाम गरेका व्यक्तिले लिएका थिए। त्यसका कारण ठेक्का लिएर माटो बेच्ने चन्द्रिकालाई महानगरले कारबाही गर्नुपर्ने उनको माग छ। पटेलले भने, यो गुठीको सार्वजनिक जग्गामा केही व्यक्तिहरूले करिब २ महिनादेखि उत्खनन गरेर माटो बेचिरहेका छन्। उनीहरूलाई कारबाही गर्नुपर्छ, कारबाही मात्रै गरेर पुग्दैन, अहिलेसम्म खनेको झण्डै २ विघा क्षेत्रफल जमिनको क्षतिपूर्ति पनि उनीहरूबाट असुल्नुपर्छ।' सार्वजनिक सम्पती कुनै एक व्यक्तिको मात्रै नभएर सबैले जोगाउनुपर्ने स्थानीय पटेलले बताए। गुठीको जग्गामा भइरहेको अवैध उत्खनन बारे पटकपटक प्रहरी चौकी परवानीपुरलाई खबर गर्दा पनि कुनै पहल नचालेको हुँदा यसमा प्रहरीको पनि मिलेमतो भएको हुन सक्ने स्थानीय विक्रम पटेलको आरोप छ। महुवन गुठीका नाममा रहेको जग्गा व्यक्तिगत स्वार्थपूर्तिका लागि प्रयोग भइरहेको उनले बताए। उनले भने, यहाँ कसैले माटो उत्खनन गरेर प्रति टिप्पर १५ सयदेखि ३ हजार रुपैयाँसम्म बेचिरहेका छन् भने कसैले त्यही जग्गामा पोखरी खनेर माछापालन गरिरहेका छन्। पटेलकाअनुसार १२ बिघा क्षेत्रफलको जग्गामा पोखरी खनेर माछापालन गरिएको छ। यसमा गुठीका हाकिमहरूको पनि मिलेमतो भएको पटेलको आरोप छ।"
एकै स्थानमा भेटियो नौ वटा बेवारिसे बम,कावासोती : पूर्वी नवलपरासीको विनयीत्रिवेणी गाउँपालिका५ को भेडी गाउँमा बेवारिसे अवस्थामा नौ वटा बम फेला परेका छन्। आइतबार दिउँसो बारीमा बम देखेपछि स्थानीयवासी त्रसित भएका थिए। बारीमा बम देखिएपछि स्थानीय जनप्रतिनिधिले प्रहरीलाई खबर गरेका थिए। स्थानीय बासिन्दा रुकेश सरामुका अनुसार बालबालिकाले जंगलनजिकै रहेको बारीमा ती बमका गोला देखेका हुन्। जंगलमा चौपाया चराउन गएका किसानहरूले बारीमा बम देखेपछि खोतल्दै जाँदा एकै ठाउँमा नौवटा बम देखिएको हो। भारतीय सेनाका पूर्व सैनिकसमेत रहेका सरामुका अनुसार ती ८१ एमएममोटरको बम (गोला) हुन्। साथै पाँच हजार दुई सय मिटर रेन्ज काटी बम जमिनमा विस्फोट हुँदा एक सय ८० मिटर वरपरको क्षेत्र ध्वस्त पार्ने सरामुले दाबी गरे। जिल्ला प्रहरी कार्यालय पूर्वी नवलपरासीका सूचना अधिकारी सन्तोष पाठकले भर्खरै सो घटनाबारे जानकारी पाएकाले दुम्कीवासका प्रहरी निरीक्षकको टोली उक्त स्थानतर्फ गएको जानकारी दिए। ती बम कसले र कहिले राखेको भन्नेबारे यकिन भएको छैन। रासस
घरमा आगलागी हुँदा ६ लाख बढीको क्षति,"उदयपुर : उदयपुरको रौतामाई गाउँपालिका२ थाम्बुतेप्चे डाँडामा आइतबार दिउँसो आगलागी हुँदा ६ लाख बढीको क्षति भएको छ। ६ वर्षीय बालक अमर बिकले लाइटर खेलाउने क्रममा आगो सल्किँदा स्थानीय गोपाल बिकको घर पूर्ण रूपले क्षति भएको हो। आगलागीबाट घरभित्र रहेको अन्नपात, लत्ताकपडा, भाँडावर्तन र सातवटा कुखुरा जल्दा ६ लाख ३८ हजारको क्षति भएको जिल्ला प्रहरी कार्यालयका डीएसपी राकेश पोदारले जानकारी दिए। आगो स्थानीयवासीको सहयोगमा इलाका प्रहरी कार्यालय भुट्टारबाट खटिएको टोलीले तीन घण्टापछि नियन्त्रणमा लिएको उनले बताए।"
"बुटवल पावर कम्पनीले विद्युत महसुल बढायो, उपभोक्ता आक्रोशित","तानसेन : बुटवल पावर कम्पनीको विद्युत महसुल बढाएपछि उपभोक्ताहरू आक्रोसित भएका छन्। कम्पनीले हाल प्रतियुनिट ५ रुपैयाँ ८० पैसा रकम लिँदै आएकोमा ११ रुपैयाँ बनाउने निर्णय गरेपछि उपभोक्ता आक्रोशित भएका हुन्। कम्पनीले विद्युत नियमन आयोगमा प्रस्ताव पेश गरी प्रतियुनिट ११ रुपैयाँ विद्युत महसुल कायम गरी चैत्र १० गते काठमाडौंमा सार्वजनिक सुनुवाइ गरेपछि उपभोक्ता पाल्पा रामपुर क्षेत्रका उपभोक्ता आक्रोसित भएका हुन। रामपुर नगरपालिका नगर प्रमुख रमण बहादुर थापाले स्थानीय सरकार, लाभग्राही सरोकारवालासँग कुनै किसिमको छलफल नगरी गरिएको मुल्यवृद्धि स्वीकार्य नभएको बताए। बढाइएको मुल्य फिर्ता नलिए उपभोक्ताहरू आन्दोलनमा उत्रिने नगर प्रमुख थापाले बताए। नगरपालिकाले मात्र वडा वडामा विद्युत विस्तारका लागि करिव ६० लाख रुपैयाँको पोल खरिद गरी कम्पनीलाई सहयोग गरेको जनाएको छ। नगरपालिकाको १० वटै वडामा बुटवल पावर कम्पनीले विद्युत वितरण गर्दै आएको छ। रामपुर नगरपालिकामा मात्र करिव ६ हजार घरपरिवारले यस कम्पनीको विद्युत उपभोग गर्दै आएका छन्। पाल्पाको रम्भा गाउँपालिका१ हुगी र २ फोक्सिङकोटमा पनि कम्पनीले विद्युत वितरण गर्दै आएको छ। रम्भाको दुईवटै वडामा १ हजार ६ सय घरधुरीले यसकको विद्युत प्रयोग गर्दै आएका छन्। उपभोक्ताको ढाड सेक्ने गरी विपिसीले गरेको मुल्यवृद्धि तत्काल फिर्ता लिन रम्भा गाउँपालिकाका अध्यक्ष विष्णु प्रसाद भण्डारीले आग्रह गरेका छन्। कम्पनीका पाल्पा र स्याङजामा गरी करिव ३९ हजार ग्राहकहरू रहेका छन्।"
कुखुरा फार्मको दुर्गन्ध र झिँगा आतंकले पाँच गाउँ महामारीको जोखिममा,"वीरगन्ज : नाबालक छोराले खाइरहेको खानाको थालभरि भन्किरहेका झिँगा देखाउँदै कुन्दन देवीले भनिन्, मुर्गा फारम (कुखुरा फार्म ) को दुर्गन्ध र झिँगाले बसिखानु छैन, खानामै झिँगा आएर बस्छ, त्यही खाना सबैले खानुपर्ने बाध्यता छ, त्यसैले बालबच्चा बिरामी परिरहन्छन् ,अझ त्यसमा सुलीको दुर्गन्ध चौबिसै घण्टा आइरहन्छ, श्वास फेर्नै उकुसमुकुस हुन्छ। पर्साको पटेर्वा सुगौली गाउँपालिका२ गादीमा विगत ६ वर्षदेखि सञ्चालनमा रहेको शिवम् लेयर्स फार्म प्रालिको दुर्गन्ध र झिँगा आतंकबाट कुन्दन देवी जस्तै ५ वस्तीका १० हजारभन्दा बढी स्थानीय पीडित छन्। फार्मले दिएको पीडा थप्दै कुन्दनदेवी भन्छिन् , कुखुरा फार्मको दुर्गन्ध र झिँगाको आतंकले छोरीचेली पनि माइत आउन छाडिसके, कहिलेकाही आइहाले पनि सन्चो बिसन्चो सोधेर फर्की हाल्छन्, माइतीमा एक रात बास बस्न पनि मान्दैनन्। गादीमा सञ्चालित उक्त कुखुरा फार्मले कुखुराको सुली, मरेका कुखुरा र अन्य फोहोरको व्यवस्थापन नगरिदिँदा त्यसको दुर्गन्ध र झिँगाको आतंकले वडा नम्बर २ र ३ का करिब १ हजार घरपरिवारको दैनिकी विगत ६ वर्षदेखि कष्टकर बन्न पुगेको छ। दुर्गन्ध र झिँगा प्रकोपका कारण वडा नम्बर २ र ३ का पाँच वटा वस्ती महामारीको उच्च जोखिममा छन्। गादीकी स्थानीय हरिमाया थरुनी भन्छिन्, 'फार्म खुलेको एक दुइ महिना पछि नै दुर्गन्ध र झिँगाको प्रकोपले गाउँमा बसिखानु भएको छैन, अरू त परैको कुरा झिँगाको आतंकले झुल भित्र बसेर खाना खानुपर्छ, दुर्गन्धका कारण सफा श्वास लिएको पनि वर्षौ भइसक्यो। हामीलाई बाँच्न दिने हो भने कि त दुर्गन्ध र झिँगाबाट मुक्ति दिनुपर्यो कि त यो फार्म गाउँबाट हटाइ नै दिनुपर्यो।' कुखुरा फार्मको दुर्गन्ध र झिँगा आतंकबाट पीडित स्थानीयले पटक पटक गुनासो गर्दै आइरहेको भए पनि फार्म सञ्चालकले समस्या सामधान गर्नुको सट्टा धाकधम्की दिएर गाउँलेलाई तर्साउँदै आएको स्थानीय बताउँछन्। गाउँ कार्यपालिकाका पूर्व सदस्य समेत रहेका दीपक कुमार भन्छन्, फार्ममा मरेका कुखुरा सिधै खोलामा फालिदिन्छन्, सुलीको उचित व्यवस्थापन पनि छैन, जसका कारण त्यसको दुर्गन्धले घरभित्रै श्वास फेर्न पनि मुस्किल छ, झिँगाको आतंक यति छ कि भोक लाग्दा पनि खाना खान सकिँदैन।' फार्मबाट निस्कने फोहोरको दुर्गन्ध र झिँगाको प्रकोपले खेतीपाती गर्न पनि अप्ठ्यारो भइरहेको उनको दुखेसो छ। उनी भन्छन्, खेतबारीमा जे पनि रोप्दा बाली हुर्केर फसल लाग्ने बेला झिँगाले चुसेर खाइदिन्छ, पूरा बाली नै सखाप हुन्छ।' फार्म सञ्चालकले सुरुमा दाल उद्योग खोल्ने भनेको तर पछि कुखुरा फार्म सञ्चालनमा ल्याएको उनी बताउँछन्। दिपक भन्छन्, हामी गाउँलेलाई सञ्चालकले दाल फ्याक्ट्री खोल्न लागेको भन्दै झुक्याएर चौहदीमा सही गर्न लगाए तर पछि उनले कुखुरा फार्म पो खोले।' दुर्गन्ध र झिँगाको प्रकोप व्यवस्थित गर्न फार्म सञ्चालकले पटक पटक झुठा आश्वासन मात्रै दिँदै आएको उनी बताउँछन्। उनी भन्छन्, समस्या समाधान गर्नुको सट्टा फार्म सञ्चालक गाउँलेलाई पेलेरै जाने मनस्थितिमा देखिएका छन्। वडा नम्बर २ गाादीको मकवानी टोलका स्थानीय विजय मिश्राको गुनासो पनि उही छ। उनी भन्छन्, गाउँमा फार्म खुल्ने कुरा सुन्दा गाउँको विकास हुन्छ, जग्गाको भाउ बढ्छ, गाउँलेले रोजगारी पनि पाउँछन् भनेर हामी निक्कै खुशी भएका थियौं, त्यही भएर हामीले सस्तैमा फार्मलाई जग्गा पनि दियौं, चौहदीमा सही पनि गरिदियौं। तर अहिले भने यो कुखुरा फार्म झिँगा र दुर्गन्धको फ्याक्ट्री मात्रै भयो।' २४ सै घण्टा आइरहने दुर्गन्ध र झिँगाको आतंकले गाउँघरमा आयोजना गरिने भोजभेतरमा आएकाहरू खाना नखाई भोकै फर्किने गरेको मिश्रा सुनाउँछन्। उनी भन्छन्, घरका केटाकेटीहरू झिँगा भन्केकै खाना खाएर बिरामी परिरहन्छन्, छोरीचेली आफ्नै माइतीमा आउन पनि आलटाल गर्छन्, यो पीडा खेपेर हामी कहिलेसम्म बाच्नुपर्ने हो थाहा छैन।' १५ दिनभित्र फार्म बन्द गर्न पालिकाको निर्देशन वडा नम्बर २ र ३ मा पर्ने गादी, मकवानीसहित ५ वटा वस्तीका गरी करिब १० हजार स्थानीय कुखुरा फर्मको दुर्गन्ध र झिँगाको आतंकले प्रताडित भएको ६ वर्ष बितेपछि गाउँपालिकाले बल्ल फार्म विरुद्ध कारबाही प्रक्रिया थालेको छ। पटेर्वा सुगौली गाउँपालिकाले १५ दिनभित्र फार्म बन्द गर्न सञ्चालकलाई निर्देशन दिएको छ। चैत ८ मा बसेको गाउँ कार्यपालिकाको बैठकले फार्म छेउ आसपासका १ सयभन्दा बढी स्थानीयले फार्म विरुद्ध दिएको उजुरी दिएका आधारमा चैत २ गते अनुगमन गर्दा फार्मले तोकेको सर्तहरू पालना नगरेको भेटिएको र त्यस बारे पटक पटक जानकारी गराउँदा पनि सञ्चालकले अटेरी गर्दै आएको कारण १५ दिनभित्र उक्त फार्म बन्द गर्न निर्देशन दिने निर्णय गरेको हो। उक्त निर्देशनसहितको पत्र गाउँपालिका कार्यालयले चैत ९ गते फार्म सञ्चालकलाई पठाएको छ। फार्म सञ्चालनको अनुमति दिने निकायले तोकेका शर्तहरू तथा प्रचलित कानुन अनुसारको वातावरण प्रदूषण सम्बन्धी मापदण्ड पालना गर्न जानकारी गराउँदा समेत फार्म सञ्चालकले ती शर्तहरू पूरा नगरेको र मापदण्ड विपरीत फार्म सञ्चालन गर्दै आएको उक्त पत्रमा उल्लेख छ। फार्म सञ्चालकलाई पटक पटक मौखिक तथा लिखित ताकेता गर्दा पनि अटेरी गर्दै आएको र दुर्गन्ध बढ्नुको साथै झिँगा भन्किने समस्या बढ्दै गएकोले चैत २ गते गरिएको अनुगमन समितिको प्रतिवेदन अनुसार फार्म बन्द गर्न १५ दिनको अल्टिमेटम दिइएको पालिका उपाध्यक्ष महता महतो थारुले बताइन्। उपाध्यक्ष महतो पटक पटक जनगुनासो आएपछि फार्म भित्र गएर अनुगमन गर्दा मरेका कुखुरा र सुलीको व्यवस्थापन नगरिएको, त्यसैका कारण निस्कने दुर्गन्ध र झिँगाले वातावरण प्रदूषित बनाएको बताइन्। यसका साथै गाउँलेको खानपान, स्वास्थ्य, खेतीपातीका साथै दैनिकीमै पनि असर पारेको अवस्था रहेको उनले बताइन्। उनले भनिन्, हामी जनताबाटै चुनिएर आएका हौं, त्यसैले जनताको दुःख पीडामा साथ दिनु हाम्रो कर्तव्य र जिम्मेवारी नै हो , १५ दिनभित्र फार्म बन्द गर्न पालिकाले निर्देशन दिइसकेको छ, यदि सञ्चालकले मानेनन् भने पालिका आफैंले त्यो फार्म बन्द गराइदिन्छ।'"
कित्ताकाट खुलाउन पहल,"आवास क्षेत्र र कृषियोग्य जग्गाका विषयमा यकिन गरेर मात्र कित्ताकाट गराउन संघीय सरकारले सबै पालिकालाई पत्राचार गरेको थियो। रसुवा : गत असारको तेस्रो सातादेखि रोकिएको जमिनका कित्ताकाट खुलाउन यहाँका पालिकाले पहल सुरुआत गरेका छन्। यसलाई कार्यान्वयन गर्न यहाँका पाँच गाउँपालिकामध्ये पहिलो चरणमा उत्तरगयाले गृहकार्य अगाडि बढाएको हो। यसका लागि उसले सुझाव सङ्कलन सम्पन्न गरेको छ। आवास क्षेत्र र कृषियोग्य जग्गाका विषयमा यकिन गरेर मात्र कित्ताकाट गराउन संघीय सरकारले सबै पालिकालाई पत्राचार गरेको थियो। उत्तरगया गाउँपालिकाका अध्यक्ष माधव अर्यालले सुझाव सङ्कलनकार्य सम्पन्न गरी निर्णयमा जाने अन्तिम तयारी भएको जानकारी दिए। भूउपयोगको नीतिअनुरूप सङ्कलित सुझाव र विज्ञको सिफारिसलाई आधार मानी यही चैत २५ गतेभित्र निर्णय लिइसक्ने उनले बताए। कृषिका लागि दुई रोपनी र घडेरीका लागि साढे चारआनाभन्दा कम कित्ताकाट गर्न नपाइने भूउपयोग नीतिले औँल्याएको छ। असारदेखि हालसम्म कित्ताकाट हुन नसकेकै कारण रु ३० लाखभन्दा बढी राजस्व घटेको मालपोत कार्यालयले जनाएको छ। कित्ताको रजिष्टेशन, मरूवा नामसारी, बैंकवित्तीय संस्थाको धितो बन्धकको कामबाहेक कित्ताकाटबाट गरिने रजिष्ट्रेशनकार्य रोकिएको मालपोत प्रमुख गणेश श्रेष्ठले बताए। नौकुण्ड गाउँपालिकाले जमिनको कित्ता नम्बरसहितको लगत सङ्कलन सुरू गरेको अध्यक्ष नुर्पुसाङ्वो घलेले बताए। रासस"
सेती नदीको दोहन रोक्न संरक्षण अभियान,"नदीबाट अवैज्ञानिकरूपमा नदीजन्य सामग्रीको उत्खननले नदी तीव्ररूपमा कुरुप हुँदै गएपछि संरक्षणका लागि अभियान सुरु गरिएको हो । केही वर्षदेखि नदीबाट तीव्ररूपले ढुङ्गा, बालुवा र गिट्टीको उत्खननले वातावरणीय असर पर्न थालेपछि प्रभावित क्षेत्रका नागरिकले अभियान सुरु गरेका हुन् । कास्की : अन्नपूर्ण हिमशृङ्खलाबाट उद्गम भई कास्की जिल्लाको माछापुच्छ्रे गाउँपालिका र पोखरा महानगरपालिकाको मध्यभाग भएर बग्ने सेती नदीको संरक्षणका लागि संरक्षण अभियान सुरु भएको छ । नदीबाट अवैज्ञानिकरूपमा नदीजन्य सामग्रीको उत्खननले नदी तीव्ररूपमा कुरुप हुँदै गएपछि संरक्षणका लागि अभियान सुरु गरिएको हो । केही वर्षदेखि नदीबाट तीव्ररूपले ढुङ्गा, बालुवा र गिट्टीको उत्खननले वातावरणीय असर पर्न थालेपछि प्रभावित क्षेत्रका नागरिकले अभियान सुरु गरेका हुन् । सेती नदीबाट बढ्दो सहरीकरणले माग गरेको नदीजन्य सामग्रीको दोहन रोकी नदीको संरक्षण र वैज्ञानिक उपयोग गर्नका लागि अभिप्रेरित गर्न विभिन्न कार्यक्रम सञ्चालन गर्ने गरी अभियान सुरु गरिएको अभियन्ता हेमराज पौडेलले बताए। नदी संरक्षण अभियानलाई संरक्षण संस्थाका रूपमा अघि बढाउँदै सेती नदीको वैज्ञानिक नक्साङ्कन गर्नका लागि सरोकारवाला निकायमा पैरवी गरिने उनले बताए। उनले भने, 'सेती नदी संरक्षणको वैज्ञानिक योजना निर्माण गरी लागू गर्नका लागि तीनै तहका सरकारसँग पैरवी र सहकार्य गर्नेछौँ ।' सेती नदी र यसका मुख्य सहायक नदीहरूको जलाधारलगायत जल, जमिन, जङ्गल, भौतिक पूर्वाधार र धार्मिक तथा सांस्कृतिकस्थल र संरचनाको संरक्षण र वैज्ञानिक उपयोगसम्बन्धी जनसमुदायमा सचेतना फैलाउने र दोहनको खबरदारी गर्ने गरिने पौडेलले बताए। सुरुआतमा सेती नदी बचाउ अभियानको कार्यक्षेत्र पोखरा महानगरपालिका र माछापुछ्रे गाउँपालिका रहेको छ । वडाहरूमा सेती नदी बचाऔँ जनअभियानका भेलाहरू भएर वडास्तरीय समिति गठन गरिएको छ । सेती बचाउ अभियानले यसअघि पोखरा महानगरपालिका१९ र माछापुच्छ्रे गाउँपालिकाको सेती नदीको तटीय क्षेत्रमा विनास बढेको भन्दै उत्खनन बन्द गर्न उच्च अदालत पोखरामा रिट दायर गरेको थियो । सेती नदीबाट ढुङ्गा, माटो, गिट्टी, बालुवालगायत नदीजन्य पदार्थको जथाभावी उत्खनन भइरहेको विषयमा परेको रिट निवेदनमाथि सुनुवाइ गर्दै अदालतले यही चैत ८ गते तत्काल उत्खनन रोक्न अन्तरिम आदेश जारी गरेको थियो । अदालतको आदेशपछि समेत उत्खनन नरोकिएको भन्दै अभियन्ताहरूले प्रशासनको ध्यानाकर्षण गराएका छन् । सेती नदी र मर्दी नदी दोभान आसपास डोजर, एक्साभेटरलगायतका सामग्री प्रयोग गरी नदी दोहन भइरहेको भन्दै पौडेलले अदालतमा रिट निवेदन दिएका थिए । यसबीच सेती संरक्षण अभियानको शनिबार भएको भेलाले अभियन्ता पौडेलको अध्यक्षतामा सेती संरक्षण संस्था दर्ता गर्ने गरी तदर्थ समिति गठन गरिएको हो । समितिको उपाध्यक्षमा धर्मराज बाँस्तोला, सचिव सोमनाथ पौडेल, सहसचिव केशवराज अधिकारी र कोषाध्यक्ष सीता पौडेल (आचार्य) रहनुभएको छ भने सदस्यमा धरेन्द्रनारायण पौडेल, भुवन पोखरेल, घनश्याम तिमिल्सिना, श्रीप्रसाद घले र चन्द्रा थापा अधिकारी रहेका छन्।"
सीसीटीभी थप्दै महानगर,"उपत्यकामा हाल गृह मन्त्रालय, नेपाल प्रहरी, सडक विभाग तथा महानगरलगायत विभिन्न संघसंस्थाले जडान गरेको सीसीटीभीमध्ये ३ हजार २ सय ३१ वटा सीसीटीभी चालू अवस्थामा छन्। काठमाडौं : काठमाडौं महानगरपालिकाले ८ करोड लागतबराबरका सीसीटीभी क्यामरा जडान गर्न लागेको छ। महानगरपालिकाका प्रवक्ता तथा सूचना प्रविधिसमितिका संयोजक नवीन मानन्धरले प्रहरीसँगको सहकार्यमा सीसीटीभी जडान गर्न लागिएको बताए। महानगरले नै सीसीटीभी जडान गर्ने योजना थियो। तर, सञ्चालन र कन्ट्रोल गर्न प्रहरीसँगको सहकार्य आवश्यक हुन्छ, मानन्धरले भने, ६ करोडबराबरको सीसीटीभी जडान गर्न नेपाल प्रहरीसँग सहकार्य गर्न लागेको छौं। २ करोडमा महानगरका मुख्य ठाउँ र चोकमा सीसीटीभी जडान गर्दैछौं । सीसीटीभी जडानका लागि आव २०७९८० मा २० करोड रकम विनियोजन गरिएको थियो। प्रवक्ता मानन्धर भन्छन्, विनियोजित २० करोडमध्ये ८ करोडको सीसीटीभी जडान गर्दा पर्याप्त हुने देखिएकाले बजेट कटौती गरेका हौं। बाँकी रकम अन्य कामका लागि खर्च गरिनेछ। हाल वडा कार्यालयहरूमार्फत सीसीटीभी जडान गर्ने काम धमाधम भएको उनले जानकारी दिए। प्रहरीसँग केही दिनभित्रै समझदारीपत्रमा हस्ताक्षर गरिने उनले जानकारी दिए । यसअघि २०७५ मा महानगरले नेपाल प्रहरीलाई ३ करोड रुपैयाँ दिएको थियो। यो रकमबाट नेपाल प्रहरीले १ सय ६५ वटा सीसीटीभी उपत्यकामा जडान गरेको थियो। यीमध्ये १ सय ५८ वटा चालू अवस्थामा छन्। यी सबै सीसीटीभीको दृश्य कन्ट्रोल उपत्यका प्रहरी कार्यालय रानीपोखरीबाट हुने गरेको छ। उपत्यकामा हाल गृह मन्त्रालय, नेपाल प्रहरी, सडक विभाग तथा महानगरलगायत विभिन्न संघसंस्थाले जडान गरेको सीसीटीभीमध्ये ३ हजार २ सय ३१ वटा सीसीटीभी चालू अवस्थामा छन्। प्रवक्ता मानन्धरका अनुसार उपत्यकाको फोहोरमैला व्यवस्थापन गर्दै आएको बन्चरेडाँडा ल्यान्डफिल्ड साइडमा पनि चार वटा सीसीटीभी जडान गरिनेछ। सीसीटीभी सञ्चालनका लागि बनाएको कार्यविधिअनुसार नै सार्वजनिक क्षेत्र, व्यापारिक प्रयोजन र निजी प्रयोगका लागि सीसीटीभी जडाज गरिँदै आएको छ।"
विशेषले फैसला गरेका मुद्दामा अख्तियारले दियो सर्वोच्चमा पुनरावेदन,"काठमाडौं : अख्तियार दुरूपयोग अनुसन्धान आयोगले विशेष अदालतबाट फैसला भएका मुद्दामा चित्त नबुझेको भन्दै सर्वोच्च अदालतमा पुनरावेदन दिएको छ। विशेष अदालतबाट फैसला भएका घुसरिसवत,गलत लिखत तथा सरकारी कागजात सच्याइ भष्ट्राचार गरेको मुद्दामा पुनरावेदन गरेको अख्तियारका प्रवक्ता भोला दाहालले जानकारी दिए। अख्तियारले कमलप्रसाद पराजुली,मनहरी बराल,दिनेश केएम,तोरण पराजुली,चक्रबहादुर श्रेष्ठ, मनोजकुमार पोखरेल,शैलेन्द्र ढकाल,वीरसिंह भण्डारी,पदमप्रसाद बजगाई,जगदिशचन्द्र नेपाली र कम्युटर अपरेटरहरू रोशन गौतम र भोजप्रकाश न्यौपाने प्रतिवादी रहेको मुद्दामा गत असार ३ गते सफाइ दिएको थियो। उनीहरूले २४ लाख ८० हजार घुस लिएको आरोपमा अख्तियारले विशेष अदालत काठमाडौंमा मुद्दा दायर गरेको थियो।"
लागुऔषधसहित धरानबाट दुई पक्राउ,धरान : सशस्त्र प्रहरीले धरानबाट आइतबार प्रतिबन्धित लागुऔषधसहित दुईजनालाइ पक्राउ गरेको छ । सशस्त्र प्रहरीको टोलीले बगरकोटबाट दुईजना युवालाई पक्राउ गरेको छ । पक्राउ पर्नेमा धरान १५ का ३० वर्षीय सागर राई र १७ वर्षीय सबिन तामङ रहेको सशत्र प्रहरी बल नेपाल सुरक्षा बेस क्याम्प धरानका प्रमुख सशस्त्र प्रहरी नायव उपरीक्षक सुरज रिजालले बताए । धरान लागुऔषध कारोबारको अखडा बनेपछि सशस्त्र प्रहरीले कारोबारमा संलग्नलाई पक्राउ गर्न विशेष टोलि परिचालन गरिएको सप्रनाउ रिजालले बताए।
कानुन कार्यान्वयन गर्न डगमगाउँदिन : प्रहरी महानिरीक्षक कुँवर,"काठमाडौं : नेपाल प्रहरीका प्रहरी महानिरीक्षक (आईजीपी) बसन्त कुँवरले प्रहरी संगठनमा सुधार आवश्यक रहेको बताएका छन्। कुँवरले प्रहरीको आन्तरिक सुदृढीकरण गर्न आफ्नो पहिलो प्राथमिकता रहेको बताए। उनले भने,'आन्तरिक सुदृढीकरण भीष्म प्रतिज्ञा हो।' आइतबार गृहमन्त्रालयमा आयोजित कार्यक्रममा दर्ज्यादी चिन्ह ग्रहणपछि प्रहरी महानिरीक्षक कुँवरले प्रहरीमा अबको सुधार आफूले गर्ने प्रतिवद्धता जनाए। उनले आफूले निष्पक्ष काम गर्ने र कानुन कार्यान्वयनमा नडगमगाउने प्रतिवद्धता जनाएका हुन्। मुलुकभर शान्ति सुरक्षा कायम गर्न अन्य सुरक्षाका निकायहरूसँग समन्वय गरेर अघि बढ्ने उनको भनाइ छ। गृहसचिव विनोदप्रकाश सिंहले महानिरीक्षक कुँवरलाई दर्ज्यानी चिन्ह प्रदान गरेका हुन्।"
"राहदानी लिन भीड छैन, काम फटाफट","एमआरपीलाई विस्थापित गर्दै २०७८ मंसिर १ देखि नेपालमा ईपासपोर्ट युग सुरु भएको थियो। काठमाडौं : शुक्रबार दिउँसो ३ बजे राहदानी विभाग पुग्दा सेवाग्राही फाट्टफुट्ट मात्रै देखिन्थे। भौचर बुझाउने काउन्टरबाट बैंकका कर्मचारी भन्दै थिए, राजस्व बुझाउने कोही हुनुहुन्छ भने आउनुस्। बाहिर निस्कँदा विभागको गेटमा बसेका प्रहरीले आग्रह गर्दै थिए, राहदानी लिन कोही छुट्नुभएको छ भने भित्र जानुहोस् है। एक महिनाअघिसम्म राहदानी विभाग परिसर सेवाग्राहीले भरिभराउ हुन्थ्यो। सडकदेखि कार्यालयको फाँटसम्म सेवा लिनेको लाम भेटिन्थ्यो। झिस्मिसेदेखि साँझसम्मै लाम लाग्दा पनि पासपोर्ट नपाएपछि सेवाग्राही निराश हुँदै खाली हात घर फर्किन्थे। तर, आजभोलि स्थिति फेरिएको छ। माथि उल्लेख गरेजस्तै अवस्था यहाँ प्रत्यक्ष देखिन्छ। पासपोर्ट लिन कर्मचारी नै सेवाग्राहीलाई बोलाउँछन्खोज्छन्। बर्दियाका प्रेम कार्की काम छिटो भएकोमा राहदानी विभागबाट खुसी हुँदै निस्किएको भेटिए। उनको हातमा थियो, चकलेटी रंगको सर्वसाधारणलाई दिने पासपोर्ट। विभागमा फाराम बुझाएको तीन दिनमै उनको हातमा पासपोर्ट परेको थियो। सहजै काम बन्दा खुसी लाग्यो, कार्कीले भने, तेस्रो दिनमै राहदानी पाइयो। हुलाक सेवा विभागसँग सम्झौता गरेर काठमाडौं उपत्यका र काभ्रे जिल्लाबाट फारम प्राप्त भएको सात दिनमै राहदानी प्रिन्ट गरेर पठाएका छौं। राजमार्गले छुने जिल्ला र हुलाक सेवा भएका ठाउँमा पठाउन १५ दिन लाग्छ। हिमाली तथा पहाडी जिल्लाहरूमा तीन सातामा हात पर्छ। खिमानन्द भुसाल  सूचना अधिकारी, राहदानी विभाग विभागको अग्रिम समय सलएर फाराम बुझाएको तीन दिनमै अहिले राहदानी पाइन्छ। यसअघि अग्रिम समय लिन, फाराम भर्न र अरू प्रक्रिया पूरा गर्न हम्मेहम्मे पथ्र्यो। अब भने सेवाग्राहीले सहजै राहदानी पाउन थालेका छन्। भीड कम हँुदा कर्मचारीले पनि काममा सहजता महसुस गर्न थालेका छन्। बाराका कृष्णप्रसाद साहले पनि सजिलै राहदानी पाएको सुनाए। धनुषाको ढल्केवरका दीपेन्द्र महतो पनि तीन दिनमै राहदानी नवीकरण (रिन्यू) गरेर साउदी उडे। उनले अन्नपूर्णसँग भने, बुधबार फारम बुझाएको थिएँ। शुक्रबार भनेकै समयमा राहदानी पाइयो। नयाँ राहदानी दिन आउने र रिन्यू गर्न आउने सबैलाई विभागले ईपासपोर्ट दिने गरेको छ। एकै पटकमा ४५ हजार फारम खुलाइयो राहदानी विभागले सेवाग्राहीका लागि डेढ महिनासम्मको मिति राखेर एकै पटकमा ४५ हजार अनलाइन फारम खुलाउन थालेको छ। यसकारण पनि सेवाग्राहीको भीड घटन थालेको छ। ७७ वटा जिल्ला प्रशासन कार्यालय, १७ वटा इलाका प्रशासन कार्यालय र ३८ वटा विदेशस्थित नियोगले पनि राहदानी रिन्यू र नयाँ पासपोर्टका लागि पहिलाभन्दा धेरै संख्यामा अनलाइन फारम खुलाएको विभागका सूचना अधिकारी खिमानन्द भुसालले बताए। भने, विभागले सबैका लागि दैनिक रूपमा १ हजार ५ सय र २ सय इमेजेन्सीका लागि विभागबाट फारम खुलाउँछौं। देश तथा विदेशमा गरी १ सय ९५ वटा स्टेसन खडा गरेर राहदानीका लागि बायोम्याट्रिकका विवरण संकलन गरिएको सूचना अधिकारी भुसालले बताए। उनका अनुसार विदेशस्थित ३८ वटा नियोगमा ५५ वटा, विभागमा २० वटा र सबै जिल्ला र इलाका प्रशासनमा १ सय २० वटा स्टेसन खडा गरिएका छन्। विदेशबाट राहदानी फारम संकलन हुने गरी राहदानी प्रिन्ट भने त्रिपुरेश्वरस्थित राहदानी विभागबाटै हुने गरेको छ। विभागले दैनिक ६ हजार राहदानी प्रिन्ट गर्ने गरेको छ। जसमध्ये १५ सयदेखि १७ सय राहदानी वितरण गरिन्छ। अरू इलाका प्रशासन, जिल्ला प्रशासन र नियोगहरूबाट वितरण गरिन्छ। पुसमा प्रधानमन्त्री पुष्पकमल दाहालले सरकारी कार्यालयमा सेवाग्राहीको लाइन हटाउन निर्देशन दिएकै दिन राहदानी विभागको सर्भर बिग्रिको थियो। त्यसले सरकारको चर्को आलोचना भएको थियो पुसमा सर्भरमा देखिएको समस्या समाधन भइसकेको उनले बताए। भारत, मलेसिया र फ्रान्सबाट आएका आइटीका टिमले समस्या समाधन गरेको थियो। ८ महिनामा ९ लाख बढी राहदानी वितरण एमआरपीलाई विस्थापित गर्दै २०७८ मंसिर १ देखि नेपालमा ईपासपोर्ट युग सुरु भएको थियो। शताब्दी पुरुष स्वर्गीय सत्यमोहन जोशीलाई पहिलो ईपासपोर्ट प्रदान गरिएको थियो। राहदानी विभागका अनुसार चालू आर्थिक वर्ष २०७९०८० को ८ महिना(फागुन)सम्ममा ९ लाख १ हजार ३४ ईपासपोर्ट जारी गरिएको छ। राहदानी विभागबाट २ लाख २२ हजार ८ सय २२, इलाका प्रशासनजिल्ला प्रशासन कार्यालयबाट ५ लाख ८६ हजार ५ सय १३ र विदेशस्थित नियोगहरूबाट ९१ हजार ६ सय ९९ वटा राहदानी वितरण गरिएको तथ्यांक छ। यसबाट विभागले ६ अर्ब ४२ करोड १५ लाख ५९ हजार ५ सय ५७ रपैयाँ राजश्व संकलन गरेको छ। कहिले खरिद हुन्छ ईपासपोर्टको बुकलेट ? स्वदेश तथा विदेशबाट दैनिक १० हजार बढी राहदानीको माग हुने गरेको छ। तर, राहदानी विभागले ६ हजार मात्रै प्रिन्ट गर्ने गरेको छ। फ्रान्सको आइडिमिया कम्पणीसँग सरकारले ईपासपोर्टको बुकलेट र सर्भर खरिद गरेको थियो। विभागले ५० लाख ईपासपोर्टको बुकलेट माग गरेका थियौं। तर, दुई चरणमा सरकारबाट विभागले २३ लाखको स्वीकृति मात्रै पाएको थियो। त्यसमध्ये १६ महिनाको अवधिमा विभागले १५ लाख ७५ हजार पासपोर्टको बुकलेट प्रिन्ट गरेर सेवाग्राहीलाई वितरण गरिसकेको विभागका सूचना अधिकारी भुसाल बताउँछन्। अब विभागसँग खरिद गरेको मध्य झन्डै ७ लाख २५ हजार मात्रै ईपासपोर्टको बुकलेट बाँकी रहेको छ। विभागले महिनामा झन्डै १ लाखदेखि १ लाख १५ हजारसम्म पासपोर्ट प्रिन्ट गर्ने गरेको छ। विभागको गोदाममा जगेडा रहेको ७ लाख २५ हजार ईपासपोर्टको बुकलेट मुस्किलले ६ महिनासम्म राहदानी छपाई गरेर दिन पुग्छ। फ्रान्सको आइडिमिया कम्पनीसँग ईपासपोर्टको ब्ुकलेट खरिद गर्न वार्ता भइरहेको छ। त्यसका लागि केही समय पहिले राहदानी विभागका महानिर्देशक सुरेन्द्रकुमार यादवको नेतृत्वमा वार्ता समिति गठन गरेको थियो। फ्रान्सको आइडिमिया कम्पनीका प्रतिनिधिसँग एक चरणको वार्ता भइसकेको स्रोतले जनाएको छ।"
एमाले सचेतक बर्तौलाले नियमापत्ति जनाएपछि सांसद् खड्काले मागे माफी,"काठमाडौंः नेपाली कांग्रेसका सांसद् पूर्णबहादुर खड्काले माफी मागेका छन्। नेकपा एमालेका सचेतक महेश बर्तौलाले संसदमा नियमापत्ति जनाएपछि खड्काले माफी मागेका हुन्। बर्तौलाले भने, सभामुखको आसन तथा बोलिरहेको सदस्यको बीचबाट हिँड्न कोही पनि सदस्यलाई अनुमति हुँदैन। सदनको गरिमालाई धज्जी उडाउँदै माननीय सदस्यबाट यसप्रकारको काम भइरहको छ। बर्तौलाले प्रतिनिधि सभा नियमावलीको प्रावधान उल्लंघन गरी मर्यादा विपरीत काम भइरहेको बताए। बैठकमा सांसद बलराम अधिकारी विशेष समयमा आफ्ना धारणा राखिरहेको बेला सांसद खड्का बैठक हलमा प्रवेश गरेका थिए। सांसद खड्का अर्का सांसद अधिकारी बोलिरहेका बेला अगाडिबाट आफ्नो सिटमा गएर बसेका थिए। बर्तौलाले भविष्यमा अरू सांसदहरूलाई पनि काम लाग्ने बताएका थिए। लगत्तै सांसद् खड्काले आफूबाट नियम मिचिएको स्वीकार्दै क्षमा मागे। खड्काले भने, अनदेखाको कारणले माननीयले उल्लेख गर्नुभए अनुसार मैले नियमावलीको त्यो दफालाई उल्लंघन गरें, त्यसका लागि म क्षमा माग्न चाहन्छु। सभामुख देवराज घिमिरेले नियमापत्तिको सांसद्ले उठाएका कुराहरूलाई उचित ढंगबाट ध्यान पुर्याउन आग्रह गरे।"
तनहुँमा खानेपानीको ट्याङ्कीमा शव भेटियो,"घरघरमा वितरण गरिएको धाराबाट आएको पानीमा गन्ध आएको उपभोक्ताको गुनासोपछि खानेपानी उपभोक्ता समितिले ट्याङ्की खोलेर हेर्दा शव फेला परेको उपभोक्ता समितिका सचिव चन्द्रकुमार मल्लले जानकारी दिए। तनहुँ : तनहुँको म्याग्दे गाउँपालिका४ मनहरिस्थित खानेपानीको ट्याङ्कीमा शव भेटिएको छ । पृथ्वीराजमार्गको मनहरि नजिकै रहेको मनहरि पीपलटार खानेपानीको ट्याङ्कीमा आज बिहान शव भेटिएको हो । घरघरमा वितरण गरिएको धाराबाट आएको पानीमा गन्ध आएको उपभोक्ताको गुनासोपछि खानेपानी उपभोक्ता समितिले ट्याङ्की खोलेर हेर्दा शव फेला परेको उपभोक्ता समितिका सचिव चन्द्रकुमार मल्लले जानकारी दिए। 'दुईतीन दिन अगाडिदेखि उपभोक्ताले पानी गन्हायो भनेर गुनासो गर्नुभएको थियो, आज बिहान ट्याङ्कीको ढकन खोलेर हेर्दा शव देख्यौँ, मल्लले भने। पृथ्वीराजमार्ग विस्तारका क्रममा सडक छेउका पानीका पाइप पटकपटक काटिने गरेकाले सोही कारण पानी धमिलो आएको हो कि भन्ने शङ्का आफूलाई भएको उनले बताए। 'दैनिकजसो पाइप काटिन्छ, त्यसैले पानीमा केही गन्ध आयो कि भन्ने लागेको थियो, तर अलि बढी नै भएपछि ट्याङ्की हेरौँ न त भनेर आज दुई जना भएर ढकन खोलेर हेर्दा शव देखेपछि हामी नै झसङ्ग भयौँ', मल्लले भने। उनले उक्त शव कसको हो भन्ने खुलिनसकेको र हत्या गरेर फालेको हुन सक्ने देखिएको जानकारी दिए। 'ढक्कन खोल्दा सुरुमा कपाल जस्तो देख्यौँ, पछि कपडा पनि देख्यौँ, तत्कालै प्रहरीलाई खबर गरेर बोलायौँ', उनले भने। उपभोक्ता समितिले मनहरिका एक सय ३८ घरधुरीमा पानी वितरण गर्दै आएको छ । जिल्ला प्रहरी कार्यालयका प्रहरी नायब उपरीक्षक मोहनबहादुर खाणले पानी ट्याङ्कीमा शव फेला परेको जानकारी दिँदै अनुसन्धान सुरु गरिएको बताए। 'प्रहरी निरीक्षकसहितको टोली घटनास्थल पुगेर अनुसन्धान सुरु भइसकेको छ, मृतकको नामथर वतन खुलेको छैन', उनले भने। रासस"
"भारतमा बढ्दै कोरोना संक्रमण, एकैदिन थपिए १५९० संक्रमित","नयाँ दिल्ली : भारतमा फेरि कोरोना भाइस संक्रमण बढेको छ। भारतको राजधानी नयाँ दिल्ली र महाराष्ट्रलगायत विभिन्न स्थानमा कोरोना संक्रमित बढ्दै गएका छन्। शनिबार मात्रै महाराष्ट्रमा ४३७ जना र दिल्लीमा १३९ जनामा संक्रमण देखिएको थियो। योसहित देशभर १५९० जनामा कोरोना संक्रमण पुष्टि भएको यहाँको स्वास्थ्य मन्त्रालयले जनाएको छ। १४६ दिनपछि देशभर एकै दिन यति धेरै बिरामी भेटिएका हुन्। भारतमा हाल सक्रिय संक्रमितको संख्या ८ हजार ६०१ पुगेको छ। यसैबीच,स्वास्थ्य मन्त्रालयले एक सुझाव जारी गरेको छ। कोभिडबाट बच्न ३टी सूत्र सुझाव दिइएको छ। यी ३टीहरू ट्र्याकिङ, खोप र परीक्षण हुन्। दिल्लीका स्वास्थ्य मन्त्री सौरभ भारद्वाजले सहरका अस्पतालमा इन्फ्लुएन्जाका धेरै केसहरू नभएको र स्थितिलाई नजिकबाट नियालिरहेको बताएका छन्। इन्डियन काउन्सिल अफ मेडिकल रिसर्च () ले इन्फ्लुएन्जाका केसहरूमा वृद्धि  भाइरसका कारण हुनसक्ने बताएको छ।"
सडक हरियाली बनाउने अभियानमा धनगढी उपमहानगर,"उपमहानगरले रोपिएका बिरुवा हुर्काउनका लागि साँझ, बिहान सिँचाइसमेत गर्ने गरेको छ । उपमहानगरको सडक हरियाली पार्ने अभियानले स्थानीय पनि हर्षित भएका छन् । धनगढी : कैलालीको धनगढी उपमहानगरपालिकाले सडक किनारालाई हरियाली बनाउने अभियान अगाडि सारेको छ । विभिन्न सङ्घसंस्थाको सहकार्यमा उपमहानगरले सो अभियान कार्यान्वयनमा ल्याएको हो । अभियानअन्तरगत मोहनाअत्तरिया सडकमा काठमाडौँको जावलाखेल ग्रुपदेखि नगर विकास कोषको सहयोगमा बिरुवा रोपिएका छन् । सडकको बीचभागमा वृक्षरोपण गर्नुका साथै तारजालीसमेत लगाएको छ । छ लेन सडकको धनगढी चौराहबाट भन्सारसम्म तारजाली लगाउने काम जावलाखेल ग्रुपले गरेको हो । बोराडाँडीबाट विमानस्थल जाने बाटोसम्म धनगढी उपमहागरले आफ्नै लगानीमा बोटबिरुवा रोपेको जनाएको छ । 'छ लेन सडकमा वृक्षरोपण लगाउनुका साथै तारजाली लगाउने काम भएको छ', धनगढी उपमहानगरका इञ्जीनियर उपेन्द्र भट्टले भने । 'यसमा जावलाखेल ग्रुप, सूर्य नेपाल प्रालि, धनगढी विकास समिति र उपमहानगरको लगानी रहेको छ ।' सूर्य नेपालले यएरपोर्ट जाने बाटोबाट गोदावरी नगरपालिका अर्थात् सिमानासम्म बोटबिरुवा रोप्ने र तारजाली लगाउने काम गरेको इञ्जीनियर भट्टले जानकारी दिए। छ लेन सडक विभिन्न भागमा विभिन्न प्रजातिका बोटबिरूवा तथा फूलको बोट रोपेका हुन् । उपमहानगरपालिकालाई हरियाली तथा सौन्दर्यीकरण बनाउन सडकमा वृक्षरोपण गरिएको नगरप्रमुख गोपाल हमालले बताए। नगरलाई सुन्दर, सफा र हराभरा बनाउन वृक्षरोपण अति नै आवश्यक रहेको उनको भनाइ छ । 'स्वच्छ, सफाका लागि बोटबिरुवा रोप्न आवश्यक छ', उनले भने । 'त्यसले गर्दा उपमहागरले वार्षिक दुई हजार बिरुवा रोप्नुका साथै हुर्काउने अभियान बनाएको छ । त्यसमा पनि टिगार्डसहित हुनेछ ।' अझ छ लेन सडकको बीच भागमा बिरुवा र दुबो लगाएर हरियाली बनाउने नगरप्रमुख हमालले बताए। छ लेनमात्र होइन निर्माणधीन अवस्थामा रहेका सहिदगेट क्याम्पस रोड सडक, ट्राफिक चौराह क्याम्पस चोकलगायतका सडकमा बिरुवा रोप्ने अभियान छ । उनले रोपिएका बिरुवा जोगाउनका लागि स्थानीयको साथ सहयोगबिना सम्भव नभएको बताए। 'स्थानीयको सहयोगबिना कुनै पनि काम असम्भव हुन्छ', उनले भने । 'बिरुवा चोरी हुनेदेखि गाईवस्तुबाट बचाउन सबैले लाग्नुपर्नेछ ।' वृक्षरोपण र सरसफाइ एकअर्काबीच अन्तरसम्बन्ध रहेकाले यसले सुन्दर र हराभरा देखिने बिरुवाको संरक्षण गर्नुपर्ने उनले जोड दिए। उपमहानगरले रोपिएका बिरुवा हुर्काउनका लागि साँझ, बिहान सिँचाइसमेत गर्ने गरेको छ । उपमहानगरको सडक हरियाली पार्ने अभियानले स्थानीय पनि हर्षित भएका छन् । सडक मिडियम, दायाँ र बायाँ भागमा बिरुवा रोप्ने कार्य अति नै उत्तम भएको धनगढी उपमहानगर२ का नितेश बटालाले बताए। 'धनगढी उपमहानगरले वातावरणमैत्री सडक बनाउने अभियान चालेको छ', उहाँले भने, 'धनगढी प्रदेशमुकाम भएको हुँदा यसले गर्दा प्रदेशकै गौरव बढ्ने छ ।' उनले बिरुवा रोप्ने कार्य चर्चामा आउनका लागि मात्र नभएर रेखदेख महत्वपूर्ण रहेको बताए। उपमहानगरमा नगरलाई सफा, स्वच्छ बनाउनका लागि सडकलाई हरियालीमात्र होइन, प्लाष्टिकका झोलासमेत निषेध गर्ने अभियान छ । नगर स्वच्छताका लागि जनाउँदै धनगढी उपमहानगरपालिकाले मङ्सिरदेखि प्लाष्टिकका झोला बेच्न र सामान राखेर दिन रोक लगाएको हो । उपमहानगरले प्लाष्टिकका झोला बन्द गरेपछि कपडाका झोला प्रयोग हुन थालेका छन् । रासस"
"राष्ट्रपति रामचन्द्र पौडेल गोरखामा, गोरखकाली र गोरखनाथको गरे दर्शन","गोरखा : राष्ट्रपति रामचन्द्र पौडेल गोरखा आइपुगेका छन्। आइतबार बिहान १० बजेतिर सेनाको हेलिकोप्टरबाट गोखरा आइपुगेका राष्ट्रपति पौडेलले प्रसिद्ध धार्मिक स्थल गोरखकाली र गोरखनाथ मन्दिरको दर्शन गरेका छन्। मन्दिरमा पूजाआजा पछि राष्ट्रपति पौडेलले गोरखा दरबारको अवलोकन गर्ने कार्यक्रम रहेको छ। त्यसपछि राष्ट्रपतिले गोरखा संग्राहालयमा रहेको पृथ्वीनारायण शाहको शालिकमा माल्यार्पण गर्ने कार्यक्रम रहेको छ। राष्ट्रपतिमा निर्वाचित भएपछि पौडेल पहिलो पटक राजधानीबाहिर भ्रमणमा निस्केका हुन्। पौडेलको साथमा उनकी श्रीमती ,गोरखा क्षेत्र नम्बर १ का सांसद राजेन्द्र बजगाइँलगायत सहभागी छन्।"
कर्णालीमा धार्मिक पर्यटन प्रवर्द्धन गर्न पशुपतिपञ्चकोसी तीर्थयात्रा,"वीरेन्द्रनगर : कर्णालीमा धार्मिक पर्यटन प्रवर्द्धन गर्न पशुपतिनाथदेखि पञ्चकोशी तीर्थयात्रा गरिएको छ। काठमाडौंको पशुपतिनाथ मन्दिरदेखि दैलेखको पञ्चकोशी तीर्थस्थलसम्मको तीर्थयात्राका विषयमा आइतबार सुर्खेतमा आयोजित पत्रकार सम्मेलनमा सांसद धनश्याम भण्डारीले पशुपतिनाथदेखि पञ्चकोशी तीर्थयात्राले कर्णालीमा धार्मिक पर्यटनको ढोका खुलेको बताए। उनले भने, 'दैलेखको पञ्चकोशी धार्मिक तथा ऐतिहासिक हिसाबले निकै महत्व बोकेको छ। यो गुमनाम अवस्थामा छ। दैलेखको पञ्चकोशी नाच परम्पराको उद्गमस्थल हो। पौराणिक पुरातत्व बोकेको प्रसिद्ध धाम हो। अन्य कुमारी केटी पुजारी बनाउँछन्। दैलेखमा कुमार केटा पुजारी हुन्छ। जुन स्थानीय भाषामा देउकेटा भन्छन्। दैलेख पञ्चकोशी गुमनाम भएकै कारण प्रायः धार्मिक पर्यटकहरू पशुपतिनाथ, देवघाट, लुम्बिनी, बागेश्वरी भएर फर्किने गरिरहेका छन्। ती पर्यटकहरूलाई हामीले कर्णालीमा भित्र्याउन सुर्खेतको काँक्रे बिहार र दैलेख पञ्चकोशी ल्याउने लक्ष्य हो।' उनले पुराणमा पनि दैलेख पञ्चकोशी उल्लेख रहेकाले यसको महत्व बुझाउन धेरै समय खर्चिनु नपर्ने दाबी गरे। उनले भने, 'दैलेख पञ्चकोशी पहिलो धार्मिक मुक्ति र पृतिमोक्षका लागि निकै महत्वपूर्ण छ। भारतको कुमागडुबालमा बच्चा जन्मदा गाउने मागलमा दैलेख पञ्चकोशी ज्वालाको मागल गाइन्छ। यसले पनि पञ्चकोशीको महत्व बढाएको छ।' दैलेखका अर्का प्रदेश सांसद पूर्णबहादुर खत्रीले सांसद धनश्याम भण्डारी र पत्रकार भरतबन्दु थापाले सुरुवात गरेको यो तीर्थयात्राले कर्णालीमा पर्यटन क्षेत्रको बिकासको ढोका खुलेको बताए। उनले भने, 'यो सामान्य रूपमा तीर्थयात्राका रूपमा मात्र बुझ्न मिल्दैन। यसले कर्णालीको समृद्धिको अभियानमा ठुलो सहयोग पुग्नेछ। यो अभियानलाई सबैको सहयोगले प्रभावकारी बनाउनु आवश्यक छ। कर्णालीमा धार्मिक ऐतिहासिक तथा रमणीय पर्यटकीय स्थलहरूमा पर्यटक भित्र्याउनका लागि यस्ता अभियानहरू आवश्यक छन्। यी पर्यटकीय स्थलको व्यवस्थापनमा प्रदेशमा हामीले पनि पहल लिनेछौँ। नीति निर्माण र विकास निर्माणका लागि हामी साथमा छौँ।' दैलेखको दुल्लु नगरपालिका प्रमुख भरत रिजालले दुल्लु नगरपालिकामा रहेको पञ्चकोशी ज्वाला मुलुककै सम्पति रहेको बताउँदै यसको प्रवर्द्धनका लागि अभियन्ता धनश्याम भण्डारी र भरतबन्धु थापा सहितको टोलीलाई नगरपालिकाले पनि साथ दिने बताए। उद्योग वाणिज्य संघ कर्णाली प्रदेशका अध्यक्ष पदमबहादुर शाहीले कर्णालीका धार्मिक तथा पर्यटकीय स्थलहरूको प्रचारमा सबैको सक्रियता आवश्यक रहेको बताए। मनघरी फाउण्डेशनको आयोजनामा सुरु भएको दैलेखको पञ्चकोशी तीर्थयात्रालाई कर्णालीका सबै तीर्थस्थलसँग जोड्नुपर्ने बताए। अध्यक्ष शाहीले भने, 'हामीसँग यस्ता धेरै महत्व बोकेका धार्मिक तथा पर्यटकीय स्थलहरू छन्। तर यहाँका बाटो, बिजुली, बासस्थान जस्ता सुविधाहरू नहुँदा पर्यटकहरू आकर्षित बन्न सकिरहेका छैनन्। अर्को प्रचारप्रसारको पनि कमी छ। अब उद्योग वाणिज्य संघ कर्णाली प्रदेशले केही समय पछि भारतमा गएर चलो कर्णाली अभियान पनि सुरु गर्ने तयारी गरिरहेका छौँ। कर्णाली घुमाउनका लागि कर्णालीको निजी क्षेत्रले पनि पहल लिनुपर्ने अवस्था छ। सरकारले यहाँको पूर्वाधार विकासमा ध्यान दिनुहोस्। यहाँ पर्यटक भित्र्याउने वातावरण हामी सिर्जना गछौँ।'"
"लयमा फर्किंदै बन्दीपुरको होटल व्यवसाय, पर्यटकको चहलपहल बढ्यो","डुम्रे : पछिल्ला दिन पहाडकी रानीले परिचित बन्दीपुरमा आन्तरिक एवं बाह्य पर्यटकको चहलपहल बढेको छ । पर्यटकको चहलपहल भएसँगै बन्दजस्तै भएको यहाँको होटल व्यवसायले पनि गति समात्न थालेको छ । बन्दीपुरका होटल व्यवसायी सूर्य ढकाल भन्छन्, 'बन्दजस्तै भएको व्यवसाय अहिले केही मात्रामा चयलायमान भएको छ । सर्वजानिक बिदा र शनिबारको दिनमा बन्दीपुरमा आन्तरिक पर्यटकको आवतजावत बढिरहेको उनले बताए। पूर्वाधारमा सहज व्यवस्थापन नहुँदा पनि केही असर गरेको उहाँको भनाइ छ । त्यस्तै बन्दीपुरका पर्यटन व्यवसायी काशीनाथ गुरुङले भने, 'पहिलेपहिले पर्यटक धेरै आउँथे,फुर्सद नै थिएन ।' अहिले यहाँ पर्यटक कम मात्रामा आउने गरेको व्यवसायी गुरुङ बताउँछन्। दुई वर्ष कोरोनाले पर्यटक नै शून्य भए, अहिले सिजन हो, आउनुपर्ने जति पर्यटक बन्दीपुर आउन सकेका छैनन्, उनले भने,'राजमार्ग विस्तार गर्ने क्रममा घाम लाग्दा धुलो र पानी पर्दा हिलो हुने समस्याले सडकमार्गको यात्रामा समस्या हुँदा पर्यटक घटेको अनुभव गरेका छौं। सहज यात्रा चाहने पर्यटक हवाईमार्फत सिधा पोखरा जाने गर्दा यहाँ आउने विदेशी पर्यटक घटेका उनको भनाइ छ । अहिले विदेशी पर्यटक प्याकेजमा मात्रै आउने गरेको बन्दीपुर पर्यटन बोर्डका अध्यक्ष किसान प्रधान बताए । दुई वर्ष अगाडि प्याकेजबिना पनि पर्यटक आउने गर्दथे, तर अहिले प्याकेजमा मात्रै आउने गरेका छन्,'उनले भने। यस वर्ष सडक विस्तारले पनि केही समस्या भएको उनको भनाइ छ। उनले भने,सडक सहज नबन्दा पनि बेसिजनमा आउने पर्यटक भने पक्कै घटेका छन्, राजमार्ग विस्तार सकिएपछि अझै पर्यटक बढ्ने अपेक्षा गरेका छौं ।' उनका अनुसार अहिले प्याकेजमा भने दैनिक २० देखि २५ विदेशी पर्यटक बन्दीपुर भित्रिने गरेका छन् । सिजन तथा बेसिजनमा विदेशी पर्यटक बन्दीपुरमा जतिबेला पनि देखिन्थ्यो, अहिले प्याकेजमा मात्रै आउने गरेका छन्, यसले बन्दीपुरको व्यवसाय पनि घटेको प्रत्यक्ष देखिन्छ, अध्यक्ष प्रधानले भने। बन्दीपुरमा विशेषगरी चीन, फ्रान्स, जर्मनबाट पर्यटक आउने गरेका छन् । विदेशी पर्यटक यहाँको हावापानी, रहनसहन, रीतिरिवाज र पुरानो घर देखेर आकर्षित हुने गरेको बन्दीपुर पर्यटन बोर्डका पूर्वअध्यक्ष एवं होटल व्यवसायी वैश गुरुङ बताए। परम्परागत पुराना घर, यहाँको रहनसहन, स्वागतसम्मान, ढुङ्गाले बिछ्याएको बाटोघाटोले पर्यटकलाई आकर्षित गर्ने गरेको छ । गाउँपालिकाले पर्यटन प्रवद्र्धनमा टेवा पुयाउन मिनी ग्रेटवाल निर्माण गरिरहेको छ । बन्दीपुर गाउँपालिका२ स्थित थानीमाई मन्दिरबाट निर्माण सुरु गरिएको मिनी ग्रेटवाल मुकुन्देश्वरी डाँडामा पुगेर टुङ्गिन्छ । विगत दुई वर्षदेखि निर्माण सुरु भएको मिनी ग्रेटवाल निर्माण नसकिँदै पर्यटकको रोजाइमा पर्न थालेको हो । बन्दीपुर घुम्न आएका अधिकांश पर्यटक उक्त ठाउँका बारेमा चासो लिने गरेका छन् । बन्दीपुरमा अझै पर्यटक वृद्धिका लागि संरचना निर्माणलाई गाउँपालिकाले विशेष प्राथमिकता दिएको गाउँपालिकाका अध्यक्ष सुरेन्द्र थापाले बताए। कुल साढे दुई किलोमिटर दूरी रहने मिनी ग्रेटवालसँगै यहाँ थप पूर्वाधार निर्माण गर्ने योजना गाउँपालिकाको छ । यहाँ थानीमाई मन्दिर, उद्यान, सेल्फी उद्यान, प्याराग्लाइडिङ गर्ने ठाउँ, नौ मिटर अग्लो बन्दीपुर लेखिएको स्तम्भ, घोडा सयर, पुष्पलाल स्मृति उद्यान, मुकुन्देश्वरी उद्यान, सिसाको पुललगायतका संरचना निर्माण गर्ने योजना छ । विश्वकै प्रसिद्ध ग्रेटवालको झल्को दिने गरी निर्माण गरिएको पदमार्ग पर्खालले यहाँको पर्यटन विकासमा टेवा पुग्ने विश्वास गरिएको छ । मुकुन्देश्वरी डाँडा तत्कालीन राजा मुकुन्द सेनले शासन गरेको ठाउँ हो । उक्त पदमार्ग पर्खाललाई पनि मुकुन्देश्वरी पर्खालको नामकरण गरिएको हो । सदरमुकाम दमौलीबाट १८ किलोमिटर डुम्रे हुँदै आठ किलोमिटरको उकालो यात्रा तय गरेपछि बन्दीपुर पुगिन्छ । यहाँबाट मनोरम हिमशृङ्खला, पहाड, टाकुरा अवलोकन गर्न सकिन्छ । प्राकृतिक सुन्दरता बोकेको बन्दीपुरबाट अन्नपूर्ण, माछापुच्छे, धवलागिरिलगायतका हिमशृङ्खला देखिने भएकाले यहाँ आउन आकर्षित हुने गर्दछन् । रासस"
"ट्याक्टर दुर्घटना हुँदा एक जनाको मृत्यु, २ घाइते",कैलाली : कैलालीको मोहन्याल गाउँपालिका५ तालबन्दमा शनिबार बेलुकी ट्याक्टर दुर्घटना हुँदा एक जनाको मृत्यु भएको छ। २ जना घाइते भएका छन्। मृत्यु हुनेमा ट्याक्टरमा सवार कैलालीकै गौरीगंगा नगरपालिका७ का ४५ वर्षीय चक्र जेठारा रहेका छन्। धनगढीस्थित सेती प्रादेशिक अस्पताल उपचारका क्रममा गएराति साढे १० बजे उनको मृत्यु भएको हो। घाइते भएका मोहन्याल गाउँपालिका५ कै २० वर्षीया निर्मला रोका मगर र ४० वर्षीया गौमती विकको सोही अस्पतालमा उपचार भइरहेको छ। से २ त २८५० नम्बरको ट्याक्टर शनिबार बेलुकी पौने ८ बजे अनियन्त्रित भई पल्टिएको थियो। ट्याक्टरसहित चालकलाई प्रहरीले नियन्त्रणमा लिएको छ।
थारु आयोगले प्रदेश प्रमुखलाई बुझायो प्रतिवेदन,"हेटौंडा : थारु आयोगका अध्यक्ष विष्णुप्रसाद चौधरीले आयोगको वार्षिक प्रतिवेदन बागमती प्रदेश प्रमुख यादवचन्द्र शर्मासमक्ष बुझाएका छन्। आइतबार अध्यक्ष चौधरीले प्रदेश प्रमुख शर्मासमक्ष नेपालको संविधानको धारा २९४ को उपधारा (३) अनुसार आयोगले आर्थिक वर्ष २०७८०७९ मा सम्पादन गरेको काम कारबाहीसमेत समेटेर तयार गरिएको चौथो वार्षिक प्रतिवेदन बुझाएका हुन्। प्रतिवेदन ग्रहण गर्दै प्रदेश प्रमुख शर्माले विभिन्न समुदायको हित तथा प्रर्वद्धनका सन्दर्भमा आयोग गठन गरी काम गर्नु राज्यपक्षको सराहनीय कार्य भएको बताए। राज्यको पहलकदमी सकारात्मक रहेको र आगामी दिनमा आयोगमार्फत् थारु समुदायको उत्थानका लागि काम गर्न आफ्नो पहलकदमी हुने प्रतिवद्धता व्यक्त गरे। सो अवसरमा आयोगका अध्यक्ष चौधरीले मुलुकमा विभिन्न पहिचान बोकेका समुदाय रहेको र ती समुदायको प्रवर्द्धनका लागि राज्य अझै जिम्मेवार हुनुपर्ने धारणा व्यक्त गरे। प्रतिवेदनमा थारु समुदायका समस्या, उत्थानको क्षेत्रमा देखिएका चुनौती, सम्पादन गरेका काम कारबाहीलगायत विषय समावेश रहेको उनले बताए।"
मुस्ताङ कारागारमा क्षमताभन्दा दोब्बर कैदी बन्दी,"जोमसोम : मुस्ताङ जिल्ला कारागारमा क्षमताभन्दा दोब्बर कैदी बन्दी हुँदा गुम्सिएर बस्नुपर्ने बाध्यता छ। ढुंगा माटोले निर्मित कच्ची कारागार भवनको साँघुरो कोठामा अहिले १९ जना पुरुष कैदी बन्दी असहज रुपमा बसिरहेका छन्। यो कारागार २०३७ सालमा स्थापना भएको हो। त्यसअघि मुस्ताङ जिल्ला कारागार भवनमा सीमा प्रशासन कार्यालय थियो। कारागार भवनमा ९ वटा कोठा छन्। त्यहाँ कैदी बन्दी, सुरक्षाकर्मी र कारागारका कर्मचारी बस्ने गर्छन्। पछिल्लो समय कारागारका कर्मचारी बस्ने बेग्लै दुई कोठे भवन छ। २०७८ साउन महिनामा जीर्ण मुस्ताङ कारागारमा वर्षाका कारण आंशिक क्षति भएको थियो। भवन संरचना भत्किएपछि त्यहाँ रहेका कैदी, बन्दी र कर्मचारीलाई बस्न अप्ठ्यारो परेको थियो। कारागारमा भौतिक संरचनाको कमी रहेको जेलर भगवानलाल साहले जानकारी दिए। उनले मुस्ताङ जिल्ला कारागारमा पूर्वाधारको कमीले गर्दा कैदी बन्दीलाई भवनबाट बाहिर निकाल्न गाह्रो परेको बताए। उनले मुस्ताङ कारागारमा कैदी बन्दीका लागि महिला पुरुषसहित ५० जना अट्न सक्ने क्षमताको पूर्वाधार निर्माण गर्न आवश्यक रहेको औंल्याए। अहिले मुस्ताङ कारागारको दुई वटा कोठामा कैदी बन्दी राखिएको छ। पूर्वाधार नहुँदा कैन्दीबन्दीले सिपमुलक काम गर्न पाएका छैनन्।"
व्यवसायिक प्रहरी चाहिएको छ : गृहसचिव सिंह,"काठमाडौं : गृहसचिव विनोदप्रकाश सिंहले प्रहरीको बर्दी भनेको संरक्षकको संकेत भएको बताएका छन्। नवनियुक्त प्रहरी महानिरीक्षक बसन्त कुँवरलाई दर्ज्यानी चिन्ह प्रदान गरेपछि गृहसचिव सिंहले प्रहरी आयो भनेर जनता डराउनुपर्ने अवस्थाको अन्त्य हुनुपर्ने बताए। उनले अहिले राष्ट्रले व्यवसायिक प्रहरी खोजिरहेको बताए। गृहसचिव सिंहले भने,'व्यवसायिक प्रहरी चाहिएको छ। ' गृहसचिव सिंहले प्रहरी संगठनमा हुने सरूवा प्राय विवादमा पर्ने गरेको र त्यसको तत्काल अन्त्य गर्न महानिरीक्षक कुँवरलाई निर्देशन दिए।"
सशस्त्र प्रहरीले गर्यो १८८९ किलो गाँजा बरामद,"काठमाडौं : सशस्त्र प्रहरी बल, नेपालले प्रतिबन्धित लागु औषध गाँजा १८८९ केजी बरामद गरेको छ। गएराति विशेष सूचनाको आधारमा सर्लाही, मलंगवा नपा११ गम्हरीयास्थित झिम खोला बाँध ईलाकाबाट लुकाई छिपाई नेपालबाट भारततर्फ लैजादै गरेको गाँजा बरामद गरेको सशस्त्र प्रहरी बलले जनाएको छ। १० गण नम्बर गणबाट खटिएको १५ जनाको गस्ती टोलीलाई देखेपछि प्रतिबन्धित २० पोका छाडी व्यक्तिहरु फरार भएका छन्।"
अन्नपूर्ण म्याराथनको तेस्रो संस्करण आयोजना हुँदै,"काठमाडौं : अन्नपूर्ण प्रथम हिमाल आरोहण दिवसका सन्दर्भमा सेन्चुरी पर्यटन समितिले अन्नपूर्ण आधार शिविरबाट घान्द्रुकसम्म (१४२१९५ किमी)को अन्नपूर्ण म्याराथन आउँदो जेठ महिनामा आयोजना गर्ने भएको छ । कोभिड१९ का कारण दुई संस्करण स्थगित भए पनि समितिले यसपटक अन्नपूर्ण म्याराथनलाई निरन्तरता दिन लागेको समितिका अध्यक्ष ललित गुरुङले जानकारी दिए। अन्नपूर्ण आधार शिविरको पर्यटन पूर्वाधार निर्माण गरी पर्यटन प्रवद्र्धन गर्न विगतमा निरन्तर पर्यटन महोत्सव र अन्नपूर्ण म्याराथन गरिँदै आइएको थियो । प्रतिकूल परिस्थितिका कारण गत वर्षका कार्यक्रम स्थगित भए पनि यसपटक पूर्वनिर्धारित समयअनुसार नै कार्यक्रमलाई निरन्तरता दिइने समितिका सचिव मिकास गुरूङले बताए। विसं २०७५ फागुन १५ को हिमपातबाट अन्नपूर्ण आधार शिविरमा आएको हिमआँधीले अन्नपूर्ण आधार शिविरका होटलमा गम्भीर क्षति भएको थियो । नेपाल भ्रमण वर्ष २०२० घोषणा भएलगत्तै अन्नपूर्ण पदयात्रा मार्गको हिन्कु केभमा हिमपहिराका कारण भएको दुःखद् घटना र विश्वव्यापी कोभिड१९ को सङ्क्रमण र त्यसको नियन्त्रण लागि अपनाइएको निषेधाज्ञाका कारण त्यस क्षेत्रको पर्यटन व्यवसायसँगै देशको सम्पूर्ण अर्थतन्त्रमा समेत गम्भीर असर परेको व्यवसायी बताउँछन् । पर्यटन क्षेत्रलाई धरासायी हुन नदिनका विषेश राहत प्याकेज कार्यक्रम सञ्चालन गरी अर्थतन्त्रको सवलीकरण गर्न स्थानीय, प्रदेश र सङ्घीय सरकारसँग विशेष अनुरोध गर्ने समितिले जनाएको छ । रासस"
स्वास्थ्य संस्थामा बच्चा जन्माउनेलाई कुखुराको भाले उपहार,"तोकिएको मितिमा आठपटक गर्भ र सुत्केरी परीक्षण गर्दा हरेकपटक एकएक क्रेट अन्डा र संस्थागत प्रसूति हुनेलाई एक कुखुराको भाले दिने गरिएको हो । संस्थागत सुत्केरी हुनेलाई सङ्घीय सरकारले यातायात खर्चवापत दुई हजार र गर्भपरीक्षण गर्नेलाई थप आठ सय उपलब्ध गराउने गरेको छ । बेनी : म्याग्दीको मंगला गाउँपालिकाले सुत्केरीलाई भाले उपहार दिन थालेको छ। संस्थागत सुत्केरीसँग उपाध्यक्ष कार्यक्रममार्फत भाले उपहार दिन थालेको हो। गाउँपालिकाको स्वास्थ्य शाखाका प्रमुख लेखनाथ रोकाले बच्चा र आमाको पोषण तथा स्वास्थ्यमा सुधार ल्याउन स्वास्थ्य संस्थामा सुरक्षित प्रसूति हुनेलाई कुखुराको भाले उपहार दिन थालिएको बताए। गर्भ र सुत्केरी परीक्षण गराई बच्चा र आमाको स्वास्थ्य तथा पोषणमा सुधार ल्याउन सुत्केरीलाई भेट्न जनप्रतिनिधि र स्वास्थ्यकर्मी भाले लिएर घरमै जाने गरेका छौं, उनले भने, घरमा असुरक्षित प्रसूति हुने र नियमित गर्भपरीक्षण नगराउने समस्या हटाउन गाउँपालिकाले उपहारसहित विभिन्न सन्देशमूलक अभियान सञ्चालन गरेको हो। तोकिएको मितिमा ८ पटक गर्भ र सुत्केरी परीक्षण गर्दा हरेकपटक एकएक क्रेट अन्डा र संस्थागत प्रसूति हुनेलाई एउटा कुखुराको भाले दिने गरिएको हो। संस्थागत सुत्केरी हुनेलाई संघीय सरकारले यातायात खर्चबापत दुई हजार रुपैयाँ र गर्भपरीक्षण गर्नेलाई ८ सय रुपैयाँ उपलब्ध गराउने गरेको छ। अन्डा र भाले गाउँपालिकाको बजेटबाट उपलब्ध गराइएको हो। पाँचवटा वडा रहेको मंगलामा वार्षिक ७०८० जनाको अनुपातमा संस्थागत सुत्केरी हुने गरेका छन्। कुहुँ, अर्मन र बरंजा स्वास्थ्यचौकीमा प्रसूति सेवा उपलब्ध छ। नियमित गर्भ र सुत्केरी परिक्षण गराउँदा आमा र बच्चाको स्वास्थ्य अवस्था तथा समस्या पहिचान गरेर जोखिमको व्यवस्थापन गर्न सहज हुने स्वास्थ्यकर्मीले बताएका छन्। चालू आर्थिक वर्ष २०७९८० मा संस्थागत सुत्केरीसँग उपाध्यक्ष कार्यक्रमका लागि पाँच लाख रुपैयाँ बजेट बिनियोजन भएको छ। कार्यक्रमबाट गर्भवती र सुत्केरीको खानपान, सरसफाइ र स्याहार सुधारमा जागरण आएको गाउँपालिकाका उपाध्यक्ष पेमा अधिकारीले बताइन्।"
बागबानीमा झुम्मिंदै आन्तरिक पर्यटक,"तत्कालीन बागबानी विकास केन्द्र रहेको उक्त स्थानमा पुग्ने अवलोकनकर्ताहरु ढकमक्क फुलेका फलफूलका फूलहरुसँग रमाएर मात्रै फर्किंदैनन् कतिपय कृषक कृषि सम्बन्धी विभिन्न ज्ञानसमेत लिएर फर्कन्छन्। सोलुखुम्बु : सोलुखुम्बुको सदरमुकाम सल्लेरीमा रहेको कृषि ज्ञान केन्द्र व्यवस्थापन शाखा (बागबानी) आन्तरिक पर्यटकको रोजाइमा पर्न थालेको छ। बागबानी नामले परिचित उक्त स्थानमा वसन्त ऋतु सुरु भएसँगै अवलोकनकर्ताहरुको भिड अत्याधिक बढेको हो। सोलुदुधकुण्ड नगरपालिका ५ नयाँ बजारकी याङजी शेर्पा, फूलसँग हास्दै, रमाउँदै तस्बिर खिच्न व्यस्त थिइन्। उमेरले ५० वर्ष काटिसकेकी याङ्जीले बागबानीको सुन्दर दृष्य र वातावरणमा रमाउँदा साच्चै स्वर्गको अनुभुति गरेको सुनाइन्। उनले भनिन, कति राम्रो ठाउँ, मलाई त स्वर्ग नै जस्तो लाग्यो, नानीहरुले आमा बागबानी घुम्न जाउँ न भनेर आको यहाँ आउँदा त मान्छे पनि कति धेरै आउने रहेछन्, रमाइलो पनि त्यति कै। तत्कालीन बागबानी विकास केन्द्र रहेको उक्त स्थानमा पुग्ने अवलोकनकर्ताहरु ढकमक्क फुलेका फलफूलका फूलहरुसँग रमाएर मात्रै फर्किंदैनन् कतिपय कृषक कृषि सम्बन्धी विभिन्न ज्ञानसमेत लिएर फर्कन्छन्। बागबानीमै भेटिएका गार्माका कामीसर्की शेर्पाले भने, म यहाँ खासमा यो फलफूल र तरकारी खेती कसरी गर्नुपर्ने रहेछ भनेर यसो बुझ्न आको, तर यहाँ आउँदा यति धेरै रमायलो देखे कि साँच्चै मन आनन्द भयो, यही माथि फाप्लुतिर हेर्दा वसन्त ऋतु सुरु भएको फिल नै हुन्न तर यहाँ आएपछि भने साच्चै बसन्त ऋतु सुरु भएछ भन्ने आभास भयो। पछिल्लो समय बागबानी पुग्ने अवलोकनकर्ताको संख्या सोचेभन्दा फरक छ। सल्लेरी नजिकै भएकाले पनि दैनिक रुपमा मोटर साइकल, टेम्पो तथा गाडी नै लिएर बागबानी पुग्ने जमात बढ्दै छ। यहाँ पुग्ने कतिपय कर्मचारी, विद्यार्थी तथा बालबालिकाहरु फोटो, भिडियो तथा टिकटक बनाउनमा व्यस्त हुन्छन् भने कृषकहरुले अवलोकनसँगै कृषि प्रविधि सिक्ने गरेको बागबानी विकास अधिकृत चन्द्र फडेराको भनाइ छ। अहिले दैनिक १५० जनासम्म अवलोकनकर्ताहरु यहाँ आउने गर्छन्। कोही बेला त साँच्चै मेला नै पो लागेको हो कि भन्ने समेत आभास गराउँछ। यहाँ ढकमक्क फुलेका फूलहरु हेर्न रमाउन र कृषि प्रविधि सिक्न पनि मानिसहरु आउने गर्दछन्।, अधिकृत फडेराले भने। सोलुखुम्बुको फाप्लु स्थित फाम व्यवस्थापन शाखा (बागबानी) जिल्लाकै सबैभन्दा ठूलो सरकारी बगैँचा हो। ३ सय ५१ रोपनी क्षेत्रफलमा फैलिएको यस शाखामा दर्जनौ प्रजातीका फलफूलका विरुवा, त्यतिकै संख्यामा तरकारी तथा अन्य विरुवाहरु समेत छन्। जहाँ विरुवा उत्पादनदेखि फलफूल उत्पादनसम्मको कार्य हुने गर्दछ। ती हरियाली बोटविरुवाहरुमा ढकमक्क फूलेको फूलहरुले यतिखेर बागबानी झकिझकाउ बनेको छ।"
अभियानले सफा हुँदै सहर,"सफाइ गरेको देखेपछि फोहर गर्न नहुने सन्देश जाने बताउँदै उनले भने, दिनको १ मिनेटमात्रै सबैले वरिपरि सफा गरेमा फोहर थुपिँ्रदैन, सफा सहर बन्छ। जनकपुरधाम : जहाँ फोहर देख्यो, त्यहीँ बढार्ने उनीहरूको अभियान हो। सामान्य पहिरनमा बिहानै निस्कने र फोहर देख्यो कि सफाइमा भिड्ने उनीहरूको स्वाभावले आसपासका मानिससमेत अचम्मित पर्छन्। सामान्य कपडा, एप्रोन, मास्क उनीहरूको नियमित पहिरन हो। हामीले नगरे कसले गर्छ, हामीले नगरे कसको भर पर्ने भन्दै फोहर देख्नासाथ उनीहरू झाडु, कुचो, कोदालो लिएर सफाइमा लाग्छन्। यो उनीहरूको नियमित काम हो। बढार्दैमा सफा हुँदैन, फोहर गरेन भने सफा हुने हो, सफाइ अभियन्ता धीरेन्द्र साहले भने, फोहर अरुले उठाउँछ, भन्ने सोचले फोहर फैलिएको हो, सबैले सफा गर्ने हो भने फोहर हुँदैन, उनी भन्छन्, हामी जहाँ जुन स्थानमा बस्छौं, त्यहाँ मात्र सफा राखौं न, फोहर कहीँ कतै हँुदैहँुदैन। घरपरिवार त छँदैछ, आफ्नो मेहनत मजदुरी पनि चलेकै छ, तर अरुबेला सफाइ अभियानमै हिँड्छु, घरमै हुन्छु फुर्सद भएको बेलामा सफाइमा लागिहाल्छु। धीरेन्द्रको सफाइ टिममा झण्डै २० जना छन्। नियमित रुपमा उनीहरू कहिँ न कहिँ कतै त कतै धार्मिक स्थल, सडक, पाटीपौवा वा अन्य स्थानमा सडक बढारिरहेका भेटिन्छन्। हाम्रो नियमित सरसफाइ गर्ने योजना हुन्छ, धीरेन्द्र भन्छन्, सबैले साथ दिए आधा घण्टामै उपमहानगर फोहररहित हुनेछ। सफाइ गरेको देखेपछि फोहर गर्न नहुने सन्देश जाने बताउँदै उनले भने, दिनको १ मिनेटमात्रै सबैले वरिपरि सफा गरेमा फोहर थुपिँ्रदैन, सफा सहर बन्छ। नियमितजसो सार्वजनिक स्थलमा फोहर टिप्ने, बढार्ने, जनचेतना फैलाउने काममा सक्रिय रहेका धीरेन्द्रको बाटो पछ्याएर अहिले पुराना र नयाँ स्वयंसेवी बढेका छन्। उनीहरू स्थानीय तहमा सरसफाइ अभियानबारे जानकारी गराउँदै हिँडेका छन्। उनीहरूबाट प्रेरित भएर केही नगरपालिकाले सामूहिक सरसफाइ अभियान चलाउन थालेको सफाइ अभियन्ता साह बताउँछन्। जबसम्म घरघर पुगेर फोहर संकलन गर्ने विधि हट्दैन, तबसम्म सफा सहर बन्दैन, उनी भन्छन्, टोलटोलमा निश्चित फोहर फाल्ने ठाउँ बनाउनुपर्छ, त्यहीँबाट स्थानीय तहले फोहर उठाउनुपर्छ। फोहर जथाभावी फालेमा कारबाही गर्न बनेका ऐन कार्यान्वयनमा ल्याउनुपर्ने उनको भनाइ छ। कुचिकार राखेर सधैँ सफा गर्न सम्भव हुँदैन, नजिक भएका सबैले नियमित आफैं सफा गर्ने हो भने, स्वतः सफा सहर बन्छ, उनी भन्छन्, सफा गरेर होइन, फोहर नगरेर सफा सहर बनाउन सकिन्छ। सयौं कुचिकार भएका नगरपालिकाका कार्यालय नै फोहर भेटेको बताउँदै उनले भने, बजेटले सफा हुँदैन, स्थानीय जागरण चाहिन्छ। ब्रस, पञ्जा, एप्रोन, मास्क लगायतका सबै सामग्री उनीहरू स्वयं व्यवस्थापन गर्छन्। कसैसँग कुनै पनि किसिमको खर्च माग्दैनौं, स्वतःस्र्फूत हुने सहयोग लिन्छौं, धीरेन्द्रले भने, कुनै संस्थाका कर्मचारी होइनौं, अभियन्ता हौं। मानिसको भिडभाड हुने स्थान सबैभन्दा फोहोर ठाउँ भएको उनको भनाइ छ। गाउँसहर मात्र होइन, देसै सरसफाइ गर्न हिँडेका हौं। सफाइकर्मी श्रुती सिंहले कसैले आफ्नो वरपर फोहोर नगरोस् भन्ने हाम्रो चाहना हो, श्रुती भन्छिन्, कसैले जथाभावी फोहोर नगरुन् भन्ने हामीहरूको उद्देश्य हो। मानवले जथाभावी फोहोर नगरुन् भन्ने अभियानमा हामी छौं। आफूलाई सरकारी संघसंस्थाको समन्वयको खाँचो भएको उनीहरू बताउँछन्। सरकारी निकायबाट सहयोग पाउने हो भने हामी सरसफाइको नेतृत्व लिन तयार छौं, धीरेन्द्रले भने, समन्वयको मात्र खाँचो छ। अभियानमा राष्ट्रिय सरसफाइ अभियन्ता साहसँगै श्रुति कुमारी सिंह, रिता साह, आरती मण्डल, तुलसा ज्ञवाली, सागर कार्की, रजय कायस्थलगायतका छन्।"
यस्तो छ तीन दिनको मौसम पूर्वानुमान,"काठमाडौं : नेपालमा स्थानीय वायुसँगै पश्चिमी वायुको सामान्य प्रभाव रहेको छ। जल तथा मौसम विज्ञान विभागका अनुसार आइतबार दिउँसो कर्णाली र सुदूरपश्चिम प्रदेश लगायत देशका पहाडी भूभागमा आंशिकदेखि सामान्य बदली रही देशका बाँकी भूभागमा मौसम सामान्यतया सफा रहने छ। मौसम पूर्वानुमान महाशाखाले बिहान जारी गरेको बुलेटिनमा आज गण्डकी, कर्णाली र सुदूरपश्चिम प्रदेशका पहाडी भूभागका थोरै स्थान र पहाडी भूभागका एकदुई स्थानमा मेघ गर्जन चट्याङ्गसहित हल्का वर्षाको सम्भावना रहेको उल्लेख छ। सोमबार कोशी, बागमती र गण्डकी प्रदेशका पहाडी भूभागका थोरै स्थान र पहाडी भूभागका एकदुई स्थानमा मेघ गर्जन चट्याङ्गसहित हल्का वर्षाको सम्भावना रहेको छ। मंगलबार पहाडी भूभागका एकदुई स्थानमा मेघ गर्जन चट्याङ्गसहित हल्का वर्षाको सम्भावना रहेको बुलेटिनमा उल्लेख छ।"
आज देशका यी भागमा चट्याङसहित पानी पर्ने,"गण्डकी, कर्णाली र सुदूरपश्चिम प्रदेशका पहाडी भूभागका थोरै स्थानमा र देशका बाँकी पहाडी भूभागका एकदुई स्थानमा चट्याङसहित हल्का वर्षाको सम्भावना रहेको छ । स्थानीय वायुसँगै पश्चिमी वायुको सामान्य प्रभावले देशका पहाडी भूभागमा केही दिनदेखि आंशिक बदली भइरहेको छ । काठमाडौं : हाल देशमा स्थानीय वायुसँगै पश्चिमी वायुको सामान्य प्रभाव रहेको छ । आज दिउँसो कर्णाली र सुदूरपश्चिम प्रदेशलगायतका पहाडी भूभागमा आंशिकदेखि सामान्य बदली रहने जल तथा मौसम पूर्वानुमान महाशाखाले जनाएको छ । गण्डकी, कर्णाली र सुदूरपश्चिम प्रदेशका पहाडी भूभागका थोरै स्थानमा र देशका बाँकी पहाडी भूभागका एकदुई स्थानमा चट्याङसहित हल्का वर्षाको सम्भावना रहेको छ । स्थानीय वायुसँगै पश्चिमी वायुको सामान्य प्रभावले देशका पहाडी भूभागमा केही दिनदेखि आंशिक बदली भइरहेको छ । यसैगरी आज राति कोशी र गण्डकी प्रदेशका पहाडी भूभागका एकदुई स्थानमा चट्याङसहित हल्का वर्षाको सम्भावना रहेको छ । भोलि सोमबार पनि कोशी, बागमती र गण्डकी प्रदेशका पहाडी भूभागमा हल्का वर्षाको सम्भावना रहेको महाशाखाले जनाएको छ ।"

शीर्षक,विवरण
जानकी धामको मौलिकता नमास,"जानकी मन्दिरलाई स्वच्छ, सफा र मौलिक स्वरूपमा राखिएन भने इतिहासमाथि पनि ठूलो अन्याय हुन्छ। आस्था र इतिहासको सम्मान गर्दै बेथिति रोक्न जरुरी छ। त्यो कर्तव्य सरकार र पुरातत्त्व विभागको हो। जनकपुरको जानकी मन्दिर पौराणिक र धार्मिक महत्त्वको त हुँदै हो, विश्वकै सम्पदा पनि हो। जुन अहिलेसम्म विश्व सम्पदा सूचीमा सूचीकृत भइसकेको छैन, सूचीकृतको पहल भइरहेको छ। नेपाल र भारतका हिन्दू धमालम्बीहरूको साझा आस्थाको केन्द्र जानकी मन्दिरसँग दर्शन र ज्ञानविज्ञानका तमाम इतिहासका पाटा पनि जोडिएका छन्। यतिका महत्त्वपूर्ण सम्पदा भने लामो समयदेखि सन्त, महन्त र मन्दिर संरक्षणको आवरणमा पदासीनहरूबाट दोहनमा पर्यो। मन्दिरको बिघाका बिघा जमिन हत्याउने काम हुने, मन्दिरका आम्दानी र स्रोतहरूमा आफ्नो हात जगन्नाथ गरी ठूलो भ्रष्टाचार हुँदै आयो। फेरि अहिले मन्दिरको सौन्दर्यकरणका नाममा मधेस प्रदेश सरकारले गरेको प्रयासमा पनि बेथिति देखिएको छ। सौन्दर्यकरणका नाममा मन्दिरको धार्मिक तथा पुरातात्त्िवक कलाकौशलमाथि नै धावा बोलिएको छ। मधेस प्रदेश सरकारले जीर्ण भवनको संरक्षण र सुधार, सौन्दर्यकरण र विद्युतीकरणका लागि २० करोड रुपैयाँ बजेट विनियोजन भएको थियो। हो, त्यही बजेट कार्यान्वयनमा देखिएको लापरवाहीले मन्दिरको स्वरूप र संरचना झन् बिग्रने देखिएको छ। सरसफाइ र स्वच्छताका लागि ओछ्याएका मार्बल टुटिसकेका छन्, फुटिसकेका छन्। विद्युत्का लागि पुरानो भवनलाई खोपेर झन् छियाछिया पारिएको छ। सन्त भवन निर्माण अलपत्र परेको छ। धार्मिक क्षेत्रको काम देखिएको बेथितिको जड सरकारको फितलो अनुगमन, समन्वय अभाव र लापरवाही नै हो। एकै आर्थिक वर्ष तीनतीन वटा मन्त्रालयले थरीथरी कामका लागि बजेट विनियोजन गरी मनलाग्दी र बिनायोजना तथा बिनादृष्टिकोण मनलाग्दी काम भएको पृष्टि हुन्छ। विश्व सम्पदा सूचीमा समावेश गर्नका लागि कुनै पनि सम्पदा पुरानोभन्दा पुरानो र महत्त्वपूर्ण भएरमात्रै हुँदैन, उत्तिकै महत्त्वपूर्ण सर्त हो मौलिकता। तर, पछिल्लो कामले भने जानकी मन्दिरको वास्तुकला र मौलिकतामाथि नै प्रहार गरेको छ र त्यसको हुर्मत लिएको छ। पौराणिक कला र सम्पदा पर्यटकीय दृष्टिले मात्रै होइन, अध्ययन र अनुसन्धानका लागि पनि झन् धेरै महत्त्वपूर्ण हुन्छन्। तसर्थ पनि तिनको संरक्षण जरुरी छ। जीर्णाेद्धारमा ख्याल गर्नु पर्ने कुरा नै मौलिकताको संरक्षण हो। जानकी मन्दिरलाई स्वच्छ, सफा र मौलिक स्वरूपमा राखिएन भने इतिहासमाथि पनि ठूलो अन्याय हुन्छ। आस्था र इतिहासको सम्मान गर्दै बेथिति रोक्न जरुरी छ। त्यो कर्तव्य सरकार र पुरातत्त्व विभागको हो।"
४ नेताका लहैलहैमा दौडिँदै सांसद,"संसद बैठक प्रमुख प्रतिपक्षी दल को भन्ने विवादका कारण बैठक बस्न नसकेको हो। मुख्य रूपमा प्रतिपक्षीमा कांग्रेस र एमालेको दाबी देखिएको छ। एमालेले समर्थन फिर्ता लिँदै सरकार छाडेको छ। प्रधानमन्त्रीलाई विश्वासको मत दिएपनि कांग्रेस सरकारमा गइसकेको छैन। काठमाडौं :सांसदहरू नीति बनाउन तल्लीन रहनुपर्ने हो। जनप्रतिनिधि भएकाले जनताकै कुरा संसद्बाट सरकारलाई सुनाउनुपर्ने हो। तर, आफ्नो कार्यकालको सुरुमै सत्ता राजनीतितिर रुमलिन पुगेका छन्। शीर्ष चार नेताले जता इसारा गर्छन् त्यतै दौडिन थालेका छन्। आफ्नो दायित्वबाट विमुख हुँदा सिंगो संसद् नै बन्धक बन्न पुगेको छ। केही मुठीभर नेताको लहैलहैमा नै लाग्ने हो भने किन चुनावबाट जितेर आउनु ? गत शुक्रबार १२औं बैठकमा गणपूरक संख्या नै पुगेन। हाजिरी भने १ सय ६० सांसदले गरेका थिए। उपस्थिति ५० जनाको मात्रै देखियो। संविधानको धारा ९४ अनुसार कुनै पनि प्रस्ताव निर्णयार्थ प्रस्तुत गर्न एकचौथाइ अर्थात् ६९ सदस्य नपुगेपछि सभामुख देवराज घिमिरेले बैठक सारे। जसकारण राष्ट्रियसभाबाट सन्देशसहित प्राप्त अनुगमन तथा मूल्यांकन विधेयक, २०७८ माथि विचार गरियोस् भन्ने प्रस्ताव प्रस्तुत हुन सकेन। सांसदले बुधबारदेखि त १८ दिन छुट्टी नै पाएका छन्। बुधबार बस्ने भनिएको बैठक विशेष कारण स्थगन गरी अब चैत ५ गतेलाई तोकिएको छ। राष्ट्रपति र उपराष्ट्रपति निर्वाचनसहित बिदालगायत कुरालाई ध्यानमा राखी बैठक सारिएको संघीय संसद् सचिवालयका प्रवक्ता दशरथ धमलाले बताए। फागुन २५ गते राष्ट्रपति र चैत ३ गते उपराष्ट्रपति निर्वाचन तोकिएको छ। स्रोत भने प्रमुख प्रतिपक्षी दल को भन्ने विवादका कारण बैठक बस्न नसकेको बताउँछ। मुख्य रूपमा प्रतिपक्षीमा कांग्रेस र एमालेको दाबी देखिएको छ। एमालेले समर्थन फिर्ता लिँदै सरकार छाडेको छ। प्रधानमन्त्रीलाई विश्वासको मत दिए पनि कांग्रेस सरकारमा गइसकेको छैन। पूर्वसभामुख तारानाथ रानाभाट संसद्प्रति सांसद उत्तरदायी नहुनुले ठूलो असर गर्ने बताउँछन्। बिजनेस के हो ? सांसद बिजनेस नभएर जाँदैनन् वा जनताले किन मलाई पठाएका हुन् भन्ने नबुझेका हुन् ? यसले लोकतन्त्रको अस्तित्वमाथि प्रश्न उठेको छ, उनी भन्छन्, सबैको नजर संसद्मा छ। यो कुरालाई सांसदले गम्भीर भएर सोच्नुपर्छ। कांग्रेस महामन्त्री गगन थापा संसद्लाई प्राथमिकता नदिनु दलहरूको कमजोरी भएको बताउँछन्। संसद् चलेका बेला पर्याप्त सांसद उपस्थित नहुनुमा सदनमा उठाएका कुराको सुनुवाइ नहुनु पनि एउटा कारण भएको उनको ठम्याइ छ। सांसदहरू हाजिर गरेर हिँड्ने गरेका कारण पातलो उपस्थिति देखिएको प्रतिनिधिसभा बैठक। गत शुक्रबार बसेको १२ औं बैठकमा गणपूरक संख्या नै पुगेको थिएन। सो दिन हाजिरी १ सय ६० सांसदले गरे पनि उपस्थिति भने ५० जनाको मात्रै थियो। सदनमा सांसदहरूले जुन कुरा उठाउनुहुन्छ त्यस कुराप्रति सरकारको ध्यानाकर्षण हुन नसक्नु पनि एउटा कारण हो जस्तो लाग्छ। सरकारको रेस्पोन्स कमजोर भयो। कुरा उठाएर केही हुने होइन भन्ने सांसदहरूलाई लागेको हुन सक्छ, थापा भन्छन्, जसले संसदीय कामप्रति उदासीन बनाएको छ। यो विषयमा सभामुख पनि जिम्मेवार हुनुपर्ने उनको भनाइ छ। संसद्मा उठेका प्रत्येक प्रश्नको रेस्पोन्स सभामुखले गर्नुपर्छ। त्यो हुन सकिरहेको छैन, उनी भन्छन्, अर्को कुरा दलहरूले पनि आफ्ना सांसदलाई जिम्मेवार बनाउनुपर्छ। यसलाई गम्भीरताका साथ पार्टीमा उठाउने थापाको भनाइ छ। बिजनेस के हो ? सांसद बिजनेस नभएर जाँदैनन् वा जनताले किन मलाई पठाएका हुन् भन्ने नबुझेका हुन् ? यसले लोकतन्त्रको अस्तित्वमाथि प्रश्न उठेको छ।तारानाथ रानाभाट, पूर्वसभामुख सदनमा सांसदहरूले जुन कुरा उठाउनुहुन्छ त्यस कुराप्रति सरकारको ध्यानाकर्षण हुन नसक्नु पनि एउटा कारण हो जस्तो लाग्छ। कुरा उठाएर केही हुने होइन भन्ने सांसदहरूलाई लागेको हुन सक्छ।गगन थापा, महामन्त्री, कांग्रेस प्रत्येक सांसद आफ्नो दायित्व निर्वाहप्रति गम्भीर हुन नसकेको एमाले उपमहासचिव पृथ्वीसुब्बा गुरुङको बुझाइ छ। उनका अनुसार संसदीय प्रणाली प्रभावकारी रूपमा चल्नुपर्ने देखिन्छ। संसद् जनताको सार्वभौमसत्ताको प्रयोग गर्ने एक महत्वपूर्ण संस्था हो। कानुन बनाउनुपर्ने थलो हो, गुरुङ भन्छन्, संघीय संसद्का सदस्यहरूले राजनीतिमा धेरै व्यस्त हुनु, संसद आए पनि हाजिर गरेर निस्कनुले संसद् र सरकार दुवैको प्रभावकारिता सम्बन्धमा प्रश्न उठ्छ। संसद् र सरकार प्रतिजनताको निराशा पैदा भएको उनको भनाइ छ। भन्छन्, दलहरूले आफ्ना सांसदलाई सदन भनेको नीती विधि निर्माणको काम हो भन्नुपर्यो। संसदलाई प्रभावकारी बनाउन सभामुखको पनि महत्वपूर्ण भूमिका रहने उनको बुझाइ छ। अहिलेसम्मका सभामुखहरूले त्यस्तो भूमिका खेलेको देखिँदैन, उनी भन्छन्। माओवादी नेता शक्ति बस्नेत सदन चल्ने दिनमा संसदमा उपस्थितिबारे सम्पूर्णको ध्यानाआकर्षण हुनुपर्ने बताउँछन्। संसद् भनेको सबैको ध्यानआर्कषण गर्ने ठाउँ भएकाले दलहरूले आफ्ना सांसदलाई सदनको प्राथमिकता बुझाउनुपर्ने उनको धारणा छ। नियमावली पारित नहुँदा संसदीय गतिविधि अघि बढ्न नसकेको हुन सक्ने बस्नेतको ठहर छ। नियमावली पास हुँदै छ। नियमावली पास भएपछि काम अगाडि बढ्ला, उनी भन्छन्, अर्को कुरा समितिहरू पनि बनेका छैनन्। समिति बनेपछि सक्रिय होला। समितिहरूले पूर्णता नपाएको स्थितिमा पनि सांसदहरू बाहिर जिल्ला जाने क्रम छ। गत मंसिर ४ को निर्वाचनबाट प्रतिनिधिसभामा निर्वाचित २ सय ७५ सांसदले पुस ७ गते शपथ लिएका थिए। राष्ट्रपति विद्यादेवी भण्डारीको आह्वानमा संघीय संसद्का दुवै सदनको अधिवेशन गत पुस २५ गते बसेको थियो। प्रधानमन्त्री पुष्पकमल दाहाल प्रचण्डले पुस २६ गते प्रतिनिधिसभा बैठकबाट विश्वासको मत प्राप्त गरेका थिए। त्यसपछि माघ ५ गते देवराज घिमिरे सभामुख र माघ ७ गते इन्दिरा राना उपसभामुख निर्वाचित भए। १० गतेको बैठकले प्रतिनिधिसभा नियमावली मस्यौदा समिति बनाएको थियो। यो अवधिमा १३ वटा बैठक बोलाइए पनि संसद्ले प्रभावकारी रूपमा काम अघि बढाउन सकेको छैन। यसअघि गत साउन ८ गते १ सय ८८ सांसदले हाजिर गरे। तर, विधेयक निर्णयार्थ प्रस्तुत गर्न खोज्दा ६७ जना मात्रै उपस्थित थिए। गणपूरक संख्या नपुगेपछि १५ मिनेट बैठक स्थगन गरी चार सांसद खोजेर विधेयक पास गरियो। यसले संसद्मा आउने तर हाजिर गरेर भाग्ने प्रवृत्ति मौलाएको देखाउँछ। महत्वपूर्ण छलफल चलिरहँदा पनि धेरै सांसद हाजिर गरेर बैठक बंक गर्ने क्रम बढेको देखिन्छ। जसकारण संसद्को कामकारबाही नै प्रभावित हुने गरेको छ। बैठकमा हाजिरी जनाएपछि प्रत्येक सांसदले २ हजार रुपैयाँ भत्ता पाउँछन्। प्रतिनिधिसभा सदस्य ज्ञानेन्द्र शाही एकदिन संसद् चल्दा राज्यकोषबाट १० लाख रुपैयाँ सकिने बताउँछन्। २ सय ७५ सांसदलाई भत्ता कर्मचारीलाई भत्ता, लगायतका अन्य खर्च जोड्दा १० लाख खर्च हुने अनुमान गर्न सकिन्छ, शाही भन्छन्, हाजिर गरेर पूरा समय नबस्नु गलत हो। आफ्नो पार्टीले संसद् क्यालेन्डर बनाउन प्रस्ताव राखेको उनको भनाइ छ। क्यालेन्डर लागू गर्नुपर्ने प्रस्ताव हाम्रो पार्टीबाट मैले राखेको थिएँ। कहिलेकाहीँ त्यस्तै परिस्थिति पर्दाबाहेक अरू समयमा क्यालेन्डर अनुसार भए सजिलो पनि हुने थियो, उनी भन्छन्, क्यालेन्डरअनुसार सदन चल्नै पर्ने हुन्थियो। संघीय संसद सचिवालयका प्रवक्ता एकराम गिरीका अनुसार अघिल्लो कार्यकालमा कोरम (गणपूरक संख्या) नपुगेको विषयमा संसद्मा २७ पटक कुरा उठेको थियो। १७ पटक कोरम नपुगेर संसद बैठक नै रोकिएको थियो। प्रतिनिधिसभाले जुन भूमिका निर्वाह गर्न सक्थ्यो त्यो गर्न नसक्नुमा सरकार स्थायी हुन नसक्नु मुख्य कारक भएको केही नेता बताउँछन्। नेताहरू सत्ता राजनीतिमै अल्झिएका छन्। संसद् कानुन बनाउनुपर्ने थलो हो। संघीय संसद्का सदस्यहरूले राजनीतिमा धेरै व्यस्त हुनु, संसद् आए पनि हाजिर गरेर निस्कनुले संसद् र सरकार दुवैको प्रभावकारिता सम्बन्धमा प्रश्न उठ्छ।पृथ्वीसुब्बा गुरुङ, उपमहासचिव, एमाले नियमावली पास हुँदै छ। पास भएपछि काम अगाडि बढ्ला। अर्को कुरा समितिहरू पनि बनेका छैनन्। समिति बनेपछि सक्रिय होला। शक्ति बस्नेत, माओवादी नेता माओवादी अध्यक्ष पुष्पकमल दाहाल अघिल्लो गठबन्धन भत्काएर पुस १० गते नयाँ समीकरण बनाई प्रधानमन्त्री बने। तर, दाहाललाई प्रधानमन्त्री बनाउँदाको ठूलो दल एमाले समर्थन फिर्ता लिँदै सरकारबाट बाहिरिएको छ। समीकरण फेरबदल प्रकणमै राप्रपाले पनि सरकार छाडेको छ। नागरिकता मुद्दा प्रकरणमा रास्वपाले पनि दाहालको साथ छाड्यो। नयाँ आठ दलको समीकरणबाट सरकार चलाउने तयारी छ। कसले कुन मन्त्रालय पाउने भनेर भित्रभित्रै भागबन्डा चल्न थालेको छ। सांसदहरू त्यसकै छायाँ बनेका छन्। संसद्बाट नीति नियम बनाउनेतिर ध्यान गएको छैन। अघिल्लो कार्यकालमा धेरै महत्वपूर्ण विधेयक निस्क्रिय। धेरै महत्वपूर्ण काम रोकिँदा जनता विष्फोट हुने अवस्थामा पुगेका छन्, एक नेता भन्छन्। अघिल्लो कार्यकालमा खेर गए २७ विधेयक प्रतिनिधिसभाको अघिल्लो कार्यकालमा प्रतिनिधिसभामा १ सय २ र राष्ट्रियसभामा ५१ गरी १ सय ५३ विधेयक दर्ता भए। तीमध्ये प्रतिनिधिसभामा उत्पत्ति भएका ७४ र राष्ट्रियसभामा २७ गरी १ सय १ प्रमाणीकरण भएका थिए। प्रतिनिधिसभाको पाँच वर्षको कार्यकाल समाप्त भएपछि निस्क्रिय हुन पुगेका विधेयकको संख्या २७ थियो। राष्ट्रियसभामा उत्पत्ति भई विचाराधीन विधेयकको संख्या १२ थियो। प्रतिनिधिसभाको कार्यकाल समाप्त भएपछि यही सभामा उत्पत्ति भएको विधेयक स्वतः निष्क्रिय भएको मानिने व्यवस्था छ। महत्वपूर्ण विधेयक प्रतिनिधिसभाको कार्यकाल सकिएसँगै सकिए। विधेयक उत्पादन गर्न लाग्ने राज्यको लाखौं खर्च खेर गयो। नीति, विधि बनाउने, बजेट निर्माणतिर ध्यान दिनुपर्ने सांसदहरू सत्तातिर तानिएको बताउँछन् संघीय संसद् सचिवालयका पूर्वसचिव मुकुन्द शर्मा। भन्छन्, विधेयक उत्पादन गर्न अथाहा खर्च लाग्छ। जसको हिसाब नै छैन। जसमा सांसद, सरकार कर्मचारीको पनि उत्तिकै समय लाग्छ। त्यसमाथि जनताका आधा भरोसा पनि जोडिएका हुन्छन्। सांसदहरू राजनीति स्वार्थमा केन्द्रित हुनु, संसद चल्न नसक्नु, संसद् आएर पनि हाजिर गरेर कोरम नपुग्नु भनेको जनताप्रतिको गैरजिम्मेवारी भएको शर्माको भनाइ छ। जनताको आवाज संसद्को मर्यादाप्रति सांसदको ध्यान छैन। गलत भइरहेको छ, उनी भन्छन्। आफ्ना समस्या सरकारसम्म पुर्याइदिन्छन् भनेर जनताले चुनेर पठाएका प्रतिनिधिको ध्यान केवल सत्तामा जानु दुखद् भएको शर्मा बताउछन्। यसरी नै दुईतिन महिनामा सरकार परिवर्तन गर्दै जाने हो भने संसद्ले कसरी काम गर्छ ? नीति विधि बनाउन नसक्नु संसदीय व्यवस्था धरापमा जान्छ, उनी भन्छन्, अघिल्लो अधिवेशनमा विधेयक बनाउँदा दर्तादेखि छलफल प्रक्रियासम्म लागेको खर्च खेर गएको छ। सचिवालयका प्रवक्ता एकराम गिरीका अनुसार खर्च असीमित लाग्न सक्छ। नयाँ विधेयक ड्रास्ट गर्दा सरकारले कति खर्च गर्छ ? समिति बैठक छलफलका समय कति लाग्छ ? सदन भित्र पनि सभा सञ्चालन गरेको खर्च कसरी जोडने ? कतिपय विधेयक २०७५ सालमा दर्ता भए। हालसम्म निष्क्रिय छन्, उनी भन्छन्, नियमित प्रक्रियामा गयो भने पनि दुइटा सदनमा पास हुनुपर्छ। यति समयमा गर्नुपर्छ भन्ने छैन। आवश्यकताअनुसार अगाडि बढ्छ। संघीय संसद्का पूर्वमहासचिव मनोहरप्रसाद भट्टराई सरकार के कुरामा व्यस्त छ भन्ने कुराले संसदमा उपस्थिति नपुग्नु जोडिएको हुन सक्ने बताउँछन्। संसद्मा कोरम नपुग्ने यसअघि पनि हुने गरेको उनी उल्लेख गर्छन्। संसदलाई बेवास्ता गरेर निजी काममा सांसदहरू हिँडेका हुन् कि, भट्टराई भन्छन्, सांसदहरू उपस्थितिको विषयमा अन्य विकसित देशमा पनि सांसदहरूको उपस्थिति कम हुन्छ। सांसदले हाजिर गर्ने र निस्किने प्रवृत्ति रोक्न डिजिटल हाजिरीको व्यवस्था अनिवार्य गर्नुपर्ने संसद् सचिवालयका एक कर्मचारी बताउँछन्। माननीयहरू आउने हाजिर पकाउने जाने क्रम बढेको छ। सदनमा चलिरहेको बेला कोरम नपुगेर पटकपटक संसद् स्थगित पनि भएका छन्। हाजिर गरे भत्ता पकाउने परिपाटी बन्यो। सदन अन्त्य हुँदासम्म बस्नुपर्ने र हाजिर हेरेर मात्र भत्ता दिने व्यवस्था मिलाउन डिजिटल हाजिरी अनिवार्य गर्दा राम्रो हुन्छ, उनी भन्छन्। कांग्रेस महामन्त्री एवं सांसद थापा पनि डिजिटल हाजिर राख्नुपर्ने बताउँछन्।"
प्रदेश १ अब कोशी,"नेकपा एमालेले प्रस्ताव गरेको नामको पक्षमा नेपाली कांग्रेस, नेकपा माओवादी केन्द्र र राप्रपासहित प्रमुख दलहरू उभिएका थिए। प्राप्त मतपरिणामका आधारमा सभामुख बाबुराम गौतमले कोशी नामको प्रस्ताव बहुमतले पारित भएको घोषणा गरेका हुन्। विराटनगर : संघीयता कार्यान्वयन भएको ५ वर्षपछि बल्ल प्रदेश १ ले कोशीनाम पाएको छ। लामो रस्साकस्सीपछि प्रदेशसभामा बुधबार राति भएको मतदानमा कोशी प्रदेश को पक्षमा दुईतिहाइ बढी बहुमत जुटेको हो। प्रदेशसभाको मतदानमा कोशी नामको पक्षमा ८२ र विपक्षमा चार मत खसेको थियो। मतदानमा ६ जना प्रदेशसभा सदस्यहरू अनुपस्थित रहे। नेकपा एमालेले प्रस्ताव गरेको नामको पक्षमा नेपाली कांग्रेस, नेकपा माओवादी केन्द्र र राप्रपासहित प्रमुख दलहरू उभिएका थिए। प्राप्त मतपरिणामका आधारमा सभामुख बाबुराम गौतमले कोशी नामको प्रस्ताव बहुमतले पारित भएको घोषणा गरेका हुन्। नामकरणका लागि प्रदेशसभा सचिवालयमा दर्ता गराइएको कोशी नामको प्रस्ताव बहुमतले स्वीकृत भएपछि बुधबार ढिला गरी छलफल सुरु भएको थियो। छलफलमा सहभागी सांसदहरूले कोशीले विभिन्न जातजाति, धर्मसंस्कृति, भौगोलिक विविधता र ऐतिहासिकता लगायतका विषयलाई समेटेको बताएका थिए। माओवादी केन्द्र, प्रदेश १ संसदीय दलका नेता इन्द्रबहादुर आङ्बोले पहिचानवादी बहुमतको अभावमा जातीय पहिचानको आधारमा नामकरण गर्न नसकिएको बताएका थिए। अघिल्लोपटक हामी २३ जना सांसद पहिचानको आधारमा नाम राख्नुपर्छ भन्ने पक्षमा थियौं। तर, यसपटक हामी १८ जना मात्र छौं, उनले भने, यसपटक हामीलाई अंक गणितले साथ दिएन्। छलफलमा भाग लिँदै जनता समाजवादी पार्टीकी सांसद तथा प्रदेश सरकारको स्वास्थ्यमन्त्रीसमेत रहेकी निर्मला लिम्बू रोष्टममै रोएकी थिइन्। पहिचानका आधारमा प्रदेशको नाम राख्न नसकिएको भन्दै उनले दुःख व्यक्त गरिन्। भनिन, पहिचानको विषयमा आवाज उठाउँदा एक्लो हुनुभन्दा त गोली खानु नै ठीक हुने थियो। पहिचानको कुरा जातीय विषय होइन्। प्रदेशसभा बैठकमा सांसदहरूले उठाएका प्रश्न तथा जिज्ञासाका सम्बन्धमा जवाफ दिँदै कोशी नामका प्रस्तावसमेत रहेका एमाले सांसद रामबहादुर मगरले भूगोल पनि पहिचानको आधार भएको बताए। उनले प्रदेशलाई सजिलो नाम दिन तथा सभ्यताको समावेशीताका लागि प्रदेश १ को नाम कोशी प्रस्ताव गरिएको बताए। कोशी नामै नभएको चिज होइन्। नदी छ, अलि वरपर बस्ती बसेकै छन्। त्यसकै पानी प्रयोग भएकै छ। कृषि चलेकै छ। उद्योगधन्दासमेत त्यसैबाट चलेको छ। त्यसैबाट नहर काटेर कोशीको पानी सिँचाइमा समेत प्रयोग भएको छ, उनले भने, कोशीकै कारण हाम्रो सभ्यताको विकास भएको हो नि ! नाम राख्न सकिएन भन्ने अवधारणा टार्नका लागि पनि प्रदेश १ को नामकरण आजको आवश्यकता भएको उनको जिकिर थियो। दुईतिहाइ बहुमतले पछि नाम फेर्न पनि सकिने मानसिकताका साथ कोशी नामलाई समर्थन गरिदिन उनले सांसदहरूलाई आग्रह गरेका थिए। समग्रमा बोल्न सजिलो र भन्न सजिलो नाम कोशी नै रहेकाले यसमा मिलेर जानुपर्ने आवश्यकता उनले बैठकमा औंल्याएका थिए। छलफलमा भाग लिँदै नेपाली कांग्रेसको शेखर कोइराला पक्षका सांसदहरूले पहिचानसहितको नाम राख्नुपर्ने विषयमा जोड दिए। सांसद विनोद राई र शमशेर राईले कोशीसँगै किराँत पनि जोडिनुपर्ने माग राखेका थिए। नाममाथिको छलफलमा भाग लिँदै सांसद विनोद राईले भने, नदीको नाममा प्रदेशको न्वारान गर्दै गर्दा त्यो नदी जन्माउने भूगोल र त्यो भूगोलका नागरिकको मागलाई टार्न मिल्दैन। नाममाथिको छलफल सकिएपछि सभामुख बाबुराम गौतमले भने कोशी नाममाथि संशोधन दर्ता गर्न सांसदहरूलाई दुई घण्टाको समय प्रदान गरेका थिए। संशोधन दर्ताका लागि सांसदहरूलाई साँझको साढे ६ बजेदेखि रातिको साढे ८ बजेसम्मको समय दिइएको थियो। सभामुखले दिएको समय अवधिभित्र नेकपा (एकीकृत समाजवादी) संसदीय दलका नेता राजेन्द्रकुमार राईले संशोधन दर्ता गराएका थिए। संशोधन हाल्दै उनले प्रदेश १ को नाम हावा राख्नुपर्ने भन्दै व्यङ्ग्य गरे। महत्वपूर्ण चिजको आधारमा प्रदेशको नामकरण गर्ने भए हावा नाम ठीक हुने उनले बताए। केही माननीयहरूले कोशी महत्वपूर्ण नदी भएको र धेरै फाइदा दिएकोे भन्दै प्रदेशको नाम त्यही राख्नुपर्ने प्रस्ताव गर्नुभयो, उनले भने, महत्वपूर्ण र फाइदाजनक चिज हावा पनि हो। हावा प्रदेश नाम राखौं। हावा हाम्रो लागि सबैभन्दा महत्वपूर्ण छ, त्यसबाट अक्सिजन नपाए हामी १ मिनेट पनि बाँच्न सक्दैनौं। प्रदेश १ को नामकरणका लागि प्रदेशसभा सचिवालयमा किराँतलिम्बुवानसगरमाथा नामको प्र्रस्ताव पनि दर्ता गराइएको थियो। तर, नेकपा एकीकृत समाजवादी र जनता समाजवादी पार्टीले दर्ता गराएको उक्त नामको प्रस्ताव बहुमतले अस्वीकृत भएको थियो। भित्र बैठक, बाहिर विरोध प्रदर्शन पहिचानको आधारमा प्रदेशको नामकरण हुनुपर्ने मागसहित प्रदेश १ को प्रदेशसभा भवन अगाडि पहिचानवादीहरूले विरोध प्रदर्शन गरेका थिए। प्रदेश १ को नाम कोशी राखिने निश्चित भए पनि लिम्बुवान, किराँत संयुक्त संघर्ष समितिले विराटनगरस्थित प्रदेशसभा भवन अगाडि प्रदर्शन गरे। पहिचानसहित प्रदेशको नामकरण गर्नुपर्ने उनीहरूको माग थियो। विरोध प्रदर्शन गर्दै संसद् भवन अगाडि उनीहरूले पहिचानवादी एक हौं, कोशी प्रदेश मान्दैनौं लगायतका नारा लगाएका थिए। धर्ना र नारा जुलुस बढेसँगै त्यस क्षेत्रमा ठूलो संख्यामा सुरक्षाकर्मी परिचालन गरिएको थियो। प्रदेश १ को नामका लागि यसअघि पनि दलहरूले छलफल नगरेका होइनन्। तर, राजनीतिक स्वार्थ र विभिन्न कारणले प्रदेशको नामकरण भएन। दलहरू आआफ्नो अडानबाट पछि सर्न नचाहँदा प्रदेश १ ले नाम पाउने विषय पछिल्लो ५ वर्र्ष लगभग अन्योलपूर्ण नै रह्यो। २०७५ वैशाख २३ मा प्रदेशको राजधानी विराटनगर टुंगो लागेसँगै प्रदेश सरकारका तत्कालीन मुख्यमन्त्री शेरधन राई नेतृत्वको सरकारले नामकरणको विषय पनि टुंगो लगाउने भरपुर प्रयास गर्यो। तर, वैशाख १९ गते बसेको बैठकमा राजधानी र नामकरणका लागि प्रस्ताव पेस गरिएकोमा ४ दिनपछि विराटनगरलाई राजधानी कायम गर्न सफल भए पनि नामकरण भने भएन। फेरिएको सत्तासमीकरण र बदलिँदो राजनीतिक घटनाक्रमका कारण प्रदेश १ को दोस्रो मुख्यमन्त्री बनेका भीम आचार्यले पनि नामकरणको सवालमा सामान्य चर्चा चलाए। तर, प्रशस्त बहसमा लैजान नसक्दा नामकरणको एजेन्डाले त्यतिबेला पनि संसदमा प्रवेश पाएन्। तेस्रो मुख्यमन्त्रीका रूपमा प्रदेश १ सरकारको नेतृत्व गरेका राजेन्द्रकुमार राईले पनि नामकरणको प्रयास नगरेका होइनन्। पहिलो कार्यकालबाटै नामकरणको विषय टुंग्याउने प्रयास उनले पनि गरेका थिए। प्रदेशसभा बैठकमा नामकरण गरिनुपर्ने आवाज पनि उठेको थियो। नामकरणका लागि विभिन्न समिति गठन गरेर प्रक्रियासमेत अघि बढाइएको थियो।"
जानकी धामको मौलिकता नमास,"जानकी मन्दिरलाई स्वच्छ, सफा र मौलिक स्वरूपमा राखिएन भने इतिहासमाथि पनि ठूलो अन्याय हुन्छ। आस्था र इतिहासको सम्मान गर्दै बेथिति रोक्न जरुरी छ। त्यो कर्तव्य सरकार र पुरातत्त्व विभागको हो। जनकपुरको जानकी मन्दिर पौराणिक र धार्मिक महत्त्वको त हुँदै हो, विश्वकै सम्पदा पनि हो। जुन अहिलेसम्म विश्व सम्पदा सूचीमा सूचीकृत भइसकेको छैन, सूचीकृतको पहल भइरहेको छ। नेपाल र भारतका हिन्दू धमालम्बीहरूको साझा आस्थाको केन्द्र जानकी मन्दिरसँग दर्शन र ज्ञानविज्ञानका तमाम इतिहासका पाटा पनि जोडिएका छन्। यतिका महत्त्वपूर्ण सम्पदा भने लामो समयदेखि सन्त, महन्त र मन्दिर संरक्षणको आवरणमा पदासीनहरूबाट दोहनमा पर्यो। मन्दिरको बिघाका बिघा जमिन हत्याउने काम हुने, मन्दिरका आम्दानी र स्रोतहरूमा आफ्नो हात जगन्नाथ गरी ठूलो भ्रष्टाचार हुँदै आयो। फेरि अहिले मन्दिरको सौन्दर्यकरणका नाममा मधेस प्रदेश सरकारले गरेको प्रयासमा पनि बेथिति देखिएको छ। सौन्दर्यकरणका नाममा मन्दिरको धार्मिक तथा पुरातात्त्िवक कलाकौशलमाथि नै धावा बोलिएको छ। मधेस प्रदेश सरकारले जीर्ण भवनको संरक्षण र सुधार, सौन्दर्यकरण र विद्युतीकरणका लागि २० करोड रुपैयाँ बजेट विनियोजन भएको थियो। हो, त्यही बजेट कार्यान्वयनमा देखिएको लापरवाहीले मन्दिरको स्वरूप र संरचना झन् बिग्रने देखिएको छ। सरसफाइ र स्वच्छताका लागि ओछ्याएका मार्बल टुटिसकेका छन्, फुटिसकेका छन्। विद्युत्का लागि पुरानो भवनलाई खोपेर झन् छियाछिया पारिएको छ। सन्त भवन निर्माण अलपत्र परेको छ। धार्मिक क्षेत्रको काम देखिएको बेथितिको जड सरकारको फितलो अनुगमन, समन्वय अभाव र लापरवाही नै हो। एकै आर्थिक वर्ष तीनतीन वटा मन्त्रालयले थरीथरी कामका लागि बजेट विनियोजन गरी मनलाग्दी र बिनायोजना तथा बिनादृष्टिकोण मनलाग्दी काम भएको पृष्टि हुन्छ। विश्व सम्पदा सूचीमा समावेश गर्नका लागि कुनै पनि सम्पदा पुरानोभन्दा पुरानो र महत्त्वपूर्ण भएरमात्रै हुँदैन, उत्तिकै महत्त्वपूर्ण सर्त हो मौलिकता। तर, पछिल्लो कामले भने जानकी मन्दिरको वास्तुकला र मौलिकतामाथि नै प्रहार गरेको छ र त्यसको हुर्मत लिएको छ। पौराणिक कला र सम्पदा पर्यटकीय दृष्टिले मात्रै होइन, अध्ययन र अनुसन्धानका लागि पनि झन् धेरै महत्त्वपूर्ण हुन्छन्। तसर्थ पनि तिनको संरक्षण जरुरी छ। जीर्णाेद्धारमा ख्याल गर्नु पर्ने कुरा नै मौलिकताको संरक्षण हो। जानकी मन्दिरलाई स्वच्छ, सफा र मौलिक स्वरूपमा राखिएन भने इतिहासमाथि पनि ठूलो अन्याय हुन्छ। आस्था र इतिहासको सम्मान गर्दै बेथिति रोक्न जरुरी छ। त्यो कर्तव्य सरकार र पुरातत्त्व विभागको हो।"
एमसीसीको लागत बढ्ने,"काठमाडौं : मिलिनियम च्यालेन्ज कर्पोरेसन (एमसीसी) कार्यान्वयन गर्न लागत बढ्ने भएपछि केहि रकम अपुग हुने देखिएको छ । ६ वर्षपछि आयोजना कार्यान्वनको चरणमा जाँदा मूल्यवृद्धिलगायतका कारणले रकम अभाव हुन सक्ने परियोजना कार्यान्वयन कार्यालय एमसीए नेपालका कार्यकारी निर्देशक खड्ग विष्ट बताउँछन् । २०७४ सालमा सम्झौता भएको यो परियोजना २०८० साल भदौबाट कार्यान्वयनको चरणमा जाँदैछ। एमसीसी परियोजनाका लागि सन् २०११ मा छनोट भएको नेपालले २०१७ सेप्टेम्बर १४ मा सम्झौतामा हस्ताक्षर गरेको थियो । २०७४ भदौ २९ गते तत्कालीन अर्थमन्त्री ज्ञानेन्द्रबहादुर कार्की वासिङ्टनडिसी पुगेर एमसीसीका कार्यवाहक सीईओ जोनाथन नासका साथ हस्ताक्षर गरेका थिए। सन् २०१९ सेप्टेम्बर २९ तारिखमा तत्कालीन अर्थमन्त्री डा युवराज खतिवडाले एमसीसी कार्यान्वयन सम्झौतामा हस्ताक्षर गरेका थिए। तत्कालीन सरकारले मन्त्रिपरिषद्बाट निर्णय गरी २०७६ असार ३० गते अनुमोदनको लागि संसद्मा दर्ता गरेको थियो। २०७८ फागुन ८ गते टेबल भएको सम्झौता फागुन १५ गते संसद्बाट अनुमोदन भयो। अनुमोदन पछि एमसीसीअन्तर्गतको अनुदान सहयोग ५० मिलिनियम अमेरिकी डलर अर्थात् करिब ६० अर्ब रुपैयाँ नेपालले पाउनेछ। यसबाट प्रसारणलाइन र सडक स्तरोन्नति तथा मर्मतसम्भार आयोजना बन्छ। आयोजनाको रकम डलरमा आउँछ भने डलरमा नै तिरिन्छ। आयोजना बनाउनेदेखि, लाग्ने उपकरण, तारलगायत सबै बाहिरबाट आउँदा डलरमा नै भुक्तानी हुन्छ । ६ वर्षमा बजार मूल्य प्राकृतिक रूपमा नै बढेको छ । विगत एक वर्षदेखिको रूसयुक्रेन युद्धले विश्वमा मूल्यवृद्धि थप बढेको छ । यही कारण पनि परियोजना कार्यान्वयनका लागि रकम अभाव हुन सक्ने अनुमान गरिएको हो, विष्टले भने । पछिल्लो बजार मूल्यलाई हेरेर ठेक्का लाग्ने हुँदा आयोजनाको लागत बढ्न सक्ने अनुमान एमसीएले गरेको हो । संसद्बाट पास भएको एक वर्षको अवधिमा आयोजनाले पूर्वतयारीको काम गरिरहेको छ । आयोजना कार्यान्वयनमा जानुअघि राखिएको ६ पूर्व सर्तमा ५ पूरा गरी अन्तिम एकको काम भइरहेको छ। अहिले आयोजना कार्यान्वयनमा जानु अघिको अन्तिम सर्तमा काम भइरहेको छ। यसमा लाइनको डिजाइन, लाइनको रेखांकन, वातावरणीय प्रभाव मूल्यांकन, प्रभावित क्षेत्रको लगत राख्ने काम भइरहेको कार्यकारी निर्देशक विष्ट बताउँछन्। प्रसारण लाइनका टावर बन्ने १० जिल्लामध्ये ६ जिल्लाको जग्गा अधिग्रहणको काम भइरहेको छ। ६ जिल्लामा नवलपुर, चितवन, पाल्पा, धादिङ, तनहुँ र पर्सा रहेका छन्। नुवाकोट र मकवानपुरको जग्गा अधिग्रहण सुरु गर्ने तयारी भइरहेको बताइएको छ। त्यसपछि काठमाडौं र सिन्धुपाल्चोकको जग्गा अधिग्रहणको प्रक्रिया अघि बढाइने छ। ७ हजार रोपनी व्यक्तिगत जग्गा अधिग्रहण गर्नुपर्ने देखिएको छ। जग्गा अधिग्रहण गरेर एकीकृत लगत आएपछि मात्रै आयोजनाको लागत कतिले थप्नुपर्ने निक्र्योल हुने कार्यकारी निर्देशक विष्टले बताए। ३ सय १५ किलोमिटर प्रसारण लाइन निर्माणका लागि ८५६ टावर निर्माण हुनेछन्। ३ सय ५४ हेक्टरमा फैलिएको वन क्षेत्रको २ लाख २ हजार रूख कटान गर्नुपर्ने वातावरण प्रभाव मूल्यांकन तथ्यांकले देखाएको छ। ती रूख कटानका लागि एमसीसीको मापदण्डले एक रूख बराबर एक बिरुवा रोप्ने भन्दै आएको छ। तर, नेपाल सरकारले एक रूख बराबर १० बिरुवा रोप्ने वा सोबराबरको पैसा बुझाउनुपर्ने भन्दै आएको छ। कति रूख रोप्नेबारे छिट्टै निष्कर्षमा पुग्ने विष्टले बताए। आयोजनाले प्रभावित क्षेत्रमा पर्ने रूखको टाँचा लगाउने काम वैशाखबाट सुरु गरेर असारसम्म सक्काउने योजना बनाएको छ। विद्युत् प्रसारण आयोजनाअन्तर्गत तीन नयाँ ४ सय केभी क्षमताको इन्डोर ग्यास इन्सुलेटेड सबस्टेसन (जीआईएस) निर्माण गरिनेछ। नुवाकोट जिल्लाको बेलकोटगढी नगरपालिकामा रातमाटे सबस्टेसन, तनहुँ जिल्लामा नयाँ दमौली सबस्टेसन र नवलपरासी पश्चिम जिल्लाको भुमहीमा नयाँ बुटवल सबस्टेसन निर्माण गरिनेछ। निर्माणाधीन प्रसारण लाइन काठमाडौं जिल्लाको लप्सीफेदी र मकवानपुर जिल्लाको हेटौंडास्थित नेपाल विद्युत् प्राधिकरणका विद्यमान सबस्टेसनमा पनि जोडिनेछ। आयोजना प्रभावित क्षेत्रको मुअब्जा वितरणमा करिब ७ अर्ब लाग्ने प्रारम्भिक अनुमान एमसीएको छ। रातमाटेको सबस्टेसन वरपरको ४ सय रोपनी खरिदका लागि करिब १ अर्ब ४० करोड खर्चिएको छ। जिल्ला प्रशासन अधिकृत नेतृत्वको समितिले जग्गाको मूल्य निर्धारण गरिसकेपछि मुअब्जाको विस्तृत विवरण आउने विष्टको भनाइ छ। योसँगै परियोजनाले प्रसारण लाइन निर्माण तथा परामर्शदाता छनोटका लागि टेन्डर आह्वान गरिसकेको छ। सबस्टेसनका टेन्डर केही समयमा खोलिने आयोजनाको तयारी छ। आयोजना आउँदो भदौबाट निर्माणको चरणमा प्रवेश गर्दैछ। ठेकेदार छनोटको काम र जग्गा मुअब्जा वितरणको काम सकेर त्यहीँ महिनामा आयोजना निर्माणका लागि ठेकेदारसँग सम्झौता गरिने विष्टले जानकारी दिए। यसपछि पाँच वर्षको अवधिमा निर्माणको काम सम्पन्न गर्नु पर्नेछ। सडकको डिजाइनको काम सम्पन्न, टेन्डरमा जाने प्रक्रियामा आयोजनाअन्तरगत बन्ने सडकको काम पनि सँगसँगै अघि बढिरहेको छ। पूर्वपश्चिम राजमार्गको दाङ जिल्लाबाट ७७ किलोमिटर सडक खण्ड स्तरोन्नति गरिनेछ। सडक मर्मत आयोजनाले विशेष रूपमा फूल डेप्थ रिक्लेमेसन र सुपेरियर पर्फर्मिङ आस्फाल्ट पेभमेन्ट (सुपरपेभ) जस्ता नयाँ प्रविधिलाई नेपालमा पहिलो पटक प्रयोग गर्नेछ। प्रयोग गरिने नयाँ प्रविधि सवारीको चाप बढी भएका, काम गर्न कठिन एवं निर्माण कार्यका लागि लामो समय लाग्ने जस्ता साँघुरा सडकमा काम गर्दा आइपर्ने केही समस्यालाई समाधान गर्न प्रयोग गरिने छ । त्यसका लागि सडक विभागमा ४ प्रयोगशाला जडान भइसकेको छ । सडकको डिजाइनको काम भइसकेको विष्टले बताए। त्यसका लागि पनि टेन्डर आह्वान गरिने उनले बताए। यस्तै थप एक सय किलोमिटरमा नियमित मर्मत सम्भारको काम हुनेछन्। यसका लागि विभागसँग विभिन्न सडकखण्डबारे छलफल भइरहेको विष्टले बताए ।"
तामाकोसी तेस्रो आयोजना शीघ्र कार्यान्वयनमा राष्ट्रपतिको जोड,"दोलखा : राष्ट्रपति विद्यादेवी भण्डारीले तामाकोसी तेस्रो आयोजना शीघ्र कार्यान्वयनमा जोड दिएकी छिन्। माथिल्लो तामाकोशी जलविद्युत् आयोजनाको बाँधसम्म करिब एक हजार एक सय मिटर सडक निर्माण भइसकेको र बाँकी १२ किलोमिटर सडक निर्माण छिट्टै पूरा गर्न पनि निर्देशन उनले निर्देशन दिएकी छिन्। ग्रामीण विकासको टुकी अवधारणा अभ्यासका क्रममा प्राप्त अनुभव र सिकाइहरू नेपालको अन्य क्षेत्रको विकासका लागि समेत उपयोगी हुने उनको भनाइ थियो। ग्रामीण विकास टुकी संघको टुकी अवधारण र अभियानको ४५औँ वर्ष सम्पन्नका अवसरमा आयोजित टुकी प्रदर्शनी कार्यक्रमको उद्घाटन गर्दै राष्ट्रपतिले भारत र चीन जोड्ने सडक निर्माण गर्न ढिलाइ गर्न नहुने बताइन्। भण्डारीले भीमेश्वर, कालिञ्चोक मन्दिर र बौद्धमार्गीहरूको विभिन्न गुम्वाहरू रहेको पवित्र भूमिमा आउन पाउँदा खुसी लागेको पनि बताइन्। प्राचीनकालदेखि दोलखा जिल्लाको चीनसँगको व्यापार विनिमयको सम्बन्ध छ। उनले चीन र भारत जोड्ने सडकको निर्माण छिट्टै पूरा गर्न निर्देशन दिएकी छन्। कार्यक्रममा टुकीका अभियन्ता डा कृष्ण कुमार पाँडेले टुकी संघ कुनै गैर सरकारी संस्था नभएकोा विकासका लागि यसको अवधारणालाई नीतिगत रूपमा सम्बोधन हुनुपर्ने बताए। कार्यक्रममा दोलखा मेलुङ गाउँपालिका १ पवटीका टुकी रघुनाथ उप्रेती, सिन्धुपाल्चोकको टुकी सविना लामा, टुकी संघ दोलखाका अध्यक्ष मकरध्वज पाख्रिन, टुकी संघ सिन्धुपाल्चोकका अध्यक्ष राजेन्द्र कुमार भण्डारी लगायतले टुकी अभियानका क्रममा आर्जन गरेको अनुभव सुनाएका थिए।"
राष्ट्रपतिमा रामचन्द्र पौडेललाई मत दिन्छौं : माधव नेपाल,"काठमाडौंः नेकपा एकीकृत समाजवादीका अध्यक्ष माधवकुमार नेपालले राष्ट्रपतिको भूमिका देशभक्तिको रक्षा र राष्ट्रिय हितको प्रवर्द्धन गर्ने खालको हुनुपर्ने बताएका छन् । प्रतिनिधिसभा र राष्ट्रिय सभा सदस्यहरूको उपस्थितिमा अभिमुखीकरण कार्यक्रम पछि पत्रकारसँग कुरा गर्दै अध्यक्ष नेपालले राष्ट्रपतिले राष्ट्रिय शक्तिलाई एकताबद्ध बनाएर लैजाने खालको भूमिका निर्वाह गर्नुपर्ने बताएका हुन् । राष्ट्रपतिले राष्ट्रिय हितको प्रवद्र्धन, देशभक्तिको रक्षा, संविधानको रक्षा र संरक्षणलाई केन्द्रमा राख्नुपर्छ । राष्ट्रिय शक्तिलाई उपलब्धी रक्षाका लागि एकताबद्ध गराउन भूमिका खेल्नुपर्छ,'उनले भने।"
रामचन्द्रजी राष्ट्रपति पदका लागि सबैभन्दा योग्य व्यक्ति होः शेरबहादुर देउवा,"काठमाडौंः नेपाली कांग्रेसका सभापति शेरबहादुर देउवाले राष्ट्रपतिमा रामचन्द्र पौडेललाई विजयी बनाउन आग्रह गरेका छन्। प्रतिनिधि सभा र राष्ट्रिय सभा सदस्यहरूको उपस्थितिमा अभिमुखीकरणमा देउवाले रामचन्द्र पौडेललाई कुनै भूमिका नदिएको भन्दै आरोप लगाए पनि त्यो आरोप अब हटेको बताएका हुन्। देउवाले भने, राष्ट्रपतिमा रामचन्द्रलाई विजयी बनाऔं। पौडेललाई उम्मेदवार बनाएर न्याय गरे। रामचन्द्रजी अहिले राष्ट्रपति पदका लागि सबैभन्दा योग्य व्यक्ति हो। लोकतन्त्र र प्रजातन्त्रका लागी पौडेलको भूमिका अतुलनीय रहेको देउवाको भनाइ छ। देउवाले भने, 'प्रजातन्त्र, लोकतन्त्र र संविधान रक्षाका लागि पौडेलज्यूले भूमिका खेल्नुहुनेमा आफू पूर्ण विश्वस्त छ।"
उपरथी शाहीलाई सेवाबाट हटाउने सैनिक अदालतको फैसला,काठमाडौं : दुई महिनादेखि सैनिक हिरासतमा रहेका उपरथी प्रेम शाहीलाई सैनिक अदालतले सेवाबाट हटाउने फैसला सुनाएको छ। उनीमाथि आर्थिक अनियमितता गरेको आरोप लागेको थियो। उपरथी शाहीलाई सहयोग गरेको आरोपमा सेनाले नियन्त्रणमा लिएका महासेनानी महेन्द्रजंग शाह र कुलदिप तिमसिनालाई सैनिक ऐनअनुसार कारबाही गर्ने फैसला भएको सैनिक प्रवक्ता कृष्ण भण्डारीले बताए। उनका अनुसार सैनिक अदालतले शाहीलाई भविष्यमा सरकारी सेवाका लागि अयोग्य ठहर नहुनेगरी हटाउने फैसला भएको बताए। शाहीविरुद्ध आर्थिक अनियमितताको उजुरी परेपछि नेपाली सेनाले उपरथी बाबुराम श्रेष्ठको अध्यक्षतामा कोर्ट अफ इन्क्वायरी गरेको थियो। अनुसन्धानपछि नेपाली सेनाले कोर्ट मार्शल गठन गरेको थियो। कोर्ट मार्शलको निर्णयअनुसार झन्डै दुई महिनादेखि थुनामा रहेका शाहीलाई थुनामुक्त गर्न फैसला सुनाएको हो। उनी केहीबेर अघि थुनामुक्त भएका छन्। शाह र तिमसिनालाई पक्राउ गरेपछि उनका आफन्तहरू सर्वोच्च अदालतमा बन्दीप्रत्यक्षीकरण मुद्दा दर्ता गराएका थिए।
साइबर सुरक्षाको नीति बनाउन उच्चस्तरीय कार्यदल गठन,"काठमाडौं : साइबर सुरक्षाका क्षेत्रमा नीतिगत, कानुनी, संरचनागत र प्रक्रियागत सुझावसहित प्रतिवेदन तयार पार्न सरकारले उच्चस्तरीय समिति गठन गरेको छ। सञ्चार तथा सूचना प्रविधि मन्त्रालयको प्रस्तावमा फागुन १५ गतेको मन्त्रिपरिषद् बैठकको निर्णयअनुसार उच्चस्तरीय कार्यदल गठन गरिएको हो। कार्यदललाई एक महिनाभित्र प्रतिवेदन बुझाउने कार्यादेश दिइएको मन्त्रालयका सचिव डा वैकुण्ठ अर्यालले जानकारी दिए। सूचना प्रविधि विज्ञ जुद्धबहादुर गुरुङको संयोजकत्वमा रहेको कार्यदल सदस्यमा विज्ञहरू बाबुराम दवाडी, सरोज लामिछाने, मोना न्याछो, प्रकाश रायमाझी र विजय गौतम रहेका छन्। कार्यदल सदस्यमा नेपाल प्रहरी र नेपाली सेनाका विज्ञ पनि सदस्य सदस्य रहेका छन्। सञ्चार तथा सूचना प्रविधि मन्त्रालयका प्रतिनिधिले सदस्य सचिवको भूमिका निर्वाह गर्ने छन्। कार्यदललाई सम्बोधन गर्दै सञ्चार तथा सूचना प्रविधिमन्त्री रेखा शर्माले पछिल्लो समय लगातार साइबर सुरक्षामाथि खतरा उत्पन्न हुन थालेपछि मन्त्रालय कानुन र नीति निर्माणमा जुटेको उल्लेख गर्दै त्यसको तयारीका लागि कार्यदललाई महत्वपूवर्ण जिम्मेवारी दिइएको बताइन्। संसारमा निर्माणमा भएको सबै प्रविधिको नेपालमा प्रयोग गरिए पनि यसको उचित प्रयोग, व्यवस्थापन र नियमनमा नीति नबनाउँदा समस्या आएकाले साइबर सुरक्षा अहिले राज्यको प्राथमिकतामा रहेको मन्त्री शर्माले बताइन्। साइबर सुरक्षाको क्षेत्रमा नीति निर्माण गरी बजेट तर्जुमा गरेर कार्यान्वयनमा लैजान सकिए नेपालको साइबर सुरक्षाको सवालमा महत्वपूर्ण काम हुने भएकाले सरकारले यसमा ध्यान केन्द्रित गरेको पनि बताए। मन्त्रालयका सचिव डा वैकुण्ठ अर्यालले यो सामान्य अध्ययन मात्र नभएर नेपाल सरकारको नीति कार्यक्रम र बजेटमै समावेश गर्ने सुझाव तयार पार्ने अध्ययन भएकाले कार्यदलको महत्वपूर्ण जिम्मेवारी रहने बताए। उनले आगामी बजेटमै समावेश गर्ने गरी कार्यक्रम बनाउनुपर्ने भएकाले कार्यदललाई एक महिनाको समयावधि तोकिएको पनि जानकारी दिए। सरकारले पछिल्लो समय तथ्यांकको सुरक्षित भण्डारणमा ध्यान दिने नीति लिएको छ। सञ्चार तथा सूचना प्रविधि मन्त्रालयको प्रस्तावमा मन्त्रिपरिषदको यही फागुन १५ को बैठकबाट नेपाल सरकारका सबै निकायका तथ्यांक एवम् सूचना प्रविधि प्रणाली सरकारी एकीकृत डाटा केन्द्रमा राखी व्यवस्थापन गर्ने र राष्ट्रिय सूचना प्रविधि केन्द्रले काठमाडौंमा रहेको सरकारी एकीकृत डाटा केन्द्र र हेटौंडामा रहेको डिजाष्टर रिकभरी केन्द्रलाई पूर्ण क्षमतामा सञ्चालन गरी चौबीसै घण्टा नेटवर्किङ र साइबर सुरक्षासम्बन्धी प्राविधिकले निगरानी गर्ने व्यवस्था मिलाउने भन्ने निर्णय गरेको थियो। अवलम्बनपश्चात सरकारी एकीकृत डाटा केन्द्रबाट प्रवाह हुने सेवा सुरक्षित, निरन्तर र भरपर्दो हुने अपेक्षा गरिएको सञ्चार तथा सूचना प्रविधिमन्त्री रेखा शर्माका सञ्चार विज्ञ नरेन्द्र केसीले जानकारी दिए।"
अफ्रिकी देश युगाण्डाकी महिलालाई वेश्यावृत्तीमा लगाउने पक्राउ,"काठमाडौं : अफ्रिकी देश युगाण्डाकी महिलालाई वेश्यावृत्तीमा लगाउने अर्की महिला काठमाडौंको ठमेलबाट पक्राउ परेकी छन्। पर्यटक भिसामा नेपाल आई ठमेलस्थित होटल जर्नी होममा बस्दै आएकी युगाण्डाकी   पक्राउ परेकी हुन्। नेपालमा क्लिनर, वेट्रेस लगायतका काममा मासिक ५ सय अमेरिकी डलर कमाई हुने तथा नेपाल आउने जाने हवाई टिकट,भिषा लगायतको खर्चसमेत पछि कमाएर तिर्ने शर्तमा निज प्रतिवादीले पीडितलाई गत जनवरी २३ मा हवाईमार्ग हुँदै नेपाल बोलाएर आफू बस्दै गरेको होटेलमा राखेकी थिइन्। उनले नेपाली तथा भारतीय मुलका व्यक्तिहरूसँग शारीरिक सम्पर्क गर्नुपर्ने नभएको उनी र उनको परिवारलाई मारिदिने सम्मको डर, धम्की दिँदै शारीरिक सम्पर्क गर्न बाध्य पारेको पीडितले बताइएकी छिन्। दिनमै ५७ जनासँग शारीरिक सम्पर्क गर्न लगाएको एक हप्तापछि पीडित बिरामी भई काम गर्न नसक्ने अवस्था भएपछि प्रतिवादीले होटलबाट निकालेको पीडितले बताइन्। तत्पश्चात पीडित युगाण्डा फर्कने भनी फेब्रअरी २६ मा त्रिभुवन अन्तर्राष्ट्रिय विमानस्थल पुग्दा प्रतिवादीले निजको हवाई टिकट रद्द गरिदिएको खुल्न आएको छ।"
चन्द्र भण्डारीमा हल्का संक्रमण देखियो,काठमाडौं : नेपाली कांग्रेसका नेता एवं प्रतिनिधिसभा सदस्य डाचन्द्र भण्डारीमा हल्का इन्फेक्सन (संक्रमण) देखिएको छ। उपचारमा संलग्न चिकित्सकलाई उदृढ गर्दै भण्डारीका सहयोगी योगराज कँडेलले हल्का संक्रमण देखिएकाले एन्टीवायोटिक्स चलाएको जानकारी दिएका छन्। कँडेलका अनुसार सांसद भण्डारीमा ज्वरो छैन र अरू पारामिटर सबै सामान्य छन्। आज ड्रेसिङको काम हुनेछ। भण्डारीको उपचार आइसीयूको प्रोटोकल अनुसार भइरहेको नेता कँडेल बताए। फागुन ३ गते राति नेता भण्डारी ग्यास सिलिण्डर बिस्फोट हुँदा गम्भीर घाइते भएका थिए। हाल भण्डारीको मुम्बइमा उपचार भइरहेको छ।
चितुवाले दारेर एक पुरुष घाइते,"गोरखा : पालुङ्टार नगरपालिका८ दुभारका एक पुरुष चितुवाले दारेर घाइते भएका छन्। जंगलमा गाईवस्तु चराउन गएका ६२ वर्षीय रामकुमार कुमाल चितुवाको आक्रमणबाट घाइते भएका स्थानीय शंकर कँडेलले जानकारी दिए। उनको टाउको, छाती र पाखुरामा गहिरो चोट लागेको प्रहरीले जनाएको छ। उपचारका लागि चितवन मेडिकल कलेजमा पठाइएको प्रहरीले जनाएको छ। एक महिलालाई लखेट्दै गरेको देखेर कुमालले चितुवालाई ढुंगाले हानेपछि महिलालाई छाडेर चितुवाले पुरुषलाई झम्टिएको प्रहरीको भनाइ छ। प्रहरीका अनुसार गोठालो गएका अरू पुरुषहरू पनि धुरिएपछि चितुवा त्यहाँबाट भागेको थियो।"
"एउटा कोठा,दुईवटा कक्षा  एकै पटक दुई शिक्षिकाले पढाउने","गुल्मी : गुल्मीको एउटा विद्यालयमा कक्षाकोठा अभाव भएपछि एउटै कोठामा एकै समयमा दुई शिक्षिकाले पढाउँदै आएका छन् । रेसुङ्गा नगरपालिका१४ पराल्मीस्थित जन विकास माध्यमिक विद्यालयमा नर्सरी र अर्को कक्षाका विद्यार्थीलाई एउटै कोठामा एकैपटक पढाउनु परिरहेको छ । एउटै कोठामा फरक कक्षाका विद्यार्थीलाई दुई शिक्षिकाले पढाउँदा सिकाइमा बाधा पुग्ने गरेको छ । नर्सरी तहका विद्यार्थीलाई पढाउँदै गरेकी शिक्षिका निर्मला पोखरेलले सिकाइ प्रभावकारी हुन नसकेको गुनासो गरिन् । 'हामी त बाध्य भएर यसरी पढाउँदै छौँ,'उनले भनिन् ,'विद्यार्थीलाई पढाइ असहज भएको छ, एकैपटक एउटै कोठामा फरक कक्षाका विद्यार्थीलाई दुईजनाले पढाउँदा समस्या नै हुन्छ ।' दुवै कक्षाका गरी ३० भन्दा बढी विद्यार्थीलाई यसरी एउटै ठाउँमा पढाउनु परिरहेको छ । सिकाउन आफूहरूलाई पनि असहज भएको र बालबालिकाको सिकाइ प्रभावकारी हुन नसकेको अर्की शिक्षिका रविना पोखरेलले बताइन्। आफूहरूले पढाउँदा आवाज ठोक्किएर दुवैतर्फको सिकाइमा समस्या हुने गरेको उनको भनाइ छ । पुरानो जीर्ण भवन भत्काएर नयाँ भवन बन्दैछ। कोठा अभाव भएपछि विद्यार्थीलाई यसरी पढाउनु परेको प्रधानाध्यापक लोकनाथ पोखरेलले बताए। नयाँ चार कोठे पक्की भवन निर्माण भएपछि समस्या समाधान हुने उनले बताए। कूल ५० लाखको लागतमा भवन बनाइँदैछ ।"
कालिगण्डकी नदीमा कृतिम उद्धार अभ्यास,"बागलुङ : विपदबाट बच्न र बचाउनका लागि कालिगण्डकी नदीमा कृतिम उद्धार अभ्यास गरिएको छ। सशस्त्र प्रहरी बल नेपाल आश्रित गुल्म बागलुङले बिहीबार बागलुङ नगरपालिका१ मालढुंगस्थित कालिगण्डकी नदीमा जल दुर्घटना उद्धार नमुना अभ्यास गरेको हो। गण्डकी प्रदेशको आन्तरिक मामिला तथा कानून मन्त्रालयको वार्षिक विकास कार्यक्रम अन्तर्गत नदीमा मनसुन एवम् विपद्जन्य घटनामा आधारित कृतिम घटना अभ्यास गरिएको आश्रित गुल्म बागलुङका सशस्त्र प्रहरी नायव उपरीक्षक कृष्णकुमार श्रेष्ठले बताए। उनले वर्षात सुरु पूर्व नै विपद्का बेला उद्धार गर्न सहजताका लागि नमुना अभ्यास गरिएको बताए। सशस्त्रको टोलीले बर्खाको बेला दाउरा निकाल्दा बगाएका, नदी किनारमा बालुवा चाल्दा बगाएका र नदीमा बेपत्ता भएकाको गोताखोरमार्फत खोजी तथा उद्धार, प्राथमिक उपचार, सूचना दिने काम देखाइएको थियो। अभ्यासको अवलोकनपछि बोल्दै गण्डकी प्रदेशका आन्तरिक मामिला तथा कानुन मन्त्री रोशन बहादुर गाहाले जल प्रकोपबाट मानवीय क्षति रोक्नका लागि अभ्यासले सहयोग पुर्याउने बताए। उनले सशस्त्र प्रहरी बलले प्राकृतिक प्रकोपबाट हुने मानवीय क्षति रोकि राखेको र अझै रोक्ने अपेक्षा लिएको बताए। उनले निष्ठापूर्वक देश र जनताका लागि दिनरात खटेर काम गरिरहेकोमा प्रहरी संगठनलाई हार्दिक आभार व्यक्त गरेका थिए। उनले आगामी दिनमा नयाँ नयाँ उपकरणसहित तालिमको आवश्यकता भएको महशुस गरेकोले त्यसका लागि प्रदेश सरकारले कार्यक्रम ल्याउने बताए। उनले नवलपुरमा केही समयमा प्रदेश सरकारको सहयोगमा गोताखोर तालिम राखिएको बताए।"
गाउँमा निःशुल्क स्वास्थ्य शिविर,"दैलेख : डुंगेश्वर गाउँपालिकाले गाउँगाउँमा बृहत् स्वास्थ्य शिविर सुरु गरेको छ। गाउँपालिकाको विकट क्षेत्रका बासिन्दालाई लक्षित गरी निःशुल्क स्वास्थ्य शिविर चलाइएको हो। दुई स्थानमा सञ्चालन हुने शिविर मंगलबारदेखि सुरु भएको छ। गाउँपालिकाका अनुसार बुधबार डुंगेश्वर गाउँपालिका२ को लाँकुरी स्वास्थ्य चौकीमा शिविर सञ्चालन भएको छ। गाउँपालिकाको स्वास्थ्य शाखाले आयोजना गरेको शिविरमा दैलेख जिल्ला अस्पतालमा कार्यरत मेडिकल अधिकृत डा प्रयासविक्रम सिजापतीसहितको स्वास्थ्यकर्मी खटिएका छन्। पहिलो दिन डुङ्गेश्वर गाउँपालिकाका३ र ४ लाई लक्षित गरेर अवलपराजुल स्वास्थ्य चौकीमा बृहत् शिविर सञ्चालन भएको छ। शिविरमा ग्रामीण क्षेत्रका गर्भवती महिलाहरूका लागि निरन्तर चेकजाँच र अल्ट्रासाउन्ड सेवा प्रदान गरिएको छ। गर्भवती महिलाहरूले गर्भमा रहेको बच्चाको स्वास्थ्य अवस्थाबारे गाउँमै पुगेको शिविरबाट भिडियो एक्सरेमार्फत जाँच गराएका छन्। यस्तै प्रजनन् स्वास्थ्य रुग्ण्ता सेवा, अब्स्ट्रटिक फिस्टुला, पाठेघर खस्ने समस्या भोगिरहेका महिलालाई स्क्रिनिङ्ग, रिंग पेसरी, भीआईए जाँच सेवा उपलब्ध गराईएको छ। शिविरमा क्षयरोगका जोखिम समुह तथा स्वास्थ्य सेवाको पहुँच कम भएका समुदायका सक्रिय क्षयरोग खोजपड्ताल कार्यक्रमसमेत समेटिएको छ। यही फागुन २७ देखि ३० गतेसम्म दैलेख जिल्ला अस्पतालमा हुने हाडजोर्नीसम्बन्धी निशुल्क शल्यक्रिया शिविरलाई लक्षित गरेर गाउँपालिकाले हार्डजोर्नी तथा अर्थोपेडिकसम्बन्धी अप्रेशनको लागि छनोट गर्नेछ। गाउँमै निःशुल्क स्वास्थ्य सेवा पाउँदा स्थानीय खुसी भएका छन्। शिविरको उद्घाटन गर्दै गाउँपालिकाका अध्यक्ष सुन्दरकुमार केसीले गाउँपालिकाबासीलाई सरल, सुलभ र प्रभावकारी स्वास्थ्य सेवा प्रदान गर्न प्रतिबद्ध रहेको बताएका छन्। उनले गाउँपालिकामा १० शय्याको अस्पताल निर्माणका लागि डीपीआर निर्माण भइरहेको बताउँदै निकट भविष्यमा गाउँपालिकाले विशेषज्ञ चिकित्सकसहितको स्वास्थ्य सेवा प्रदान गर्ने बताए। उनले हाल गाउँपालिकाभित्र रहेका चारवटा स्वास्थ्य चौकीमा थप स्वास्थ्य उपकरणहरू व्यवस्थापन गर्ने बताए। गाउँपालिकाका उपाध्यक्ष कलावती न्यौपानले गाउँघरमै सञ्चालन गरिएको बृहत् स्वास्थ्य शिविरमा निर्धक्कसँग सेवा लिन आग्रह गरिन्। दैलेख जिल्ला अस्पतालका मेडिकल अधिकृत डा प्रयासविक्रम सिजापतीले ग्रामीण भेगका महिलाहरूले समाजको डर र लाजका कारण रोग लुकाएर बस्ने गरेको बताए। उनले रोग लुकाएर नबस्न र समयमै उपचार गर्न आग्रह समेत गरे। तपाईंहरू लाज मानेर रोग लुकाएर बस्नु हुँदैन्, समयमै स्वास्थ्य सल्लाह र उपचार गराउनुहोस् डा सिजापतीले भने।"
लागुऔषधसहित भारतीय नागरिक पक्राउ,"बेनी : म्याग्दीको बेनी नगरपालिका८ कालिपुलबाट एकजनालाई प्रहरीले लागुऔषधसहित पक्राउ गरेको छ । भारतको पश्चिम बंगाल घर भई हाल पोखरा बस्ने २८ वर्षीय अलेमुन हकलाई लागुऔषध खैरो हिरोइनसहित पक्राउ गरिएको जिल्ला प्रहरी कार्यालयले जनाएको छ । प्रहरी नायव उपरीक्षक मदन कुँवरका अनुसार हकको साथबाट बरामद गरिएको खैरो हिरोइजस्तो देखिने ६५ ग्राम लागुपदार्थलाई परीक्षणका लागि प्रयोगशालामा पठाइएको छ । फागुन १६ गते साँझ पक्राउ परेका हकलाई म्याग्दी जिल्ला अदालतबाट अनुमति लिएर अनुसन्धानका लागि बुधबारदेखि ७ दिनको म्याद थपिएको छ । लागुऔषध नियन्त्रण ऐन, २०३३ अन्तर्गतको कसूरमा मुद्दा चलाउने प्रक्रिया अघि बढाइएको छ । म्याग्दीमा प्रहरीले केही दिनयता लागु औषध दूव्र्यसनीविरुद्ध अभियानले तीव्रता दिएको छ । गत हप्ता पर्वतको जलजला गाउँपालिका३ वारीबेनीबाट पनि एक जना युवालाई लागुऔषधसहित पक्राउ गरिएको थियो ।"
बेथानचोकहेटौंडा सडकको सुरुङमार्गको प्राविधिक अध्ययन केयुले गर्ने,"काभ्रे : जिल्लाको बेथानचोक गाउँपालिका वडा नं २ र वडा नं १ जोड्ने ढुंखर्क खोलाच्याम्राङबेसी सुरुङमार्गको प्रारम्भिक प्रविधिक अध्ययन काठमाडौं विश्वविद्यालय (केयु)ले गर्ने भएको छ। विश्वविद्यालयले त्यहाँको वातावरणीय प्रभाव, भौगार्भिक अवस्था, टनेलको डिजाइन र अनुमानित लगानी सबै अध्ययन गरी गाउँपालिकालाई प्रतिवेदन प्रदान गर्ने छ। बेथानचोक गाउँपालिका हुँदै छोटो दुरिमा होटौंडा मकवानपुर जोड्ने सडकको रुपमा लिएको छ। बुधबार विश्वविद्यालयमा एक कार्यक्रमको आयोजना गरी गाउँपालिका र केयुबीच तीन बुँदे अध्ययन गर्नको लागि सम्झौता भएको छ। केयुको तर्फबाट उपकुलपति डा भोला थापा र गाउँपालिकाको तर्फबाट गाउँपालिका अध्यक्ष भगवान अधिकारीले सम्झौता पत्रमा हस्ताक्षर गरेका छन्। तीन बुँदे सम्झौतामा ढुंखर्क खोलाच्याम्राङबेसी सुरुङमार्गको प्रारम्भिक प्राविधिक अध्ययन गर्ने महत्वपूर्ण विषय उल्लेख गरिएको अध्ययन गर्नको लागि गाउँपालिकाले १० लाख रुपैयाँ रकम खर्च गर्ने पालिका र केयुबीच सम्झौता भएको छ। जिल्लाको पनौती हुँदै बेथानचोकदेखि बागमती प्रदेश राजधानी मकवानपुर जिल्ला जोड्ने सडकको बिचमा सुरुङ बनेपछि यात्रा कम हुनेछ। उक्त सुरुङ एक किलोमिटर हुने अनुमान केयुले निकालेको छ। प्रारम्भिक प्राविधिक अध्ययन अबको ४ महिनामै सकाउने गरी काम गर्ने केयुका इञ्जिनियर श्याम शर्माले बताए। समजदारीपत्रमा हस्ताक्षर गर्दै केयुका उपकुलपति डा भोला थापाले देश बनाउनकै लागि विश्वविद्यालयको स्थापना भएको र स्थानीय सरकारसँग मिलेर काम गर्न पाउँदा खुसी लागेको बताए। उक्त सुरुङमार्ग विश्वविद्यालयका लागि जीवन्त प्रयोगशाला पनि हुने उनको भनाइ छ। सर्वसुलभ रुपमा तीव्र गतिमा राम्रो अध्ययन गर्नको लागि इञ्जिनियरहरूलाई उपकुलपति थापाले निर्देशन पनि दिएका छन्। दिगो सडक निर्माणका लागि सुरुङमार्गको योजना अगाडि बढेको गाउँपालिकाका अध्यक्ष भगवान अधिकारीले बताए। बेथानचोक वडा नं २ को सेतीभिरमा सुक्खा पहिरो गइरहने सडक पुरिरहने समस्याको समाधानको लागि आयोजना अगाडि बढिरहेको अधिकारीले बताए। ३५ किलोमिटरमा प्रदेश राजधानी हेटौंडा पुग्ने बेथानचोक गाउँपालिकाबाट ३५ किलोमिटरमा बागमती प्रदेश राजधानी हेटौंडा पुग्ने गाउँपालिका अध्यक्ष भगवान अधिकारीले अनुमान गरेको छ। अहिले लगभग ४० किलोमिटर रहेकोमा सुरुङमार्ग बनेपछि ५ किलोमिटर घट्दा ३५ किलोमिटरमा हेटौँडा पुग्ने अनुमान गरेको हो। यो वैकल्पिक राजमार्ग रामेछाप, सिन्धुपाल्चोक दोलखा जिल्लाका मानिसहरूलाई प्रदेश राजधानी पुग्न सहज हुने देखिएको छ। काठमाडौहेटौंडा जोड्ने वैकल्पिक राजमार्गको रुपमा बनेपा, पनौती बेथानचोक, खानीखोला बागमती गाउँपालिका हुँदै धरानचतार सडक जोड्ने वैकल्पिक राजमार्गाको डिपिआर तयार भइसकेको पालिका अध्यक्ष अधिकारीले जानकारी दिए। त्यसको लागि अझ दिगो सडकका लागि सुरुङमार्ग आवश्यक रहेको बताए।"
मुख्यमन्त्री कार्यालय अगाडि मिटरब्याज पीडितको धर्ना,"ढल्केवर :जनकपुरधाममा आन्दोलित मिटरब्याज तथा लघुवित्त पीडितहरूले मुख्यमन्त्री कार्यालय अगाडि धर्ना दिएका छन् । बिहीबार मधेस प्रदेशको राजधानी जनकपुरधाममा आन्दोलिनरत मुख्यमन्त्री तथा मन्त्रिपरिषदको कार्यालय घेराउ गर्न पुगेका मिटरब्याज तथा लघुवित्त पीडितहरू सडकमै धर्ना बसेका हुन् । प्रदर्शनकारीहरूलाई मुख्यमन्त्री कार्यालयको मुलगेट पछाडि प्रहरीले सुरक्षा घेरा हालेर रोकेका छन् । र्यालीलाई प्रहरीले रोकेपछि उनीहरूले सडकमै धर्ना बसेर नाराबाजी गरिरहेका छन् । मिटरब्याजविरूको संघर्ष समिति नेपालको आयोजनामा मिटरब्याजी पीडितहरू आन्दोलनमा होमिएका हुन् । जनकपुरधामको रंगभूमि मैदान बाह्रबिघाबाट प्लेकार्डसहित निकालिएको र्याली अहिले मुख्यमन्त्री कार्यालय पुगेको छ। मुख्यमन्त्री सरोज कुमार यादवलाई ज्ञापनपत्र बुझाउने कार्यक्रम रहेको मिटरब्याजविरुद्धको संघर्ष समिति नेपालका अध्यक्ष मनोज पासमानले जानकारी दिए । उनीहरू सुदखोरहरूलाई गिरफ्तार गर,तमसुक व्यवस्था खारेज गर,मिटरब्याजीको सम्पति छानविन गर,पीडितको सम्पति फिर्ता गरलगायतका मागहरू अघि सार्दै आन्दोलित भएका हुन् ।"
दुई वर्षीया छोरीको हत्या,बागलुङ : बागलुङको जैमिनी नगरपालिका४ सर्कुवामा आफ्नै बाबुले दुई वर्षीया नाबालिका छोरीको हत्या गरेका छन्। बागलुङ नगरपालिका१२ अमलाचौर घरभई हाल सर्कुवा मौलाछ बस्ने २७ वर्षीय सयरदिन मियाले बुधबार साँझ आफ्नी १८ महिनाकी छोरी अर्सा खातुनको हत्या गरेको जिल्ला प्रहरी कार्यालय बागलुङका प्रहरी नायव उपरीक्षक गंगाबहादुर थापाले बताए। घरमा कोही नभएको मौका पारेर सायरले छोरीको टाउकोमा प्रहार गरेका थिए। टाउकोमा गहिरो चोट लागेकी आरिसाको घटनास्थलमै मृत्यु भएको प्रनाउ थापाले जानकारी दिए। हत्यामा संलग्न भएको आरोपमा सायर दिनलाई प्रहरीले बुधबार नै नियन्त्रणमा लिएको छ। छोरीको हत्यापछि घर छाडेर भागेका मियालाई प्रहरीले गाउँमै लुकीछिपी बसेको अवस्थामा पक्राउ गरेको थियो। मियालाई बिहीबार जिल्ला अदालत बागलुङबाट पाँच दिनको म्याद थप गरी अनुसन्धान अगाडि बढाइएको उनले बताए। सायरले के कारणले छोरीको हत्या गरे भन्ने विषय नखुलेको प्रनिउ थापाले बताए। बालिकाको शव धौलागिरी अस्पताल बागलुङमा बिहीबार पोष्टमार्टम गरिएको छ।
महोत्तरीमा दुई जना पक्राउ,"महोत्तरी : महोत्तरीस्थित जलेश्वर मालपोत कार्यालयका नायव सुब्बा रामकृष्ण पण्डितलाई अख्तियार दुरुपयोग अनुसन्धान आयोगको टोलीले घुस रकमसहित पक्राउ गरेको छ। बिहीबार जलेश्वरस्थित मालपोत कार्यालयमा एक जना सेवाग्राहीसँग ९ हजार रुपैयाँ घुस लिइरहेको अवस्थामा अख्तियारको टोलीले पण्डितलाई पक्राउ गरेको हो। साँधको जग्गा अर्कालाई बेचिदिएकोमा सँधियारले थैली जम्मा गरेर लिन खोज्दा पैसा लिने क्रममा पण्डित पक्राउ परेका हुन्। यस सम्बन्धमा थप अनुसन्धान भइरहेको अख्तियार दुरुपयोग अनुसन्धान कार्यालय बर्दिवास स्रोतले जनाएको छ। महोत्तरी प्रहरीले प्रतिबन्धित लागूऔषध गाँजासहित एक जनालाई पक्राउ गरेको छ। एकडारा गाउँपालिका५ बहेरा गाउँका ५१ वर्षीय नवल किशोर मण्डल साढे ४ किलो गाँजासहित घरबाटै पक्राउ परेका हुन्। घरबाटै गाँजाको कारोबार गर्दै आएको गोप्य सूचनाका आधारमा उनलाई प्रहरीले पक्राउ गरेको जिल्ला प्रहरी कार्यालय महोत्तरीले जनाएको छ। घर अगाडि आँगनमा सेतो प्लाष्टिकको बोराभित्र ३ किलो लागूऔषध गाँजा, सेतो प्लाष्टिकको झोला भित्र १ किलो १०० ग्राम र कालो प्लाष्टिकको झोला भित्र ४ सय ग्राम गरी सो परिमाणको गाँजा बरामद भएको महोत्तरीका प्रहरी प्रवक्ता एवम् डीएसपी सन्तोष पोखरेलले जानकारी दिए। यस सम्बन्धमा थप अनुसन्धान भइरहेको डीएसपी पोखरेलले जनाएको छ।"
जनकपुरधाममा मिटरब्याज तथा लघुवित्त पीडितहरू आन्दोलित (फोटोफिचर),"ढल्केवर (धनुषा) : मिटरब्याज तथा लघुवित्त पीडितहरू आन्दोलनमा उत्रिएका छन्। बिहीबार मधेस प्रदेशको राजधानी जनकपुरधाममा मिटरब्याज तथा लघुवित्त पीडितहरूले प्रदर्शन गरिरहेका छन्। मिटरब्याज विरुद्धको संघर्ष समिति नेपालको आयोजनामा पीडितहरू आन्दोलनमा होमिएका हुन्। जनकपुरधामको रंगभुमी मैदान बाह्रबिघाबाट प्लेकार्डसहित र्याली निकालिएको हो। र्यालीमा सहभागीहरूले 'सुदखोरहरूलाई गिरफ्तार गर्, तमसुक व्यवस्था खारेज गर्, मिटरब्याजीको सम्पति छानबिन गर्, पीडितको सम्पति फिर्ता गर्, मिटरव्याजीले गरेको यौन शोषणको छानबिन गरी दोषीलाई कारवाही गर्' लगायतका नाराहरू लगाएका छन्। आफूहरूको मुख्यमन्त्री कार्यालय घेराउ गर्ने कार्यक्रम रहेको आन्दोलनका अगुवा संघर्ष दाहालले जानकारी दिए। अहिले जनकपुरधामको विभिन्न चोकचोकमा प्रहरी तैनाथ गरिएको छ।"
शत्रुताको अन्त्य,"भनाइ नै छ, जहाँ सुमति त्यहाँ सम्पत्ति, जहाँ कुमति त्यहाँ विपत्ति। शत्रुताको अन्त्य भयानक हुन्छ। ग्रीष्म ऋतुको एकदिन। दिउँसोको समय थियो। तिर्खाएको एउटा सिंह नदीमा पानी पिउनका लागि गयो। ठिक त्यही समयमा एक जंगली सुँगुर पनि पानी पिउन त्यहाँ आइपुग्यो। अचम्म त के भयो भने दुवै प्राणी एकअर्काभन्दा पहिले आफू पानी पिउन चाहन्थे। को पहिला ? भन्ने घमण्ड जागृत भएपछि दुवैले एकअर्कालाई क्रोधित हुँदै हेरे। हेर्दाहेर्दै तिनीहरू मूल लक्ष्य छोडेर लड्न थाले। दुवैले एकअर्कामाथि यस्तो भयंकर आक्रमण गरे कि चाँडै तिनीहरू थकित भए। कारण थियो, दुवै प्यासले छटपटिएको अवस्थामा थिए। थाकेका कारणले दुवै श्वास लिनका लागि रोकिए। अचानक तिनीहरूले गिद्धले कराएको आवाज सुने। ठूलो संख्यामा एकत्र भएका गिद्धहरूले उनीहरूले देखे। आफूलाई नै निशाखा बनाइरहेको तिनीहरूले थाहा पाए। यसपछि सिंह र सुँगुर दुवैले बुझे कि गिद्धहरू दुवैमध्ये एक मारिने प्रतीक्षा गरिरहेका छन्। ताकि उनीहरूले त्यसको मासुलाई आफ्नो आहार बनाउन सकून्। यसैकारण दुवै वन्यपशुले सुमतिले काम लिए। ताकि तिनीहरू मित्र बने। दुवैले सँगै पानी पिए र तिर्खा पनि मेटाए। त्यसपछि सौहाद्र्र भूमिकामा आआफ्नो बाटो लागे। नैतिक शिक्षा : भनाइ नै छ, जहाँ सुमति त्यहाँ सम्पत्ति, जहाँ कुमति त्यहाँ विपत्ति। शत्रुताको अन्त्य भयानक हुन्छ।"
"सुनको मूल्य बढ्यो, कति पुग्यो?",काठमाडौं : सुनचाँदी बजारमा बिहीबार छापावाल सुनको मूल्य अघिल्लो कारोबार दिनका तुलनामा प्रतितोला तीन सयले बढेको छ । अधिल्लो दिन प्रतितोला एक लाख दुई हजार तीन सयमा कारोबार भएको सुनको मूल्य आज एक लाख दुई हजार छ सय तोकिएको छ । नेपाल सुनचाँदी व्यवसायी महासङ्घले सार्वजनिक गरेको विवरणानुसार आज तेजाबी सुनको मूल्य प्रतितोला एक लाख दुई हजार एक सय छ । यसको मूल्य अघिल्लो दिन एक लाख एक हजार आठ सय थियो । त्यस्तै आज चाँदीको मूल्य अघिल्लो कारोबार मूल्यका तुलनामा स्थिर रही प्रतितोला एक हजार दुई सय ७० कायम रहेको महासङ्घले जनाएको छ ।
दुई वर्षीया छोरीको हत्या गर्ने बाबु पक्राउ,बागलुङ : बागलुङको जैमिनी नगरपालिका४ सर्कुवामा दुई वर्षीया छोरीको हत्या गर्ने आफ्नै बाबु पक्राउ परेका छन् । बुधबार साँझ सर्कुवाका २० वर्षीय सायर दिनले आफ्नै दुई वर्षकी छोरी आरिसा दिनको विभत्स हत्या गरेका थिए । घरमा कोही नभएको मौका पारेर सायरले छोरीको टाउकोमा प्रहार गरेका बताइएको छ । टाउकोमा गहिरो चोट लागेकी आरिसाको घटनास्थलमा नै मृत्यु भएको प्रहरी नायब उपरीक्षक गङ्गाबहादुर थापाले बताए। हत्यामा संलग्न भएको आरोपमा प्रहरी नियन्त्रणमा रहेका उनले प्रारम्भिक सोधपुछका क्रममा छोरीको हत्या स्वीकार गरेको नायब उपरीक्षक थापाले जानकारी दिए। छोरीको हत्यापछि घर छोडेर भागेका दिनलाई गाउँमै लुकीछिपी बसेको अवस्थामा प्रहरीले पक्राउ गरेको थियो । बालिका हत्याका विषयमा परिवारले प्रहरीलाई खबर गरेको थियो । अहिले बालिकाको शव पोष्टमार्टमका लागि धौलागिरि अस्पताल बागलुङमा राखिएको छ । सायरले केकति कारणले छोरीको हत्या गरे भन्ने विषयमा अझै नखुलेको र अनुसन्धान जारी रहेको उपरीक्षक थापाले बताए। रासस
कोदालोले हानेर श्रीमतीको हत्या,बागलुङ : बागलुङमा कोदालोले हानेर श्रीमानले श्रीमतीको हत्या गरेका छन्। जिल्लाको जैमिनी नगरपालिका२ दमेकका ४५ वर्षीय केशव नेपालीले आफ्नी श्रीमती ३५ वर्षीया राधा नेपालीलाई बिहीबार दिउँसो बाउसो (कोदालो)ले हानेर हत्या गरेको जिल्ला प्रहरी कार्यालय बागलुङका प्रहरी नायव उपरीक्षक गंगाबहादुर थापाले बताए। नेपालीले बारीमा आलु खन्ने क्रममा बाउसोको पछाडिको भागले श्रीमतीको टाउकोमा प्रहार गरी गम्भीर घाइते बनाएका थिए। राधालाई बेहोस् अवस्थामा आफन्तले उपचारका लागि धौलागिरी अस्पताल बागलुङ बजारमा ल्याए पनि अस्पतालले मृत्त घोषणा गरेको प्रनाउ थापाले बताए। प्रहरीले केशवलाई बिहीबार नै नियन्त्रणमा लिएको छ। नेपालीलाई नियन्त्रणमा लिएर अनुसन्धान अगाडि बढाएको प्रनाउ थापाले बताए।
लागूऔषध कारोबारमा संलग्न १८ जना पक्राउ,"काठमाडौं : लागूऔषध कारोबारमा संलग्न १८ जना पक्राउ परेका छन्। अवैध लागू औषध खैरो हेरोइन ४६९५१ ग्राम र नियन्त्रित लागू औषध ९४० एम्पुलसहित उनीहरू पक्राउ परेका हुन्। विशेष सूचनाका आधारमा काठमाडौं उपत्यका तथा विभिन्न जिल्लामा रहेका मातहत शाखा कार्यालयहरुबाट लागूऔषध खैरो हेरोइन र नियन्त्रित लागू औषध डाईजेपाम, ब्रुपिनोर्फिन र फेनारगन एम्पुलहरूसहित १८ जना पक्राउ परेका हुन्। पक्राउ परेकाहरूमाथि लागूऔषध (नियन्त्रण) ऐन, २०३३ बमोजिम जिल्ला अदालतबाट लागू औषध मुद्दामा म्याद थप गरी अनुसन्धान भइरहेको छ। बरामद लागूऔषधको अवैध बजार मूल्य करिब ४८ लाख ५३ हजार २० रुपैयाँ रहेको छ।"
अनुगमनमा पुगेका उपप्रधानमन्त्री श्रेष्ठलाई स्थानीयले रोके,"भक्तपुर : भक्तपुरको बहुचर्चित नगरकोट सडकको बिहीबार अनुगमनमा पुगेका उपप्रधान एवं भौतिक पूर्वाधार मन्त्री नारायणकाजी श्रेष्ठलाई स्थानीयले रोकेका छन्। भक्तपुरको नगरकोट सडकअन्तर्गत सल्लाघारीदेखि गाडीमा आएका श्रेष्ठको टोलीलाई बास्कोटाले टोलीवासीले रोकेका हुन्। सडकको अवस्थाको अवलोकन गर्न मन्त्री आएको थाहा भएपछि तेलकोटभन्दा एक किलोमिटरमाथि स्थानीय सडकमा आएर सवारीलाई रोकका हुन्। स्थानीयले बाटोमा पुगेर सवारीलाई रोक्न खोजेपछि प्रहरीले उनीहरूलाई हटाउन खोजेका थिए। तर हटाउन नसकेपछि गाडी रोकिएको थियो। घटना थाहा पाएपछि उपप्रधानमन्त्री श्रेष्ठसहितको टोली बाहिर आएको थियो। गाडीबाट बाहिर आएर उपप्रधानमन्त्री श्रेष्ठले स्थानीयको दुखेसो सुनेका थिए। स्थानीयको आक्रोश देखेपछि उनले सडक अब छिटै बन्ने प्रतिवद्धता जनाई गाडीमा चढेका थिए। तर आक्रोशित भीडले जतिपटक मन्त्री अनुगमन आउने गरे पनि केही नभएको, यसका लागि पुराना पार्टीको भर छैन। रवि लामिछाने, बालेन शाह आउनुपर्छ भनेपछि गाडी चढेका मन्त्री भीडमा आएका थिए। भीडमा पुगेपछि मन्त्री श्रेष्ठ र स्थानीयवीच भनाभन परेको थियो। त्यहाँ झण्डै आधा घण्टा स्थानीयसँग रोकिएको थियो। सल्लाघारीदेखि नगरकोटसम्मको सडकमा पुगेर श्रेष्ठले सडकको अवस्थाबारे अनुगमन गरेका थिए। साढे ९ बजेदेखि साढे ११ सम्म उनले सडकमा बिताएका थिए। मन्त्री श्रेष्ठको टोली नगरकोटसम्मै पुगेको थियो। उपप्रधानमन्त्री तथा भौतिक पूर्वाधार मन्त्री श्रेष्ठको नेतृत्वमा सरोकारवालाहरू अनुगमनमा सहभागी थिए। अनुगममको क्रममा भारतीय राजदुतको पनि सहभागिता रहेको थियो। विभिन्न नगरपालिकाका प्रमुखहरू, जिल्लाका सुरक्षा प्रमुखहरू, वडा अध्यक्षहरूसमेत नेकपा माओवादी केन्द्रका जिल्लास्तरका नेता कार्यकर्ताहरूको बाक्लो उपस्थिति रहेको थियो। सन् २०१४ जुन ५ मा सम्झौता भएर सन् २०१६ जुनसम्म निर्माण सम्पन्न गरिसक्ने लक्ष्यसहित सडक विस्तारको जिम्मा ठेक्कामा दिइएको थियो। सडकको ठेक्का आराभाली इन्फ्रा पावर लिमिडेट र शैलुङ कन्स्ट्रसन कम्पनी प्रालिले लिएका थिए। दुई वर्षभित्र सम्पन्न गरिसक्नुपर्ने सम्झौता भएपनि नौ वर्षसम्म पनि नहुँदा मन्त्री श्रेष्ठ अवस्था बुझ्न पुगेका हुन्। सम्झौताअनुसार काम सम्पन्न नगरेपछि पटकपटक म्याद थप्दै आएको छ। भक्तपुरनगरकोटसिपाघाट सडक योजना अनुसार पहिलो चरणमा नगरकोटसम्मको सडकको काम भएको हो। सडक निर्माणको ९० प्रतिशत काम सम्पन्न भएको ठेकेदार कम्पनीले जनाएको छ।"
जनशक्ति नभएको भन्दै सशस्त्रले १० लाख बढीको अवैध कोइला छाड्यो,"परासी : नवलपरासीमा सशस्त्र प्रहरीले जनशक्ति नभएको भन्दै अवैध रुपमा ल्याइएको कोइला बरामद नगरी छाडेको छ। बिहीबार भारतीय सीमा नाकाबाट ल्याउँदै गरेको ५ ट्याक्टरमध्ये तीनवटा ट्याक्टरको कोइला बरामद गरिएको छ। अन्य दुई ट्याक्टरबाट ल्याइएको कोइला जनशक्ति नभएको भन्दै त्यसै छाडिएको हो। जिल्लाको भूजहवा र पचफेडा नाकाबाट पाँचवटा ट्याक्टरमा भन्सार छलेर कोइला ल्याइएको थियो। नेपाल प्रहरीको पचफेडा चौकी हुँदै ल्याइएको कोइलालाई सशस्त्र प्रहरीले बरामद गरेको हो। तर दुईवटा ट्याक्टरमा ल्याइएका कोइला खन्याएर फालेको भन्दै सशस्त्रले उठाएको छैन। तीनवटा ट्याक्टरबाट बरामद भएको ६० क्विण्टल कोइलाको मूल्य १६ लाख ८० हजार रहेको सशस्त्र प्रहरीले जनाएको छ। सीमा नाकासँग जोडिएको प्रतापपुर गाउँपालिका४ हरकपुरामा रहेको गोदाममा स्टक गर्न कोइला ल्याइएको बताइएको छ। टिनको छाना राखेर बनाइएको गोदाम वरपर अहिले १० लाख बराबरको करिब ४० क्विण्टल अवैध कोइला रहेको बताइएको छ। अवैध कोइला नउठाइएको बारे सशस्त्र प्रहरी बल नेपाल नं २६ हेक्वाका उपरीक्षक (एसपी) धीरेन्द्र न्यौपानेले दुई वटा ट्याक्टर कोइला खन्याएर भागेको र जनशक्ति नभएकाले त्यसै छाडिएको बताए। जनशक्ति छैन। कसरी उठाउनु। त्यसलाई त्यसै छाडिदियौं, उनले भने। बरामद भएको कोइला महेशपुर पठाइने उनले बताए। जनशक्तिको बहानामा अवैध सामान छाड्न मिल्न भन्ने जिज्ञासा राख्न खोज्दा सशस्त्र प्रहरी लुम्बिनी प्रदेश प्रमुख (डीआइजी) विदुर खड्कासँगको पटक पटकको मोबाइल सम्पर्क उठ्न सकेन। जिल्ला सुरक्षा समितिका अध्यक्ष एवं प्रमुख जिल्ला अधिकारी विश्व प्रकाश अर्यालले अवैध सामान कुनै पनि बहानामा छाड्न नमिल्ने बताए। मलाई तीन वटा ट्याक्टरको मात्र जानकारी दिइएको छ। अन्य दुई वटाका बारेमा जानकारी भएन। जनशक्ति भएन भनेर अवैध सामान छाड्न मिल्दैन। त्यसबारे के रहेछ सशस्त्रसँग बुझौला, प्रजिअ अर्यालले भने। सशस्त्र प्रहरीको मिलेमतोमा कोइला छाडिएको आरोप छ। छाडिएको कोइलालाई रातको समयमा कारोबारी आएर उठाउने भएकाले आर्थिक प्रलोभनमा परेर छाडिएको एक स्थानीयले दाबी गरे। इँटा उद्योगमा कोइलाको प्रयोग हुने गरेको छ। स्थानीय उद्योगमा प्रयोग गर्नका लागि कोइला ल्याइएको बताइएको छ। कोइलाको न्यूनतम ८ रुपैयाँ प्रतिकेजी भन्सार लाग्ने गरेको महेशपुर भन्सार कार्यालयका निमित्त प्रमुख खेम थापाले बताए। कोइलाको भन्सार मूल्य न्यूनतम् ८ रुपैयाँ छ। कोइलाको श्रेणी हुने भएकाले दर भाउमा कम बेसी हुने भए कारण भारतीय बिल हेरेर १० देखि १४ रुपैयाँ प्रतिकेजी पनि पर्न सक्छ, निमित्त भन्सार प्रमुख थापाले भने।"
पृथ्वीबहादुर शाहविरुद्ध ४ मुद्दा चलाउन सुझाव,"उनीसहितको समूहविरुद्ध अवैध सम्पत्ति आर्जन गर्ने उद्देश्यले २४ भन्दा बढी कम्पनी खडा गरेको उजुरी छ। अनुसन्धानका क्रममा पनि पुष्टि भएको छ। उनीहरूविरुद्ध ५६ जनाको २४ वटा उजुरी परेको छ। काठमाडौं : अवैध रूपमा अमेरिकी नागरिकको पैसा नेपाल भित्र्याएका पृथ्वीबहादुर शाह र उनको समूहमाथि चारवटा मुद्दा चलाउन सीआईबीले सुझाव दिएको छ। शाहलगायत उनका भाइ विजयविक्रम शाहसहितको उनको समूहविरुद्ध संगठित अपराध, लिखतसम्बन्धी कसुर, व्यक्तिविरुद्ध ठगी र सहकारी ठगीसम्बन्धी मुद्दा दायर गर्न सीआईबीले सुझाव दिएको हो। सीआईबीले बुधबार पत्रकार सम्मेलन गरी यससम्बन्धी जानकारी गराएको थियो। सीआईबीका प्रवक्ता सञ्जयसिंह थापाका अनुसार गत पुस २२ गते पक्राउ परेका शाहसहित ७ जनाविरुद्धको अनुसन्धान सकेर सीआईबीले सरकारी वकिल कार्यालयलाई प्रतिवेदन बुझाएको छ। प्रवक्ता थापाका अनुसार शाहसहितको समूहले अमेरिकी नागरिकलाई ठगी गरी अवैध ठूलो मात्रामा अमेरिकी डलर नेपाल भित्र्याएको भेटिएको छ। अनुसन्धान अधिकृतका अनुसार शाहले अमेरिकी नागरिकलाई बाध्य पारेर पैसा पठाउन लगाउँथे। उनीहरूबाट ठगिएकामध्ये अधिकांश वृद्ध उमेर समूहका छन्। अवैध रकम ल्याएको आरोप लागेका शाहले अनुसन्धानका क्रममा नेपालमा घुम्न आएका अमेरिकी पर्यटकलाई सहयोग गर्ने र सहयोगबापतको रकम लिएको दाबी गरेका छन्। सरकारी वकिल कार्यालयलाई बुझाएको प्रतिवेदनमा सीआईबीले शाहसहितको समूहलाई व्यक्तिविरुद्ध ठगी, लिखतसम्बन्धी कसूर, सहकारी ठगी र संगठित अपराधको कसुरमा मुद्दा दायर गर्न सकिने सुझाव दिएको छ। उनका भाइ विजयविक्रम शाहविरुद्ध सहकारी ठगी, लिखत कीर्ते गरेको, ठगी र संगठित अपराधको मुद्दा चलाउन सुझाव दिएको हो। उनीसहित ७ जना पक्राउ परेका थिए। अन्य १३ जना फरार भएको सीआईबीले बताएको छ। उनीसहितको समूहविरुद्ध अवैध सम्पत्ति आर्जन गर्ने उद्देश्यले २४ भन्दा बढी कम्पनी खडा गरेको उजुरी छ। अनुसन्धानका क्रममा पनि पुष्टि भएको छ। उनीहरूविरुद्ध ५६ जनाको २४ वटा उजुरी परेको छ। उनीहरूको कम्पनीले विदेशबाट नेपाल रकम भित्र्याउने अनुमति छैन। अमेरिकी नागरिकसम्म उनीहरूले एक्सेस पुर्याएर विभिन्न बहानामा रकम ठगी गर्ने गरेको प्रहरी अनुसन्धानमा खुलेको छ। सीआईबीका अनुसार शाहको कम्पनीले विभिन्न माध्यमबाट अमेरिकी नागरिकसम्म एक्सेस राख्थे। एन्टिभाइरस अपडेट, अमेजनको बिल भुक्तानिलगायतका बहानामा कुराकानीमा रहन्थे। रिमोट एक्सेसबाट उनीहरूको डिभाइसबाट बैक अकाउन्टसम्म पुग्थे। बैक अकाउन्ट आफ्नो हातमा आएपछि अकाउन्टको रुकम नेपाल र थाइल्यान्डमा पठाउँथे। पीडितको बैंक अकाउन्टमा पहुँच पुर्याएपछि उक्त अकाउन्ट शाहको समूहले नै चलाउने गरेको अनुसन्धानमा खुलेको छ। नम्बर अमेरिकी नागरिकको भए पनि सम्पर्कको नेटवर्क भारतको वेस्ट बंगाल देखिएको छ। क्यान्सर, अल्जाइमर लागेका र वृद्धवृद्धाको बैंक खातामा पहुँच पुर्याइ उनीहरूको बैंकमा पनि आफैंले मेल गरिदिन्थे। प्रहरीमा उजुरी गरेमा सम्पत्ति शुद्धीकरण युनिटले कारबाही गर्छ भन्दै धम्काउँथे। पीडितहरूलाई फोन गरी उनीहरूको गतिविधिमा निगरानी गर्थे। बैंकको नक्कली स्टेटमेन्ट बनाएर पीडितको मेलमा पठाउँथे। यो समूहले जग्गा खरिदमा पनि राजस्व र कर छली गरेको सीआईबीले बताएको छ। कम्पनी दर्ता गर्दा पनि अन्य व्यक्तिको किर्ते औंठाछाप लगाएको अनुसन्धानबाट खुलेको छ। सीआईबीका प्रवक्ता सञ्जयसिंह थापाका अनुसार शाहसहितको कम्पनीले पीडित व्यक्तिहरूबाट ४५ लाख ४६ हजार अमेरिकी डलर, २२ हजार पाउन्ड र तीन लाख क्यानेडियन डलरसहित ठगी गरेको छ। ब्युरोले शाहसहित उनका सहयोगीविरुद्ध ठगी, संगठित अपराध, सहकारी ठगी, लिखतसम्बन्धी कसूर गरी ४ वटा कसूरमा मुद्दा दायर गर्न सुझाव दिएको छ।"
प्रदेश गौरव आयोजनामा मन्त्रीकै अवरोध,"वीरेन्द्रनगर : कर्णाली प्रदेश सरकारको गौरबको आयोजना हो, प्रदेश रंगशाला। २ वर्षअघि प्रदेश राजधानी वीरेन्द्रनगरमा निर्माण गर्ने घोषणा भएसँगै २०७८ मंसिर २० गते तत्कालीन मुख्यमन्त्री जीवनबहादुर शाहीले शिलान्यास पनि गरे। २०८१ जेठमा निर्माण सम्पन्न गर्ने गरी एमएसीजी कम्पनीले एक अर्व ५९ करोड ४७ लाख ४७ हजार ६ सय रुपैयाँमा ठेक्का लियो। तर, अहिले प्रदेशकै मन्त्रीले विभिन्न वहाना निकाल्दै उक्त आयोजना निर्माणमा अबरोध गरेका छन्। दुई वर्षअघि प्रदेश गौरबको आयोजना भन्दै प्रदेश सरकारले तीव्र गतिमा निर्माण थालेको थियो। अहिले प्रदेशकै मन्त्री जितबहादुर मल्ल यसलाई रोक्न खोजिरहेको सारोकारवाला बताउँछन्। मल्ल प्रदेशका उद्योग, पर्यटन, वन तथा वातावरण मन्त्री हुन्। वातावरणीय प्रभाव मूल्यांकन प्रतिवेदन स्वीकृत नगरेरै रंगशाला निर्माण गरेको भन्दै कर्णाली प्रदेश खेलकुद विकास परिषद्लाई वन मन्त्री मल्लले जरिवानाको निर्णय गरेपछि रंगशाला निर्माणमा अवरोध हुने देखिएको हो। मन्त्री मल्लले माघ २९ गते प्रदेश वातावरण संरक्षण ऐन, २०७७ अनुसार परिषद्लाई १० हजार जरिवानाको निर्णय गरेका थिए। प्रदेश रंगशालाको वातावरणीय प्रभाव मुल्यांकन प्रतिवेदन स्वीकृत गराई सोहीअनुसार कार्यान्वयन गर्नुपर्नेमा सो नगरी निर्माण कार्य सुरु गरेको देखिएकाले प्रदेश वातावरण संरक्षण ऐन, २०७७ को दफा ३४ (ग) बमोजिम प्रस्तावकलाई १० हजार जरिवाना गरी प्रदेश वातावरण संरक्षण नियमावली २०७७ को नियम ९(८)ग बमोजिम स्वीकृत हुने भन्दै मन्त्रिस्तरीय निर्णय भएको मन्त्रालयले परिषद्लाई पठाएको पत्रमा उल्लेख छ। पत्रमा भनिएको छ, जरिवाना वापत्को रकम उल्लेखित खाता नम्बरमा जम्मा गरेर सक्कलै भौचर मन्त्रालयमा पेश गर्नुहुन आदेशानुसार अनुरोध छ। उद्योग, पर्यटन, वन तथा वातावरण मन्त्री मल्लले प्रक्रिया पूरा नगरेर रंगशाला निर्माण गरिएकाले जरिवानाको निर्णय गरिएको बताए। उनले भने, अझ कर्मचारीले ५० हजार जरिवाना गरौं भनेका थिए। मैले नै १० हजार जरिवाना गराएको हो। प्रदेश आफैले बनाएको कानुन प्रदेशकै निकायहरूले कार्यान्वयन नगर्ने पनि कहाँ हुन्छ। वातावरणीय प्रभाव मूल्यांकन प्रतिवेदन मन्त्रालयमा आएको विषयमा मलाई जानकारी थिएन। समयमै आएको भए त जरिवाना तिराउनु पर्ने अवस्था हँुदैन थियो। सम्बन्धित निकायले ढिलो गरेका कारण जरिवानाको निर्णय गरिएको उनले बताए। यसलाई जरिवाना भन्दा पनि प्रदेशको राजस्व वृद्धिसँग जोडेर हेर्नुपर्ने उनको भनाई छ। वातावरणीय प्रभाव मूल्यांकनको रिपोर्ट पारित गरेर मात्र आफूहरूले रंगशाला निर्माणको काम अगाडी बढाउन आग्रह गरेको उनले जनाए। प्रदेश खेलकुद परिषद्लाई जरिवाना तिराउने निर्णयले रंगशाला निर्माणमा अवरोध सिर्जना हुने प्रदेश सरकारकै सामाजिक विकास मन्त्री टेकराज पछार्इं बताउँछन्। उनले भने, परिषद् र सामाजिक विकास मन्त्रालयमार्फत समयमै वातावरणीय प्रभाव मूल्यांकन प्रतिवेदन स्वीकृतिका लागि उद्योग, पर्यटन, वन तथा वातावरण मन्त्रालयमा पठाएको थियो। त्यहाँका कर्मचारीको ढिलाइ गर्ने अनि परिषद्लाई जरिवाना तिराउने कुरा ठीक भएन। प्रदेश सरकारको स्वामित्वको आयोजनामा प्रदेशकै मन्त्रालयबाट अवरोध हुनु दुःखद् भएको मन्त्री पछाईंको भनाइ छ। उनका अनुसार जरिवाना तिराउनु भनेको कर्णालीमा खेलकुद पूर्वाधार निर्माणमा असहयोग गर्नु हो। प्रदेश खेलकुद विकास परिषद्का सदस्यसचिव विश्वामित्र सञ्ज्यालले प्रदेश खेलकुद परिषद्लाई जरिवाना तिराउने निर्णय गरेर उद्योग, पर्यटन, वन तथा वातावरण मन्त्रालयले असहयोग अन्याय गरेको बताए। उनले भने, मन्त्रालयको यो निर्णयविरुद्ध आफूहरू अदालत जान्छौँ। स्पष्टीकरणको मौकासमेत नदिएर मन्त्रिस्तरीय निर्णयबाट जरिवानाको फैसला गरियो। यो कानुन बीपरित हो। यसकाविरुद्ध हामी अदालत जान्छौं। कर्णालीमा १० औं राष्ट्रिय खेलकुद प्रतियोगिता हुन नदिन खेल सुरु भएको उनको बझाइ छ। काम गर्ने मानिसलाई हतोत्साहि गर्ने र १०औं राष्ट्रिय खेलकुद प्रतियोगीतालाई प्रभावित बनाउन खोजिएको उनले बताए। मन्त्रालयको यस्तो निर्णयलाई अवज्ञा गर्दै कानुनी प्रक्रियामा अघि बढ्ने उनको भनाइ छ।"
पालिकामा छैनन् इजलास,"बैतडी : बैतडीको शिवनाथ गाउँपालिकाका उपाध्यक्ष सकुन्तला साउँद न्यायिक समितिमा आएका उजुरीहरूको निरुपण आफ्नै कार्यकक्षमा वादी र प्रतिवादी बोलाएर निरुपणका लागि छलफल गर्छिन्। कहिलेकाहीँ अन्य सेवाग्राही कार्यकक्षमा आउँदा छलफल प्रभावित हुन्छ। वादी र प्रतिवादीबीच जिज्ञासामाथि छलफल चलिरहेको हुन्छ, बीचैमा अन्य सेवाग्राही कार्यकक्षमा आइदिन्छन्। छलफल रोकिन्छ। फेरि मुद्दाको विषयमा सुरुबाट छलफल गर्नुपर्छ, गाउँपालिको न्यायिक समिति संयोजकसमेत रहेकी उपाध्यक्ष साउदले अनुभव सुनाइन्। कार्यालयका कर्मचारीको सहयोग लिएर अन्य सेवाग्राहीलाई रोकेर मुद्दाको विषयमा छलफल गर्ने गरेको उनले सुनाइन्। नवनिर्मित भवनमा समेत अलग्गै इजलास कक्ष राख्न नसकिएको गाउँपालिकाले जनाएको छ। मेलौली नगरपालिकाकी उपप्रमुखलाई सोही समस्या छ। आफ्नै कार्यकक्षमा दुबै पक्षलाई बोलाउँछौं, अन्य सेवाग्राही पनि ओहोरदोहोर गर्ने भएकाले खुलेर कुरा गर्दैनन्, न्यायिक सम्पदानमा समस्या नै हुन्छ बिष्टले भनिन्। अलग्गै इजलास कक्ष भएको भए सहज रूपमा छलफल अघि बढाउन सकिने उनले बताईन्। संरचना अभवाले नै कार्यकक्ष स्थापना गर्न नसकिएको उनले बताइन्। इजलास कक्ष नहुँदा न्यायिक सम्पादनमा समस्या हुने गरेको पुर्चाैडी नगरपालिकाका उपप्रमुख एवं न्यायिक समिति संयोजक मीना धानुकले बताइन्। जिल्लाको सुर्नया गाउँपालिकामा पनि भवन संरचनाको अभावमा इजलास कक्ष छैन। पालिकाको भवन निर्माणाधीनको क्रमा रहेकाले निर्माण सम्पन्न भइसकेपछि इजलास कक्ष स्थापना गर्ने गाउँपालिकाले जनाएको छ। सिगास गाउँपालिकाका उपाध्यक्ष एवं न्यायिक समिति संयोजक धाना धामी न्यायिक निरुपणमा धेरै समस्या रहेको सुनाउछिन्। इजलास कक्षको अभाव र न्यायिक सल्लाहकार नहुँदा पनि न्यायिक निरुपणमा समस्या हुन गरेको छ। न्यायिक समितिमा संयान्त्र नै नहुँदा कार्यसम्पादनमा समस्या हुने गरेको उनले बताइन्। अन्य सबै साखाहरूमा जनसक्ती हुन्छन्, न्यायिक समितिमा छैन, न्यायिक विषयमा सहजीकरण नहँुदा केही मुद्दाहरूको किनारा लगाउन समय लाग्छ, उनले भनिन्। वडास्तरै मुद्धद्दहरूको निरुपण गर्नका लागि वडास्तरीय मेलमिलाप गठन भइरहेको उनले बताइन्। इजलास कक्ष वादीप्रतिवादी एकै ठाउँमा राखेर दुवै पक्षको कुरा सुनेपछि न्याय प्रदान गर्ने ठाउँ हो। स्थानीयतहमा नगरपालिकामा उपमेयर तथा गाउँपािलका उपाध्यक्षको संयोजकत्वमा न्यायीक समिति छ। जहाँ गाउँघरका सामान्य मुद्दामा न्याय सम्पादन गरिन्छ। जसका लागि न्यायिक समितिको इजलास कक्ष हुनुपर्ने संवैधानिक व्यवस्था छ। तर, यहाँका अधिकांश स्थानीयतहमा इजलास कक्ष बन्न सकेका छैनन्। इजलास कक्ष स्थापना गरिएका पालिकामा न्यायिक सापदानमा सहज हुने गरेको छ। जिल्लाको दशरथचन्द नगरपालिकामा इजलास कक्ष स्थापना गरिएको र न्यायिक निरुपणमा सहज हुने गरेको न्यायिक समिति संयोजक कौसिल चन्दले बताइन्। हामिले अलग्गै इजलास कक्ष स्थापना गरेका छौँ, एक जना कानुनका जानकारलाई परामर्शदाताको रुपमा पनि छनौट गरेका छौँ, न्यायिक निरुपणमा सहज छ, यस वर्ष ६ वटा मुद्दाहरू निरुपण गरीसकेका छौं, उनले भनिन्। कानुनी अभ्यास र कानुनी प्रक्रियालाई अंगाल्नको लागि पनि इजलासकक्ष स्थापना गर्न आवश्यक रहेको कानुनविद् बताउँछन्। न्यायिक समितिका पदाधिकारीले मुद्दाको निरुपण गर्दा आधार र प्रमाणमा टेकेर निरुपण गर्नका लागि सबै प्रक्रिया अपनाउनु पर्छ, जिल्ला अदालत बैतडीका श्रेस्तादार जनक बोहराले भने, इजलास कक्ष स्थापना गरी न्यायिक प्रक्रियागत ढंगबाट मुद्दाको निरुपण हुन आवश्यक छ, जुन बैतडीका कुनै पालिकामा त्यसको व्यवस्था छैन, उनले भने। अदालतमा अपनाइने प्रक्रिया जस्तै दुवै पक्षको बयान लिने, बहस र छलफल गर्ने, सुनुवाइ र फैसलाको प्रक्रियागत तरिकाले नै न्यायिक निरुपण गर्नसके कानुनी प्रक्रिया अवलम्बन गरेको अनुभूति गर्न सकिने श्रेस्तेदार बोहराको भनाइ छ। स्थानीयतहमा इजलास कक्ष स्पथापना गरी कानुनी प्रक्रियाको श्रोतसाधानको व्यवस्था गरी वास्तविक न्यायिक अभ्यासमा जानुपर्ने कानुनविद्हरूले औंल्याएका छन्।"
आज यी स्थानमा मेघ गर्जनसहित वर्षा हुने,"काठमाडौं : आज प्रदेश १, बागमती प्रदेश र गण्डकी प्रदेशका पहाडी भूभागका केही स्थानमा मेघ गर्जन र चट्याङसहित हल्का वर्षाको सम्भावना छ । प्रदेश १, बागमती प्रदेश र गण्डकी प्रदेशका उच्च पहाडी तथा हिमाली भूभागका केही स्थानमा हल्का हिमपातको सम्भावना रहेको जल तथा मौसम पूर्वानुमान महाशाखाले जनाएको छ । महाशाखाका अनुसार हाल मुलुकमा पश्चिमी वायुको सामान्य प्रभाव रहनुका साथै स्थानीय वायुको आंशिक प्रभाव छ । आज राति पनि प्रदेश १, बागमती प्रदेश र गण्डकी प्रदेशका पहाडी भूभागमा आंशिकदेखि सामान्य बदली रही बाँकी भूभागमा आंशिक बदलीदेखि मौसम सामान्यतया सफा रहने महाशाखाले जनाएको छ ।"
कोशी प्रदेश नामकरण भएपछि आज सार्वजनिक बिदा,"बुधबार बसेको मन्त्रिपरिषद्को बैठकले आज सार्वजनिक बिदा दिएको हो। काठमाडौं : प्रदेश नम्बर १ को नाम कोशी नामकरण भएपछि प्रदेश सरकारले आज सार्वजनिक बिदा दिएको छ। बुधबार बसेको मन्त्रिपरिषद्को बैठकले आज सार्वजनिक बिदा दिएको हो। प्रदेश सचिव उमेश बस्नेतका अनुसार मन्त्रिपरिषद्को निर्णयअनुसार बिहीबार प्रदेशभर सार्वजनिक बिदा दिने निर्णय गरेको हो । जारी विज्ञप्तिमा भनिएको छ, 'प्रस्तुत विषयमा प्रदेश सभाको मिति २०७९।११।१७ मा बसेको बैठकबाट प्रदेश नं १ को नाम कोशी प्रदेश राख्ने प्रस्ताव पारित भएकाले प्रदेशको नामाकरण भएको उपलक्ष्यमा प्रदेशका सम्पूर्ण बासिन्दाहरुलाई हार्दिक बधाई ज्ञापन गर्दै प्रदेशभित्रका सबै सरकारी कार्यालय, सार्वजनिक संस्थान, प्रतिष्ठान र शैक्षिक संस्थाहरुलाई मिति २०७९ साल फागुन १८ गते बिहीबार सार्वजनिक बिदा दिने प्रदेश सरकार (मन्त्रिपरिषद्) बाट मिति २०७९।११।१७ मा निर्णय भएकाले सबैको जानकारीका लागि यो सूचना प्रकाशित गरिएको छ ।' लामो रस्साकस्सीपछि प्रदेशसभामा बुधबार राति भएको मतदानमा कोशी प्रदेश को पक्षमा दुईतिहाइ बढी बहुमत जुटेको हो। प्रदेशसभाको मतदानमा कोशी नामको पक्षमा ८२ र विपक्षमा चार मत खसेको थियो। मतदानमा ६ जना प्रदेशसभा सदस्यहरू अनुपस्थित रहे। नेकपा एमालेले प्रस्ताव गरेको नामको पक्षमा नेपाली कांग्रेस, नेकपा माओवादी केन्द्र र राप्रपासहित प्रमुख दलहरू उभिएका थिए। प्राप्त मतपरिणामका आधारमा सभामुख बाबुराम गौतमले कोशी नामको प्रस्ताव बहुमतले पारित भएको घोषणा गरेका हुन्। नामकरणका लागि प्रदेशसभा सचिवालयमा दर्ता गराइएको कोशी नामको प्रस्ताव बहुमतले स्वीकृत भएपछि बुधबार ढिला गरी छलफल सुरु भएको थियो। छलफलमा सहभागी सांसदहरूले कोशीले विभिन्न जातजाति, धर्मसंस्कृति, भौगोलिक विविधता र ऐतिहासिकता लगायतका विषयलाई समेटेको बताएका थिए।"

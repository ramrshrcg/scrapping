शीर्षक,विवरण
विश्वकपमा नेदरल्यान्ड्सको विजयी सुरुआत,"दोहा: नेदरल्यान्ड्सले फिफा विश्वकपअन्तर्गत समूह 'ए'को दोस्रो खेलमा सेनेगललाई २० को नतिजामा पराजित गरेको छ। नेदरल्यान्ड्सका लागि कोडी गाक्पो र डेभी क्लास्सेनले एकएक गोल गरे। अल थुमामा रंगशालामा भएको प्रतिस्पर्धात्मक खेलको ८४ मिनेटसम्म नेदरल्यान्ड्सले फ्रेममा आक्रमण गर्न सकेको थिएन। यद्यपि, फ्रान्की डी योङले बायाँतर्फबाट गरेको क्रसमा गाक्पोले उत्कृष्ट रन बनाएर हेडरमा सेनेगलका गोलकिपर एडुवार्डो मेन्डीलाई बिट् गर्दै सुन्दर गोल गरेका थिए। निर्धारित ९० मिनेटको खेल सकिन ६ मिनेट बाँकी रहँदा पछाडी परेको सेनेगललका लागि त्यसको दुई मिनेट नबित्दै पेप ग्वुयेले गरेको सशक्त प्रहारमा डच गोलकिपर एड्रियस नोप्पर्ट बाधक बने। इन्जुरी समयमा क्लास्सेनले रिबाउन्डमा गोल गर्दै डच टिमका लागि २० को जित सुनिश्चित गरे। सेनेगलसँग डच टिमको यो कुनै पनि प्रतियोगितामा पहिलो भेट हो। नेदरल्यान्ड्सले विश्वकपमा अफ्रिकी मुलुकसँग अपराजित यात्रा कायम राखेको छ। सन् २०१४ को उपविजेता नेदरल्यान्ड्सले यसअघिका अफ्रिकी टिमविरुद्धका चार खेलमा तीन जित र एक बराबरी नतिजा निकालेको थियो। अफ्रिकी च्याम्पियन सेनेगलले भने समूह चरणमा युरोपियन प्रतिद्वन्द्वीसँग पहिलो पटक पराजित भएको छ। नेदरल्यान्डले विश्वकप लगातार ९ पटक पहिलो खेलमा अपराजित यात्रा तय गरेको छ। डच टिमले यसअघिका ८ मध्ये ६ खेलमा जित र दुई बराबरीको नतिजा निकालेको थियो। अर्कातिर तेस्रो पटक विश्वकप खेलिरहेको सेनेगलले पनि सन् २००२ र २०१८ मा जितसहित विश्वकपको सुरुआत गरेको थियो। तर, तेस्रो अनुभवमा सेनेगलले पहिलो खेलमै पराजय भोगेको छ। प्रतिस्पर्धात्मक खेलको नवौं मिनेटमा सेनेगलका स्मालिया सारले गरेको प्रहार क्रसबार माथिबाट बाहिरिएको थियो। नेदरल्यान्ड्सका गाक्पोले १७औं मिनेटमा प्रहार गरेको फ्रिकिकमा डेली ब्लन्डको हेडर पनि फ्रेममा परेको थिएन। जितसँगै नेदरल्यान्ड्सले समूह 'ए'मा तीन अंक जोडेको छ। लुइ भान हालको प्रशिक्षणमा रहेको डच टिम शुक्रबार हुने इक्वेडरविरुद्धको खेलमा जित हासिल गरे एक खेल अगावै नक आउट चरणमा पुग्ने छ। पराजित सेनेगलले शुक्रबार नै कतारसँग खेल्ने छ। समूह एअन्तर्गत नै सोमबार भएको उद्घाटन खेलमा आयोजक कतार दक्षिण अमेरिकी प्रतिद्वन्द्वी इक्वेडरसँग २० को नतिजामा पराजित भएको थियो। सोमबार भएको समूह बीको पहिलो खेलमा इङ्ल्यान्डले इरानलाई ६२ को नतिजामा पराजित गरेको थियो।"
सोलुखुम्बुमा मंगलबार दिउँसो १ बजेबाट मतगणना,सोलुखुम्बु : सोलुखुम्बुमा भोली (मंगलबार) दिउँसो १ बजेबाट मात्रै मतगणना सुरु हुने भएको छ। मतपेटिका संकलन पश्चात सोमबार सल्लेरीमा भएको सर्वदलीय बैठकले सो निर्णय गरेको मुख्य निर्वाचन अधिकृतको कार्यालयले जनाएको छ। सहायक निर्वाचन अधिकृत नगेन्द्र कुमार कालाखेतीका अनुसार मतपेटिका ढुवानीका कारण आइतबारदेखि कर्मचारीहरू अनिँदो रहेकाले आज (सोमबार) आराम गरी मंगलबार दिउँसोबाट मात्रै मतगणना सुरु गर्ने निर्णय गरिएको हो। जिल्लाको आठ स्थानीय तहमध्ये लिखुपिके र खुम्बु पासाङ ल्हामु गाउँपालिकाबाट आज मतपत्र सल्लेरी आइपुगेको हो भने त्यस बाहेकका पालिकाहरुबाट हिजो राति नै गाडीमार्फत सल्लेरी ल्याइएको अधिकृत कालाखेतीले बताए। खुम्बु पासाङ ल्हामुबाट ३६ थान मतपेटिका नेपाली सेनाको हेलिकोप्टरमार्फत दिउँसो सल्लेरी ल्याइएको हो। लिखुपिकेबाट २८ थान मतपेटिका लामाजुरा हुँदै ट्याक्टरमार्फत सोमबार साँझ सल्लेरी ल्याइएको छ। उक्त मतपेटिकाहरू मिलाएर भण्डारण गर्ने काम सकिएकाले भोली बिहान १० बजेबाट उम्मेदवारहरूको उपस्थितिमा सिल रुजु गरी दिउँसोबाट गणना थालिने छ। ८१ हजार ५ सय २ जना मतदाता रहेको जिल्लामा ३९ हजार ४ सय ३३ मत अर्थात ४८३८ प्रतिशत मत खसेको छ।
विश्वकप: सेनेगल र नेदरल्यान्ड्सको पहिलो हाफ गोलरहित बराबरी,दोहा: आइतबारदेखि कतारमा सुरु भएको फिफा विश्वकपअन्तर्गत सेनेगल र नेदरल्यान्ड्सबीच जारी खेलको पहिलो हाफ गोलरहित बराबरीमा सकिएको छ। अल थुमामा रंगशालामा जारी खेलमा दुवै टिमले गोलका अवसर सिर्जना गरे पनि फिनिसिङमा चुक्दा अग्रता लिन असफल रहे। सेनेगलसँग डच टिमको यो कुनै पनि प्रतियोगितामा पहिलो भेट हो। नेदरल्यान्ड्सले विश्वकपमा अफ्रिकी मुलुकसँग पराजित हुनु परेको छैन। सन् २०१४ को उपविजेता नेदरल्यान्ड्सले हालसम्म अफ्रिकी टिमविरुद्धका चार खेलमा तीन जित र एक बराबरी नतिजा निकालेको छ। अफ्रिकी च्याम्पियन सेनेगलले पनि समूह चरणमा युरोपियन प्रतिद्वन्द्वीसँग पराजित हुनु परेको छैन। पछिल्लो आठ पटक नेदरल्यान्ड विश्वकपको पहिलो खेलमा अपराजित छ। डच टिमले तीमध्ये ६ खेलमा जित र दुई बराबरीको नतिजा निकालेको छ। अर्कातिर तेस्रो पटक विश्वकप खेलिरहेको सेनेगलले पनि सन् २००२ र २०१८ मा जितसहित विश्वकपको सुरुआत गरेको थियो। प्रतिस्पर्धात्मक खेलको नवौं मिनेटमा सेनेगलका स्मालिया सारले गरेको प्रहार क्रसबार माथिबाट बाहिरिएको थियो। नेदरल्यान्ड्सका कोडी गाक्पोले १७औं मिनेटमा प्रहार गरेको फ्रिकिकमा डेली ब्लन्डको हेडर पनि फ्रेममा परेन। समूह एअन्तर्गत सोमबार भएको उद्घाटन खेलमा आयोजक कतार दक्षिण अमेरिकी प्रतिद्वन्द्वी इक्वेडरसँग २० को नतिजामा पराजित भएको थियो। सोमबार भएको समूह बीको पहिलो खेलमा इङ्ल्यान्डले इरानलाई ६२ को नतिजामा पराजित गरेको थियो।
जाजरकोटमा मतगणना सुरु,जाजरकोट : जाजरकोटमा मतगणना सुरु भएको छ। पौने १० बजेदेखि मतगणना सुरु भएको हो। मतगणनाको पहिलो चरणमा प्रदेश सभा (क) मा बारेकोट ४ र ९ बाट सुरु हुने छ। प्रदेश सभा (ख) मा छेडागाड १० र ११ को मतगणना हुने भएको छ। प्रतिनिधिसभातर्फ जुनिचाँदे गाउँपालिका वडा नम्बर ८ र ६ बाट सुरु भएको छ
काठमाडौं१ मा रवीन्द्र मिश्रलाई हराउँदै प्रकाशमान सिंह विजयी,काठमाडौं : काठमाडौं १ मा नेपाली कांग्रेसका प्रकाशमान सिंह विजयी भएका छन् । उनले राष्ट्रिय प्रजातन्त्र पार्टीका रवीन्द्र मिश्रलाई हराएका हुन् । सिंहले २०७४ को निर्वाचनमा पनि मिश्रलाई हराएका थिए । सिंहले ७ हजार १ सय ४३ मत प्राप्त गरेका छन् । मिश्रले ७ हजार ११ मत प्राप्त गरे।
ललितपुर २ मा एमालेका महर्जन विजयी,"ललितपुर : ललितपुर क्षेत्र नम्बर २ मा नेकपा एमालेका प्रेमबहादुर महर्जन १५ हजार २५ मतसहित विजयी भएका छन्। उनका निकतटम प्रतिस्पर्धी हाम्रो नेपाली पार्टीका सुदिन शाक्यले ८ हजार ८८६ मत ल्याए। ८ हजार ६६६ मतसहित राष्ट्रिय स्वतन्त्र पार्टीका वुद्धरत्न महर्जन तेस्रो भए। सत्ता गठबन्धनको तर्फबाट उम्मेदवार बनेका नेकपा एकीकृत समाजवादीका कृष्णलाल महर्जन ८ हजार २६४ मतसहित चौथो, राप्रपाका रघुवरराज थापाले ६ हजार ६४६ मतसहित पाँचौ भए। स्वत्नत्र उम्मेदवार दिपेशकुमार केसीले १३९२ ल्याए।"
नुवाकोट २ मा गठवन्धनको अग्रता,नुवाकोट: प्रदेश तथा प्रतिनिधि सभा सदस्यकका लागि भएको निर्वाचनको नुवाकोटमाा मतगणना भइरहेको छ । प्रारम्भिक मत परिणाम अनुसार नुवाकोटको क्षेत्र नं २ मा प्रतिनिधि सभा तथा प्रदेश सभातर्फ सत्तारुढ गठबन्धनका उम्मेदवारको प्रारम्भिक अग्रता छ । बाम लोकतान्त्रिक गठबन्धनका अर्जुननरसिंह केसीले प्रारम्भिक अग्रता लिएका छन् । केसीले ५४८ मत प्राप्त गर्दा उनका प्रतिस्पर्धी नेकपा एमालेका नारायणप्रसाद खतिवडाले ३२३ मत पाएका छन् । राष्ट्रिय स्वतन्त्र पार्टीका सुमनविक्रम पाण्डेले २०३ मत प्राप्त गरेका छन् । राप्रपाका झनकवहादुर प्याकुरेलले २४ मत पाएका छन् । एकहजार दुई सय मत गणना हुँदा ३९ मत बदर भएको छ ।
"पर्सा १ मा जसपा उम्मेदवार यादव अगाडि, स्वतन्त्र उम्मेदवार द्धिवेदीले पछ्याउँदै",वीरगन्ज : पर्सा क्षेत्र नम्बर १ को जारी मतगणनाको पहिलो परिणाम अनुसार प्रतिनिधिसभा सदस्यमा जसपाका उम्मेदवार प्रदीप यादवले अग्रता लिएका छन्। ठाकुरराम बहुमुखी क्याम्पसमा जारी मतगणनाको पहिलो परिणाम अनुसार ३६३३ मत गनिसक्दा जसपाएमाले गठबन्धनका साझा उम्मेदवार यादवले १८०८ मत प्राप्त गरेको मुख्य निर्वाचन अधिकृत विनोद पोखरेलले जानकारी दिए। दोस्रो स्थानमा रहेका स्वतन्त्र उम्मेदवार अजय द्धिवेदीले १२७६ मत प्राप्त गरेका छन्। पूर्वमन्त्री समेत रहेका यादव द्धिवेदी भन्दा ५३२ मतले अगाडि छन्। यस्तै राप्रपाका उम्मेदवार किरनमान डंगोल २२० मतका साथ तेस्रो स्थानमा छन्। सत्तागठबन्धनबाट लोसपाका उम्मेदवार लक्ष्मणलाल कर्णले भने ५० मत मात्रै पाएका छन्। पर्सा क्षेत्र नम्बर १ मा कुल मतदाता ७७ हजार ९ सय ३३ रहेकोमा आइतबार भएको निर्वाचनमा ५१ हजार ३ सय ७९ मत खसेको थियो।
इरानविरुद्ध पहिलो हाफमै इङ्ल्यान्डको तीन गोल!,"दोहा: इङ्ल्यान्डले फिफा विश्वकपअन्तर्गत इरानविरुद्ध पहिलो हाफमा ३० को अग्रता लिएको छ। खलिफा अन्तर्राष्ट्रिय रंगशालामा जारी समूह बीको पहिलो खेलमा एक पटकको च्याम्पियनलाई अग्रता दिलाउन ज्युड बेलिङ्घम, बुकायो साका र राहिम स्टर्लिङले एकएक गोल गरे। एसियाली प्रतिद्वन्द्वीमाथि निरन्तर आक्रामण गरेको इङ्ल्यान्डका लागि ३५औं मिनेटमा लुक शले बायाँतर्फबाट गरेको क्रसमा बेलिङ्घमले हेडरमार्फत उत्कृष्ट गोल गरेका थिए। जर्मन क्लब बोरुसिया डर्टमन्डमा उत्कृष्ट लयमा रहेक मिडफिल्डर बेलिङ्घमले विश्वकपमा पनि उत्कृष्ट सुरुआत गरे। पहिलो हाफको निर्धारित ४५ मिनेट सकिन दुई मिनेट बाँकी रहँदा ह्यारी मग्वाएरको पासमा साकाले भलीमार्फत गोल गर्दै इङ्ल्यान्डको अग्रता दोब्बर पारेका थिए। इङ्ल्यान्डसामू निरिह बनेको इरानविरुद्ध तेस्रो गोल स्टर्लिङले ट्याप इन् गरेका थिए। कप्तान ह्यारी केनको क्रसमा ६ यार्ड बक्सभित्र अन्मार्क्ड रहेका स्टर्लिङले एक्रोब्याटिक फिनिसिङ गरे। आठौं मिनेटमा बल क्लियर गर्ने क्रममा इरानी गोलकिपर अलिरेजा बेरानभन्ड डिफेन्डर माजिद होसेनीसँग ठोक्किएर घाइते भएका थिए। करिब १५ मिनेटको उपचारपछि खेलका लागि तयार भएका अलिरेजालाई १९औं मिनेटमा परिवर्तन गर्नुपरेको थियो। ३०औं मिनेटमा बुकायो साकाले दायाँतर्फबाट दिएको क्रसमा इङ्लिस मिडफिल्डर म्यासन माउन्टले गोल गर्ने सुन्दर मौका गुमाएका थिए। माउन्टले ६ यार्ड बक्स अगाडिबाट गरेको प्रहार साइड नेटमा परेको थियो। मग्वायरले ३२औं मिनेटमा हेडरमार्फत गरेका प्रहार क्रसबारमा लागेर बाहिरिएको थियो। युरोपेली महारथीमाथि काउन्टर अट्याकमा केही आक्रमणका मौका बनाउने कोसिस गरेको इरान सफल हुन सकेन। आइतबारदेखि कतारमा सुरु भएको विश्वपको पहिलो खेलमा आयोजक कतार दक्षिण अमेरिकी मुलुक इक्वेडरसँग २० को नतिजामा पराजित भएको थियो।"
"थप ४ जनामा कोरोना पुष्टि, १८ डिस्चार्ज",काठमाडौं : थप २ जनामा कोरोना भाइरस संक्रमण पुष्टि भएको छ। पछिल्लो २४ घन्टामा देशभरबाट ५९२ नमूना परीक्षण गर्दा ४ जनामा संक्रमण पुष्टि भएको स्वास्थ्य तथा जनसंख्या मन्त्रालयले जनाएको छ। मन्त्रालयका अनुसार पीसीआर विधिबाट ५९२ नमूनाको परीक्षण गर्दा ४ नमूनाको रिपोर्ट पोजिटिभ आएको हो। मन्त्रालयका अनुसार थप १८ जना कोरोनामुक्त भएका छन्। हाल सक्रिय कोरोना संक्रमितको संख्या ४०६ पुगेको छ।
फेरि महेश बस्नेतलाई पछि पार्दै दुर्लभ थापा,भक्तपुर: भक्तपुर२ को मतगणना जारी छ । जारी मतगणनामा नेकपा एमालेका उम्मेदवार महेश बस्नेत र सत्ता गठबन्धनबाट उम्मेदवार रहेका नेपाली कांग्रेस भक्तपुरका सभापति दुर्लभ थापाबीचको रोचक परिणाम छ । सुरुवाती अग्रता लिएका थापालाई बस्नेले केही बेर पछाडि पारेका थिए । फेरि अहिले थापाले अग्रता लिएका छन् । ताजा परिणाम अनुसार १९ हजार मत गणना हुँदा थापाले ८ हजार १११ मत ल्याएका छन् भने बस्नेतले ७ हजार २०२ मत ल्याएका छन् ।
दार्चुलामा मतगणना अझै सुरु हुन सकेन,"दार्चुला : दार्चुलामा अझै मतगणना सुरु हुन सकेको छैन। भौगोलिक विकटताका कारण समयमै मतपेटिका ढुवानी हुन नसक्दा मतगणनामा ढिलाइ भएको प्रमुख जिल्ला अधिकारी दीर्घराज उपाध्यायले बताए। नौवटा स्थानीय तह रहेको यस जिल्लामा आठवटा स्थानीय तहका मतपेटिकाहरू आज बिहान १० बजे ल्याइएको थियो। जिल्लाको ब्यास गाउँपालिकाको दुम्लिङ्सिना, माल र राप्लाको मतपेटिका अहिले बेलुकी ८ बजे सदरमुकाम पुगेको हो। दिउँसो ३ बजे नै सर्वदलीय बैठक बसेकाले प्रक्रिया पुर्याएर मतगणना सुरु गरिने निर्वाचन अधिकारी प्रदीपसिंह धामीले बताए।"
काठमाडौं १ मा रवीन्द्र मिश्रको अग्रता कायमै,"काठमाडौं : काठमाडौं निर्वाचन क्षेत्र नम्बर १ मा राप्रपाका रवीन्द्र मिश्रको अग्रता कायमै छ। १३ हजार मतगणना गर्दा मिश्रले ३८७१ मत पाएका छन्। कांग्रेसका प्रकाशमान सिंहले ३३४३, एमालेका किरण पौडेलले १९६९ र राष्ट्रिय स्वतन्त्र पार्टीका पुकार बमले १७१३ मत पाएका छन्।"
चितवन १ मा ढकालको अग्रता,चितवन : चितवन निर्वाचन क्षेत्र नम्बर १ मा राष्ट्रिय स्वतन्त्र पार्टीका हरि ढकालले अग्रता लिएका छन्। ५४१५ मतगणना हुँदा उनले १८४९ मत ल्याएका छन्। उनलाई नेपाली कांग्रेसका विश्व पौडेलले १८१० मत ल्याएर पछ्याइरहेका छन्। एमालेका सुरेन्द्र पाण्डेले १३६६ मत ल्याएर तेस्रो स्थानमा छन्।
"गोरखा २ मा प्रचण्डको सुरुवाती अग्रता, रास्वपा पछ्याउँदै",गोरखा : गोरखा क्षेत्र नम्बर २ मा नेकपा माओवादी केन्द्रका अध्यक्ष पुष्पकमल दाहाल प्रचण्डले सुरुवाती अग्रता लिएका छन्। ५५० मतगणना हुँदा प्रचण्डले ३९१ मत पाएका छन्। उनलाई राष्ट्रिय स्वतन्त्र पार्टीका कवीन्द्र बुर्लाकोटीले ६९ मतका साथ पछ्याइरहेका छन्। एमालेका अब्दुस मियाको ३३ मत छ।
इलाम २ मा डम्बर खड्काको अग्रता कायमै,इलाम: इलाम क्षेत्र नम्बर २ मा नेपाली कांग्रेसका डम्बर खड्काको अग्रता कायमै छ । पछिल्लो परिणाम अनुसार खड्काले ५४३ मत पाएका छन् । त्यस्तै नेकपा एमालेका उम्मेदवार सुवास नेम्वाङले ५३७ मत ल्याएका छन् । घर चुनाव चिह्नबाट केवी पालुङ्वाले ३७२ मत ल्याएका छन् । मतगणना जारी छ।
एमाले अध्यक्ष ओलीको अग्रता कायमै,झापा : नेकपा एमाले अध्यक्ष केपी शर्मा ओलीको अग्रता कायमै छ। अध्यक्ष ओलीले झापा क्षेत्र नम्बर ५ मा ४ हजार १८१ मतसहित अग्रता लिइरहेका छन्। त्यस्तै नेपाली कांग्रेसका खगेन्द्र अधिकारीले २ हजार १९ मत प्राप्त गरेका छन्।
समानुपातिक मतपरिणाम : माओवादीलाई पछि पार्दै राष्ट्रिय स्वतन्त्र पार्टी तेस्रो,"काठमाडौं : निर्वाचन आयोगले प्रतिनिधिसभातर्फ को समानुपातिक मतपरिणाम सार्वजनिक गरेको छ। जसमा नेपाली कांग्रेसले सुरुवाती अग्रता लिएको छ। कांग्रेस ६८८२ मतसहित अग्रस्थानमा छ। दोस्रोमा एमाले ५७९९, तेस्रोमा स्वतन्त्र पार्टी ४३३७, चौथोमा माओवादी २३३७, पाँचौंमा राप्रपा १५९७, छैटौंमा नेककिपा ५८९, सातौंमा जसपा ५७४ मत ल्याएका छन्। त्यस्तै कांग्रेस लुम्बिनी र बागमती प्रदेशमा अग्रस्थानमा छ भने एमाले गण्डकी र प्रदेश १ मा अग्रस्थानमा छ। मधेसमा प्रदेशमा भने जनमत पार्टीले सुरुवाती अग्रता लिएको छ। कर्णाली र सुदूरपश्चिम प्रदेशको मत परिणाम भने सार्वजनिक गरिएको छैन।"
पाँचथरमा मतगणना सुरु,फिदिम : पाँचथरमा मतगणना सुरु भएको छ। मुख्य निर्वाचन अधिकृत टिकेन्द्र दाहालका अनुसार सर्वदलीय बैठकपछि सोमबार (आज) साँझ ८ : १० बजेदेखि मतगणना सुरु गरिएको हो। एक प्रतिनिधिसभा र दुईवटा प्रदेश सभाको प्रत्यक्षतर्फको मतगणना सुरु गरिएको हो। पाँचथर सदरमुकाम फिदिमस्थित कवर्ड हलमा मतगणना गरिँदै छ। जिल्लामा ५४ प्रतिशत मत खसेको थियो। एक लाख ३८ हजार नौ सय ३२ मतदातामध्ये ७४ हजार आठ सय ९८ ले मतदान गरेका हुन्।
पाल्पाको दुवै क्षेत्रमा मतगणना सुरु,तानसेन : पाल्पाको दुवै निर्वाचन क्षेत्रमा मतगणना सुरु भएको छ। पाल्पा क्षेत्र नम्बर १ को नापी कार्यालय भवनमा र क्षेत्र नम्बर २ को तानसेन बालमन्दिरमा मतगणना सुरु भएको हो। दुवै क्षेत्रको चारचार स्थानमा मतगणना सुरु भएको हो। प्रतिनिधिसभा प्रत्यक्ष र समानुपातिक र प्रदेश सभा प्रत्यक्ष र समानुपातिक गरी ४ स्थानमा एकै पटक मतगणना सुरु भएको हो। मतगणनाको प्रत्येक दुई दुई घण्टामा परिणाम सार्वजनिक गर्ने कार्यतालिका रहेको मुख्य निर्वाचन अधिकृतको कार्यालय पाल्पाले जनाएको छ। तार जालीसहित मतगणना स्थल सुरक्षित बनाई दल तथा उम्मेदवारका प्रतिनिधीहरूलाई गणनास्थलको जालीबाहिर राखिएको छ। गणनास्थलमा दलका प्रतिनिधीहरूलाई मोबाइल फोनसमेत प्रतिबन्ध गरिएको छ। पाल्पामा ६० ९४ प्रतिशत मत खसेको छ। २ लाख १ हजार ३ सय २६ मतदात मध्ये १ लाख २२ हजार ६ सय ९४ मत खसेको छ।
लमजुङमा जसपाका प्रतिनिधिसभा सदस्य उम्मेदवार गुरुङको निधन,"बेसीसहर : लमजुङमा जनता समाजवादी पार्टी (जसपा) का प्रतिनिधि सभा सदस्य उम्मेदवार नरेन्द्रबहादुर गुरुङको निधन भएको छ। लमजुङको मस्र्याङ्दी गाउँपालिका२, घनपोखरा घिम्राङका ६८ वर्षीय गुरुङको उपचारका क्रममा भरतपुर अस्पतालमा सोमबार दिउँसो निधन भएको हो। हाल सदरमुकाम बेंसीसहर बस्दै आएका उनी शुक्रबार बिरामी भएपछि जिल्ला अस्पताल लमजुङमा भर्ना भएका थिए। उनलाई उपचारका लागि भरतपुर लगिएको थियो। जसपा केन्द्रीय सदस्य खेमजंग गुरुङका अनुसार पार्टीका प्रदेश कमिटी सदस्य समेत रहेका गुरुङ उच्च रक्तचाप बिरामी थिए। मर्स्याङ्दी गाउँपालिका२ का अध्यक्ष चेतबहादुर गुरुङका अनुसार उनको शवलाई लमजुङ ल्याइएको छ। उनले सत्ता गठबन्धनका उम्मेदवार देवप्रसाद गुरुङलाई समर्थन गर्दै आफ्नो उम्मेदवारी फिर्ता गरेको घोषणा गरेका थिए। तर, जसपाले उम्मेदवार कायमै रहेको जनाएको थियो। हाल ४ हजार ८ सय ९८ मतगणना हुँदा उनले ५ मत प्राप्त गरेका छन्।"
मनाङ प्रदेश१ मा कांग्रेसका मुनिन्द्रजंग गुरुङ विजयी,बेसीसहर : मनाङको प्रदेशसभा १ मा नेपाली कांग्रेसका उमेदवार मुनिन्द्रजंग गुरुङ निर्वाचित भएका छन्। उनले एमालेका राजन बहादुर गुरुङलाई ३३० मतले पराजित गर्दै प्रदेश सभाको यात्रा तय गरेका छन्। उनले १ हजार २५५ मत पाए। एमालेका उम्मेदवार राजन गुरूङले ९२५ मत प्राप्त गरे। मनाङको प्रदेशसभा २ मा भने स्वतन्त्र उमेदवार दीपक मनाङे राजीव गुरुङ निर्विरोध निर्वाचित भइसकेका छन्।
महोत्तरी १ को मतगणना सुरु,बर्दिबास : महोत्तरी निर्वाचन क्षेत्र नम्बर १ को मतगणना सुरु भएको छ। बर्दिबासस्थित बर्दिबास सेवा समितिमा मतगणना सुरु भएको हो। महोत्तरी१ 'ख' बाट मतगणना सुरु गरिएको निर्वाचन अधिकृत गुणराज श्रेष्ठले जानकारी दिए।उनका अनुसार उम्मेदवारहरूबीच सहमति नजुटेपछि मतगणना सुरु गर्न ढिलाइ भएको हो। अहिले गौशाला नगरपालिका १ को मतपेटिका खोलिएको अधिकृत श्रेष्ठले जनाए।
२४ घन्टापछि पनि काभ्रेमा सुरु भएन मतगणना,काभ्रे : काभ्रेमा २४ घन्टा बितिसक्दा पनि मतगणना सुरु भएको छैन। प्रतिनिधिसभा १ को मतपेटिका ढिला जम्मा भएको कारण मतगणना सुरु नभएको हो। प्रतिनिधिसभा २ को सबै मतपेटिका बिहान ४ बजे रुजु भए पनि सर्वदलीय बैठकको कारण ढिला भएको जिल्ला निर्वाचन अधिकृत उमेश राइले जानकारी दिए। प्रतिनिधिसभा २ को सर्वदलीय बैठक १० बजेका लागि बोलाएको पनि समयमा सुरु नभएको निर्वाचन कार्यालयले जनाएको छ। प्रतिनिधिसभा २ को मतगणना साँझ ७ बजेदेखि सुरु गरिने राइले जानकारी दिए। प्रतिनिधिसभा १ को सबै मतपेटिका निर्वाचन कार्यालयमा रुजु भए सङै सर्वदलीय बैठकबाट राति ११ बजेबाट मतगणना सुरु गरिने जनाएको छ।
भक्तपुर २ मा एमालेका महेश बस्नेतको अग्रता,भक्तपुर: भक्तपुर क्षेत्र नम्बर २ मा नेकपा एमालेका उम्मेदवार महेश बस्नेतले अग्रता लिएका छन् । यसअघि नेपाली कांग्रेसका उम्मेदवार दुर्लभ थापाले कायम गरिरहेको अग्रतालाई नेकपा एमालेका महेश बस्नेतले उल्टाएका हुन् । पछिल्लो परिणाम अनुसार महेश बस्नेतले ६ हजार ८२६ मत पाएका छन् भने कांग्रेसका दुर्लभ थापाले ६ हजार ४८४ मत पाएका छन् । सो मत अनुसार थापाभन्दा बस्नेत ३४२ मतले अघि रहेका छन् । मतगणना जारी नै रहेको छ ।
इरानमाथि ६२ को जितसँगै इङ्ल्यान्डको शानदार सुरुआत,दोहा : बुकायो साकाको दुई गोलप्रेरित इङ्ल्यान्डले समूह बीको पहिलो खेलमा इरानलाई ६२ को नतिजामा पराजित गर्दै फिफा विश्वकप २०२२ मा शानदार सुरुआत गरेको छ। सोमबार साँझ दोहास्थित खलिफा अन्तर्राष्ट्रिय रंगशालामा ग्यारेथ साउथगेटको इङ्ल्यान्डले एसियन प्रतिद्वन्द्वीविरुद्ध सहज जित निकाल्दा पाँच फरक खेलाडीले गोल गरे। विश्वकपमा पहिलो पटक युरोपेली मुलुकलाई हराउने लक्ष्यसहित मैदानमा उत्रिएको इरान एक पटकको विश्व विजेता इङ्ल्यान्डसँग निरिह बन्नुपर्यो। युरोपेली मुलुकविरुद्ध विश्वकपमा खेलका आठमध्ये ६ पराजय भोगेको इरान दुई खेलमा बराबरीमा अल्झिएको थियो। केइरन ट्रिपियरले आठौं मिनेटमा प्रहार गरेको फ्रिकिक क्लियर गर्ने क्रममा इरानी पहिलो रोजाईका गोलकिपर अलिरेजा बेरानभन्डलाई नाकमा चोट लागेको थियो। करिब १५ मिनेटको उपचारपछि उभिएका बेरानभन्डलाई १९औं मिनेटमा परिवर्तन गर्नुको विकल्प रहेन। निरन्तर आक्रमणका मौका बनाएको इङ्ल्यान्डका लागि ३५औं मिनेटमा ज्युड बेलिङ्घमले इरानविरुद्ध इतिहासकै पहिलो गोल गरे। पहिलो पटक इरान र इङ्ल्यान्ड आमनेसामने भएको खेलमा विश्वकपमा डेब्यू गरेका बेलिङ्घमले हेडरमार्फत उत्कृष्ट गोल गरेका थिए। त्यसको ८ मिनेट नबित्दै डिफेन्डर ह्यारी मग्वायरले दिएको पासमा साकाले भलीमार्फत उत्कृष्ट गोल गरेका थिए। पहिलो हाफको अन्त्यमा सम्हालिन नसकेको इरानी रक्षापंक्तिलाई बिट् गर्दै राहिम स्टर्लिङले इङ्ल्यान्डका लागि तेस्रो गोल गरे। कप्तान ह्यारी केनको क्रसमा ६ यार्ड बक्स अगाडि अन्मार्क्ड रहेका स्टर्लिङले एक्रोब्याटिक फिनिसिङ गरेका थिए। पहिलो हाफमै तीन गोल ठोकेको इङ्ल्यान्डका लागि ६२औं मिनेटमा साकाले व्यक्तिगत दोस्रो गोल गर्दै अग्रता ४० मा लम्ब्याएका थिए। सन्तुलित इङ्लिस टिमको रक्षापंक्ति विरलै छिचोल्ने मौका पाएको इरानका लागि मेहेदी तारेमीले ६५औं मिनेटमा एक गोल फर्काएका थिए। अली घोलिजादेले दिएको पासमा पेनाल्टी ६ यार्ड बक्स अगाडिबाट तारेमीले गरेको सशक्त प्रहार क्रसबारमा ठोकिएर गोलमा परिणत भएको थियो। मध्यान्तरमा इरानी प्रशिक्षक कार्लोस क्वेरेजले तीन परिवर्तन गरेका थिए। जसको प्रभाव पहिलो हाफको सुरुआतमा देखिएको थियो। पहिलो हाफको तुलनामा सुधारिएको संकेत दिए पनि इरानले इङ्ल्यान्डविरुद्ध थप तीन गोल रोक्न सकेन। दुई गोल गरेका साकाको स्थानमा ७१औं मिनेटमा मैदान प्रवेश गरेका मार्कस रासफोर्डले पहिलो पासलाई नै गोलमा परिणत गरे। कप्तान केनले दिएको पासलाई दायाँतर्फबाट पेनाल्टी एरियामा कट्इन् गर्दै रासफोर्डले उत्कृष्ट गोल गरेका थिए। निर्धारित ९० मिनेटको खेलसकिन एक मिनेट बाँकी रहँदा इङ्ल्यान्डको पेनाल्टी एरियामा पुगेर बल पोसेसन गुमाउँदा इरानले छैटौं गोल खान पुग्यो। एक्सपोज भएको इरानी रक्षापंक्तिको फाइदा उठाउँदै इङ्ल्यान्डका लागि सब्स्टिच्युट खेलाडी ज्याक ग्रिलिसले छैटौं गोल गरे। कालुम विल्सनले दायाँतर्फबाट दिएको सहज पासलाई ६ यार्ड बक्स अगाडि अन्मार्क्ड रहेका ग्रिलिसले ट्यापइन् गरेका थिए। इन्जुरी समयमा इङ्लिस डिफेन्डर जोन स्टोन्सले फरवार्ड तारेमीलाई १८ यार्ड बक्समा लडाएपछि पाएको पेनाल्टीमा इरानले दोस्रो गोल फर्कायो। तारेमीले प्रहार गरेको पेनाल्टीमा इङ्लिस गोलकिपर जोर्डन पिकपोर्ड निरिह बने। इङ्ल्यान्डले शनिबार दोस्रो खेलमा अमेरिकाको सामना गर्नेछ। दुई ठूला प्रतियोगितामा लगातार सेमिफाइनल पुग्ने एक मात्र टिम बनेको इङ्ल्यान्ड जारी विश्वकपको उपाधि दाबेदार हो। सन् २०१८ मा रुसमा भएको विश्वकपको सेमिफाइनलमा पुगेर क्रोएसियासँग पराजित भएको साउथगेटको टिम गत वर्ष युरोपियन च्याम्पियनसिपको फाइनलमा इटालीसँग पेनाल्टी सुटआउटमा पराजित भएको थियो। पराजित इरानले शुक्रबार वेल्ससँग दोस्रो खेल खेल्ने छ।
'गठबन्धन गरेर कांग्रेसले आफैँलाई कमजोर बनायो' (भिडियो वार्ता),काठमाडौं: नेपाली कांग्रेसले गठबन्धन गरेर आफैँलाई कमजोर बनाएको कांग्रेस जनभित्र विश्लेषण हुन थालेको छ । कांग्रेस नेता लोकेश ढकालले कांग्रेसले गठबन्धन गरेर गम्भीर भूल गर्नाले अहिलेको निर्वाचनबाट पहिलो पार्टी नबन्ने हो कि भन्ने जोखिम बढाएको बताए । अन्नपूर्ण पोस्टको कार्यक्रम 'द न्यूज मेकर'मा भूपाल लुइँटेलसँग कुरा गर्दै रवि लामिछानेको पार्टी 'चटके' नै भए पनि अहिलेका दललाई सबक सिकाउने गरी जनतासमक्षा पुगेको बताए । दलप्रतिको वितृष्णाकै कारणा रवि नेतृत्वको पार्टी तेस्रो निर्णायक शक्ति हुने देखिएको ढकालको मत छ । नेता ढकालसँगको कुराकानी हेर्नुहोस् ।
उद्योगपति विनोद चौधरीलाई सुरुवाती अग्रता,परासी : नवलपरासी पश्चिमको प्रतिनिधिसभा निर्वाचन क्षेत्र नं १ मा नेपाली कांग्रेसले अग्रता लिएको छ। कांग्रेसका उम्मेदवार उद्योगपति विनोद चौधरी जनता प्रगतिशील पार्टी (जप्रपा) का उम्मेदवार हृदयेश त्रिपाठीलाई २ सय २१ मतले पछि पारेका छन्। तेस्रोमा राष्ट्रिय स्वतन्त्र पार्टीका महेन्द्र सेन ठकुरी छन्। त्यहाँ प्रतिनिधिसभाको प्रत्यक्षतर्फको मात्र मतगणना गरिएको छ। त्यस निर्वाचन क्षेत्रमा ८४ हजार ४१० मत खसेको छ।
मोरङ ४ मा माओवादीका मोदीको अग्रता,विराटनगर : मोरङको क्षेत्र नं ४ को प्रतिनिधि सभातर्फको मतगणनामा नेकपा माओवादी केन्द्रका अमनलाल मोदीले अग्रता लिएका छन्। हालसम्म २१४० मत गणना हुँदा मोदीले ११४७ मत प्राप्त गरेका हुन्। आफ्ना प्रमुख प्रतिस्पर्धी एमालेका विनोद ढकालको तुलनामा उनले ५१८ बढी मत प्राप्त गरेका हुन्। एमाले उम्मेदवार ढकालले भने ६२९ मत प्राप्त गरेका छन्। अहिले कटहरी ४ को एउटा केन्द्रको मतगणना सम्पन्न भएको छ। कुल १ लाख १० हजार ९३ जना मतदाता रहेको क्षेत्र नं ४ मा भने ७४ हजार ७४४ जनाले मतदान गरेका थिए। यो कुल मतदाता संख्याको ६७८९ प्रतिशत हो।
२९ वर्षीय युवा योगेशको ऐतिहासिक जित,"जोमसोम: कान्छा उम्मेदवार योगेश गौचन थकालीले मुस्ताङबाट ऐतिहासिक जित दर्ता गरेका छन् । नेपाली कांग्रेसबाट प्रतिनिधिसभा उम्मेदवार बनेका योगेशले ३ हजार ९९२ मत प्राप्त गरी विजयी भएका हुन् । उनले मुस्ताङबाट नेपाली कांगेसको तर्फबाट पहिलो खाता खोल्न सफल भए । योगेशले ३ हजार ९९२ मतको फराकिलो मतान्तरले विजयी हुँदा नेकपा (एमाले)का उम्मेदवार प्रेमप्रसाद तुलाचनले ३ हजार ७८ मत पाए । उनीसंगै राष्ट्रिय स्वतन्त्र पार्टीका उम्मेदवार सुदेश गुरुङले ८५ मत ल्याए भने राप्रपा नेपालका उम्मेदवार प्रवीण शेरचनले १३ मत ल्याए । प्रतिनिधि सभामा योगेश र प्रेमको मतान्तर ९१४ मतको फरक छ । कांग्रेसका योगेश र एमालेका प्रेमको घर थासाङ३ लेतेमा पर्छ । दुबैको घरको दूरी १५ मिनेटको फरकमा छ । लेतेमा योगेशको कालोपानी होटल छ भने प्रेमको सियु लज छ । कांग्रेसबाट निर्वाचन जितेका नवनिर्वाचित प्रतिनिधि सभा सदस्य योगेश गौचन थकाली नेपाली कांग्रेस महाधिवेशन प्रतिनिधि, महासमिति सदस्य, गण्डकी प्रदेशको कार्यसम्पादन समितिको सदस्य हुन् । उनी युवा उद्यमी पनि हुन् । भारतबाट ब्याचलर अफ बिजनेस म्यानेजमेन्ट पुरा गरेका योगेश पछिल्लो समय राजनीतिमा सक्रिय छन् । प्रतिनिधि सभामा विजयी भएपछि उनले जनताको सेवक भएर काम गर्ने प्रतिवद्धता व्यक्त गरे ।"
"अछाम२ मा पुष्पबहादुर शाहीको अग्रता कायमै,यज्ञबहादुर दोस्रो",अछाम : १ हजार मत गणना हुँदा अछाम निर्वाचन क्षेत्र नम्बर २ मा नेपाली कांग्रेसका उम्मेदवार पुष्पबहादुर शाहीले अग्रता कायम गरेका छन्। प्रतिनिधिसभा सदस्यका उम्मेदवार शाहीले ५२१ मतसहित अग्रता कायम राखेका छन्। उनका निकटतम प्रतिद्वन्द्वी नेकपा एमालेका यज्ञबहादुर बोगटीले ४१२ मत प्राप्त गरेका छन्। राप्रपाका उम्मेदवार मिनबहादुर शाहीले ३ मत ल्याएका छन् भने स्वतन्त्र उम्मेदवार चन्द्रप्रसाद ढुंगानाले ६ मत प्राप्त गरेका छन्।
"डडेलधुरामा शेरबहादुर देउवाको अग्रता कायमै, सागर ढकाल तेस्रो","डडेलधुरा : डडेलधुरामा प्रधानमन्त्री शेरबहादुर देउवाको अग्रता कायमै छ। २ हजार मत गणना हुँदा देउवाले ९४९ मत ल्याएका छन्। यस्तै, नेपाली कांग्रेस(वीपी)का कर्णबहादुर मल्लले ४२५ मत ल्याएका छन्। स्वतन्त्र उम्मेदवार सागर ढकालले ४२२ मत ल्याएका छन्।"
लमजुङमा एमालेका पृथ्वीसुब्बा गुरुङको अग्रता,"बेंसीसहर : लमजुङको प्रतिनिधिसभामा नेकपा एमालेका उपमहासचिव पृथ्वीसुब्बा गुरुङले अग्रता लिएका छन्। माओवादी केन्द्रका महासचिव देवप्रसाद गुरुङलाई ४ सय २१ मतले पछाडी पार्दै पृथ्वीसुब्बाले अग्रता लिएका हुन्। ४ हजार ८ सय ९८ मतगणना हुँदा पृथ्वीसुब्बाले २ हजार ५ सय ८ र देवप्रसाद गुरुङले २ हजार ८७ मत पाएका छन्। मंगोल नेश्नल अर्गनाईजेसनका कमल गुरुङले ७०,राष्ट्रिय स्वतन्त्र पार्टीका धर्म केसीले ६८ मत ल्याएका छन्। राप्रपाका बालचन्द्र श्रेष्ठले २३ मत, जसपाका नरेन्द्रबहादुर गुरुङले ५ मत पाएका छन्। १ सय ३४ मत बदर भएको छ। दिउँसो पौने ३ बजेबाट मतगणना सुरु भएको थियो। प्रतिनिधिसभातर्फ दुई ठाउँ र प्रदेशतर्फ ११ ठाउँमा मतगणना गरिएको मुख्य निर्वाचन अधिकृत शिवप्रसाद खनालले जानकारी दिए। प्रतिनिधिसभातर्फ दूधपोखरी र क्ब्होंलासोथर गाउँपालिकाबाट मतगणना गरिएको छ। कुल मतदाता एक लाख ३३ हजार ५ सय ५९ मत रहेको लमजुङमा ८० हजार ९ सय १७ मत अर्थात् ६० दशमलव ५९ प्रतिशत मत खसेको छ। लमजुङमा प्रतिनिधि सभामा सत्ता गठबन्धनबाट नेकपा (माओवादी केन्द्र) का महासचिव देवप्रसाद गुरुङ, नेकपा एमालेबाट उपमहासचिव पृथ्वीसुब्बा गुरुङ, राष्ट्रिय स्वतन्त्र पार्टीबाट धर्म केसीसहित ९ जना चुनावी प्रतिस्पर्धामा छन्।"
पर्वतमा मतगणना सुरु,"कुश्मा : पर्वत जिल्लामा प्रतिनिधिसभा तथा प्रदेशसभाको निर्वाचनको मतगणना सुरु भएको छ। मुख्य निर्वाचन अधिकृतको कार्यालय रहेको जिल्ला अदालतमा दिउँसो सवा ४ बजेबाट मतगणना सुरु भएको हो। जिल्लामा एक प्रतिनिधिसभा र दुई प्रदेशसभा निर्वाचन क्षेत्र रहेको पर्वतमा ६६ हजार २ सय ७३ मत खसेको छ। मतगणना कार्यमा प्रतिनिधिसभा र प्रदेशसभाको प्रत्यक्ष र समानुपातिक दुवै प्रणाली तर्फको जलजला गाउँपालिका भोटेडाँडा केन्द्र र पैञ्यु गाउँपालिकाको टकलाक 'क' केन्द्रको मतगणना सुरु भएको मुख्य निर्वाचन अधिकृतको कार्यालय पर्वतका प्रवक्ता राजु ढुंगानाले जानकारी दिए। जिल्ला निर्वाचन कार्यालयका अनुसार १ लाख २२ हजार ६ सय ४९ जना मतदाता छन्। यो निर्वाचनमा ५४ प्रतिशत मात्रै मत खसेको कार्यालयले जनाएको छ। पर्वतमा सत्तारूढ गठबन्धन, नेकपा एमाले, राष्ट्रिय स्वतन्त्र पार्टी, राप्रपा लगायतका दलका उम्मेदवार मैदानमा छन्। प्रतिनिधिसभाको प्रत्यक्ष तर्फ १२ जना, प्रदेश नं १ तर्फ ९ र प्रदेश नं २ तर्फ ७ जना उम्मेदवार चुनावी मैदानमा उत्रिएका छन्।"
मुस्ताङ प्रदेश (२) मा कांग्रेसका शेरचन विजयी,मुस्ताङ : मुस्ताङको प्रदेश (२) मा नेपाली कांग्रेसका उम्मेदवार विकल शेरचन विजयी भएका छन्। केहीबेरअघि सार्वजनिक गरिएको मतपरिणाम अनुसार कांग्रेसका जिल्ला सचिवसमेत रहेका विकल शेरचनले २७२३ मत प्राप्त गरी विजयी भएका हुन्। उनका निकटम प्रतिद्वन्दी नेकपा(एमाले)का उम्मेदवार चन्द्रमोहन गौचनले २५६५ मत प्राप्त गरे। नेकपा एमालेका उम्मेदवार गौचन र कांग्रेस उम्मेदवार शेरचनको मतान्तर १५८ मतान्तर रहेको छ। प्रदेश( २) ५५ मत बदर भएको छ।
भक्तपुर २ 'ख' नेमकिपा अगाडि,भक्तपुर : भक्तपुर निर्वाचन क्षेत्र नम्बर २ 'ख'मा नेपाल मजदुर किसान पार्टी अगाडि देखिएको छ। यस क्षेत्रमा नेमकिपाका रमेश वैद्य अगाडि छन्। वैद्य ११०३ मतसहित अगाडि छन्। नेमकिपालाई सत्ता गठबन्धनकातर्फबाट नेकपा एसका डा राजेन्द्रमान श्रेष्ठले पछ्याइरहेका छन्। डा श्रेष्ठले ७३६ मत पाएका छन्। तेस्रोमा एमालेका चन्दनकृष्ण श्रेष्ठले ६६० मत पाएका छन्। यहाँ राति दुई बजेबाट नै गणना सुरु भएको थियो। मतगणना मध्यपुर थिमिस्थित बोडेको कृषि विकास तालिम केन्द्रमा भइरहेको छ।
बाँकेमा एमाले र एमालेराप्रपा गठबन्धनको अग्रता,"नेपालगन्ज : बाँकेका तीनवटै निर्वाचन क्षेत्रको प्रतिनिधिसभा सदस्य निर्वाचनमा नेकपा (एमाले) र एमालेराष्ट्रिय प्रजातन्त्र पार्टी गठबन्धनका उम्मेदवारले अग्रता लिएका छन्। बाँके क्षेत्र नं २ प्रतिनिधिसभा सदस्यमा एमालेराष्ट्रिय प्रजातन्त्र पार्टी गठबन्धनबाट हलो चुनाव चिह्नका डा धवल शम्शेर राणाले अग्रता लिएका छन्। मुख्य निर्वाचन अधिकृतको कार्यालयका सहायक निर्वाचन अधिकृत नुमानन्द अधिकारीले साँझ ६ बजे दिएको जानकारीअनुसार चार हजार २५५ मत गणना हुँदा राप्रपाका राणाले दुई हजार २५३ मत ल्याएका छन्। उनलाई जनता समाजवादी पार्टीका मोहम्मद इस्तियाक राईले एक हजार ११३ मतले पछाइरहेका छन्। राणाले राईभन्दा एक हजार १४० मतले अग्रता लिइरहेका छन्। तेस्रोमा नेपाली कांग्रेसका सुदिप नरसिंह राणाको ३०२ र चौथोमा राष्ट्रिय स्वतन्त्र पार्टीका विनोद अग्रहरीले १५८ मत ल्याएका छन्। त्यसैगरी बाँके क्षेत्र नं ३ मा प्रतिनिधि सभा सदस्यमा सत्ता गठबन्धनका साझा उम्मेदवार किशोर सिंह राठौरभन्दा नेकपा एमालेका किश्मतकुमार कक्षपतिले अग्रता लिएका छन्। ११ हजार ६६३ मत गणना भएकोमा कक्षपतिको तीन हजार ९९ र राठौरको दुई हजार ४२३ रहेको छ। राष्ट्रिय स्वतन्त्र पार्टीका देवेन्द्रनाथ शुक्लाको एक हजार ५१, नेकपा माक्सवादी (पुष्पलाल)को ७७, जसपाका नोयन्द्र धितालको ५६, जनमत पार्टीका राजुप्रसाद कुर्मीको ४६, नेमकिपाका नगेन्द्रबहादुर बुढाथोकीको २६, नेका वीपीका दुर्गाबहादुर घिमिरेको २२, लोसपाका हफिज पठानको ६ मत आएको छ। ४४७ मत बदर भएको छ। बाँके क्षेत्र नं १ मा एक हजार ६०० मत गणना गर्दा एमालेका सूर्य ढकालले अग्रता लिएका छन्। ढकालले ६२२ मत र नेकपा (माओवादी केन्द्र)का महेश्वर गहतराज अथकले ३५८ मत ल्याएका छन्। जहाँ जसपाका रामकुमार यादवाले १९९, नागरिक उन्मुक्ति पार्टीका सुरेशकुमार चौधरीले १०५, लोसपाका रामचरण चौधरीले १७, राष्ट्रिय स्वतन्त्र पार्टीका आनन्द बाबु काफ्लेले ७, नेका (वीपी)की कुन्ती शर्मा, नेकपा माओवादी समाजवादीका उब्जङ शाही, नेपालका लागि नेपाली पार्टीका भक्तबहादुर थापा मगर र नेमकिपाका नविनकुमार शाहीले एक एक मत ल्याएका छन्।"
एमाले अध्यक्ष ओलीले लिए सुरुवाती अग्रता,झापा : नेकपा एमाले अध्यक्ष केपी शर्मा ओलीले सुरुवाती अग्रता लिएका छन्। अध्यक्ष ओलीले झापा क्षेत्र नं ५ मा ३ हजार २१२ मतसहित अग्रता लिएका हुन्। त्यस्तै नेपाली कांग्रेसका खगेन्द्र अधिकारीले१ हजार ५२३ मत प्राप्त गरेका छन् भने राष्ट्रिय स्वतन्त्र पार्टीका सुरेश कुमार पोखरेलले ६०२ मत प्राप्त गरेका छन्। हालसम्म ६ हजार २१५ मत गणना भएको छ।
बझाङको साइपालका केही मतपेटिका भोलि ढुवानी गरिने,"बझाङ : बझाङको साइपाल गाउँपालिका १ र २ वडा तथा धलौन क्षेत्रका मतपेटिका सदरमुकाम चैनपुर पुर्याइएको छ। बाँकी रहेका मतपेटिका भोलि बिहान नेपाली सेनाको हेलिकोप्टरमार्फत ढुवानी गर्ने तयारी छ। भौगोलिक रूपमा विकट र दुर्गम मानिएको साइपाल गाउँपालिकाका पाँच ५ मतदान स्थलको मतपेटिका मध्ये १२ वडाको २२ घण्टा पछि पैदलमार्फत सदरमुकाम चैनपुर पुर्याइएको हो। बाँकी रहेका साइपालको धुली, न्युना बलौडी र काडाको मतपेटिका भोलि बिहान हेलिकप्टर मार्फत ढुवानी गरिने जिल्ला निर्वाचन अधिकृत बिमलप्रसाद गौतमले जानकारी दिएका छन्। साइपाल क्षेत्रका मतपेटिकाको आजै ढुवानी गरिने भनिएपनि हेलिकोप्टर उद्वारमा खटेका र हुम्ला रोल्पाको मतपेटिका ढुवानी गर्दा अहिले बेलुकाको मौसममा खराब हुँदा भोलि बिहान ढुवानी गर्ने निश्चित भएको हो। जिल्लामा प्रतिनिधिसभा र प्रदेशसभा सदस्य निर्वाचनमा ५१ दशमलव ८८ प्रतिशत मत खसेको छ। बझाङको प्रदेशसभा (१) का लागि ६१ हजार १ सय ६९ मतदाता रहेकोमा ३२ हजार ८ सय ३३ मत खसेको छ। जुन ५३ दशमलव ६८ प्रतिशत हो।"
पुनः मतदानको माग गर्दै वालिङमा प्रर्दशन,"स्याङ्जा: स्याङ्जाको प्रतिनिधि सभा क्षेत्र नं २ अन्तर्गतका ४ मतदान केन्द्रमा धाँधली भएको आरोप लगाउदै नेकपा एमालले मतदानको माग गरेको छ। पुनः मतदानको घोषणा गर्न माग सोमबार वालिङमा प्रर्दशन गरिएको छ। आइतबार भएको निर्वाचनमा चापाकोट नगरपालिकाका ४ मतदान केन्द्रको बुथ क्याप्चर गरी अधिकतम मत खसालेको नेकपा एमालेको आरोप छ। एमालेसंगै राष्ट्रिय स्वतन्त्र पार्टी, राप्रपा लगायतका अन्य दल तथा स्वतन्त्र उम्मेदवारले समेत पुनः मतदानको माग गरेका छन् । कार्यकर्ताले नगरपालिकाको गेटमा प्रर्दशन गर्दै निर्वाचन अधिकृतविरुद्ध नारावाजी गरेका थिए । यसैगरी, पुनः मतदानको माग गर्दै निर्वाचन आयोगको कार्यालयमा निवेदन परेको छ । मतदान केन्द्रमा नेपाली कांग्रेसका कार्यकर्ताले अनाधिकृत रुपमा बुथ कब्जा गरी मतदान गरिएको भन्दै पुन मतदान गराउन माग गरिएको छ । पुनः मतदान गराउन माग गर्दै एमाले तर्फका प्रतिनिधि सभा सदस्यका उम्मेदवार पद्मा अर्याल, प्रदेश सभा सदस्यका बुद्धिमान श्रेष्ठले निर्वाचन आयोगमा निवेदन दिएका छन्।"
इलाम१ मा झलनाथलाई पछि पार्दै महेश बस्नेतको अग्रता,इलाम: इलामको क्षेत्र नम्बर १ मा नेकपा एमालेका उम्मेदवार महेश बस्नेतले सुरुवाती अग्रता लिएका छन् । २ हजार ६८९ मत गणना गर्दा एमालेका बस्नेतले १ हजार २५७ मत ल्याएका छन् । सत्ता गठबन्धनबाट उम्मेदवार बनेका नेकपा एकीकृत समाजवादीका सम्मानित नेता झलनाल खनालले १ हजार ४१ मत ल्याएका छन् । यो मतगणनामा ८७ मत बदर भएको थियो ।
जुम्लामा ज्ञानेन्द्र शाहीको अग्रता,"जुम्लाः जुम्लामा राष्ट्रिय प्रजातन्त्र पार्टीका ज्ञानेन्द्र शाहीले अग्रता लिएका छन् । १०० मत गणना हुँदा राप्रपाका शाहीले ६९ मत ल्याएका छन् । यस्तै, नेकपा माओवादी केन्द्रका गोमा गौतम कुँवरले २० मत ल्याएकी छन् । नेकपा एमालेका रतननाथ योगीले ७ मत ल्याएका छन् ।"
"डडेलधुरामा शेरबहादुर देउवाको अग्रता, सागर ढकाल तेस्रो","डडेलधुराः डडेलधुरामा प्रधानमन्त्री शेरबहादुर देउवाले अग्रता लिएका छन् । दुई सय मत गणना हुँदा देउवाले ८८ मत ल्याएका छन् । यस्तै, नेपाली कांग्रेस(वीपी)का कर्णबहादुर मल्लले ८८ मत ल्याएका छन् । स्वतन्त्र उम्मेदवार सागर ढकालले ४२ मत ल्याएका छन् ।"
मोरङ ६ मा शेखर कोइरालाको अग्रता कायमै,विराटनगर : मोरङको निर्वाचन क्षेत्र नं ६ को प्रतिनिधिसभातर्फको मतगणनामा नेपाली कांग्रेसका डा शेखर कोइरालाले अग्रता कायम राखेका छन्। हालसम्म १६०० मतगणना हुँदा कोइरालाले १६७ मतले अग्रता कायम राखेका हुन्। आफ्ना प्रमुख प्रतिस्पर्धी एमालेका लालबाबु पण्डितले ५१७ मत प्राप्त गर्दा कोईरालाले ६८४ मत प्राप्त गरेका हुन्। विराटनगरस्थित आर्दश माविमा अहिले क्षेत्र नं ६ को मतगणना भइरहेको छ।
दाङ ३ मा कांग्रेसका दीपक गिरीको अग्रता,दाङ : दाङ निर्वाचन क्षेत्र नम्बर ३ मा नेपाली कांग्रेसका दीपक गिरीले अग्रता लिएका छन्। १३ सय ९८ मत गणना हुँदा कांग्रेसका गिरीले ६११ मत ल्याएका हुन्। यस्तै नेकपा एमालेका कोमल वलीले ४८८ मत ल्याएकी छिन्। यस्तै राष्ट्रिय स्वतन्त्र पार्टीका कमल सुवेदीले १५५ मत ल्याएका छन्।
सप्तरी २ मा मतान्तर बढाउँदै सीके राउत,"सप्तरीः सप्तरी निर्वाचन क्षेत्र नम्बर २ मा जनमत पार्टीका डा सीके राउतले मतान्तर बढाउँदै लगेका छन् । राउतले ३ हजार ९७५ मत ल्याउँदा जसपा अध्यक्ष उपेन्द्र यादवले १ हजार ७१६ मत ल्याएका छन् । त्यस्तै, लोकतान्त्रिक समाजवादी पार्टीका जयप्रकाश ठाकुरले ९१३ मत ल्याएका छन् ।"
सिन्धुलीमा साँझ ५ बजेबाट मतगणना हुने,"सिन्धुली : सिन्धुलीमा सोमबार साँझ ५ बजेबाट मतगणना सुरू गर्ने सहमति भएको छ । दिउँसो १ बजेबाटै मतगणना सुरू गर्ने भनिए पनि दलहरबीच सहमति हुन नसक्दा रोकिएको थियो । तर, सर्वदलीय छलफल पछि साँझ ५ बजेबाट मतदान सुरू गर्ने सहमति भएको मुख्य निर्वाचन अधिकृतको कार्यालयले जनाएको छ । दुई प्रतिनिधि र चार प्रदेशसभा रहेको सिन्धुलीमा ५६ प्रतिशत मत खसेको छ । क्षेत्र नम्बर १ मा ६३ हजार १ सय १७ र क्षेत्र नम्बर २ मा ५५ हजार ८ सय ३३ मत खसेको बताइएको छ । जिल्लामा २ लाख ८ हजार ३ सय ६९ मतदाता रहेका छन्।"
इलाम२ मा सुवास नेम्वाङलाई पछि पार्दै डम्बर खड्काको अग्रता,इलाम: नेकपा एमालेका उपाध्यक्ष सुवासचन्द्र नेम्बाङ प्रारम्भिक गत गणनामा पछि परेका छन् । इलाम प्रतिनिधि सभा क्षेत्र नम्वर दुईको जारी मतगणनामा पछिल्लो परिणाम अनुसार नेपाली कांग्रेसका डम्बर खड्काले उनलाई पछि पारेका छन् । अहिलेसम्म नेम्वाङ ६६ मत अन्तरले पछि छन् । गठबन्धनतर्फबाट नेपाली कांग्रेसमा उम्मेदवार डम्बर खड्काले ३४२ मत ल्याउँदा नेम्बाङले २७६ मत प्राप्त गरेका छन् । त्यस्तै राष्ट्रिय प्रजातन्त्र पार्टीका गणेशप्रसाद दुलालले चार मत र जनता समाजवादी पार्टीका याम प्रसाद लिम्बूले ३ मत प्राप्त गरेका छन् । अहिलेसम्म ६६८ मत गणना सम्पन्न भइसकेको छ। इलाम क्षेत्र नम्वर एकको मत गणना जारी छ ।
प्रधानमन्त्री देउवाको गृह जिल्लामा मतगणना सुरु,"डडेल्धुरा : प्रधानमन्त्री शेरबहादुर देउवाको गृह जिल्ला डडेल्धुरामा मतगणना सुरु भएको छ। सोमबार दिउँसो साढे ३ बजेदेखि मतगणना सुरु भएको हो। मुख्य निर्वाचन अधिकृतको कार्यालय, डडेल्धुरा जिल्ला अदालतको भवन अमरगढी नगरपालिका५ मा मतगणना भइरहेको छ। मुख्य निर्वाचन अधिकृतको कार्यालय डडेल्धुराका अनुसार ५६६४ प्रतिशत मत खसेको हो। जिल्लामा कूल मतदाता ९१ हजार २ सय १ रहेकोमा ५१ हजार ६ सय ६० मत खसेको मुख्य निर्वाचन अधिकृत बालकृष्ण बाग्लेले जानकारी दिएका छन्। जिल्लामा प्रतिनिधिसभा र दुईवटा प्रदेश सभा क्षेत्र रहेको छ। प्रतिनिधिसभाको एक सिटका लागि ८ जना चुनावी मैदानमा रहेका छन्।"
बागलुङमा मतगणना सुरु,बागलुङ : बागलुङमा मतगणना सुरु भएको छ। बागलुङको निर्वाचन क्षेत्र नम्बर १ मा दिउँसो ४ बजेर ३० मिनेटमा र क्षेत्र नम्बर २ मा ४ बजेदेखि मतगणना सुरु भएको हो। बागलुङको क्षेत्र नम्बर १ को मुख्य निर्वाचन अधिकृतको कार्यालय रहेको जिल्ला समन्वय समितिको सभाहलमा मतगणना भइरहेको छ। यस्तै क्षेत्र नम्बर २ को निर्वाचन अधिकृतको कार्यालय बुर्तिबाङ नगरपालिका२ मा रहेको बुर्तिबाङ नयाँ शहर आयोजनाको सभाहलमा मतगणना भइरहेको छ। क्षेत्र नम्बर १ मा प्रतिनिधिसभाको एक स्थान र प्रदेशसभाको दुई स्थानमा मतगणना भइरहेको छ भने क्षेत्र नम्बर २ मा प्रतिनिधिसभा र प्रदेशसभाको ११ स्थानमा मतगणना भइरहेको छ। दुवै स्थानको मतगणना स्थलमा सुरक्षाका लागि तारजाली र सीसीटीभी क्यामेरा जडान गरिएको छ। बागलुङमा २ प्रतिनिधिसभा सदस्य र चार प्रदेशसभा सदस्यको लागि ३१ जना उम्मेदवार चुनावी मैदानमा रहेका छन्। बागलुङका दुई प्रतिनिधिसभ सदस्य र चार प्रदेशसभा सदस्यको लागि ३१ जना उम्मेदवार चुनावी मैदानमा छन्। बागलुङ क्षेत्र नम्बर १ मा बागलुङ क्षेत्र नम्बर १ मा अस्थायी मतदाता सहित ९७ हजार ४ सय ५८ मतदाता मध्य ५१ हजार ६ सय ६६ (५३१ प्रतिशत) जनाले मतदान गरेका छन्भने क्षेत्र नम्बर २ मा ९५ हजार ५ सय ६१ मतदाता मध्य ५१ हजार ३ सय ६९ (५३७५ प्रतिशत)ले मतदान गरेका छन्।
नवलपरासी२ मा पूर्वआइजीपी प्रधानको अग्रता,परासी: नवलपरासी प्रतिनिधि सभा निर्वाचन क्षेत्र नं २ मा राष्ट्रिय प्रजातन्त्र पार्टीका ध्रुवबहादुर प्रधानले अग्रता लिएका छन् । पूर्वआइजीपीसमेत रहेका प्रधान नेपाली कांग्रेसका देवेन्द्रराज कडेलभन्दा १ हजार मतले अघि छन् । १ हजार २ सय मत गन्दा कांग्रेसले एक सय मत पाएको छ । प्रदेश सभा क मा पनि राप्रपाका आशीष प्रधान अघि छन् । प्रदेशसभा ख को गणना गरिएको छैन । निर्वाचन क्षेत्र नं १ को भर्खर मात्र मत गणना सुरु भएको छ ।
"काठमाडौं७ मा श्याम घिमिरेको अग्रता, मानुषी तेस्रो","काठमाडौंः काठमाडौं क्षेत्र नम्बर ७ मा नेकपा एमालेका श्याम घिमिरेले अग्रता लिएका छन् । पछिल्लो मत परिणाम अनुसार घिमिरेले ९५० मत प्राप्त गरेका छन् । दोस्रोमा राष्ट्रिय स्वतन्त्र पार्टीका गणेश पराजुली छन् । उनले अहिलेसम्म ८५६ मत प्राप्त गरेका छन् । यस्तै, नेपाल समाजवादी पार्टीकी मानुषी यमी भट्टराईले ६९८ मत प्राप्त गरेकी छन् । यमी सत्ता गठबन्धनकी साझा उम्मेदवार हुन् । यो क्षेत्रमा अहिलेसम्म ३ हजार ६५८ मत गणना भइसकेको मुख्य निर्वाचन अधिकृतको कार्यालयले जनाएको छ ।"
सुनसरी २ र ३ को मतगणना गर्न अझै सहमति जुटेन,धरान: सुनसरी क्षेत्र नम्बर १ र ४ को मत गणना सुरु भएको छ । क्षेत्र नम्बर १ को धरान सभागृह र क्षेत्र नम्बर ४ को भगवती माबी इनरुवामा मतगणना सुरु भएको सुनसरीका प्रमुख जिल्ला अधिकारी इन्द्रदेव यादवले बताएका छन । सुनसरी क्षेत्र नम्बर २ र ३ को राजनीतिक सहमति नजुटेका कारण मतगणनामा केही ढिलाइ भएको छ । सबै राजनीतिक दलका प्रतिनिधिलाई बोलाएर सहमति गराइ मतगणना सुरु गर्ने प्रजिअ यादवले बताए । अहिले क्षेत्र नम्बर २ र ३ को सर्वदलीय बैठक बसिरहेको छ ।
दाङ १ मा मेटमणि चौधरीको सुरुवाती अग्रता,दाङ : दाङ निर्वाचन क्षेत्र नम्बर १ मा नेकपा एकीकृत समाजवादीका मेटमणि चौधरीले अग्रता कायम गरेका छन्। तीन सय मत गणना हुँदा चौधरीले १२५ मत ल्याउँदा एमालेकी शान्ता चौधरीले ६९ मत ल्याएकी छिन्। यस्तै राष्ट्रिय स्वतन्त्र पार्टीका देवराज पाठकले ५४ मत प्राप्त गरेका छन्। नागरिक उन्मुक्ति पार्टीका सुरेन्द्र चौधरीले १८ मत प्राप्त गरेका छन्।
चितवन क्षेत्र नम्बर ३ मा मतगणना सुरु,"चितवन : चितवन क्षेत्र नम्बर ३ मा मतगणना सुरु भएको छ।अपरान्ह साढे ४ बजेबाट मतगणना सुरु भएको हो। भरतपुर महानगरपालिका६ को सहिद स्मृति मावि पारस नगर र देवज्योती आधारभूत विद्यालय 'क' केन्द्रको मनगणना सुरु गरिएको हो। प्रत्यक्ष र समानुपातिक तर्फको गणना गरिएको हो। यो निर्वाचन क्षेत्रमा माओवादी केन्द्रका भोजराज अधिकारी, राप्रपाका बिक्रम पाण्डेबीच मुख्य प्रतिस्पर्धा हुने देखिन्छ।"
"कञ्चनपुर ३ मा रमेश लेखकको अग्रता कायमै, पछ्याउँदै निरु पाल",महेन्द्रनगर : कञ्चनपुर निर्वाचन क्षेत्र नम्बर ३ मा नेपाली कांग्रेसले अग्रता कायमै राखेको छ। २१०० मत गणना हुँदा प्रतिनिधिसभा सदस्य उम्मेदवार कांग्रेसका रमेश लेखकले ११४५ मतसहित अग्रता कायम राखेका हुन्। उनका निकटतम प्रतिद्वन्द्वी नेकपा एमालेका उम्मेदवार निरु पालले ६३० मत प्राप्त गरेकी छन्। राष्ट्रिय स्वतन्त्र पार्टीका उम्मेदवार कृष्ण लुहारले ७२ मत प्राप्त गरेका छन्। स्वतन्त्र उम्मेदवार दिपकबहादुर सिंहले २७ मत ल्याउँदा स्वतन्त्र उम्मेदवार शारदा चन्दले ११ मत प्राप्त गरेकी छन्।
"दाङ २ मा रेखा शर्मा दोब्बर मतले अगाडि, शंकर पोखरेल दोस्रो","दाङः दाङ क्षेत्र नम्बर २ मा नेकपा माओवादी केन्द्रका उम्मेदवार रेखा शर्माले अग्रता लिएकी छन् । २ हजार ७ सय ८० मत गणना हुँदा शर्माले १४ सय ५० मत ल्याएकी छन् । यस्तै, एमालेका शंकर पोखरेलले ८ सय ४६ मत ल्याएका छन् । राष्ट्रिय स्वतन्त्र पार्टीका विशाल अधिकारीले २८१ मत प्राप्त गरेका छन्।"
"कैलाली४ मा कांग्रेसका वीरबहादुर बलायरको सुरुवाति अग्रता, लेखराज भट्ट पछ्याउँदै","कैलालीः कैलाली४ मा नेपाली कांग्रेसका वीरबहादुर बलायरले अग्रता कायम गरेका छन् । ४०० मत गणना हुँदा बलायरले २०५ मत ल्याएका छन् । यस्तै, नेकपा एमालेका लेखराज भट्टले १३० मत प्राप्त गरेका छन् । यो निर्वाचन क्षेत्रमा कांग्रेस र एमालेको कडा टक्कर हुने देखिन्छ ।"
अछाम२ मा कांग्रेसका पुष्पबहादुर शाहको सुरुवाति अग्रता,"अछाम : अछाम निर्वाचन क्षेत्र नम्बर २ मा नेपाली कांग्रेसका पुष्पबहादुर शाहले सुरुवाति अग्रता लिएका छन्। ३०० मत गणना हुँदा प्रतिनिधिसभा सदस्यका उम्मेदवार शाहले १६७ मतसहित अग्रता लिएका हुन्। शाहका निकटतम प्रतिद्वन्द्वी नेकपा एमालेका यज्ञबहादुर बोगटीले ११८ मत प्राप्त गरेका छन्। यस्तै, राप्रपाका मिनबहादुर शाहीले ३ मत प्राप्त गरेका छन्। स्वतन्त्रका उम्मेदवार चन्द्रप्रसाद ढुंगानाले १ मत प्राप्त गरेका छन्।"
डोटीमा मतगणना बेलुका ५ बजेदेखि हुने,डोटी : डोटीमा बेलुका ५ बजेदेखि मतगणना सुरू हुने भएको छ । भरखरै सम्पन्न भएको सर्वदलीय बैठकबाट सोमबार बेलुकी ५ बजेदेखि मतगणना हुने सहमति भएको हो । मतगणना स्थलको व्यवस्थापन गर्नुपर्ने भएकाले ५ बजेदेखि मतगणना सुरू गर्नुपर्ने भएको मुख्य निर्वाचन अधिकृत शिवलाल पाण्डेयले जानकारी दिए । मतगणनास्थल जिल्ला अदालत र दिपायल सिलगढी नगरपालिकाको सभाहलमा हुनेछ। डोटीमा जम्मा मतदाता एक लाख २४ हजार आठ सय ७० रहेका छन् । जसमा ६४ हजार ५८ मत खसेका छन् । खसेकामा महिला मतदाता ३६ हजार छ सय एक र पुरूष मतदाता २७ हजार चार सय ५७ रहेका छन् । डोटीमा जम्मा ५११७ प्रतिशत मत खसेको हो। डोटीमा एक प्रतिनिधिसभा र दुईवटा प्रदेशसभा क्षेत्र रहेका छन् ।
झापा ३ मा राजेन्द्र लिङ्देन २१६ मतले अगाडि,काठमाडौं : झापा निर्वाचन क्षेत्र नम्बर ३ मा राजेन्द्रप्रसाद लिङ्देनले अग्रता कायम राखेका छन्। पछिल्लो मतपरिणाम अनुसार लिङदेनले १ हजार ३ मत पाएका छन्। प्रतिस्पर्धी कांग्रेसका कृष्णप्रसाद सिटौलाले ७८४ मत ल्याएका छन्। लिङदेन् सिटौला भन्दा २१६ मतले अगाडि छन्।
"मकवानपुर२ मा महेश बर्तौलाको अग्रता, पछ्याउँदै विरोध खतिवडा",मकवानपुर: मकवानपुर क्षेत्र नम्बर २ को मतगणना जारी छ । पछिल्लो परिणाम अनुसार नेकपा एमालेका महेशकुमार बर्तौला ८४९ मतसहित अग्र स्थानमा छन् । दोस्रो स्थानमा सत्ता गठबन्धनका उम्मेदवार विरोध खतिवडा छन् । उनको ८२८ मत छ । त्यस्तै राष्ट्रिय स्वतन्त्र पार्टीका भरत पराजुली ४६९ मतसहित तेस्रोस्थानमा छन् ।
चितवन२ अपडेट: रवी लामिछाने तेस्रो,चितवन: चितवन क्षेत्र२ को मतगणना जारी छ । अहिलेसम्म प्राप्त मत परिणाम अनुसार चितवन२ मा नेकपा एमालेले अग्रता लिएको छ । एमालेका कृष्णभक्त पोखरेल ५५४ मतसहित अग्रस्थानमा छन् । त्यस्तै नेपाली कांग्रेसका उमेश श्रेष्ठ ३९७ मतसहित पोखरेललाई पछ्याउँदैछन् । राष्ट्रिय स्वतन्त्र पार्टीमा रवी लामिछाने भने ८७ मतसहित तेस्रो पोजिसनमा छन् । मतगणना जारी छ ।
"चितवन १ मा विश्व पौडेलको अग्रता, सुरेन्द्र पाण्डेले पछ्याउँदै",चितवन : चितवन निर्वाचन क्षेत्र नम्बर १ मा नेपाली कांग्रेसका विश्व पौडेलले अग्रता कायम गरेका छन्। पाँच सय मतगणना हुँदा कांग्रेसका पौडेलले २०१ मत ल्याएका छन्। एमालेका पाण्डेले १२९ मत ल्याएका छन्। यस्तै राष्ट्रिय स्वतन्त्र पार्टीका हरि ढकाल १३९ मत ल्याउँदै तेस्रो भएका छन्।
काठमाडौं ७ मा मानुषी यमी भट्टराईलाई पछि पार्दै श्याम घिमिरेको अग्रता,"काठमाडौंः काठमाडौं ७ मा नेकपा एमालेका श्याम घिमिरेले निरन्तर अग्रता कायम गरेका छन् । यो निर्वाचन क्षेत्रमा तीन हजार ६५८ मत गणना हुँदा एमालेका घिमिरेले ९५० मत ल्याएका छन् । यस्तै, नेपाल समाजवादी पार्टीका मानुषी यमी भट्टराईले ६९८ मत ल्याएकी छन् । राष्ट्रिय स्वतन्त्र पार्टीका गणेश पराजुलीले ८५७ मत ल्याएका छन् ।"
गोरखाका ११ मतदान केन्द्रमा पुनः मतदानको माग,"गोरखा : गोरखाको ११ वटा मतदान केन्द्रमा धाँधली भएको दाबी गर्दै गठबन्धनभन्दा बाहिरका दलहरूले पुनः मतदानको माग गरेका छन्। सत्ता गठबन्धनका उम्मेदवारले सत्ता र शक्तिको दुरुपयोग गर्दै गोरखा क्षेत्र नम्बर १ का चार र २ का सातवटा मतदान केन्द्रमा धाँदलीपूर्ण मतदान गरेको आरोप गठबन्धनइतर दलहरूको छ। नेकपा एमाले, राष्ट्रिय स्वतन्त्र पार्टी, राष्ट्रिय प्रजातन्त्र पार्टी, नेपाल परिवार दल, हाम्रो नेपाली पार्टी, राप्रपा नेपाल र स्वतन्त्र केही उम्मेदवारहरूले पुनः निर्वाचन हुनुपर्ने माग राखेका हुन्। गोरखा २ मा पालुङटार १ को स्थानिका आधारभूत विद्यालय, सिरानचोक ८ को परोपकार मावि जौवारी, बारपाक सुलिकोट गाउँपालिकाको सूर्यज्योती मावि, पालुङटार ७ को जीवनज्योती मावि, बारपाक सुलिकोट ४ को हिमालय मावि, दुर्गा मावि रञ्चोक, अजिरकोट ३ को ज्ञानज्योती माविमा धाँदली भएको प्रेस विज्ञप्तिमार्फत जानकारी गराएका छन्। यस्तै निर्वाचन क्षेत्र नम्बर १ को भीमसेन थापा १ को बालकल्याण आधारभूत विद्यालय, बिन्द्रावती मावि मसेल, भिमसेन थापा ८ को भिमसेन आधारभूत विद्यालय र धार्चे ३ को पार्वती आधारभूत विद्यालयमा धाँदलीपूर्ण मतदान भएको एमाले सहितका दलहरूले जारी गरेको बिज्ञप्तीमा उल्लेख छ। राष्ट्रिय स्वतन्त्र पार्टीबाट गोरखा २ का उम्मेदवार कवीन्द्र बुर्लाकोटीले दलका प्रतिनिधिलाई बोल्न नदिने, मतदाता नआइपुग्दै मत खसालिदिने, नाम रुजु गर्ने नाममा काउन्टर राखेर मतदाता प्रभावित पार्ने काम भएको बताए। निर्वाचनमा जसको शक्ति छ उसले बलमिच्याँइ गर्ने गरेको अहिले पनि देखियो, उनले भने, नागरिकलाई स्वच्छ रूपमा भोट हाल्न दिइएन, एकै जनाले १०१२ पटक भोट हाले। धाँदली भएको बारे थप प्रमाण जुटाएर सार्वजनिक गर्ने उनले बताए। गोरखा १ मा एमालेका तर्फबाट उम्मेदवार रामशरण बस्नेतले सत्तापक्षबाट निर्वाचनमा अवान्छित गतिविधि भएको बताए। एकलौटी रुपमा केही ठाउँमा गठबन्धनले कब्जा गरेको उनको आरोप छ। ज्यादती पूर्ण निर्वाचन भयो उनले भने, जसरी पनि परिणाम ल्याउने गरी संविधान र निर्वाचन आचारसंहिता बिपरित चुनाव भयो।"
भक्तपुर२मा कांग्रेसका थापाको मतान्तर बढ्दै,भक्तपुर: भक्तपुर निर्वाचन क्षेत्र नं २ मा नेपाली कांग्रेसका उम्मेदबार दुलर्भ थापाको अग्रता कायमै रहेको छ । पछिल्लो मत परिणाम अनुसार थापाले चार हजार ११२ मत पाएका छन् । एमालेका बस्नेतले तीन हजार ६ सय ८० मत पाएका छन् । उता भक्तपुर क्षेत्र न १ क चाँगुनारायण प्रदेश सभाको पहिलो चरणको मतपरिणाम सार्वजनिक भएको छ । सार्वजनिक परिणाम अनुसार नेपाली कांग्रेसका सुरेश श्रेष्ठले अग्रता लिएका छन् । नेपाली कांग्रेसका सुरेशले ८४४ मत पाएका छन् । उनलाई एक सय ८७ मत ल्याई हलोले पछ्याइरहेको छ । एमालेका मोहनवीर श्रेष्ठले एक सय ६० मत पाएका छन् । नेपाल मजदुर किसान पार्टी (नेमकिपा) ले ४८ मत पाएको छ । यीबाहेक अन्य ससाना पार्टीहरुले पनि मत पाइरहेका छन् । चाँगुनारायण नगरपालिका वडा नं १ चाँगु मावि क र ख मतदान केन्द्रको मतगणना गरिएको हो । भक्तपुर क्षेत्र नं १ को मतगणणा बिहान नौ बजेदेखि नेपाल विद्युत प्राधीकरण खरिपाटी केन्द्रबाट सुरु भएको हो । उता क्षेत्र नं २ को भने राति दुई बजेबाट नै सुरु भएको थियो । भक्तपुर २ को मतगणणा मध्यपुर थिमि बोडेको कृषि विकास तालिम केन्द्रमा भइरहेको छ । यहाँ कांग्रेसका दुलर्भ थापा एमालेका महेश वस्नेतलाई पछाडि पार्दै अगाडि बढेका छन् ।
भक्तपुर१ मा राप्रपाका भरत अगाडि नेमकिपाका प्रेम सुवाल तेस्रो,"भक्तपुर: भक्तपुर क्षेत्र नं १ मा राप्रपाका उम्मेदवार भरतबहादुर खड्काले सुरुआती अग्रता लिएका छन् । चाँगुनारायण नगरपालिका वडा नं १ को मतगणनाका क्रममा खड्काले अग्रता लिएका हुन् । यो क्षेत्रमा एक हजार ३ सय ११ मतगणना हुँदा खड्काले ३ सय ५९, एमालेका नवराज गेलालले ३ सय ५६, नेमकिपाका प्रेम सुवालले २ सय ९२ र माओवादी केन्द्रका सुनिल गोठेले २सय २ मत प्राप्त गरेका छन् ।"
"तनहुँ२ मा कांग्रेसको सुरुवाति अग्रता, राष्ट्रिय स्वतन्त्र पार्टी तेस्रो",तनहुँ : क्षेत्र नं २ को प्रारम्भिक मतपरिणाम सार्वजनिक भएको छ । १६३७ मत गणना हुँदा नेपाली कांग्रेसले अग्रता लिएको छ । कांग्रेसले ७३६ मत ल्याउँदा एमालेले ४२६ म ल्याएको छ । राष्ट्रिय स्वतन्त्र पार्टीले २४२ मत प्राप्त गरी तेस्रो स्थानमा छ । ८९ मत बदर भएको छ । यो क्षेत्रमा प्रतिनिधि सभामा कांग्रेसबाट शंकर भण्डारी र एमालेबाट किरण गुरुङबीच कडा प्रतिष्पर्धा देखिएको छ।
लमजुङमा मतगणना सुरु,"बेंसीसहर : लमजुङमा सोमबार दिउसो पौने ३ बजेबाट मतगणना सुरु भएको छ। प्रतिनिधिसभातर्फ दुई ठाउँ र प्रदेशतर्फ ११ ठाउँमा मतगणना गरिएको मुख्य निर्वाचन अधिकृत शिवप्रसाद खनालले जानकारी दिए। प्रतिनिधिसभातर्फ दुधपोखरी र क्ब्होंलासोथर गाउँपालिकाको मतगणना गरिएको छ। प्रदेश१ मा दुधपोखरी र प्रदेश२ मा क्ब्होंलासोथर गाउँपालिकाको मतगणना गरिएको छ। लमजुङमा ६० दशमलव ५९ प्रतिशत मत खसेको जिल्ला निर्वाचन कार्यालयले जनाएको छ। कुल मतदाता एक लाख ३३ हजार ५ सय ५९ मत रहेको लमजुङमा ८० हजार ९ सय १७ मत अर्थात् ६० दशमलव ५९ प्रतिशत मत खसेको हो। जसमा महिलाको ४२ हजार ९३२ मत र पुरुषको ३७ हजार ९ सय ८५ मत खसेको थियो। लमजुङमा प्रतिनिधिसभामा सत्ता गठबन्धनबाट नेकपा (माओवादी केन्द्र) का महासचिव देवप्रसाद गुरूङ, नेकपा एमालेबाट उपमहासचिव पृथ्वीसुब्बा गुरूङ, राष्ट्रिय स्वतन्त्र पार्टीबाट धर्म केसीसहित ९ जना चुनावी प्रतिस्पर्धामा छन्। प्रदेश१ मा नेकपा एमालेबाट जमीन्द्रमान घले, नेपाली कांग्रेसबाट डा टकराज गुरूङसहित ५ जना प्रतिस्पर्धामा छन्। प्रदेश२ बाट नेकपा एमालेबाट कृष्णप्रसाद अधिकारी र नेपाली कांग्रेसबाट भेषबहादुर पौडेलसहित ६ जना चुनावी प्रतिस्पर्धामा छन।"
मोरङका ४ निर्वाचन क्षेत्रको मतगणना सुरु,"विराटनगर: प्रतिनिधि र प्रदेश सभा सदस्य पदको मतदान पश्चात मोरङमा ४ निर्वाचन क्षेत्रको मतगणना सुरु भएको छ । विराटनगर७ स्थित आर्दश माध्यमिक विद्यालयमा निर्वाचन क्षेत्र नं ४, ५ र ६ तथा बेलबारीस्थित भगवती माविमा क्षेत्र नं ३ को मतगणना सुरु भएको हो । आईतबार अबेरसम्म मतपेटिका संकलनको कार्य सम्पन्न नभएपछि सोमबारबाट गणना गर्ने सहमति गरिएको थियो । सोमबार बिहान बसेको सर्वदलीय बैठकको सहमति बमोजिम दिउँसो २ बजेबाट गणना कार्य सुरु भएको विराटनगरस्थित मुख्य निर्वाचन अधिकृतको कार्यालयले जनाएको छ । कार्यालयका अनुसार प्रारम्भिक चरणमा प्रतिनिधिसभा सदस्यको प्रत्यक्ष र समानुपातिक दुवै तथा प्रदेशसभा सदस्यको निर्वाचन क्षेत्र (क) तर्फको दुवै मतपत्र गणना सुरु भएको मोरङका मुख्य निर्वाचन अधिकृत दुर्गाप्रसाद ढुंगेलले बताए । हालसम्मको प्रारम्भिक मतपरिणाम अनुसार प्रतिनिधि सभा सदस्य पदका लागि भएको निर्वाचनमा मोरङ क्षेत्र नं ६ को प्रत्यक्षतर्फ ११८ मतसहित नेपाली कांग्रेस अग्रतामा देखिएको छ । हालसम्म ३०० मतगणना हुँदा एमालेले ९२, राष्ट्रिय स्वतन्त्र पार्टीले ४५ र राप्रपाले २३ मत प्राप्त गरेको छ । कुल ७ लाख २५ हजार ५३५ मतदाता रहेको मोरङमा भने ६४ प्रतिशत मत खसेको थियो ।"
मनाङमा एमालेका पोल्देन छेपाङ गुरूङको अग्रता,बेसीसहर: मनाङमा नेकपा एमालेका उम्मेदवार पोल्देन छेपाङ गुरूङले अग्रता लिएका छन् । नेपाली कांग्रेसका उम्मेदवार टेकबहादुर गुरूङलाई ४९ मतअन्तर पार्दै एमालेका पोल्देनले अग्रता लिएका हुन । पोल्देनले २ सय ५८ र टेकबहादुरले २ सय ९ मत प्राप्त गरेका छन् । प्रतिनिधि सभामा ४ सय ६९ मत गणना गरिएको मुख्य निर्वाचन अधिकृत उत्तम सिलवालले जानकारी दिए । प्रदेश१ मा एमालेका राजनबहादुर गुरूङले अग्रता लिएका छन् । ३ सय १८ मत गणना हुँदा राजनले २ सय १८ र नेपाली कांग्रेसका मुनिन्द्रजंग गुरूङले ९६ मत प्राप्त गरेका छन् । प्रदेश२ मा स्वतन्त्रबाट राजीव गुरूङ (दीपक मनाङे) निर्विरोध निर्वाचित भएका थिए । मनाङमा ४ हजार ८ सय ४५ मत खसेको छ । मतदाता संख्या ६ हजार ४ सय ९६ थियो ।
हेलिकोप्टरबाट मतपेटिका ढुवानी,गोरखा : उत्तरी गोरखाको मतपेटिका हेलिकोप्टरबाट ढुवानी गरिएको छ। चुमनुब्री गाउँपालिकाका २२ वटा मतदान केन्द्रका ८८ वटा मतपेटिका निर्वाचन आयोगले हेलिकोप्टरबाट ढुवानी गरेको हो। नेपाली सेनाको एमआई सेभेन्टिन हेलिकोप्टरले तीन खेप गरेर सबै मतपेटिका ढुवानी गरेको मुख्य निर्वाचन अधिकृत तेजेन्द्रप्रसाद शर्माले जानकारी दिए। चुमनुब्री गोरखा र चीनको सिमानामा पर्ने गाउँपालिका हो। सडक सञ्जालले नछोएको सो पालिकाबाट मान्छेले बोकेर सदरमुकाम ल्याइपुर्याउँदा लामो समय लाग्ने हुँदा निर्वाचन आयोगलाई अनुरोध गरेर हेलिकोप्टरबाट ढुवानी गरेको उनले बताए। गाउँपालिकामा पाँच हजार एकसय ४९ मतदाता रहेका छन्। चुमनुब्री गाउँपालिकाको मतपेटिका ढुवानी गरेपछि अब जिल्लाका ३१७ वटै मतदान केन्द्रका १२ सय ६८ वटा मतपेटिका सदरमुकाम आइपुगेको छ। सबै मतपेटिका नआइपुगेका कारण सुरु गर्न गर्न नसकिएको मतगणना अब सर्वदलीय बैठक बसी सहमति गरेर गणना गर्न सुरु हुने भएको छ। कूल दुई लाख २० हजार ६३७ मतदाता रहेको गोरखामा करिब ५० प्रतिशत मत खसेको अनुमान गरिएको छ। क्षेत्र नं १ मा ५२ प्रतिशत र क्षेत्र नं २ मा ५१ प्रतिशत मत खसेको जिल्ला निर्वाचन कार्यालयले जनाएको छ।
मुस्ताङ प्रदेशसभा (१) मा कांग्रेसका नम्डु गुरुङ विजयी,जोमसोम : मुस्ताङ प्रदेशसभा (१) मा नेपाली कांग्रेसका उम्मेदवार नम्डु गुरुङ विजयी भएका छन्। गुरुङले १०४८ मत प्राप्त गरी विजयी भएका हुन्। उनका निकटतम् प्रतिद्वन्द्वी ईन्द्रधारा विष्टले ७९३ मत प्राप्त गरे। मुख्य निर्वाचन अधिकृतको कार्यालयका अनुसार कांग्रेसका युवा उम्मेदवार गुरुङ एमालेका विष्टभन्दा २५५ मतान्तरले विजयी भएका हुन् ।
स्याङजा १ मा मतगणना सुरु,स्याङ्जा: दुई निर्वाचन क्षेत्र रहेको स्याङजाको क्षेत्र नं १ मा मतगणना सुरु भएको छ । दिउँसो सवा १ बजे मतगणना सुरु गर्ने सर्वदलीय तथा सर्वपक्षीण बैठकले निर्णय गरेपनि तयारी नपुग्दा ढिलाइ भएको हो । मतगणना प्रत्यक्ष र समानुपातिक दुबै एकैपटक सुरु गरिएको छ । यहाँ त्रिभुवन आदर्श मावि केन्द्रबाट मतगणना गरिएको हो । यस केन्द्रका संघको मत गणनासँगै प्रदेश 'क' को मतगणना हुने मुख्य निर्वाचन अधिकृत रोमाकान्त ज्ञवालीले बताए । यहाँ क्षेत्र नं १ मा कूल ७१ हजार २७३ मत खस्दा प्रदेश (क) मा ३३ हजार १९८ र (ख) मा ३८ हजार ७५ मत खसेको छ । यस्तै क्षेत्र नं २ मा भने मतगणना कति बेला हुने अनिश्चित बनेको छ । गठबन्धनले चार बुथ कब्जा गरेको भन्दै एमालेले पुन: मतगणना हुनुपर्ने दाबी गरेसँगै मतगणना अनिश्चित भएको हो । क्षेत्र नं २ मा ६९ हजार ९२८ मत खस्दा कमा ३१ हजार २८६ र ख ३८ हजार ६४२ मत खसेको हो ।
सुर्खेतको सिम्तामा भोलि पुनः निर्वाचन हुने,"सुर्खेत : सुर्खेतको सिम्तामा भोलि (मंगलबार) पुनः निर्वाचन हुने भएको छ। प्रतिनिधि तथा प्रदेशसभाका लागि आइतबार भएको निर्वाचन विवादका कारण यहाँ स्थगित भएको थियो। आइतबार निर्वाचन हुन नसकेपछि उक्त स्थानमा मंगलबार पुनः मतदान हुने निर्वाचन अधिकृतको कार्यालयले जनाएको हो। सिम्ता गाउँपालिका६ को सिम्ता बहुमुखी क्याम्पसमा रहेको मतदान स्थलको क, ख र ग मतदान केन्द्रको निर्वाचन मंगलवार हुने भएको छ। सुर्खेतको प्रतिनिधिसभा निर्वाचन क्षेत्र नं १ अन्तर्गतको सिम्तामा स्थगित निर्वाचन मंगलबार हुने निर्वाचन अधिकृतको कार्यालयले सोमबार एक सूचना जारी गरी जनाएको हो। आइतबार यो मतदान केन्द्रमा प्रतिनिधिसभातर्फको मतपत्र प्रदेशसभाको मतपेटिकामा खसेपछि विवाद भएको थियो। स्थानीय राजनीतिक दलहरूबीच सहमति हुन नसक्दा आइतबार निर्वाचन नै स्थगित गरिएको थियो। पुनः निर्वाचनका लागि सोमबार सर्वपक्षीय बैठक बसेको थियो। उक्त बैठकमा सहमति जुटेपछि उक्त मतदान केन्द्रमा मंगलवार निर्वाचन हुने भएको हो। निर्वाचन अधिकृत उपेन्द्रकेशर खनालद्वारा हस्ताक्षरित सूचनामा मतदान मंगलवार विहान ७ बजेदेखि बेलुका ५ बजेसम्म हुने उल्लेख छ। सुर्खेतका प्रमुख जिल्ला अधिकारी खगेन्द्रप्रसाद रिजालले दलहरूबीच सहमति हुन नसकेपछि आइतबार निर्वाचन स्थगित गर्नु परेको बताए। उनका अनुसार सो मतदान केन्द्रमा पुनः निर्वाचनका लागि सम्पूर्ण तयारी पूरा भएको छ। निर्वाचनलाई सफल बनाउन दलहरूसँग बैठक सम्पन्न भएको र सुरक्षा व्यवस्था पनि कडा पारिएको उनले जानकारी दिए। मतदान सकिएर सबै मतपेटिका मेहेलकुनामा ल्याएपछि क्षेत्र नं १ को मतगणना सुरु हुनेछ। क्षेत्र नं १ को मतगणना गुर्भाकोट नगरपालिकाको सिटी हलमा हुनेछ। गत बैशाखमा सम्पन्न स्थानीय तहको निर्वाचनमा पनि सिम्ताको एउटा मतदान केन्द्रमा निर्वाचन स्थगित भएको थियो। सिम्ता गाउँपालिका१ को खनेटा केन्द्रमा मतदान अधिकृतको हस्ताक्षर नभएको मतपत्र फेला परेपछि स्थगित भएको थियो। त्यसबेला त्यहाँ तीन दिनपछि पुनः निर्वाचन गरिएको थियो। प्रहरी र स्थानीय प्रशासनले यसअघि नै सिम्तामा रहेका मतदान केन्द्रहरूलाई संवेदनशील रहेको बताएका थिए। संवेदनशील भनिएका ती मतदान केन्द्रहरूको सुरक्षा संयन्त्रले अनुगमन पनि गरेको थियो। सुरक्षा व्यवस्था राम्रो हुँदाहुँदै पनि कर्मचारीको लापरवाहीका कारण यसपाली एउटा मतपत्र अर्कै मतपेटिकामा खस्दा पुनः निर्वाचन गर्नुपर्ने अवस्था आएको स्थानीय राजनीतिक दलका नेताहरूको भनाइ छ। सुर्खेत क्षेत्र नं १ को प्रतिनिधिसभातर्फ सत्ता गठबन्धनको तर्फबाट नेपाली कांग्रेसका उपसभापति पूर्णबहादुर खड्का र नेकपा एमालेको तर्फबाट ध्रुवकुमार शाही उम्मेदवार छन्। यसपाली उनीहरूबीच नै मुख्य प्रतिस्पर्धा हुने देखिन्छ।"
पाँचथरमा साँझ ७ बजेबाट मतगणना गरिने,फिदिम : पाँचथरमा सोमबार साँझ ७ बजबाट मतगणना सुरु गरिने भएको छ। जिल्ला समन्वय समितिमा सम्पन्न सर्वदलीय बैठकले यस्तो निर्णय गरेको हो। पाँचथरमा ५४ प्रतिशत मत खसेको निर्वाचन कार्यालयले जनाएको छ। कुल एक लाख ३८ हजार नौ सय ३२ मतदाता रहेको पाँचथरमा ७४ हजार आठ सय ९८ मत खसेको हो।
कञ्चनपुर ३ मा रमेश लेखकको सुरुवाति अग्रता,"महेन्द्रनगर : कञ्चनपुर निर्वाचन क्षेत्र नम्बर ३ मा प्रतिनिधि सभा सदस्य उम्मेदवार नेपाली कांग्रेसका रमेश लेखकले सुरुवाति अग्रता लिएका छन्। ९०० मत गणना हुँदा कांग्रेस उम्मेदवार लेखकले ४७६ मतसहित अग्रता लिएका हुन्। उनका प्रतिद्वन्द्वी नेकपा एमालेका उम्मेदवार निरु पालले २५३ मत प्राप्त गरेकी छन्। तेस्रोमा राष्ट्रिय स्वतन्त्र पार्टी रहेको छ। अहिले भिमादत्त नगरपालिका वडा १,२,३ को मतगणना जारी छ।"
बागलुङमा केही समयमा मतगणना सुरु हुँदै,बागलुङ : बागलुङको निर्वाचन क्षेत्र नम्बर १ र २ मा केही समयपछि मतगणना सुरु हुने भएको छ। मुख्य निर्वाचन अधिृकतको कार्यालय क्षेत्र नम्बर १ मा बसेको राजनीतिक दल र उम्मेदवारका प्रतिनिधि सहितको सर्वदलीय बैठकले दिउँसो ३ बजेर ३० मिनेटबाट मतगणना गर्ने निर्णय गरेको हो। जिल्ला समन्वय समितिको सभाहलमा दिउँसो ३ बजेर ३० मिनेटबाट मतगणना हुने मुख्य निर्वाचन अधिृकत डा दिवाकर भट्टले जानकारी दिए। यस्तै बागलुङ निर्वाचन क्षेत्र नम्बर २ मा पनि आज दिउँसो ३ बजेदेखि मतगणना हुने भएको छ। निर्वाचन अधिकृतको कार्यालय क्षेत्र नम्बर २ का सहायक निर्वाचन अधिकृत ऋषिराम रिजालले दिउँसो ३ बजेदेखि मतगणना हुने जानकारी दिए। सर्वदलीय बैठकले ३ बजेदेखि मतगणना गर्ने निर्णय गरेको उनले बताए। बागलुङमा क्षेत्र नम्बर १ को सदरमुकाम बागलुङ बजारमा रहेको जिल्ला समन्वय समितिको सभाहलमा र क्षेत्र नम्बर २ को ढोरपाटन नगरपालिका२ मा रहेको बुर्तिबाङ नयाँ सहरी आयोजनाको भवनको सभाहलमा मत गणना हुनेछ। दुवै स्थानको मतगणना स्थलमा सुरक्षाका लागि तारजाली र सीसीटीभी क्यामेरा जडान गरिएको छ। बागलुङका दुई प्रतिनिधिसभ सदस्य र चार प्रदेशसभा सदस्यका लागि ३१ जना उम्मेदवार चुनावी मैदानमा छन्। बागलुङ क्षेत्र नम्बर १ मा बागलुङ क्षेत्र नम्बर १ मा अस्थायी मतदाता सहित ९७ हजार ४ सय ५८ मतदाता मध्य ५१ हजार ६ सय ६६ (५३१ प्रतिशत) जनाले मतदान गरेका छन् भने क्षेत्र नम्बर २ मा ९५ हजार ५ सय ६१ मतदाता मध्य ५१ हजार ३ सय ६९ (५३७५ प्रतिशत)ले मतदान गरेका छन्।
"चितवन२ एमालेका कृष्णभक्तलाई पछ्याउँदै कांग्रेसका उमेश, रवी तेस्रो",चितवन: चितवन क्षेत्र२ को मतगणना जारी छ । अहिलेसम्म प्राप्त मत परिणाम अनुसार चितवन२ मा नेकपा एमालेले अग्रता लिएको छ । एमालेका कृष्णभक्त पोखरेल १२५ मतसहित अग्रस्थानमा छन् । त्यस्तै नेपाली कांग्रेसका उमेश श्रेष्ठ ९७ मतसहित पोखरेललाई पछ्याउँदैछन् । राष्ट्रिय स्वतन्त्र पार्टीमा रवी लामिछाने भने २५ मतसहित तेस्रो पोजिसनमा छन् ।
अछाम २ मा मतगणना सुरु,"अछाम : अछाम निर्वाचन क्षेत्र नम्बर २ को मतगणना सुरु भएको छ । ढकारी र तुर्माखाद गाउँपालिका विभिन्न मतदान केन्द्रका मत गणना कार्य सुरु भएको हो । प्रतिनिधि सभा तर्फको मत गणना सुरु गरिएको हो । अछाम २ मा प्रतिनिधि सभा एक सिटका लागि ५ जना उम्मेदवार चुनावी मैदानमा छ्न् । नेपाली कांग्रेसका पुष्पबहादुर शाह,नेकपा एमालेका यज्ञबहादुर बोगटी, नेमकिपाका झकरबहादुर शाही, राप्रपाका मिनबहादुर शाही, स्वतन्त्रचन्द्र प्रसाद ढुंगाना उम्मेदवार रहेका छ्न् । मुख्य प्रतिस्पर्धा कांग्रेसका शाह र एमालेका बोगटीबीच हुने देखिन्छ ।"
तनहुँ २ मा पनि मतगणना सुरु,दुलेगौंडा : तनहुँको क्षेत्र नम्बर २ मा मत गणना सुरु भएको छ। बिहान बसेको सर्वदलीय बैठकले साढे १२ बजेबाट मतगणना गर्ने निर्णय भएपनि केही ढिला गरी गणना सुरु भएको निर्वाचन अधिकृतको कार्यालय दुलेगौंडाले जनाएको छ। क्षेत्र नम्बर १ मा पनि गणनाको तयारी हुँदै छ। क्षेत्र नं २ को शुक्लागण्डकी नगरपालिकाको कार्य कक्ष हलमा तारजाली र सीसीटीभी जडान गरेर मतगणनास्थललाई सुरक्षित र व्यस्थित गरिएको छ। उम्मेदवारका प्रतिनिधिहरूलाई मतदानस्थलको प्रत्यक्ष अवलोकन गर्ने व्यवस्था मिलाइएको छ। अहिले क्षेत्र नं २ को प्रतिनिधिसभा र प्रदेशसभा (क) तर्फको गणना भइरहेको तनहुँ२ का निर्वाचन अधिकृत गोविन्द उपाध्यायले जानकारी दिए। जिल्लामा १४२ मतदानस्थल र ३०५ मतदान केन्द्रमाफर्त मतदाताले मतदान गरेका थिए। दुई प्रतिनिधिसभा र ४ प्रदेशसभा रहेको तनहुँमा २ लाख ४८ हजार ४९५ मतदाता छन्।
"उदयपुर १ मा मतगणना सुरु, क्षेत्र नम्बर २ मा ३ बजेबाट हुने","उदयपुर : उदयपुरको निर्वाचन क्षेत्र नम्बर १ मा मतगणना सुरु भएको छ। दिउँसो २ बजेदेखि मतगणना सुरु भएको हो। ६ वटा कोठामा संघ, प्रदेशका समानुपातिक र प्रत्यक्षतर्फको मतगणना एकै साथ सुरु भएको हो। उता निर्वाचन क्षेत्र २ मा ३ बजेबाट मतगणना सुरु हुने भएको छ। उदयपुरमा जम्मा ५३ दशमलव ६ प्रतिशत मत खसेको छ। उदयपुरमा २ लाख २८ हजार ९४६ मतदाता रहेका थिए। जसमा एक लाख २१ हजार ४७९ जनाले मतदान गरेका छन्। क्षेत्र १ को मतगणना त्रियुगा माध्यमिक विद्यालयमा भइरहेको छ। निर्वाचन क्षेत्र २ को मतगणना कटारीमा रहेको उदयश्री बहुमुखी क्याम्पसम गर्ने व्यवस्था गरिएको छ।"
नवलपरासीमा मत गणना सुरु,"परासी: नवलपरासी पश्चिममा मत गणना सुरु भएको छ । निर्वाचन क्षेत्र नं १ को बर्दघाट नगरपालिका र निर्वाचन क्षेत्र नं २ को रामग्राम नगरपालिकामा मत गणना भइरहेको छ । दुई निर्वाचन क्षेत्र र ४ प्रदेशसभामा कुल ८८ जना उम्मेदवार छन् । दुबै निर्वाचन क्षेत्रमा ४४ स्थानमा राखेर मत गणना गरिएको छ । प्रतिनिधिसभा, प्रदेशसभा र समानुपातिकतर्फको मत गणना एकै पटक गर्नुपर्ने भएकाले नजिता आउन कम्तीमा ५ दिन लाग्ने मुख्य सहायक निर्वाचन अधिकृत प्रेम प्रसाद पौडेलले जानकारी दिए । जिल्लामा ७२ प्रतिशत मत खसेको छ । कुल २ लाख ४० हजार ९३० मतदाता रहेको जिल्लामा १ लाख ७२ हजार ३८४ मत खसेको छ ।"
"मकवानपुरमा डिनालाई सुरुवाती अग्रता, कमल थापा दोस्रो स्थानमा","हेटौंडा : मकवानपुरको प्रतिनिधिसभा क्षेत्र नम्बर१ को हालसम्म १ हजार ३३५ मतगणना गर्दा लोकतान्त्रिक बाम गठबन्धनकी महालक्ष्मी उपाध्याय डिनाले अग्रता लिएकी छिन्। डिनाले ७८९ मत पाउँदा, सूर्य चिह्न लिएर उठेका राप्रपा नेपालका अध्यक्ष कमल थापाले ३५१ मत पाए। त्यस्तै राप्रपाका दिपकबहादुर सिंहले ५० मत पाएका छन्। त्यस्तै घण्टी चिह्नमा ५० मत, हसिंया र तारा चिह्नमा २७ मत, क्रस खुकुरी चिह्नमा ३८ मत, छाता चिह्नमा २ मत, भाले चिह्नमा २ मत, लौरो चिह्नमा १ मत, कम्प्यूटर चिह्नमा १, मादल, आमा चिह्नमा ११ मत खसेको मुख्य निर्वाचन अधिकृतको कार्यालय हेटौंडाले जनाएको छ। ५८ मत भने बदर भएको छ। मतगणना जारी छ।"
काठमाडौं ४ मा गगन थापा ४४४ मतले अघि,"काठमाडौंः काठमाडौं क्षेत्र नम्बर ४ मा कांग्रेसका गगन थापाले निरन्तर अग्रता कायम राखेका छन् । ४ हजार २१६ मत गणना हुँदा कांग्रेसका थापाले २ हजार २५ मत प्राप्त गरेका छन् । थापाका प्रतिद्वन्द्वी एमालेका राजन भट्टराईले एक हजार ५ सय ८१ मत ल्याएका छन् ।यो निर्वाचन क्षेत्रमा ४५ हजार ७५१ मत खसेको थियो । २०७४ सालको निर्वाचनमा थापा २१ हजार ५५८ मतसहित विजयी भएका थिए । भट्टराईले भने १८ हजार १४० मत ल्याएका थिए । यो क्षेत्रमा नेपाली कांग्रेसका महामन्त्रीसमेत रहेका थापा, एमाले नेता भट्टराई, राप्रपाका डाशंकरमोहन श्रेष्ठ, नेपाल मजदुर किसान पार्टीका रमेश ढुगेंल प्रतिस्पर्धामा छन् । त्यस्तै, लोकतान्त्रिक समाजवादी पार्टीका भानुकुमार खड्का, मौलिक जरोकिलो पार्टीका नुमनाथ प्याकुरेल, नेकपा मालेकी लीलामाया पौडेल, स्वतन्त्र उम्मेदवारहरु श्यामराज भेटवाल, थर्कबहादुर बस्नेत, अर्जुनकुमार प्रसाई, रोहित डंगोल, रोशन बर्मा, हेमबहादुर बम्जन, रवीन्द्रदेव ढकाल, महेश्वर केसी, शिवेन्द्र केसीलगायत प्रतिस्पर्धामा छन् ।"
बागलुङ २ मा दिउँसो ३ बजेदेखि मतगणना हुने,"बागलुङ : बागलुङ निर्वाचन क्षेत्र नम्बर २ को मत गणना आज दिउँसोबाट हुने भएको छ । मतगणनाका लागि निर्वाचन अधिकृतको कार्यालय क्षेत्र नम्बर २ ले राखेको राजनीति दल र उम्मेदवारका प्रतिनिधिसहितको सर्वदलिय बैठकले आज दिउँसो ३ बजेबाट मतगणना गर्ने निर्णय गरेको सहायक निर्वाचन अधिकृत ऋषिराम रिजालले जानकारी दिए। मतगणना ढोरपाटन नगरपालिका१ मा रहेको बुर्तिबाङ नयाँ सहर आयोजनाको सभाहलमा हुने भएको छ । मतगणना स्थलमा तारजालीको व्यवस्था गरिएको छ । बागलुङ क्षेत्र नम्बर २ मा प्रतिनिधिसभातर्फ सत्ता गठबन्धनबाट नेकपा माओवादी केन्द्रका देवेन्द्र पौडेल र नेकपा एमालेका मञ्जु शर्मा चालिसेको मुख्य प्रतिस्पर्धा रहेको छ । प्रतिनिधिसभा सदस्यका लागि बागलुङ२ मा ७ जनाको उम्मेदवारी परेको छ । जसमध्ये २ जना स्वतन्त्र उम्मेदवार छन् । यस्तै क्षेत्र नम्बर २ को प्रदेशसभा सदस्य (क) मा सत्ता गठबन्धनबाट नेपाली कांग्रेसका जितबहादुर शेरचन र स्वतन्त्र उम्मेदवार प्रकाश घर्तीको मुख्य प्रतिस्पर्धा रहेको छ । घर्तीलाई नेकपा एमालेले समर्थन गरेको छ । यस्तै, प्रदेशसभा सदस्य (ख) मा सत्ता गठबन्धनबाट नेपाली कांग्रेसका दोर्णकुमार कुँवर र नेकपा एमालेका लक्ष्मण पुनको मुख्य प्रतिस्पर्धा छ । प्रदेशसभा (खण मा सात जनाको उम्मेदवारी परेको छ । जसमध्ये ३ जना स्वतन्त्र उम्मेदवार छन् । बागलुङ क्षेत्र नम्बर २ मा ९५ हजार ५ सय ६१ मतदातामध्ये ५१ हजार ३ सय ६९ (९५३७५) प्रतिशतले मतदान गरेका छन् ।"
जहाँ वृद्धवृद्धाले भोट हाल्ने सहयोगी लिन मानेनन्,"कालिकोट: जिल्लाको खाँडाचक्र नगरपालिका वडा नं १ की ७० वर्षीया जेष्ठ नागरिक छम्मा टमट्टाले यस पटक आफैँ भोट हालिन् । विगतका निर्वाचनमा उनको भोट छोरा, बुहारी, अन्य सहयोगीले हालिदिन्थ्ये । उनको हातमा रङ मात्र लगाईन्थ्यो । तर उनले यो मंसिर ४ गते भएको प्रदेश सभा तथा प्रतिनिधि सभा सदस्य निर्वाचनमा उनले कसैलाई पनि भोट हाल्न सहयोगी लिइनन् । निर्वाचन अधिकृतकै सामु म आफै भोट हाल्छु भनिन् । मत पत्रमा औठाछाप लगाएर मत हाल्न गईन् । यस्तै खाँडाचक्र नगरपालिका वडा नं १ कै ६८ वर्षीया जेष्ठ नागरिक तुल्छा विकले पनि यस पटक आफैँ भोट हालिन् । उनले आफ्नो मताधिकार आफैँ प्रयोग गर्छु भनिन् । विगतका निर्वाचनमा उनको भोट छोराले हालिदिन्थ्ये । तर यस पटक उनले भोट हाल्न आफ्नै छोरोलाई पनि दिइनन् । मेरो भोट आफैँ हाल्छु भनेर भोट हाल्न गईन् । जिल्ला सदरमुकामस्थित प्रतिमाचौकको बालमन्दिर मतदात केन्द्रका मतदान अधिकृत सरोज अधिकारीले भने, 'प्राय जेष्ठ नागरिकको भोट हाल्न सहयोगी आउँथे । तर यो मतदान केन्द्रमा धेरै जेष्ठ नागरिकहरुले आफैँले मत हाले । जेष्ठ नागरिकका आफन्तले आफुले भोट हालिदिन्छौँ भन्दा पनि मानेनन् ।' यस्तै जिल्लाको पचालझरना गाँउपालिका वडा नं ८ स्थित सरस्वति मावि मतदान केन्द्रमा ७८ वर्षका जेष्ठ नागरिक रत्नबहादुर शाहीले आफ्नो भोट आफैँ हाले । उनको भोट पनि बिगतका निर्वाचनमा अरुले मत हालिदिन्थेँ । यो पटक उनी आफैँ मेरो भोट म आफैँ हाल्छु भनेर अरुलाई भोट हाल्न दिएनन् । मतदान अधिकृत चन्द्रप्रसाद कोईरालाले भने, 'विगतका निर्वाचनमा जेष्ठ नागरिकको भोट सहयोगीले हाल्दै आएका समुदायबाटै जेष्ठ नागरिक आफ्नो भोट आफैँ हाल्न तयार हुनु सुखद हो । यसले निर्वाचनको गरिमा बढाएको छ । धेरैजसो जेष्ठ नागरिकले आफ्नो भोट आफैँ हाले ।'"
"दैलेख१ मा एमालेका रविन्द्रराज शर्माको सुरुवाति अग्रता,कुन्ति शाही तेस्रो","दैलेख : दैलेख क्षेत्र नं १ मा नेकपा एमालेका रविन्द्रराज शर्माले सुरुवाति अग्रता लिएका छन् । प्राप्त पछिल्लो मतपरिणाम अनुसार एमालेका शर्मा २०० मतसहित सुरुवाति अग्रता कायम गरेका हुन् । उनका प्रतिस्पर्धी नेकपा एकीकृत समाजवादीका अम्मरबहादुर थापाले १४५ मत पाएका छन् । यस्तै, राप्रपाकी कुन्तिकुमारी शाहीले ९ मत पाएकी छन् । अहिलेसम्म चार सय मत गणना भएको छ । यस क्षेत्रको सोमबार बिहान पौन १२ बजेदेखि मत गणना सुरु भएको थियो । यो क्षेत्रमा प्रतिनिधि सभाका लागि नेकपा एमालेका रविन्द्रराज शर्मा, सत्ता गठबन्धनको तर्फबाट नेकपा एकीकृत समाजवादीका अम्मरबहादुर थापा, राप्रपाका कुन्तिकुमारी शाही चुनावी प्रतिस्पर्धामा छन् । यस्तै, नेपाल मजदुर किसान पार्टीका प्रकाश गुरुङ्ग, नेपाली कांग्रेस (वीपी) का भूपालबहादुर थापा, राष्ट्रिय स्वतन्त्र पार्टीका इन्द्रप्रसाद शर्मा र स्वतन्त्रहरु गोपाल नेपाली र निरखबहादुर थापा प्रतिस्पर्धामा छन् । यो क्षेत्रमा नेकपा एमालेका रविन्द्रराज शर्मा, सत्ता गठबन्धनको तर्फबाट नेकपा एकिकृत समाजवादीका अम्मरबहादुर थापा र राप्रपाका कुन्ति कुमारी शाहीबीच मुख्य प्रतिस्पर्धा हुने अनुमान छ ।"
स्याङ्जाको मतगणना अब सुरु हुँदै,"स्याङ्जा: स्याङ्जा निर्वाचन क्षेत्र नं १ अन्तर्गत प्रतिनिधि सभा र प्रदेश सभा सदस्यको मतगणना सोमबार दिउसो १ बजेदेखि हुँदैछ । सोमबार बिहान बसेको सर्वदली एवं सर्वपक्षीय बैठकले १ बजेर १५ मिनेटपछि मतगणना सुरु गर्ने लगायतका मतगणनालाई सहज बनाउन र विवादरहीत बनाउने निर्णय गरेको हो । सोमबार बिहानसम्म मतपेटिका ल्याईसकेपछि बसेको सर्वदलीय बैठकको निर्णय अनुसार मतगणना सुचार गर्न लागिएको मुख्य निर्वाचन अधिकृत रोमाकान्त ज्ञवालीले जानकारी दिए। दुई निर्वाचन क्षेत्र रहेको स्याङ्जामा क्षेत्र नं १ को जिल्ला समन्वय हल र क्षेत्र नं २ को वालिङ नगरपालिकाको हलमा मतगणना गर्नेगरी गणनास्थल निर्माण गरिएका छन्। गणना स्थलमा सुरक्षासहित तार जाली, सीसीटीभी फुटेज, तार जालीको व्यवस्था गरिएको छ। मतगणना स्थलमा सुरक्षा, अल्टरनेटिभ लाईट, माईकिङ, तारबार, सीसीटीभी फुटेज, मिडिया सेन्टर सबैको ब्यवस्थापन गरिएको छ। स्याङ्जामा ५८ प्रतिशत मत खसेको जिल्ला निर्वाचन कार्यालय स्याङ्जाले जनाएको छ। जिल्लाभरका १ सय ९९ मतदान स्थल र एक अस्थायी केन्द्रसहित ३ सय २१ मतदान केन्द्रमा गरी ५७ दशमलव ८५ प्रतिशत मत खसेको हो। कार्यालयका अनुसार क्षेत्र नं १ मा ५५ दशमलव ९३ प्रतिशत, क्षेत्र नं २ मा ५९ दशमलव ९३ प्रतिशत मत खसेको छ।"
"दाङ ३ मा कांग्रेसका दिपक गिरीको सुरुवाति अग्रता, पछ्याउँदै कोमल वली","दाङ : दाङ निर्वाचन क्षेत्र नम्बर ३ मा कांग्रेस उम्मेदवार दिपक गिरीले सुरुवाति अग्रता कायम गरेका छन्। मतपरिणाम अनुसार ५० मत गणना हुँदा गिरीले २१ मत ल्याएर सुरुवाति अग्रता लिएका हुन्। दोस्रो स्थानमा नेकपा एमालेकी उम्मेदवार कोमल वली रहेकी छन्। ओलीले १९ मत प्राप्त गरेकी छन्। यस्तै, राष्ट्रिय स्वतन्त्र पार्टीका उम्मेदवार कमल सुवेदीले ४ मत प्राप्त गरेका छन्।"
झापा १ मा मतगणना सुरु,झापा : झापा १ मा मतगणना सुरु भएको छ। निर्वाचन अधिकृतको कार्यालयले दिएको जानकारी अनुसार अहिले मतपेटिका खोलेर मत मिलाउने काम धमाधम भइरहेको छ। झापा १ मा नेपाली कांग्रेसका विश्वप्रकाश शर्मा र नेकपा एमाले अग्निप्रसाद खरेललेबीच कडा प्रतिस्पर्धा हुने आकलन गरिएको छ। यस क्षेत्रमा ६० हजार २३७ पुरुष र ६० हजार १३८ महिला गरी १ लाख २० हजार ३७५ मतदाता रहेकोमा ८७ हजार ३९६ मत खसेको हो।
सप्तरी २ मा सीके राउतको मत उपेन्द्रको भन्दा दोब्बर,सप्तरी : सप्तरी निर्वाचन क्षेत्र नम्बर दुईमा जनमत पार्टीले अग्रता कायम गरेका छन्। जनमत पार्टीका राउतले १ हजार २० मत ल्याउँदा जसपा अध्यक्ष उपेन्द्र यादवले ४५२ मत ल्याएका छन्। यस्तै लोकतान्त्रिक समाजवादी पार्टीका जयप्रकाश ठाकुरले ३०८ मत ल्याएको मुख्य निर्वाचन अधिकृतको कार्यालयले जनाएको छ।
रौतहट क्षेत्र न ४ को मतगणना सुरु,"रौतहट: रौतहट क्षेत्र नं ४ को मतगणना कार्य सुरु भएको छ । चन्द्रपुरस्थित जनज्योती क्याम्पसमा प्रत्यक्षतर्फको संघीय सांसद पदका उम्मेदवारको मत गन्न सुरु भएको हो । साढे १२ बजेबाट मतगणना सुरु गर्ने भनिएकोमा साढे १ बजेदेखि मतगणना सुरु भएको हो । अहिले चन्द्रपुर ३ गैडाटार केन्द्रको पाँच वटा मतपेटिका खोलिएको छ । रौतहटको क्षेत्र न २ को लौकाहा मावि, ३ को कटहरिया मावि, ४ को जनज्योती क्याम्पस चन्द्रपुर, १ को जुद्द उमावि गौरमा मतगणना हुनेछ ।"
चितवन २ मा मतगणना सुरु,"चितवन : चितवन क्षेत्र नम्बर २ मा मतगणना सुरु भएको छ। मुख्य निर्वाचन अधिकृत रितेन्द्र थापाका अनुसार केहिबेर अघिदेखि मतगणना सुरु भएको हो। चितवन २ मा एमालेका कृष्णभक्त पोखरेल, कांग्रेसका उमेश श्रेष्ठ, राष्ट्रिय स्वतन्त्र पार्टीका अध्यक्ष रवि लामिछानेबीच कडा प्रतिस्पर्धा हुने देखिन्छ।"
दाङ ३ मा कोमल वलीले दिपक गिरीलाई उछिनिन्,"दाङ : दाङ निर्वाचन क्षेत्र नम्बर ३ मा नेकपा एमालेकी उम्मेदवार कोमल वलीले १६ मतले अग्रता ल्याएकी छन्। ५०४ मतगणना हुँदा एमालेकी वलीले २०७ र कांग्रेसका दिपक गिरीले १९१ मत ल्याएका छन्। यस्तै, राष्ट्रिय स्वतन्त्र पार्टीका उम्मेदवार कमल सुवेदीले ७० मत प्राप्त गरेका छन्।"
ताप्लेजुङमा मतपेटिका संकलन हुन मंगलबार बिहानसम्म लाग्ने,"ताप्लेजुङ : ताप्लेजुङको मतगणना मंगलबारबाट मात्रै हुने भएको छ। उत्तरी फक्ताङ्लुङ गाउँपालिका ६ र ७ का चार स्थानको मतपेटिका संकलन भई नसकेको कारण मतगणना ढिलो हुन लागेको हो। मतपेटिका ढुवानीका लागि हेलिकप्टर नआउने भएकाले अब ती क्षेत्रको मतपेटिका छिटोमा मंगलबार बिहानसम्ममा मात्र आइपुग्ने सम्भावना छ। फक्ताङलुङ गाउँपालिका७ को ओलाङचुङगोला, याङ्मा तथा वडा नं ६ को ग्याब्ला र घुन्साको मतपेटिका मंगलबार बिहान मात्र आइपुग्ने सम्भावना छ। हेलिकप्टरमार्फत ल्याउने भनिएतापनि पैदलमार्ग मार्फत नै ल्याउनुपर्ने भएको प्रमुख जिल्ला अधिकारी महेश कुमार पोखरेलले जानकारी दिए। प्रजिअ पोखरेलले भने, इलाडाँडामा ४ वटै मतदान केन्द्रको मतपेटिका संकलन हुन्छ। त्यहाँबाट गाडीमा मंगलबार बेलुकी आइपुग्छ। बाँकी १ सय १९ वटा मतदान केन्द्रको मतपेटिका बिहान सोमबार बिहान ३ बजे सदरमुकाम ल्याइएको छ। जिल्लामा ४८ हजार ३ सय ५५ मत खसेको निर्वाचन अधिकारी दिनेश खनालले बताए। जुन ५५ प्रतिशत मत हो। ८८ हजार २ सय ८५ वटा मतदाता थियो। याङ्मामा १६ जना, ओलाङचुङगोलामा ९७ जना, घुन्सामा ६० जना र ग्याब्लामा २२ जनाले मतदान गरेका छन्। ओलाङचुङगोलामा २ सय ८४ र याङमामा ६१ जना मतदाता थिए। ग्याब्लामा ६७ जना मतदाता र घुन्सामा १ सय ६९ जनाको मतदाता नामावलीमा नाम उल्लेख छ।"
बाजुराको त्रिवेणीलाई शान्तिपूर्ण अवस्थामा फर्काउने गृहमन्त्रीको निर्देशन,"काठमाडौं : गृहमन्त्री बालकृष्ण खाणले दुईजनाको मृत्यु र तीनजना घाइते भएपछि असहज भएको बाजुराको त्रिवेणी नगरपालिकामा शान्तिपूर्ण वातावरण निर्माण गर्न गृह प्रशासन र सुरक्षा निकायलाई निर्देशन दिएका छन्। गृहमन्त्री खाणले गृहसचिव विनोदप्रकाश सिंह, नेपाल प्रहरीका महानिरीक्षक धिरजप्रतप सिंह, सशस्त्र प्रहरी बलका महानिरीक्षक राजु अर्याल, मन्त्रालयका सुरक्षा समन्वय महाशाखा प्रमुख सहसचिव फणिन्द्रमणि पोखरेल, बाजुराका प्रमुख जिल्ला अधिकारी प्रकाशचन्द्र अधिकारीलाई असहज परिस्थितिलाई सामान्यीकरण गरी शान्तिपूर्ण अवस्थामा फर्काउन वातावरण निर्माण गर्न निर्देशन दिएका हुन्। आइतबारको निर्वाचनमा मतदान भइरहेको बेलामा त्रिवेणी नगरपालिका ७ स्थित नाटेश्वरी आधारभूत विद्यालयमा रहेको मतदान केन्द्रमा प्रहरी र स्थानीयवासीबीच झडप हुँदा गोली लागेर स्थानीय सञ्जीव ऐडीको घटनास्थलमै मृत्यु भएको थियो। त्यस्तै सोही विषयलाई लिएर नेपाली कांग्रेस र नेकपा एमालेका कार्यकर्ताबीच झडप हुँदा चेतन ऐडीको मृत्यु भएको थियो। उनको उपचारका क्रममा बयलपाटा अस्पताल अछाममा आज बिहान मृत्यु भएको हो। ऐडीको मृत्यु भएपछि त्रिवेणी नगरपालिका ७ को अवस्था तनावपूर्ण छ । एमालेका कार्यकर्ताले सुरक्षामा लापरवाही गर्ने निर्वाचनमा खटिएका सुरक्षाकर्मीलाई हदैसम्मको कारबाहीको माग गरेका छन्। केन्द्र र जिल्लाले पहल गरेपछि अहिले त्यहाँको अवस्था बिहानको भन्दा सामान्य रहेको सहायक प्रमुख जिल्ला अधिकारी लोकेन्द्रबहादुर बिष्टले जानकारी दिए। गृह मन्त्रालयका प्रवक्तासमेत रहेका सुरक्षा समन्वय महाशाखा प्रमुख सहसचिव पोखरेलले केन्द्र र जिल्लाको पहलले बाजुराको त्रिवेणीको अवस्था सामान्य बन्दै गएको जानकारी बताए। यसैबीच गृहमन्त्री खाणले बैतडीको पाटनमा मतपेटिका पुर् याएर फर्किंदै गरेको प्रहरी सवार जीप दुर्घटना हुँदा ३ जनाको मृत्यु र ९ जना घाइते भएको घटनाबारे जानकारी लिँदै घाइतेलाई उचित उपचारको प्रबन्ध मिलाउन निर्देशन दिएका छन्। बैतडीका प्रमुख जिल्ला अधिकारी, प्रहरी प्रमुख तथा केन्द्रका सुरक्षा प्रमुखहरुसँग यसबारे जानकारी लिँदै उचित उपचारको प्रबन्ध मिलाउन र जिल्लाको स्रोतले नपुग्ने भए मन्त्रालयमा लेखि पठाउन निर्देशन दिएका हुन्। पाटन नगरपालिकाको थुम भन्ने स्थानमा बिहान साढे ६ बजेतिर जीप दुर्घटना भएको थियो ।"
गृहमन्त्री खाँणको क्षेत्रमा मतगणना सुरु,भैरहवा : रुपन्देही निर्वाचन क्षेत्र नम्बर ३ मा मतगणना सुरु भएको छ । रुपन्देहीको भैरहवा नमुना उच्च माध्यमिक विद्यालयमा दिउँसो २ बजेदेखि गणना सुरु भएको हो । क्षेत्रको मायादेवी वडा नम्बर ७ र ८ को प्रतिनिधिसभा तर्फको मत गणना सुरु भएको रुपन्देहीको मुख्य निर्वाचन अधिकृत कृष्णराम कोइरालाले जानकारी दिए । उनका अनुसार रुपन्देही ३ प्रतिनिधि सभा र ३(१) प्रदेशसभा प्रत्यक्ष तथा समानुपातिकतर्फको गणना सुरु भएको हो ।रुपन्देही३ बाट प्रतिनिधिसभामा ५ दलीय गठबन्धनको तर्फबाट नेपाली कांग्रेसका केन्द्रीय सदस्य एंव गृहमन्त्री बालकृष्ण खाँण र तीन दलीय गठबन्धनबाट राप्रपाका वरिष्ठ नेता दिपक बोहरासहित २२ जना उम्मेदवार प्रतिस्पर्धामा छन् । रुपन्देही३ मा ४६ वटा मतदान स्थलमा १ सय ४६ वटा मतदान केन्द्र छन् । १ लाख ३२ हजार ७ सय ९१ मतदाता रहेकोमा यस क्षेत्रमा ९२ हजार ९ सय ७२ (७० दशमलव ५) मतदान भएको रुपन्देहीको मुख्य निर्वाचन अधिकृतको कार्यालयले जनाएको छ ।
पर्सा १ र २ मा मतगणना सुरु,"वीरगन्ज: पर्सा क्षेत्र नम्बर १ र २ को मतगणना सोमबार दिउँसोदेखि सुरु भएको छ । वीरगन्जस्थित ठाकुरराम बहुमुखी क्याम्पसमा दुवै क्षेत्रको प्रतिनिधि सभा सदस्य र प्रदेश सभा सदस्यको एकै पटक मतगणना दिउँसो १३० बजेदेखि सुरु गरिएको पर्साका मुख्य निर्वाचन अधिकृत विनोद पोखरेलले जानकारी दिए । क्याम्पसको मतगणना स्थलमा पर्सा १ र २ को गरी ६ वटा कोठामा मतगणना जारी रहेको उनले बताए । पर्सा ३ र ४ को मतगणना पनि केही बेर मै सुरु गर्ने तयारी भइरहेको उनले जानकारी गराए । पर्सा ३ र ४ को मतगणनास्थल पोखरीया नगरपालिका ४ को जिल्ला उच्चांगल रामदेवप्रसाद कलवार माविमा तोकिएको छ । पोखरेलका अनुसार, पर्सा जिल्लाका ४ वटै प्रतिनिधि सभा र ८ वटै प्रदेशसभा निर्वाचन क्षेत्र गरी ६९ प्रतिशत मतदान भएको थियो । पर्सा जिल्लामा १ लाख ९४ हजार ९ सय ४ पुरुष, १ लाख ५१ हजार ८ महिला र अन्य १६ गरी कुल मतदाता ३ लाख ४५ हजार ९ सय २८ जना रहेकोमा आइतबार भएको निर्वाचनमा २ लाख ३८ हजार ५४ जना मतदाताले मतदान गरेका हुन् । जिल्लाका ४ वटै प्रतिनिधि सभा र प्रदेश सभा सदस्य गरी कुल १ सय ६१ जना उम्मेदवार चुनावी प्रतिस्पर्धामा छन् । पर्सा क्षेत्र नम्बर १ र २ को मतगणना वीरगन्जस्थित ठाकुरराम बहुमुखी क्याम्पसमा र क्षेत्र नम्बर ३ र ४ को मतगणना पोखरीया स्थित जिल्ला उच्चांगल रामदेव कलवार माविमा गरिनेछ ।"
सङ्खुवासभामा हेलिकोप्टरमार्फत मतपेटिका ल्याइयो,"सङ्खुवासभा : सङ्खुवासभाको दुर्गम भोटखोला गाउँपालिकामा तीन मतदान केन्द्रका मतपेटिका आज हेलिकोप्टरमार्फत सदरमुकाम खाँदबारी ल्याइएको छ। भोटखोलाको दूधपोखरी आधारभूत विद्यालय थुदाम, हिमालय आधारभूत विद्यालय किमाथांका र ज्योती आधारभूत विद्यालय रिदाकमा मतदान केन्द्रको मतपेटिका खाँदबारी आइपुगेको हो। आज राति १२ सम्ममा जिल्लाका सबै मतपेटिका खाँदबारीस्थित जिल्ला समन्वय समितिको हलमा आइपुग्ने मुख्य निर्वाचन अधिकृत टेकनाथ गौतमले जानकारी दिए। हिँडेर तीन दिनमा मात्र मतपेटिका ल्याउन सक्ने भएकाले हेलीकप्टर मार्फत मतपेटिका ल्याइएको हो। भोटखोलाका ३ मतदान केन्द्र बाहेकका र सिलिचोङ गाउँपाकिलाको मतपेटिका आउन बाँकी रहेको छ। जिल्लामा ५६ प्रतिशत खसेको छ। १ लाख १७ हजार ५ सय ४४ मतदाता मध्ये ६५ हजार ८ सय ९१ खसेको थियो।"
"इङ्ल्यान्डविरुद्धको टेस्ट च्याम्पियनसिप खेल्ने पाकिस्तानी टिम घोषणा, अफ्रिदी परेनन्","इस्लामाबाद: पाकिस्तानले इङ्ल्यान्डविरुद्ध डिसेम्बरमा हुने तीन खेलको विश्व टेस्ट च्याम्पियनसिपका लागि १८ सदस्यीय टिमको घोषणा गरेको छ। सन् २००५ पछि पहिलो पटक इङ्ल्यान्ड टेस्ट शृंखलाका लागि पाकिस्तान भ्रमणमा निस्कने तयारीमा छ। रावलपिन्डीले पहिलो खेलको आयोजना गर्नेछ भने त्यसपछि दोस्रो र तेस्रो टेस्ट क्रमश: कराची र मुल्तानमा हुनेछ। विश्व टेस्ट च्याम्पियनसिप फाइनलको आशा जिवित राख्न पाकिस्तानका लागि यो शृंखला एकदमै महत्त्वपूर्ण हुनेछ। बाबर आजमको टिम अहिले ५१८५ अंक प्रतिशतसहित तालिकाको पाँचौं स्थानमा छ। गत साता आईसीसी टीट्वेन्टी विश्वकपको फाइनलमा घाइते भएका शाहीन साह अफ्रिदीसँगै फहाद आलम पनि टिममा समावेश छैनन्। पाकिस्तानी टिम: बाबर आजम, मोहम्मद रिजवान, सर्फराज अहमद, शान मसुद, साउद शकिल, सलमान आघा, नसिम साह, नमन अली, अब्दुल्लाह शफिक, इमामउलहक, फहिम असरफ, ह्यारिस रौफ, मोहम्मद वासिम जुनियर, अब्रर अहमद, जाहिद माहमुद, मोहम्मद नवाज, अज्हर अली, मोहम्मद अली।"
कञ्चनपुर३ मा मतगणना सुरु,"महेन्द्रनगर : कञ्चनपुरको प्रतिनिधिसभा क्षेत्र ३ मा मतगणना सुरु भएको छ। दिउँसो १ बजेदेखि गणना सुरु भएको मुख्य निर्वाचन अधिकृत ध्रुवकुमार शाहले जानकारी दिए। जिल्ला समन्वय समितिको सभाहलमा मतगणना भइरहेको छ। भीमदत्त नगरपालिका वडा नम्बर १, २ र ३ बाट एकैसाथ मत गन्न थालिएको हो। निर्वाचन क्षेत्र नम्बर ३ मा सत्ता गठबन्धनका रमेश लेखक र नेकपा एमालेकी निरुदेवी पालबीच कडा प्रतिस्पर्धा देखिएको छ। क्षेत्र नं १ को ३ बजे र २ को २ बजेबाट मतगणनाको तयारी छ।"
कैलाली १ मा नागरिक उन्मुक्ति पार्टीको अग्रता,कैलाली : कैलाली निर्वाचन क्षेत्र नम्बर ३ मा नागरिक उन्मुक्ति पार्टीले अग्रता लिएको छ । नागरिक उन्मुक्ति पार्टीकी रञ्जिता श्रेष्ठ चौधरीले ३३ मत ल्याएकी छिन् । चौधरी ढकिया चिन्हबाट प्रतिस्पर्धामा छिन् । प्रतिद्वन्द्वी कांग्रेसका रामजनम चौधरीले २७ मत ल्याएका छन् । यस्तै एमालेका तपेन्द्र रावलले २३ मत प्राप्त गरेका मुख्य निर्वाचन अधिकृतको कार्यालयले जनाएको छ ।
बैतडीमा ४ बजेपछि मतगणना सुरु हुने,बैतडी : बैतडीमा आज साझँबाट मतगणना गर्ने तयारी थालिएको छ। साँझ ४ बजे मुख्य निर्वाचन अधिकृतको कार्यालयले सूचना जारी गरी मतगणनाबारे विस्तृत जानकारी दिइने मुख्य निर्वाचन अधिकृत जयानन्द पनेरुले जानकारी दिए। सर्वदलीय बैठक सकिएको र गणना गर्नुपूर्व ४ बजे सूचना निकालेर गणनाबारे विस्तृत जानकारी लिने तयारीमा रहेको उनले बताए ।
"सप्तरी २ मा सिके राउतको अग्रता कायमै, उपेन्द्र पछ्याउँदै",राजविराज : सप्तरीको निर्वाचन क्षेत्र नम्बर २ मा जनमत पार्टीका अध्यक्ष सिके राउतले अग्रता फराकिलो बढाउँदै लगेका छन् । पछिल्लो मतपरिणामअनुसार राउतले १ हजार ६३४ मत पाएका छन् । गत निर्वाचनमा सोही क्षेत्रबाट निर्वाचित जसपाका अध्यक्ष उपेन्द्र यादवले ६ सय ७० मत ल्याएका छन् । सत्ता गठबन्धनका तर्फबाट लोसपाका जयप्रकाश ठाकुरले ४ सय ९१ मत मात्र ल्याएका छन् । सप्तरीको प्रदेश सभा २ ९१० मा जनमत पार्टीका सतिशकुमार सिंहले १ हजार ७२९ मत ल्याएर अग्रता फराकिलो बनाएका छन् । जसपाका शैलेन्द्रप्रसाद साहले ८ सय १४ मत र सत्ता गठबन्धनबाट लोसपाका सरोज कुमार मण्डलले ६ सय १९ मत ल्याएका छन् । सप्तरी २ ९२० मा पनि जनमत पार्टीका महेश प्रसाद यादवले १ हजार ४६७ मत ल्याएर अग्रता कायम गरेका छन् । सत्ता गठबन्धनबाट नेकपा माओवादी केन्द्रका उमेशकुमार यादवले ७०४ मत ल्याएर पछ्याएका छन् भने जसपाका लक्ष्मण यादवले ५ सय १३ मत ल्याएर तेस्रो स्थानमा रहेका छन् ।
बोयलले विश्वकप गुमाउने,"दोहा : अस्ट्रेलियन विङ्गर मार्टिन बोयलले घुँडाको चोटका कारण विश्वकप गुमाउने भएका छन्। अस्ट्रेलियाको २६ सदस्यीय टिममा उनको स्थान अब मार्को टिलियोले लिने भएका छन्। हाइबर्नियनबाट स्कटिस लिग खेल्दै आएका बोयल तीन साता अगाडि घाइते भएका थिए। उनी विश्वकप सुरु हुनुअघि फिट हुने आशा गरिएको थियो। तर, कतार पुगिसके पनि ट्रेनिङ गर्न नसक्ने भएपछि उनलाई प्रतिस्थापन गरिने भएको हो। इन्स्टाग्राममा पोस्ट गर्दै उनले भनेका छन्, 'म अब टिमको 'भाइभ' व्यवस्थापकको जिम्मेवारी निर्बाह गर्छु।' विश्वकपको टिमबाट आफ्नो नाम फिर्ता हुँदा अत्यन्तै दु:ख लागेको सुनाउँदै बोयलले फिट हुन हरसम्भव प्रयास गरे पनि असफल भएको बताएका छन्। 'म विश्वकपको छनोट खेल्न पाउँदा र २६ सदस्यीय टिममा छनोट हुनुमा गर्वगर्छु,' उनले भनेका छन्, 'क्याम्पमै बस्न पाउने भएकाले झन् भाग्यशाली महसुस गरेको छु।' अस्ट्रेलियन २१ वर्षीय टिलियो मेलबर्न सिटीबाट एलिग खेल्छन्। उनले दोहामा राष्ट्रिय टिमसँग तयारीसमेत थालेका छन्। समूह 'डी'मा परेको अस्ट्रेलियाले नोभेम्बर २३ (बुधबार) फ्रान्ससँग खेल्दै विश्वकपको सुरुआत गर्नेछ। त्यस्तै, शनिबार ट्युनिसिया र नोभेम्बर ३० मा डेनमार्कसँग खेल्ने छ।"
अछाम १ को मतगणना दिउँसो ३ बजेबाट हुने,अछाम : अछामको निर्वाचन क्षेत्र नम्बर १ को मतगणना दिउँसो ३ बजेबाट सुरु हुने भएको छ । निर्वाचन अधिकृतको कार्यालय साँफेबगरमा सम्पन्न सर्वदलीय बैठकले दिउँसो ३ बजेबाट सुरु गर्ने निर्णय गरेको हो । सुरुमा प्रतिनिधि सभा तर्फको मतगणना गरिने निर्वाचन कार्यालय साँफेबगरका सूचना अधिकारी खेमराज पुन मगरले जानकारी दिए । मगरका अनुसार पहिलो प्रतिनिधि सभाको मत गणना गर्ने र त्यसपछिको अवस्था हेरेर प्रदेश सभाको पनि गणना गर्ने भन्ने सहमति बैठकमा भएको छ । अछाममा ५२६० प्रतिशत मत खसेको छ । मुख्य निर्वाचन अधिकृत पिताम्बर शर्माका अनुसार दुई निर्वाचन क्षेत्र रहेको अछाममा ५२६० प्रतिशत मत खसेको छ । जिल्लाको २ सय ११ मतदानकेन्द्रबाट ८३ हजार ४५४ मत खसेको छ । स्थानीय तहको निर्वाचनमा अछाममा ६५ प्रतिशत मत खसेको थियो । स्थानीय तहको भन्दा यस पटक १३ प्रतिशत मत कम खसेको छ ।अछाम निर्वाचन क्षेत्र नं १ मा ७९ हजार ३६ मतदाता सख्या रहेकोमा ४१ हजार ६४३ मत खसेको छ भने क्षेत्र नम्बर २ मा ७९ हजार ६ सय २१ मतदाता संख्यामा४१ हजार ८११ मत खसेको छ । अछाममा दुई प्रतिनिधि सभा र ४ प्रदेश सभा सदस्य गरी ६ सिटका लागि २० जना उम्मेदवार चुनावी मैदानमा छन् ।
दैलेख१ मा मतगणना सुरु,"दैलेख : दैलेख क्षेत्र नं १ को मतगणना सुरु भएको छ । सोमबार बिहान पौन ११ बजेबाट मत गणना सुरु भएको हो । मुख्य निर्वाचन अधिकृतको कार्यालय रहेको जिल्ला अदालतमा मत गणना सुरु भएको हो । दुईवटा प्रतिनिधि सभा निर्वाचन क्षेत्र र चारवटा प्रदेश सभा निर्वाचन क्षेत्र रहेको दैलेखमा प्रतिनिधि सभा निर्वाचन क्षेत्र नं १ बाट मत गणना सुरु भएको हो । सुरुमा प्रतिनिधि सभाको मत गणना सुरु गरिएको छ । केहि बेरमा प्रदेश सभा तर्फको मत गणना पनि सुरु हुने मुख्य निर्वाचन अधिकृतको कार्यालयले जनाएको छ । गुराँस गाउँपालिका५ को कृष्णमावी सानाकाँडा (क) केन्द्रमा खसेको ३८० र गुराँस गाउँपालिका४ को बुद्ध आवी सेरी दोवाटोको (क) केन्द्रमा खसेको ४४४ सहित ८२४ मत गणना सुरु भएको छ । प्रतिनिधि सभा निर्वाचन क्षेत्र नं १ मा कुल मतदाता संख्या ७८ हजार २ सय ८२ मतदाता थिए । आइतबार भएको मतदानमा ४२ हजार ९ सय ९१ मत खसेको जिल्ला निर्वाचन कार्यालय दैलेखले जनाएको छ । यो क्षेत्रमा प्रतिनिधि सभाका लागि नेकपा एमालेका रविन्द्रराज शर्मा, सत्ता गठबन्धनको तर्फबाट नेकपा एकीकृत समाजवादीका अम्मरबहादुर थापा, राप्रपाका कुन्तिकुमारी शाही चुनावी प्रतिस्पर्धामा छन् । यस्तै नेपाल मजदुर किसान पार्टीका प्रकाश गुरुङ्ग, नेपाली कांग्रेस (वीपी) का भूपालबहादुर थापा, राष्ट्रिय स्वतन्त्र पार्टीका इन्द्रप्रसाद शर्मा र स्वतन्त्रहरु गोपाल नेपाली र निरखबहादुर थापा प्रतिस्पर्धामा छन् । यो क्षेत्रमा नेकपा एमालेका रविन्द्रराज शर्मा, सत्ता गठबन्धनको तर्फबाट नेकपा एकिकृत समाजवादीका अम्मरबहादुर थापा, राप्रपाका कुन्ति कुमारी शाहीबीच मुख्य प्रतिस्पर्धा हुने अनुमान छ । यस्तै दैलेख निर्वाचन क्षेत्र नं २ को मत गणना भने सुरु हुन सकेको छैन् । निर्वाचन अधिकृतको कार्यालय दुल्लुका सहायक निर्वाचन अधिकृत तिलक बिकका अनुसार अहिले दिउँस १ बजे सर्वदलिय बैठक बस्ने र बैठकले मत गणना गर्ने समय तोक्ने छ । दैलेखको प्रतिनीधि सभा निर्वाचन क्षेत्रे नं २ मा कुल मतदाता ८० हजार ६ सय ७६ मतदाता छन् । आइतवार भएको मतदानमा ४७ हजार ६ सय १८ मत खसेको बताईएको छ ।"
कास्की २ (१) मा राप्रपाको अग्रता,कास्की : कास्की निर्वाचन क्षेत्र नं २ (१) मा राप्रपाले अग्रता बनाएको छ । राप्रपाका उम्मेदवार विजयबहादुर भण्डारीले छ सय ९२ मतका साथ अग्रता लिएका हुन्। एमालेका भीमबहादुर कार्कीले चार सय २९ मत पाएका छन् भने गठबन्धनका तर्फबाट नेकपा माओवादी केन्द्रका विश्वप्रकाश लामिछानेले दुई सय ७६ मत र हाम्रो नेपाली पार्टीका चेतबहादुर भण्डारीले एक सय ७० मत प्राप्त गरेका छन्। रासस
गोरखाको मतगणना सुरु भएन : एमालेद्वारा पुन मतदान गर्न माग,"गोरखा : गोरखाको मतगणना अझै सुरु भएको छैन । मत पेटिका ओसारेर नसकिएको र एमालेले पुन मतदान गर्न माग गरेका कारण गोरखाको मतगणना सुरु हुन नसकेको मुख्य निर्वाचन अधिकृतको कार्यालयले जनाएको छ । 'क्षेत्र नं १ को चुमनुब्री गाउँपालिकाबाट मत पेटिकाहरु आइपुगेका छैनन्, मुख्य निर्वाचन अधिकृत तेजेन्द्रप्रसाद शर्माले भने, अहिले बिहान हेलिकोप्टरले ती गाविसको २२ वटा मतदान केन्द्रबाट मतपेटिका ओसार्छ । अनि एमालेबाट आएको उजुरीको बारेमा छानविन पनि गर्नुपर्ने छ । त्यसपछि मात्र गणना सुरु हुनेछ । एमालेले विभिन्न मतदान केन्द्रमा धाँधलीपूर्ण रुपमा मतदान भएको भन्दै पुन मतदानको माग गर्दै मुख्य निर्वाचन अधिकृतको कार्यालय र निर्वाचन आयोगमा पनि उजुरी गरेको छ । उजुरीको सन्दर्भमा के भएको हो भनेर मैले ती उहाँहरुले दाबी गर्नुभएको मतदानकेन्द्रका मतदान अधिकृतहरुलाई २४ घण्टाभित्र जवाफ दिन भनेर स्पष्टिकरण सोधेको छु, मुख्य निर्वाचन अधिकृत शर्माले भने, त्यसपछि के कस्तो वातावरण बन्छ, अनि थाहा होला । गोरखामा करिब ५० प्रतिशत मत खसेको निर्वाचन कार्यालयको अनुमान छ ।"
सुरु भयो मकवानपुरमा मतगणना,हेटौंडा : मकवानपुरमा मतगणना सुरु भएको छ । बिहान ११ बजेबाट सुरु गर्ने भनिएको मतगणना झण्डै डेढ घण्टा पछि मात्रै सुरु भएको मुख्य निर्वाचन अधिकृतको कार्यालय हेटौंडाले जनाएको छ । सुरुमा क्षेत्र नम्बर १ को प्रदेशसभा (क) अन्तर्गत बागमती गाउँपालिका वडा नम्बर ४ को मतगणना भइरहेको छ । हेटौंडा२ स्थित सिद्धार्थ स्कुलमा तारजाली र सिसिटिभी क्यामेरा जडान गरेर मतगणनास्थल व्यवस्थित बनाइएको छ । मतगणनालाई व्यवस्थित र पारदर्शी तवरले सम्पन्न गर्न उम्मेदवारका प्रतिनिधिहरुलाई मतगणनास्थलको प्रत्येक्ष अवलोकन गर्ने प्रबन्ध मिलाइएको छ । जिल्लाको ३६४ मतदान केन्द्रमा कूल १ लाख ७८ हजार २८२ मत खसेको थियो । दुई प्रतिनिधिसभा र ४ प्रदेशसभा रहेको मकवानपुरमा कूल ३ लाख ७३३ मतदाता रहेका छन् । मतदाता संख्याको आधारमा ५९३ प्रतिशतमात्रै मत खसेको हो ।
खुम्बुका १० मतपेटिका हेलिकोप्टरबाट सल्लेरी ल्याइयो,सोलुखुम्बु : सोलुखुम्बुको खुम्बु क्षेत्रको १० थान मतपेटिका हेलिकोप्टर मार्फत सल्लेरी ल्याइएको छ। खुम्बु पासङ ल्हामु गाउँपालिका ५ नाम्चेम सङ्कलन गरिएको मतपेटिका मध्ये पहिलो लडमा नेपाली सेनाको हेलिकोप्टरबाट १० थान मतपेटिका फाप्लु झारिएको जिल्ला प्रहरी कार्यालयका प्रहरी नायब उपरीक्षक (डिएसपी) सुनिलजङ्ग शाहले जानकारी दिए। डिएसपी शाहका अनुसार हेलिकोप्टरमा प्रति पटक १० थान मात्रै मतपेटिका अट्ने भएकाले ४ फ्लाइड गरिने भएको छ। ११ वटा मतदान केन्द्र रहेको खुम्बुमा खरिखोलाको २ वटा केन्द्रको मतपेटिका गाडी मार्फत सल्लेरी लयाइएको छ भने ९ वटा केन्द्रको ३६ वटा मतपेटिका हेलिकोप्टरबाट ल्याइँदै छ। माथिल्लो भेगको मतपेटिका लुक्ला र नाम्चेमा सङ्कलन गरि हेलिकोप्टर मार्फत ल्याइने भएको हो। आइतबार (हिजो) भएको प्रतिनिधिसभा र प्रदेशसभा निर्वाचनमा खुम्बु पासाङ ल्हामु गाउँपालिकामा ५ हजार ९ सय ८७ मतदाता मध्ये २ हजार ६ सय ४७ अर्थात ४४।२१ प्रतिशत मत खसेको छ।
तेह्रथुमको आङदिममा पुनः मतदान हुने,"तेह्रथुम : तेह्रथुमको एक मतदान केन्द्रमा प्रतिनिधिसभा र प्रदेशसभा सदस्यको प्रत्यक्षतर्फको मतपत्र साटिएपछि पुनः मतदान हुने भएको छ । छथर गाउँपालिका१, आङ्दिम वडा कार्यालय (ख) मतदान केन्द्रमा आइतबार भएको प्रत्यक्षतर्फको मतदान रद्द गरी मंगलबार पुनः मतदान गर्ने निर्णय भएको हो । मुख्य निर्वाचन अधिकृतको कार्यालयले जिल्लाका राजनीतिक दलका उम्मेदवार, प्रतिनिधि र सरोकारवालासँगको छलफल र सहमतिपछि मंगलबार पुनः मतदान गराउने निर्णय भएको निर्वाचन आयोगमा लेखी पठाएको छ । सो मतदान केन्द्रमा खटिएका कर्मचारीले प्रतिनिधिसभाको प्रत्यक्षतर्फको मतपत्र दिनुपर्नेमा प्रदेशसभा प्रत्यक्षतर्फको मतपत्र दिएको र प्रदेशसभाको प्रत्यक्षतर्फको मतपत्र दिनुपर्नेमा प्रतिनिधिसभाको प्रत्यक्षतर्फको मतपत्र दिएको खुलेको छ । मतदान केन्द्रको मुचुल्काका आधारमा यहाँ ४३ जनाले दोहोरो मतदान गरेको देखिएको छ । मुख्य निर्वाचन अधिकृत प्रेमश पोखरेलले सर्वदलीय, सर्वपक्षीय बैठकले बढी संख्यामा भएको मतपत्र संख्यासमेत यकिन गरी गणना गर्न नसकिने निष्कर्ष निकाल्दै पुनःमतदान गर्न माग गरेको र सो निर्णयबमोजिम आयोगमा लेखी पठाएको बताए । सो केन्द्रमा ८४४ मतदाता थिए । त्यसमध्ये आइतबार ४५६ जनाले मतदान गरेका छन् ।"
"काठमाडौं ४ मा गगनको सुरुवाति अग्रता, दोस्रोमा राजन","काठमाडौंः काठमाडौं क्षेत्र नम्बर ४ मा मतगणनाको मतपरिणाम सार्वजनिक भएको छ। मतपरिणाम अनुसार गगनकुमार थापाले अग्रता लिएका छन् । मध्यान्न १२ बजेसम्मको मतगणना अनुसार कांग्रेसका उम्मेदवार थापाले ६६८ मत ल्याएका छन् । १५११ उनका प्रतिस्पर्धी नेकपा एमालेका राजन भट्टराईले ६३३ मत ल्याएका छन् । काठमाडौं ४ मा अहिले बुढानिलकण्ठ नगरपालिकाको मतगणना भइरहेको छ । यो निर्वाचन क्षेत्रमा ३० जनाको उम्मेदवारी परेको छ । जसमध्ये १३ जना स्वतन्त्र उम्मेदवार छन् । २०७४ सालको निर्वाचनमा ६३ हजार २१५ मतदाता रहेको यस निर्वाचन क्षेत्रमा यो पटक ६९ हजार ७५२ मतदाता रहेका छन् । यो पटक गत निर्वाचनको तुलनामा ६ हजार ५३७ मतदाता थपिएका छन् । यो क्षेत्रमा नेपाली कांग्रेसका महामन्त्री समेत रहेका थापा, एमाले नेता भट्टराई, राप्रपाका डाशंकरमोहन श्रेष्ठ, नेपाल मजदुर कीसान पार्टीका रमेश ढुगेंल लगायतको प्रतिस्पर्धा हुने देखिन्छ ।"
"जाजरकोटमा अस्तव्यस्त मतपेटिका, बुझाउनै सकस",जाजरकोट : जाजरकोटमा चुस्त व्यवस्थापनको अभावमा मतपेटिका अस्तव्यस्त तरिकाले मुख्य निवाचन अधिकृतको कार्यालय अगाडि राखिएका छन् । कार्यालयको व्यवस्थापनको अभावमा मतदान अधिकृतलाई मतपेटिका बुझाउन सकस परेको छ । एक मतदान अधिकृतका अनुसार बिहानदेखि लाइन बस्दा पनि अझै पालो आएको छैन । केहि मतपेटिका सील तोडिएको अवस्थामा आइपुगेका छन् । ट्याक्टरमा ल्याएका कारण समानुपातिकका केहि मतपेटिका फुटेको र सील तोडिएको अवस्थामा रहेका छन् । सर्वदलीय सहमतिका आधारमा ती मतपेटिका व्यवस्थापन गर्नेबारे टुंगो लगाइने भएको छ । जुनिचादे गाउँपालिकाबाहेक अन्य सबै पालिकाको मतपेटिका सदरमुकाम आइपुगेको छ । जुनिचादेको मतपेटिका दिउँसो २ बजेसम्म आइपुग्ने भएकाले त्यसपछि मात्र मतगणना सुरु गरिने मुख्य निर्वाचन अधिकृत केशवराज चपाइले बताए ।
"प्रतिनिधि सभामा मुस्ताङबाट कांग्रेसले खाता खोल्यो, योगेश गौचन विजयी","मुस्ताङ : नेपाली कांग्रेसले मुस्ताङबाट प्रतिनिधि सभामा खाता खोलेको छ। नेकपा एमालेका उम्मेदवारलाई पराजित गर्दै योगेश गौचन थकाली प्रतिनिधि सभा सदस्यमा विजयी भएका हुन्। थकालीले ३९९२ मत ल्याउँदा एमालेका प्रेमप्रसाद तुलाचनले ३०७८ मत ल्याएका छन् । गौचन ९१४ मतान्तरले विजयी भएका हुन् । यसैगरी रास्वपाका उम्मेदवारले ८७ मत ल्याएका छन् भने, राप्रपा नेपालले १३ मत ल्याएको छ।"
इङ्ल्यान्डविरुद्ध जित निकाल्दै जनताई खुशी दिन चाहन्छ इरान,"दोहा : कतारमा जारी विश्वकपको समूह बीअन्तर्गत इरान पहिलो खेलमा सोमबार इङ्ल्यान्डको सामना गर्ने तयारीमा छ। विश्व फुटबलको महाकुभ्ममा उत्रिने तयारी रहे पनि इरानको राजनीतिक अवस्था सँधैं चासोको विषय बन्ने गरेको छ। मासा अमिनीले हिजाब नलगाएकै कारण मृत्युवरण गर्नुपरेको थियो। इरानी प्रहरीले नियन्त्रणमा लिएकी अमिनीको अस्पतालमा मृत्यु भएपछि अहिले ठूलो जमात मानव अधिकारको विषयमा आन्दोलित छ। इरानी टिमका कप्तान इशान हजिसाफीले आइतबार देशको अवस्था ठीक नभएको बताएका थिए। हाम्रो मुलुकको अवस्था ठीक छैन भन्ने हामीले स्वीकार्नुपर्छ, हजिसाफीले भने, हामी यहाँ छौं यसको अर्थ उनीहरुको कुरा बेवास्ता गर्ने वा उनीहरूलाई सम्मान नगर्ने हुँदैन। जुनसुकै अवस्थामा भए पनि हामीले फाइट गर्नेपर्छ। प्रदर्शन गर्नैपर्छ, उनी भन्छन्, हामी राम्रो प्रदर्शन गरेर, गोल गरेर शोकमा परेका इरानीलाई खुशी दिन सक्छौं। आइतारदेखि सुरु भएको विश्वकपमा इरानले सोमबार साँझ ६ : ४५ बजे इङ्ल्यान्डसँग खेल्दै यात्रा सुरु गर्नेछ। हालसम्म यी दुई देश आमनेसामने भएका छैनन्। यसको अर्थ सोमबार खलिफा इन्टरनेसनल रंगशालामा ने पहिलो पटक दुई टिम आमनेसामने हुनेछन्। इङ्ल्यान्ड तुलनात्मकरूपमा बलियो देखिए पनि पछिल्लो लय इरानका राम्रो छ। इरानले पछिल्ला पाँच खेलमा दुई जित निकालेको छ। मैत्रीपूर्ण खेलमा उरुग्वे र निकारागुवालाई पराजित गरेको इरानले इङ्ल्यान्डलाई कठिन चुनौती दिनसक्छ। इङ्ल्यान्डले भने पछिल्ला ६ खेलमा जितको स्वाद चाख्न पाएका छैन।"
झापा ४ र ५ मा मतगणना सुरु,"झापा : झापा निर्वाचन क्षेत्र नम्बर ४ र ५ मा मतगणना सुरु भएको छ। दुवै निर्वाचन क्षेत्रमा मतगणना सुरु भएको जिल्ला निर्वाचन कार्यालय झापाले जनाएको छ। दुवै क्षेत्रमा प्रतिनिधिसभाको प्रत्यक्षतर्फ मतगणना सुरु गरिएको हो। झापा ४ मा ६४४५ प्रतिशत मतदान भएको छ। यस क्षेत्रमा ६२ हजार २२ पुरुष, ६१ हजार १०१ महिला र अन्य १ गरी १ लाख २३ हजार १२४ मतदाता रहेकोमा ७९ हजार ३४९ प्रतिशत मत खसेको हो। प्रतिनिधिसभा सदस्यतर्फ नेकपा एमालेका एलपी सावा, नेपाली काँग्रेसका देउकुमार थेबे, स्वतन्त्र उम्मेदवार खुश्वु ओली लगायतमा प्रतिस्पर्धामा छन्। त्यस्तै झापा ५ मा ६६२० प्रतिशत मत खसेको छ। यस क्षेत्रमा ७६ हजार ६७ पुरुष, ७८ हजार २२० महिला र अन्य २ गरी १ लाख ५४ हजार २८९ मतदाता रहेकोमा १ लाख २ हजार १५० मत खसेको हो। प्रतिनिधिसभा सदस्यतर्फ नेकपा एमालेका अध्यक्ष ओली, नेपाली काँग्रेसका डा। खगेन्द्र पाण्डव अधिकारी लगायत प्रतिस्पर्धामा छन्।"
हेलिकोप्टर र पैदलबाट साइपालको मतपेटिका चैनपुर ल्याइँदै,बझाङ : बझाङमा प्रतिनिधिसभा र प्रदेशसभा सदस्य उम्मेद्वार निर्वाचनमा ५१ दशमलव ८८ प्रतिशत मत खसेको छ । एक लाख २२ हजार ३ सय ७६ मतदाता रहेको बझाङमा यसपटकको निर्वाचनमा ६३ हजार ४ सय ८९ मत खसेको हो । बझाङको प्रदेशसभा क का लागि ६१ हजार १ सय ६९ मतदाता रहेकोमा ३२ हजार ८ सय ३३ मत खसेको छ । जुन ५३ दशमलव ६८ प्रतिशत हो भने प्रदेशसभा ख का लागि ६१ हजार २ सय ७ मतदाता रहेकोमा ३० हजार ६५६ मत खसेको छ जुन ५२ प्रतिशत हो । एक प्रतिनिधिसभा सदस्य र दुई प्रदेशसभा सदस्य निर्वाचन क्षेत्र रहेको बझाङमा ७ जना प्रतिनिधिसभा सदस्यका लागि र ६ जना प्रदेशसभाका लागि चुनावी मैदानमा रहेका छन् । छिटफुट घटना घटे पनि बझाङमा निर्वाचन शान्तिपूर्ण ढंगले सम्पन्न भएको जिल्ला निर्वाचन कार्यालय प्रमुख विमलप्रसाद गौतमले बताएका छन् । हालसम्म बझाङका ११ वटा स्थानीय तहका १ सय ३० मतदान स्थलको मत पेटिका सदरमुकामस्थित जिल्ला अदालत मतगणनास्थल पुर्याइएको छ । बाँकी साइपाल गाउँपालिकाको विकट ५ मतदानस्थलको मतपेटिका हेलिकोप्टर र पैदलबाट सदरमुकाम चैनपुर ल्याउने पहल भइरहेको प्रमुख जिल्ला अधिकारी बाबुराम अर्यालले बताए । उनका अनुसार आज बेलुका मतपेटिका पुगेपछि सर्वपक्षीय बैठक बसेर मतगणना सुरु हुनेछ ।
भक्तपुर १ क मा कांग्रेसका सुरेश श्रेष्ठको अग्रता,भक्तपुर : भक्तपुर क्षेत्र नं १ क प्रदेश सभाको पहिलो चरणको मतपरिणाम सार्वजनिक भएको छ। सार्वजनिक परिणाम अनुसार नेपाली कांग्रेसले अग्रता लिएको छ। नेपाली कांग्रेसका सुरेश श्रेष्ठले आठ सय ४४ मत पाएका छन्। उनलाई एक सय ८७ मत ल्याई हलोले पछ्याइरहेको छ। भक्तपुर क्षेत्र नं १ को मतगणणा बिहान नौ बजेदेखि नेपाल विद्युत प्राधीकरण खरिपाटी केन्द्रबाट सुरु भएको हो। उता क्षेत्र नं २ को भने राति दुई बजेबाट नै सुरु भएको थियो। भक्तपुर २ को मतगणणा मध्यपुर थिमि बोडेको कृषि विकास तालिम केन्द्रमा भइरहेको छ। यहाँं कांग्रेसका दुलर्भ थापा एमालेका महेश बस्नेतलाई पछाडि पार्दै अगाडि वढेको छ।
भक्तपुर२ मा दुर्लभ थापाको अग्रता कायमै,भक्तपुर : भक्तपुर निर्वाचन क्षेत्र नं २ मा नेपाली कांग्रेसका उम्मेदवार दुर्लभ थापाको अग्रता कायमै रहेको छ । अहिले दिउँसो साढे ११ बजे सार्वजनिक भएको मत परिणाम अनुसार थापा फराकिलो मतका साथ अगाडि बढेका हुन् । थापाले चार हजार एक सय १२ मत पाएका छन् । एमालेका बस्नेतले तीन हजार ६ सय ८० मत पाएका छन् । भक्तपुर क्षेत्र न १ क चाँगुनारायण प्रदेश सभाको पहिलो चरणको मतपरिणाम पनि सार्वजनिक भएको छ । सार्वजनिक परिणाम अनुसार नेपाली कांग्रेसका सुरेश श्रेष्ठले अग्रता लिएका छन् । सुरेशले आठ सय ४४ मत पाएका छन् । उनलाई एक सय ८७ मत ल्याइ हलोले पछ्याइरहेको छ । एमालेका मोहनवीर श्रेष्ठले एक सय ६० मत पाएका छन् भने नेपाल मजदुर किसान पार्टी (नेमकिपा) ले ४८ मत पाएको छ । त्यस्तै चाँगुनारायण नगरपालिका वडा नं १ चाँगु मावि क र ख मतदान केन्द्रको मतगणना सुरु गरिएको छ। भक्तपुर क्षेत्र नं १ को मतगणणा बिहान नौ बजेदेखि नेपाल विद्युत प्राधीकरण खरिपाटी केन्द्रबाट सुरु भएको हो । क्षेत्र नं २ को भने राति दुई बजेबाट नै सुरु भएको थियो । भक्तपुर २ को मतगणना मध्यपुर थिमि बोडेको कृषि विकास तालिम केन्द्रमा भइरहेको छ । यहाँ कांग्रेसका दुर्लभ थापा एमालेका महेश बस्नेतलाई पछाडि पार्दै अगाडि बढेका छन्।
काठमाडौं ६ मा रास्वपाका शिशिर खनालले सर्वेन्द्र र भीमसेनदासलाई पछाडि पारे,"काठमाडौं : काठमाडौं निर्वाचन क्षेत्र नम्बर ६ मा रास्वपाका शिशिर खनालले अग्रता लिएका छन्। उनले एमालेका सर्वेन्द्र खनाल र काग्रेसका भीमसेनदास प्रधानलाई पछाडि पारेका हुन् । प्रारम्भिक मत गणना अनुसार शिशिरले १०९, सर्वेन्द्रले ५१ र भिमसेनदासले ४० मत ल्याएका छन्। निर्वाचन क्षेत्र नं ६ को तारकेश्वर नगरपालिकास्थित धर्मस्थलीमा मतगणना भइरहेको छ।"
"काठमाडौं१ मा प्रकाशमानको अग्रता, पछ्याउँदै रवीन्द्र",काठमाडौं : काठमाडौं निर्वाचन क्षेत्र नम्बर १ को पहिलो चरणको मतगणना सार्वजनिक भएको छ। पहिलो चरणको मतगणना अनुसार अहिले उक्त क्षेत्रमा प्रकाशमान श्रेष्ठले अग्रता कायम गरेका छन्। हालसम्म ३२८७ मत गणना भएकोमा प्रकाशमानले ८१८ मत प्राप्त गरेका हुन्। साथै रवीन्द्र मिश्र ( हलो )ले ७३६ मत प्राप्त गरेका छन्। एमालेका किरण पौडेल( सूर्य )ले ४९६ मत ल्याएर हाल तेस्रो भएका छन्। त्यस्तै उक्त श्रेत्रमा नेपाल सुशासन पार्टीका रमेश खरेल ( आमा)ले ३५७ मत ल्याएका छन्। राष्ट्रिय स्वतन्त्र पार्टीका पुकार बम(घण्टी)ले ५२६ मत ल्याएका छन्। मुख्य निर्वाचन अधिकृत राजुकुमार खतिवडाका अनुसार ९ बजेदेखि मतगणना सुरु भएको हो। काठमाडौं निर्वाचन क्षेत्र नम्बर १ को मतगणना संघीय संसद् भवन नयाँ बानेश्वरमा भइरहेको छ। प्रतिनिधिसभा सदस्यका लागि काठमाडौं१ मा ३१ जनाको उम्मेदवारी परेको छ। जसमध्ये ११ जना स्वतन्त्र उम्मेदवार छन्। ३५ वर्षीय सामाजिक अभियन्ता पुकार बमदेखि पूर्वप्रहरी नायव महानिरीक्षक(डीआइजी) रमेश खरेलसम्मले काठमाडौं क्षेत्र नम्बर१बाट स्वतन्त्र उम्मेदवारी दिएका छन्। २०७४ सालको निर्वाचनमा ४२ हजार ४३० मतदाता रहेकोमा यो निर्वाचनमा २ हजार ५८८ मतदाता थपिएको आयोगको तथ्यांकमा उल्लेख छ। निर्वाचन आयोगको तथ्याकं हेर्दा अधिकांश २० देखि ४० वर्ष उमेर समुहका मतदाता यो निर्वाचन क्षेत्रमा थपिएका छन्।
धनकुटामा मतगणना दिउँसो १ बजेदेखि,"धनकुटा : धनकुटामा प्रतिनिधि सभा तथा प्रदेश सभा सदस्य निर्वाचनको मतगणना दिउँसो १ बजेदेखि सुरु हुने भएको छ । बिहान १० बजे बसेको सर्वदलीय बैठकले दिउँसो १ बजेदेखि मतगणना सुरु गर्ने निर्णय भएको जिल्ला निर्वाचन कार्यालय धनकुटाका निर्वाचन अधिकृत जयराम श्रेष्ठले बताए । उनका अनुसार मतगणना सदरमुकाम स्थित सामुदायिक भवनमा रहेको मुख्य निर्वाचन अधिकृतको कार्यालयको हलमा हुनेछ । मतगणना दुई सेटमा हुनेछ । एउटा सेटमा प्रत्यक्ष र समानुपातिक तर्फका दुई क्षेत्रको मतगणना हुनेछ । अर्को सेटमा पनि सोही बमोजिम हुने उनले बताए । हरेक दुईदुई मतपेटिकाको गणना भइसकेपछि प्राप्त मतपरिणाम सार्वजनिक गरिने उनको भनाइ छ । मतपरिणाम सार्वजनिक गर्न माइकको व्यवस्था गरिएको छ । मतगणना स्थल सामुदायिक भवन आसपासको क्षेत्रमा सुरक्षा व्यवस्था कडाई गरिएको छ । सुरक्षा व्यवस्थालाई कडाई गर्न नेपाली सेना, नेपाल प्रहरी, शसस्त्र प्रहरी र म्यादी प्रहरीलाई खटाइएको छ । त्यस्त मतगणना हुने भित्र हलमा सिसि क्यामेरा जडान गरिएको छ । भने तारजालीले घेरावारा गरिएको छ । हिजो सम्पन्न निर्वाचनमा धनकुटामा कुल मतदाता मध्ये ५९४० प्रतिशतले मात्रै मतदान गरेका छन् । १ लाख १६ हजार ९ सय ९१ मतदाता रहेको धनकुटामा ६९ हजार ४ हजार ९३ जनाले मत हालेका थिए । प्रतिनिधि सभामा एक तथा प्रदेश सभा तर्फ दुई निर्वाचन क्षेत्र रहेको धनकुटामा प्रतिनिधि सभाका लागि लोकतान्त्रिक वाम गठबन्धनबाट सुनिलबहादुर थापा, नेकपा एमालेबाट राजेन्द्रकुमार राई, स्वतन्त्र हेमराज भण्डारी, राप्रपाबाट कुमारबहादुर थापा, मंगोल नेशनल अर्गनाइजेशनका विश्वमित्र लावती, संघीय लोकतान्त्रिक राष्ट्रिय मञ्चका आरामकुमार लिम्बु, एकीकृत शक्ति नेपालका रमेश राई उम्मेदवार छन् । त्यस्तै प्रदेशसभा तर्फ ( क) क्षेत्रमा नेकपा एमालेबाट निरन राई, लोकतान्त्रिक वाम गठवन्धनबाट अर्जुन राई, जसपाबाट रकम चेम्जोङ, संघीय लोकतान्त्रिक राष्ट्रिय मञ्चबाट मनकुमार राई उम्मेदवार छन् । यसैगरी प्रदेशसभा तर्फ (ख )मा नेकपा एमालेबाट इन्द्रमणी पराजुली, लोकतान्त्रिक वाम गठवन्धनबाट कुसुमकुमारी श्रेष्ठ, जसपाबाट डम्बर कटुवाल, स्वतन्त्रबाट वालानन्द दाहाल, स्वतन्त्रबाट जितेन्द्र राई, राप्रपा नेपालबाट सोमबहादुर घिसिङ, राप्रपाबाट श्यामबहादुर गुरुङ चुनावी प्रतिस्पर्धामा छन् ।"
भक्तपुर  १ को मतगणना सुरु,"भक्तपुर : भक्तपुर क्षेत्र नं १ को मतगणना पनि सुरु भएको छ। बिहान ९ बजेदेखि नेपाल विद्युत प्राधिकरण खरिपाटी केन्द्रबाट मतगणना सुरु भएको हो। मत परिणाम भने सार्वजनिक गरिएको छैन। यो क्षेत्रमा नेपाल मजदुर किसान पार्टीका प्रेम सुवाल, सत्ता गठबन्धनकोतर्फबाट माओवादीका सुनिल गोठे र एमालेका नवराज गेलालबीच मुख्य प्रतिस्पर्धा हुने अनुमान छ। उता भक्तपुर क्षेत्र नं २ मा रातिदेखि नै मतगणना सुरु भएको थियो। आइतबार राति पौने दुई बजेदेखि मतगणना सुरु भएको थियो। मतगणना मध्यपुर थिमि बोडेको कृषि विकास तालिम केन्द्रमा भइरहेको छ। हालसम्म कांग्रेस उम्मेदवारले अग्रता कायम गरेका छन्।"
काठमाडौं निर्वाचन क्षेत्र नम्बर १ को मतगणना सुरु,"काठमाडौं : काठमाडौं निर्वाचन क्षेत्र नम्बर १ को मतगणना सुरु भएको छ। मुख्य निर्वाचन अधिकृत राजुकुमार खतिवडाका अनुसार ९ बजेदेखि मतगणना सुरु भएको हो। काठमाडौं निर्वाचन क्षेत्र नम्बर १ को मतगणना संघीय संसद् भवन नयाँ बानेश्वरमा भइरहेको छ। मतदान केन्द्रमा तारजालीको व्यवस्था गरिएको छ। काठमाडौं १ मा कांग्रेसका प्रकाशमान सिंह, एमालेका किरण पौडेल, राप्रपाका रवीन्द्र मिश्रको मुख्य प्रतिस्पर्धा रहेको छ। प्रतिनिधिसभा सदस्यका लागि काठमाडौं१ मा ३१ जनाको उम्मेदवारी परेको छ। जसमध्ये ११ जना स्वतन्त्र उम्मेदवार छन्। ३५ वर्षीय सामाजिक अभियन्ता पुकार बमदेखि पूर्वप्रहरी नायव महानिरीक्षक(डीआइजी) रमेश खरेलसम्मले काठमाडौं क्षेत्र नम्बर१बाट स्वतन्त्र उम्मेदवारी दिएका छन्। २०७४ सालको निर्वाचनमा ४२ हजार ४३० मतदाता रहेकोमा यो निर्वाचनमा २ हजार ५८८ मतदाता थपिएको आयोगको तथ्यांकमा उल्लेख छ। निर्वाचन आयोगको तथ्याकं हेर्दा अधिकांश २० देखि ४० वर्ष उमेर समुहका मतदाता यो निर्वाचन क्षेत्रमा थपिएका छन्। काठमाडौं१ मा कांग्रेस, एमाले र राप्रपाको टक्कर, कम छैनन् खरेल, पुकारलाई बालेनको समर्थन"
"मोरङमा मतगणना सुरु गर्ने तयारी, सर्वदलीय बैठक हुँदै","विराटनगर : मोरङमा मतगणना सुरु गर्ने तयारी भइरहेको छ। गणना सुरु गर्नुअघि राजनीतिक दल र उम्मेदवारका प्रतिनिधिबीच सहमति जुटाउन सर्वदलीय बैठक जारी छ। मोरङमाा प्रतिनिधि सभातर्फ ६ र प्रदेशसभातर्फ १२ वटा निर्वाचन क्षेत्र छन्। मतगणना सुरु गर्न ६ वटै निर्वाचन क्षेत्रमा अहिले सर्वदलीय बैठक भइरहेको मुख्य निर्वाचन अधिकृतको कार्यालयका सूचना अधिकारी हेमबहादुर बुढाथोकीले जानकारी दिए। बैठक बिहान ८ बजेतिर सुरु भएको हो। सर्वदलीय सहमति जुटाउन आह्वान गरिएको बैठक सकिएपछि गणना सुरु हुने बुढाथोकीले बताए। उनका अनुसार सबै निर्वाचन क्षेत्रको मतगणना बिहान १० देखि ११ बजेसम्ममा सुरु भइसक्ने छ। क्षेत्र नम्बर १ को उर्लाबारी नगरपालिकाको कार्यालय, २ को रतुवामाई नगरपालिकाको विश्वनाथ मन्दिर र ३ को बेलबारी नगरपालिकास्थित भगवती माध्यमिक विद्यालयमा मतगणना हुने छ। त्यस्तै क्षेत्र नम्बर ४, ५ र ६ को मतगणना विराटनगरको आदर्श विद्यालयमा हुने छ। आइतबार सम्पन्न प्रतिनिधि तथा प्रदेशसभा निर्वाचनमा मोरङमा ६६२२ प्रतिशत मत खसेको छ। ७ लाख ३५ हजार ५ सय २५ मतदाता रहेकामा ४ लाख ८७ हजार ४७ जनाले मतदानमा सहभागिता जनाएका हुन्। क्षेत्र नम्बर १ मा १ लाख २३ हजार ६ सय १५ मतदाता रहेकामा ७६ हजार ५४ (६१५२ प्रतिशत) मत खसेको छ। क्षेत्र नम्बर २ मा १ लाख २४ हजार ७ सय २९ मतदाता रहेकामा ८० हजार १ सय २७ (६४२३ प्रतिशत) मत खसेको छ। १ लाख ४९ हजार ८ सय ३३ मतदाता रहेको क्षेत्र नम्बर ३ मा ९७ हजार ५ सय १ (६५८ प्रतिशत) मत खसेको छ। १ लाख १० हजार ९३ मतदाता रहेको क्षेत्र नम्बर ४ मा ७४ हजार ५ सय ५७ (६७७२ प्रतिशत) मत खसेको छ। क्षेत्र नम्बर ५ मा १ लाख ४ सय ९४ मतदाता रहेकामा ७२ हजार ९ सय ७३ (७२६१ प्रतिशत) मत खसेको छ। १ लाख २६ हजार ७ सय ६१ मतदाता रहेको क्षेत्र नम्बर ६ मा ८५ हजार ८ सय २७ (६७७१ प्रतिशत) मत खसेको निर्वाचन कार्यालयले जनाएको छ। गत वैशाखमा सम्पन्न स्थानीय तह निर्वाचनमा भन्दा मोरङमा प्रतिनिधि तथा प्रदेशसभा सदस्य निर्वाचनमा कम मत खसेको छ। स्थानीय निर्वाचनमा मोरङमा ६८ प्रतिशत मत खसेको थियो।"
खुम्बुको उच्चस्थानको मतपेटिका ढुवानीमा चुनौती,सोलुखुम्बु : सोलुखुम्बुको खुम्बु पासाङ ल्हामु गाउँपालिका ४ को माथिल्लो क्षेत्रको मतपेटिका ढुवानीमा चुनौती देखिएको छ । अत्याधिक चिसोका कारण मतपेटिका फुट्ने र मतपेटिकामा प्रयोग गरिएको सिल आफै भाँचिने सम्भावना रहेको मतदान अधिकृतले बताएका छन् । जिल्लाको सबैभन्दा अग्लो स्थान ४ हजार मिटर उचाईको मतपेटिका सिल गर्ने क्रममा चिसोले भाँचिने समस्य भएपछि केहि समय तातो पानीमा ढुबाएर सिल गरिएको थियो । तर ढुवानीको क्रममा ति सिलहरु भाँचिन सक्ने भएकाले अत्यन्त चुनौती रहेको निर्वाचन अधिकृत ङवाङ दोर्जी बाहिङले बताए । उक्त मतदान केन्द्रबाट भरियामार्फत नाम्चेसम्म मतपेटिका ढुवानी गर्नुपर्ने भएकाले थोरै प्रेसर पर्दा समेत चिसोले फुट्ने र भाँचिने सम्भावना हुने उनको भनाई छ । उनका अनुसार ३८४ जना मतदाता रहेको पाङबोचे मतदान केन्द्रमा १५९ मत अर्थात ४१४० प्रतिशत मत खसेको छ । खुम्बुको वडा नम्बर १ क्षेत्रको दुई वटा केन्द्रका मतपेटिका गाडीमार्फत मतगणना स्थल सल्लेरी ल्याइएको छ भने बाँकी ९ वटा केन्द्रको पेटिका आज हेलिकप्टर मार्फत ल्याउने तयारी गरिएको छ । खुम्बु पासाङ ल्हामु गाउँपालिकामा ५ हजार ९ सय ८७ मतदातामा २ हजार ६ सय ४७ अर्थात ४४२१ प्रतिशत मत खसेको छ ।
जनसंख्या लाभांशको उपयोग,"दसैं, तिहारलाई महँगीले डस्यो। बजारले विगतका वर्षमा जस्तो हर्ष ल्याउन सकेन। दसैंमा मीठो मसिनो खानैपर्ने संस्कार बोकेका सर्वसाधारण नेपालीले दुब्लोपातलो खल्ती टक्टक्याएर परम्परा धाने। असन भोटाहिटीमा दसैं, तिहारको पूर्वसन्ध्यामा देखिने भीडभाडपूर्ण रौनक पातलियो। साधारणमात्र होइन, हुनेखाने पसलेहरूले समेत पहिलेको जस्तो बिक्रीबट्टा नभएर निन्याउरो मुख लाउनु पर्यो। दसैं, तिहारको कुरा मात्र होइन, अघिपछि पनि अकासिँदो मूल्यवृद्धिले आमनागरिकलाई पार्नुसम्म पीर पार्यो। बजार अनुगमनको निरन्तरतामा ब्रेक लागेपछि मूल्य बढाएर बिक्री गर्नेहरूले राम्रो अवसर पाए। के यो मूल्यवृद्धि कृत्रिम हो वा बाध्यात्मक ? यो प्रश्नको सोझो जवाफ छैन। तर बाध्यात्मक अवस्थाको साथै कृत्रिम रूपमा पनि बजार भाउ बढ्छ भन्ने जानकारी सबै उपभोक्तालाई छ। उपभोक्ता भने बाध्य छन् महँगो सामान खरिदगर्न। खरिददारीको आयतन र आकार कम गर्नु बाहेक अर्को विकल्प उनीहरूसँग थिएन। सबैलाई थाहा छमहँगी बढ्नुको एउटा कारण नेपाली मुद्राको क्रयशक्ति घट्नु पनि हो। रुसयुक्रेन युद्धले ल्याएको समस्या वैश्विक समुदायले आर्थिक घाटाको रूपमा बाध्य भएर भोग्नु परिरहेको रूपमा अर्थशास्त्रीहरूले अथ्र्याएका छन्। उनीहरूका अनुसार मुद्रास्फीतिको यो समस्या नेपालले मात्र भोग्नु परेको होइन, दुनियाँले भोगिरहेको छ। यसको मतलव दुनियाँले भोगिरहेकाले हामीले पनि भोग्नुपर्छ भन्नु हो। परन्तु कुनै पनि लोककल्याणकारी राज्यले आफ्नो सरहदभित्र आउन सक्ने सम्भावित आर्थिक वा अन्य समस्याको पूर्वआकलन गर्दै देशको अर्थतन्त्रलाई बलियो बनाउनेतर्फ व्यवहारमा लाग्नु पथ्र्यो। नेपालको अर्थतन्त्रलाई रेमिट्यान्सले सहयोग पुर्याएकाले मात्र राहतको सास फेर्न पाइएका हो। अन्यथा यस्तै हुन्छ भन्न सकिन्न। जब आयातमा लाग्ने भन्सारले राजस्वमा अपेक्षाकृत बढी योगदान गर्ने अवस्था आउँछ, त्यहाँको अर्थतन्त्र रुग्ण भएको मान्नुपर्ने हुन्छ। निर्यात वृद्धिबाट राजस्व बढाएर स्वस्थ अर्थतन्त्रको परिचय बनाउनुपर्नेमानिर्यातजन्य उत्पादनको अभावमा व्यापार असन्तुलन थेग्नै गाह्रो पर्नेगरी बढ्नुलाई अर्थतन्त्र ज्यादै कमजोर भएको अर्थमा बुझ्नुपर्ने हुन्छ। अहिले नेपालमा उद्योगधन्दाहरू क्रमशः बन्द हुँदै गएका छन्। उत्पादनमूलक उद्योगहरूको संख्या हातको औंलामा भाँचेर गन्न सकिन्छ। यी उद्योगहरू पनि कुन दिन बन्द हुनेहुन् भन्न सकिन्न। अब त यस्तो लाग्दै छ नेपालको अर्थतन्त्रले ब्ल्याक स्वान (कालो हाँस) सिन्ड्रम देखाइरहेको छ। कुन बेला यो अर्थतन्त्र सम्हाल्नै नसकिने मोडतिर पुग्ने होअनुमानगर्न सकिन्न। यस्तो अवस्थालाई कसरी व्यवस्थापन गर्ने हो त्यतातिर राज्यले कस्तो ठोस योजना अगाडि ल्याएको छ? आमनागरिकले थाहा पाएका छैनन्। जनसंख्या लाभांश नेपालको अर्थतन्त्रले ब्ल्याक स्वान (कालो हाँस) सिन्ड्रम देखाइरहेको छ। कुन बेला यो अर्थतन्त्र सम्हाल्नै नसकिने मोडतिर पुग्ने हो अनुमान गर्न सकिन्न। नेपालको कुन जनसंख्यामध्ये १६ देखि ४० वर्षको उमेरसमूहका नेपालीको संख्या ४०६८ प्रतिशत छ। यस अर्थमा यो युवा उमेर त्यस्तो समूह हो, जसको क्षमता, बुद्धि र वर्कतले मुलुकलाई ह्वात्तै माथि उठाउन सक्छ। राज्यको सोच र शक्तिलाई युवा जनशक्तिको अधिकतम सदुपयोग गर्नेतर्फ यथार्थपरक भएर लगाउन सकेको भए, सम्भवतः मुलुकले आर्थिक र सामाजिक अप्ठेराहरूलाई सहजै पार लगाउन सक्ने थियो। विदेशी श्रम बजारमा न्यून दक्ष र अदक्ष श्रमिकहरूको साटो दक्ष र उच्च दक्ष युवालाई पठाउन सकेको भए त्यसबाट समाज र मुलुकले राम्रो प्रतिफल पाउने थियो।जनसंख्यालाभांश वितरण हुने थियो।४०६८ प्रतिशतको युवा जनशक्ति रहनुको अर्थ हो, जनसांख्यिक लाभांश प्राप्त हुनु। अर्थात् यो सक्रिय जनसंख्या हो। यदि यसको सट्टा बढी उमेर भएको संख्या धेरै हुने हो भने बाहिरबाट युवालाई आमन्त्रण गर्नुपर्ने अवस्था आउने थियो। युरोप र अमेरिकाका केही देशका साथै एसियाका उन्नत देशहरूले समेत यो समस्यासँग जुधिरहेका छन्। यस अर्थमा नेपालको युवाशक्ति नेपालको बलियो सम्पत्ति हो। यो शक्तिको परिणाममुखी परिचालनका लािग तत्कालै गर्नुपर्ने काम केहो ? त्यसबारेमा संवेदनशील भएर राज्य लागिपर्ने हो भने मुलुक र जनताका लागि धेरै गर्न सकिने थियो। युवा जनशक्तिबाट परिणाममुखीप्रतिफल प्राप्त गर्न दुईटा पक्षउपर विशेष ध्यानपुर्याउनु पर्छ शिक्षा र सिकाइ। ठूला समस्यालाई तत्कालै समाधान गर्न नसकिएला। तर हेक्का राख्नुपर्छ, वर्तमानको समस्यासँग जुध्ने अल्पकालीन योजना र कार्यक्रमलाई अगाडि ल्याएर कार्यान्वयन गर्न सकिन्छ भने मध्यकालीन र दीर्घकालीन रूपमा शिक्षाका साथै सिकाइको पक्षलाई जोड दिएर भावीसमस्यालाई हल गर्न सकिन्छ। शिक्षा र सिकाइ भारतको हिजोको शिक्षा प्रणाली बेलायती शिक्षा प्रणालीबाट प्रभावित थियो।नेपालले पनि त्यही प्रणालीलाई अपनायो। उक्त शिक्षाले विद्यार्थीलाई क्लर्क र बाबुजी मात्र बन्न बनाउन सिकायो। उच्च प्रविधिले राज्य गरेकोआजकोशताब्दीमा हिजोको शिक्षा प्रणाली व्यावहारिक छैन। आजको शिक्षाले विश्वको डिजिटल प्रविधिसँग प्रतिस्पर्धागर्न सक्षम भएको देखाउनुपर्छ। प्रत्येक विद्याथर्ािलाई नयाँ उत्साह, नयाँ सोच र नयाँ प्रविधिदिन सक्नुपर्छ। विश्वविद्यालयले गर्ने दीक्षान्त समारोहमा दिइने प्रमाणपत्रलाई शिक्षाको उपलब्धि मानेर बस्ने जुन सोच आममानिसमा छ, त्यसले सिकाइको पक्षलाई कमजोर बनाएको छ। शैक्षिक प्रमाणपत्रले एउटा विद्यार्थीको किताबी ज्ञानलाई दर्शाउला तर उसको सिर्जनशीलतालाई परिभाषित गर्न सक्दैन। सिर्जनशीलता विद्यार्थीको भित्री ट्यालेन्ट हो। जुन ट्यालेन्ट उसभित्र लुकेर बसेको हुन्छ। लुकेको क्षमतालाई उसको सिर्जनशीलतासँग जोड्ने काम शिक्षाले गर्नुपर्छ। तर हाम्रो शिक्षा प्रणाली घोकन्ते शिक्षामा रूपान्तरण भएर गएको छ। जसले जति घोक्न सक्यो, जति कण्ठ पार्न सक्यो, उसले उति धेरै नम्बर ल्याउँछ भन्ने विश्वासले विद्यार्थीमा आउट अफ द बक्स गएर सोच्ने, विश्लेषण गर्ने र तर्क गर्ने क्षमताको विकास हुन सकेको छैन। सिकाइसिर्जनासँग गाँसिएको हुन्छ, आजन्म सिक्ने सिकाउने प्रक्रियासँग जोडिएको हुन्छ। के, किन, कसरी, कहाँ र किनजस्ता प्रश्न उठाएर त्यसको उत्तर खोज्न लगाउँछ। सिकाइले समाज र देशको सकारात्मक पक्षसँग जोडिएका संस्कार, मूल्य र मान्यतालाई प्रयोगमा ल्याउन लगाउँछ। सिकाइले देशभक्तिको भावनालाई जागृत गराउँछ। आमाबुबा र अग्रजको सम्मान गर्न लगाउँछ। मुलुकप्रतिको नागरिक कर्तव्यबारे बोध गराउँछ। केही वर्षयताभ्यालेन्टाइन्स डे र गुड फ्राइडेलाई उल्लास र उत्साहपूर्वक मनाउँदै जाने संस्कार बढ्दै गएको छ। फलतःयसबाटआफ्नै देशको रीति, थिति र परम्पराविस्तारै लोप हुने अवस्था आउनसक्छ। विभिन्न समुदायका चाडपर्वले सामाजिक सद्भाव, एकता र सहिष्णुता वृद्धिमा बल पुर्याएका छन् र पुर्याउन सक्छन् भन्ने यथार्थ बिर्सनु हुँदैन। हामीले हेक्का राख्नुपर्छ जुन क्षणबाट विभिन्न समुदायले मनाउने, चाडपर्व र परम्परालाई जीवित राख्ने सवालमा मुलुक गम्भीर बन्दैन, त्यही समयदेखि समुदायसमुदायको बीचमा द्वन्द्व सिर्जना हुन जान्छ। विविधताको व्यवस्थापन (डाइभर्सिटि म्यानेजमेन्ट) गर्न सकेमा मात्र बाह्य संस्कार र संस्कृतिको आक्रमणबाट समुदाय जोगिन सक्छ र द्वन्द्व हुनबाट बच्न सकिन्छ। यस अर्थमा मुलुकको अर्थतन्त्र र सामाजिकसांस्कृतिक उत्थानका लागि शिक्षा र सिकाइलाई मुख्य आधार बनाउनुपर्छ। किताबी ज्ञानका साथै व्यावसायिक सीप र ज्ञान उपलब्ध गराउने गरी सानै कक्षादेखि पाठ्यक्रम र सोअनुसारको सीप सिकाउने शिक्षा प्रणाली लागू गर्नु जरुरी छ। शिक्षामा कला, विज्ञान, व्यवस्थापन र कानुन संकाय भनेर पढ्ने विषयलाई विभिन्न संकायमा बाँड्नुभन्दा विद्यार्थीको यदि इच्छा छ भने इतिहास पढ्नेले भौतिकशास्त्र र जीवविज्ञान, अन्तर्राष्ट्रिय कानुन र व्यापारशास्त्र सँगसँगै पढ्न किन नपाउने ? यो प्रश्न छलफलको विषय बन्नुपर्छ। अब हरेक सरकारी विद्यालयमा वा निजी क्षेत्रको लगानीमा व्यावसायिक शिक्षालय खोली सीप र प्रविधिमूलक पढाइ सुरु गर्नैपर्छ। यसबाट युवालाई स्वरोजगारी र ज्याला रोजगारीमा जान सजिलो हुनेछ। स्वदेशी वा विदेशी श्रम बजारमा दक्ष जनशक्तिको आपूर्ति हुन गई राज्यको आर्थिक क्रियाकलापमा सहयोग पुग्नेछ। यसैगरी उच्च दक्ष जनशक्ति उत्पादन गर्नु अपरिहार्य भइसकेको सन्दर्भमा प्राविधिक विश्वविद्यालयको संख्या बढाएर इच्छुक विद्यार्थीलाई स्वदेशभित्रै पढ्ने वातावरण सरकारले बनाइदिनै पर्छ। होइन भने ब्रेन ड्रेन बढ्ने र शिक्षाको नाममा विदेशी मुद्रा बाहिरिने क्रमलाई रोक्न सकिने छैन। नेतृत्व विकास युवाहरूको नेतृत्व विकासको निम्ति उपयुक्त वातावरण बनाइदिने काम विद्यालय स्तरदेखि नै शुरु हुनुपर्छ। नेतृत्व विकासलाई सिकाइको उत्पादनको रूपमा लिएर आर्थिक, राजनीतिक र सामाजिक क्षेत्रका सकारात्मक परिवर्तनका वाहक युवा नै हुन् भन्ने विश्वासको स्थापना गर्नु जरुरी छ। हुनत, यहाँको रानजनीतिकसामाजिक अवस्थालाई केलाउने हो भने प्रवृत्ति र नियतले अहम् भूमिका निर्वाह गरेका छन्। राजनीतिक दलहरूभित्रयुवालाई नेतृत्व दिने सवालमा कञ्जुस्याइ छ। युवाले नेतृत्व लिनै सकेनन् भन्ने सोच राजनीतिमा वलवान् छ। राजनीतिक नेतृत्वमा राजनीतिक अर्थव्यवस्थाको गहिरो ज्ञान नभएको वा विज्ञहरूबाट पनि सिक्न नखोज्ने कमजोरीका कारणले मुलुकको समग्र विकास कसरीगर्ने भन्नेमा अन्योल छ। यदि यस्तो नहुँदो हो त नीतिको वाष्पीकरण हुने थिएन। युवालाई नेतृत्व दिने सवालमा कन्जुस्याईं देखिने थिएन। यथार्थ केहो भने जबसम्म नेतृत्वको अवसर पाउँदैनन्, तबसम्म युवाले काम गरेर देखाउन सक्दैनन्। उनीहरूलाई वैचारिक र व्यावहारिक रूपमा अनुशिक्षण दिँदै भोलिको नेतृत्व लिन सक्ने क्षमताको विकास गराउने परिपाटीको स्थापना नभएकाले पुस्तान्तरणमा समस्या देखिएको हो। त्यहाँ विश्वासको कमी उब्जिएको हो। वर्तमानको युवा पुस्ताको आफ्नै गनगन छ। अग्रजले नेतृत्व दिनै चाहँदैनन् भनेर युवाले गनगन गर्नु भन्दा क्षमताको विकास गर्नेतिर लाग्नु उपयुक्त हुन्छ। सिर्जनात्मक सिकाइलाई कसरी व्यवहारमा देखाउने र अरूले भन्दा प्रभावकारी कार्य कसरी गर्ने भन्नेमा युवास्पष्ट हुनैपर्छ। आफ्नै क्षमता र दक्षताले मात्र जीवनपर्यन्त हिँड्न सकिन्छ। अरूको बैसाखी टेकेर केहीबेर हिँड्न सकिएला तर सधैंभरि हिँड्न सकिन्न।"
उत्साहलाई छेकेन बुढेसकालले,"भोजपुर : भोजपुर नगरपालिका८ पोखरेका ९४ वर्षीया ललितमाया कार्की एकाबिहानै नातिसँग मतदाता परिचयपत्र बोकेर स्थानीय सरस्वती आधारभूत विद्यालयको प्रागंणमा पुगिन्। करिब ८ सय मतदाता रहेको उक्त वडामा सबैभन्दा पहिलो मतदान गर्ने मतदाताको रूपमा कार्कीलाई पालो दिइयो। उनी आफूलाई दिएको पहिलो प्राथमिकताबाटै हर्षित बनिन्। बुढेसकालमा आफ्नो मताधिकार गर्दा उनको खुसीको सीमा रहेन। अर्को चुनावसम्म भोट दिन भेटिन्छ कि भेटिन्न कुनै टुंगो छैन ! एकपल्ट भए पनि भोट हालेर आउँ भनेर लट्ठी टेक्दै भए पनि भोट दिन आएँ, भोट लगाएँ कार्कीले भनिन्, मतदान गर्न पाउँदा धेरै खुसी लागेको छ, हाम्रो भोट खेर नजाओस्, अब कति बाँचिएला र ! उमेरले पाको भए पनि बाँचुञ्जेल विकास र समृद्धि देख्न चाहने ज्येष्ठ नागरिकको यसपटक उत्साहजनक सहभागिता देखिएको छ। भोजपुर नगरपालिका७, डाँडागाउँकी ८५ वर्षीया जयमाया तामाङ पनि आइतबारको चुनावमा निकै उत्साहित देखिइन्। भोजपुर सदरमुकामको टुँडिखेल मतदान केन्द्रमा उनले छोरा र बुहारीसँगै बैसाखी टेक्दै मतदान गरिन्। भनिन्, मेरो सपना धेरै विकास होस् भन्ने हो, मेरो भोट पनि धेरै विकास गर्नेलाई हो, हामी बूढाबूढीको हेरचाह र खुसी साकार पार्ने होस्। यसपटक भोजपुरबाट करिब पाँच हजारभन्दा बढी ज्येष्ठ नागरिकले मतदान गरेका छन्। ज्येष्ठ नागरिकहरू वृद्धवृद्धाका समस्या र दुःखकष्ट सुनिदिने जनप्रतिनिधि छान्नमा उत्सुक देखिएका छन्। आफ्ना पुस्ताका समस्या सम्बोधन गर्नेलाई नै भोट दिने भोजपुर नगरपालिका वडा नं ८, बरबोटका ९५ वर्षीय उजिरबहादुर प्रधान सुनाउँछन्। भन्छन्, चुनावमा जितेर जानेले हामीजस्ता बूढाबूढीको समस्या बुझिदेओस्, गाउँठाउँ विकास गरुन्, हाम्रा सन्ततिले दुःख नपाउन्, सबै सुखी होउन् भन्ने चाहान्छु। संघ र प्रदेश निर्वाचनका लागि भोजपुरका ९ स्थानीय तहका ८१ वडामा ८७ मतदानस्थल र १ सय ५७ मतदान केन्द्र निर्धारण गरिएको छ।"
जितेपछि वाचा नबिर्सनू,"सुर्खेत : वीरेन्द्रनगर५ निवासी मनरुपा मगर मतदान गरेपछि मुस्कुराउँदै मतदान केन्द्रबाट बाहिरिन्। आइतबार मतदान गरेर फर्किंदै गरेकी उनको अनुहारमा खुशी झल्किन्थ्यो। हर्षित मुहारमा उनले भनिन्, मैले विगतमा पनि धेरै पटक भोट दिएँ। यसपालि भने धेरै खुशी छु। मेरो भोटले देशमा राम्रो हुनेछ। नेताले पहिलेजस्तो यसपटक आफ्नो वाचा बिर्सने छैनन्। १९९१ सालमा जन्मिएकी मनरुपाले मतदान गरेको यो पहिलो पटक भने होइन। आफ्नो जीवनमा धेरैपटक मतदान गरेकी उनले यसपालि दिएको भोटले देशमा परिवर्तन आउने विश्वास गरिन्। सबैले यसपालि त काम गर्छौं भनेका छन्। सायद नेताहरूले अब गल्ती नगर्लान्, उनले भनिन्, यसपालि मेरो भोट खेर जानेछैन। चुनाव जितेपछि नेताले आफ्नो वाचा नबिर्सुन्। नातिनीको सहयोगमा मतदान केन्द्रसम्म पुगेकी उनले देशमा विकास हुने अपेक्षासहित आफूले मतदान गरेको बताइन्। वीरेन्द्रनगरकै खगिसरा भण्डारीले पनि आइतबार मतदान गरिन्। उनको पनि एउटै अपेक्षा छ, नेताले चुनाव जितेपछि विगतको जस्तै गल्ती नदोहोर्याउन्। ७४ वर्षीया उनले विगतमा नेताहरूले वाचा पूरा नगरेको भन्दै यसपालि वाचा पूरा नगरे पाँच वर्षपछि हिसाब खोज्ने बताइन्। हाम्रो भोटले हिजो धेरै जना मन्त्री बने, उनले भनिन्, हामीले गाउँमा विकासको अनुभूति नै गर्न पाएनौं। नेताहरूले आश्वासन मात्र दिएर ढाँटे। यसपालि पनि विकास गर्छौं भनेका छन्। यसपटक वाचा भुल्नेहरूले अब पाँच वर्षपछि भोट माग्न नआए हुन्छ। नेता र उम्मेदवारहरूले चुनाव जितेपछि आफ्नो प्रतिबद्धता र जनतालाई नै बिर्सने गरेको सर्वसाधारणको दुखेसो छ। वीरेन्द्रनगरका डिल्लीप्रसाद आचार्यले भने, नेता र दलप्रति गुनासो त धेरै नै थियो। तर, यसपालि नेताहरू सुध्रिन्छन् भन्ने आस छ। चुनावको बेलामा हाम्रासामु गरेका प्रतिबद्धताहरू नेताहरूले जितेपछि नभुले हुन्थ्यो। देशको विकासका लागि पनि नेताहरू इमान्दार हुनैपर्छ। उनले आफूहरूले गाउँमा सडक कालोपत्रे, बिजुलीको व्यवस्था, खानेपानी र स्वास्थ्यलगायतका पूर्वाधारको विकास हुने यो निर्वाचनबाट अपेक्षा गरेको सुनाए। विकास गर्ने नेता र दल आफूहरूको चाहना रहेको भन्दै उनले यसपटक जितेपछि वाचा भुल्नेहरूले अर्कोपटक सजाय पाउने बताए। वीरेन्द्रनगर१२ का विश्वास नेपालीले भने अब नेताहरूको आश्वासनले मात्र नहुने बताए। अब रोजगारी र आयआर्जनतर्फ नेताहरू गम्भीर बन्नुपर्ने उनको भनाइ छ। नेताहरूले चुनावका बेला ठूला सपनाहरू बाँड्छन्, उनले भने, जितेर गएपछि गाउँमा फर्कदैनन्। जनताका अपेक्षाहरू पूरा गर्दैनन्। मुख्य समस्या भनेको दलहरूको यही हो। अब भने दलका नेताहरू सच्चिनै पर्छ। उनले चुनाव जित्नेहरूले आफूहरूको मतको सम्मान गर्दै भौतिक विकास र रोजगारी सिर्जना गर्नेतर्फ लाग्नुपर्ने सुझाव दिए। नेताहरू विकास निर्माणका काममा गम्भीर भए जनताको मत खेर नजाने उनको भनाइ छ। सुर्खेतमा प्रतिनिधिसभाका दुई र प्रदेशसभाका चार सिटका लागि आइतबार मतदान भएको छ। आइतबारको निर्वाचनमा सुर्खेतमा सत्ता गठबन्धन एमालेबीच मुख्य प्रतिस्पर्धा देखिएको छ। सुर्खेतको क्षेत्र नं १ मा सत्ता गठबन्धनबाट कांग्रेस उपसभापति पूर्णबहादुर खड्का र एमालेबाट धु्रवकुमार शाही उम्मेदवार छन्। यस्तै, जिल्लाको क्षेत्र नं २ मा सत्ता गठबन्धनबाट कांग्रेसका नेता हृदयराम थानी र एमालेका जिल्ला अध्यक्ष अमृतकुमार विसी उम्मेदवार छन्। प्रदेशसभाका चार सिटमा पनि गठबन्धन र एमाले उम्मेदवारहरूबीच नै प्रतिस्पर्धा देखिएको छ।"
काठमाडौं निर्वाचन क्षेत्र नम्बर ६ को मतगणना सुरु,"काठमाडौंः काठमाडौं निर्वाचन क्षेत्र नम्बर ६ को मतगणना सुरु भएको छ । धर्मस्थलीमा केहीबेरअघि मतगणना सुरु भएको हो । काठमाडौं निर्वाचन क्षेत्र नम्बर ६ मा नेपाली कांग्रेस र एमालेबीच कडा प्रतिस्पर्धा हुने देखिन्छ । यो क्षेत्रमा कांग्रेसका ६९ वर्षीय भीमसेनदास प्रधान र एमालेका ५६ वर्षीय सर्वेन्द्र खनालबीचको प्रतिस्पर्धा रोचक हुने देखिएको हो । यो क्षेत्रमा जनता समाजवादी पार्टीका ४१ वर्षीय मनोज आचार्य, राप्रपाका ७२ वर्षीय विष्णुप्रसाद आचार्य, राप्रपा नेपालका ३३ वर्षीय महेश्वर कार्की, राष्ट्रिय स्वतन्त्र पार्टीका ४३ वर्षीय शिशिर खनाललगायतले प्रधान र खनाललाई चुनौती दिने देखिन्छ । यहाँ एमाले र राप्रपाको तालमेल भएको छैन । यो निर्वाचन क्षेत्रमा ६२ हजार १०२ मतदाता छन् ।"
एमालेद्वारा गोरखामा पुन मतदानको माग,"गोरखा : नेकपा एमालेले गोरखामा पुनः मतदान गर्न माग गरेको छ । लोकतान्त्रिकवाम गठबन्धनले विभिन्न मतदान केन्द्रमा धाँधली गरेको आरोपसहित विज्ञप्ति जारी गरी एमालेले ती मतदान केन्द्रमा पुनः मतदानको माग गरेको हो । स्वतन्त्र, निश्पक्ष र धाँधलीरहित निर्वाचनको मूल मर्ममाथि प्रहार गर्दै अपवित्र र अराजनीतिक गठबन्धन पक्षधरबाट गोरखाका निर्वाचन क्षेत्र नं १ र २ का विभिन्न मतदान केन्द्रमा मृतक, अनुपस्थित मतदाताको नाममा मतदान गर्ने, अन्य उम्मेदवारका प्रतिनिधिहरुमाथि हातपात गर्ने जस्ता अवाञ्छित क्रियाकलाप भएको छ, पार्टीका जिल्ला समिति सचिव काजीराम रोकाद्वारा जारी गरिएको विज्ञप्तिमा लेखिएको छ, मतदान केन्द्रहरुमा भएको अवाञ्छित गतिविधिहरुको घोर भत्र्सना गर्दै उक्त क्रियाकलापप्रति नेकपा एमाले असहति जाहेर गर्दछ । उक्त घटनाको निश्पक्ष छानविन गरी पुन मतदान गर्न निर्वाचन आयोगको ध्यानाकर्षणसमेत गर्दछौँ । भीमसेन थापा १ मसेलको विन्द्रावती मावि, भीमसेन थापा १ कै बालकल्याण आधारभूत विद्यालय, आरुघाट १ मान्वु, सिरानचोक ३ हर्मीको सरस्वती आधारभूत विद्यालय, बारपाक सुलिकोट ४ को हिमालय मावि, बारपाक सुलीकोट ६ को सूर्यज्योति मावि र धार्चे ३ को पार्वती आधारभूत विद्यालय मतदान केन्द्रहरुमा धाँधली भएको सो विज्ञप्तिमा दाबी गरिएको छ ।"
देशसँग जोडिएको भविष्य,"पाँच वर्षका लागि मताधिकार प्रयोग गरिसकेका छौं। हाम्रो एक मतले पक्कै राष्ट्रको भाग्य र भविष्य निर्धारण गर्नेछ। हामीकहाँ धेरै उमेदवार मत माग्न आएका थिए। पुराना र नयाँ दुवै किसिमका उमेदवारसँग हामी मतदाताले साक्षात्कार गरिसकेका छौं। चुनावप्रचारको सिलसिलामा धेरै क्रिया, प्रतिक्रिया भए। विगतका चुनावका तुलनामा यसपटक दल र उमेदवारका धेरै बढी आलोचना भए। यहाँसम्मकि ठूला दलका कतिपय शीर्षनेतालाई राजनीतिक रूपमा सधैंका लागि निषेध गर्नुपर्छ भन्ने आग्रहका साथ नो नट अगेन जस्ता विवादास्पद नारा पनि लागे। प्रजातन्त्रको पुनर्बहालीपश्चात् देशमा सरकार गठनार्थ चारवटा र संविधान निर्माणार्थ दुईवटा आवधिक निर्वाचन सम्पन्न भए। मंसिर ४ मा सम्पन्न निर्वाचन सातौं आवधिक हो। यो निर्वाचनमा ठूला दल र ती दलका शीर्ष नेता जति आलोचित भए, यसअघिको तुलनामा धेरै बढी हो। तर यहाँ स्मरणीय के छ भने प्रणालीगत असहमतिका आधारमा राजनीतिक नेतृत्वको आलोचना भएको छैन। आलोचनाका विषय नेतृत्वको असफलता र अकर्मण्यता, सत्तालिप्सा र भ्रष्टाचार, सदाचार, नैतिकता र इमान्दारीको कमी, राष्ट्र र जनताप्रतिको जवाफदेहितामा कमीजस्ता कुरा छन्। बरु नेता एवं दलहरू र त्यसमा पनि सत्ता गठबन्धनबाट कतै प्रणालीगत परिवर्तन त कतै मौजुदा प्रणालीमा संरचनात्मक परिवर्तनको प्रस्ताव गरेका छन्। वर्तमान संविधानका निर्माताहरूले प्रणालीगत र संरचनागत परिवर्तनको प्रस्ताव गर्दा उनीहरूको संविधान र प्रणालीप्रतिको विश्वास र आस्थामा प्रश्न उठ्छ नै जुन स्वाभाविक हो। यस प्रश्नले स्वतन्त्र वा दल निरपेक्ष रहेर चुनावी मैदानमा उत्रिएका उमेदवारलाई बढी मुखर एवं उत्साहित तुल्याएको छ। सुरुदेखि नै वर्तमान राजनीतिक प्रणालीसँग असहमतहरूको पनि आत्मविश्वास र मनोबल बढाउने काम गरेको छ। यस मानेमा कथंकदाचित वर्तमान प्रणाली कमजोर भएमा त्यसका कारक स्वयं संविधान निर्मातालाई मान्नुपर्ने हुन्छ। अझ त्यसमा पनि मौजुदा संविधानलाई आफ्नो उपज र देन रहेको दाबी गर्ने पक्षले क्षतिको बढी जिम्मेवारी बहन गर्नुपर्ने हुन्छ। यस कोणबाट हेर्दा वर्तमान सत्ता गठबन्धन ले संविधान र प्रणालीलाई सत्ता हत्याउने माध्यम वा साधनको रूपमा मात्र उपयोग गरेको प्रष्ट हुन्छ। व्यवहारतः सत्ता गठबन्धन संविधानप्रति निष्ठावान् र इमान्दार देखिएन। संविधानको रक्षार्थ सत्ता गठबन्धन निर्माण भएको सत्तासीन नेताहरूको दावी सिद्धान्ततः आकर्षक लागे पनि व्यवहारमा खोक्रो र भ्रामक देखियो। चुनावी घोषणापत्रमा उल्लिखित प्रणालीगत र प्रणालीको संरचनागत परिवर्तनको प्रस्ताव यस तर्कको ज्वलन्त उदाहरण हो। तर विडम्बना संविधानको शिरमाथि गिर खेल्दै सत्ता गठबन्धन निर्लज्ज ढंगले संविधानको संरक्षण गरिरहेको दुहाइ दिइरहेको छ। हामीले दिएको मतले प्रतिनिधिसभा र प्रदेशसभा बन्दैछ। सरल भाषामा भन्दा आगामी पाँच वर्षको लागि बन्ने संसद् र सरकारमा मतदाता प्रतिविम्बित हुँदैछौं। संसद् र सरकारमा मतदाताको सोच, प्रवृत्ति र अनुहार झल्किन्छ। सही र उपयुक्त पात्र (उमेदवार) लाई मत प्रदान गरेर सांसद बनाउँदा स्वतः नै सदाचारी, उत्तरदायी र नैतिकवान् संसद् र सरकार बन्छन्। यसर्थ निर्वाचनको यस संगीन घडीमा हामी आम मतदाताले साथी (नेता वा उमेदवार)लाई चोर लगाउनेतिर भन्दा आफ्नो पोकाको गाँठो बलियो बनाउन आवश्यक छ। आज जसजसलाई गाली, निन्दा वा आलोचना गरिरहेका छौं। उनीहरू आफैं सांसद, मन्त्री वा प्रधानमन्त्री भएका होइनन्, पटकपटक दिएका मतबाट निर्वाचित भई त्यहाँ पुगेका हुन्। देशलाई आजको दुरुह अवस्थामा पुर्याउन दलपति, नेता, सांसद वा मन्त्री जति जिम्मेवार छन्, उनीहरूलाई तत्तत् जिम्मेवारी वा पदमा पुर्याउने हामी जनता पनि त्यत्तिकै जिम्मेवार छौं। संविधानले नेपालीलाई सार्वभौम नागरिक परिभाषित गरेको भए पनि हाम्रो सोच र व्यवहार अझै पनि तदनुरूप बन्न सकिरहेको छैन। राष्ट्रको व्यवस्थामा अजंगका र अकल्पनीय परिवर्तन आए पनि अधिकांश जनताको मानसिक र प्रवृत्तिगत अवस्थामा खासै परिवर्तन आएको छैन। लोकतन्त्रमा जनतानागरिक समाज निर्णायक र निर्देशक हुनुपर्नेमा अहिले पनि नागरिक समाज परमुखापेक्षी, आदेशमुखी र आदेश पालक छ। हामीकहाँ पार्टी समाज सशक्त र संगठित छ तर यो समाज नागरिक समाजमा रूपान्तरित हुन सकिरहेको छैन। समाजका अगुवा वा अभियन्ताहरूबाट पनि सवल र संगठित नागरिक समाज निर्माणको खासै पहल भएको देखिँदैन। यदाकदा कुनै खास विषयवस्तुका आधारमा विद्रोह वा आन्दोलनको स्थिति देखा पर्ने गरेका छन्। तर त्यस्ता भुइँफुट्टा आन्दोलन या त प्रणालीविरुद्ध या कुनै अमुक व्यक्तिको व्यक्तित्व उत्थानमा केन्द्रित रहँदै आएका छन्। गलत मनसायबाट बेलाबेला उठ्ने गरेका यस्ता खाले विद्रोह वा आन्दोलनले संगठित नागरिक समाजका भ्रूणलाई प्रतिकूल असर पुर्याउँदै आएको छ। नागरिक समाज असंगठित र कमजोर रहेको कारण भ्रष्टाचार, बेथिति, दण्डहीनता र अराजकताले प्रश्रय पाएको हो। प्रत्येक आवधिक निर्वाचनमा मतदाताले सही र उपयुक्त जनप्रतिनिधिको चयन गर्न चुकेका कारण नै सुशासन, शान्ति र समुन्नतिको खडेरी परेको हो। कम्तीमा यस निर्वाचनमा हिजोबाट शिक्षा लिन सकौं। एक्काइसौं शताब्दीका नागरिक र विशेषतः राष्ट्रको युवा पिँढीबाट लोकतन्त्रलाई नेपाल र नेपालीको सबल, सुदृढ र सुन्दर जीवनशैली तुल्याउनु छ। त्यसका लागि संगठित र सुसंस्कृत नागरिक समाज निर्माणको पहल निकै ढिलो हुँदै गएको छ। दलीय प्रणालीको विकल्पको रूपमा लिन वा बुझ्न मिल्दैन। हामी यो राष्ट्रका प्रहरेदार सम्प्रभु नागरिक मात्र होइनौं। प्रत्येक घटना, प्रवृत्ति र पात्रका साक्षीसमेत हौं। त्यसैले यो राष्ट्र र जनताका लागि कसकसले के के गरेका छन् ? कुन दल वा नेतासँग देश र जनताको अवस्थामा सकारात्मक परिवर्तन गर्न सकिने सोच, क्षमता, इच्छाशक्ति, नीति र कार्यक्रम छन् ? भलै कैयौं आन्तरिक एवं बाह्य कारणबाट कार्यान्वयन सम्भावनाका बाबजुद तिनको कार्यान्वयन हुन नसकिरहेको अवस्था विद्यमान होस्। राष्ट्रहित र राष्ट्रिय स्वाभिमानप्रति कसकसको योगदान र भूमिका सकारात्मक वा नकारात्मक के छ ? आफू सन्मुख उपस्थित उमेदवारमध्ये को कति सदाचारी वा भ्रष्टाचारी छ ? कसको पृष्ठभूमि के छ ? कुन नेता वा उमेदवार हरदम आफ्नो क्षेत्रका जनताको सुखदुःखको साथी रहिआएको छ ? को को जनतालाई केवल भोटको वस्तु ठानेर चुनावको बेलामा मात्र लोलोपोतो घस्न आउने गरेका छन् ? आर्थिक, सामाजिक र सांस्कृतिक रूपमा जनताको जीवनस्तर र राष्ट्रको स्तर उकास्न कसको योगदान कति छ ? दल, नेता र उमेदवारका यी र यस्तै धेरै कुराको जन्मकुण्डली मतदातासँग छ। नेपाल निकै नाजुक एवं संगीन अवस्थाबाट गुज्रिरहेको तथ्यप्रति प्रायः सबै नेपाली जानकार छौं। अब पनि देशको राजनीतिक र प्रशासनिक बागडोर देशभक्त सुपात्रका हातमा नजाने हो भने आर्थिक बिच्छृंखलता र राजनीतिक अराजकता, सामाजिक बिखण्डन र बाह्य हस्तक्षेपको स्थिति अपरिहार्य छ। समुन्नत र समृद्ध राष्ट्र निर्माणको सपना, सोच र इच्छाशक्तियुक्त नेतृत्वको हातमा भावी सरकारको लगाम थमाउन सकेका रहेछौं भने आगामी पाँच वर्ष नेपालको इतिहासको सकारात्मक कालखण्ड हुनेछ।"
झापा ३ मा मतगणना सुरु,झापा : झापा ३ मा मतगणना सुरु भएको छ । भर्खरै प्राप्त जानकारी अनुसार अहिले मतपेटिका खोलेर मतपत्र मिलाउने काम धमाधम भइरहेको छ । सर्वदलीय बैठकले बिहान ८ बजेदेखि सुरु गर्ने निर्णय गरे पनि प्राविधिक कारणले मतगणना ढिला भएको थियो । झापा ३ मा राप्रपा अध्यक्ष राजेन्द्र लिङदेन र नेपाली कांग्रेस नेता कृष्णप्रसाद सिटौलाबीच कडा प्रतिस्पर्धा भएको आंकलन गरिएको छ । त्यसैले सबैको ध्यान यहाँ केन्द्रित बनेको छ । यस क्षेत्रमा ६८ दशमलव २० प्रतिशत मत खसेको छ । जिल्ला निर्वाचन कार्यालय झापाका अनुसार झापा ३ मा ६६ हजार ०६१ पुरुष र ६५ हजार ३७१ महिला गरी १ लाख ३१ हजार ४३२ मतदाता रहेकोमा ८९ हजार ६३७ मत खसेको हो ।
बैतडीमा प्रहरी सवार जीप दुर्घटना : ४ प्रहरीको मृत्यु,"बैतडी : बैतडीमा प्रहरी सवार जीप दुर्घटना हुँदा ४ जना प्रहरीको घटनास्थलमै मृत्यु भएको छ। सोमबार बिहान करिब ७ बजे बैतडीबाट पाटनतर्फ आउँदै गरेको १ ज ८५४ नं जीप पाटन नगरपालिका ४ थूम भन्ने स्थानमा दुर्घटना भएको हो। दुर्घटनामा ४ जना प्रहरीको घटनास्थलमै मृत्यु भएको घटनास्थलमा खटिएका सत्बाज प्रहरी चौकीका इन्चार्ज ऐन बहादुर पालले जानकारी दिए। अन्य चालकसमित ८ जना घाइते भएका उनले बताए। मृत ३ जनाको परिचय खुलेको छ। मृत्यु हुनेमा प्रहरी जवान लोकन्द्रबहादुर थापा मगर, प्रहरी जवान रमेश साउँद र सहायक हवल्दार अर्जुन कठायत रहेका छन्। एक जना प्रहरीको शव दुर्घटनाग्रस्त जीपमुनि रहेको र निकाल्ने प्रयास भइरहेको उनले बताए। यसैगरी जीप दुर्घटनामा परी घाइते भएका ४ जनालाई नेपाली सेनाको हेलिकप्टर मार्फत नेपालगञ्ज लगिएको छ। बिहान ९ बजे पाटन प्राथमिक स्वास्थ्य केन्द्रमा उपचार हुन नसकेपछि हेलिकप्टर मार्फत नेपालगञ्ज लगिएको प्राथमिक स्वास्थ्य केन्द्र पाटनले जनाएको छ। घाइतेहरुको पनि परिचय नखुलेको प्रहरीले जनाएको छ। जीप सडकबाट करिब २ सय मिटर तल खसेको छ। दुर्घटनाको कारण खुल्न सकेको छैन। दुर्घटनामा परेका प्रहरी तालिम केन्द्र दिपायलमा कार्यरत थिए। उनीहरुलाई निर्वाचनका लागि बैतडी खटाइएको थियो।"
"डडेलधुरामा मतपेटिका पुग्ने क्रम जारी, आजै मतगणना हुने","डडेलधुरा : डडेल्धुरा परशुराम नगरपालिकाका मतपेटिका मुख्य निर्वाचन अधिकृतको कार्यालयसम्म आउने क्रम जारी छ। आइपुगेका मतमेटिकालाई भण्डारण गरिसकेपछि सर्वदलीय बैठक ११ बजे बस्ने सूचना जारी गरेको मुख्य निर्वाचन अधिकृत बालकृष्ण वाग्लेले बताए। अन्य क्षेत्र का मतपेटिका मुख्य निर्वाचन अधिकृतको कार्यालयमा पुगिसकेका छन् । परशुरामको केही मतदान स्थलका पेटिका पुग्ने क्रममा छन् । त्यहाँको मतमेटिका आएपछि मात्रै भण्डारण गरी सर्वदलीय बैठकपछि गन्न सुरु हुने जनाएको छ । आज बिहान १० बजेसम्म बाँकी मतपेटिका आइपुग्ने अनुमान छ। दुर्गम क्षेत्र र मतपेटिका ढुवानी गर्ने गाडी बिग्रेकाले मतपेटिकाहरू सदरमुकाम पुग्न ढिलो भएको मुख्य निर्वाचन अधिकृत वाग्लेले जानकारि दिए। उनका अनुसार प्रतिनिधिसभातर्फ १ र प्रदेशसभातर्फ दुई निर्वाचन क्षेत्र रहेका डडेलधुरामा ५६६४ प्रतिशत मत खसेको छ। ९१ हजार २०१ जम्मा मतदातामध्ये ५१ हजार ६६० मत खसेको मुख्य निर्वाचन अधिकृत वाग्लेले बताए । प्रतिनिधिसभा सदस्यका लागि प्रधानमन्त्री एवं नेपाली कांग्रेसका सभापति शेरबहादुर देउवा, नेपाली कांग्रेस वीपीका वरिष्ठ उपाध्यक्ष कर्णबहादुर मल्ल, स्वतन्त्र उम्मेदवार सागर ढकाल, विक्रमबहादुर शाहीलगायत ८ जना उम्मेदवार छन्। प्रदेशसभा१ मा वामलोकतान्त्रिक गठबन्धनबाट माओवादी केन्द्रका सुदूरपश्चिम इन्चार्ज खगराज भट्ट, नेकपा एमालेका नेता एवं सुदूरपश्चिमका पूर्व भौतिक पूर्वाधार विकासमन्त्री पठानसिंह बोहरा, स्वतन्त्र उम्मेदवार महेशसिंह धामी लगायत छन्। यसैगरी प्रदेशसभा२ मा सत्ता गठबन्धनबाट कांग्रेस नेता एवं सुदूरपश्चिमका सामाजिक विकासमन्त्री गोविन्दराज बोहरा, स्वतन्त्र उम्मेदवार डा ताराप्रसाद जोशी लगायतका उमेदवार रहेका छन् ।"
स्थानीय तहभन्दा किन कम मत खस्यो ?,"बाँकेको बैजनाथ गाउँपालिकाको प्रभात मावि मतदानस्थलमा पुरुष मतदाताको लाइन पूरै खालि थियो। आइतबार दिउँसो २ बजे त्यहाँ पुगेको इन्सेकको निर्वाचन पर्यवेक्षण टोली लाइनमा महिला मात्रै देख्दा अचम्मै पर्यो। झन्डै ९० प्रतिशत महिला मात्र मतदानका लागि लाइनमा लागेका थिए। करिब तीन सय महिला हुँदा मुस्किलले १० जना पुरुष थिए, निर्वाचन पर्यवेक्षकको रूपमा मतदान केन्द्र पुगेका इन्सेकका लुम्बिनी प्रदेश संयोजक भोला महतले भने, महिलासँग सोध्दा रोजगारीका लागि बिदेसिएका र बाहिरी जिल्लामा भएका पुरुष पनि भोट हाल्न आएनन्। जिल्लामा स्थानीय तहभन्दा सबै ठाउँमै मत कम खस्यो। जिल्ला निर्वाचन कार्यालय बाँकेका प्रमुख रमा पन्तका अनुसार निर्वाचनमा जिल्लाभर ६४७० प्रतिशत मत खसेको छ। जिल्लामा ३ लाख ३२ हजार २ सय ३१ मतदाता रहेकोमा २ लाख १८ हजार ३ सय ४९ मत खस्यो। जुन स्थानीय तहमा खसेको मतको झन्डै १० प्रतिशतले कम हो। स्थानीय तहमा बाँकेमा ७४८८ प्रतिशत मत खसेको थियो। स्थानीय तहको निर्वाचनमा चर्को घाममा लाइन लागेर मतदान गर्न आएका थिए। अहिले त्यो उत्साह घटेको छ, प्रमुख पन्तले भनिन्। राजनीतिशास्त्रका प्राडाजनार्दन आचार्य निर्वाचन जित्नका लागि दलले गठबन्धन गर्ने र दलका उम्मेदवार नै नहुँदा मतदानप्रति रुचि घटेको बताउँछन्। उनले भने, पहिले मेरो पार्टी हो। जसरी पनि जिताउनुपर्छ। पार्टीप्रति आस्था, निष्ठा र विश्वास थियो। राजनीतिक मूल्य, मान्यताले चल्थ्यो, उनले टिप्पणी गरे, अब गठबन्धनका नाममा जोसुकै व्यक्तिका लागि मत हाल्नेभन्दा नहालेको जाति भनेर कम मत खसेको हो। मत हाल्न जाने पनि कतै दल बहिष्कार गरे कि भन्ने आरोप नलागोस् भनेर गएका हुन्। बाँकेमा मात्र होइन, स्थानीय तह निर्वाचनको जस्तो उल्लास कुनै जिल्लामा पनि देखिएन। सुदूरपश्चिम प्रदेशमा पनि स्थानीय तहभन्दा कम मतदान भएको छ। कैलालीमा ६३ प्रतिशत मात्रै मतदान भएको प्रदेश निर्वाचन कार्यालयका प्रमुख प्रेमराज भट्टले बताए। स्थानीय तहको निर्वाचन कैलालीमा ६८ प्रतिशत मतदान भएको थियो। स्थानीय तहको भन्दा ५ प्रतिशतले मतदान घटेको छ, उनले प्रष्ट पारे। बैतडी जिल्लामा त झन् १८ प्रतिशतले मतदान कम भएको छ। स्थानीय तहको निर्वाचनमा ६८ प्रतिशत भए पनि यो निर्वाचनमा ५० प्रतिशतका मतदान भएको जिल्ला निर्वाचन कार्यालय बैतडीले जनाएको छ। यस्तै, कञ्चनपुरमा ६२ प्रतिशत मतदान भएको छ। गत स्थानीय तहको निर्वाचनमा ६७ प्रतिशतका हाराहारीमा भएको छ। मौसम पनि राम्रो छ, वैशाखको चर्को गर्मीमा पनि राम्रो मतदान भएको थियो। किन मतदान घट्यो, विभिन्न अड्कलबाजी गरिन थालिएका छन्। अहिलेका युवाहरूमा पनि मतदानप्रति उत्साह देखिएन। युवाहरूले मतदान छ भनेर कुरेर बस्ने, बाहिर जानेहरू पनि मत हाल्न घर आउने परम्परा थियो। त्यो यसपटक कम देखियो, राजनीतिशास्त्रका उपप्राध्यापक देवराज अवस्थी भन्छन्, बरु भारत जाने नाकाहरूमा भीड देखियो। विदेश जान त्रिभुवन विमानस्थलमा भीड देखियो। यो भनेको युवाहरूमा देशको राजनीतिक अवस्थामा चित्त नबुझ्नु हो। सुदूरपश्चिमका लागि अहिले खेतीपाती सकेर भारतमा कामका लागि जाने समय हो। सुदूरका पहाडी जिल्लामा कात्तिकको मध्यसम्म खेतीपाती सकेर चैतसम्मका लागि मौसमी रोजगारी गर्न युवाहरू भारत जाने गर्छन्। आप्रवासनको क्षेत्रका कार्यरत निड्स नेपालका कार्यक्रम प्रबन्धक प्रकाश मडै भन्छन्, सुदूरका पहाडी जिल्लाका अधिकांश युवाहरू, जो दसैं र तिहार मान्न घर आएका थिए। उनीहरू चुनाव नपर्खेर भारत पसिसके। उनको विचारमा चुनावप्रतिको रुचि नभएकाले यस्तो भएको हो। भोट हाल्ने मन भएको भए, उनीहरू एकदुई हप्ता बसेर भोट हालेर जान्थे होलान्, तर उनीहरूमा भोट हालेर पनि परिवर्तन नभएको, नेताहरूले युवाको रोजगारी र स्वरोजगारीको नीतिहरू बनाउन नसकेको वितृष्णा छ। उनीहरूले भोट दिएर नेता जिताउनेबाहेक आफ्नो पेट नभरिने ठाने। अनि भारततिर पलायन भए, मडै भन्छन्। प्रधानमन्त्री शेरबहादुर देउवाकै गृह जिल्ला डँडेलधुरामा ५६ प्रतिशत र अछाममा ५५ प्रतिशतमात्र मत खसेको छ। जाजरकोटमा स्थानीय तहमा खसेको मतभन्दा ९ प्रतिशत कम मत खसेको छ। गत वैशाखमा भएको स्थानीय तहको निर्वाचनमा करिब ७२ प्रतिशत मत खसेको जिल्लामा अहिले ६२ दशमलव ९३ प्रतिशत मत मात्र खसेको छ। धेरै मतदाताहरू रोजगारीको खोजीमा भारतलगायतका देशमा वैदेशिक रोजगारमा गएका, देशकै सहरी क्षेत्रमा गएका र अध्ययनको सिलसिलामा जिल्ला बाहिर गएकाहरू पनि नफर्किएका कारण कम मत खसेको हो। कतिपयमा उत्साह नै नभएका कारण पनि मतदान गर्न नआएका हुन्, भेरी नगरपालिका२ का रत्नबहादुर वलीले अनुभव सुनाए। उत्साह नहुँदा धेरै मतदाता मतदान गर्न नआएको उनले बताए। स्थानीय तहमा धेरै उम्मेदवार भएका कारण आफू जित्नका लागि जसरी पनि मतदातालाई मतदान गराउन अग्रसर रहेको तर यो निर्वाचनमा सीमित उम्मेदवार रहेका कारण पनि स्थानीयमा धेरै उत्साह नदेखिएको भेरी नगरपालिका४ का दीपनारायण कार्कीले बताए। कतिपयले मतदान केन्द्र टाढा भएको, कतिपय दीर्घरोगी र अशक्तलाई मतदान केन्द्रसम्म लिने व्यवस्था नहुँदा पनि कम मत खसेको उनले बताए। गठबन्धन भएका कारण पनि मतभार धेरै भएकाले पनि मतदाता सार्नेभन्दा भएकै बचाउनतिर लाग्दा जिल्ला बाहिर गएकाहरू जिल्लामा नआउँदा कम मत खसेको भेरी नगरपालिका३ का साधना केसीले बताइन्। जीवन र राजनीति एउटा दलको गर्ने र निर्वाचनमा भोट हाल्दा फरक दललाई गर्नुपर्ने बाध्यकारी व्यवस्थाले गर्दा निर्वाचनमा मतदाताको उत्साहमा कमी हुँदै गएको प्यूठानीको बुझाइ छ। जनताको भावनाविपरीत नेताले मात्र चुनावी गठबन्धन गर्दा एक खालको निराशा जनतामा छ, खलंगाका नागरिक समाजका अगुवा विजयकुमार श्रेष्ठले भने, अब नीतिगत रूपमै दलहरूबीच चुनावी गठबन्धन गर्न नहुने व्यवस्था गरियो भने मतदानमा उत्साह हुन सक्छ। सरकार चलाउनकै लागि दलहरूले जबरजस्त बहुमत लिन खोज्नु पनि मतदाताको वितृष्णा रहेको उनको बुझाइ छ। राष्ट्रिय राजनीतिमा ठूला दलहरूबीच भइरहेको विभिन्न घटनाक्रमले पनि आम नागरिकमा चुनावी माहोल नबढेको पाइएको श्रेष्ठले सुनाउँछन्। प्यूठानभर ५५११ प्रतिशत मात्र मत खसेको छ। कुल १ लाख ५९ हजार ७ सय ६० मतदातामध्ये ८८ हजार ४७ मत खसेको जिल्ला निर्वाचन कार्यालय प्यूठानका जिल्ला निर्वाचन अधिकारी देवीराम पाठकले जानकारी दिए। स्थानीय तहको जस्तो उत्साह अहिले देखिएन्, लामो समयदेखि चुनावी पर्यवेक्षक अनुभव भएका मल्लरानी गाउँपालिका कसेरीका माधव केसीले भने, नागरिकहरू परिवर्तनको चाहनामा छन्। त्यो दलहरूबाट हुन सकेन। जनताहरू विकल्प खोजिरहेको पाइयो। कर्णाली प्रदेशसभाका निवर्तमान सांसद सुशील थापालाई यस पटकको निर्वाचन उत्साहहीन लाग्यो। स्थानीय तहको जस्तो यो निर्वाचनमा उत्साह नै देखिएन। मतदान गर्ने सवालमा आम नागरिकमा उत्साह देखिएन्, थापा भन्छन्। दिनभर मतदान केन्द्र अवलोकन गरेका दैलेखको आठबीस नगरपालिकाका नैनबहादुर शाहीले मतदाताहरू राजनीतिक दलहरूप्रति आजित भइसकेको अनुभव सुनाए। अहिले नेपालको वर्तमान व्यवस्थामाथि नै प्रश्नचिह्न खडा भइरहेको स्थिति छ, आममतदातामा वितृष्णा छ। मतदाता निर्वाचनमा उत्साहित छैनन्, उनले भने। दैलेखमा प्रारम्भिक तथ्यांकअनुसार झन्डै ६० प्रतिशत मत खसेको जिल्ला निर्वाचन अधिकारी मनमाया काउचाले बताइन्। कालीकोटका नागरिक अगुवा प्रेमबहादुर शाहीले विगतको तुलनामा यो निर्वाचनमा नागरिकको उत्साह निकै कम देखेको बताए। विगतका निर्वाचनमा ७० प्रतिशतभन्दा बढी मत खस्थ्यो। यो निर्वाचनमा करिब करिब ५७ प्रतिशत मतमात्र खस्यो, उनले भने विभिन्न दलहरूको गठबन्धन र राजनीतिप्रति नाागरिकको असन्तुष्टि मतमा देखियो। शंकरप्रसाद खनालनेपालगन्ज शिवराज भट्टकैलाली राजेन्द्र कार्कीजाजरकोट केशरराज क्षेत्रीप्यूठान हिक्मतबहादुर नेपालीदैलेख"
चितवनमा मतगणनाको तयारी,"चितवन : चितवनमा मतगणनाको तयारी गरिएको छ । सर्वदलीय सहमति गरेर मतगणनाको तयारी सुरु गरिएको हो । चितवन क्षेत्र नम्बर १मा ११ बजेबाट मतगणना सुरु गरिने बताइएको छ । क्षेत्र नम्बर २ मा दिउँसो १ बजे सुरु गरिने सहमति गरिएको छ । क्षेत्र नम्बर ३ को सर्वदलीय बैठक बसिरहेको सहायक निर्वाचन अधिकृत पुरुषोत्तम पौडेलले बताएका छन्। क्षेत्र नम्बर १ मा खैरहनि नगरपालिका, २ को चितवन उधोग संघको प्रदर्शनी केन्द्र र ३ को कृषि विश्व विद्यालयमा गणना हुँदैछ । चितवनमा ६४ प्रतिशत मत खसेको छ ।"
खुम्बुको मतपेटिका हेलिकप्टर मार्फत ढुवानी गरिने,सोलखुम्बु : सोलुखुम्बुको खुम्बु क्षेत्रको मतपेटिका हेलिकप्टर मार्फत जिल्ला सदरमुकाम सल्लेरी ढुवानी गरिने भएको छ। खुम्बु पासाङ ल्हामु गाउँपालिकाको खरिखोलासम्म सडक पुगे पनि माथिलो क्षेत्रमा सडक नपुगेकाले मतपेटिका ढुवानीमा हेलिकप्टरको प्रयोग गर्ने तयारी गरिएको हो। अहिले सो क्षेत्रको मतपेटिका संकलनको काम भइरहेकाले दिउँसो हेलिकप्टर मार्फत मतगणना स्थल सल्लेरी ल्याउने योजना रहेको मुख्य निर्वाचन अधिकृतको कार्यालयले जनाएको छ। ११ वटा मतदान केन्द्र रहेको खुम्बुको वडा नम्बर १ खरिखोलाका २ वटा केन्द्रको मतपेटिका गाडी मार्फत सल्लेरी ल्याइएको छ भने माथिल्लो क्षेत्रहरुको मतपेटिका भरिया मार्फत लुक्ला र नाम्चेमा संकलनको काम भईरहेको जनाइएको छ। आइतबार भएको मतदानमा खुम्बु पासाङ ल्हामु गाउँपालिकामा ५ हजार ९ सय ८७ मतदाता मध्ये २ हजार ६ सय ४७ अर्थात ४४२१ प्रतिशत मत खसेको छ।
सुनसरीमा ११ बजेदेखि मतगणना हुने,"धरान : सुनसरीमा आज बिहान ११ बजेदेखि मतगणना सुरु हुने भएको छ। अहिले चारवटै क्षेत्रमा सर्वदलिय बैठक बसरे सहमतिका आधारमा मतगणना सुरु गरिने सुनसरीका प्रमुख जिल्ला अधिकारी इन्द्रदेव यादबले जानकारी दिए। सुनसरी क्षेत्र नम्बर १ को धरान सभागृह, २ को शिक्षा तालिम केन्द्र, ३ को दुहबी कबडहल र ४ को भगवती माबी इनरुवामा मतगणना हुने छ। सर्वदलिय बैठक सकिने बित्तिकै चार वटै निर्वाचन क्षेत्रको मतगणना एकसाथ सुरु गरिने प्रजिव यादबले जानकारी दिएका छन्। मत गणनास्थलमा व्यापक रुपमा प्रहरी परिचालन गरि सुरक्षा व्यवस्था मजबुत पारिएको उनले बताए। सुनसरीमा ५ लाख ४४ हजार ९ सय ४१ मत खसेको छ।"
विद्यार्थी नेता चेतन अएडीको मृत्युपछि मार्तडी बजार तनावग्रस्त,बाजुरा : आइतबार बाजुराको त्रिवेणी नगरपालिका७ मा मतदानका क्रममा उत्पन्न विवादका कारण दुईजनाको मृत्यु भएपछि बाजुरा सदरमुकाम मार्तडी तनावग्रस्त भएको छ। त्रिवेणी७ मा नाटेश्वर मतदान केन्द्रमा नेकपा एमाले र नेपाली कांग्रेसका कार्यकर्ताबीच झडप हुँदा प्रहरीले चलाएको गोली लागेर स्थानीय २५ वर्षीय सुरेन्द्र अएडीको मृत्यु भएको थियो। सोही विषयलाई लिएर कांग्रेस कार्यकर्ताहरुले आइतबार राति एमालेका विद्यार्थी नेता चेतन अएडीको घरमै गएर कुटपिट गरेका थिए। उपचारका क्रममा उनको अछामको बयलपाटा अस्पतालमा आज मृत्यु भएको हो। विद्यार्थी नेता अएडीको कुटपिट गरी हत्या भएपछि मार्तडी बजार तनावग्रस्त बनेको छ। मार्तडीमा बिहानदेखि एमालेका कार्यकर्ताले नाराबाजी र टायर बालेर प्रदशर्न गरिरहेका छन्। मार्तडी बजार सुनसान छ। स्थानीय त्रसित छन्। प्रदर्शनकारीहरुले साँफे मार्तडी खडक खण्डमा समेत गाडि चल्न दिएका छैनन्। उनीहरुले मृतक अएडीको न्याय र सुरक्षामा लापरबाही गर्ने सुरक्षाकर्मीलाई कारबाहीको माग गरेका छन्।
"झापा २ मा एमालेका घिमिरेको अग्रता, अन्य क्षेत्रमा सुरु हुन बाँकी",झापा : झापाको पाँच निर्वाचन क्षेत्रमध्ये क्षेत्र नम्बर २ मा मतगणना सुरु भएको छ। झापा२ मा नेकपा (एमाले)का देवराज घिमिरेले सुरुवाती अग्रता लिएका छन्। १६ सय ३४ मत गणना हुँदासम्म एमालेका घिमिरेले ६२० मत ल्याएका छन्। गठबन्धनका तर्फबाट नेकपा माओवादी केन्द्रका हरि रानाले ३९७ र स्वतन्त्र उम्मेदवार स्वागत नेपालले ३०१ मत ल्याएका छन्। अरू निर्वाचन क्षेत्रमा मतगणना सुरु नभएको जिल्ला निर्वाचन कार्यालय झापाका निर्वाचन अधिकारी तुलसी नेपालले जानकारी दिए। झापा ३ र ५ मा बिहान ८ बजेदेखि मतगणना सुरु गर्न सर्वदलीय बैठकले निर्णय गरे पनि अहिलेसम्म गणना सुरु भएको छैन। झापा ४ मा बिहान ११ बजेदेखि मतगणना सुरु गर्ने सर्वदलीय बैठकले निर्णय गरेको छ। झापा १ मा सर्वदलीय बैठक बसिरहेको छ।
जहाँ १३ मत मात्रै खस्यो,"प्रतिनिधिसभा तथा प्रदेशसभा निर्वाचनमा मुस्ताङको एक मतदान केन्द्रमा जम्मा १३ मत खसेको छ। मुस्ताङको सबैभन्दा कम मतदाता रहेको वारागुङ मुक्तिक्षेत्र३ समरको समर मावि मतदान केन्द्रमा कुल ३४ मतदाता रहेकोमा १३ मत खसेको छ। यो कुल मत संख्याको ३८ प्रतिशत हो। त्यसैगरी ताप्लेजुङको सदरमुकामदेखि सबैभन्दा टाढाको मतदानस्थल रहेको फक्ताङ्लुङ गाउँपालिका७ याङ्मा मतदान केन्द्रमा १६ मत खसेको छ। ६१ मतदाता रहेको याङ्मामा १२ जना पुरुष र ४ जना महिलाले मतदान गरेको जिल्ला निर्वाचन अधिकारी दिनेश खनालले बताए। उता बारागुङ मुक्तिक्षेत्र ३ घ्याकरको अरनिको आधारभूत मतदान केन्द्रमा ६२ मतदातामा ३८ मत खस्यो भने बारागुङ मुक्तिक्षेत्र१ लुप्रास्थित लुप्रा आधारभूत मतदान केन्द्रमा ६३ मतदातामा ४३ मत खस्यो। घरपझोङ गाउँपालिका१ छैरो मतदान केन्द्रमा कुल ७४ मतदाता रहेकोमा ६१ मत खसेको छ। बारागुङ मुक्तिक्षेत्र५ साङ्ताको हिमाली आधारभूत मतदान केन्द्रमा कुल ३५ मतदाता रहेकोमा ३१ मत खसेको छ। मुस्ताङको लोमाङथान२ सम्जुङ आधारभूत विद्यालय केन्द्रमा ६० मतदाता रहेकोमा ४५ मत खसेको छ। ३४ मतदाता, ३१ मत खस्यो सबैभन्दा कम मतदाता रहेको डोल्पाको सेफोक्सुण्डो गाउँपालिका६ को वडा कार्यालय फोतगाउँ मतदान केन्द्रमा ९१ प्रतिशत मत खसेको छ। जम्मा ३४ जना मतदाता रहेको यहाँ ३१ मत खसेको निर्वाचन कार्यालयले जनाएको छ। त्यस्तै कम मतदाता रहेको सूचीमा पर्ने डोल्पाकै छार्का ताङसोङ२ को आधारभूत स्वास्थ्य केन्द्र मतदान केन्द्र पुङ्गाबगरमा ५४ प्रतिशत मत खसेको छ। जम्मा ८६ जना मतदाता रहेका यहाँ ४७ मत खसेको सहायक मतदान अधिकृत वीरेन्द्र डाँगीले जानकारी दिए। गोरखाको सबैभन्दा कम मत चुमनुब्री गाउँपालिका४ नाम्रुङ स्वास्थ्यचौकी मतदान केन्द्रमा खसेको छ। स्थानीय नाम्रुङ स्वास्थ्यचौकी मतदान केन्द्रअन्तर्गत ८३ मतदातामध्ये जम्मा ४४ जनाले मात्र मतदान गरेका सहायक मतदान अधिकृत नेत्रप्रसाद पौडेलले जानकारी दिए। उनीहरूले दिउँसो १ बजेभित्रै मतदान गरिसकेका थिए। त्यस्तै कम मतदाता रहेको सूचीको दोस्रो क्रममा रहेको चुमनुब्री१ स्थित साम्दो आधारभूत विद्यालय केन्द्रमा जम्मा ६६ मत खसेको छ। ९८ जना मात्र मतदाता रहेका त्यहाँ जम्मा ६६ मत खसेको स्थानीय निमादोर्जे लामाले जानकारी दिए। १ सय ३ जना मात्र मतदाता रहेको क्वाक आधारभूत विद्यालय चुमनुब्री गाउँपालिका ४ मतदान केन्द्रमा २ बजे नै मतदान सकिएको थियो। त्यहाँ जम्मा ५८ मात्र मत खसेको मतदान अधिकृत भगवान शाक्यले जानकारी दिए। सोही वडाअन्तर्गत हिमचुली आधारभूत विद्यालय छाकका कुल १ सय ९ मतदातामध्ये जम्मा ६० मत खसेको सहायक मतदान अधिकृत केशरबहादुर भण्डारीले जानकारी दिए। त्यहाँ पनि १२ बजेतिरै मतदान सकिएको थियो। बारपाक सुलीकोट३ को स्तूल आधारभूत विद्यालय मतदान केन्द्रका १ सय २३ मतदातामध्य जम्मा ७१ मत मात्र खसेको छ। त्यसैगरी जम्मा १३५ मतदाता रहेका चुमनुब्री३ को वौद्ध हिमाली आधारभूत विद्यालय न्याकमा ९७ मत खसेको छ। करिब १२ बजेतिर मतदान सकिएको मतदान अधिकृत अनुपबाबु श्रेष्ठले जानकारी दिए। सोही वडाको १ सय ४४ मतदाता रहेको सिदुङ आधारभूत विद्यालय सस्र्युँमा जम्मा १ सय १८ मत खसेको छ। चुमनुब्री६ को १ सय ५९ मतदाता रहेको सिम्चेत आधारभूत विद्यालय मतदान केन्द्रमा जम्मा ८० मत मात्र खसेको मतदान अधिकृत प्रकाश गौतमले बताए। १ सय ६० मतदाता रहेको चुमनुब्री५ को क्य्राक आधारभूत विद्यालय मतदान केन्द्रमा जम्मा ९५ मत खसेको छ भने १ सय ६७ जना मात्र मतदाता रहेको धार्चे७ खानीगाउँ मतदानकेन्द्रमा १ सय १ मत मात्र खसेको सहायक मतदान अधिकृत भरत पोखरेलले जानकारी दिए। ताप्लेजुङमा ५५ प्रतिशत मुख्य निर्वाचन अधिकृतको कार्यालयको प्रारम्भिक तथ्यांकअनुसार ताप्लेजुङमा ५५ प्रतिशत मत खसेको छ। कुल मतदाता ८८ हजार २ सय ८५ थियो। ७५ वटा मतदानस्थलअन्तर्गत १ सय २३ वटा मतदान केन्द्र र २ वटा अस्थायी मतदान केन्द्र तय गरेको थियो। जिल्ला निर्वाचन अधिकारी खनालका अनुसार फक्ताङ्लुङ गाउँपालिकाको ओलाङ्चुङगोला मतदान केन्द्रमा ४५ महिला र ५२ पुरुष सहित ९७ जना, वडा नं ६ को ग्याब्लामा १० महिला र १२ जना पुरुष गरि २२ र घुन्सा मतदान केन्द्रमा ३० महिला र ३० पुरुषसहित ६० जनाले मतदान गरेका हुन्। यसैबीच, आठराई त्रिवेणी गाउँपालिका२ स्थित दुर्गा माध्यमिक विद्यालय फुलबारीमा दिउँसो करिब ३ बजेपछि मतदान रोकिएको थियो। जम्मा ९ सय ४६ जनाले मतदान गरेका छन्। उक्त समयअवधिमा महिला ४ सय ४८ र पुरुष ४ सय ९८ जनाले मतदान गरेको हो। उक्त मतदान केन्द्रमा २ हजार ४ सय १९ मतदाता रहेको तथ्यांक छ। गठबन्धन र एमालेबीच विवाद हुँदा सहमति जुट्न नसकेकाले खसेको मतपेटिका ल्याइएको मुख्य निर्वाचन अधिकृत निर्मला योङ्याले जानकारी दिइन्। उक्त स्थानमा प्रहरीले २ राउन्ड हवाईफायरसमेत गरेको एक स्थानीयले जनाएका छन्। बाँकी ठाउँमा शान्तिपूर्ण रूपमा मतदान भएको प्रमुख जिल्ला अधिकारी महेशकुमार पोखरेलले बताए। फुङलिङ नगरपालिका२ स्थित याङलेजुङमा दिउँसो १२ बजे बम विस्फोट भएको छ। यद्यपि मतदानस्थलदेखि ५ मिनेटको दूरीमा रहेको मतदानस्थलमा मतदान भने नरोकिएको प्रमुख जिल्ला अधिकारी पोखरेलले बताए। जिल्ला कारागारमा ४६ जना थुनुवा तथा कैदीले मतदान गरेका छन्। कारागारका जेलर तथा मतदान केन्द्र अधिकृत कुलेन्द्र खवासका अनुसार मतदाता नामावली भएका ४६ जनाले नै मतदान गरेका हुन्। कारागार र फुङलिङ नगरपालिका७ स्थित तोक्मेडाँडामा गरी दुई वटा अस्थायी मतदान केन्द्र तोकिएको छ। तोक्मेडाँडा मतदान केन्द्रमा २२ जनाले मतदान गरेको मतदान अधिकृत देवी खड्काले जानकारी दिए। शिव उप्रेती गोरखा सुन्दरकुमार थकाली मुस्ताङ बसन्त लिम्बूताप्लेजुङ"
अपेक्षा भन्दा कम मतदान,"काठमाडौं : २०७४ सालमा भएको प्रतिनिधिसभा तथा प्रदेशसभा सदस्यको निर्वाचनमा १ करोड ५ लाख ९४ हजार ४४ मतदाता थिए। उक्त निर्वाचनमा औसत ६८६६ प्रतिशत मतदान भएको आयोगको तथ्यांक छ। तर, पाँच वर्षपछि भएको निर्वाचनमा मतदाताको संख्या बढे पनि मतदानको प्रतिशत भने घटेको छ। आयोगको प्रारम्भिक तथ्यांकअनुसार अघिल्लो निर्वाचनभन्दा यसपटक ७ प्रतिशत कम मत खसेको हो। आइतबार एकैपटक सकिएको प्रतिनिधि र प्रदेशसभा निर्वाचनमा ६१ प्रतिशतमात्रै मतदान भएको आयोगले जनाएको छ। यो प्रारम्भिक तथ्यांक हो। यसपटक १ करोड ७९ लाख ८८ हजार ५ सय ७० मतदाता थिए। उक्त तथ्यांकलाई आधार मान्दा सबै मतदाताले मताधिकारको प्रयोग नगरेको पुष्टि हुन्छ। निर्वाचनको पर्यवेक्षण गरिरहेका संस्थाले पनि यसपटक युवा पुस्तामा चुनावी उत्साह कम देखिएकाले यस्तो नतिजा आएको जनाएको छ। मानवअधिकारवादी गैरसरकारी संस्था (इन्सेक)का कार्यकारी निर्देशक विजय गौतम यसपटक जनप्रतिनिधि रोज्ने कार्यमा युवाको कम चासो देखिएको बताउँछन्। भन्छन्, हामीले निर्वाचनको पर्यवेक्षण गर्दा मतदान केन्द्रमा युवा पुस्ताको उत्साह कम देखियो। ७ सय ५१ निर्वाचन पर्यवेक्षकबाट प्राप्त रिपोर्ट देखाएको तथ्य हो यो। इन्सेकले आइतबार नै उक्त तथ्यसहितको प्रतिवेदन आयोगलाई बुझाएको छ। आयोगले पनि अपेक्षा गरेअनुसार मतदान नभएको जनाएको छ। प्रमुख निर्वाचन आयुक्त दिनेशकुमार थपलिया भन्छन्, सबै मतदाताले मतदानमा भाग लिइदिनुहुन्छ भन्ने अपेक्षा थियो । ७० प्रतिशतको अपेक्षा गरेका थियौं । आफ्नो प्रतिनिधि छान्ने अवसरबाट वञ्चित हुनुहुँदैन भन्ने आयोगको विश्वास हो । राजनीतिक विश्लेषक तथा पूर्वप्रमुख निर्वाचन आयुक्तहरू पनि राजनीतिक दलहरूप्रतिको वितृष्णाले मतदानको प्रतिशत घटेको बताउँछन्। दलहरू गठबन्धनमा गएपछि मतदातामा निर्वाचनप्रतिको रुचिमा कमी आएको पूर्वप्रमुख निर्वाचन आयुक्त सूर्यप्रसाद श्रेष्ठ बताउँछन्। मुख्यतया दलहरू गठबन्धन गरेर चुनाव लडेपछि मतदातामा वितृष्णा देखिएको छ। जुन निर्वाचनमार्फत प्रष्टरूपमै झल्कियो, उनले भने। यसअघि नै देखिएका पुराना नेतृत्वको बढी नै आलोचनाले पनि यो नतिजा आउने संकेत गरेको उनी बताउँछन्। तर उनी नेपालको सन्दर्भमा ६० प्रतिशत बढी मतदान हुनुलाई राम्रो मान्न सकिने बताउँछन्। अघिल्ला निर्वाचनको तथ्यांकलाई हेर्दा घटेको हो। तर, नेपालमा ६० प्रतिशत कट्नुलाई राम्रै मान्नुपर्छ, श्रेष्ठले भने। पूर्वनिर्वाचन आयुक्त डा वीरेन्द्रप्रसाद मिश्रका अनुसार २०७४ को निर्वाचनमा दलहरू एक्लाएक्लै लडेका थिए। त्यो बेला अहिले जस्तो गठबन्धन थिए। अहिले दलहरू गठबन्धन बनाएर चुनावमा गएका कारणले मतदाताहरू मतदान केन्द्रमा गएनन्। उनीहरूलाई दलको गतिविधि मन परेन। स्थानीय सरकारमा अधिकार गएकाले पनि जनताको रुचिमा प्रदेश र संघ नपरेको उनी बताउँछन्। मतपत्रको झन्झटिलो प्रक्रियाका कारण पनि मतदाताको उत्साह घटेको हुन सक्ने उनको तर्क छ। चुनावमा प्रतिनिधि तथा प्रदेशसभाको फरकफरक चारवटा मतपत्र थियो। कहाँ, कसलाई मतदान गर्ने भन्ने विषयमा मतदाता अल्मलमा परे। यो पनि त कारण हुन सक्छ, उनले भने। यसपटक कम मत खसेकोले थोरै मतान्तरले उम्मेदवारहरूको हारजित हुन सक्ने उनले बताए। पार्टीले आकलन गरेको भोट प्राप्त गर्न सक्दैनन्, पूर्वआयुक्त मिश्रले भने, मतदानमा आएको कमीले सबैले गरेको आकलनलाई पनि फेल गरेको छ। यसको असर सरकार गठनमा पर्छ। सबै मतदाताले मतदानमा भाग लिइदिनुहुन्छ भन्ने अपेक्षा थियो। ७० प्रतिशतको अपेक्षा गरेका थियौं। आफ्नो प्रतिनिधि छान्ने अवसरबाट वञ्चित हुनुहुँदैन भन्ने आयोगको विश्वास हो। दिनेशकुमार थपलिया, प्रमुख निर्वाचन आयुक्त प्रोफेसर सत्यनारायण आलोक नेताहरूको जनतामा देखाएको गैरजिम्मेवार व्यवहारका कारण मतदातामा चुनावप्रतिको उत्साह नै दबिएको तर्क गर्छन्। उनले भने, मतदातको जनचाहनाअनुसार पार्टीहरूले काम गरेनन्। नेताहरू भाँडभैलोतर्फ लागे। यो जनतामा वितृष्णाको ग्राफ बढेको प्रमाण हो। विकासको मूल मुद्दाबाट नेताहरू टाढिएपछि मतदाताहरूले मत दिएर उनीहरूलाई जिताउनु ठीक नहुने पनि धारणा बनाएको पाइएको प्रोफेसर आलोकले बताए। निर्वाचनको उत्सवले किसानहरूलाई तान्न सकेन। एउटा पार्टीबाट अर्को पार्टी, एउटा गठबन्धनबाट अर्को गठबन्ध बनाएर दल र नेताहरू चुनावी मैदानमा आए। तर, मतदाताहरूले यसलाई मन पराएनन्। जसका कारण मतदान गर्नै गएनन्, उनले भने। स्थानीय निर्वाचनको भन्दा स्वभावैले प्रतिनिधिसभा र प्रदेशसभा निर्वाचनमा मतदान कम हुने बताउँछन् राजनीतिक विश्लेषक चन्द्रकिशोर। भन्छन्, स्थानीय तहको निर्वाचनमा एक, एक भोटमा उम्मेदवारको दबाब हुन्छ। धेरै उम्मेदवार हुन्छन्। उनीहरूले धेरै खर्च गरेका पनि हुन्छन्। तर, प्रतिनिधिसभा र प्रदेशसभा निर्वाचनको क्षेत्र ठूलो हुन्छ र उम्मेदवारहरू प्रत्यक्ष रूपमा मतदातासँग पहुँच नहुने भएकाले पनि यो नतिजा आएको हो। १५ स्थलको चुनाव रद्द दल र उम्मेदवारले धाँधली गरेर बुथकब्जा गरेपछि निर्वाचन आयोगले चार जिल्लामा रहेका १५ मतदानस्थलको चुनाव रद्द गरेको छ। नवलपरासी, सुर्खेत, गुल्मी र बाजुराका दर्जनभन्दा बढी स्थानमा दुई दिनभित्र पुनः मतदान गराइने भएको प्रमुख आयुक्त दिनेशकुमार थपलियाले बताए। नवलपरासी पूर्वको देवचुली नगरपालिका ४ को शान्ति सिर्जना आधारभूत विद्यालय, सुर्खेतको सिम्ता गाउँपालिका ६ सिम्ता बहुमुखी क्याम्पस, गुल्मीको कालीगण्डकी गन्या भगवती मावि अर्वेनी र बाजुरा जिल्लाको बूढीनन्दा नगरपालिका नन्देश्वरी मावि पिपलचौरलगायत अन्य ८ स्थानसमेत गरी कुल १५ मतदानस्थलको मतदान रद्द गरिएको छ। तथ्यगत विवरणको आधारमा जनताको अभिमतलाई कदर गर्नका निम्ति मतदान पुनः गर्नुपर्ने बाध्यता महसुस भयो, प्रमुख आयुक्त थपलियाले भने, स्थगन भएका मतदान केन्द्रमा आवश्यक तयारी गरी दुई दिनभित्र पुनः मतदान गराउने निर्णय गर्न उपयुक्त प्रबन्ध मिलाइनेछ। चुनाव भाड्नेलाई कारबाही हुने निर्वाचन भाड्ने गतिविधिमा संलग्नलाई कानुनी कारबाही अगाडि बढाइने आयोगले जनाएको छ। निर्वाचन सामग्रीको प्रयोगमा बाधा पुर्याउने, मतपत्रको दुरुपयोग गर्ने, मतदानको प्रक्रिया उल्लंघन गर्ने, मतपेटिकामा जलाउने, फर्जी मतदान गर्न खोज्ने, मतपत्र नष्ट गर्ने, मतदानस्थल कब्जा गर्नेलगायतका कार्यमा संलग्नलाई निर्वाचन कसुर तथा सजाय ऐन, २०७३ बमोजिम तत्काल कारबाही प्रारम्भ गर्न आयोगले निर्देशन दिएको छ। मंसिर १२ गतेभित्र नतिजा प्रतिनिधिसभा तथा प्रदेशसभाको प्रत्यक्ष र समानुपातिक निर्वाचन प्रणालीतर्फको मतणणना एकै पटक हुने भएको छ। चार वटा मतपत्रमा गराएको मतदानमा एउटा बाकसमा खसाल्नुपर्ने मतपत्र अर्को बाकसमा भुलबस खसालेका कारण प्रत्यक्ष र समानुपातिक दुईतिरको चारवटै मतपेटिको मत एकै पटकमा गणना गरिने प्रमुख आयुक्त दिनेशकुमार थपलियाले बताए। प्रतिनिधिसभा तथा प्रदेशसभाको प्रत्यक्षको पहिला, त्यसपछि समानुपातिकको गणना गर्ने हाम्रो योजना थियो। तर, मतदाताले एउटा बाकसमा खसाउनुपर्ने मतपत्र अर्को बाकसमा हाले। त्यसकारण चारवटै बाकसको मत चार ठाउँमा लगातार गणना हुन्छ। यसो गर्दा १२ गतेसम्ममा सबै निर्वाचन क्षेत्रको नतिजा आउँछ, उनले भने।"
भक्तपुर २ को मतगणना : कांग्रेसका दुर्लभ थापाको अग्रता,"भक्तपुर : भक्तपुर क्षेत्र नं २ मा रातिदेखि नै मतगणना सुरु भएको छ। आइतबार राति पौने दुई बजेदेखि मतगणना सुरु भएको हो। मतगणना मध्यपुर थिमि बोडेको कृषि विकास तालिम केन्द्रमा भइरहेको छ। सुरुवाती परिणाम अनुसार कांग्रेसले अग्रता लिन थालेको छ। कांग्रेसबाट दुर्लभ थापा क्षेत्रीले दुई हजार दुई सय २८ मत पाएका छन्। एमालेका महेश बस्नेतले एक हजार ६ सय ३० मत ल्याएका छन्। त्यस्तै घण्टीले चार सय २४, मादलले दुई सय दुई सय ५० र हलोले दुई सय ३२ मत पाएको छ। अहिले सूर्यविनायक नगरपालिका क्षेत्रको मतगणना गरिएको छ। त्यस अनुसार सूर्यविनायक नगरपालिका ५ कटुञ्जे, सूर्यविनायक ३ कौशलटार, सूर्यविनायक १ सिरुटारको आदर्श जनप्रेमी मतदान केन्द्रको मत गणना भइरहेको हो। जिल्लामा तुलनात्मक रुपमा उत्साहपूर्ण रुपमा मतदान भएको थियो। जिल्ला निर्वाचन कार्यालय सल्लाघारी भक्तपुरले जनाए अनुसार यहाँ कूल ७२ प्रतिशत मतदान भएको छ। जिल्ला निर्वाचन कार्यालय भक्तपुरले जनाए अनुसार यहाँ कूल एक लाख ९४ हजार चार सय ३९ जना मतदाता रहेका थिए। तीमध्ये एक लाख ३९ हजार नौ सय ३८ मत खसेको छ। भक्तपुरका कूल मतदातामध्ये महिलाको संख्या बढी छ। महिला मतदाता ९९ हजार सात सय ५१, पुरुष ९४ हजार ६ सय ८३ र अन्य पाँच जना रहेका छन्। भक्तपुर क्षेत्र नं १ मा ७२१९ र क्षेत्र नं २ मा ७१७२ प्रतिशत मत खसेको हो। क्षेत्र नं १ मा कूल एक लाख दुई हजार पाँच सय २८ मतदाता थिए। त्यसमध्ये ७४ हजार १९ मत खसेको छ। यसैगरी क्षेत्र नं २ मा ९१ हजार नौ सय ११ मतदाता थिए। तीमध्ये ६५ हजार नौ सय १९ मत खसेको हो। भक्तपुरमा प्रतिनिधिसभातर्फ दुई र प्रदेश सभातर्फ ४ वटा निर्वाचन क्षेत्र रहेका छन्। यस अन्तर्गत दुई सय २२ वटा मतदान केन्द्रको व्यवस्था थियो। जिल्लामा एक हजार सात सय ७६ जना निर्वाचन कर्मचारी खटिएका थिए। त्यस्तै आठ सय ८६ जना म्यादी प्रहरीसहित दुई हजार दुई सय १८ जना सुरक्षाकर्मी परिचालन भएका थिए। निर्वाचन कर्मचारीसँगै प्रतिमतदान केन्द्र ३ देखि ५ जनासम्म स्वयंसेवक खटिएका थिए।"
बाजुरामा कांग्रेस कार्यकर्ताको कुटपिटबाट अनेरास्ववियुका नेताको मृत्यु,बाजुरा : बाजुरामा कांग्रेसका कार्यकर्ताले अनेरास्ववियुका नेताको हत्या गरेका छन्। त्रिबेणी नगरपालिका७ का अनेरास्ववियुका केन्द्रिय सदस्य चेतन अयडीको कांग्रेस कार्यकर्ताको कुटपिटबाट मृत्यु भएको हो। निर्घात कुटपिट भएका अयडीको मृत्यु भइसकेको बयलपाटा अस्पतालको प्रमुख डाक्टर मन्दिप पाठकले जानकारी दिए। त्रिबेणी७ को नाटेश्वरी आधारभुत विद्यालय दम्था मतदान केन्द्रको विवादलाई लिएर नेपाली कांग्रेसका कार्यक्रताहरुले चेतनको घरमै गएर कुटपिट गरेर हत्या गरेका हुन्। उनी घरभित्र रहेको समय घरबाट निकालेर निर्घात कुटपिट गरेका थिए । कुटपीटपछि घाइते अयडीलाई उपचारका लागि अछामको बयलपाटा अस्पतालमा लगिएको थियो। अस्पताल पुर्याउने बित्तिकै अयडीलाई चिकित्सकले मृत्यु भएको घोषणा गरेका हुन्। डाक्टर पाठकका अनुसार अस्पताल पुर्याउँदा उनको मृत्यु भइसकेको थियो । अयडीको शब अहिले बयलपाटा अस्पतालको शवगृहमा राखिएको छ । त्रिबेणी ७ मा दिउँसो मतदानको समयमा नेपाली कांग्रेसका कार्यकर्ताले बुद कब्जा गर्न खोजेपछि सुरक्षाकर्मीले गोली चलाउँदा एक जनाको घटनास्थलमै मृत्यु भएपश्चात विवादले चर्को रुप लिएको थियो । सुरक्षाकर्मीको गोलि लागेर स्थानीय सञ्जिब अयडीको मृत्यु भएको थियो। सञ्जिब अयडीको मृत्युपछि कांग्रेस कार्यकर्ताले घरघरमा गएर एमाले कार्यकर्तामाथि कुटपिट गरेका हुन् । बाजुरामै किन हुन्छ हिंसा ?
दैलेख पतिको दाहसंस्कार रोकेर मतदान,"दैलेख : महाबु गाउँपालिका३ की ६९ वर्षीया पदमकला बोगटी ७४ वर्षीय पति डबलबहादुरको साथमा यसपटक पनि मतदान गर्न पाउनेमा हर्षित थिइन्। वृद्धावस्थामा पनि मुलुकको मुहार फेर्ने उम्मेदवार छान्न पाउने भएकाले शनिबार दिउँसोसम्म आइतबार हुने मतदानका विषयमा नै कुराकानी गरिरहे। तर, जब साँझ पर्यो, पदमकलाको जीवनमा पनि अन्धकार छायो। दिनभर मतदानको कुरा गरेका श्रीमान्को निधन भयो। पतिको निधनले पीडा त छँदै थियो, मतदानको दिन दाहसंस्कार गर्नुपर्ने अर्को बाध्यता थपियो। तर, उनले मन दह्रो बनाइन् र गाउँलेलाई भनिन्, पहिले मतदान गरौं। अनि दाहसंस्कार गरौंला। उहाँ (पति)को पनि मतदान गर्ने ठूलो चाहना थियो। तर, उहाँले पाउनु भएन। शनिबार निधन भए पनि डबलबहादुरको दाहसंस्कार भने भएको छैन। अन्तिम संस्कारका लागि श्रीस्थान पुर्याउनुपर्ने भएकाले दूरीसमेत टाढा भएको र निर्वाचन पनि परेकाले घरसल्लाहमै रोकिएको गाउँले बताउँछन्। आइतबार पदमकलाले पनि पतिको अन्तिम दाहसंस्कारभन्दा मतदान ठूलो ठानिन्। पदमकलाका नातेदार लालबहादुर विष्ट भन्छन्, उहाँले पतिको दाहसंस्कार एकदिन ढिलो गरी गरौंला, बरु आज जसरी पनि मतदान गर्नुपर्छ भन्नुभयो। अब मृतकको दाहसंस्कार सोमबार गर्नेगरी शवलाई घरमै राखिएको छ। पदमकलाले पनि आइतबार मतदान गर्नुभयो। विष्टका अनुसार पदमकलासँग दाल खान्छु भनेर मागेका डबलबहादुरको दालको भाँडा समात्न खोज्दाखोज्दै एक्कासि ढलेका थिए। पदमकलाले महाबु गाउँपालिका३ को भगवती प्राथमिक विद्यालय रिठा मतदान केन्द्रमा मतदान गरेकी छन्। पति गुमाएको पीडा लुकाएर मतदान केन्द्रमा पुगेकी पदमकलाले भनिन्, आफ्नो मताधिकारको प्रयोग गर्नुपर्छ भन्ठानेर आएकी हुँ। यसभन्दा अघि पटकपटक मत हालेर धेरै नेताहरूलाई संसद् र सत्तामा पुर्याए पनि गरिब र दुःखीको जीवनस्तर जहाँको त्यहीँ रहेको उनले बताइन्। अहिलेसम्म त नेताहरूले केही गरेनन्, अब त केही हुन्छ कि भनेर पतिको लास घरमै राखेर देशको विकास हुने आस बोकेर मतदान गर्न आएकी हुँ उनले भनिन्। बोगटी दम्पतीका दुई छोरा र दुई छोरी छन्।"
करेन्ट लागेर मजदुरको मृत्यु,हेटौंडा : मकवानपुरको हेटौंडा उपमहानगरपालिका१४ मयुरधापस्थित एक कन्स्ट्रक्सनमा काम गर्दै गर्दा करेन्ट लागेर एक जना मजदुरको मृत्यु भएको छ। बाँके जिल्लाको पैजापुर४ बस्ने ३० वर्षीय ओमप्रकाश थारुको मृत्यु भएको जिल्ला प्रहरी कार्यालय मकवानपुरका प्रहरी नायव उपरीक्षक एवम् प्रवक्ता टेकबहादुर कार्कीले जानकारी दिए। आइतबार मयुरधापमा रहेको मकवानपुर कन्ट्रक्सन प्रालीमा मोटर लगाएर ईनार खन्ने क्रममा अचानक विद्युत सर्ट भएर करेन्ट लाग्दा थारु बेहोस भएका थिए। उनलाई उपचारका लागि हेटौंडा अस्पताल लगिएकोमा चिकित्सकले मृत घोषणा गरेको प्रवक्ता कार्कीले बताए।
"मुस्ताङमा प्रतिनिधि सभाको मतगणना सुरु, कांग्रेसको अग्रता","जोमसोम : मुस्ताङमा मतगणना कार्य सुरु भएको छ। मतगणना बिहान ३:३५ बजे सुरु भएको हो। पहिलो चरणमा प्रतिनिधिसभातर्फको मतगणनाकार्य सुरु गरिएको छ। मतगणनामा अन्तर पालिका मतपेटिका मिश्रित गरी मतगणना सुरु गरिएको हो। सुरुआती चरणमा लोमान्थाङ गापा ५ लोमान्थाङ, लोघेकर दामोदरकुण्ड१ मराङ, घरपझोङ१ चिमाङ र थासाङ३ लेतेको मतपेटिका बाकसको मत गणना सुरु गरिएको हो। प्रारम्भिक मतपरिणाम अनुसार नेपाली कांग्रेसको ५३७ मत, नेकपा(एमाले)को ४२१ मत, रास्वपाको १२ मत र राप्रपा नेपालले २ मत प्राप्त गरेका छन्। ११ मत बदर भएको छ। मतगणनामा ५ जना कर्मचारी खटिएका छन्। यसअघि मुस्ताङका एक अस्थायीसहित ४० वटै मतदान केन्द्रका मतपेटिका सोमबार बिहान १ बजे जिल्ला आइसकेको थियो। त्यसलगत्तै सर्वदलीय बैठक बसेर मतगणनाकार्य अघि बढाइएको हो। मतगणनामा उम्मेदवार र दलका एकएक जना प्रतिनिधि गणनास्थलमा बस्न पाउने व्यवस्था गरिएको हो। केही बेरमा प्रारम्भिक चरणको मतपरिणाम सार्वजनिक हुनेछ। मुस्ताङको ३९ मतदान केन्द्रमा १०,९५७ मतदातामध्ये ७,२३० मत अर्थात ६५ दशमलव ९८ प्रतिशत मत खसेको थियो।"
बाजुरामै किन हुन्छ हिंसा ?,"बाजुरा : निर्वाचनका क्रममा आइतबार प्रहरीको गोली लागेर बाजुरामा १ जनाको मृत्यु भएको छ। बाजुराको त्रिवेणी नगरपालिका७ स्थित नाट््यश्वरी आधारभुत विद्यालय दम्था मतदान स्थलमा सुरक्षाकर्मीले चलाएको गोली लाग्दा २५ वर्षीय सञ्जीव ऐडीको मृत्यु भएको हो। प्रहरीको गोली लागेर २ जना सर्वसाधारण र एक जना प्रहरी गरी ३ जना घाइते भएका छन्। घाइते हुनेमा स्थानीय पर्शुराम पाध्याय र खडक अएडी छन्् भने प्रहरी हवल्दार कृष्ण कुँवर पनि घाइते भएका छन््। घाइते तीनै जनालाई नेपाली सेनाको हेलिकप्टरबाट सुर्खेत लगेको जिल्ला प्रहरी कार्यालयका प्रमुख सूर्य थापाले बताए। एक जना स्थानीयले मतपेटिका खोस्न खोज्दा उत्पन्न विवादपछि झडपमा परिणत भएको हो। त्यसपछि प्रहरीले हवाई फायर गरेको प्रहरी प्रमुख थापाले बताए। बूढीनन्दा नगरपालिका५ मा निर्वाचन सुरु भएको १ घण्टामै नेपाली कांग्रेस, नेकपा एमालेको दाहोरो झडप भएपछि मतदान स्थगित भएको थियो। पुनः मतदान सुरु हुन नसकेको जिल्ला निर्वाचन कार्यालय बाजुराका प्रमुख नवराज अवस्थीले बताए। त्यसैगरी बूढीगंगा नगरपालिका८ को मतदाता केन्द्रमा पनि कांग्रेस र एमालेका कार्यकर्ताबीच दोहोरो झडप हुँदा मतदान स्थगित भएको छ। बूढीगंगा८ र बूढीनन्दा५ को मतदान स्थगित भएकाबारे मतदान अधिकृतको प्रतिवेदन आएपछि निर्वाचन आयोगले निर्णय गर्ने भएकोले पुनः मतदान हुने गरी स्थगित नभएर अर्को निर्णय नहुन्जेलसम्मका लागि स्थगित भएको निर्वाचन कार्यालयका प्रमुख नवराज अवस्थीले बताए। जिल्लामा अन्य केही ठाउँमा सामान्य विवादपछि राजनीतिक दलको सर्वपक्षीय बैठक बसेर निर्वाचन सम्पन्न भएको छ। दुर्गम भौगोलिक विकटताका कारण तथ्यांक लिन समस्या भएकोले जिल्लाको एकिन तथ्यांक आइनसकेको अवस्थीले बताए। जहिले पनि बाजुरामै किन हुन्छ झडप ? २०७४ सालको घटना हो, स्थानीय निर्वाचनमा मनोनयनकै क्रममा भएको झडपमा परी १ जनाको मृत्यु भएको थियो। कांग्रेसका कार्यकर्ताले कुटपिट गरेपछि खप्तड छेडेदह गाउँपालिका५ दोगडीका हंशबहादुर रावतको मृत्यु भएको हो। कांग्रेस र त्यतिबेलाका नेकपाले बहुमत र पकड भएको क्षेत्रमा कब्जा गरे। धेरै स्थानमा बुथ कब्जा गरेर निर्वाचन भयो। स्थानीय निर्वाचन २०७४ को परिणामअनुसार ९ स्थानीय तहमध्ये कांग्रेसले ६ मा जित हासिल गर्यो भने नेकपाले ३ पालिका जित्यो। २०७४ कै प्रतिनिधि र प्रदेशसभामा खासै झडप भएन। त्यो निर्वाचनमा नेकपाले प्रतिनिधिसभाको एक र प्रदेशसभाका दुवै स्थानमा जित निकाल्यो। एमालेका लालबहादुर थापा प्रतनिधिसभामा जिते भने उनले कांग्रेसका कविराज पण्डितलाई पराजित गरे। प्रदेश सभा (१) मा नेकपा एमालेका बलदेव रेग्मी र (२) बाट एमालेका प्रकाशबहादुर शाहले जित निकाले। रेग्मीले कांग्रेसका जनकराज गिरिलाई पराजित गरे भने शाहले कांग्रेसकै पदमबहादुर शाहीलाई पराजित गरे। हरेक निर्वाचनमा कांग्रेसले जित्दै आएको बाजुरामा नेकपाको कब्जा देखेपछि त्यहाँ प्रतिशोध बढेको देखिन्छ। तर, २०७९ को स्थानीय निर्वाचनमा सत्ता गठबन्धनले पुनः पराजय भोग्नुपर्यो। ३ पालिकामा जितेको एमालेले ६ पालिका जित्यो भने कांग्रेस ३ पालिकामा झर्यो। स्थानीय तहमा पनि हार बेहोरेको कांग्रेस र बलियो देखिएको एमालेबीचमा त्यसतबेला पनि विभिन्न स्थानमा झडप भइरह्यो। स्थानीय निर्वाचनमा अधिकांश मतदान केन्द्रमा फर्जी मत परे। त्यसका बाबजुद पनि बाजुराका ८ वटा पालिकाको निर्वाचन सम्पन्न भयो। परिणाम पनि आयो तर बूढीगंगा नगरपालिकामा फेरि झडप भयो र मतदान रद्द भयो। त्यहाँ दोस्रोपटक निर्वाचन भएपछि एमालेले जित निकालेको छ। त्यहाँका वडा२, ३, ५ र ९ मा एमालेले कब्जा गरेको आरोप कांग्रेसको थियो भने वडा४ र ७ मा कांग्रेसले कब्जा गरेको आरोप एमालेको थियो। तर, त्यहाँ विवाद भएपछि निर्वाचन आयुक्त सगुन शमशेर जबरासहितको टोली बाजुरा आयो। अनुगमनपछि आयुक्त जबराको टोलीले निर्वाचन आयोगलाई मत गणना हुनुपर्ने भन्ने रिपोर्ट बुझायो। निर्वाचन आयोगले टोलीको प्रतिवेदनविपरीत असार २३ गते पुनः निर्वाचन घोषणा गरेपछि त्यहाँ पुनः मतदान भएको हो। नेकपा एमालेका युवा नेता गोविन्द थापा भन्छन्, कांग्रेसले बाजुरामा विकास र समृद्धि चाहेको छैन। जहिले पनि हिंसामा मात्र कांग्रेसले साथ दिएको छ। उनले स्थानीय निर्वाचनमा पनि सत्ताको दुरुपयोग भएको बताए। तर, कांग्रेसका प्रतिनिधि हर्क खडायतले भने बाजुरामा एमालेले बढी गुण्डागर्दी गरेको आरोप लगाए। बाजुरामा एमालेले सकारात्मक राजनीति गरेको छैन। सबै कुरा नकारात्मक गरेको छ। अहिले बाजुराको राजनीति नकारात्मक छ। यसले न देशका विकास गर्छ न बाजुराको नै, खडायतले भने। गैरसरकारी संस्था महासंघका अध्यक्ष कृष्ण अधिकारीले पनि बाजुरामा राजनीतिक संस्कार हराएको भन्दै चिन्ता व्यक्त गरे। नागरिकहरूले आफ्नो मताधिकार प्रयोग गर्न पनि नपाउने अवस्था आएको छ। जनतालाई दलका उम्मेदवारहरूले दास सम्झेका छन्। यस्तो राजनीतिले जिल्लाको विकास हुँदैन, अधिकारीले भने।"
महोत्तरीको मतगणना आज दिउँसोबाट,"महोत्तरी : आइतबार सम्पन्न भएको प्रतिनिधि सभा र प्रदेश सभा मतदानको मतगणना आज दिउँसोबाट सुरु हुने भएको छ। गएराति मटपेटिका संकलन कार्य सम्पन्न भएको र आज विधिवत रुपमा प्रक्रिया पूरा गरेर दिउँसोबाट मात्र मतगणना कार्य प्रारम्भ हुने मुख्य निर्वाचन अधिकृतको कार्यालयले जनाएको छ। महोत्तरीका मुख्य निर्वाचन अधिकृत हेमवहादुर सेनका अनुसार अहिले केही क्षणमा चारैवटा निर्वाचन अधिकृतको कार्यालयमा सर्वदलीय बैठक बसेपछि मतगणना हुने छ। उनले भने, अहिले मतपेटिका मिलाउने कार्य भइरहेको छ। त्यसपछि आज बिहान १० बजे सर्वदलीय बैठक बस्नेछ। अनि कागजपत्र मिलाएर दिउँसो १ बजेबाट मात्र मतगणना शुरु हुनेछ। जिल्लाको निर्वाचन क्षेत्रगत अनुसार बर्दिवास, रामगोपालपुर, जलेश्वर र बनौटामा मतगणनाको व्यवस्था मिलाइएको जिल्ला निर्वाचन कार्यालय महोत्तरीले जनाएको छ।"
मुस्ताङमा २६१ मतले कांग्रेसको अग्रता कायमै,"जोमसोम : मुस्ताङमा नेपाली कांग्रेसको अग्रता कायमै रहेको छ। पछिल्लो प्राप्त विवरण अनुसार नेपाली कांगे्रसका योगेश गौचन थकालीले २६१ मतले अग्रता लिएका छन्। कांग्रेसका योगेशले १०६८ मत पाउँदा नेकपा(एमाले)का प्रेमप्रसाद तुलाचनले ८०७ मत प्राप्त गरेका छन्। यस्तै रास्वपाले १२ मत पाएको छ। बदर मत ३३ पुगेको छ। बिहान ३ बजेर ३५ मिनेट जादा सुरु गरिएको मतगणनामा अहिलेसम्म ३९ वटा मतदान केन्द्र मध्ये ९ वटा मतदान केन्द्रको मतगणना भइसकेको छ। प्रतिनिधिसभातर्फ हालसम्म लोमान्थाङ,मराङ,चिमाङ,लेते,छोसेर,सौरु,मार्फा,चराङ र फल्याक मतदान केन्द्रको गणना भइसकेको छ। तेस्रो चरणमा अहिले ढाक्मर,स्याङ,घाँसा र छोनुपको मतगणना जारी छ। यस्तै, घमी,छैरो,नेफुक,ठिनी,घिलिङ र साङ्ता मतदान केन्द्रको पनि मतगणना हुँदैछ। अहिले दुई स्थानमा मतगणना सुरु गरिएको हो। मुस्ताङमा १०९५७ जना मतदाता रहेकोमा ७२३० मत खसेको थियो। मुस्ताङमा प्रतिनिधि सभाको मतगणना सुरु, कांग्रेसको अग्रता"
"बैतडीमा प्रहरी सवार जिप दुर्घटना, ५ जनाको मृत्यु",बैतडी : बैतडीमा प्रहरी सवार जिप दुर्घटना हुँदा ५ जनाको मृत्यु भएको छ। दशरथचन्द राजमार्गमा पर्ने पाटन४ स्थित थूम भन्ने स्थानमा आज बिहान ७ बजेतिर से १ ज ८५४ नम्बरको जिप दुर्घटनामा परेको हो। दुर्घटनामा परी ५ जनाको मृत्यु भएको घटनास्थलमा रहेकाका वडा नं ४ का वडा अध्यक्ष दिपक बिष्छले जानकारी दिए। उनीहरु प्रहरी वा अन्य हुन् एकिन भइसकेको छैन। थप विवरण आउन बाँकी रहेको छ।
अपांगतामैत्री हुन सकेन मतदानस्थल,"काठमाडौं : मतदान स्थलहरू अझै अपांगमैत्री हुन सकेका छैनन्। मतदान स्थल पुगेका चन्द्रागिरी नगरपालिका१० वसीगाउँ निवासी नीलकण्ड पौडेल आफू अपांगलाई भोट खसाल्न असहज भएको बताए। भोट खसाल्न मतदान केन्द्र आएका उनी अपांगमैत्री नभएको गुनासो गरे। दुइट वैशाखीको भरमा उनी आफ्नो निवासबाट करिब डेढ सय मिटर टाढा रहेको मतदान केन्द्र विष्णुदेवी शिक्षा सदन माविमा जसोतसो घस्रिंदै पुगेको बताए। पोलियोका कारण सानैदेखि अपांग भएका पौडैल नेपाल अपांग संघको अध्यक्षसमेत हुन्। यसअघि निर्वाचन आयोगलाई मतदान स्थल ज्येष्ठ नागरिकमैत्री, अपांगमैत्री बनाउन पटकपटक माग गर्यौं। तर, अझै भएन। आयोगले ६ अर्ब खर्च गरेर निर्वाचन गर्यो तर हामीले भनेअनुसार भएन, उनले आफूलाई असहज भएको सुनाउँदै भने, मतपत्रमा छाप लगाउने स्थानमा अग्लो कुर्सी भएकाले समस्या भयो। कुर्सी अग्लो भएकाले एक स्टेप माथि चढ्नुपर्यो। सहज रूपमा मतदान गर्ने स्थिति थिएन। लामो बाटो हिँडेर स्थलमा पुग्नासाथ बस्ने, पानी दिने व्यवस्थासमेत नभएको उनको गुनासो छ। यस्तै, चन्द्रागिरी१० देउजा टोलकी ६८ वर्षीया चन्द्रमाया श्रेष्ठ हात काम्ने समस्याले छोरालाई साथ लिएर आएको बताइन्। यसपटक मतदान केन्द्रमा थोरै जना भएकाले छिट्टै भएको सुनाइन। सोही मतदान केन्द्रकी निर्वाचन अधिकृत सुभद्रा सुवेदी भने वृद्धवृद्धा, अपांग, असहायलाई लाइन नबसाई छिटोछिटो भोट खसाल्न दिएको र गाह्रो भए बस्ने सुविधा दिएको बताउँछिन्। तर, खानेपानीको व्यवस्था भने नभएको उनले स्वीकारिन्। उनका अनुसार जम्मा मतदाता संख्या १ हजार ५४० रहेकोमा करिब ४५५० प्रतिशत भोट खसेको छ। सो स्थानमा १८ जना कर्मचारी, १३ जना सुरक्षाकर्मी खटेका थिए। मतदान क्षेत्रमा सहभागी हुन आएका वृद्धवृद्धा, असक्त, अपांगता भएकालाई लाइन बस्ने झन्झट नभए पनि सबै मतदान केन्द्र अपांगमैत्री नभएको मतदाताहरूको गुनासो छ। निर्वाचन क्षेत्र नम्बर ९ अन्तर्गतको चन्द्रागिरी नगरपालिका१५ वडाको निर्वाचन केन्द्र विष्णुदेवी मन्दिरमा भोट खसाल्न आएकी ८५ वर्षीया माइली राउत धेरै वर्षदेखि लाइन नबसी भोट हाल्न पाएर सजिलो बनाएकोमा खुसी व्यक्त गरिन्। आफू निरक्षर भएकाले नातिनी साथी लिएर आएकी राउत भन्छिन्, आफूले अक्षर, चिह्न ठम्याउन सक्दिनँ। भोट छाप लगाउँदा खेर जाला कि भनेर नातिनीलाई सँगै लिएर आएँ। आउँदाआउँदै भोट खसाल्न पाइयो। हामी वृद्धलाई सजिलो भएको छ। सो मतदान केन्द्रमा भोट खसाल्न आएकी शिक्षिका (वसीगाउँ आधारभूत विद्यालयकी प्रधानाध्यापक) सीता थापा कार्की यसपटक मतपत्र छपाई बुझ्ने खालको भएकाले धेरै बदर नहुने अनुमान गर्छिन्। निर्वाचन केन्द्र मतदाताका लागि सुविधायुक्त भएको बताउँदै उनी कतिपय दलले आफ्नो पक्षमा भोट आउने प्रलोभनमा सवारीको प्रयोग गरेर ओसार्ने गरेको टिप्पणी गर्छिन्। भोट आफ्नो पक्षमा ल्याउन जाउँ भन्दै आफ्ना वरपरकालाई गाडीमा ल्याए। तर, विवेक प्रयोग गरेर राम्रो मान्छे छान्न पाउनु आफ्नो स्वतन्त्रता हो। त्यसरी दिनुपर्नेमा गाडीमै ओसारियो। असक्तलाई ओसार्नेभन्दा पनि सशक्तलाई पनि भोट आउने लोभमा मान्छेहरू ओसारेको देखियो। मतदान केन्द्रसम्म पुग्ने बाटो वृद्धवृद्धामैत्री नभएको, खानेपानीको व्यवस्थासमेत नगरिए र बस्ने पर्याप्त ठाउँ नभएको उनको टिप्पणी छ। मतदान केन्द्रमा शारीरिक असक्त (सुस्त) २७ वर्षीय एञ्जल कार्की डोर्याउँदै आइपुगेकी गंगा कार्की आफ्नो छोराको मताधिकार खेर नजाओस् भनेर जसोतसो विस्तारै हिँडाएर ल्याएको बताइन्। त्यस्तै, तीनथाना घर भएकी ८० वर्षीया जोगमाया माली आफैं मतपत्रमा छाप लगाउन नसक्ने भएकाले कान्छो छोराको साथमा आएको बताइन्। विष्णुदेवी मन्दिर मतदान केन्द्रका निर्वाचन अधिकृत मतदान केन्द्रलाई सक्दो सौहार्दमय बनाएको बताउँछन्। सो केन्द्रमा सुरक्षामा खटिएका इन्स्पेक्टर धनबहादुर बोहरा मतदान शान्तिपूर्ण, धाँधलीरहित सम्पन्न भएको बताए। उनका अनुसार कुल मतदाता संख्या ४ हजार ३०५ रहेको मध्ये २ हजार ८१७ को हाहारीमा मत खसेको छ। यो कुल मतदाताको करिब ६५ प्रतिशत हो। यसैगरी, चन्द्रागिरी११ मा रहेको विष्णुदेवी सामुदायिक भवनमा मतदान गर्न आइपुगेकी ७५ वर्षीया फूलमाया महर्जन यो उमेरसम्म थुप्रै भोट हालेको तर पछिल्लो समय वृद्धालाई सजिलो बनाएको बताइन्। आँखा कमजोर भएकाले उनले छोराको सहायताले एकै मिनेटमा भोट खसालेको बताइन्। यसैगरी, चन्द्रागिरी सतुङ्गल बस्दै आएकी समाजसेवीसमेत रहेकी रबी श्री प्रधान सो मतदान स्थलमा सबैका लागि सुविधा पाएको बताइन्। सो मतदान केन्द्रमा खटिएका निर्वाचन अधिकृत बाबुराम पौडेल मतदान केन्द्र अपांगमैत्री, वृद्धवृद्धामैत्री भएको दाबी गरे। सो केन्द्रमा १ हजार ७०२ जना मतदाता संख्या रहेको उनले बताए।"
काठमाडौंका १० वटै क्षेत्रमा बिहानदेखि मतगणना,"काठमाडौं : काठमाडौंका १० वटै निर्वाचन क्षेत्रमा आज बिहानैदेखि मतगणना सुरु गर्ने तयारी गरिएको छ। काठमाडौंका मुख्य निर्वाचन अधिकृत राजुकुमार खतिवडाका अनुसार सर्वदलीय सहमतिका आधारमा बिहानदेखि मतगणना थालिनेछ। काठमाडौं निर्वाचन क्षेत्र नं १ को मतगणना बिहान ८ बजेदेखि सुरु गर्ने तयारी गरिएको उनले जानकारी दिए। काठमाडौं क्षेत्र नं १ को मतगणना अन्तर्राष्ट्रिय सम्मेलन केन्द्र नयाँ बानेश्वर, क्षेत्र नं २ को कागेश्वरी मनोहरा नगरपालिकाको थलीस्थित राधाकृष्ण मन्दिर, क्षेत्र नं ३ को गोकर्णेश्वर नगरपालिकाको जोरपाटीस्थित चामुण्डा मावि, क्षेत्र नं ४ को बूढानीलकण्ठ नगरपालिकाको चपलीस्थित ज्येष्ठ नागरिक भवन र क्षेत्र नं ५ को टोखा नगरपालिकाको श्रीसमाज भवनमा हुनेछ। निर्वाचन क्षेत्र नं ६ को तारकेश्वर नगरपालिकास्थित धर्मस्थली, क्षेत्र नं ७ को बालाजुस्थित जुडो हल, क्षेत्र नं ८ को स्वयम्भूस्थित गीतामाता विद्यालय, क्षेत्र नं ९ को रविभवनस्थित न्याथम कलेज र काठमाडौं क्षेत्र नं १० को कीर्तिपुरस्थित त्रिवि स्मृति भवनमा मतगणना गरिनेछ। यद्यपि, काठमाडौं निर्वाचन क्षेत्र नं ७ को मत गणना सुरु गरि सकिएको छ। निर्वाचन अधिकृत उषा श्रेष्ठले चार स्थानमा मतगणना सुरु गरिएको जानकारी दिए। प्रतिनिधिसभा र प्रदेशसभाको प्रत्यक्ष तथा समानुपातिकको मतगणना एकसाथ अगाडि बढाइएको छ। यस्तै ललितपुर निर्वाचन क्षेत्र नं २ र ३ को पनि मतगणना आज बिहान २ बजदेखि सुरु भइसकेको छ। ललितपुर क्षेत्र नं २ को सातदोबाटोस्थित राष्ट्रिय खेदकूद परिषद् परिसर र क्षेत्र नं ३ को जावलाखेलस्थित स्थानीय विकास प्रशिक्षण प्रतिष्ठानमा मतगणना जारी छ।"
निर्वाचनपछिको जनअपेक्षा,"नयाँ संविधान निर्माणपछि नेपालमा दोस्रोपटक हिजो आमनिर्वाचन सम्पन्न भयो। हिजोको निर्वाचनबाट प्रतिनिधिसभा र प्रदेशसभाका लागि नेपाली जनताले आफूलाई मन परेको उम्मेदवारलाई मत दिएर पठाएका छन्। अबको केही दिनमा नै नतिजा सार्वजनिक हुनेछ। छिटफुट घटनाबाहेक निर्वाचन शान्तिपूर्ण सम्पन्न हुनु सुखद छ। यसपालिको निर्वाचनमा जनसहभागिता कम हुनु दुःखद्मात्रै होइन, सन्देशमूलक छ। २०७४ सालको आम निर्वाचनको तुलनामा यसपालि मतदातामा उत्साह केही न केही कम भएको छनक पहिल्यै देखिएको थियो। त्यसलाई अस्वाभाविक भन्न सकिन्न। नयाँ संविधानपछि राजनीति एउटा बाटोमा प्रवेश गरिसकेको अवस्थामा मतदाता निकै उत्साहित थिए। आर्थिक समृद्धि र स्थिरताको आशासहित त्यतिबेला झन्डै ७० प्रतिशतले मतदान गरेका थिए। यसपालिको निर्वाचन लोकतान्त्रिक नेपालको लोकतान्त्रिक अभ्यासको निरन्तरता नै हो। मतदानको आफ्नो अधिकारलाई सदुपयोग गर्न मतदातामा रुचि नजाग्नु राजनीतिक वितृष्णाको द्योतक हो। यो गएका पाँच वर्षमा संसद्मा देखिएका अराजनीतिक गतिविधिको उपजमात्रै होइन, जनताले आफ्नो जीवनमा देख्न चाहेको परिवर्तन कत्ति नभएको महसुस गर्नु हो। गएका पाँच वर्ष जनताका प्रतिनिधिले संसद्मा निर्वाह गरेको भूमिका र सरकारले गरेका कामबाट जनता खास खुसी हुन सकेका थिएनन्। त्यसको परिणाम पनि निर्वाचनप्रति पहिलाको झै उत्साह नभएको हुनुपर्छ। र, यसपालिको निर्वाचनबाट पनि उही पुरानै दल र तिनका नेताहरू फेरि कुर्सीकै खेलका लागि जाने जनताले देखे। जनतामा पाँच वर्षमा बढेको निराशा र वितृष्णाप्रति दलहरू पूरापूर बेपर्वाह गरेका चुनावी उम्मेदवार र तिनका प्रतिबद्धताहरूबाट प्रष्ट भए। पटकपटक उही वाचा प्रतिबद्धता अनि पटकपटक उही र उस्तै अनुहारका उम्मेदवारबाट जनतामा आशा जाग्न सकेन। अब त केही हुन्छ है भन्ने आशा जगाउन दलहरू विफल हुँदा नै मतदानमा जनसहभागिता कम हुन गयो। चुनावी माहोलका बीच नो नट अगेनजस्ता अभियान सामाजिक सञ्जालमा चल्नुबाट दलहरूलाई पूर्वसंकेत मिलेको थियो। तर, राजनीतिको जमिन्दारी आफूबाहेकको हुन सक्दैन भन्ने भ्रम र अहंकारबाट ग्रसित दलहरूले आफूलाई सुधार्न पटक्कै चाहेनन्। स्थिरता र समृद्धिको नारा दिएर वामपन्थी गठबन्धन बनाएर झन्डै दुईतिहाइ मत पाएका एमाले र माओवादी एक हुनै सकेनन्। शक्तिशाली सरकारले कुनै सेवा प्रवाह गर्न सकेन। प्रधानमन्त्री को हुने भन्ने झगडाले नै उनीहरू टुक्रिएनन् मात्रै जनअपेक्षामाथि ठूलो धोका दिए। फेरि सत्ताका लागि जोडिएका कांग्रेस माओवादीसहितले गठबन्धन बनाएर जनतालाई आफ्ना रैतीको दर्जामा खसाल्ने दुष्प्रयत्न गरे। आफूहरूले चाहेपछि राम्रा होइन हाम्रो भएपछि भोट पाइन्छ भनेर राजनीतिलाई ठेकेदारीमा सीमित गर्न खोजे। राजनीतिलाई रमिता बनाए। त्यसैको परिणाम जनतामा मतदानप्रति नै वितृष्णा जाग्यो। एक त सर्वाेच्च अदालतले आदेश गरिसकेको राइट टु रिजेक्ट (अस्वीकारको अधिकार) लाई पनि कार्यान्वयन गर्न अटेर गरे। त्यसलाई मतदाताले मतदानमै भाग नलिएर कार्यान्वयन गरेको रूपमा बुझ्न सकिन्छ। अर्काेतिर मूलधारका भनिएका दलहरूले र विश्लेषकहरूले नसोचेको राजनीतिक शक्तिको उपस्थितिको पूर्वामान पनि गरिसकिएको छ। नयाँको चाहना भनेको पुरानालाई अस्वीकार गरेको रूपमा पनि बुझ्नुपर्छ। यो निर्वाचनको सन्देशलाई हृदंयम गर्ने दायित्व राजनीतिक दलहरूकै हो। निर्वाचन फगत मतदानमात्रै होइन, परिवर्तनको माध्यम हो। जनताले मतदानमार्फत नै परिवर्तनको चाहना प्रकट गरेका छन्। त्यसलाई कार्यान्वयन गर्ने दायित्व अब निर्वाचित हुने प्रतिनिधिहरूको हुनेछ। विगत गरेका गल्ती कमजोरीलाई सुधार्दै राजनीतिलाई सङ्लो बनाउन, जनता केन्द्रित काम गर्न देशलाई राजनीतिक स्थिरताको बाटोमा लैजान तथा समृद्ध मुलुक निर्माणको बाटोमा लाग्न जरुरी छ। निर्वाचनपछिको जनअपेक्षा त्यही हो।"
मधेसमा चुनाव शान्तिपूर्ण,"जनकपुरधाम : यसअघि विभिन्न चरणका निर्वाचनमा हिंसात्मक र विवादास्पद घटना धेरै मधेस प्रदेश क्षेत्रमा नै भए। त्यसैले प्रत्येक निर्वाचनमा यस क्षेत्रलाई संवेदनशील सूचीमा राखिन्थ्यो। तर, यसपटक फरक दृश्य देखियो। तुलनात्मक रूपमा यहाँ चुनाव शान्तिपूर्ण बनेको छ। ६२५ प्रतिशत मत खसेको छ। दलका कार्यकर्ताले छिटपुट रूपमा विवाद गर्न खोजे पनि त्यसलाई समयमै सल्टाएर निर्बाध रूपमा मतदान सम्पन्न भएको मधेस प्रदेश प्रहरी कार्यालयका डीआईजी मसऊद आलम खाँले बताए। सबैको सहयोग र जनताको जागरुकताका कारण मतदान निकै शान्तिपूर्ण रूपमा सम्पन्न भएको छ, डीआईजी खाँले भने, रौतहट र सिरहा जिल्लामा सामान्य विवाद हुँदा समयमै हामीले सुरक्षा सतर्कता अपनाएर विवाद साम्य पारेका थियौं। त्यसले मतदानमा केही पनि समस्या आएन। यसपालि मतदातामा सचेतनाको स्तर निकै बढेको मैले पाएँ। सिरहाको कर्जन्हा नगरपालिका६ स्थित जनता मावि बडहरामालको मतदानस्थलमा जसपा र नेकपा एसका कार्यकर्ताबीच विवाद भएपछि प्रहरीले अवस्था नियन्त्रणमा लिन ३ राउन्ड हवाई फायर गरेको थियो। मतदानस्थल बाहिर होहल्ला भएपछि भीडलाई नियन्त्रित गर्न रौतहटमा प्रहरीले हवाई फायर गरेको थियो। रौतहटको गुजरा नगरपालिकाको कनकपुर मावि मतदान केन्द्रमा एक राउन्ड हवाई फायर भएको थियो। यी दुई घटनाबाहेक अन्य संवेदनशील खालका वा हिंसात्मक गतिविधि मधेस प्रदेशमा कहीँ कतै नभएको प्रहरीले जनाएको छ। यसपालि मधेसका मतदातामा गजबको चेतनास्तर वृद्धि भएको देखिन्छ, शिक्षिका कमला साहले भनिन््, अब पहिलाजस्तो नेताको पछि लागेर हिँड्ने वा अरूका लागि आपसमा लड्नेको जमात कम हुँदै गएको छ। जनतालाई राजनीतिप्रतिको आस्थामा कमी आएको महसुस गरेको उनले सुनाइन्। अर्कोतर्फ नेताहरू जहिले पनि माथिमाथि मिल्ने र जनता आफैंमा लडेर कहिलेसम्म मर्ने भन्ने चेतनास्तरको पनि वृद्धि भएका कारण कहीँ कतै विवाद नभएको देखिन्छ, उनले भनिन्, अनावश्यक विवाद गर्नु साटो आरामले मत हाल्ने र आफ्नो कामकाजमा लाग्नेहरू बढी छन्। अत्यधिक जनघनत्व र घनाबस्ती रहेको यस प्रदेशमा प्रतिनिधिसभाको प्रत्यक्षतर्फ ३२ सिटका लागि ५ सय ९० जना र प्रदेशसभाको ६४ पदका लागि १ हजार १७ जनाले प्रतिस्पर्धा गरेका हुन्। प्रदेशभरि ३१ लाख १८ हजार ९ सय ९२ जना मतदाताहरूले उत्साहपूर्वक आफ्ना जनप्रतिनिधि चयनका लागि मतदान गरेका हुन्। निष्पक्ष रूपमा मतदान गराउन प्रदेशभरि ३३ हजार ८ सय ८० जना कर्मचारी खटाइएका थिए भने। पाँच सयभन्दा बढी मतदाता सहभागी हुने मतदानस्थलमा सुरक्षाकर्मीबाहेक ४ जना स्वयम्सेवकसहित १२ जना र ५ सयभन्दा कम रहेकोमा ११ जना र २ सय ५० जनासम्म सहभागी हुने स्थायी मतदान केन्द्रमा ५ जना कर्मचारी निर्वाचन आयोगले परिचालन गरिएको थियो। भारतसँग जोडिएको ३ सय ६७ किलोमिटर सिमाना रहेको मधेस प्रदेशको ८ वटै जिल्लामा ४ हजार २ सय ३५ मतदान केन्द्र र २ हजार १ सय ५६ मतदानस्थलमार्फत मतदान भएको हो। जिल्ला सुरक्षा समितिको सिफारिसको आधारमा निर्वाचन आयोगले ९० प्रतिशत मतदानस्थल अति संवेदनशील र संवेदनशील भनी छुट्ट्याएको थियो। भयरहित वातावरणमा मतदान सम्पन्न गराउनका लागि २४ हजार म्यादी प्रहरीका साथै ४५ हजारभन्दा बढी सुरक्षाकर्मी परिचालन गरेको थियो। कुनै प्रकारका अप्रिय घटना हुन नदिन स्थानीय प्रशासनले एक साता पूर्वदेखिनै मदिरा बिक्री वितरणमा समेत रोक लगाएको थियो। मतदानअघि पनि प्रचारप्रसारका क्रममा विगतमा हुने गरेका तडकभडक र शक्ति प्रदर्शनहरू यसपालि नगन्य नै भयो जसले गर्दा मतदान शान्तिपूर्ण भएको मतदाताहरू बताउँछन्। २०५४ सालमा ३ हजार ९ सय १३ गाविस र ५८ नगरपालिकामा निर्वाचन भएको थियो। दोस्रो चरणको निर्वाचनअन्तर्गत झडप हुँदा बारा, सिरहा र धनुषामा तीन जनाको मृत्यु भएको थियो। २०४९ सालमा दुई चरणमा सम्पन्न स्थानीय तहको निर्वाचनमा जेठ १५ गते पहिलो चरणको निर्वाचनअन्तर्गत धनुषा र सप्तरीमा मतदाताबीच गोली हानाहान हुँदा ११ जनाको ज्यानै गएको थियो। चुनावमा मतदाताबीच भएको झडपका कारण रौतहटका ८ गाविसमा निर्वाचननै स्थगित हुन पुगेको थियो। सोही बेला जेठ १८ गते सम्पन्न दोस्रो चरणको निर्वाचनको क्रममा सिरहा र महोत्तरीमा एकएक जनाको ज्यान गएको थियो। मधेस प्रदेशका जिल्लाहरूमा निर्वाचनका बेला प्रायः हूलहुज्जत र झडप हुने भए पनि यसपालिको निर्वाचन छिटपुट घटनाबाहेक निकै सौहाद्र्रपूर्ण भएको छ।"
झापा २ मा मतगणना सुरु,झापा : आइतबार सम्पन्न प्रतिनिधिसभा तथा प्रदेशसभा निर्वाचनको मतगणना आज बिहानदेखि सुरु भएको छ । आज बिहान ३:३० बजेदेखि झापा क्षेत्र नं २ अन्तर्गतको अर्जुनधारा नगरपालिका११ मा खसेको मतको गणना सुरु गरिएको निर्वाचन अधिकृत केशवराज पन्तले जानकारी दिए । झापा २ मा हाल एक ठाउँबाट मतगणना सुरु भएको छ भने बिहान ९ बजेपछि पाँचछ स्थानबाट गणना सुरु गरिने मत गणक कर्मचारी सौगात कटुवालले बताए । करिब चार हजार पाँच सय मत गणना गर्न सुरु गरिएको र मतगणनाको परिणाम बिहान ९ बजे घोषणा गरिने उनले बताए । क्षेत्र नं २ मा कूल मतदाताको ६५ दशमलव ४२ प्रतिशतअर्थात् ८७ हजार सात सय २३ मत खसेको जिल्ला निर्वाचन कार्यालय झापाले जनाएको छ । जिल्लामा निर्वाचनमा ६७ दशमलव २७ मत खसेको प्रारम्भिक अनुमान गरिएको छ । जिल्लाको कूल मतदाता सङ्ख्या छ लाख ६३ हजार तीन सय ११ रहेकोमा चार लाख ४६ हजार दुई सय ५५ मत खसेको कार्यालयले जनाएको छ ।
झापा ३ मा लिङदेनको प्रारम्भिक अग्रता,झापा : झापा क्षेत्र नम्बर ३ मा राप्रपाका अध्यक्ष राजेन्द्रप्रसाद लिङदेनले प्रारम्भिक अग्रता लिएका छन्। कचनकवल गाउँपालिकाको मतगणना सुरु गर्दा लिङदेनले नेपाली काँग्रेसका कृष्णप्रसाद सिटौलालाई १४ मतले पछाडि पारेका हुन्। लिङदेनले २२७ मत ल्याउँदा सिटौलाले २१३ मत ल्याएका छन्। यस क्षेत्रमा ६८ २० प्रतिशत मत खसेको छ। जिल्ला निर्वाचन कार्यालय झापाका अनुसार झापा ३ मा ६६ हजार ६१ पुरुष र ६५ हजार ३७१ महिला गरी १ लाख ३१ हजार ४३२ मतदाता रहेका छन्। जसमध्ये ८९ हजार ६३७ मत खसेको छ।
दोलखाका ८ मतदान केन्द्रमा पुनः मतदानको माग,"दोलखा : दोलखामा ९४ मतदानस्थलका १ सय ९५ मतदान केन्द्रमा नै निर्वाचन सम्पन्न भएको दोलखाका प्रहरी प्रमुख प्रहरी नायब उपरीक्षक गंगा पौडेलले बताए। बैतेश्वर गाउँपालिका२ को पुतलीकाठ मतदान केन्द्रमा भने करिब ५ सय मत खसेपछि विवाद भएको थियो। विवादपछि केही समय स्थगित भएको उक्त केन्द्रको मतदान साँझ ६ बजेतिर सकिएको प्रहरी नायब उपरीक्षक पौडेलले बताए। बैतेश्वर गाउँपालिका६ नाम्दु मतदान केन्द्रमा पनि विवादका बीच मतदान सम्पन्न भएको स्थानीयले बताएका छन्। उक्त केन्द्रमा आफ्नो पार्टीको प्रतिनिधिबिनै गठबन्धनले एकलौटी मत खसालेको एमालेको आरोप छ। नेकपा एमाले दोलखाले प्रदेश (क) अन्तर्गत बैतेश्वर गाउँपालिका १, २ र ६ को मतदान केन्द्र, तामाकोसी गाउँपालिका३ को मतदान केन्द्र, मेलुङ गाउँपालिका४ को मतदान केन्द्र र गौरीशंकर गाउँपालिका२ को मतदान केन्द्र तथा प्रदेश (ख) अन्तर्गत शैलुङ गाउँपालिका२ मतदान केन्द्र र कालिञ्चोक गाउँपालिका१ मतदान केन्द्रमा गठबन्धनले एकलौटी गरेकाले पुनः मतदानका लागि मुख्य निर्वाचन अधिकृतको कार्यालयमा उजुरी गरेको कार्यवाहक अध्यक्ष राजेन्द्र मानन्धरले बताए। दोलखाको प्रदेश १ अन्तर्गत गौरीशंकर गाउँपालिका२ जुँगु मतदान केन्द्र, जिरी नगरपालिका९ को मतदान केन्द्र, बैतेश्वर गाउँपालिका १, २ र ६ को मतदान केन्द्र, तामाकोसी गाउँपालिका३ को मतदान केन्द्र, मेलुङ गाउँपालिका३ मतदान केन्द्र तथा कालिञ्चोक गाउँपालिकाको १ र ७ को मतदान केन्द्रमा विवाद भएको स्थानीय प्रशासनले जनाएको छ। विवादका कारण केही मतदान केन्द्रमा हवाई फायरसमेत गर्नु परेको दोलखाका प्रहरी प्रमुख प्रहरी नायब उपरीक्षक पौडेलले बताए। मतदान सुचारु गराउने क्रममा २६ राउन्ड हवाई फायर गर्नु परेको प्रहरीले जनाएको छ।"

शीर्षक,विवरण
छानबिन डगमगाउने बिचौलिया राज,"राजनीतिक शक्ति केन्द्रको आडमा कुनै पनि बिचौलिया ले राज्यका निकायहरूलाई कतिसम्म निरीह बनाउन सक्छ ? अनि, आफैंमा शक्तिशाली राजनीतिक नेतासमेत कसरी त्यस्ता बिचौलिया का प्रभावमा पर्न सक्छन् ? वा, त्यसरी शक्ति चलाउने व्यक्तिको कसरी राज्यका नीति निर्माणमा मात्र होइन, ढुकुटीमा पहुँच हुन सक्छ ? यी सबैको एउटै उत्तर हुन् व्यवसायी दीपक भट्ट। उनी राज्य र राजनीतिक क्षेत्रबाट ठूलाठूला काम गराइदिने औकात मात्र राख्दैनन्, त्यसबापत आफूले राम्रै लाभ लिन्छन् भनेर चिनिन्छन्। तिनै भट्टको व्यक्तिगत खातामा मुलुकको ठूलो औद्योगिक घरानाबाट ४५ करोड रुपैयाँ जम्मा भएको छ। जगदम्बा स्टिल्स प्रालिबाट उनका नामका त्यतिका पैसा बचत गरिएपछि सम्पत्ति शुद्धीकरण अनुसन्धान विभागले छानबिन थालेको छ। तर, विभागभित्र नयाँ त्रास उब्जिएको छ, पहुँचकै भरमा शक्तिको दुरुपयोगमा माहिर भट्टको सम्पत्ति शुद्धीकरणसम्बन्धी अनुसन्धान ढिसमिस गर्नुपर्ने अवस्था त आउने होइन ! कहिले प्रहरीको हतियार खरिद, पोसाक र रासन खरिदमा मिलेमतो गराउने र फाइदा लुट्ने व्यक्तिका रूपमा विवादित हुन् भट्ट। उनको ओभरड्राफ्ट खातामा शंकास्पद तरिकाले रकम आएपछि नेपाल राष्ट्र बैंकले नै त्यसमाथि निगरानीमात्रै गरेन, अनुसन्धानसमेत अगाडि बढाउन भन्यो। हिमालयन रिइन्स्योरेन्स कम्पनी स्थापना र निर्माणमा मिल्नेनमिल्ने कुरा मिलाइदिने र बनेपछि नेपाली बिमा कम्पनीलाई नेपालकै रिइन्स्योरेन्समा पुनर्बिमा गर्न बाध्यकारी नीति निर्माण गराइदिने भूमिका उनकै थियो। त्यसबापत अन्य घरानाले उनलाई राम्रै शेयर दिएको भन्दै अनुसन्धानको सुई त्यता मोडिएको छ। तर, राजनीतिक दबाबले त्यो सुई पनि भाँचिने डर त छँदैछ। किनकि, उनका कम्पनीमा पुँजी अप्रत्यासित बढ्नु, खातामा शंकास्पद रकम भटाभट आउनुलाई राष्ट्रबैंकले गम्भीरतापूर्वक लिएको छ। त्यही कारण सम्पत्ति सुद्धीकरणमा लेखेर अनुसन्धान गर्न सिफारिस गरेको छ। यस्तै आयातित शेयर का भरमा भट्टका इन्फिनिटी होल्डिङ्स र त्यसअन्तर्गतको एलाइड कन्टिनेन्टलका लगानी जुटेको अनुसन्धानले देखाएको छ। तर, यस प्रकरणमा अनुसन्धान निकाय धरमराएको अनुभूत गर्न सकिन्छ। तत्कालीन अर्थमन्त्री जनार्दन शर्माले अवैध तरिकाले पूर्वनासु रघुनाथ घिमिरेलाई खटाएर करका दर हेरफेर गर्दा भट्टको कम्पनीका अर्का व्यक्ति पनि सामेल थिए। बजेटका दर बदल्दा सबैभन्दा लाभग्राही घरानामा शंकर ग्रुप थियो। राज्यका नीतिमा व्यक्ति हाबी हुने यस्ता हरकत बन्द गरिनुपर्छ। पहिलो कुरा त, अहिले ४५ करोड (अझ विभाग स्रोतले त ८५ करोड भनेको छ) रुपैयाँ उपहार को यो प्रकरणको गम्भीर अनुसन्धान हुनुपर्छ। निजी कम्पनीबाट गएको उक्त रकम घुमीफिरी राज्यको हो भनेर बुझ्न कठिन छैन। किनकि, यस्ता रकम राज्यकै दोहनका बदलामा प्राप्त हुने हुन्। यसको खुट्टा नकमाई निक्र्यो हुनु आवश्यक छ।"
मजबुत बन्न बैंकहरू गाभिँदै,"काठमाडौं : मुलुकमा ३ सय ३ वटासम्म बैंक तथा वित्तीय संस्था थिए। थपिने क्रम बढ्दै जाँदा वित्तीय स्थायित्व कायम हुन सकेन। यस्तो क्रमलाई रोक्न नेपाल राष्ट्र बैंकले गाभ्नेगाभिने तथा प्राप्तिसम्बन्धी प्रक्रिया सुरु गर्यो। पछिल्लो १८ वर्षको अवधिमा धेरै बैंक तथा वित्तीय संस्था मर्जर तथा प्राप्तिमा जुटे। यसले बैंकको वित्तीय स्थायित्व सुदृढीकरण गर्ने नेपाल राष्ट्र बैंकको उद्देश्य केही हदसम्म सफल भएको छ। नेपाल राष्ट्र बैंकको तथ्यांकअनुसार पछिल्लो करिब १८ वर्षको अवधिमा १ सय ८३ वटा बैंक तथा वित्तीय संस्थाहरू मर्जर तथा प्राप्ति प्रक्रियामा जुटेर इजाजत खारेज भएर घटेका छन्। उक्त संख्यामा घट्दा २०७९ पुस २७ गतेसम्म कुल १ सय २० वटा सञ्चालनमा छन्। २०७० सालसम्ममा वाणिज्य बैंक मात्रै ३२ वटासम्म थिए। हालसम्ममा १० वटा घटेर २२ मा सीमित छन्। चालू आर्थिक वर्षको पुसमा मात्रै ८ वटा वाणिज्य बैंक मर्जर तथा प्राप्ति गरेर ४ वटा भएका छन्। पुस १७ गते कुमारी र नेपाल क्रोडिट एन्ड कमर्स बैंक मर्ज भए। यसपछि पुस २५ गते ग्लोबल आईएमई बैंक र बैंक अफ काठमाडौं बैंक मर्ज भएका छन्। यससँगै ग्लोबल आईएमई बैंकको कुल पुँजी ५७ अर्ब रुपैयाँ पुगेको छ। यो हालसम्मकै उच्च भएको बैंकको दाबी छ। यस्तै, पुस २६ गते प्रभु बैंकले सेञ्चुरीलाई प्राप्ति गरेर २३ अर्ब बढी चुक्तापुँजी पुगेको बताएको छ। यसैगरी पुस २७ गते नेपाल इन्भेस्टमेन्ट र मेगा बैंक मर्जर भएका छन्। अझै वाणिज्य बैंकको संख्या घट्ने क्रममा छ। किनभने हिमालयन बैंकले सिभिल बैंकलाई प्राप्ति गर्ने प्रक्रियामा छ। सिभिल बैंकका प्रमुख कार्यकारी अधिकृत सुनील पोखरेलका अनुसार आउँदो माघ १८ गतेसम्ममा दुई बैंकको एकीकृत कारोबार हुने सम्भावना छ। समग्रमा केन्द्रीय बैंकले बैंकको संख्या घटाउन लिएको नीति केही हदसम्म पूरा भएको उनले बताए। प्राप्तिपछि दुवै बैंकका ग्राहकलाई सामाजिक सञ्जालमार्फत जानकारी दिएर तथा फोन गरेर व्यावहारिक समस्या समाधान गर्न सूचित गर्ने उनले जानकारी दिए। यस्तै, लक्ष्मी बैंक र सनराइज बैंक मर्जरमा जान पुस २५ गते सम्झौता गरेका छन्। दुई बैंकले पुस २५ गते १ बराबर १ को स्वाप रेसियोमा मर्जर हुने प्रारम्भिक सम्झौता गरेका हुन्। सम्झौता पत्रमा लक्ष्मी बैंकका अध्यक्ष रमण नेपाल र सनराइज बैंकका अध्यक्ष मोतीलाल दुगडले हस्ताक्षर गरिसके। मर्जपछि बन्ने बैंकको नाम लक्ष्मी सनराइज बैंक हुनेछ भने बैंकको चुक्तापुँजी २१ अर्ब रुपैयाँ बढी हुनेछ। यसैगरी, कुनै बेला ९२ वटासम्म पुगेको विकास बैंक अहिले मर्जर तथा प्राप्तिबाट ७५ वटा इजाजत खारेज भएर १७ वटा सञ्चालनमा छ। यस्तै, ७८ वटा वित्त कम्पनीमध्ये ६१ वटा इजाजत खारेज भएर कुल १७ वटा छन्। सबैभन्दा धेरै ग्रामीण दूरदराजसम्म पुग्ने लघुवित्त वित्तीय संस्था १ सय १ वटा थिए। यस्तो अधिक भएपछि मर्जर तथा प्राप्तिमा जोड दिइयो, जसले ३७ वटा इजाजत खारेज हुन गई हाल ६४ वटा सञ्चालनमा छन्। पहिलोपटक २०६१ साउन ११ गते लक्ष्मी बैंक र हिसेफ फाइनान्स मर्ज भएर एउटै कमर्सिएल बैंकका रूपमा एकीकृत कारोबार गरेका थिए। यो नेपालको इतिहासमा पहिलो मर्जर थियो। यसपछि २०६४ वैशाख ६ गते नेपाल बंगलादेश बैंकले नेपाल बंगलादेश फाइनान्ससँग मर्जर गरेर वाणिज्य बैंकको रूपमा एक भए। यसपछि २०६७ कात्तिक १५ गते चितवनको नारायणी फाइनान्स र नेसनल फाइनान्स मर्ज भएर एक भएका थिए। अझै २ दर्जन बैंक तथा वित्तीय संस्था प्रक्रियामा, लघुवित्त अधिक बैंक तथा वित्तीय संस्थाहरूको संख्या घट्नेक्रम अझै जारी छ। चालू आर्थिक वर्षको पुससम्ममा मर्जर तथा प्राप्ति प्रक्रियामा २ दर्जन कम्पनी जुटेका छन्। यसमध्ये आधा घट्ने चरणमा छन्। एक दर्जन संस्थालाई राष्ट्र बैंकले सैद्धान्तिक सहमतिपत्र (एलओआई) दिइसकेको छ। सो संस्थालाई अन्तिम स्वीकृति दिन बाँकी छ। जसमा मर्जरका लागि आवेदन दिएका सिवाईसी लघुवित्त र आँधीखोला लघुवित्त छन्। यस्तै, डिप्रोक्स र आदर्श लघुवित्त, नेसनल र समित लघुवित्त, धौलागिरि र खप्तड लघुवित्त मर्जर तथा प्राप्तिका लागि एलओआई पाइसकेर अन्तिम स्वीकृति पाउन बाँकी छन्। यसैगरी भर्खरै सैद्धानितक सहमति पत्र (एलओआई)का लागि आवेदन दिएर प्रक्रियामा रहेकोमा सामुदायिक र वीपीडब्लू लघुवित्त, मिर्मिरे र नेरुडे लघुवित्त, स्वरोजगार र समता लघुवित्त, नयाँ सारथी र विजय लघुवित्त वित्तीय संस्था छन्। यस्तै, स्वीकृति पाइसकेको हिमालयनले सिभिललाई प्राप्ति गर्ने अन्तिम प्रक्रियामा छ। हालसम्म मर्जर तथा प्राप्ति प्रक्रियामा गएका र सैद्धानितक सहमति पाइसकेपछि झन्डै साढे १ दर्जन बैंक तथा वित्तीय संस्थाको सम्बन्ध तोडिएका अर्थात् डिमर्ज भएका छन्। यसरी तोडिएका बैंक अन्य बैंकसँग प्रक्रियामा गएर एक नभएसम्म केन्द्रीय बैंकले कारबाही स्वरूप विभिन्न सुविधा कटौती गर्ने गरेको छ। बैंकहरूबीच मर्जर तथा प्राप्ति गर्ने प्रक्रिया अघि बढेर बिचैमा तोडिए मर्जर तथा प्राप्ति विनियमावलीअनुसार जरिवाना व्यहोर्नुपर्ने व्यवस्था छ। मर्जर बीचैमा तोड्ने बैंकहरूलाई केन्द्रीय बैंकले कारबाहीसमेत गरेको छ। प्रक्रियामा आएर पनि तोडेका बैंकहरूले जोडी खोजेर एकीकृत कारोबार नभएसम्म यसअघिको कामले गर्दा कारबाही कायम हुनेछ। अर्कोसँग एकीकृत कारोबार भएपछि भने कारबाही फुकुवा हुने गरेको छ। यसको एक उदाहरण हो, प्रक्रियामा गएर पनि छुट्टिएका नेपाल इन्भेस्टमेन्ट बैंक (एनआईबीएल) र हिमालयन बैंक। यी बैंकले एक अर्को जोडी खोजिसके। अब उनीहरूलाई कारबाही फुकुवा भएको छ। केन्द्रीय बैंकबाट सैद्धान्तिक सहमतिपत्र (एलओआई) प्राप्त गरिसकेपछि उक्त बैंकको सम्बन्ध बीचैमा तोडिएको थियो। यद्यपि नेपाल इन्भेस्टमेन्ट बैंकले मेगासँग मर्जर भयो भने हिमालयनले सिभिललाई प्राप्ति गर्दैछ। करिब दुई दशक अघिसम्म नेपाल राष्ट्र बैंकले बैंक तथा वित्तीय संस्थाहरूलाई अत्याधिक रूपमा लाइसेन्स दिएपछि संख्या ह्वात्तै बढ्यो। तत्कालीन गभर्नर तिलकबहादुर रावलको पालामा २०५६ माघ ४ गतेदेखि २०६१ माघ ४ सम्म गभर्नर हुँदासम्म बैंक तथा वित्तीय संस्थाको संख्या बढिसकेको थियो। नेपाल राष्ट्र बैंकका एक पूर्वकार्यकारी निर्देशक भन्छन्, पहिला बैंक वित्तीय संस्था धेरै खुल्दा पूर्वगभर्नर तिलकबहादुर रावलको पालादेखि नै बैंक तथा वित्तीय संस्थालाई बैंकिङ सेवा दिन धेरैलाई स्वागत गरियो। पछि बढी हुनथाल्यो, पहिला पनि मर्जरको पहल गरेको हो। पहिला ३२ वटा वाणिज्य बैंक थिए। बैंकहरूको संख्या अत्याधिक भएको भन्दै यसलाई घटाउनै पर्ने अवधारणा भने डा युवराज खतिवडा गभर्नर हुँदा ल्याए। उनको कार्यकाल २०६६ चैत ९ गतेदेखि २०७१ चैत ५ गतेसम्म थियो। उनले बैंक तथा वित्तीय संस्थाको संख्या घटाउने र पुँजी बढाएर बलियो तथा ठूलो लगानी क्षमता भएको बैंक बनाउने सोच राखेका थिए। तर, यसको पूर्णता २०७१ चैत ८ गते गभर्नरमा प्रवेश गरेका डा चिरञ्जीवी नेपालले गरे। २०७६ चैत ५ गतेसम्म कार्यभार सम्हालेका डानेपाल प्रवेश गर्दा वाणिज्य बैंकहरूको चुक्ता पुँजी २ अर्ब रुपैयाँ थियो भने उनी निस्कँदा ८ अर्ब रुपैयाँसम्म पुँजी वृद्धि गरे। किनभने आव २०७२७३ को मौद्रिक नीतिमा चुक्तापुँजीको सीमा तोकेको थियो। बैंक तथा वित्तीय संस्थाहरूको पुँजीगत आधार सुदृढ गरी दीर्घकालीन विकासका लागि आवश्यक पर्ने स्रोत परिचालन गर्न तथा वित्तीय स्थायित्व प्रवद्र्धन गर्न सञ्चालनमा रहिरहेका बैंक तथा वित्तीय संस्थाहरूले २०७४ असार मसान्तभित्र न्यूनतम पुँजी वृद्धि गर्न निर्देशन दिइएको थियो। जसमा वाणिज्य बैंकलाई न्यूनतम रूपमा ८ अर्ब, राष्ट्रिय स्तरको विकास बैंकको साढे २ अर्ब, प्रादेशिक स्तरको विकास बैंकलाई १ अर्ब २० करोड, राष्ट्रियस्तरको वित्त कम्पनीलाई ८० करोड र प्रादेशिक स्तरकोलाई ५० करोड तोकिएको थियो। यद्यपि अहिले अधिकांश वाणिज्य बैंकको चुक्तापुँजी भने ३ गुणाभन्दा बढी भएको छ। हालसम्मकै अधिक चुक्तापुँजी हुने बैंकमा ग्लोबल आईएमई बैंक अगाडि छ। बैंकअफ काठमाडौंसँग मर्जर गरेपछि यसको चुक्तापुँजी ३४ अर्ब ४१ करोड रुपैयाँ पुगेको छ। यसपछि दोस्रो बढी चुक्तापुँजीमा नेपाल इन्भेस्टमेन्ट मेगा बैंक छ। पुस २७ गते मर्जरभई एकीकृत कारोबार गरेको सो बैंकको चुक्तापुँजी ३२ अर्ब ८१ करोड ५९ लाख रुपैयाँ रहेको छ। वाणिज्य बैंकबीच नै विग मर्जर भएपछि चुक्तापुँजीको आकारदेखि समग्र परिसूचकको आकारसमेत बढेको छ। जबकि यसअघि अधिकांश वाणिज्य बैंकहरूले विकास बैंक र वित्त कम्पनीहरूसँग मात्रै मर्जर तथा प्राप्ति गरेका थिए। जसले पुँजीको आकार अहिलेको जस्तो बढेको थिएन र वाणिज्य बैंकको संख्या पनि घटेको थिएन। यससँगै बैंकहरूको चुक्तापुँजी वृद्धि गराउने डा नेपालको नीति सकारात्मक भए पनि हकप्रद सेयरबाट पुँजी वृद्धि गर्न दिँदा बैंक तथा वित्तीय संस्थाको संख्या उल्लेख्य मात्रामा घटेन। यसपछि निवर्तमान गभर्नर डा नेपालले विग मर्जरका लागि मौद्रिक नीति सार्वजनिक गरिनु अगावै वाणिज्य बैंकहरूलाई मर्जरको ठोस प्रस्ताव ल्याउन दबाब दिएका थिए। अर्थात् फोर्सफुलली मर्जर गराउन खोजे। तर, त्यतिबेला बैंकरहरू मौद्रिक नीतिले दिने प्रोत्साहनकै आधारमा मात्र मर्जरको प्रक्रिया अगाडि बढाउने पक्षमा थिए। यसबीच ठूला वाणिज्य बैंक जनता बैंक र ग्लोबल आईएमई बैंकले मात्र मर्जर गरे। अन्य अधिकांश बैंक तथा वित्तीय संस्थाले प्राप्तिलाई रोजे। संख्या घटाउन केन्द्रीय बैंकले नीतिगत दबाबसमेत दिएको थियो। तर यसको विरोध भयो। स्वेच्छिक मर्जर गर्न भनियो। गभर्नर महाप्रसाद अधिकारी प्रवेश गरेपछि पनि वाणिज्य बैंकहरूका प्रतिनिधिहरूलाई बोलाएरै आपसमा मर्ज भई संख्या घटाउन र ठूलो पुँजीको बैंक बन्न सुझाव दिएका थिए। यसपछि वाणिज्य बैंकहरूबीच क्रमशः मर्जर तथा प्राप्ति हुन थालेको हो। केन्द्रीय बैंकले संख्या घटाउने नीति अनुरूप बैंक तथा वित्तीय संस्था एक आपसमा गाभ्ने गाभिने (मर्जर) तथा प्राप्ति एक्विजिसन) सम्बन्धी विनियमावली, २०७३ जारी गरेको थियो। अहिले सो विनियमावलीको पाँचौं संशोधनअनुसार कार्यान्वयन भइरहेको छ। उक्त विनियमावलीले मर्जर तथा प्राप्तिमा सहभागी हुने बैंक तथा वित्तीय संस्थालाई प्रोत्साहनसमेत दियो। यसैक्रममा पूर्वगभर्नर डानेपाल भन्छन्, सुरुमा वित्तीय पहुँच बढाउन तथा वित्तीय साक्षरता बढाउन धमाधम लाइसेन्स दिइयो। बैंक मात्रै नभई १५ वटा सहकारीलाई पनि लाइसेन्स दिएर नियमन गरिएको थियो। यसपछि धेरै भए। कतिपय बैंकहरू डुब्दै गए। १८ वटा समस्याग्रस्त भए। यसपछि केन्द्रीय बैंकले कडाइ गर्नुपर्ने महसुस भएर सहकारीलाई २०७३ मा नियमनबाट हटाएको उनले बताए। डा नेपाल भन्छन्, संख्या धेरै भएर समस्याग्रस्त भएका थिए। जसले धेरैको निक्षेप डुब्न थालेको थियो। म जाँदा २० अर्ब रुपैयाँ डुबेको थियो। दुई ठूला बैंक डुब्ने अवस्थामा पुगेका थिए। यस्तो देखेपछि बैंक तथा वित्तीय संस्था मजबुत हुनुपर्यो, लगानी क्षमता वृद्धि हुनुपर्यो, अन्तर्राष्ट्रिय रूपमा प्रतिस्पर्धा बनाउने उद्देश्यले चुक्तापुँजी बढाउने र मर्जर तथा प्राप्ति गराउने भनेर काम थालेबो अनुभव उनले सुनाए। यसपछि मर्जरलाई केन्द्रित गरेर पुँजी बढाइएको उनको भनाइ छ। २ वर्षभित्र पुँजी वृद्धि गर्न बैंक तथा वित्तीय संस्थालाई अवधि तोकेरै कडाइ गरिएको थियो। यसैक्रममा चुक्तापुँजी वृद्धि नीति फिर्ता लिन वा अवधि बढाउन चौतर्फी दबाब आएको तर यो दुवै नगर्न अडिग रहंँे। यस्तो अडान लिएकै कारण अर्थसमितिमा ५० पटकसम्म फिर्ता लिन भनियो। तर नलिने अडान राखें। अन्तत : सोही अवधिभित्र बैंक तथा वित्तीय संस्थाहरूले तोकेको न्यूनतम चुक्तापुँजी बढाउन सफल भए। यसपछि बैंक डुब्न कम भएको र पुँजीको आकार ठूलो भएकाले माथि उत्रिन सफल भएको बताउँछन्। यसैकारण होङ्सी सिमेन्टजस्ता अन्तर्राष्ट्रिय ठूला उद्योगलगायतका संस्था, ठूला आयोजनामा पनि नेपालका बैंकले लगानी गर्न सक्ने क्षमता विकास भयो। उनले मर्जरको उपलब्धिबारे बताए। धेरै बैंक हुँदा नाफा छरिने, व्यवस्थापन गर्न गाह्रो हुने भएकाले थोरै हँुदा केन्द्रीय बैंकलाई नियमन, व्यवस्थापन गर्न सहज हुने र नाफा पनि हुने, ठूलो आयोजनामा लगानी गर्न सक्ने, गुणस्तर प्रविधिमा लगानी गर्न सहज, लागत कम, शाखा विस्तार तथा पहुँच बढी, अन्तर्राष्ट्रिय प्रतिस्पर्धी हुन सक्ने लगायतको विशेषता मर्जर तथा प्राप्तिको विशेषता भएको उनको तर्क छ। साथै, यसो हँुदा साइबर वित्तीय अपराध पनि रोक्न मद्दत गर्छ। किनभने संसारमा यसको अभ्यास पनि भयो। आठौं पटक अमेरिकामा मर्जरका ८ बाटो भनिएको थियो। जसले त्यहाँ १६ हजारबाट ८ हजार र पछि ४ हजारमा घट्दै आएको थियो, उनले भने। अहिले वित्तीय पहुँचको विस्तार गर्न सपल भएको उनको दाबी छ। यद्यपि केन्द्रीय बैंकको तथ्यांकअनुसार हालसम्म कुल ७ सय ५३ स्थानीय तहमध्ये २०७९ कात्तिकसम्म ७ सय ५२ तहमा वाणिज्य बैंकहरूका शाखा विस्तार भएका छन्। २०७८ कात्तिकसम्म ७ सय ५० स्थानीय तहमा वाणिज्य बैंकहरूका शाखा विस्तार भएका थिए। बैंक तथा वित्तीय संस्थाहरूको शाखा संख्या २०७९ असार मसान्तमा वाणिज्य बैंकको ११ हजार ५२८ रहेकामा २०७९ कात्तिक मसान्तमा ११ हजार ६ सय ३२ पुगेको छ। राष्ट्र बैंकले पहिला अध्ययन नै नगरी आवश्यकताभन्दा बढी बैंकलाई लाइसेन्स दिएको परिणतीले नै मर्जर तथा प्राप्ति जरुरी नै भएको विज्ञहरू बताउँछन्। अधिकांश अर्थविद्हरू नेपालको अर्थतन्त्र र आवश्यकताअनुसार करिब १५ वटा वाणिज्य बैंक पर्याप्त हुने तर्क गर्छन। तर, अहिले नेपाल राष्ट्र बैंक मर्जर तथा प्राप्ति गरेर संख्या धेरै हदसम्म घटाउन सफल भएको दाबी गर्छन् डेपुटी गभर्नर बमबहादूर मिश्र। उनी भन्छन्, केन्द्रीय बैंकले गरेको विग मर्जर सफल भएको छ। अब हिमालयनले सिभिललाई प्राप्ति गरेपछि र सनराइज र लक्ष्मी बैंक मर्जर भएपछि वाणिज्य बैंक २० हुनेछन्। यत्तिको हुनु भनेको धेरै राम्रो हो। गाभ्नेगाभिने तथा प्राप्तिसम्बन्धी प्रक्रियाबाट बैंक तथा वित्तीय संस्थाको पुँजीको आधार विस्तार भई जोखिम वहन गर्न सक्ने क्षमता अभिवृद्धि हुने, सानो पुँजीको आधार भएका धेरै संख्याका बैंक तथा वित्तीय संस्थाहरूको सट्टामा थोरै संख्यामा सबल र सक्षम बैंक तथा वित्तीय संस्था कायम हुन जाने, सञ्चालन खर्चमा कमी आउने, प्रतिस्पर्धात्मक क्षमता अभिवृद्धि हुने, संस्थागत सुशासन कायम भई स्वस्थ प्रतिस्पर्धाको माध्यमबाट सेवा प्रदान हुने केन्द्रीय बैंकको अपेक्षा हो। मर्जर तथा प्राप्तिसम्बन्धी विनियमावलीले मुलुकको समग्र बैंकिङ तथा वित्तीय प्रणालीको सम्बद्र्धन गरी सोप्रति सर्वसाधारणको विश्वसनीयता अभिवृद्धि गर्ने यसलाई अपनाएको उल्लेख गरेको छ। साथै, मुलुकको बैंकिङ तथा वित्तीय प्रणालीलाई सुशासित, सुरक्षित, स्वस्थ, कुशल, तथा सक्षम बनाइ वित्तीय क्षेत्रको स्थायित्व कायम गर्न खोजेको छ। वित्तीय प्रणालीको पुँजीगत आधार सुदृढ गरी प्रतिस्पर्धात्मक क्षमताको विकास गर्ने, संस्थाहरूको वित्तीय, मानव संशाधन, प्राविधिक एवं अन्य क्षमताको अभिवृद्धि गरी सर्वसाधारणलाई आधुनिक, गुणस्तरीय तथा भरपर्दो बैंकिङ सुविधा प्रदान गर्न सक्ने तुल्याउने र निक्षेपकर्ता, लगानीकर्तालगायत सरोकारवालाहरूको हित संरक्षण गर्न राष्ट्र बैंकले मर्जर तथा प्राप्ति जरुरी ठानेको हो। संख्या धेरै भएर समस्याग्रस्त भएका थिए। जसले धेरैको निक्षेप डुब्न थालेको थियो। म जाँदा २० अर्ब रुपैयाँ डुबेको थियो। दुई ठूला बैंक डुब्ने अवस्थामा पुगेका थिए। यस्तो देखेपछि मजबुत बनाउन मर्जर तथा प्राप्ति गराउन सुरु गरेका थियौं। डा चिरञ्जीवी नेपाल, पूर्वगभर्नर केन्द्रीय बैंकले गरेको विग मर्जर सफल भएको छ। अब हिमालयनले सिभिललाई प्राप्ति गरेपछि र सनराइज र लक्ष्मी बैंक मर्जर भएपछि वाणिज्य बैंक २० हुनेछन्। यत्तिको हुनु भनेको धेरै राम्रो हो। बमबहादूर मिश्र, डेपुटी गभर्नर केन्द्रीय बैंक डिमर्ज गर्नेलाई १ प्रतिशत वा सोभन्दा बढी सेयर धारण गर्ने सेयरधनीको सेयर कारोबार रोक्का राखिन्छ। विनियमावलीअनुसार बैंकलाई ३ वर्षसम्म थप शाखा कार्यालय खोल्न पाउने छैन। साथै केन्द्रीय बैंकबाट पाउने पुनर्कर्जा, स्थायी तरलता सुविधालगायतका सुविधाबाट पनि वञ्चित हुनुपर्ने हुन्छ। सैद्धान्तिक सहमतिपत्र (एलओआई) प्राप्त गरेपछि वा अन्तिम स्वीकृति प्राप्त गरेपछि ऐन तथा यस विनियमावलीबमोजिम गाभ्नेगाभिने वा प्राप्तिसम्बन्धी कार्य तोकिएको समयमा कार्यान्वयन नगरेमा ऐन तथा यस विनियमावलीबमोजिम राष्ट्र बैंकको स्वीकृति लिएर गर्नुपर्ने कार्य स्वीकृति नलिई गरेको वा विशेष परिस्थिति देखिएको अवस्थामा त्यस्ता संस्थाका पदाधिकारीहरूलाई नेपाल राष्ट्र बैंक ऐन, २०५८ को दफा १०० अनुसारको कारबाही गर्न, आधारभूत सेयरधनीहरूलाई सेयर खरिदबिक्री तथा हक हस्तान्तरणमा रोक लगाइने छ। त्यस्तो संस्थाको सञ्चालक हुन अयोग्य मान्न र त्यस्तो संस्थालाई राष्ट्र बैंकले गाभ्ने गाभिने वा प्राप्ति प्रक्रियामा सामेल हुन निश्चित अवधिसम्म रोक लगाउन सक्नेछ। साथै, त्यस्तो संस्थालाई ३ वर्षसम्म थप शाखा कार्यालय खोल्न वा यस बैंकले प्रदान गर्ने सुविधाहरू प्राप्त गर्न वा दुवैमा रोक लगाउन सक्नेछ। विनियमावलीमा उल्लेख छ। यद्यपि गाभ्ने गाभिने वा प्राप्ति (एक्विजिसन) मा संलग्न संस्थाहरूबीच कुनै विवाद परेमा राष्ट्र बैंकले ऐनको दफा ७८ बमोजिम त्यस्तो विवाद समाधान गर्न मध्यस्थता गर्न सक्नेछ र यस्तो मध्यस्थताको सम्बन्धमा राष्ट्र बैंकले दिएको निर्णय अन्तिम हुने व्यवस्था छ।"
सातै प्रदेशले पाए मुख्यमन्त्री,"सातै प्रदेशले मुख्यमन्त्री पाएको छ। बुधबार मधेस, लुम्बिनी, कर्णाली र सुदूरपश्चिम प्रदेशमा एकै दिन चारवटा मुख्यमन्त्री नियुक्त भएका छन्। मधेसमा जनता समाजवादी पार्टीका सरोजकुमार यादव, लुम्बिनीमा एमालेका लीला गिरी, कर्णालीमा माओवादी केन्द्रका राजकुमार शर्मा र सुदूरपश्चिममा एमालेका राजेन्द्रसिंह रावल नियुक्त भएका हुन्। बागमती, गण्डकी र प्रदेश १ ल भने यसअघि नै मुख्यमन्त्री पाइसकेको छ। बागमतीमा माओवादीका शालिकराम जमकट्टेल, गण्डकीमा एमालेका खगराज अधिकारी र प्रदेश १ मा एमालेका हिक्मत कार्की नियुक्त भएका हुन्। ६३ जना सांसदको समर्थनमा मधेस प्रदेश प्रमुख हरिशंकर मिश्रले सरोजकुमार यादवलाई मुख्यमन्त्रीमा नियुक्त गरेका हुन्। उनलाई एमाले, माओवादी केन्द्र, जनमत पार्टी, नेपाल संघीय समाजवादी पार्टी, राप्रपा र दुई जना स्वतन्त्र सांसद सुरिता साह र अनिरुद्धकुमार सिंहले समर्थन गरेको एमाले सांसद रामचन्द्र मण्डलले बताए। नेपालको संविधानको धारा १६७ को उपधार (२) बमोजिम मुख्यमन्त्रीका लागि यादवलाई नियुक्त गरेको हो। प्रदेश प्रमुख मिश्रले आह्वान गरेको समयसीमाभन्दा पहिले यादवले मुख्यमन्त्रीका लागि दाबी पेस गरेकोमा प्रदेश प्रमुखले मुख्यमन्त्री नियुक्त गरेका हुन्। सरकारलाई मधेसमा एमालेका २३, जसपाका १६, जनमत पार्टीको १३, माओवादीका ९, नेपाल संघीय समाजवादीका १, राप्रपाका १ र स्वतन्त्र २ सांसदको समर्थन छ। को हुन् यादव ? बाराको हरिहरपुर गाविसमा २०३० फागुन ३० गते जन्मिएका यादवले गाउँकै विद्यालयमा उच्च शिक्षा हासिल गरे। स्नातक अध्ययन नसकिँदै राजेन्द्र महतो नेतृत्व सद्भावना पार्टीमा उनी लागे। राजनीतिमा प्रखर मानिएका उनी २०४८ सालमा तत्कालीन सद्भावना पार्टीको सदस्यता ग्रहण गरी सक्रिय राजनीतिमा होमिए। सद्भावनाबाट राजनीति सुरु गरेका उनी पहिलोपटक तत्कालीन राजपाबाट चुनावी प्रतिस्पर्धामा विजयी भएका थिए। हाल उनी सिम्रौनगढ नगरपालिका३ नयका टोला निवासी हुन्। गाँउ आसपासमा विद्यालय, शिक्षा, सामाजिक र स्वास्थ्य क्षेत्रमा उनका पसातै प्रदेशले मुख्यमन्त्री पाएको छ। बुधबार मधेस, लुम्बिनी, कर्णाली र सुदूरपश्चिम प्रदेशमा एकै दिन चारवटा मुख्यमन्त्री नियुक्त भएका छन्। मधेसमा जनता समाजवादी पार्टीका सरोजकुमार यादव, लुम्बिनीमा एमालेका लीला गिरी, कर्णालीमा माओवादी केन्द्रका राजकुमार शर्मा र सुदूरपश्चिममा एमालेका राजेन्द्रसिंह रावल नियुक्त भएका हुन्।रिवारले जग्गा र नगद दान गरेकाले नाम चर्चा हुने क्षेत्र हो। धनाढ्य परिवार (जमिनदार) का उनका बुवा प्रमानन्दप्रसाद यादव पनि पञ्चायतकालमा गाउँ पञ्चायतका मुखिया हुँदै प्रजातन्त्रपछि सद्भावना पार्टीका नेता थिए। सद्भावना पार्टीका उनी महासचिव थिए। जसपा, लोसपा, सद्भावना लगायतका मधेश केन्द्रित दल एकीकरण भएर राजपा बन्दा उनी राजपाका राष्ट्रिय उपाध्यक्ष बनेका थिए। उनले प्रवीणता प्रमाणपत्र तह (आईएससी) सम्म अध्ययन गरेका हुन्। माध्यमिक शिक्षा गाउँ नजिकै सिम्रौनगढस्थित कंकाली माविबाट लिएका हुन्। २०६४ को पहिलो संविधानसभा सदस्यमा बारा क्षेत्र १ बाट प्रत्यक्षतर्फ सद्भावना पार्टीबाट निर्वाचित हुँदै संसदीय यात्रा सुरु गरेका थिए। माओवादीका अध्यक्ष पुष्पकमल दाहाल र बाबुराम भट्टराई नेतृत्वको सरकारमा सद्भावना पार्टीबाट उनी पहिलोपटक स्वास्थ्य राज्यमन्त्री र दोस्रोपटक उद्योग, वाणिज्य तथा आपूर्ति राज्यमन्त्री बने। २०७० मा भने फेरि सोही क्षेत्रबाट संविधानसभा सदस्यमा उम्मेदवार बन्दा कांग्रेसका उम्मेदवारसँग पराजित भए। २०७४ मा बारा निर्वाचन क्षेत्र १ को (ख) बाट प्रदेशसभा सदस्यमा तत्कालीन राजपाबाट विजयी भई मधेसका सभामुख बने। पाँच वर्षसम्म सभामुखको अनुभव बटुलेका उनले २०७९ को चुनावमा सोही क्षेत्रबाट एमालेको तालमेलमा जसपाको तर्फबाट उम्मेदवार भएर विजयी भई मुख्यमन्त्रीसम्मको यात्रा तय गरे। लीला गिरीले मुख्मयन्त्रीमा बहुमतसहितको दाबी पेस गरेपछि बुधबार लुम्बिनी प्रदेश प्रमुख अमिक शेरचनले उनलाई मुख्यमन्त्री नियूक्त गरेका हुन्। ५८ जना प्रदेशसभा सदस्यको हस्ताक्षसहित गिरीले आफूलाई मुख्यमन्त्रत्री नियुक्ति गर्न दाबी गरेका थिए। एमालेका २९, माओवादी केन्द्रका १०, राप्रपाका ४, नागरिक उन्मुक्ति पार्टीका ४, जसपाका ३, जनमत पार्टीका ३ जना, लोसपाका ३ जना र स्वतन्त्र दुई जनाले उनलाई समर्थन गरे। पाँच वर्ष अवधिको कार्यकाल लुम्बिनीमा एमाले र माओवादीले सरकारको नेतृत्व गर्ने सहमति भएको छ। माओवादी नेतृत्वको चर्को दबाबपछि पार्टी नेतृत्व आधाआधा कार्यकालका लागि सहमतिमा पुगेका हुन्। नवनियूक्त मुख्यमन्त्री गिरीको पुख्र्यौली घर गुल्मीको रुरुक्षेत्र गाउँपालिका५ बम्घा हो। हाल उनी रुपन्देहीको तिलोत्तमा नगरपालिका१ स्थित शंकरनगरमा बस्दै आएका छन्। एमालेका पोलिटब्युरो सदस्य एवं प्रदेश सह इन्चार्जसमेत रहेका गिरी यसअघि प्रदेशको उद्योग, पर्यटन वन तथा वातावरण मन्त्रीसमेत थिए। राजनीतिमा उनको स्वच्छ छबी छ। गिरी पूर्व शिक्षकसमेत हुन्। तिलोत्तमाको ढिंगरनगरमा रहेको जनज्योती माविमा उनले पढाएको विगत छ। २०२२ सालमा १२ वर्षको उमेरमै गुल्मीमा तत्कालीन पञ्चहरूविरुद्ध अगुवा शिक्षक सिद्धिनाथ ज्ञवालीहरूसँगै आन्दोलनमा सहभागी गिरी गुल्मीबाट २०३४ सालमा रुपन्देही बसाइ सरेका हुन्। बहुदलीय व्यवस्थाको पहिलो गाविस अध्यक्षसमेत हुन्, उनी। शंकरनगर गाविसमा गिरी पहिलो जननर्वाचित अध्यक्ष हुन्। उनले सहिद गंगालाल पुस्तकालयको महासचिव, क्रान्तिकारी बुद्धिजीवी संघ, शिक्षक संगठन, युवा सक्रिय दल, दक्षिण एशियामै ऐतिहासिक मानिने सोह्रछत्तीस कुला मौजाको नेतृत्व हुँदै किसान आन्दोलनमा सरिक भएर किसानमा वामपन्थी राजनीति प्रवाह गरेका थिए। २०६१ साल माघ १९ मा तत्कालीन राजा ज्ञानेन्द्रको शाहीको कु को विरोधको नेतृत्व गरेको भन्दै उनलाई पक्राउ गरि जेल चलान गरियो। २०४६ देखि पार्टी कमिटीको नेतृत्व गरेका गिरीले सोही साल नेकपा मालेको जिल्ला कमिटी सदस्य, सोही समयमै जिल्ला वाममोर्चाको सदस्य, २०४७ सालमा पार्टी एकीकरण भएपछि बनेको नेकपा एमालेको जिल्ला कमिटी सदस्य, २०५६ सालमा जिल्ला कमिटी रुपन्देहीको उपसचिव भएर काम गरेका थिए। गिरी रुपन्देही क्षेत्र नं २ (१) बाट निर्वाचित सांसद् हुन्। रुकुमपश्चिको प्रदेशसभा (ख) बाट निर्वाचित राजकुमार शर्मालाई प्रदेश प्रमुख तिलक परियारले मुख्यमन्त्रीमा नियुक्त गरेका हुन्। शर्माले २५ जना सांसदको हस्ताक्षरसहित बुधबार प्रदेश प्रमुखको कार्यालयमा मुख्यमन्त्रीका लागि दाबी पेस गरेका थिए। प्रदेश प्रमुखको कार्यालयले पुस २१ गते सात दिनको समय दिएर मुख्यमन्त्रीमा दाबी पेस गर्न आह्वान गरेको थियो। बुधबार ५ बजेभित्र दाबी पेस गर्ने समय सीमा तोकिएको थियो। तोकिएकै अवधिभित्र २५ जना सांसदको समर्थन जुटाएर शर्माले आफूलाई मुख्यमन्त्रीमा नियुक्त गर्न प्रदेश प्रमुखको कार्यालयमा दाबी पेस गरेका थिए। वर्तमान सत्ता गठबन्धनको भागवण्डामा कर्णालीमा सरकारको नेतृत्व माओवादीको भागमा परेको थियो। शर्मालाई माओवादीका १३, एमालेका १०, एकीकृत समाजवादीका एक र राप्रपाका एक जना सांसदको समर्थन छ। ४० सदस्यीय प्रदेशसभा रहेको कर्णालीमा बहुमतको सरकार गठन गर्न कम्तिमा २१ जना सांसद चाहिन्छ। शर्माको पक्षमा २५ जना सांसदले हस्ताक्षर गरेका छन्। माओवादी, एमाले, राप्रपा र एकीकृत समाजवादीको समर्थनमा शर्मा मुख्यमन्त्री बनेसँगै प्रदेशसभाको सबैभन्दा ठूलो दल नेपाली कांग्रेस प्रतिपक्ष बनेको छ। यहाँ कांग्रेस १४ सांसदसहित पहिलो दल बनेको छ। यस्तै एकजना स्वतन्त्र सांसद छन्। मुख्यमन्त्री तथा मन्त्रीले बिहीबार पद तथा गोपनीयताको शपथ लिने कार्यक्रम तय भएको छ। सत्ता गठबन्धनबीच कर्णालीमा पाँच बर्ष नै माओवादीले सरकारको नेतृत्व गर्ने शीर्ष तहमा सहमति भएको थियो। तर, शीर्ष तहमा भएको सहमति प्रदेशमा उल्टिएको छ। कर्णालीमा माओवादी र एमालेले आलोपालो सरकारको नेतृत्व गर्ने सहमति प्रदेश तहमा जुटाएका छन्। दुई दलबीच भएको सहमतिअनुसार अब पहिलो साढे दुई वर्ष माओवादीले सरकारको नेतृत्व गर्नेछ। त्यसपछि साढे दुई वर्षसम्म एमालेले सरकारको नेतृत्व गर्ने सहमति भएको छ। यस्तै, मुख्यमन्त्री र तीनवटा मन्त्रालय माओवादीले लिने र एमालेले तीनवटा मन्त्रालय लिने पनि सहमति भएको छ। दुई दलबीच भएको सहमतिअनुसार प्रदेशमा हाल रहेका ८ वटा मन्त्रालयमा एउटा मन्त्रालय घटाएर मन्त्रालयको संख्या ७ वटा कायम गरिनेछ। राजकुमार शर्मा कर्णालीको तेस्रो मुख्यमन्त्री बनेका छन्। यसअघि माओवादीबाट महेन्द्रबहादुर शाही र काँग्रेसबाट जीवनबहादुर शाही मुख्यमन्त्री बनेका थिए। कर्णालीको तेस्रो मुख्यमन्त्री बन्न सफल शर्मा माओवादीको तर्फबाट रुकुमपश्चिमबाट प्रदेशसभामा निर्वाचित भएका हुन्। केहीदिन पहिला मात्र उनी माओवादी संसदीय दलको नेतामा चयन भएका थिए। शर्माको जन्म २०२८ साल भदौमा रुकुमको चौरजहारी नगरपालिकास्थित साक्चामा भएको हो। बाल्यकालबाटै उनी राजनीतिमा रुची राख्थे। २०४१ सालमा उनकै घरमा आयोजित अनेरास्ववियुको क्षेत्रीय सम्मेलनमा सहभागी बने। त्यसपछि उनी राजतन्त्र विरोधी अभियानमा संगठित हुँदै राजनीतिमा होमिए। उनले २०४६ मा मोटो मशालको पार्टी सदस्यता प्राप्त गरेका थिए। कक्षा १० सम्म अध्ययन गरेका उनी २०५० सालदेखि माओवादीले थालेको जनयुद्धमा होमिए। माओवादीले युद्धमा छँदा २०५३ सालको पुसमा डोल्पाको त्रिवेणीस्थित प्रहरीचौकीमा आक्रमण गर्ने योजना बनायो। त्यही क्रममा शर्मा लडाइँमा सामेल भए। २०५४ तिर कर्णालीका विभिन्न जिल्लाको नेतृत्व सम्हालेका शर्माले २०५८ पछि भने मुगु र डोल्पाको नेतृत्व गरे। २०६१ मा दैलेख झरेका उनी शान्ति प्रक्रिया सुरु हुँदासम्म दैलेखमा रहेर पार्टीको काममा सक्रिय भए। शान्ति प्रक्रियापछि पार्टीका विभिन्न मोर्चाको नेतृत्व गरेका उनले पार्टीको केन्द्रीय प्रचार विभागमा रहेर काम गरेको अनुभव छ। हाल उनी नेकपा माओवादी केन्द्रको पोलिटब्यूरो सदस्यको भूमिकामा क्रियाशील छन्। सुदूरपश्चिमको मुख्यमन्त्रीमा एमाले संसदीय दलका नेता राजेन्द्रसिंह रावल नियुक्त भएका छन्। सत्ता गठबन्धनमा रहेका माओवादी केन्द्र र नागरिक उन्मुक्ति पार्टीको समर्थनमा रावल मुख्यमन्त्रीमा नियुक्त भएका हुन्। ५३ सदस्यीय प्रदेश सभामा बहुमतका लागि २७ सांसदहरूको समर्थन आवश्यक पर्छ। एमालेका १०, माओवादी केन्द्रका ११, नागरिक उन्मुक्ति पार्टीका ७ र राप्रपाका १ जना गरी उनलाई २९ जनाको समर्थन छ। २९ जना प्रदेशसभा सदस्यको हस्ताक्षरसहित प्रदेश प्रमुखको कार्यालय पुगेका रावललाई बुधबार अपराह्न प्रदेश प्रमुख देवराज जोशीले मुख्यमन्त्रीमा नियुक्त गरेका हुन्। मुख्यमन्त्रीको शपथ भने बिहीबार हुने भएको छ। सुदूरपश्चिममा नेकपा एमाले र माओवादी केन्द्रले आलोपालो सरकारको नेतृत्व गर्ने सहमतिपछि उनी मुख्यमन्त्रीमा चयन भएका हुन्। राजेन्द्र रावलको जन्म २०२१ जेठ १६ गते बैतडीको दशरथचन्द नगरपालिका५ मारकण्ड गाउँमा भएको हो। उनी २०३६ सालको जनमत संग्रहको आन्दोलनमा सहभागी थिए। उनी २०३९ सालमा अनेरास्ववियुको राजनीतिबाट एमालेको राजनीतिमा आएका हुन्। २०४२ सालमा बैतडीमा नेपाल राष्ट्रिय शिक्षक संगठनको आन्दोलनको नेतृत्व गरेकाले पक्राउसमेत परे। उनी २०४६ सालमा प्रेमसिंह धामी नेतृत्वको तत्कालीन नेकपा (माले) को प्रथम जिल्ला संगठन कमिटी सदस्यसमेत भए। २०४७ सालमा अनेरास्ववियु तेस्रो जिल्ला अधिवेशनबाट कञ्चनपुर अध्यक्षमा निर्वाचित भए। २०४८ सालमै अनेरास्ववियु पाचौँ राष्ट्रिय परिषद् सदस्य भए। २०४९ सालमा महाकाली सन्धीविरुद्धको आन्दोलनमा उनी जेल परे। २०५१ सालमा नेकपा (एमाले) को जिल्ला संगठन विभाग प्रमुख र गाउँ जागरण अभियानको उत्प्रेरक भई महाकाली अञ्चलका चारै जिल्लामा उनले अभियान सञ्चालन गरे। २०५४ देखि २०५९ सम्म जिल्ला विकास समिति कञ्चनपुरको उपसभापति र २०५४ सालमा एमाले कञ्चनपुरको पार्टी उपसचिव, त्यसपछि दुई कार्यकाल सचिव, २०६२ मा नेकपा (एमाले) को महाकाली अञ्चल समन्वय कमिटीको सचिव पनि भए। २०७५ मा केन्द्रीय कमिटी सदस्य, प्रदेश कमिटी सचिव तथा डडेल्धुरा जिल्ला इन्चार्ज भईसकेका उनी नेकपा एमाले पोलिट्ब्युरो सदस्य तथा सुदूरपश्चिम सहइन्चार्ज हुन्। उनी यसपालि नेकपा एमालेबाट सामानुपातिक सांसद हुन्। शिवराज भट्टधनगढी, ललितबहादुर बुढासुर्खेत, केशरराज क्षेत्रीबुटवल, गोविन्द महतोजनकपुरधाम"
लोप हुने अवस्थामा स्थानीय जातका गाई,"गुलरिया : दूध दिउन्जेल घरमा राख्ने र थाकेपछि खोलेर धपाईदिने परिपाटीले स्थानीय गाईको नस्ल लोप हुने अवस्थामा पुगेको छ। नेपालको संविधानमा गाई राष्ट्रिय जनावरको रूपमा उल्लेखित छ। नेपालको राष्ट्रिय जनावर तथा हिन्दू धार्मिक मान्यताअनुसार लक्ष्मीको संज्ञा दिइएका स्थानीय गाईका जात लोप हुने अवस्थामा पुगेका हुन्। संविधानमै संरक्षण गरिएका नेपाली गाईहरूको व्यवहारमा संरक्षणको पहल नगरी विदेशी गाईहरू आयात गर्न थालेपछि त झन् स्थानीय गाईहरूको अस्तित्व र नश्ल खतरामा पर्ने चिन्ता थपिएको छ। मानिसहरूले गाईले दूध दिउन्जेल घरमा पाल्ने र दूध दिन छाडेपछि धपाई दिने प्रवृत्तिले गाईको अवस्था दिनानुदिन नाजुक बन्दै गइरहेको छ। नेपालको संविधानको धारा ९ (३) मा गाईलाई राष्ट्रिय जनावर उल्लेख गरिएको छ। गाईले संविधानमै महत्वपूर्ण दर्जा पाए पनि समाजमा त्यस्तो दर्जा पाएको देखिँदैन। गाईलाई समाजमा संरक्षणको हेतुले हेर्ने दृष्टिकोण उदार बन्न सकेको छैन। स्थानीय समाजसेवी एवं प्राध्यापक अयोध्याप्रसाद श्रीवास्तवले राष्ट्रिय जनावरका रूपमा संविधानले घोषणा गरेको गाईको उचित स्याहार तथा संरक्षण हुन नसकेको बताए। गाईको संरक्षण राज्यको दायित्व भए पनि संरक्षण हुन सकेको छैन। दूध खाएर थाकेपछि मानिसहरू गोठबाट फुकालेर गाई धपाई दिन्छन्। यस्तो परिपाटी छाड्नुपर्छ उनले भने। गौ संरक्षणको कार्यलाई अभियानकै रूपमा राज्यले पूर्ण दायित्वसहित ध्यान केन्द्रित गर्नुपर्छ। अन्यथा यसको अस्तित्व समाप्त भएर जान कुनै समय लाग्दैन। उनले गाई संरक्षणको कार्यलाई अभियानको रुपमा आयआर्जनसँग जोडेर अघि बढ्नुपर्ने बताए। गुलरिया नगरपालिका खैरापुर निवासी गौ संरक्षणका अभियन्ता ओमप्रकाश यादवले भन्छन्, स्थानीय जातका गाई हुँदाहुँदै सरकारले विदेशी गाईहरू आयातलाई महत्व दिएको छ। यस्तै अवस्था रहे वास्तविक गाईहरू हराएर जान्छन्। उनले स्थानीय गाईहरूको गोवर, गउत खेतीबारीमा मात्र होइन औषधिय कार्यमा पनि उपयोग हुने बताए। आयातित गाईहरूबाट प्राप्त हुने मलमूत्र उपयोगी नहुने उनको भनाइ छ। समयमै स्थानीय गाई संरक्षण अभियानमा नजुटे स्थानीय गाईको नश्लसमेत हराएर जाने चिन्ता यादवको छ। केही दिन अघि दक्षिण कोरिया सरकारले उपहार स्वरुप प्रदान गरेको होलस्टिन फ्रिजन जातका १ सयवटा बाच्छी नेपाल भिœयाइएको छ। साढे ५६ करोड रुपैयाँ बराबरको उपहारमा २० वटा साँढे पनि ल्याइएको छ। स्थानीयलाई उन्नत जातको गाईका रूपमा ती बाच्छीहरू उपलब्ध गराई दुग्ध उत्पादनलाई बढावा दिने योजना रहेको बुझिएको छ। परम्परागत रूपमा महत्व बोकेका स्थानीय जातका गाईहरूको ग्रामिण स्तरमा दुर्दशा छ। स्थानीयले गाईलाई डोरी खोलेर धपाई दिने प्रबृत्ति बढेपछि बर्दियाका ८ वटै पालिकामा छाडा गाईको समस्या विकराल बन्दै गएको छ। नगरमा छाडा गाईको समस्या भएपछि गुलरिया नगरपालिकाको सहयोगमा गुलरिया नगरपालिका२ स्थित कृष्णसार संरक्षण क्षेत्र नजिकैको सामुदायिक वनमा गौशाला सञ्चालन गरिएको वडा नम्वर २ का वडा अध्यक्ष टंकप्रसाद अधिकारीले बताए। उनले भने, वडाले सकेको सहयोगगर्दै आएका छौं तर गुलरिया नगरपालिकाले वार्षिक १८ लाख रुपैया गौशालालाई उपलब्ध गराएको छ। छाडा गाई तथा गौशालामा रहेका गाईहरू फुत्किएर स्थानियको खेतीवाली नोक्सान गर्ने गरेको गुलरिया नगरपालिका वडा नम्वर २ खैरापुरका स्थानिय कृष्णप्रसाद अधिकारीले गुनासो गरे। गौशाला स्थापना गरेपछि उत्साहित थियौं। तर, त्यहाँबाट पनि गाई फुत्केर बालीनाली नोक्सान गर्न थालेपछि हामीलाई समस्या भयो। गौशालामा राखिएका गाईहरू आर्थिक अभावका कारण दर्दनाक मृत्यु वरण गर्न बाध्यछन्। गौशालामा ८ सय भन्दा बढी गाईहरू रहेको कृष्णसार गौशाला गुलरियाका अध्यक्ष कुलप्रसाद सुवेदीले बताए। उनले गौशालामा गाई चराउने, पानी दिने र सामान्य औषधि उपचार गर्ने गरेको बताए।"
शंकास्पद ४५ करोड अनुसन्धानमा आलटाल,"काठमाडौं : जगदम्बा स्टिल्स प्रालिबाट व्यवसायी दीपक भट्टको व्यक्तिगत खातामा गएको शंकास्पद ४५ करोड रकमको अनुसन्धानमा सम्पत्ति शुद्धीकरण अनुसन्धान विभागले आलटाल गरिरहेको छ। राजनीतिक शक्तिकेन्द्रको दबाबपछि यो प्रकरणको प्रारम्भिक छानबिनमै विभाग अल्झिएको हो। एउटा व्यापारिक घरानाले चार दिनमा दैनिक गरेर करोडौं रकम व्यक्तिका नाममा किन उपलब्ध गरायो भन्ने विषयलाई नै अनसुन्धानको केन्द्रबिन्दु बनाउनुपर्ने कानुन व्यवसायी बताउँछन्। शंकास्पद आर्थिक कारोबार गर्दै आएका भट्टको आयस्रोतका साथै आयकर र भ्याटमा यथाशीघ्र अनुसन्धान अघि बढाई वित्तीय प्रणाली जोगाउन विज्ञको सुझाव छ। गैरकानुनी गतिविधिलाई कानुनी देखाउन व्यापारीहरूले देखावटी कारोबार (सेम ट्रान्जेक्सन) देखाउने प्रयास गर्ने सम्भावना हुन सक्छ, नाम उल्लेख नगर्ने सर्तमा एक कर्पोरेट कानुन व्यवसायीले भने, यसतर्फ अनुसन्धान गर्ने निकाय सजग हुनुपर्छ। सर्वोच्च अदालतका पूर्वन्यायाधीश बलराम केसी विभागको काम प्रभावकारी हुन नसकेको टिप्पणी गर्छन्। जागिर खाएर बस्ने मात्र होइन। सम्पत्ति शुद्धीकरण विभागले के कस्तो काम गर्यो ? यो विषयमा जनतालाई जानकारी गराउनुपर्दैन ?, पूर्वन्यायाधीश केसी भन्छन्, मिडियाले उजागर गरेका विषयमा अनुसन्धान गर्नुपर्छ। तर, अनुसन्धान गर्नु साटो दबाउने प्रयास गरिन्छ।भट्टको सम्बन्धमा अख्तियार दुरुपयोग अनुसन्धान आयोगले पनि छानबिनलाई अघि बढाउन सक्ने उनको ठम्याइ छ। अनुसन्धान गर्ने निकायमा आफ्नो मान्छे नियुक्त गर्ने, बफादार कर्मचारीलाई सरुवा गर्दा यस्ता निकाय बेकम्मा हुन पुगेको केसी बताउँछन्। शंकास्पद आर्थिक कारोबारीहरूको आयस्रोत नखोज्दा अन्तर्राष्ट्रिय रूपमा मुलुकको छविमा नकारात्मक प्रभाव पर्ने बताउँछिन् ट्रान्सपरेन्सी इन्टरनेसनल नेपालकी अध्यक्ष पद्मिनी प्रधानांग। शंकास्पद रकमबारे यथाशीघ्र छानबिन गरी दोषी देखिए कारबाही गर्नुपर्छ, अध्यक्ष प्रधानांग भन्छिन्, लगानीमा आयस्रोत खोज्ने व्यवस्थालाई सुधार गरी थप कडा बनाउन आवश्यक छ। भट्टको एकल स्वामित्वमा रहेको इन्फिनिटी होल्डिङ्समार्फत गरेका विभिन्न कारोबारको स्रोत खुल्न नसकेको विभाग उच्च स्रोत बताउँछ। ती अधिकारीका अनुसार जगदम्बा स्टिल्सबाटै थप ४० सहित ८५ करोड भट्टको खातामा पुगेकामा छानबिन भइरहेको छ। राष्ट्र बैंकको सिफारिसमा विभागले प्रारम्भिक छानबिन मात्रै गरेको हो। शंकास्पद ४५ करोड कारोबारको स्टेटमेन्ट भने अन्नपूर्ण पोस्ट्ले प्राप्त गरेको छ। सम्पत्ति शुद्धीकरण गर्ने व्यक्तिले सामान्यतः यथार्य स्रोत लुकाउने, बदल्ने, छल्ने, छुटाउने वा अन्य कुनै कानुनी तरिकाबाट आर्जन भएको देखाउनेजस्ता जटिलतम र बहुचक्री विधिको प्रयोग गर्ने विभागका एक अधिकृतले बताए। उनले भने, राज्यलाई झुक्याउँदै सम्पत्ति आर्जन गर्छन्। राजनीतिक संरक्षण प्राप्त गरी आफूलाई कानुनी कारबाहीबाट बचाउँछन्। करिब ६५ करोड रुपैयाँको शंकास्पद कारोबारमा प्रहरीले पक्राउ गरेका व्यापारी पृथ्वीबहादुर शाहमाथिको अनुसन्धान पनि अधुरै देखिन्छ। यही विषयमा तत्कालीन अर्थमन्त्री जनार्दन शर्मा र गभर्नर महाप्रसाद अधिकारीबीच टकराव भयो, वरिष्ठ अधिवक्ता श्रीहरि अर्याल भन्छन्, अवैध धन्दाबाट आएको हो भने छानबिनमा सघाउनुपर्छ। अन्यथा त्यसले देशकै छवि बिगार्छ। सरकारको सहयोग र राजनीतिक दलको इच्छाशक्ति भए अनुसन्धान प्रभावकारी हुने वरिष्ठ अधिवक्ता अर्याल बताउँछन्। दुर्भाग्य ! कर्मचारीतन्त्र राजनीतिक नेतृत्वको छायामा बस्यो। राजनीतिक संरक्षणमा यी सबै काम भइरहेको छ, उनी भन्छन्, यो अनुसन्धान गर्नुपर्ने विषय हो। मुलुकमा सुशासन दिने सरकारको प्रतिबद्धता छ। गृहमन्त्रीले भनसुनको कुरा केही नगर्नुहोस् भन्ने आग्रह गरेका छन्। सरकारको परीक्षण हुन बाँकी छ। विभागका सूचना अधिकारी ऋषिराम पोखरेलले शंकास्पद कारोबारमा मुछिएका व्यापारी शाहका बारेमा अनुसन्धान भइरहेको तर भट्टका बारेमा कुनै जानकारी नरहेको बताए। सम्पत्ति शुद्धीकरण कार्यले मुलुकको वित्तीय प्रणालीको स्वरूप, अस्तित्व, साख, सन्तुलन तथा विकासमा नकारात्मक असर पुर्याउने जोखिम रहेको जानकार बताउँछन्। सम्पत्ति शुद्धीकरण भन्नाले गैरकानुनी कार्य गरी आर्जन गरेको सम्पत्तिलाई कानुनी स्रोतबाट प्राप्त भएको देखाउन त्यसको वास्तविक स्रोत लुकाउने, प्रकृति बदल्ने वा कारोबार छल्ने कार्य हो। यससम्बन्धी कसुर निवारण गर्न सम्पत्ति शुद्धीकरण निवारण ऐन, २०६४ तथा सम्पत्ति शुद्धीकरण निवारण नियमावली, २०६६ जारी गरिएका छन्। यसै क्रममा नेपाल संयुक्त राष्ट्रसंघकोे लागूऔषध नियन्त्रण, आतंकवादमा वित्तीय लगानी निवारण, भ्रष्टाचार निवारण, संगठित अपराध नियन्त्रण र सार्क क्षेत्रीय स्तरमा समेत लागूऔषध तथा आतंकवाद नियन्त्रणसम्बन्धी क्षेत्रीय महासन्धिहरूको पक्षराष्ट्र बनिसकेको छ। प्रधानांग विदेशमा रहेका नेपालीको कालोधन अनुसन्धान गर्नुपर्ने बताउँछिन्। वित्तीय सूचना संकलन तथा विश्लेषण गर्न राष्ट्र बैंकमा वित्तीय जानकारी एकाइ तथा कसुर अनुसन्धान गर्न सम्पत्ति शुद्धीकरण अनुसन्धान विभाग स्थापना गरिएको छ। तर, अनुसन्धान प्रभावकारी हुन सकेको छैन। विभागको काम प्रभावकारी हुन नसकेको जनगुनासो कायमै छ, पूर्वन्यायाधीश केसी भन्छन्, तत्कालीन प्रधानन्यायाधीश चोलेन्द्रशमशेर जबरा अवकाश पाइसक्दासमेत सम्पत्ति शुद्धीकरणको विषयमा छानबिन हुन सकेको छैन।"
"सेतीको कहर : लालपुर्जा छ, खेत छैन","बझाङ : बझाङको छविसपाथिभेरा गाउँपालिका१ बगडगाउँका अर्जुन विष्टसँग जग्गाको लालपुर्जा त छ तर जग्गा छैन। उनको जग्गा पटकपटक गरी सेती नदीले बगाएको हो। अहिले वडा नम्बर १ का १५० घरधुरी विस्थापित भएका छन। जालेबगरदेखि भण्डारी गाउँ हुँदै भाँडेबगरसम्मका ३ सय ७५ घरधुरी बाढीबाट प्रभावित बनेका छन्। हिउँदमा घाम ताप्दै बित्छ भने बर्खायाममा सेतीको बहाब हेरेर निदाउने गरिन्छ, विष्टले भने। वडा नम्बर १ परिङ्गाल गाउँका प्रकाश गरीको पनि विष्टकै जस्तो हालत छ। सेतीको कटानले खेतीयोग्य जमीन बगाई दिएपछि उनी पनि लालपुर्जा हेरेर चित्त बुझाइरहेका छन्। धेरैजसोको कमाइ खाने जमिन बगेको छ। अब घरबास मात्रै बचेको छ। वर्षभरि अन्न किनेर खानुपर्ने बाध्यता छ गिरीले भने। हामी बेहाल भएका छौं। पहिले सेती नदी आधा किलोमिटर पर भएर बग्थ्यो, अहिले आँगन भएर बग्छ। हाम्रो खेती किसानी गर्ने ठाउँ छैन। सरकारलाई गुनासो गर्दा एक बोरा चामल दिन मात्रै आउँछ। त्यस गाउँका कतिपय मानिसहरू अहिले भीरमा नयाँ घर लगाएर बसिरहेका छन् भने कतिपय सडकको छेउछाउमा बसिरहेका छन्। कुन दिन सडक विभाग र सरकाले लखेट्छ थाहा छैन। हामीलाई अर्कै ठाउँमा स्थानान्तरण गरे सबैभन्दा उत्तम हुन्थो, गीरिले भने। घरबार र जमिन बगेपछि छबिसपाथिभेरा गाउँपालिकामा सेती किनारका बासिन्दाहरूले आफूहरूलाई अन्तै व्यवस्थापन गरिदिन सरकारसँग माग गरेका छन। तर, सरकारले उनीहरूको व्यवस्थापन नगरेपछि उनीहरूले जयपृथ्वी राजमार्ग र स्थानीय जंगललाई कब्जा गरेर बसिरहेका छन्। बझाङको छविसपाथिभरा गाउँपालिकाको सेती किनारमा रहेको बस्तीका बासिन्दा लालपुर्जा देखाउँदै। ऐलानी जग्गा रहेको गडेल्ली, कवटा र कोडेलाको जंगलमा २५ परिवार बसेका गिरिले बताए। उनीहरूले आफूहरूको अन्त व्यवस्थापन नभएसम्म उक्त जंगल र सडक नछोड्नेसमेत बताइरहेका छन्। घर बनेपछि अझैं खान लाउन धौंधौं परिरहेको जानकी गिरीले बताइन्। यस्तै जयपृथ्वी राजमार्ग कब्जा गरेहकाहरू पनि आफूहरूको माग सम्बोधन नभएसम्म सडक नछोड्ने बताइरहेका छन्। बझाङमा हरेक वर्ष सेतीले स्थानीयको कमाई खाने जमिन बगाई राख्छ। सेतीले छबिसपाथिभेरा १ का जालेबगरदेखि परिङ्गाल, सुङ्गाल्ना, बगडगाउँ, धामीछाना, भण्डारी गाउँ हुँदै भाँडेबगरसम्मका स्थानीयको जमीन बगाउने गरेको हो। बाढीपीडितसँग लालपुर्जा त छ तर जग्गा भने छैन। यसको कुनै संघ संस्था वा सरकारी कार्यालयमा यसको यकिन तथ्यांक छैन। सो क्षेत्रमा २०५७ र २०७० मा आएको बाढीले ठूलो क्षति पुर्याएको थियो। त्यसयता पनि हरेक वर्ष सेतीको बाढीले जमिन कटान गर्दै आएको छ। २०७८ साल कात्तिक पहिलो साताको बाढी झन् धेरैलाई भूमिहिन बनाएको छ। जसका कारण सयौं घरपरिवार विस्थापित भएका छन्। बाढी तथा पहिरोले बर्सेनि खेतीयोग्य जमिन बगाउँदा लालपुर्जामा जग्गा भए पनि उनीहरू सुकुम्बासी बनेका छन्। सेतीले खेतीयोग्य जमिन र घरबास बगाएपछि अहिले उनीहरू जयपृथ्वी राजमार्ग र सार्वजनिक वन कब्जा गरेर बसिरहेका छन्। छबिसपाथिभेरा गाउँपालिका१ वासीले स्थानीय सरकार, प्रदेश सरकार, संघीय सरकारसँग आफूहरूलाई क्षतिपूर्ति दिलाइ बाढी संटकग्रस्त क्षेत्रमा समावेश गर्न माग राखे पनि कसैले चाँसो नदिएको पीडित सादुराम गिरीले बताए। खाद्य अधिकारका लागि पीडितहरूले अहिले खाद्य अधिकार सञ्जाल गठन गरेका छन्। सञ्जालमार्फत उनीहरू सरकार र संघसंस्थालाई दबाब दिइरहेका छन्। मानवअधिकारवादी संस्था फियान नेपालले गठन गरेको खाद्य अधिकार सञ्जालमा उपस्थितहरूले आफूहरूका पिडा सरकार समक्ष पुर्याइदिन आग्रह गरे। २०७८ साल कात्तिक पहिलो साता ४ घर बगेपछि उनीहरूमध्ये केही परिवार सदाका लागि भारत पलायन भएका स्थानीय अर्जुन विष्टले बताए। १ सय ५० परिवार अहिले खेतीयोग्य जमिन बगेर घरमात्रै बाँकी रहँदा पनि कर तिर्नुपरेको बताउँछन्। सरकारले ३ पटक मुचुल्का तयार गरिसकेको तर राहत तथा क्षतिपुर्ति नपाएको अर्का स्थानीय लक्ष्मण गिरीले बताए। सरकारले अहिले तटबन्धन गर्ने जनाए पनि काम सुरु नहुँदा आफूहरू ढुक्क हुने अवस्थामा नरहेको स्थानीयहरू बताउँछन्। बगडगाउँमा ३ सय ७५ घरधुरी मात्रै जोखिममा छैनन्। त्यहाँस्थित जनप्रिय मावि बगडगाउँ, सेती क्याम्पस बगडगाउँ र एक दर्जन बढी स्थानीय व्यापारीका पसल, जयपृथ्वी राजमार्गसमेत उच्च जोखिममा छन्। यती मात्रै होइन, जग्गा बगाएर भुमीहीन बनेकाहरूको त कमाई खाने जमिन छैन तर जमिन भएकाहरूको पनि सिँचाइको नहर बगाउँदा खेती गर्न सकिएको छैन। छबिसपाथिभेरा १ मा रहेको नहर सेतीले बगाएको थियो। गत वर्षको कात्तिक पहिलो साताको बाढीले उक्त नहर बगाएको हो। नहर बगेपछि सुङ्गाल्ना र परिङ्गालका ७० परिवार सिँचाइ सुविधाबाट बञ्चित भएका छन्।"
मध्यावधिबाट जोगिन समर्थन,"माओवादी एमाले तालमेलको सरकारलाई कांग्रेसले किन समर्थन गर्यो ? किन प्रमुख प्रतिपक्षमा बस्न कांग्रेस तयार भएन ? कतै कांग्रेसले संसदीय मूल्य मान्यता पो बिस्र्यो कि ? मंगलबारदेखि कांग्रेससामु जनताका प्रश्न तेर्सिन थालेका छन्। मुलुकको पुरानो र ठूलो पार्टीसँग जनताले गरेका यी प्रश्न जायज छन्। अतुलनीय छन् र कांग्रेसका लागि मार्गदर्शन बन्नेछन्। एउटा कुरा सत्य हो, कांग्रेस, माओवादीसमेत पाँच दलको गठबन्धन बनाएर हामी चुनावमा गएका थियौं। त्यतिबेला हामीले कांग्रेस भनेको माओवादी हो, माओवादी भनेको कांग्रेस भनेर जनतासँग मत माग्यौं। जनताका मत साटासाट गर्र्यौं। कार्यकर्ता र शुभेच्छुक मात्र नभई नेतानेताबीच पनि मत साटासाट गरेको तथ्य दुनियाँसामु छर्लंग छ। त्यतिबेला सरकारको नेतृत्व आलोपालो गर्ने सहमति पनि गरेका थियौं। तर चुनावको परिणाम ननिस्कँदै एमालेले अनावश्यक चलखेल गर्यो, उसको एकमात्र ध्येय जसरी पनि पाँचदलीय गठबन्धन भत्काउने भन्नेमा गयो। एमाले अध्यक्ष केपी शर्मा ओली सबै गुमाउन तयार, तर जसरी पनि गठबन्धन भत्काउने भन्नेमा लाग्नुभयो। नत्र त विगतमा माओवादी केन्द्रका अध्यक्ष प्रचण्डलाई प्रधानमन्त्री बन्न नदिन अनेक षड्यन्त्र गर्ने नेताले किन एकाएक प्रचण्डलाई प्रधानमन्त्री बनाउन तयार हुनुभयो ? यसबाट पनि प्रस्ट हुन्छ। यसैकारण हामीले चुनावमा जनताबीच गरेको वाचाअनुसार पुरानो गठबन्धनलाई रिट्र्याक मा ल्याउनुपर्ने महसुस गर्र्यौं। त्यसका लागि माओवादी केन्द्रका अध्यक्ष प्रचण्ड नेतृत्वको सरकारलाई समर्थन जनायौं। माओवादी र एमाले मिलेर सरकार बनाउँदैमा केही फरक पर्दैन। लोकतान्त्रिक व्यवस्थामा कुनै एक दल सत्तामा हुनु र विपक्षमा हुनुले ठूलो अर्थ राख्दैन। तर, नयाँ संसद्को पहिलो बैठकमा एमाले अध्यक्ष ओलीले राख्नुभएको अभिव्यक्तिले लोकतान्त्रिक व्यवस्था, संसदीय प्रणाली र परिवर्तन पक्षधर आम समुदायलाई झस्काएकै हुनुपर्छ। ओलीले विगतमा आफूले गरेको संसद् विघटनको सिफारिसलाई सही थियो भन्ने जबर्जस्त तर्क गर्दै फेरि पनि मध्यावधिमा मुलुक जान सक्ने संकेत गर्नुभयो। यसबाट हामी झस्केकै हो। पहिलो बैठकमै संसद् विघटनको कुरा गर्नु संसदीय मर्यादाविपरीत मात्रै थिएन, जुनै बेला सरकारलाई संकटमा पार्ने र मध्यावधितिर मुलुकलाई लैजाने षड्यन्त्रका रूपमा कांग्रेसले लियो। त्यसका लागि सरकारलाई बलियो बनाउने र स्थायित्व कायम गराउनु कांग्रेसले आफ्नो कर्तव्य महसुस गरेकै हो। २०७४ मा झन्डै दुई तिहाइ बहुमतसहित तत्कालीन नेकपाको एकलौटी बलियो सरकार थियो। त्यतिबेला विपक्षमा रहेको कांग्रेस त चुप नै थियो। तर, नेकपाभित्रको आन्तरिक किचलो र सत्तालिप्साका कारण दुईदुई पटक संसद् विघटन गरियो। त्यसविरुद्ध कांग्रेसलगायतका पार्टीहरू सडकमा ओर्लनुपर्यो। सर्वोच्चको आदेशबाट मात्रै संसद् पुनस्र्थापित भयो र मुलुक लोकतान्त्रिक प्रक्रियामै फर्कियो। बलियो सरकार भएका बेलाको त्यस्तो तीतो अनुभव हुँदाहुँदै कमजोर सरकार भएका बेला त्यस्ता हर्कत नदोहोरिएलान् भन्न सकिन्न। नयाँ संसद्को पहिलो बैठकमा एमाले अध्यक्ष ओलीले राख्नुभएको अभिव्यक्तिले लोकतान्त्रिक व्यवस्था, संसदीय प्रणाली र परिवर्तन पक्षधर आम समुदायलाई झस्काएकै हुनुपर्छ। मध्यावधिमा मुलुक जान सक्ने संकेत पछि सरकारलाई समर्थन जनायौं। जहाँसम्म प्रतिपक्षको मैदान छोडेर सरकारलाई समर्थन किन भन्ने प्रश्न छ। विगतमा पनि कांग्रेसले बाहिरबाट सरकारलाई समर्थन जनाएकै हो। २०५१ मा कांग्रेसले मनमोहन अधिकारी नेतृत्वको अल्पमतको सरकारलाई समर्थन दिएको थियो। अहिले पनि सरकारलाई समर्थन मात्रै जनाएका हांै, सरकारमा सहभागी भएका होइनौं। विश्वासको मत दिए पनि कांग्रेसले सरकारलाई गुण र दोषका आधारमा समर्थन जनाउनेछ। अर्थात्, सरकारले जनताका पक्षमा राम्रो काम गरे कांग्रेसले समर्थन जनाउनेछ। जनपक्षीय काम गर्न कांग्रेसले सघाउँछ पनि। तर सरकारले खराब काम गर्यो, अर्थात् भ्रष्टाचार, अनियमितता, कुशासनतिर पाइँला चाल्यो भने कांग्रेस चुप लागेर बस्दैन। कांग्रेसले सरकारमाथि निरन्तर खबरदारी गरिरहनेछ। कांग्रेसले विरोधका लागि विरोधमात्रै गर्दैन। संसद्मा रचनात्मक विपक्षीको भूमिकामा रहनेछ। अर्थात्, संसद्मा कांग्रेस विपक्षी मोर्चामै रहनेछ। सरकार अस्थिर नहोस्, मुलुक फेरि मध्यावधितिर नजाओस्, जनताको मतको कदर होस् भनेर मात्रै कांग्रेसले सरकारलाई समर्थन जनाएको हो। जहाँसम्म संसद् प्रतिपक्षीविहीन भयो, जनताका पीरमर्काका आवाज संसद्मा नउठ्ने हुन् कि भन्ने चिन्ता र चासो हुनु स्वाभाविक हो। जनताको यो चासो र चिन्ताप्रति कांग्रेस सधैं सजग छ। कांग्रेस रचनात्मक भूमिकामा रहन्छ। कांग्रेसले सरकारमाथि जहिल्यै खबरदारी गरिरहनेछ। कांग्रेस सत्तामा हुँदा पनि उसका नेताहरूले संसद्मा सरकारको आलोचना गर्ने छुट पाउँछन्। जनजीविका, जनसरोकार र जनताका पक्षमा बोल्न, लेख्न र पैरवी गर्न कांग्रेसका हरेक नेता, कार्यकर्तालाई छुट छ। राष्ट्रपति, सभामुखलगायतका पदमा भागबन्डा खोज्न कांग्रेसले सरकारलाई समर्थन गरेको हो कि भन्ने जनताको आशंका छ। पद बाँडफाँटका विषयमा कांग्रेसले कसैसँग कुनै सम्झौता गरेको छैन। तर, कांग्रेस संसद्को सबैभन्दा ठूलो हो। जनताले चुनावमार्फत नै कांग्रेसलाई यो स्थान दिएका हुन्। त्यसैले यी पदमा कांग्रेसको दाबी स्वाभाविक रहन्छ। कांग्रेसको दाबीलाई अरू दलले पनि स्वाभाविक रूपमा लिनुपर्ने हो। यदि अरू दलले कांग्रेसको दाबीलाई स्वीकार गरेनन् भने कांग्रेस स्वस्थ प्रतिस्पर्धामा जान्छ। प्रतिस्पर्धाबाट आएको परिणाम स्वीकार्य छ। हाम्रो संसदीय राजनीतिको इतिहास लामो छैन। विगतमा पनि अनेक आरोहअवरोह व्यहोर्दै यहाँसम्म आइपुगेका छौं। विगतमा विधि निर्माण गर्नेभन्दा पनि सत्ता जोडघटाउ र सत्ताको छायाँका कारण संसद्ले प्रभावकारी काम गर्न नसकेको तीतो यथार्थता हामीसामु छ। पार्टी र सांसदको ध्यान सत्ता जोडघटाउमा मात्रै रहँदा राजनीतिक अस्थिरता मौलायो। कैयौं महत्त्वपूर्ण विधेयक त्यसै निष्क्रिय बने। राष्ट्रिय सुरक्षा परिषद, सूचना प्रविधिका सम्बन्धमा व्यवस्था गर्न बनेको विधेयक, सैनिक ऐन, भन्सार ऐन, राष्ट्रिय मानवअधिकार आयोग ऐनमा संशोधन गर्न ल्याइएको विधेयकलगायत महत्त्वपूर्ण विधेयक निष्क्रिय बनेकाले फेरि शून्यबाट काम थाल्नु पर्नेछ। नयाँ संसद्को पहिलो बैठकमा एमाले अध्यक्ष ओलीले राख्नुभएको अभिव्यक्तिले लोकतान्त्रिक व्यवस्था, संसदीय प्रणाली र परिवर्तन पक्षधर आम समुदायलाई झस्काएकै हुनुपर्छ। मध्यावधिमा मुलुक जान सक्ने संकेत पछि सरकारलाई समर्थन जनायौं। अर्को महत्त्वपूर्ण पाटो बनेको संविधान कार्यान्वयनसम्बन्धी केही कानुन अझै बन्न बाँकी छन्। जस्तो कि, नागरिकता संशोधन र निजामती कर्मचारीसम्बन्धी विधेयक। नागरिकता विधेयक अघिल्लो संसद्ले कार्यकालको अन्तिमतिर पारित गरेर राष्ट्रपति समक्ष पठाएको थियो। तर, राष्ट्रपतिले प्रमाणित नगर्दा विधेयक त्यसै निष्क्रिय भयो। उक्त विधेयक पारित नहुँदा लाखौंको संख्यामा अंगीकृत नागरिकका सन्तान नागरिकताबाट बञ्चित छन्। यस्तै, निजामती सेवासम्बन्धी विधेयक पारित नहुँदा निजामती कर्मचारी खटनपटनमा समस्या देखिएको छ। ऐनको अभावका कारण सरकारले प्रदेश र स्थानीय तहमा कर्मचारी पठाउन सकिएको छैन। अब संसद्ले यी विधेयकलाई जतिसक्दो चाँडो छलफल गरेर टुंगोमा पुर्याउनुपर्छ। नत्र त संसद् भनेको जागिर खाने र भत्ता पचाउने थलोमात्रै हो भनेर आरोप लगाउनेहरूका लागि बल पुग्नेछ। त्रिशंकु संसद्मा सरकारले दर्ता गर्ने विधेयकमा संसद्को कमैमात्र ध्यान जाने गरेको छ। विधेयक पारित गर्न आवश्यक बहुमत जुटाउन सरकारले अनेक प्रयत्न गर्नुपर्ने हुन्छ। सांसदहरू विधेयक निर्माणभन्दा सरकार निर्माणमा बढी सक्रिय हुने गर्छन्। दलको संख्या धेरै हुँदा र कसैको पनि बहुमत नहुँदा स्वार्थ समूह को योजनाअनुसार सांसदहरू परिचालित हुने र कानुन पनि त्यसअनुसार नै निर्माण हुने सम्भावना रहन्छ। यसतर्फ पनि आम नागरिक, सचेत वर्ग र सञ्चार माध्यमहरूको निगरानी र खबरदारी आवश्यक छ। अर्कोतर्फ, सरकार पनि कानुन निर्माणभन्दा कुर्सी जोगाउने विषयलाई मात्रै प्राथमिक दिने गर्छ। आफ्नो हित अनुकूल नदेखे विधेयकलाई अघि बढाउन कञ्जुस्याइँ गर्ने, समितिमा उपस्थित नहुने र छलफललाई अघि बढाउन सहयोगी भूमिका नखेल्ने प्रयत्न सरकार पक्षबाट हुन्छ। यस्तोमा सांसदहरूको भूमिका पनि महत्त्वपूर्ण हुन्छ। सरकार नजागे सांसदहरू आफैं जाग्नुपर्छ। संसद्मा जरुरी सार्वजनिक महत्त्वको प्रस्ताव, संकल्प प्रस्ताव, ध्यानाकर्षणहरू दर्ता गरेर सरकारलाई छलफल गर्न बाध्य पार्ने काम सांसदको हो। संसद्लाई जीवन्त र प्रभावकारी बनाउन प्रधानमन्त्री र मन्त्रीहरूसग प्रश्नोत्तरको व्यवस्था नियमावलीमै छ। यसलाई पनि प्रभावकारी रूपमा अघि बढाउनुपर्छ। हामीकहाँ अर्को पनि गलत नजिर छ। संसद् अधिवेशन नभएको बेला अत्यावश्यक विषयमा तत्काल केही गर्नुपर्ने भए सरकारलाई अध्यादेश ल्याउन पाउने सुविधा संविधानले दिएको छ। तर यसको व्यापक दुरुपयोग भइरहेको छ। संसद् अधिवेशन अन्त्य गर्दै अन्य बाटोबाट आफ्नो सुविधा अनुकूल अध्यादेश जारी गर्ने काम सरकारबाट भइरहेका छन्। विगतमा पनि दल विभाजन, शपथ, संवैधानिक परिषद्को काम, कर्तव्यलगायतका महत्त्वपूर्ण कानुन संशोधन गर्न अध्यादेश जारी भए। लोकतन्त्रमा कानुन निर्माण, संशोधन र परिमार्जन गर्ने काम संसद्को हो। तर, सत्तामा पुगेपछि संसद्लाई छल्ने र अध्यादेशबाट राज गर्ने सोच हरेक सरकारले गर्दै आएका छन्। नयाँ संसद्ले अध्यादेशबाट राज गर्न खोज्ने विषयलाई निरुत्साहन गर्न जरुरी छ।"
प्रधानमन्त्रीलाई समर्थन गर्ने पार्टीहरू प्रतिपक्ष हुनै मिल्दैन,"सत्तामा जानुभएन प्रतिपक्षमा नै बस्नुभयो किन ? हामीले निर्वाचन घोषणापत्रमै प्रखर प्रतिपक्षमा बस्छौं भनेर जनतासँग वाचा गरेका थियौं। प्रतिपक्ष भनेर सत्तामा जाने पुंँजीवादी पार्टीहरूको देश र जनता विरोधी कामको तत्काल सटिक ढंगले खण्डन गर्ने र त्यसबारे जनतालाई बताउने हो। त्यो भूमिका हामी निर्वाह गर्छाैं। हामीले जनतालाई जे वचन दिन्छौं। त्यहीअनुसार काम गरिरहेका छौं र गर्नेछौं। हामीले अहिलेसम्म सरकारमा गएका पनि छैनौं। सबै दलले प्रधानमन्त्री प्रचण्डलाई विश्वासको मत दिँदा हजुरको पार्टीले किन दिएन ? विश्वासको मतका लागि हाम्रो पार्टीसँग पार्टीगत तहमा कुनै छलफल पनि भएन। विश्वासको मत लिन चाहने पार्टी, प्रधानमन्त्री र गठबन्धनले हाम्रो पार्टीसँग सरकारले देश र जनताको लागि केके काम गर्ने हो भन्ने विषयसहित छलफलमा आउनुपथ्र्यो। तर, त्यस्तो भएन। यो सरकारको जुन न्यूनतम साझा कार्यक्रम बनेर आयो ती विषयवस्तु हाम्रो घोषणापत्रमै उल्लेख छ। त्यसकारण हामीले सरकारलाई विश्वासको मतमा दिनुभन्दा अगाडि नै संसद्मा देश र जनताको लागि के काम गर्ने हो ? हामी केही विषयहरू सत्ता गठबन्धन र प्रधानमन्त्रीलाई ध्यानार्कषण गर्न उल्लेख गरेका थियौं। जस्तै, खाद्यन्नमा आत्मनिर्भर, मल उपलब्ध गराउनुपर्ने, शिक्षा, स्वास्थ्य, भारतबाट खाद्यन्न आयत गरेर खुवाउने, युवालाई विदेश पठाउने, वैदेशिक रोजगारीको समस्या, स्वदेशमै रोजगारी दिनुपर्ने, विद्यालय शिक्षा निःशुल्क र अनिर्वाय हुनपर्ने, स्वास्थ्य सेवा निःशुल्क ऊर्जामा आत्मनिर्भर हुनुपर्यो। सस्तोमा विजुली दिनुपर्यो। भारतलाई दिएको नदिनाला सबै फिर्ता लिनुपर्छ भनिरहेका छौं। सरकारसँग तपाईंहरूको पार्टीको माग के त ? सिंहदरबारलाई भ्रष्टाचारको अखडा बनाउनेहरूलाई कारबाही हुनुपर्यो। निर्वाचन आचारसंहिता उल्लंघन गरेकालाई कारबाही हुनुपर्ने, सेनाको हेलिकप्टर प्रयोग गरेर चुनाव प्रचार गरेको, ५५ हजार बाँडेको र सरकारी नम्बर प्लेटलाई निजी बनाएर चुनाव प्रचार गर्नेलाई कारबाही हुनुपर्छ। के यो कानुन भनेको सानालाई मात्र हो ? भनेर उठाएका थियौं। हाम्रा कुनै कुरा सरकारले सुनेको छैन। पञ्चायतकालदेखि अहिलेसम्म भ्रष्टाचारमा संलग्न प्रधानमन्त्री, मन्त्री र उच्च अधिकारीहरूमाथि छानबिन गरेर कारबाही हुनुपर्यो। नेपाली युवालाई भाडाको सिपाही बनाउने गोरखा भर्ती खारेज हुनुपर्यो र नेपाललाई सुरक्षा छातामा राख्ने सन १९५० को सन्धि खारेज हुनुपर्यो। एमसीसी सम्झौता खारेज हुनुपर्छ। त्यस्तै, एसपीपी नेपाल र अमेरिकाबीचको सैनिक साझेदारी हो। त्यो साझेदारीअनुसार अमेरिकी सैनिक आएर नेपालको व्यारेक कब्जा गर्ने हो। संसद्मा हामीले त्यो पत्र सार्वजनिक गर्न भनेका छौं। तर, अहिलेसम्म गरेको छैन। त्यसकारण एसपीपी सम्झौता खारेज हुनुपर्छ। नागरिकता विधेयकमा २०६३ सालमा जन्मको आधारमा विदेशीले समेत नागरिकता पाएको र अहिलेको यो नागरिक विधेयकमा जन्मका आधारमा नागरिकता पाएका सन्तानहरूलाई वंशजको आधारमा नागरिकता दिने भनेर उल्लेख छ। विदेशीका सन्तानलाई नागरिकता दिने यो विधेयक खारेज हुनुपर्छ। एनआरएनलाई आर्थिक अधिकारको नागरिक दिने भनिएको छ। एनआरएन भनेको नेपालको नागरिक विदेशमा गएर विदेशका नागरिकता लिएकाहरू हुन्। विदेशको नागरिकता पाएकालाई नेपालको नागरिकता दिएर विदेशी लगानी ल्याउने भनेर जुन नागरिकता ऐन विधेयक ल्याएको छ त्यसअनुसार विदेशी लगानी नेपालमा भित्रियो भने त्यो विदेशी पुँजी हुनेछ। विदेशी पुँजीले नेपालको राष्ट्रिय पुँजीलाई समाप्त पार्दिने ? त्यसकारण हामीले एनआरएनलाई आर्थिक अधिकारको नागरिकता दिने विधेयक अहिले आवश्यक छैन। यी विषयहरू प्रधानमन्त्री र गठबन्धनलाई ध्यानार्कषण गराउँदा उहाँहरूबाट कुनै जवाफ नआएकोले हामीले विश्वासको मत नदिएका हौं। संसदीय व्यवस्था बेलायतबाट सुरु भई भारत हुँदै नेपाल आयो। यस व्यवस्थामा संसदीय व्यवस्थामा प्रमुख प्रतिपक्ष हुनुपर्छ। प्रमुख प्रतिपक्ष जिम्मेवारी भनेको सरकारमा गएको पार्टी असफल हुनासाथ सरकारमा गएर नेतृत्व सम्हाल्ने हो। तर, यहाँ पश्चिमी शैलीको यो व्यवस्था काम लागेन भनेर पुष्टि भएको हो। अब पूर्वीय अर्थात् चिनियाँ व्यवस्थासँग मिल्छ। त्यहाँ आठवटा राजनीतिक पार्टी छ। सरकारमा जाने पार्टीले सबै पार्टीलाई मित्र पार्टी भनेर भनिन्छ। अब नेपालमा पनि चीनको जस्तै राजनीतिक अभ्यास हुन गइरहेको हो कि ? भन्ने अहिले प्रश्न उठेको छ। अब कांगेस प्रमुख प्रतिपक्ष नभई सरकारकै सहयोगी दलका रूपमा पुष्टि रहेको हुन्छ। हामीले घोषणापत्रमा लेखिए जस्तै हामी प्रमुख प्रतिपक्ष भूमिकामा बस्छौं। अहिले यो पुँजीवादी लुछाचुँडी देश र जनातका लागि होइन। यो विदेशी थिचोमिचोलाई विरोध गर्नै नसक्ने सरकार हो। भारतले महाकाली नदी मिचेर ढुंगाको पर्खाल उठायो सरकारले त्यसलाई भत्काउन सकेन। पुँजीवादी सरकारको लुछाचँुडीमा हामी छैनौं हामी जनतालाई सचेत पार्छांै। पुँजीवादी सरकारले देश र जनताको हित गर्दैन। यिनीहरूविरुद्ध लड्नुपर्छ भनेर सडक र सदनमा आवाज उठाउँछौं। त्यसकारण हामी सरकारमा जाँदैनौं। नयाँनयाँ दल सत्तामा गइरहेका छन्। तपाईंहरू सरकारमा कहिल्यै जान नचाहेको हो ? कहिल्यै पनि नजाने भनेको होइन। यो बन्दोबस्तमा हामी जाँदैनौं। जनताले हामीलाई मत दिनुभएपछि त्यहीअनुसारको सरकार गठनको कुरा अघि बढ्छ। अहिले जनताले हामीलाई मत पनि सरकारमा जाने गरी दिएको होइन। जहिले जनताले हामीलाई सरकारमा जाने गरी मत दिन्छन् तहिले हामी सरकारमा जान्छौं। तपाईंको पार्टीको सिट पनि घट्दै गएको छ। दैलेख, कर्णाली अन्य ठाउँमा पनि किन घटे जस्तो लाग्छ ? यस्तो त भइरहन्छ नि। हामी मात्र होइन कांगे्रस एकपटक झण्डै दुईतिहाइ ल्याएको थियो। २०१५ सालमा, २०४८ सालमा पनि बहुमत ल्यायो। तर, २०६४ मा तेस्रो दल बन्यो। त्यस्तै, एमालेले २०५१ सालमा एमाले बढी मत ल्यायो। माओवादी २०६४ सालमा पहिलो दल अहिले आएर तेस्रो दल भयो। त्यसकारण यो निर्वाचन नै पार्टीको मापदण्ड हँुदैन। हाम्रो जतिवटा सिट आए पनि जति मत पाए पनि पाएको मत जनताले इमानदारीपूर्वक दिएको हो। हामी जनतालाई झुटो आश्वासन दिएर मत हत्याउने पक्षमा छैनांै। मतका लागि पैसाको खोलो बगाउने पनि हामी होइनौं। निर्वाचनमा करोडौं खर्च निर्वाचनमा भारतीय नम्बर प्लेटको गाडी गुडाउनेदेखि सामान बाँड्ने त्यो सबै हाम्रो पार्टीले गर्दैन। हाम्रो पार्टीका उम्मेदवारहरू ५८ जिल्लामा हुनुहुन्छ उहाँहरूले कसैले पनि यस्तो काम गर्नुभएन। हामीले जनतालाई हाम्रो घोषणापत्र बताएर बुझाएरै मत लिएका हौं। त्यसैले हाम्रो मत जति नै भए पनि त्यो सिद्धान्तको मत हो इमान्दारिताको मत हो। यसमा हामीलाई गौरव लाग्छ। भक्तपुरका सबै स्थानीय तहमा नेमकिपा एकछत्र अगाडि छ। यस्तै प्रभाव अरू जिल्लाहरूमा पनि पार्न किन सक्नु भएन ? सबै टेलिभिजन मिडियाहरूले नेपालभरि पनि प्रचार गर्न सकेको छैन। कतिले अन्तर्राष्ट्रिय क्षेत्रमा पनि प्रचार गरेको छ। तर, त्यसको अर्थ त्यो टेलिभिजन चाहिँ काम नलाग्ने भन्ने हुँदैन भन्ने हाइेन नि। हाम्रो पार्टी पुँजीवादी पार्टी अहिले झुट मत नै खरिद गर्ने जस्तो अस्ति एकजनाले लेख्नुभयो। १३ प्रतिशत नेपालीले मत बिक्री गर्न बाध्य पारिएको छ, नेपालीलाई। अर्को कुरा सरकारमा जाने पार्टीहरूले करोडौं पैसा खर्च गरेको छन्। यदि स्वतन्त्र निष्पक्ष धादली रहित निर्वाचन भएको भए अहिलेको निर्वाचन परिणामको तस्बिर फरक हुन्थयो होला। नयाँ दलहरूको उदय हुनुको कारण के लाग्छ ? पुराना दलले केही गर्न नसेको वा नगरेकोले नयाँ दलको उदय भएको हो ? सविधानअनुसार सबैले दल खोल्न पाउँछ। जनतासँग मत माग्न पाउँछ। जनताले ती दलहरूलाई मत दिन पाउँछ। यो स्वभाविक हो। तर, जुनसुकै दलले पनि आफ्नो सिद्धान्त, वर्ग, आधार जे पार्टीले घोषणापात्रमा उल्लेख गरेको छ, जे राजनीतिक प्रतिवद्धता हो त्यसमा अडिग रहनुपर्छ। सिद्धान्तहीन गठबन्धन पद र पैसाका लागि दल खोल्ने, चुनाव जित्ने र सरकारमा जाने काम कसैले गर्नुहुँदैन। दल पुरानो होइन तिनीहरूले गरेको काम चाहिँ पुरानो हो। बोल्ने तर काम नगर्ने प्रवृत्तिले गर्दा पनि पुराना दलको विश्वास घट्दै गएको हो। त्यसैले नयाँ विचार आवश्यक छ। जुनसुकै दल होस् युगलाई समेत सक्ने हुनुपर्छ। त्यसैले नयाँ दल आउनु स्वाभाविक हो। जुनसुकै दलले पनि आफ्नो सिद्धान्त आधार जे आफूले घोषणापत्रमा उल्लेख गरेको हो। त्यसमा अडिग हुनुपर्छ। नयाँ विचार र नयाँ दर्शन आवश्यक छ। जस्तो मावन सभ्यताको कुरा गर्ने हो भने अहिलेको अवस्थामा छौं। समाजवादमा सबै जनताको हित हेर्ने गरिन्छ। जुनसुकै दलहरू होस् यसलाई समेट्न नसेक्नु नै नयाँ दलहरू उदय हुने नै भन्न सकिन्छ। कम्युनिस्ट भनेको मजदुर र किसानको सेवा गर्ने हो। कम्युनिस्टको एउटै उद्देश्य भनेको काम गरीखाने जनतालाई सम्मान गर्ने हो। नेपालमा मात्र होइन संसारमै काम गरेर खानेको पक्षमा नै कम्युनिस्ट रहन्छ। हामी त्यसकै पक्षमा हौं। अहिलेको सरकार कत्तिको टिक्ला ? कसरी अगाडि बढ्न सक्ला ? कताकता यो सरकारलाई छिमेकी मुलुकको इसारामा चलेको भन्ने आरोप पनि छ। संसदीय व्यवस्थामा त बहुमत पाएको दलले सरकार बनाउने र त्यो नभए सबैभन्दा ठूलो दलले बनाउने हो। आफ्नो सिद्धान्तमा पार्टी बस्ने हो भने त्यही गर्नुपर्छ। हाम्रो अहिलेको स्थिति हेर्दा बहुमत नआएसम्म चुनाव दोहोर्याएर भइरहनुपर्ने हो। जनताले बहुमत नदिएसम्म चुनाव गरिहनुपर्ने हो। जनताले के सन्देश दियो, तिमीहरू काम लाग्ने छैनौं। पैसाको बलमा चुनाव लड्दा पनि बहुमत ल्याउन सकेनौं। यस्तो अवस्थामा पनि दलहरूमने यो स्थिति आयो यसले कुन दल कस्तो भन्ने थाहा हुन्छ। दुई पार्टीले विश्वासको मत दिएन। अब कुन पार्टी प्रतिपक्षमा रहन्छ ? यो संसद् सचिवालयले कानुन र नियमअनुसार इमानदारीपूर्वक बोल्नुपर्छ। सचिवालयले चुप लागेर बस्न मिल्दैन र प्रधानमन्त्रीलाई समर्थन गर्ने पार्टीहरू प्रमुख प्रतिपक्ष र प्रतिपक्ष हुन मिल्दैन। संसद्मा यसअघि पनि तपाईंको आवाज सुनिरहेकै हो। संसद्मा अब त तपाईं झन् तपाईं प्रतिपक्षको भूमिकामै रहनु भएको छ। अब तपाईंको भूमिका कस्तो रहन्छ ? पार्टीको घोषणापत्र र नीति सिद्धान्तअनुसार हिजो पनि जे बोलेको हो आज पनि बोल्दै छौं र भोलि पनि बोल्नेछौं। यसमा कुनै कमी आउने छैन। हामीले जहिले देश र जनताका लागि नै बोल्ने छौं। सबै जनताले सबै पार्टीहरूको प्रतिबद्धता र घोषणापत्रलाई अध्ययन गनुपर्छ। पदमा पुगेपछि त्योअनुसार काम गरेको छ कि छैन ? मूल्यांकन गर्नुपर्छ। आज सरकारमा गएका पार्टीहरूकै कारण नेपालमा २० खर्बको व्यापार घाटा र २० खर्ब विदेशी ऋण पुगेको । रासायनिक मल नभएर टिकापुरका किसानहरू जग्गा बेच्दै भारतसँग चामल किनेको समाचार हामीले पढ्नुपरेको छ। यस्तो कहिलेसम्म चल्छ ? यी कुराहरू जनताले थाहा पाउनुपर्छ। हिजो सरकारमा जानेले देशलाई किन अप्ठ्यारोमा पारे भनेर प्रश्न गर्नुपर्छ। विशेषगरी पढेलेखेका बुद्धिजीवीहरू यसमा सचेत हुनुपर्छ भन्ने म आग्रह गर्न चाहन्छु।"
नमुना सहरमुनिको अँध्यारो बस्ती,"बैतडी : बैतडीको पाटन नगरपालिका६ स्थित सुकेलीमा रहेको भूमिराज मन्दिर र भगवती मन्दिरमा विद्युत् मिटर जडान भएको ५ वर्ष भयो। पोल पनि गाडियो, मिटरसमेत जडान गरियो तर ५ वर्षसम्म बिजुली भने पुगेन। विद्युत् वितरण केन्द्रले केही समयमा विद्युत् पुगिहाल्ने आश्वासन दिएपछि २०७४ सालमै मिटरबक्स ल्याएर जडान गरिएको भूमिराज मन्दिर व्यवस्थापन समितिका अध्यक्ष नारायण सिंह बिष्टले जानकारी दिए। पोलहरू गाडेर ठिक्क पारिएको अवस्थामा केही समयमा विद्युत् पुगिहाल्छ भनेर मिटर जडान गरियो, तर पाँच वर्षभन्दा बढी भइसक्यो, बिजुली बलेन, उनले भने। विद्युत् जडान नभए पनि विद्युत् वितरण केन्द्र पाटनले भने महसुल लिने गरेको छ। विद्युत् जडान नगरे पनि मिटर जडान भएदेखि हालसम्म महसुल लिने गरेको पाइएको छ। मिटर जडान भएदेखि नै महसुल लाग्नेभन्दै महसुल तिर्ने गरेको मन्दिर व्यवस्थापन समितिका अध्यक्ष बिष्टले बताए। २०७४ सालदेखि पटकपटक विद्युत् जडानका लागि लिखित तथा मौखिक रूपमा विद्युत् वितरण केन्द्रलाई आग्रह गर्दा पनि कुनै सुनुवाइ नभएको स्थानीयहरूको गुनासो रहेको छ। विद्युत् जडान गर्न पटकपटक निबेदन दिइयो, कुनै सुनुवाइ भएन, अर्का स्थानीय नमराज बिष्टले भने। मन्दिरमा मात्रै होइन पाटन नगरपालिका६ कै सुकेली गाउँमा रहेको दलित बस्तीमा पनि वाइरिङ गरेको एकवर्ष भयो बिजुली कहिले पुग्छ थाहा छैन। स्थानीहरूले घरमा वाइरिङ गरेको एक वर्षभन्दा बढी भइसकेको भए पनि बिजुली भने पुगेको छैन। घरअगाडि पोल गाडीएको र घरमा वाइरिङसमेत गरेको लक्ष्मण लुहारले बताए। बेलाबेला वितरण केन्द्रसमक्ष आग्रह गर्दां कुनै सुनुवाइ नभएको लुहारले सुनाए। घरनजिकैका टोलहरूमा झलमल्ल बिजुली बलिरहन्छ, हामी अन्धकारमा छौँ, लक्ष्मणले भने। बिजुली केही दिनमा पुग्ने आश्वासन दिएपछि गत वर्ष वाइरिङ गरेको उनले बताए। पाटन नमुना सहरका रूपमा विकसित हँुदै गरेको सहर हो। त,र नमुना सहर छेउमै रहेको दलित बस्तीहरू अन्धाकारमा बस्न बाध्य छन। नमुना सहरको क्षेत्रमा अन्धकारमा बस्न बाध्य भएको अर्का स्थानीय मदन लुहारले सुनाए। घरनजिकैका बजार क्षेत्रमा करोडौंका योजनाहरू भइरहेका छन् हामीले भने बिजुली बाल्न पाइरहेका छैनौं, विद्युत् जडानको माग गर्दा पनि आनाकानी गर्छन्, लुहारले सुनाए। तारलगायतका केही उपकरणको अभावमा विद्युत् जडान गर्न नसकिएको वितरण केन्द्र बैतडीले जनाएको छ। विद्युत् पूर्णरूपमा नपुगिकनै घरमा वाइरिङ र मिटर जडान गर्न नहुने विद्युत् वितरण केन्द्र बैतडीका प्रमुख पवन भट्टले बताए। तर, वितरण केन्द्रले नै मिटर दिइसकेको थियो। बैतडीको पाटन नगरपालिकामा झन्डै ९० प्रतिशत घरहरूमा बिजुली पुगिसकेको नगरपालिकाले जनाएको छ। केही टोलहरूमा बिजुली नपुगेको र पूर्ण विद्युतीकरणका लागि माथिल्लो निकायसँग पहल भइरहेको पाटन नगरपालिकाले जनाएको छ। विद्युत् नपुगेका टोलहरूमा लाइन विस्तारका लागि विद्युत् वितरण केन्द्र बैतडी, क्षेत्रीय कार्यालय अत्तरीया र प्रदेश तथा संघीय सरकारसँग समन्वय भइरहेको छ, नगर उपप्रमुख कमल बोहराले भने। तत्कालीन समयमा विद्युत्का पोलहरू गाडिएको भए पनि विद्युत् जडान गर्न नसकिएको विद्युत् वितरण केन्द्र बैतडीका प्रमुख पवन भट्टले बताए। विभिध कारणले विद्युत् जडान हुन सकेन, अब प्रक्रिया अघि बढाउछौँ, उनले भने। यसै वर्षभित्र विद्युत् पुग्ने गरी काम अघि बढाउने उनले बताए। विद्युतीकरणको काममा सम्बन्धित निकायको तदारुकता नदेखाएका कारणले पनि विद्युतीकरणको काममा ढिलाइ हुने गरेको छ। बैतडीमा करिब ३८ प्रतिशत घरधुरीमा मात्रै बिजुली पुगेको छ। विद्युत् वितरण केन्द्रका अनुसार बैतडीमा १९ हजार घरधुरीमा मात्रै बिजुली पुगेको छ। ५० हजार ४७२ घरधुरी रहेको बैतडीमा १९ हजार १९२ घरधुरीमा मात्रै विद्युत् पुगेको विद्युत् प्राधिकरण बैतडीले जनाएको छ। यो कुल परिवार संख्याको ३८ प्रतिशत मात्रै हो। जिल्लालाई पूर्ण विद्युतीकरणका लागि चार ठाउँमा सबस्टेसनको कामलाई अघि बढाएको वितरण केन्द्र बैतडीका प्रमुख भट्टले बताए। जिल्लाको पाटन नगरपालिका र मेलौली नगरपालिका तथा दोगडाकेदार र सुर्नया गाउँपालिकामा सबस्टेसनको काम अघि बढेको प्रमुख भट्टले बताए। पाटन र मेलौलीमा बन्ने भनिएको सबस्टेसनको लागि ठेक्का म्याद दोश्रो पटक थपिएको छ भने सुर्नया र दोगडाकेदार गाउँपालिकामा बन्ने भनिएको सबस्टेसनको लागि पहिलो ठेक्का सम्झौता भइसकेको छ।"
छानबिन डगमगाउने बिचौलिया राज,"राजनीतिक शक्ति केन्द्रको आडमा कुनै पनि बिचौलिया ले राज्यका निकायहरूलाई कतिसम्म निरीह बनाउन सक्छ ? अनि, आफैंमा शक्तिशाली राजनीतिक नेतासमेत कसरी त्यस्ता बिचौलिया का प्रभावमा पर्न सक्छन् ? वा, त्यसरी शक्ति चलाउने व्यक्तिको कसरी राज्यका नीति निर्माणमा मात्र होइन, ढुकुटीमा पहुँच हुन सक्छ ? यी सबैको एउटै उत्तर हुन् व्यवसायी दीपक भट्ट। उनी राज्य र राजनीतिक क्षेत्रबाट ठूलाठूला काम गराइदिने औकात मात्र राख्दैनन्, त्यसबापत आफूले राम्रै लाभ लिन्छन् भनेर चिनिन्छन्। तिनै भट्टको व्यक्तिगत खातामा मुलुकको ठूलो औद्योगिक घरानाबाट ४५ करोड रुपैयाँ जम्मा भएको छ। जगदम्बा स्टिल्स प्रालिबाट उनका नामका त्यतिका पैसा बचत गरिएपछि सम्पत्ति शुद्धीकरण अनुसन्धान विभागले छानबिन थालेको छ। तर, विभागभित्र नयाँ त्रास उब्जिएको छ, पहुँचकै भरमा शक्तिको दुरुपयोगमा माहिर भट्टको सम्पत्ति शुद्धीकरणसम्बन्धी अनुसन्धान ढिसमिस गर्नुपर्ने अवस्था त आउने होइन ! कहिले प्रहरीको हतियार खरिद, पोसाक र रासन खरिदमा मिलेमतो गराउने र फाइदा लुट्ने व्यक्तिका रूपमा विवादित हुन् भट्ट। उनको ओभरड्राफ्ट खातामा शंकास्पद तरिकाले रकम आएपछि नेपाल राष्ट्र बैंकले नै त्यसमाथि निगरानीमात्रै गरेन, अनुसन्धानसमेत अगाडि बढाउन भन्यो। हिमालयन रिइन्स्योरेन्स कम्पनी स्थापना र निर्माणमा मिल्नेनमिल्ने कुरा मिलाइदिने र बनेपछि नेपाली बिमा कम्पनीलाई नेपालकै रिइन्स्योरेन्समा पुनर्बिमा गर्न बाध्यकारी नीति निर्माण गराइदिने भूमिका उनकै थियो। त्यसबापत अन्य घरानाले उनलाई राम्रै शेयर दिएको भन्दै अनुसन्धानको सुई त्यता मोडिएको छ। तर, राजनीतिक दबाबले त्यो सुई पनि भाँचिने डर त छँदैछ। किनकि, उनका कम्पनीमा पुँजी अप्रत्यासित बढ्नु, खातामा शंकास्पद रकम भटाभट आउनुलाई राष्ट्रबैंकले गम्भीरतापूर्वक लिएको छ। त्यही कारण सम्पत्ति सुद्धीकरणमा लेखेर अनुसन्धान गर्न सिफारिस गरेको छ। यस्तै आयातित शेयर का भरमा भट्टका इन्फिनिटी होल्डिङ्स र त्यसअन्तर्गतको एलाइड कन्टिनेन्टलका लगानी जुटेको अनुसन्धानले देखाएको छ। तर, यस प्रकरणमा अनुसन्धान निकाय धरमराएको अनुभूत गर्न सकिन्छ। तत्कालीन अर्थमन्त्री जनार्दन शर्माले अवैध तरिकाले पूर्वनासु रघुनाथ घिमिरेलाई खटाएर करका दर हेरफेर गर्दा भट्टको कम्पनीका अर्का व्यक्ति पनि सामेल थिए। बजेटका दर बदल्दा सबैभन्दा लाभग्राही घरानामा शंकर ग्रुप थियो। राज्यका नीतिमा व्यक्ति हाबी हुने यस्ता हरकत बन्द गरिनुपर्छ। पहिलो कुरा त, अहिले ४५ करोड (अझ विभाग स्रोतले त ८५ करोड भनेको छ) रुपैयाँ उपहार को यो प्रकरणको गम्भीर अनुसन्धान हुनुपर्छ। निजी कम्पनीबाट गएको उक्त रकम घुमीफिरी राज्यको हो भनेर बुझ्न कठिन छैन। किनकि, यस्ता रकम राज्यकै दोहनका बदलामा प्राप्त हुने हुन्। यसको खुट्टा नकमाई निक्र्यो हुनु आवश्यक छ।"
"राजस्वमा सकस, उठ्ला ३६ अर्ब ?","काठमाडौं : मसान्तसम्म थप ३६ अर्ब उठ्ला त आयकर ? सरकारले २०७९ पुसभर (एक महिनामा) १ खर्ब ८७ अर्ब ४८ करोड रुपैयाँ राजस्व उठाउने लक्ष्य लिएको थियो। तर, २५ दिनमा ५८ अर्ब ८४ करोड रुपैयाँमात्र राजस्व उठेको हो। करिब साढे ३ अर्ब अन्य प्राप्तिसमेत जोड्दा २५ दिनमा सरकारको आय ६२ अर्ब रुपैयाँ हुन आउँछ। पुसको लक्ष्यमात्र भेट्न पनि बाँकी दिनमा १ खर्ब २५ अर्ब रुपैयाँ राजस्व उठ्नुपर्छ। पुसमा आयकरको ४० प्रतिशत किस्ता दाखिला हुने व्यवस्था छ। जसअनुसार अर्थ मन्त्रालयले पुसमा अरू महिनामा भन्दा बढी राजस्व उठाउने लक्ष्य लिएको हुन्छ। जानकारका अनुसार विगतमा पुस २५ गतेसम्म उठेको राजस्वभन्दा बढी आयकर पछिल्लो ५ दिनमा उठ्ने गरेको छ। सरकारको राजस्व व्यवस्थापन सूचना प्रणालीबाट प्राप्त तथ्यांकअनुसार २५ गतेसम्म १८ अर्ब ३४ करोड रुपैयाँ मूल्य अभिवृद्धि कर उठेको छ। बाँकी दिनमा करदाताले त्यति नै वा त्योभन्दा केही बढी आयकर बुझाएको खण्डमा पनि लक्ष्य असम्भव छ। गत वर्ष पुसको १ देखि २५ गतेसम्म सरकारले ६७ अर्ब ७१ करोड रुपैयाँ राजस्व उठाएको थियो। यो वर्षको सोही अवधिमा भएको संकलन अघिल्लो वर्षभन्दा करिब ९ अर्ब कम हो। जबकि सरकारले १९ प्रतिशत बढी राजस्व उठाउने लक्ष्य लिएको थियो। चालू आर्थिक वर्षमा सरकारले १४ खर्ब ३ अर्ब १४ करोड रुपैयाँ कुल राजस्व उठाउने लक्ष्य लिएको छ। पुस मसान्तसम्म (६ महिनामा) ६ खर्ब ५१ अर्ब ६१ करोड रुपैयाँँ संकलन गर्ने भनिएकामा असारदेखि पुस २५ सम्म ३ खर्ब ८५ अर्ब ७३ करोड रुपैयाँ अर्थात् ४० प्रतिशत कम उठेको छ। अन्य प्राप्तिसमेत जोड्दा हालसम्म ४ खर्ब १६ अर्ब ७३ करोड उठेको छ। राजस्व संकलन गत आवको यही अवधिको भन्दा १९७ प्रतिशतले खुम्चिएको हो। अर्थमन्त्री विष्णु पौडेलले लक्ष्यअनुसार राजस्व उठाउने प्रयास गर्न आग्रह गरेका छन्। लक्ष्य भेट्टाउन नसके कम्तीमा गत आवको सोही अवधिसम्मको बराबर उठाउन निर्देशन दिएका थिए। मन्त्री पौडेलले दिएको पहिलो टार्गेटअनुसार राजस्व उठ्न बाँकी दिनमा २ खर्ब ३४ अर्ब रुपैयाँ उठ्नुपर्ने हुन्छ। यति उठाउन नसकेको खण्डमा अर्थात् गत वर्षकै बराबर राजस्व संकलन हुन पनि बाँकी दिनमा १ खर्ब ५९ अर्ब रुपैयाँ उठ्नुपर्ने हुन्छ। गत वर्ष पुस १ देखि २५ गतेसम्म २० अर्ब ७६ करोड रुपैयाँ मूल्य अभिवृद्धि कर (मूअक) उठेको थियो। सरकारी राजस्वको सबैभन्दा ठूलो स्रोत मुअक हो। यो वर्षको पुस मसान्तसम्म १ खर्ब ८० अर्ब रुपैयाँ मुअक उठाउने भनिएकोमा हालसम्म १ खर्ब २६ अर्ब रुपैयाँमात्र उठेको छ। यस्तै अत्यावश्यक बाहेकका वस्तुको आयात खुला भए पनि भन्सार महसुल उठ्ने क्रम झनै नाजुक भएको छ। सरकारले ६ महिनामा १ खर्ब ६१ अर्ब रुपैयाँ भन्सार महसुल उठाउने भनेकामा हालसम्म ८२ अर्बमात्र संकलन भएको छ। सरकारले वस्तु आयात र निर्यातमा भन्सार महसुल उठाउने गर्छ। त्यसबाहेक इन्धनमा लगाइने पूर्वाधार कर, सडक निर्माण, मर्मत तथा सम्भार शुल्क र कृषिजन्य वस्तुमा लगाइने कृषि सुधार शुल्क पनि भन्सार बिन्दुमै उठाइन्छ। आयकरको ४० प्रतिशत किस्ता दाखिला गर्ने समय सीमा पुस मसान्त भएकाले सरकारले यो महिना ८० अर्ब ३० करोड रुपैयाँ आयकर उठाउने लक्ष्य लिएको थियो। तर हालसम्म १६ अर्ब ४० करोड रुपैयाँमात्र उठेको अर्थ मन्त्रालयको तथ्यांक छ। गत आवमा पुसको २५ दिनमा १३ अर्ब ४९ करोड रुपैयाँ उठेकामा बाँकी ५ दिनमा ३९ अर्ब १७ करोड रुपैयाँ आयकर थपिएको थियो। मन्त्रालयले बाँकी दिनमा करिब ४० अर्ब रुपैयाँ आयकर उठाउँदा मासिक राजस्व लक्ष्य प्राप्ति गर्न ८० अर्ब रुपैयाँ अपुग हुन्छ। आयकरको अर्धवार्षिक लक्ष्य हासिल गर्न ३७ अर्ब अपुग हुनेछ। सरकारले हालसम्म संकलन गरेको राजस्व चालू आर्थिक वर्षको अर्धवार्षिक लक्ष्यभन्दा २ खर्ब ३ अर्ब रुपैयाँ कम हो। सरकारले पुस मसान्तसम्म ६ खर्ब ५१ अर्ब ६२ करोड रुपैयाँ राजस्व उठाउने भनेकामा पुस २५ सम्म ३ खर्ब ८५ अर्ब ७३ करोड रुपैयाँ संकलन गरेको छ। ३१ अर्ब रुपैयाँ अन्य प्राप्तिसमेत जोड्दा कुल सरकारी प्राप्ति ४ खर्ब १६ अर्ब रुपैयाँ हुन आउँछ। बाँकी ४ दिनमा अनुमान गरेअनुसार ४० अर्ब रुपैयाँ सरकारी खातामा आउने हो भने लक्ष्यको तुलनामा राजस्व संकलन १ खर्ब ६० अर्ब रुपैयाँ कम हुनेछ। आगामी शनिबार पनि कर कार्यालय र बैंक खुल्लै रहने आन्तरिक राजस्व विभागले कर कार्यालयलाई पत्र लेख्दै पुस ३० गते शनिबारको दिन पनि कार्यालय खुला राख्न भनेको छ। विभागले ठूला करदाता कार्यालय, मध्यमस्तरीय कार्यालय, आन्तरिक राजस्व कार्यालय र करदाता सेवा कार्यालयलाई पत्र लेख्दै सार्वजनिक बिदाको दिनसमेत राजस्व संकलन निरन्तर गर्न भनेको हो। विभागले कार्यालयलाई सम्बन्धित बैंकको शाखासँग समन्वय गरी राजस्व बुझ्न भनेको छ। गत वर्ष पुसको २५ दिनमा १३ अर्ब ४९ करोड रुपैयाँ उठेकामा बाँकी ५ दिनमा ३९ अर्ब रुपैयाँ आयकर थपिएको थियो। यस वर्ष पनि सोही मात्रामा आयकर संकलन हुने आन्तरिक राजस्व विभागको दाबी छ। अर्थात् गत वर्षबराबर आयकर संकलन हुन पुसका बाँकी दिनमा ३६ अर्ब रुपैयाँ आयकर उठ्नुपर्ने हुन्छ। दीर्घराज मैनाली, महानिर्देशक, आन्तरिक राजस्व विभागआन्तरिक राजस्व विभागले गत आर्थिक वर्षको पुस महिनामा ७० अर्ब रुपैयाँ राजस्व परिचालन गरेको थियो। चालू आर्थिक वर्ष पुसमा भएको प्रगतिका आधारमा सोभन्दा बढी उठ्ने देखिन्छ। मंगलबारसम्मको तथ्यांक हेर्दा पनि गत वर्षको सोही अवधिभन्दा तीन अर्ब बढी कर उठाएका छौं। आयकरतर्फ पनि पुस मसान्तसम्म राम्रै प्रगति हुनेछ। हालसम्म १७ अर्ब रुपैयाँ आयकर परिचालन भएको छ। बाँकी दिनको अनुमान गर्दा गत वर्ष पुस महिनामा उठेको भन्दा केही बढी आयकर प्राप्त हुनेछ। यसबीचमा बिदा परेको भए पनि हामीले सबै कर कार्यालयलाई राजस्व बुझ्न निर्देशन दिएका छौं। समग्रमा भन्नुपर्दा आन्तरिक राजस्व विभाग र कर प्रशासन चलायमान भएको छ। कर्मचारी साथीहरू पनि उत्साहित भएर काम गरिरहनु भएको छ। व्यवसायी साथीहरू पनि दायित्वअनुसार बुझाउन तयार हुनुहुन्छ।"
सभामुख निर्वाचनबारे अन्य दलसँग छलफल गर्ने कांग्रेस पदाधिकारीको निर्णय,"काठमाडौंः नेपाली कांग्रेस पदाधिकारी बैठक सकिएको छ । पार्टी सभापति शेरबहादुर देउवा निवास धुम्बाराहीमा बसेको बैठकले सभामुख निर्वाचनबारे अन्य दलसँग छलफल गर्ने निर्णय गरेको हो। पार्टी सहमहामन्त्री बद्री पाण्डेका अनुसार सभामुख र उपसभामुख निर्वाचनबारे संसद्मा प्रतिनिधित्व गर्ने अन्य दलहरुसँग छलफल गर्ने निर्णय भएको हो । पाण्डेले बैठकपछि भने,'सभामुख र उपसभामुखमा उम्मेदवारीबारे दलहरुसँग छलफल गरेर निर्णयमा पुग्छौं । प्रदेशहरुको हकमा सभामुख र उपसभामुख निर्वाचन सन्दर्भमा प्रदेश कार्य समितिले निर्णय गर्छ । बैठकले अन्य दलहरुसँग छलफल र समन्वयन गर्ने जिम्मेवारी पार्टीसभापति देउवालाई दिएको छ। कांग्रेसले प्रधानमन्त्री पुष्पकमल दाहाल 'प्रचण्ड' लाई विश्वासको मत दिएर प्रतिपक्षीमा बस्ने निर्णय गरेपछि चौतर्फी आलोचना सुरु भएको छ। आलोचनाकै बीच देउवाले आज पदाधिकारी बैठक बोलाएका हुन्। सभामुखको निर्वाचन माघ ५ गते हुँदैछ।"
"नेकपा एसले घनश्याम भुसाललाई भन्योः पार्टीमा आउनुहोस्,रुपान्तरणको अभियानमा जुटौं","काठमाडौंः नेकपा एकीकृत समाजवाले घनश्याम भुसाललाई छिटोभन्दा छिटो पार्टीमा सामेल हुन भन्दै पत्र पठाएको छ । समाजवादीका महासचिव बेदुराम भुषालले पत्र पठाउँदै समाजवादीमा सामेल हुन अनुरोध गरेका हुन् । पत्रमा भनिएको छ,पार्टी निर्माणसम्बन्धी तपाईंले राख्नु भएका धारणा उक्त प्रतिबद्धता अनुरूप नै छन् । त्यसैले तपाईं अब छिटोभन्दा छिटो नेकपा (एकीकृत समाजवादी)मा आवद्ध भएर नेपाली कम्युनिष्ट आन्दोलनको पुनर्गठन र रूपान्तरणको यस महान अभियानमा सरिक हुन हार्दिक अनुरोध छ । नेपाली समाजमा विद्यमान समस्या समाधान गर्न समाजवादी कार्यदिशा अंगालेर अगाडि बढ्नुपर्दछ भन्ने दृष्टिकोण राख्ने विभिन्न कम्युनिष्ट समूह र व्यक्तिहरूलाई समेत समाजवादी कार्यदिशा अंगालेको पत्रमा उल्लेख छ । तपाईँले प्रस्तुत गर्नु भएका प्रस्तावहरू पार्टीले अहिले अंगालेको नीति,विचार,सिद्धान्त र दृष्टिकोणसँग मिल्दा छन् र सकारात्मक छन् । कुनै दिन नेपालको कम्युनिष्ट आन्दोलन फेरि एकीकृत हुँदा अहिले नेकपा (एकीकृत समाजवादी)मा कायम रहेको सैद्धान्तिक विन्दुमा नफर्किकन सुखै छैन भन्ने तपाइँको विश्लेषण पार्टीको तत्सम्बन्धी विश्लेषणसँग मिल्दो छ । नेपाली क्रान्तिको अबको कार्यदिशा समाजवाद निर्माणतर्फ अगाडि बढ्ने हो भन्ने नेकपा (एमाले) को नवौँ महाधिवेशनको निर्णयप्रति नेकपा (एकीकृत समाजवादी) अहिले पनि प्रतिबद्ध छ । नेपाली क्रान्तिको आजको कार्यदिशा त्यही नै हो,'पत्रमा भनिएको छ। समाजवादीले विभिन्न राजनीतिक दल,समूह एवं व्यक्तिहरुका बीचमा एकता तथा सहकार्यका अभ्यासहरु जारी रहेको स्पष्ट पारेको छ ।"
दुई मन्त्रीसहित रावलले लिए मुख्यमन्त्रीको सपथ,"धनगढी : सुदूरपश्चिमका लागि नेकपा एमाले संसदीय दलका नेता राजेन्द्र रावलले पद तथा गोपनियताको सपथ लिएका छन्। प्रदेश प्रमुखको कार्यालय धनगढीमा आयोजना गरिएको एक कार्यक्रमका बीच रावलले पद तथा गोपनीयताको सपथ लिएका हुन्। सत्ता गठबन्धनमा रहेका नेकपा माओवादी केन्द्र र नागरिक उन्मुक्ति पार्टीको समर्थनमा रावल बुधबार मुख्यमन्त्रीमा नियुक्त भएका थिए। ५३ सदस्यीय प्रदेश सभामा बहुमतका लागि २७ सांसदहरुको समर्थन आवश्यक पर्छन्। एमालेका १०, माओवादी केन्द्रका ११, नागरिक उन्मुक्ति पार्टीका ७ र राप्रपाका १ जना गरी उनलाई २९ जनाको समर्थन रहेको छ। रावलसँगै नेकपा माओवादी केन्द्रका संसदीय दलका नेता खगराज भट्ट र नेकपा एमालेका संसदीय दलका उपनेता छाया शर्मा (सन्तोष)ले पनि मन्त्री पदको सपथ लिएका छन्। दुई जना विना विभागीय मन्त्री सहित उनले मुख्ममन्त्री तथा मन्त्री परिषदको कार्यालय पुगी पदभार ग्रहण गरेका हुन्। रावलले सशासनयुक्त प्रदेश बनाउन आफू लाग्ने बताए। उनले नीतिगत सुधार र सेवाग्राहीको सेवामा पहुँच गर्ने प्रतिवद्धतासहितको पहिलो निर्णय पनि गरेका छन्। मुख्ममन्त्री तथा मन्त्री परिषद्को कार्यालय पुगेका मुख्यमन्त्री रावललाई नेपाल प्रहरीले सलामीसहित स्वागत गरेको थियो।"
बागमती प्रदेश सभामुखका लागि तीनजनाको उम्मेदवारी,"हेटौडा : बागमती प्रदेशसभाको सभामुख पदका लागि तीन जनाको उम्मेदवारी परेको छ। सत्ता गठबन्धनको तर्फबाट राष्ट्रिय प्रजातन्त्र पार्टी (राप्रपा)का भुवनकुमार पाठकले उम्मेदवारी दर्ता गराएका छन् । उनको प्रस्तावकमा नेकपा (एमाले) संसदीय दलका नेता जगन्नाथ थपलिया र समर्थकमा नेकपा (माओवादी केन्द्र)का युवराज दुलाल छन्। सत्ता साझेदार दलबीच मुख्य पदमा भागबण्डा हुँदा बागमतीमा सभामुख राप्रपाले लिने सहमति भएको थियो। नेपाली कांग्रेसको तर्फबाट शिवराज अधिकारीले उम्मेदवारी दर्ता गराएका छन्। अधिकारीको प्रस्तावकमा कुन्दनराज काफ्ले र समर्थकमा रामकृष्ण चित्रकार छन्। यसैगरी नेपाल मजदुर किसान पार्टी (नेमकिपा)की सिर्जना सैंजूले पनि सभामुख पदमा उम्मेदवारी दर्ता गराएकी छन् । उनको प्रस्तावकमा गीता काफ्ले र समर्थकमा सुरेन्द्रराज गोसाइ रहेका छन्। सभामुख पदको उम्मेदवारी दर्ता गराउने समय आज दिउँसो २ बजेसम्मका लागि तोकिएको थियो । बागमती प्रदेशसभाको भोलि बिहान ११ बजे बस्ने बैठकले सभामुख चयन गर्ने कार्यक्रम रहेको प्रदेशसभा सचिवालयका सचिव एवं निर्वाचन अधिकृत कृष्णहरि खड्काले जानकारी दिए । ११० सदस्यीय प्रदेश सभामा बहुमत ल्याउन ५६ सांसदको आवश्यकता पर्छ। कांग्रेसका ३७,नेकपा एमालेका २७,माओवादी केन्द्रका २१,राप्रपाका १३,नेकपा एसका ७,नेमकिपाका ३ र हाम्रो नेपाली पार्टीका २ सांसद छन्।"
रास्वपाका सांसदद्वारा पूर्व मुख्यमन्त्री लालबाबु राउतको भ्रष्टाचार छानबिनको माग,"काठमाडौं : मधेस प्रदेश सरकारका कर्मचारीतन्त्रले कमिसनलाई आफ्नो अधिकार सम्झेको राष्ट्रिय स्वतन्त्र पार्टीका प्रतिनिधिसभा सदस्य मनिष झाले टिप्पणी गरेका छन्। उनले यसलाई सुधार गर्न नवनियुक्त मुख्यमन्त्री सरोजकुमार यादवसँग माग गरेका छन्। नवनियुक्त मुख्यमन्त्रीलाई बधाई दिँदै समाजिक सञ्जालमा सांसद् झाले निवर्तमान मुख्यमन्त्री लालबाबु राउतको कार्यकालमा भएको भ्रष्टाचारको यथाशिघ्र निष्पक्ष छानबिनको माग गरेका छन् । मधेस सरकारको कर्मचारीतन्त्रले पीसीलाई अधिकार सम्झेको छ। त्यो संस्कार हटाउनुस्,' सांसद् झाले मुख्यमन्त्रीलाई शुभकामना तथा बधाईसँगै सुझाव दिँदै भनेका छन्, सरकार नागरिकका लागि होस्, दल वा दलालका लागि हैन। विगतको अनुभवको आधारमा उनले मुख्यमन्त्री यादवलाई सुझाएका छन्। सक्षम र स्वच्छ व्यक्तिलाई मन्त्री बनाउनुहोस्,' उनले भनेका छन्, मन्त्रालय मन्त्रीले चलाओस्, उसको सन्तानले हैन। गत सरकारमा नवल किशोर यादव समाजिक विकास मन्त्री रहँदा उनको छोरोले मन्त्रालय चलाएको तथ्य बाहिर आएको थियो। सरकारले विपन्न नागरिकहरुले काम गर्नु पर्नेमा सांसद् झाले जोड दिएका छन्। मुख्यमन्त्रीलाई सुझाउँदै उनले अघि भनेका छन्, याद रहोस्, राज्य कमजोरको सेवासहयोगका लागि चाहिन्छ। बलवानको सेवामा समय नखर्चिनुहोस्। पाएको बजेटको सही उपयोग होस्। मधेस सरकारले संघीयतालाई कार्यान्वन गर्न काम गर्नुपर्नेमा उनले जोड दिएका छन्। उनले मुख्यमन्त्रीलाई भनेका छन्, याद रहोस्, मधेसमा संघीयता कमजोर भए देशमै कमजोर हुनेछ।"
लुम्बिनी सरकारले घटायो मन्त्रालय,"दाङ : लुम्बिनी प्रदेश सरकारको पहिलो मन्त्रिपरिषद् बैठकले मन्त्रालयको संख्या घटाउने निर्णय गरेको छ। माओवादी केन्द्रका नेता कुलप्रसाद केसी मुख्यमन्त्री नियुक्त भएपछि मन्त्रालयको संख्या बढाएर १३ पुगेको थियो। त्यसअघि प्रदेशमा ७ मन्त्रालय मात्रै रहेका थिए। मुख्यमन्त्री लिला गिरीको अध्यक्षतामा बसेको मन्त्रिपरिषद्को पहिलो बैठकले एउटा मन्त्रालय घटाउने निर्णय गरेको हो। बैठकले सरकारको प्रवक्तामा मन्त्री चेतनारायण आचार्यलाई तोक्ने निर्णय गरेको छ। उनी नेकपा एमाले संसदीय दलका उपनेता हुन्। साथै उनी विना विभागीय मन्त्री हुन। लुम्बिनी प्रदेशमा अब मुख्यमन्त्री तथा मन्त्रिपरिषद्को कार्यालय, अर्थ मन्त्रालय, आन्तरिक मामिला, कानुन तथा सञ्चार मन्त्रालय, भौतिक पूर्वाधार विकास मन्त्रालय, ऊर्जा, जलस्रोत तथा सिँचाइ मन्त्रालय, ग्रामिण, शहरी विकास तथा खानेपानी मन्त्रालय रहने छन्। स्वास्थ्य मन्त्रालय, सामाजिक विकास मन्त्रालय, उद्योग, पर्यटन तथा संस्कृति मन्त्रालय, वन तथा वातावरण मन्त्रालय, कृषि तथा सहकारी मन्त्रालय र श्रम, यातायात तथा भूमि व्यवस्था मन्त्रालय पनि रहने छन्।"
"मिलिजुली सरकार बन्दैन, राष्ट्रपतिसभामुख एमालेबाटै : देवेन्द्र दाहाल (भिडियो वार्ता)","काठमाडौं : नेकपा एमालेका पोलिटव्यूरो सदस्य देवेन्द्र दाहालले जारी गठबन्धनमा नेपाली कांग्रेस प्रवेश गर्ने सम्भावना नरहेको प्रष्ट्याएका छन्। नेकपा एमालेको राष्ट्रियसभा संसदीय दलको नेतासमेत रहेका दाहालले अन्नपूर्ण पोष्टको कार्यक्रम 'द न्यूज मेकर' मा भूपाल लुइटेलसँग कुराकानी गर्दै गठबन्धनमा गडबडी सिर्जना गरेर एक महिनामै सरकार ढाल्छु भन्ने सपना नदेख्न उनले कांग्रेस नेतृत्वलाई सन्देश पनि दिएका छन्। कांग्रेसले गैह्रसंसदीय चरित्र देखाएको बताउँदै दाहालले भने, 'सरकारलाई विश्वासको मत दिएर प्रतिपक्ष नै हूँ भन्दै गरेको कांग्रेसले संवैधानिक र नैतिक धरातल गुमाइसकेको छ। राष्ट्रपति र सभामुखमा आँखा लगाएको देखिरहेका छौँ तर गठबन्धनलाई अझ बलियो बनाएर लैजाने विषयमा अध्यक्ष केपी ओली र प्रधानमन्त्री प्रचण्ड लागी पर्नुभएको छ। कांग्रेसले सरकार भत्काउने नदेखे हुन्छ।' ओली र प्रचण्डबीच बुधबार साँझ भएको भेटवार्तामा मन्त्रीपरिषद् विस्तार र कांग्रेसँग प्रचण्डले मागेको विश्वासको मतबारे पनि कुराकानी भएको उनले बताए। कांग्रेससँग विश्वासको मत मागेको ओलीको जिज्ञासामा प्रचण्डले मुलुकलाई स्थिरता दिनका लागि मात्रै मत लिएको तर कुनै लेनदेन नभएको जवाफ दिएको उनले बताए। राष्ट्रपति पद लिने शर्तमा कांग्रेसले प्रचण्डलाई विश्वासको मत दिएको सूचना चुहिएपछि एमाले नेताहरू शसंकित भइरहेका छन्। तर प्रधानमन्त्री प्रचण्डले त्यसलाई इन्कार गर्दै गठबन्धनलाई अझ बलियो बनाएर लैजाने प्रतिबद्धता जनाइरहेका छन्।"
सात वटै प्रदेशले पाए मुख्यमन्त्री,"काठमाडौं : सात वटै प्रदेशले मुख्य मन्त्री पाएको छ। प्रदेश १ मा नेकपा एमालेका हिक्मत कार्की, मधेस प्रदेशमा जनता समाजवादी पार्टीका सरोजकुमार यादव, बागमती प्रदेशमा माओवादी केन्द्रका शालिकराम जम्कट्टेल मुख्य मन्त्री बनेका छन्। त्यस्तै गण्डकी प्रदेशमा एमालेका खगराज अधिकारी, लुम्बिनीमा एमालेका लिला गिरी, कर्णालीमा माओवादी केन्द्रका राजकुमार शर्मा मुख्य मन्त्री बनेका छन्। सुदुरपश्चिममा भने नेकपा एमालेका राजेन्द्रसिंह रावल मुख्यमन्त्री बनेका छन्। यी सबै प्रदेशमा मन्त्रिमण्डलले पूर्णता पाउन सकेको छैन।"
मन्त्रिपरिषद् विस्तार गर्न बालुवाटारमा प्रधानमन्त्री प्रचण्ड र ओलीबीच भेटवार्ता,"काठमाडौं : प्रधानमन्त्री पुष्पकमल दाहाल प्रचण्ड र नेकपा एमाले अध्यक्ष केपी शर्मा ओलीबीच भेटवार्ता भएको छ। मन्त्रपरिषद् विस्तारका विषयमा छलफल गर्न बिहीबार बालुवाटारमा दुई नेताहरूबीच भेटवार्ता भएको हो। यसअघि सत्ता साझेदार दलको बैठक डाकिए पनि कार्यव्यस्तताका कारण बैठक हुन नसकेको प्रधानमन्त्री सचिवालयले जनाएको छ। राष्ट्रिय स्वतन्त्र पार्टीका सभापति एवं गृहमन्त्री रवि लामिछाने चितवनमा छन् भने अन्य दलका नेताहरू पनि पार्टीका काममा व्यस्त रहेकाले दुई नेताबीचमात्रै छलफल भएको हो। विश्वासको मत पाइसकेपछि प्रधानमन्त्री प्रचण्ड र ओलीले मन्त्रालय भागबण्डा र मन्त्रिपरिषद्लाई पूर्णता दिन लागिपरेका छन्। उनीहरूबीच बुधबार बालकोटमा समेत छलफल भएको थियो। उनीहरूबीच सभामुखख, उपसभामुख र राष्ट्रपति, उपराष्ट्रपतिको निर्वाचनका विषयमा पनि छलफल भएको छ।"
प्रतिपक्षी दलबारे निर्क्योल गर्दै संसद् सचिवालय,"काठमाडौं : संघीय संसद् सचिवालयले प्रतिपक्षी दलको नेताबारे निर्क्योल गर्न परामर्श थालेको छ। संसद्को सबैभन्दा ठूलो दल नेपाली कांग्रेसले प्रधानमन्त्रीमा पुष्पकमल दाहाल प्रचण्डलाई विश्वासको मत दिएपछि प्रतिपक्षी को ? भन्ने प्रश्न उब्जिएको छ। संसद् सचिवालयले प्रतिपक्षी दलको नेताबारे अझै निर्क्योल नभएको र त्यसबारे परामर्श थालिएको जवाफ दिएको छ। नेपाली कांग्रेसले हालको सरकारलाई विश्वासको मत दिएपनि प्रतिपक्षकै बेञ्चमा बस्ने बताउँदै आएको छ। सचिवालयका एक अधिकारीले अन्नपूर्णसँग भने, हामीले कानुनमा टेकेर अघि बढ्ने हो। कानुनले जे भन्छ त्यहि नै प्रतिपक्षी दल हुन्छ। हामी त्यसबारे परामर्श गरिरहेका छौं। चाडै नै निर्क्योल गर्छौं। नेपाली कांग्रेसले हालको सरकारलाई विश्वासको मत दिएपनि प्रतिपक्षकै बेञ्चमा बस्ने बताउँदै आएको छ। यस्तै नेकपा एकीकृत समाजवादी, नागरिक उन्मुक्ति पार्टी सहितका दलका नेताहरूले पनि विश्वासको मत दिएपनि प्रतिपक्षको बेञ्चमा बस्ने प्रतिक्रिया दिएका छन्। संसदमा प्रतिनिधित्व गर्ने राष्ट्रिय जनमोर्चा र नेमकिपाबाहेक सबै राजनीतिक दलहरूले प्रधानमन्त्रीमा विश्वासको मत दिएका छन्। संघीय संसदका पदाधिकारी तथा सदस्यहरूको पारिश्रमिक र सुविधा सम्बन्धी ऐन, २०७३ अनुसार विपक्षी दल भन्नाले मन्त्रिपरिषद् गठन गर्ने वा मन्त्रिपरिषद् गठन गर्न समर्थन गर्ने दलबाहेक प्रतिनिधि सभा वा राष्ट्रिय सभामा १० प्रतिशत वा सोभन्दा बढी सदस्यहरू भएको दलहरूमध्ये सबैभन्दा बढी सदस्य भएको दल हो। यो व्यवस्था अनुसार संसदमा प्रतिनिधित्व गर्ने राष्ट्रिय जनमोर्चा र नेमकिपाबाहेक सबै राजनीतिक दलहरूले प्रधानमन्त्रीमा विश्वासको मत दिएका छन्। राष्ट्रिय जनमोर्चा र नेमकिपाले थ्रेसहोल्ड कटाउन सकेनन्। यो व्यवस्थाअनुसार सभामुखले तोकेमा राष्ट्रिय जनमोर्चाका अध्यक्ष चित्रबहादुर केसी र नेपाल मजदुर किसान पार्टीका सांसद प्रेम सुवालमध्ये एक जना प्रमुख प्रतिपक्षी दलको नेता बन्न सक्ने अवस्था आउँछ। ऐनको दफा २ को उपदफा ङ को उपखण्ड २ मा भनिएको छ, प्रतिनिधि सभा वा राष्ट्रिय सभामा १० प्रतिशत वा सोभन्दा बढी सदस्यहरू भएका एकभन्दा बढी दलहरूको बराबर सदस्य भएमा ती दलहरूले पारस्परिक सहमतिका आधारमा आफूमध्येबाट मान्यता दिएको कुनै एक दललाई विपक्षि दल सम्झनुपर्छ। त्यो अवस्था पनि अहिले छैन। उपखण्ड (३) बमोजिम लिखित मञ्जुरी नभएमा वा मन्त्रिपरिषद् गठन गर्ने वा मन्त्रिपरिषद् गठन गर्न समर्थन गर्ने दल बाहेकका प्रतिनिधि सभा वा राष्ट्रिय सभामा १० प्रतिशत वा सोभन्दा बढी सदस्यहरू भएको कुनै पनि दल नभएमा प्रतिनिधि सभा वा राष्ट्रिय सभाको लागि सभामुख वा अध्यक्षले तोकिदिएको दललाई विपक्षी दल मानिएको छ। यो व्यवस्थाअनुसार सभामुखले तोकेमा राष्ट्रिय जनमोर्चाका अध्यक्ष चित्रबहादुर केसी र नेपाल मजदुर किसान पार्टीका सांसद प्रेम सुवालमध्ये एक जना प्रमुख प्रतिपक्षी दलको नेता बन्न सक्ने अवस्था आउँछ। सभामुखले दुवै जनालाई आलोपालो रूपमा विपक्षी दलको नेता पनि तोक्न सक्ने अधिकार छ।"
लुम्बिनी प्रदेशमा मुख्यमन्त्रीसहित दुई मन्त्रीले लिए सपथ,दाङ : लुम्बिनी प्रदेशमा मुख्यमन्त्री लिला गिरीले पद तथा गोपनियताको सपथग्रहण गरेका छन्। प्रदेश प्रमुख अमिक शेरचन समक्ष पद तथा गोपनियताको सपथग्रहण गराएका हुन्। प्रदेश राजधानी देउखुरीमा सपथग्रहण भएको हो। सो क्रममा दुई जनाले मन्त्रीका रूपमा सपथग्रहण गरेका छन्। एमालेका चेतनारायण आचार्य र माओवादीकी कृष्णा केसीले मन्त्रीको रूपमा सपथ ग्रहण गरेका छन्। उनीहरूको मन्त्रालय भने तोक्न बाँकी छ।
कर्णालीका मुख्यमन्त्री शर्माले लिए शपथ,"सुर्खेत: कर्णालीका नवनियुक्त मुख्यमन्त्री राजकुमार शर्माले पद तथा गोपनीयताको शपथ ग्रहण गरेका छन् । उनी बुधबार मुख्यमन्त्रीमा नियुक्त भएका थिए । मुख्यमन्त्री शर्मालाई कर्णालीका प्रदेश प्रमुख तिलक परियारले बिहीबार एक समारोहकाबीच शपथ ग्रहण गराएका हुन् । मुख्यमन्त्रीले शपथ लिएसँगै बिहीबार नै मन्त्रिमण्डल पनि विस्तार गरेका छन् । मुख्यमन्त्री शर्माले एमालेका विनोदकुमार शाह र माओवादीका सांसद मंगलबहादुर शाहीलाई मन्त्रीमा नियुक्त गरेका हुन् । दैलेखको निर्वाचन क्षेत्र नं २ (ख) बाट निर्वाचित शाह र मुगुको प्रदेशसभा (ख) बाट निर्वाचित शाहीले पनि बिहीबार नै पद तथा गोपनीयताको शपथ ग्रहण गरेका छन् । उनीहरुको मन्त्रालय भने तोकिएको छैन । सत्ता गठबन्धनमा थप छलफल गरेर मन्त्रिपरिषद्लाई पूर्णता दिने र मन्त्रालयको पनि भागबण्डा गर्ने तयारीमा मुख्यमन्त्री छन् । सत्ता साझेदार दल एमाले र माओवादी केन्द्रबीच एमालेले तीन र माओवादीले मुख्यमन्त्री तथा अरु तीन वटा मन्त्रालय लिने सहमति भएको छ । कर्णालीमा मन्त्रालयको संख्या सात बनाउने सत्ता गठबन्धनको तयारी छ । सत्ता साझेदार दल एमाले र माओवादी केन्द्रबीच एमालेले तीन र माओवादीले मुख्यमन्त्री तथा अरु तीनवटा मन्त्रालय लिने सहमति भएको छ । सोही सहमतिको आधारमा मन्त्रालयको भागबण्डा गरेर बाँकी मन्त्री नियुक्त हुने बताइएको छ । मुख्यमन्त्री शर्माले आफ्नो पहिलो प्राथमिकता कर्णालीको गरिबी न्यूनिकरणमा केन्द्रीत हुने बताएका छन् । प्रदेशको गरिबी न्यूनिकरण गरेर मात्र समृद्धि हाँसिल गर्न सकिने उनको भनाइ छ । शर्माले २५ जना सांसदको हस्ताक्षरसहित बुधबार प्रदेश प्रमुखको कार्यालयमा मुख्यमन्त्रीका लागि दाबी पेश गरेका थिए । उक्त दाबीपछि प्रदेश प्रमुख परियारले नेपालको संविधानको धारा १६८ को उपधारा (२) बमोजिम शर्मालाई बुधबार नै मुख्यमन्त्रीमा नियुक्त गरेका थिए । वर्तमान सत्ता गठबन्धनको भागवण्डामा कर्णालीमा सरकारको नेतृत्व माओवादीको भागमा परेको थियो । शर्मालाई माओवादीका १३,एमालेका १०,एकीकृत समाजवादीका एक र राप्रपाका एक जना सांसदको समर्थन छ । ४० सदस्यीय प्रदेशसभा रहेको कर्णालीमा बहुमतको सरकार गठन गर्न कम्तिमा २१ जना सांसद चाहिन्छ । मुख्यमन्त्री शर्माको पक्षमा २५ जना सांसद छन् । प्रदेशसभाको सबैभन्दा ठूलो दल नेपाली काँग्रेस प्रतिपक्ष बनेको छ । यहाँ काँग्रेस १४ सांसदसहित पहिलो दल बनेको छ । यस्तै एकजना स्वतन्त्र सांसद छन् ।"
मधेसमा कोको बन्दैछन् मन्त्री?,"काठमाडौं : मधेस प्रदेशमा कुन पार्टीलाई कुन मन्त्रालय दिनेबारे गठबन्धनका शीर्षस्थ नेताहरूबीच काठमाडौंमा बैठक चलिरहेको छ। बैठकमा पार्टीका आआफ्नो दाबी प्रस्तुत गरेका छन्। मुख्यमन्त्रीमा नियुक्त भएका सरोज यादवले शुक्रबार प्रदेश प्रमुख हरिशंकर मिश्रबाट सपथ लिँदैछन्। मुख्यमन्त्री यादवले चार सदस्यी मन्त्रिमण्डल विस्तार गर्ने स्रोतले जनाएको छ। सात्तारुढ ठूला दलले कम्तिमा एउटा विकासे मन्त्रालय दिने आन्तिरिक सहमति भएको नेताहरूले दाबी गरेका छन्। भौतिक पूर्वधार तथा विकास, समाजिक विकास, आर्थिक मामिला तथा योजना र उद्योग, पर्यटन तथा वन मन्त्रालयमध्ये एकएक वटा मन्त्रालय दिने सत्तारुढ गठबन्धले मापदण्ड बनाएको छ। कुन पार्टीले कुन मन्त्रालय पाउने विषयमा शीर्षस्थ नेताहरूको बैठक काठमाडौंका चलिरहेको छ। त्यही बैठकले टुंगो लगाउँछ,' माओवादी पोलिटब्युरो सदस्य भरतप्रसाद साहले भने, बाँकी रहेका अरु मन्त्रालय अरु पार्टीलाई दिएर मन्त्रिमण्डल गठन गरिन्छ। एमाले, जसपा, जनमत र माओवादीलाई एकएक वटा मन्त्रालय दिइने कुरा चलिरहेको प्रदेशसभा सदस्यसमेत रहेका साहले बताए। एमाले(२३), जसपा(१६), जनमत(१३), माओवादी(७), राप्रपा(१), नेपाल समाजवादी (१) र स्वतन्त्र(२) गरी ६३ प्रदेशसभा सदस्यको समर्थमा बिहीबार यादव मुख्यमन्त्रीमा नियुक्त भएका थिए। स्रोतका अनुसार एमालेले भौतिक पूर्वधार तथा विकास मन्त्रालय, जसपाले समाजिक विकास, माओवादीले उद्योग, पर्यटन तथा वन र जनमत पार्टी भूमि व्यवस्था, कृषि तथा सहकारी मन्त्रालय दिने सहमति भएको छ। ऐमालेले भौतिक पूर्वधार तथा विकास, सामाजिक विकास, आर्थिक मामिला तथा योजना मन्त्रालय पाउनुपर्ने आफूहरूको दाबी रहेको ऐमालेकी प्रदेशसभा सदस्य सारदा थापाले बताइन्। एमालेबाट संसदीय दलका नेता सरोज कुमार राय, राजकुमार लेखी, सारदा थापा, दीपेन्द्र ठाकुर, त्रिलोकी चौधरीलगायत मन्त्रीमा दाबी गरेका छन्। केन्द्रीय सत्ता गठबन्धनको निर्णयअनुसार मधेस प्रदेशमा जसपा र जनमतले आलोपालो सरकारको नेतृत्व गर्ने सहमति भएको थियो। जसअनुसार एमालेको भागमा सभामुख र जनमत पार्टीको भागमा उपसभामुख परेको छ। यसका लागि पुस ३० गते चुनाव हुने एमाले नेता रामचन्द्र मण्डलले बताए। सभामुखका लागि एमालेबाट मण्डलले दाबी गर्दै आएका छन्। जसपाले आर्थिक मामिला तथा योजना र समाजिक विकास मन्त्रालयमा दाबी गरेको छ। जसपाबाट रामअशिष यादव र मनिष सुमन मन्त्री बन्ने चर्चा छ। जनमत पार्टीका संसदीय दलका नेता महेशप्रसाद यादवले आफ्नो पार्टीले भौतिक पूर्वधार तथा विकास, समाजिक विकास, आर्थिक मामिला तथा योजना मन्त्रालयमा दाबी गरेको बताए। जनमत पार्टीबाट वसन्त कुश्वाहा, महेश प्रसाद यादव, चन्दन सिंह, सञ्जय यादव, सतिश सिंह र अनिता साह मन्त्री पदको आकांक्षी छन्। नेता यादवले भने, हामीले कुन मन्त्रालय पाउने हो त्यसको टुंगो लागेको छैन। हाम्रो पार्टीबाट कोको मन्त्री बन्नुहुन्छ पार्टीको हाइकमाण्डले निर्णय गर्छ। माओवादीबाट भरत साह, युवराज भट्टराई( समीर) र सुनिता यादव मन्त्री पदको आकांक्षी छन्। माओवादी पार्टीका सचिव गणेश साहका अनुसार कसलाई मन्त्री बनाउनेबारे भोलि बिहान १० बजेभित्र पार्टीले अन्तिम टुंगो लगाउने बताए। माओवादीले शुक्रबारसम्म संसदीय दलको नेता, उपनेता, सचेत पनि छनौट गर्ने माओवादी नेता साहको भनाइ छ। साँझ ७ बजे मधेस प्रदेश सरकारमा सहभागी भएका सात दलहरुको छलफल जनकपुरमा हुँदैछ,' उनले भने।"
सभामुख निर्वाचनका लागि कांग्रेसले अन्य दलसँग छलफल गर्ने,काठमाडौं : नेपाली कांग्रेसले प्रतिनिधिसभाको सभामुख र उपसभामुखको निर्वाचनका विषयमा अन्य दलहरूसँग छलफल गर्ने भएको छ। पार्टी सभापति शेरबहादुर देउवा निवास धुम्बाराहीमा बिहीबार बसेको पार्टी पदाधिकारी बैठकले सभामुख र उपसभामुखको निर्वाचनका विषयमा संसदमा रहेका अन्य राजनीतिक दलहरूसँग छलफल चलाउने निर्णय गरेको सहमहामन्त्री बन्द्री पाण्डेले जानकारी दिए। दलहरूसँग छलफल गरेरमात्रै सभामुख र उपसभामुखमा उम्मेद्वारीका विषयमा पार्टीले निर्णय लिने उनले बताए। राष्ट्रपति चयनका विषयमा भने पार्टीभित्र अहिलेसम्म छलफल नभएको पाण्डेको भनाइ छ। पदाधिकारी बैठकमा स्ववियु निर्वाचन आइरहेको सन्दर्भमा नेविसंघ लगाएतका भातृसंगठनलाई पनि पूर्णता दिने विषयमा छलफल भएको सहमहामन्त्री पाण्डेले जानकारी दिए।
अख्तियारका पूर्वआयुक्त पाठक र नेपाल इन्जिनियरिङ कलेजका पूर्वअध्यक्ष न्यौपाने भ्रष्टाचारी ठहर,"काठमाडौं : अख्तियार दुरुपयोग अनुसन्धान आयोगका पूर्व आयुक्त राजनारायण पाठक भ्रष्टाचार अभियोगमा दोषी ठहर भएका छन्। उनीसँगै भ्रष्टाचार काण्डमा जोडिएका नेपाल इन्जिनियरिङ कलेजका तत्कालीन अध्यक्ष लम्बोदर न्यौपानेलाई पनि दोषी ठहर गरेको छ। अदालतले उनीहरूलाई तीन वर्ष कैद र ३९ लाख जरिवाना सजाय सुनाएको छ। विशेष अदालतका प्रमुख श्रीकान्त पौडेल, न्यायाधीशहरू यमुना भट्टराई र बलभद्र बास्तोलाको संयुक्त इजलासले पाठक र न्यौपानेलाई दोषी ठहर गरेको हो। नेपाल इन्जिनियरिङ कलेजमा भएको अनियमितता सम्बन्धमा पाठकले न्यौपानेसँग ७८ लाख घुस लिएको खुलासा भएको थियो।"
घनश्याम भुसाल भोलि नेकपा एकीकृत समाजवादीमा प्रवेश गर्दै,"काठमाडौं : एमाले छाडेका नेता घनश्याम भुसाल भोलि (शुक्रबार) नेकपा एकीकृत समाजवादी पार्टीमा प्रवेश गर्ने भएका छन्। भुसाललाई पार्टी अध्यक्ष माधव कुमार नेपाललगायतले स्वागत गर्ने भएका छन्। एकीकृत समाजवादीले शुक्रबार अर्याल होटलमा पत्रकार सम्मेलनको तयारी गरिरहेको छ। अध्यक्ष नेपालले भुसाललाई पार्टी प्रवेशका लागि सम्बाद गर्दै आएका थिए। आज बिहान अध्यक्ष नेपाल, उपमहासचिव प्रकाश ज्वाला र भुसालबीच यस विषयमा छलफल भएको स्रोतले जनाएको छ। एकीकृत समाजवादीका महासचिव बेदुराम भुषालले छिटोभन्दा छिटो पार्टीमा सामेल हुन भन्दै घनश्याम भुसाललाई पत्रसमेत पठाएको छ। पत्रमा भनिएको छ,पार्टी निर्माणसम्बन्धी तपाईंले राख्नु भएका धारणा उक्त प्रतिबद्धता अनुरूप नै छन्। त्यसैले तपाईं अब छिटोभन्दा छिटो नेकपा (एकीकृत समाजवादी)मा आवद्ध भएर नेपाली कम्युनिष्ट आन्दोलनको पुनर्गठन र रूपान्तरणको यस महान अभियानमा सरिक हुन हार्दिक अनुरोध छ। मंसिर ४ को निर्वाचनमा एमालेले टिकट नदिएपछि भुसालले रुपन्देही क्षेत्र नं १ मा स्वतन्त्र उम्मेदवारी दिएका थिए। पछि भुसाललाई माओवादीले समर्थन गरेको थियो।"
प्रचण्डले मुख्यमन्त्री जम्मकट्टेललाई भने  कांग्रेसले विश्वासको मत दिने वातावरण बनाउनुस्,"हेटौंडा : प्रधानमन्त्री पुष्पकमल दाहाल प्रचण्डले बागमती प्रदेशका मुख्यमन्त्री शालिकराम जम्कट्टेललाई कांग्रेसले पनि विश्वासको मत दिने वातावरण बनाउन आग्रह गरेका छन्। प्रधानमन्त्री निवास बालुवाटारमा आज बिहान भएको भेटमा प्रचण्डले सबै दलले विश्वासको मत दिनसक्ने वातावरण निर्माणको लागि पहल गर्न भनेका छन्। संघीय सरकारमा जस्तै बागमती प्रदेश सरकारमा पनि नेपाली कांग्रेससहितका सबै दलले विश्वासको मत दिनसक्ने वातावरण निर्माणको लागि पहल गर्न भन्नुभयो, भेटपछि जम्कट्टेलले भने। प्रधानमन्त्री प्रचण्डलाई २७० सांसदमध्ये चित्रबहादुर केसी र प्रेम सुवालबाहेक २६८ सांसदले विश्वासको मत दिएका थिए। सत्ता समीकरण दलहरूसँग छलफल गरेर प्रदेशमा नमूना काम गर्न प्रचण्डले निर्देशन दिए। प्रधानमन्त्री प्रचण्डले जनतामा नयाँ आसा जागेको भन्दै त्यसलाई पूरा गर्ने गरी काम गर्न मुख्यमन्त्री जम्कट्टेललाई निर्देशन दिए। भेटको क्रममा मुख्यमन्त्री जम्कट्टेलले प्रदेश प्रहरी छिटो समायोजन गरिदिन आग्रह गरे। साथै संघीय निजामति ऐन तत्काल निर्माण गरेर प्रदेशमा काम गर्न सहज वातावरण निर्माणको लागि आग्रह गरे। माओवादी केन्द्रका संसदीय दलका नेता जमकट्टेल एमालेसहितका सत्ता साझेदारको समर्थनमा मुख्यमन्त्री बनेका हुन्। जम्कट्टेलले माघ ३ गते विश्वासको मत लिने कार्यसूची छ।"
एमालेबाट को बन्ला सभामुखको उम्मेदवार ?,"काठमाडौंः सभामुख निर्वाचन आउन अब सात दिन मात्रै बाँकी छ । सत्ता साझेदार दलको सहमतिअनुसार सभामुख एमालेको भागमा परेको छ । सभामुखको निर्वाचन ५ माघमा हुँदैछ। एमालेले सभामुखमा कसलाई उम्मेदवार बनाउँछ भन्ने चासोको विषय बनेको छ। एमालेबाट सभामुखका आकांक्षी धेरै देखिएकाले पार्टीभित्र आन्तरिक लविङ सुरु गरेका छन्। एमालेबाट सुबासचन्द्र नेम्वाङले सभामुखमा चासो देखाएका छैनन् । एमालेभित्र सभामुखमा छविलाल विश्वकर्मा,पृथ्वीसुब्बा गुरुङ,विद्या भट्टराई,रघुजी पन्त, रघुवीर महासेठ मुख्य आकांक्षी हुन् । लमजुङबाट निर्वाचित गुरुङले पनि सभामुखमा इच्छा देखाएका छन् । गण्डकी प्रदेशको मुख्यमन्त्री बनिसकेका गुरुङ पनि सभामुखका सम्भावित उम्मेदवार हुन् । एमाले उपमहासचिव समेत रहेका गुरुङ एमालेमाओवादी गठबन्धन बनाउन भूमिका खेलेका नेतामा पर्छन् । विश्वकर्मा रुपन्देही१ बाट निर्वाचित सांसद् हुन् । उनी पटकपटक निर्वाचित हुने सांसदमा पर्छन् । विश्वकर्माले यसअघि कृषिमन्त्रीको भूमिका निर्वाह गरिसकेका छन् । यस्तै,कास्की२ बाट निर्वाचित सांसद् विद्या भट्टराई पनि सम्भावित उम्मेदवार हुन् । यसअघि संसद्को शिक्षा तथा स्वास्थ्य समिति सदस्य समेत रहेकी भट्टराई उपसभामुखको प्रतिस्पर्धामा थिइन् । ४ मंसिरमा सम्पन्न निर्वाचनमा भट्टराई कांग्रेसकी पुष्पा भुषालसँग पराजित भएकी थिइन् । पन्तले पनि सभामुखका आकांक्षी हुन् । एमालेबाट समानुपातिकमा परेका पन्त यसअघि माधवकुमार नेपाल प्रधानमन्त्री हुँदा राजनीतिक सल्लाहकार बनेका थिए । पन्त श्रममन्त्री समेत भइसकेका छन् । महासेठ धनुषा २ बाट निर्वाचित सांसद हुन्। यसअघि उपप्रधानमन्त्रीसमेत भइसकेका महासेठले पनि सभामुखमा इच्छा व्यक्त गरेका छन्। प्रतिनिधि सभा नियमावली २०७५ मा सभामुख निर्वाचनसम्बन्धी व्यवस्था छ । सुरुमा सभामुखको निर्वाचन कार्यतालिका संसद् सचिवालयले प्रकाशन गर्नेछ । प्रकाशित कार्यक्रममा निर्धारित समय भित्र कुनै सदस्यले कुनै अर्को सदस्यलाई सभामुख पदमा निर्वाचित गरियोस् भन्ने ढाँचामा प्रस्तावको सूचना महासचिव वा निजको अनुपस्थितिमा सचिवलाई दिनुपर्नेछ । प्रस्तावको सूचना प्रस्तावक सदस्यले बैठकमा प्रस्तुत गरेपछि समर्थक सदस्यले समर्थन गर्नेछ । त्यस्तो प्रस्तावको एक मात्र सूचना प्राप्त भएमा समर्थक सदस्यले बोलिसकेपछि अध्यक्षता गर्ने व्यक्तिले प्रस्तावित सदस्य सभामुख पदमा निर्विरोध निर्वाचित भएको घोषणा गर्नेछ । एकभन्दा बढी प्रस्तावको सूचना प्राप्त भएकोमा दर्ता क्रमानुसार प्रस्तावक सदस्यले प्रस्ताव प्रस्तुत गर्ने र समर्थक सदस्यले समर्थन गर्ने क्रम सकिएपछि सबै प्रस्तावमाथि संक्षिप्त छलफल हुनेछ र त्यसपछि अध्यक्षता गर्ने व्यक्तिले प्रस्तावलाई क्रमशः निर्णयार्थ प्रस्तुत गर्नेछ । एकभन्दा बढी प्रस्तावको सूचना प्राप्त भएमा निर्णयार्थ प्रस्तुत भएकोमा जुन प्रस्ताव प्रतिनिधि सभामा तत्काल कायम रहेका सम्पूर्ण सदस्य संख्याको बहुमतबाट पारित हुन्छ सो प्रस्तावमा प्रस्तावित सदस्य सभामुख पदमा निर्वाचित भएको मानिनेछ र बाँकी प्रस्तावलाई निर्णयार्थ प्रस्तुत गरिने छैन । प्रस्तावमाथि सभाको निर्णय दस्तखतसहितको मत विभाजनद्वारा हुने व्यवस्था छ । पहिलो बैठकको अध्यबक्षता गर्ने सदस्य सभामुख पदमा प्रस्तावित भएमा बभामुख पदमा प्रस्तावित नभएको त्यसपछिको जेष्ठ सदस्यले सो दिनको बैठकको अध्यक्षता गर्नेछ ।"
प्रदेश १ को सभामुखमा बाबुराम गौतम निर्विरोध,"विराटनगर : प्रदेश १ को सभामुखमा नेकपा (माओवादी केन्द्र)का बाबुराम गौतम निर्विरोध निर्वाचित भएका छन् । ओखलढुंगाको खबाट प्रदेशसभा सदस्यमा निर्वाचित ५० वर्षीय गौतम प्रदेशको दोस्रो सभामुख बनेका हुन् । सभामुखको मनोनयनका क्रममा गत मंगलबार सत्तारुढ गठबन्धनका तर्फबाट उनको मात्रै उम्मेदवारी परेको थियो । प्रतिपक्षी नेपाली कांग्रेस र नेकपा (एकीकृत समाजवादी)ले उम्मेदवार उठाएनन् । सभामुख चयन गर्न बिहीबार प्रदेशसभा बैठक बसेको थियो । सोही बैठकबाट प्रदेशसभाका ज्येष्ठ सदस्य गयानन्द मण्डलले एकल उम्मेदवारीका आधारमा गौतम सभामुखमा निर्विरोध निर्वाचित भएको घोषणा गरेका हुन् । उक्त घोषणासँगै उनी प्रदेशसभाको दोस्रो कार्यकालका लागि सभामुख बनेका छन् । उपसभामुख चयनका लागि भने आगामी शनिबार निर्वाचन हुँदैछ । सत्तारुढ दलबीचको भागबण्डामा उपसभामुख एमालेले पाएको छ । एमालेले महिलालाई उपसभामुख बनाउने तयारी गरेको छ । एमालेबाट उदयपुरकी सिर्जना दनुवार, भोजपुरकी सिर्जना राई र मोरङकी मालती सुब्बामध्ये एक जना उपसभामुख बन्ने सम्भावना रहेको स्रोतले बतायो । स्रोतका अनुसार सभामुख पुरुष भएकाले उपसभामुख महिलालाई बनाउनुपर्ने दबाब एमालेलाई परेको हो । एमाले प्रदेश संसदीय दलका नेता हिक्मतकुमार कार्की प्रदेशको मुख्यमन्त्री भइसकेका छन् । कार्कीले शुक्रबार विश्वासको मत लिँदैछन् । प्रदेश १ को प्रदेशसभा ९३ सदस्यीय छ । जसमा सत्तारुढ गठबन्धनभित्रका दलहरु एमालेका ४०, माओवादीका १३, राप्रपा (राष्ट्रिय प्रजातन्त्र पार्टी)का ६ र जसपा (जनता समाजवादी पार्टी)का १ जना सांसद छन् । कांग्रेसका २९ र एकीकृत समाजवादीका ४ जना सांसद छन् ।"
"सत्ता साझेदार दलको बैठक बस्दै, मन्त्रिपरिषद् विस्तारबारे छलफल हुने","काठमाडौं : सत्ता साझेदार दलको बैठक आज दिउँसो बस्ने भएको छ। सरकारले विश्वासको मत पाएसँगै सत्तारुढ दलहरूबीच मन्त्रिपरिषद् विस्तार र मन्त्रालय बाँडफाँडको विषयमा छलफल गर्न दिउँसो ३ बजे बालुवाटारमा बैठक बोलाइएको हो। बालकोटको बैठकले प्रधानमन्त्री माओवादी केन्द्रका अध्यक्ष पुष्पकमल दाहाल प्रचण्ड लाई बनाउने, राष्ट्रपति र सभामुख एमालेलाई दिने सहमति भएपनि अन्य पदमा सहमति जुटाउन बाँकी रहेको छ। बुधबार बेलुका प्रचण्ड र नेकपा एमाले अध्यक्ष केपी शर्मा ओलीबीच पनि न्यूनतम साझा कार्यक्रमका एजेण्डाहरू कार्यान्वय गर्ने र मन्त्रिपरिषद् विस्तार गरेर छिट्टै सरकारलाई पूर्णता दिने विषयमा छलफल भएको थियो। मन्त्रालय भागबण्डासँगै सभामुख, उपसभामुख र राष्ट्रपति, उपराष्ट्रपतिको निर्वाचनका विषयमा पनि छलफल भएको छ। प्रधानमन्त्री प्रचण्ड बालकोटबाट निस्किएलगत्तै गृहमन्त्री रवि लामिछाने र राष्ट्रिय प्रजातन्त्र पार्टीका अध्यक्ष राजेद्र लिङ्देन बालकोट पुगेका थिए। मन्त्रालय भागण्डाकै विषयमा उनीहरूबीच छलफल भएको स्रोतको भनाइ छ। गठबन्धनमा धेरै दल सहभागी भएको भन्दै राष्ट्रिय स्वतन्त्र पार्टीलाई तीन मन्त्रालय र राप्रपालाई समेत तीन मन्त्रालय दिने तयारी गरिएको छ। तर लामिछानेले आफ्नो दललाई चार मन्त्रालयसहित उपसभामुख पाउनुपर्ने दाबी गर्दै आएका छन्। यता राप्रपा अध्यक्ष लिङ्देनले बागमती प्रदेशमा मुख्यमन्त्री नपाएको भन्दै सरकारमा चार मन्त्रालय दाबी गर्दै आएको छ। यही विषयमा उनीहरूबीच गम्भीर छलफल भएको स्रोतको भनाइ छ। प्रचण्डले सात सारथिसहित सरकारको बागडोर सम्हालेका छन्। उनले पहिलो चरणमा आठ सदस्यीय मन्त्रिपरिषद् बनाएका छन्। सारथिमध्ये तीनजना उपप्रधानमन्त्री छन्। जसमा विष्णुप्रसाद पौडेल, नारायणकाजी श्रेष्ठ र रवि लामिछाने छन्। एमालेका पौडेलले अर्थ, माओवादीका श्रेष्ठले भौतिक पूर्वाधार तथा यातायात र रास्वपाका लामिछानेले गृह मन्त्रालयको जिम्मेवारी पाएका छन्। अन्य मन्त्रीमा एमालेबाट ज्वालाकुमारी साह, दामोदर भण्डारी, राजेन्द्रकुमार राई र जनमतबाट अब्दुल खान छन्। उनीहरूलाई मन्त्रालय भने तोकेका छैनन्। आजको गठबन्धनको बैठकमा छलफल गरेर शक्तिबाँडफाँडको विषयलाई अन्तिम निर्णय हुनेछ। नयाँ सत्ता समीकरणमा एमाले, माओवादी केन्द्र, रास्वपा, राप्रपा, नाउपा, जनमत छन्।"
असाधारण विश्वासको मत पाएको यो सरकार पूर्णकाल चल्छ : गृहमन्त्री,"चितवनः उपप्रधान एवं गृहमन्त्री रवि लामिछानेले वर्तमान सरकार पूर्णकालिन समय चल्ने बताएका छन् । उनले अधिकांश दलको विश्वास पाएको सरकारले पूरा अवधि काम गर्ने दावी गरेका छन् । आफ्नो निर्वाचन क्षेत्र चितवन पुगेका लामिछानेले भरतपुर विमानस्थलमा आयोजित पत्रकार सम्मेलनमा बोल्दै सरकारको आयु विश्वासको मतले नै प्रष्ट पारेको बताए । यो सरकार पूर्णकाल चल्छ ,उनले भने,यति धेरै विश्वासको मत पाएपछि सरकारको गति अल्मलिने कुरा हुँदैन । उनले आदेश नभई कानुनको पालना गर्न सुरक्षा अधिकारीलाई आग्रह गरे । गृहमन्त्री लामिछानेले प्रहरीको फरार सूचीमा रहेका एमालेका सांसद महोत्तरीका लक्ष्मी महतो कोइरी संसदमा उपस्थित भएको आफूले नदेखेको बताए । आफूले थाहा पाएपछि प्रहरीलाई पक्राउ गर्न भनेको उनको भनाइ छ। सबै सांसदलाई देख्ने वित्तिकै चिन्न पनि गाह्रो हुन्छ । भोटिङको माहोल पनि त्यस्तै थियो । मैले थाहा पाउने वित्तिकै प्रहरी प्रमुखलाई भनिसकेको छु । लामिछानेले भने,यो प्रक्रियामा गइसकेको छ । उनले भने,सरकारमा सहभागी या विश्वासको मत दिँदैमा कानुनको पालना हुने हो र?' उप्रधानमन्त्री धेरै हुँदा राज्यलाई भार नपर्ने बताए । बरियता मिलाएर बनाइएको भएपनि त्यसले राज्यलाई असर गर्ने बताए । उपप्रधानमन्त्री हुँदै नभए पनि फरक पर्ने विषय होइन । तर,धेरै हुँदा त्यसले राज्यलाई थप भार पार्ने होइन । राजनैतिक कुरा थप सम्मान बाहेक केही होइन , उनले भने ,सरसल्लाह गर्दा पहिला उपप्रधान भइसकेका साथीहरुका लागि मिलाउँदा गरिएको हो । अझै पनि मेरो नामको अगाडिको उपप्रधान हटाउँदा केही फरक पर्दैन । क्रसर उद्योगलाई कानुनी दायरामा ल्याउन खोजेको उनको भनाइ छ। 'सरकारले एकोहोरो मात्र कुरा गर्ने बताउँदै छलफलका लागि व्यवसायीलाई आह्वान गरेको छ, कानुनको दायरामा आउँदिन भन्न पाइँदैन ,'उनले भने ,मापदण्डमा आउनका लागि छलफल गरेर समय दिएर समाधानका लागि सरकार सकारात्मक छ ।"
बागमती प्रदेशको सभामुखमा राप्रपाबाट भुवन पाठकको मनोनयन दर्ता,"हेटौडा : बागमती प्रदेशको मुख्यमन्त्रीका लागि सत्ता गठबन्धनबाट राष्ट्रिय प्रजातान्त्रिक पार्टीबाट भुवन पाठकले मनोनयन दर्ता गराएका छन्। उनको प्रस्तावकमा एमालेका जगन्नाथ थपलिया र समर्थकमा नेकपा माओवादी केन्द्रका युवराज दुलाल रहेका छन्। सत्तारुढ दलहरुबीच मुख्य पदमा भागबण्डा हुँदा बागमती प्रदेशको मुख्यमन्त्रीमा राप्रपाले लिने सहमति भएको थियो। यसअघि मुख्यमन्त्रीका लागि नेपाली कांग्रेसबाट शिवराज अधिकारी र नेपाल मजदुर किसान पार्टीबाट सृजना सायजुले मनोनयन दर्ता गराएका छन्। ११० सदस्यीय प्रदेश सभामा बहुमत ल्याउन ५६ सांसदको आवश्यकता पर्छ। कांग्रेसका ३७,नेकपा एमालेका २७,माओवादी केन्द्रका २१,राप्रपाका १३,नेकपा एसका ७,नेमकिपाका ३ र हाम्रो नेपाली पार्टीका २ सांसद छन्।"
प्रधानमन्त्री प्रचण्डलाई भेट्न बालुवाटार पुगे मुख्यमन्त्री जमकट्टेल,काठमाडौं : बागमती प्रदेशका मुख्यमन्त्री शालिकराम जमकट्टेल प्रधानमन्त्री पुष्पकमल दाहाल प्रचण्डलाई भेटेका छन्। बागमती प्रदेशका नवनियुक्त मुख्यमन्त्री शालिकराम जमकट्टेलले बालुवाटार पुगेर प्रधानमन्त्रीसँग भेटवार्ता गरेको प्रधानमन्त्रीको सचिवालयले जनाएको छ । उनीहरुबीच समसामयिक राजनीति र प्रदेशको मन्त्रिमण्डल विस्तारबारे छलफल भएको छ। माओवादी केन्द्रका संसदीय दलका नेता जमकट्टेल एमालेसहितका सत्ता साझेदारको समर्थनमा मुख्यमन्त्री बनेका हुन्। भेटमा जमकट्टेल र प्रचण्डले बधाई तथा शुभकामना आदनप्रदानसमेत गरेका छन्।
शंकास्पद ४५ करोड अनुसन्धानमा आलटाल,"काठमाडौं : जगदम्बा स्टिल्स प्रालिबाट व्यवसायी दीपक भट्टको व्यक्तिगत खातामा गएको शंकास्पद ४५ करोड रकमको अनुसन्धानमा सम्पत्ति शुद्धीकरण अनुसन्धान विभागले आलटाल गरिरहेको छ। राजनीतिक शक्तिकेन्द्रको दबाबपछि यो प्रकरणको प्रारम्भिक छानबिनमै विभाग अल्झिएको हो। एउटा व्यापारिक घरानाले चार दिनमा दैनिक गरेर करोडौं रकम व्यक्तिका नाममा किन उपलब्ध गरायो भन्ने विषयलाई नै अनसुन्धानको केन्द्रबिन्दु बनाउनुपर्ने कानुन व्यवसायी बताउँछन्। शंकास्पद आर्थिक कारोबार गर्दै आएका भट्टको आयस्रोतका साथै आयकर र भ्याटमा यथाशीघ्र अनुसन्धान अघि बढाई वित्तीय प्रणाली जोगाउन विज्ञको सुझाव छ। गैरकानुनी गतिविधिलाई कानुनी देखाउन व्यापारीहरूले देखावटी कारोबार (सेम ट्रान्जेक्सन) देखाउने प्रयास गर्ने सम्भावना हुन सक्छ, नाम उल्लेख नगर्ने सर्तमा एक कर्पोरेट कानुन व्यवसायीले भने, यसतर्फ अनुसन्धान गर्ने निकाय सजग हुनुपर्छ। सर्वोच्च अदालतका पूर्वन्यायाधीश बलराम केसी विभागको काम प्रभावकारी हुन नसकेको टिप्पणी गर्छन्। जागिर खाएर बस्ने मात्र होइन। सम्पत्ति शुद्धीकरण विभागले के कस्तो काम गर्यो ? यो विषयमा जनतालाई जानकारी गराउनुपर्दैन ?, पूर्वन्यायाधीश केसी भन्छन्, मिडियाले उजागर गरेका विषयमा अनुसन्धान गर्नुपर्छ। तर, अनुसन्धान गर्नु साटो दबाउने प्रयास गरिन्छ।भट्टको सम्बन्धमा अख्तियार दुरुपयोग अनुसन्धान आयोगले पनि छानबिनलाई अघि बढाउन सक्ने उनको ठम्याइ छ। अनुसन्धान गर्ने निकायमा आफ्नो मान्छे नियुक्त गर्ने, बफादार कर्मचारीलाई सरुवा गर्दा यस्ता निकाय बेकम्मा हुन पुगेको केसी बताउँछन्। शंकास्पद आर्थिक कारोबारीहरूको आयस्रोत नखोज्दा अन्तर्राष्ट्रिय रूपमा मुलुकको छविमा नकारात्मक प्रभाव पर्ने बताउँछिन् ट्रान्सपरेन्सी इन्टरनेसनल नेपालकी अध्यक्ष पद्मिनी प्रधानांग। शंकास्पद रकमबारे यथाशीघ्र छानबिन गरी दोषी देखिए कारबाही गर्नुपर्छ, अध्यक्ष प्रधानांग भन्छिन्, लगानीमा आयस्रोत खोज्ने व्यवस्थालाई सुधार गरी थप कडा बनाउन आवश्यक छ। भट्टको एकल स्वामित्वमा रहेको इन्फिनिटी होल्डिङ्समार्फत गरेका विभिन्न कारोबारको स्रोत खुल्न नसकेको विभाग उच्च स्रोत बताउँछ। ती अधिकारीका अनुसार जगदम्बा स्टिल्सबाटै थप ४० सहित ८५ करोड भट्टको खातामा पुगेकामा छानबिन भइरहेको छ। राष्ट्र बैंकको सिफारिसमा विभागले प्रारम्भिक छानबिन मात्रै गरेको हो। शंकास्पद ४५ करोड कारोबारको स्टेटमेन्ट भने अन्नपूर्ण पोस्ट्ले प्राप्त गरेको छ। सम्पत्ति शुद्धीकरण गर्ने व्यक्तिले सामान्यतः यथार्य स्रोत लुकाउने, बदल्ने, छल्ने, छुटाउने वा अन्य कुनै कानुनी तरिकाबाट आर्जन भएको देखाउनेजस्ता जटिलतम र बहुचक्री विधिको प्रयोग गर्ने विभागका एक अधिकृतले बताए। उनले भने, राज्यलाई झुक्याउँदै सम्पत्ति आर्जन गर्छन्। राजनीतिक संरक्षण प्राप्त गरी आफूलाई कानुनी कारबाहीबाट बचाउँछन्। करिब ६५ करोड रुपैयाँको शंकास्पद कारोबारमा प्रहरीले पक्राउ गरेका व्यापारी पृथ्वीबहादुर शाहमाथिको अनुसन्धान पनि अधुरै देखिन्छ। यही विषयमा तत्कालीन अर्थमन्त्री जनार्दन शर्मा र गभर्नर महाप्रसाद अधिकारीबीच टकराव भयो, वरिष्ठ अधिवक्ता श्रीहरि अर्याल भन्छन्, अवैध धन्दाबाट आएको हो भने छानबिनमा सघाउनुपर्छ। अन्यथा त्यसले देशकै छवि बिगार्छ। सरकारको सहयोग र राजनीतिक दलको इच्छाशक्ति भए अनुसन्धान प्रभावकारी हुने वरिष्ठ अधिवक्ता अर्याल बताउँछन्। दुर्भाग्य ! कर्मचारीतन्त्र राजनीतिक नेतृत्वको छायामा बस्यो। राजनीतिक संरक्षणमा यी सबै काम भइरहेको छ, उनी भन्छन्, यो अनुसन्धान गर्नुपर्ने विषय हो। मुलुकमा सुशासन दिने सरकारको प्रतिबद्धता छ। गृहमन्त्रीले भनसुनको कुरा केही नगर्नुहोस् भन्ने आग्रह गरेका छन्। सरकारको परीक्षण हुन बाँकी छ। विभागका सूचना अधिकारी ऋषिराम पोखरेलले शंकास्पद कारोबारमा मुछिएका व्यापारी शाहका बारेमा अनुसन्धान भइरहेको तर भट्टका बारेमा कुनै जानकारी नरहेको बताए। सम्पत्ति शुद्धीकरण कार्यले मुलुकको वित्तीय प्रणालीको स्वरूप, अस्तित्व, साख, सन्तुलन तथा विकासमा नकारात्मक असर पुर्याउने जोखिम रहेको जानकार बताउँछन्। सम्पत्ति शुद्धीकरण भन्नाले गैरकानुनी कार्य गरी आर्जन गरेको सम्पत्तिलाई कानुनी स्रोतबाट प्राप्त भएको देखाउन त्यसको वास्तविक स्रोत लुकाउने, प्रकृति बदल्ने वा कारोबार छल्ने कार्य हो। यससम्बन्धी कसुर निवारण गर्न सम्पत्ति शुद्धीकरण निवारण ऐन, २०६४ तथा सम्पत्ति शुद्धीकरण निवारण नियमावली, २०६६ जारी गरिएका छन्। यसै क्रममा नेपाल संयुक्त राष्ट्रसंघकोे लागूऔषध नियन्त्रण, आतंकवादमा वित्तीय लगानी निवारण, भ्रष्टाचार निवारण, संगठित अपराध नियन्त्रण र सार्क क्षेत्रीय स्तरमा समेत लागूऔषध तथा आतंकवाद नियन्त्रणसम्बन्धी क्षेत्रीय महासन्धिहरूको पक्षराष्ट्र बनिसकेको छ। प्रधानांग विदेशमा रहेका नेपालीको कालोधन अनुसन्धान गर्नुपर्ने बताउँछिन्। वित्तीय सूचना संकलन तथा विश्लेषण गर्न राष्ट्र बैंकमा वित्तीय जानकारी एकाइ तथा कसुर अनुसन्धान गर्न सम्पत्ति शुद्धीकरण अनुसन्धान विभाग स्थापना गरिएको छ। तर, अनुसन्धान प्रभावकारी हुन सकेको छैन। विभागको काम प्रभावकारी हुन नसकेको जनगुनासो कायमै छ, पूर्वन्यायाधीश केसी भन्छन्, तत्कालीन प्रधानन्यायाधीश चोलेन्द्रशमशेर जबरा अवकाश पाइसक्दासमेत सम्पत्ति शुद्धीकरणको विषयमा छानबिन हुन सकेको छैन।"
लुम्बिनी प्रदेशका मुख्यमन्त्रीको आज शपथ ग्रहण,"दाङ : लुम्बिनी प्रदेशका मुख्यमन्त्री लिला गिरीले आज पद तथा गोपनीयताको शपथ लिने भएका छन्। प्रदेश प्रमुख अमिक शेरचनले दिउँसो १ बजे उनलाई शपथ ग्रहण गराउनेछन्। आजै तीन सदस्यीय मन्त्रिपरिषद् गठनको पनि तयारी गरिएको छ । एमाले र माओवादी केन्द्रबाट एकएक मन्त्री बनाउने तयारी रहेको माओवादी केन्द्रका संसदीय दलका नेता जोखबहादुर महराले बताए। 'आज तीन सदस्यीय मन्त्रिपरिषद् गठनको तयारी गरिएको छ', उनले भने, 'त्यसका लागि छलफल भइरहेको छ।' बुधबार प्रदेश प्रमुख अमिक शेरचनले नेपालको संविधानको धारा १६८ को उपधारा (२) बमोजिम एमाले संसदीय दलका नेता गिरीलाई मुख्यमन्त्रीमा नियुक्त गरेका थिए। अहिले लुम्बिनी प्रदेशमा १३ मन्त्रालय छन् । यसलाई घटाउने गरी छलफल भइरहेको छ । रासस"
सातै प्रदेशले पाए मुख्यमन्त्री,"सातै प्रदेशले मुख्यमन्त्री पाएको छ। बुधबार मधेस, लुम्बिनी, कर्णाली र सुदूरपश्चिम प्रदेशमा एकै दिन चारवटा मुख्यमन्त्री नियुक्त भएका छन्। मधेसमा जनता समाजवादी पार्टीका सरोजकुमार यादव, लुम्बिनीमा एमालेका लीला गिरी, कर्णालीमा माओवादी केन्द्रका राजकुमार शर्मा र सुदूरपश्चिममा एमालेका राजेन्द्रसिंह रावल नियुक्त भएका हुन्। बागमती, गण्डकी र प्रदेश १ ल भने यसअघि नै मुख्यमन्त्री पाइसकेको छ। बागमतीमा माओवादीका शालिकराम जमकट्टेल, गण्डकीमा एमालेका खगराज अधिकारी र प्रदेश १ मा एमालेका हिक्मत कार्की नियुक्त भएका हुन्। ६३ जना सांसदको समर्थनमा मधेस प्रदेश प्रमुख हरिशंकर मिश्रले सरोजकुमार यादवलाई मुख्यमन्त्रीमा नियुक्त गरेका हुन्। उनलाई एमाले, माओवादी केन्द्र, जनमत पार्टी, नेपाल संघीय समाजवादी पार्टी, राप्रपा र दुई जना स्वतन्त्र सांसद सुरिता साह र अनिरुद्धकुमार सिंहले समर्थन गरेको एमाले सांसद रामचन्द्र मण्डलले बताए। नेपालको संविधानको धारा १६७ को उपधार (२) बमोजिम मुख्यमन्त्रीका लागि यादवलाई नियुक्त गरेको हो। प्रदेश प्रमुख मिश्रले आह्वान गरेको समयसीमाभन्दा पहिले यादवले मुख्यमन्त्रीका लागि दाबी पेस गरेकोमा प्रदेश प्रमुखले मुख्यमन्त्री नियुक्त गरेका हुन्। सरकारलाई मधेसमा एमालेका २३, जसपाका १६, जनमत पार्टीको १३, माओवादीका ९, नेपाल संघीय समाजवादीका १, राप्रपाका १ र स्वतन्त्र २ सांसदको समर्थन छ। को हुन् यादव ? बाराको हरिहरपुर गाविसमा २०३० फागुन ३० गते जन्मिएका यादवले गाउँकै विद्यालयमा उच्च शिक्षा हासिल गरे। स्नातक अध्ययन नसकिँदै राजेन्द्र महतो नेतृत्व सद्भावना पार्टीमा उनी लागे। राजनीतिमा प्रखर मानिएका उनी २०४८ सालमा तत्कालीन सद्भावना पार्टीको सदस्यता ग्रहण गरी सक्रिय राजनीतिमा होमिए। सद्भावनाबाट राजनीति सुरु गरेका उनी पहिलोपटक तत्कालीन राजपाबाट चुनावी प्रतिस्पर्धामा विजयी भएका थिए। हाल उनी सिम्रौनगढ नगरपालिका३ नयका टोला निवासी हुन्। गाँउ आसपासमा विद्यालय, शिक्षा, सामाजिक र स्वास्थ्य क्षेत्रमा उनका पसातै प्रदेशले मुख्यमन्त्री पाएको छ। बुधबार मधेस, लुम्बिनी, कर्णाली र सुदूरपश्चिम प्रदेशमा एकै दिन चारवटा मुख्यमन्त्री नियुक्त भएका छन्। मधेसमा जनता समाजवादी पार्टीका सरोजकुमार यादव, लुम्बिनीमा एमालेका लीला गिरी, कर्णालीमा माओवादी केन्द्रका राजकुमार शर्मा र सुदूरपश्चिममा एमालेका राजेन्द्रसिंह रावल नियुक्त भएका हुन्।रिवारले जग्गा र नगद दान गरेकाले नाम चर्चा हुने क्षेत्र हो। धनाढ्य परिवार (जमिनदार) का उनका बुवा प्रमानन्दप्रसाद यादव पनि पञ्चायतकालमा गाउँ पञ्चायतका मुखिया हुँदै प्रजातन्त्रपछि सद्भावना पार्टीका नेता थिए। सद्भावना पार्टीका उनी महासचिव थिए। जसपा, लोसपा, सद्भावना लगायतका मधेश केन्द्रित दल एकीकरण भएर राजपा बन्दा उनी राजपाका राष्ट्रिय उपाध्यक्ष बनेका थिए। उनले प्रवीणता प्रमाणपत्र तह (आईएससी) सम्म अध्ययन गरेका हुन्। माध्यमिक शिक्षा गाउँ नजिकै सिम्रौनगढस्थित कंकाली माविबाट लिएका हुन्। २०६४ को पहिलो संविधानसभा सदस्यमा बारा क्षेत्र १ बाट प्रत्यक्षतर्फ सद्भावना पार्टीबाट निर्वाचित हुँदै संसदीय यात्रा सुरु गरेका थिए। माओवादीका अध्यक्ष पुष्पकमल दाहाल र बाबुराम भट्टराई नेतृत्वको सरकारमा सद्भावना पार्टीबाट उनी पहिलोपटक स्वास्थ्य राज्यमन्त्री र दोस्रोपटक उद्योग, वाणिज्य तथा आपूर्ति राज्यमन्त्री बने। २०७० मा भने फेरि सोही क्षेत्रबाट संविधानसभा सदस्यमा उम्मेदवार बन्दा कांग्रेसका उम्मेदवारसँग पराजित भए। २०७४ मा बारा निर्वाचन क्षेत्र १ को (ख) बाट प्रदेशसभा सदस्यमा तत्कालीन राजपाबाट विजयी भई मधेसका सभामुख बने। पाँच वर्षसम्म सभामुखको अनुभव बटुलेका उनले २०७९ को चुनावमा सोही क्षेत्रबाट एमालेको तालमेलमा जसपाको तर्फबाट उम्मेदवार भएर विजयी भई मुख्यमन्त्रीसम्मको यात्रा तय गरे। लीला गिरीले मुख्मयन्त्रीमा बहुमतसहितको दाबी पेस गरेपछि बुधबार लुम्बिनी प्रदेश प्रमुख अमिक शेरचनले उनलाई मुख्यमन्त्री नियूक्त गरेका हुन्। ५८ जना प्रदेशसभा सदस्यको हस्ताक्षसहित गिरीले आफूलाई मुख्यमन्त्रत्री नियुक्ति गर्न दाबी गरेका थिए। एमालेका २९, माओवादी केन्द्रका १०, राप्रपाका ४, नागरिक उन्मुक्ति पार्टीका ४, जसपाका ३, जनमत पार्टीका ३ जना, लोसपाका ३ जना र स्वतन्त्र दुई जनाले उनलाई समर्थन गरे। पाँच वर्ष अवधिको कार्यकाल लुम्बिनीमा एमाले र माओवादीले सरकारको नेतृत्व गर्ने सहमति भएको छ। माओवादी नेतृत्वको चर्को दबाबपछि पार्टी नेतृत्व आधाआधा कार्यकालका लागि सहमतिमा पुगेका हुन्। नवनियूक्त मुख्यमन्त्री गिरीको पुख्र्यौली घर गुल्मीको रुरुक्षेत्र गाउँपालिका५ बम्घा हो। हाल उनी रुपन्देहीको तिलोत्तमा नगरपालिका१ स्थित शंकरनगरमा बस्दै आएका छन्। एमालेका पोलिटब्युरो सदस्य एवं प्रदेश सह इन्चार्जसमेत रहेका गिरी यसअघि प्रदेशको उद्योग, पर्यटन वन तथा वातावरण मन्त्रीसमेत थिए। राजनीतिमा उनको स्वच्छ छबी छ। गिरी पूर्व शिक्षकसमेत हुन्। तिलोत्तमाको ढिंगरनगरमा रहेको जनज्योती माविमा उनले पढाएको विगत छ। २०२२ सालमा १२ वर्षको उमेरमै गुल्मीमा तत्कालीन पञ्चहरूविरुद्ध अगुवा शिक्षक सिद्धिनाथ ज्ञवालीहरूसँगै आन्दोलनमा सहभागी गिरी गुल्मीबाट २०३४ सालमा रुपन्देही बसाइ सरेका हुन्। बहुदलीय व्यवस्थाको पहिलो गाविस अध्यक्षसमेत हुन्, उनी। शंकरनगर गाविसमा गिरी पहिलो जननर्वाचित अध्यक्ष हुन्। उनले सहिद गंगालाल पुस्तकालयको महासचिव, क्रान्तिकारी बुद्धिजीवी संघ, शिक्षक संगठन, युवा सक्रिय दल, दक्षिण एशियामै ऐतिहासिक मानिने सोह्रछत्तीस कुला मौजाको नेतृत्व हुँदै किसान आन्दोलनमा सरिक भएर किसानमा वामपन्थी राजनीति प्रवाह गरेका थिए। २०६१ साल माघ १९ मा तत्कालीन राजा ज्ञानेन्द्रको शाहीको कु को विरोधको नेतृत्व गरेको भन्दै उनलाई पक्राउ गरि जेल चलान गरियो। २०४६ देखि पार्टी कमिटीको नेतृत्व गरेका गिरीले सोही साल नेकपा मालेको जिल्ला कमिटी सदस्य, सोही समयमै जिल्ला वाममोर्चाको सदस्य, २०४७ सालमा पार्टी एकीकरण भएपछि बनेको नेकपा एमालेको जिल्ला कमिटी सदस्य, २०५६ सालमा जिल्ला कमिटी रुपन्देहीको उपसचिव भएर काम गरेका थिए। गिरी रुपन्देही क्षेत्र नं २ (१) बाट निर्वाचित सांसद् हुन्। रुकुमपश्चिको प्रदेशसभा (ख) बाट निर्वाचित राजकुमार शर्मालाई प्रदेश प्रमुख तिलक परियारले मुख्यमन्त्रीमा नियुक्त गरेका हुन्। शर्माले २५ जना सांसदको हस्ताक्षरसहित बुधबार प्रदेश प्रमुखको कार्यालयमा मुख्यमन्त्रीका लागि दाबी पेस गरेका थिए। प्रदेश प्रमुखको कार्यालयले पुस २१ गते सात दिनको समय दिएर मुख्यमन्त्रीमा दाबी पेस गर्न आह्वान गरेको थियो। बुधबार ५ बजेभित्र दाबी पेस गर्ने समय सीमा तोकिएको थियो। तोकिएकै अवधिभित्र २५ जना सांसदको समर्थन जुटाएर शर्माले आफूलाई मुख्यमन्त्रीमा नियुक्त गर्न प्रदेश प्रमुखको कार्यालयमा दाबी पेस गरेका थिए। वर्तमान सत्ता गठबन्धनको भागवण्डामा कर्णालीमा सरकारको नेतृत्व माओवादीको भागमा परेको थियो। शर्मालाई माओवादीका १३, एमालेका १०, एकीकृत समाजवादीका एक र राप्रपाका एक जना सांसदको समर्थन छ। ४० सदस्यीय प्रदेशसभा रहेको कर्णालीमा बहुमतको सरकार गठन गर्न कम्तिमा २१ जना सांसद चाहिन्छ। शर्माको पक्षमा २५ जना सांसदले हस्ताक्षर गरेका छन्। माओवादी, एमाले, राप्रपा र एकीकृत समाजवादीको समर्थनमा शर्मा मुख्यमन्त्री बनेसँगै प्रदेशसभाको सबैभन्दा ठूलो दल नेपाली कांग्रेस प्रतिपक्ष बनेको छ। यहाँ कांग्रेस १४ सांसदसहित पहिलो दल बनेको छ। यस्तै एकजना स्वतन्त्र सांसद छन्। मुख्यमन्त्री तथा मन्त्रीले बिहीबार पद तथा गोपनीयताको शपथ लिने कार्यक्रम तय भएको छ। सत्ता गठबन्धनबीच कर्णालीमा पाँच बर्ष नै माओवादीले सरकारको नेतृत्व गर्ने शीर्ष तहमा सहमति भएको थियो। तर, शीर्ष तहमा भएको सहमति प्रदेशमा उल्टिएको छ। कर्णालीमा माओवादी र एमालेले आलोपालो सरकारको नेतृत्व गर्ने सहमति प्रदेश तहमा जुटाएका छन्। दुई दलबीच भएको सहमतिअनुसार अब पहिलो साढे दुई वर्ष माओवादीले सरकारको नेतृत्व गर्नेछ। त्यसपछि साढे दुई वर्षसम्म एमालेले सरकारको नेतृत्व गर्ने सहमति भएको छ। यस्तै, मुख्यमन्त्री र तीनवटा मन्त्रालय माओवादीले लिने र एमालेले तीनवटा मन्त्रालय लिने पनि सहमति भएको छ। दुई दलबीच भएको सहमतिअनुसार प्रदेशमा हाल रहेका ८ वटा मन्त्रालयमा एउटा मन्त्रालय घटाएर मन्त्रालयको संख्या ७ वटा कायम गरिनेछ। राजकुमार शर्मा कर्णालीको तेस्रो मुख्यमन्त्री बनेका छन्। यसअघि माओवादीबाट महेन्द्रबहादुर शाही र काँग्रेसबाट जीवनबहादुर शाही मुख्यमन्त्री बनेका थिए। कर्णालीको तेस्रो मुख्यमन्त्री बन्न सफल शर्मा माओवादीको तर्फबाट रुकुमपश्चिमबाट प्रदेशसभामा निर्वाचित भएका हुन्। केहीदिन पहिला मात्र उनी माओवादी संसदीय दलको नेतामा चयन भएका थिए। शर्माको जन्म २०२८ साल भदौमा रुकुमको चौरजहारी नगरपालिकास्थित साक्चामा भएको हो। बाल्यकालबाटै उनी राजनीतिमा रुची राख्थे। २०४१ सालमा उनकै घरमा आयोजित अनेरास्ववियुको क्षेत्रीय सम्मेलनमा सहभागी बने। त्यसपछि उनी राजतन्त्र विरोधी अभियानमा संगठित हुँदै राजनीतिमा होमिए। उनले २०४६ मा मोटो मशालको पार्टी सदस्यता प्राप्त गरेका थिए। कक्षा १० सम्म अध्ययन गरेका उनी २०५० सालदेखि माओवादीले थालेको जनयुद्धमा होमिए। माओवादीले युद्धमा छँदा २०५३ सालको पुसमा डोल्पाको त्रिवेणीस्थित प्रहरीचौकीमा आक्रमण गर्ने योजना बनायो। त्यही क्रममा शर्मा लडाइँमा सामेल भए। २०५४ तिर कर्णालीका विभिन्न जिल्लाको नेतृत्व सम्हालेका शर्माले २०५८ पछि भने मुगु र डोल्पाको नेतृत्व गरे। २०६१ मा दैलेख झरेका उनी शान्ति प्रक्रिया सुरु हुँदासम्म दैलेखमा रहेर पार्टीको काममा सक्रिय भए। शान्ति प्रक्रियापछि पार्टीका विभिन्न मोर्चाको नेतृत्व गरेका उनले पार्टीको केन्द्रीय प्रचार विभागमा रहेर काम गरेको अनुभव छ। हाल उनी नेकपा माओवादी केन्द्रको पोलिटब्यूरो सदस्यको भूमिकामा क्रियाशील छन्। सुदूरपश्चिमको मुख्यमन्त्रीमा एमाले संसदीय दलका नेता राजेन्द्रसिंह रावल नियुक्त भएका छन्। सत्ता गठबन्धनमा रहेका माओवादी केन्द्र र नागरिक उन्मुक्ति पार्टीको समर्थनमा रावल मुख्यमन्त्रीमा नियुक्त भएका हुन्। ५३ सदस्यीय प्रदेश सभामा बहुमतका लागि २७ सांसदहरूको समर्थन आवश्यक पर्छ। एमालेका १०, माओवादी केन्द्रका ११, नागरिक उन्मुक्ति पार्टीका ७ र राप्रपाका १ जना गरी उनलाई २९ जनाको समर्थन छ। २९ जना प्रदेशसभा सदस्यको हस्ताक्षरसहित प्रदेश प्रमुखको कार्यालय पुगेका रावललाई बुधबार अपराह्न प्रदेश प्रमुख देवराज जोशीले मुख्यमन्त्रीमा नियुक्त गरेका हुन्। मुख्यमन्त्रीको शपथ भने बिहीबार हुने भएको छ। सुदूरपश्चिममा नेकपा एमाले र माओवादी केन्द्रले आलोपालो सरकारको नेतृत्व गर्ने सहमतिपछि उनी मुख्यमन्त्रीमा चयन भएका हुन्। राजेन्द्र रावलको जन्म २०२१ जेठ १६ गते बैतडीको दशरथचन्द नगरपालिका५ मारकण्ड गाउँमा भएको हो। उनी २०३६ सालको जनमत संग्रहको आन्दोलनमा सहभागी थिए। उनी २०३९ सालमा अनेरास्ववियुको राजनीतिबाट एमालेको राजनीतिमा आएका हुन्। २०४२ सालमा बैतडीमा नेपाल राष्ट्रिय शिक्षक संगठनको आन्दोलनको नेतृत्व गरेकाले पक्राउसमेत परे। उनी २०४६ सालमा प्रेमसिंह धामी नेतृत्वको तत्कालीन नेकपा (माले) को प्रथम जिल्ला संगठन कमिटी सदस्यसमेत भए। २०४७ सालमा अनेरास्ववियु तेस्रो जिल्ला अधिवेशनबाट कञ्चनपुर अध्यक्षमा निर्वाचित भए। २०४८ सालमै अनेरास्ववियु पाचौँ राष्ट्रिय परिषद् सदस्य भए। २०४९ सालमा महाकाली सन्धीविरुद्धको आन्दोलनमा उनी जेल परे। २०५१ सालमा नेकपा (एमाले) को जिल्ला संगठन विभाग प्रमुख र गाउँ जागरण अभियानको उत्प्रेरक भई महाकाली अञ्चलका चारै जिल्लामा उनले अभियान सञ्चालन गरे। २०५४ देखि २०५९ सम्म जिल्ला विकास समिति कञ्चनपुरको उपसभापति र २०५४ सालमा एमाले कञ्चनपुरको पार्टी उपसचिव, त्यसपछि दुई कार्यकाल सचिव, २०६२ मा नेकपा (एमाले) को महाकाली अञ्चल समन्वय कमिटीको सचिव पनि भए। २०७५ मा केन्द्रीय कमिटी सदस्य, प्रदेश कमिटी सचिव तथा डडेल्धुरा जिल्ला इन्चार्ज भईसकेका उनी नेकपा एमाले पोलिट्ब्युरो सदस्य तथा सुदूरपश्चिम सहइन्चार्ज हुन्। उनी यसपालि नेकपा एमालेबाट सामानुपातिक सांसद हुन्। शिवराज भट्टधनगढी, ललितबहादुर बुढासुर्खेत, केशरराज क्षेत्रीबुटवल, गोविन्द महतोजनकपुरधाम"
जसपा र एकीकृत समाजवादीबीच एकताका लागि आज वार्ता हुँदै,"काठमाडौं : जनता समाजवादी पार्टी, नेपाल र नेपाल कम्युनिष्ट पार्टी (एकीकृत समाजवादी) बीच पार्टी एकता गर्न पहिलो चरणमा औपचारिक छलफल हुन लागेको छ। दुवै पार्टीको कार्यदलबीच आज मध्यान्ह १२ बजे सिंहदरबारमा छलफल हुन लागेको जसपाका प्रचार विभाग प्रमुख पूर्ण बस्नेतले जानकारी दिए। जसपा र एसले एकताको पहलका लागि कार्यदल गठन गरेका छन्। जसपाको तर्फबाट वार्ता समितिमा राजेन्द्र श्रेष्ठ, रकम चेम्जोङ र गोविन्द चौधरी छन् भने नेकपा (एस) को तर्फबाट बेदुराम भुषाल, डा विजय पौडेल, गंगालाल तुलाधर र प्रकाश ज्वाला रहेका छन् । गत मंसिर ४ गतेको निर्वाचनमा राष्ट्रिय पार्टी बन्न नसकेपछि जसपा र माओवादीसँग एकताका लागि एस कार्यदल बनाएको हो। जसपाले संसदमा १२ सिट र एसले १० सिट जितेको छ।"
बागमती प्रदेशको सभामुखमा कांग्रेसका अधिकारीको उम्मेदवारी,"हेटौडा : बागमती प्रदेशको सभामुखमा नेपाली कांग्रेसका शिवराज अधिकारीले मनोनयन दर्ता गराएका छन्। अधिकारीले कांग्रेसका सांसद बहादुरसिंह लामा प्रस्तावक र कुन्दनराज काफ्लेको समर्थकमा उम्मेदवारी दर्ता गराएका हुन्। यसअघि बागमती प्रदेशको सभामुखमा नेपाल किसान मजदुर पार्टीकी सृजना सायजुले मनोनयन दर्ता गराएकी छन्। ११० सदस्यीय प्रदेश सभामा बहुमत ल्याउन ५६ सांसदको आवश्यकता पर्छ। कांग्रेसका ३७,नेकपा एमालेका २७,माओवादी केन्द्रका २१,राप्रपाका १३,नेकपा एसका ७,नेमकिपाका ३ र हाम्रो नेपाली पार्टीका २ सांसद छन्।"
प्रधानमन्त्री प्रचण्डले बोलाए मन्त्रिपरिषद् बैठक,"काठमाडौं : प्रधानमन्त्री पुष्पकमल दाहाल 'प्रचण्ड'ले मन्त्रिपरिषद् बैठक बोलाएका छन्। प्रधानमन्त्री सचिवालयका अनुसार आज बिहान ११ बजे सिंहदरबारमा मन्त्रिपरिषद् बैठक बोलाइएको हो। प्रधानमन्त्री प्रचण्डले विश्वासको मत प्राप्त गरेकाले मन्त्रिमण्डल विस्तारको तयारी गरेका छन्। उनले पहिलो चरणमा आठ सदस्यीय मन्त्रिपरिषद् बनाएका थिए। सारथिमध्ये तीनजना उपप्रधानमन्त्री छन्। जसमा विष्णुप्रसाद पौडेल, नारायणकाजी श्रेष्ठ र रवि लामिछाने छन्। एमालेका पौडेलले अर्थ, माओवादीका श्रेष्ठले भौतिक पूर्वाधार तथा यातायात र रास्वपाका लामिछानेले गृह मन्त्रालयको जिम्मेवारी पाएका छन्। अन्य मन्त्रीमा एमालेबाट ज्वालाकुमारी साह, दामोदर भण्डारी, राजेन्द्रकुमार राई र जनमतबाट अब्दुल खान छन्। दाहालले उनीहरूलाई मन्त्रालय भने तोकेका छैनन्।"
बागमती प्रदेशको सभामुखमा नेमकिपाकी सृजना सायजुको उम्मेदवारी दर्ता,"हेटौडा : बागमती प्रदेशको सभामुखमा नेपाल मजदुर किसान पार्टीकी सृजना सायजुले उम्मेदवारी दर्ता गराएकी छन्। उनले नेपालको संविधानको धारा १८२ एवं प्रदेशसभा नियमावली पहिलो संशोधन २०७४ को नियम ७ को उपनियम (२) बमोजिम बागमती प्रदेशसभाको सभामुखका लागि उम्मेदवारी दर्ता गराएकी हुन्। उनको प्रस्तावकमा नेमकिपाका सुरेन्द्र राज गोसाई र समर्थकमा गीता काफ्ले रहेका छन्। ११० सदस्यीय प्रदेश सभामा बहुमत ल्याउन ५६ सांसदको आवश्यकता पर्छ। कांग्रेसका ३७,नेकपा एमालेका २७,माओवादी केन्द्रका २१,राप्रपाका १३,नेकपा एसका ७,नेमकिपाका ३ र हाम्रो नेपाली पार्टीका २ सांसद छन्।"
प्रधानमन्त्री प्रचण्ड र जर्मन राजदूतबीच भेट,"काठमाडौं: प्रधानमन्त्री पुष्पकमल दाहाल प्रचण्डुसँग नेपालका लागि जर्मन राजदूत थोमस प्रिन्सले भेट गरेका छन्। प्रिन्सले बिहीबार दिउँसो प्रधानमन्त्री तथा मन्त्रिपरिषदको कार्यालय सिंहदरबार पुगी प्रधानमन्त्री प्रचण्डसँग भेट गरेका हुन्। भेटमा प्रधानमन्त्रीले जर्मन सरकारको सहयोगमा सञ्चालित आयोजनाहरूले देशको विकास र समृद्धिमा महत्त्वपूर्ण योगदान पुर्याएको बताए। प्रधानमन्त्रीले सामाजिक न्याय,सुशासन र समृद्धि आफ्नो सरकारको प्राथमिकता रहेको बताउँदै विगतझैं अन्तर्राष्ट्रिय समुदायको पूर्ण सहयोग रहने विश्वास व्यक्त गरे। प्रधानमन्त्री प्रचण्डले नेपाल असंलग्न परराष्ट्र नीतिमा दृढ रहेको र अन्तर्राष्ट्रिय समुदायसँग समान कुटनीतिक सम्बन्ध रहने बताउँदै यसलाई आफूले प्रो(नेपाल पोलिसीको नाम दिएको बताए। प्रधानमन्त्री प्रचण्डले नयाँ सरकार शान्ति प्रक्रियाको पूर्णता,दिगो आर्थिक विकास र सामाजिक सुरक्षा लागू गर्न प्रभावकारी रूपमा लागिपर्ने बताए।भेटमा राजदूत प्रिन्सले संसदबाट झण्डै शतप्रतिशत मतका साथ विश्वासको मत प्राप्त गरेको भन्दै प्रधानमन्त्रीलाई बधाइ दिँदै नेपालको पूर्वाधार विकास र समृद्धिका क्षेत्रमा जर्मन सरकारको सहयोग पूर्ण रहने बताए।"
प्रदेश १ को सभामुख चयन आज,"विराटनगर : प्रदेश १ को प्रदेशसभाले आज (बिहीबार) सभामुख चयन गर्दैछ। माओवादीबाट प्रदेशसभा सदस्य निर्वाचित बाबुराम गौतम निर्विरोध प्रदेशको दोस्रो सभामुख बन्दै छन्। सभामुख चयनका लागि बिहान ११ बजे प्रदेशसभा बैठक बोलाइएको छ। सभामुखका लागि ओखलढुंगाको खबाट निर्वाचित ५० गौतमको एकल उम्मेदवारी परेको थियो। उनी प्रदेशको दोस्रो सभामुख बन्ने पक्का भइसकेको छ। ९३ सदस्यीय प्रदेशसभामा गौतमलाई सत्तारुढसहित प्रतिपक्षी दलको पनि समर्थन छ। प्रमाणपत्र तहसम्मको अध्ययन पूरा गरेका गौतमको मात्रै उम्मेदवारी परेका कारण उनलाई नै सर्वसम्मत सभामुख घोषणा गरिने छ। प्रदेशसभाको पहिलो कार्यकालमा एमालेका प्रदीपकुमार भण्डारी सभामुख थिए। उपसभामुख चयनका लागि आगामी शनिबार निर्वाचन हुँदैछ। शुक्रबारका लागि उम्मेदवारको मनोनयन दर्ताको समय तोक्ने तयारी छ। सत्तारुढ दलबीचको भागबण्डामा उपसभामुख एमालेले पाएको छ। एमालेले महिला प्रदेशसभा सदस्यलाई उपसभामुख बनाउने तयारी गरेको छ। एमालेबाट उदयपुरकी सिर्जना दनुवार, भोजपुरकी सिर्जना राई र मोरङकी मालती सुब्बामध्ये एक जना उपसभामुख बन्ने सम्भावना रहेको स्रोतले बतायो। स्रोतका लागि सभामुख पुरुष भएकाले उपसभामुख महिलालाई बनाउनुपर्ने दबाब एमालेलाई परेको हो। प्रदेश १ को मुख्यमन्त्रीमा एमाले प्रदेश संसदीय दलका नेता हिक्मतकुमार कार्की मुख्यमन्त्री भइसकेका छन्। कार्कीले शुक्रबार विश्वासको मत लिँदैछन्।"
विपन्न ६० घरधुरीलाई सोलार,जाजरकोट : जिल्लाको शिवालय गाउँपालिकामा ६० विपन्न घरधुरीलाई सोलार सेट वितरण गरिएको छ। गाउँपालिकाको समन्वय र सहास नेपाल पाइला परियोजनाको सहयोगमा सोलार वितरण गरिएको हो। निःशुल्क सोलार पाएपछि स्थानीय निकै खुसी भएका छन्। एक वर्षमा शिवालय गाउँपालिकाभित्र विद्युतीकरण गरी सक्ने प्रतिबद्धता व्यक्त गरे। विद्युतीकरण नहुँदा गाउँलेहरू अहिले पनि टुकी र दियालोको भरमा पर्न बाध्य छन्।
अर्काको नाममा ट्रायल दिने नक्कली परीक्षार्थी पक्राउ,काठमाडौं : अर्काको नाममा सवारी चालक अनुमति पत्रको ट्रायल (प्रयोगात्मक परीक्षा) दिने एक जना बिहीबार पक्राउ परेका छन्। ट्राफिक प्रहरी वृत्त कमलपोखरीबाट प्रहरी निरीक्षक सागर घलेको कमाण्डमा खटिएको टोलीले काठमाडौंको बौद्ध दक्षिणढोकास्थित नेपाल ड्राइभिङ ट्रायल सेन्टरबाट हुम्ला घर भई हाल काठमाडौंको मण्डिखाटार बस्ने २२ वर्षीय महेश शाहीलाई पक्राउ गरेको हो। हुम्लाकै २४ वर्षीय पवनकुमार शाहीको नाममा दुईपाङग्रे सवारी साधनको ट्रायल दिँदै गरेको अवस्थामा महेशलाई ट्राफिक प्रहरीले पक्राउ गरेको हो। पक्राउ परेका उनलाई थप अनुसन्धानका लागि प्रहरी वृत्त बौद्ध पठाइएको छ। अर्काको नाममा झुक्याएर ट्रायल दिने प्रवृतिलाई रोक्नका लागि विशेष कडाई गरिएको काठमाडौं उपत्यका ट्राफिक प्रहरी कार्यालयका प्रवक्ता एवं प्रहरी वरिष्ठ उपरीक्षक राजेन्द्र प्रसाद भट्टले बताए।
"खाँडादेवी गाउँपालिकामा अनुदान रकमको दुरुपयोग: खोर छन्, बाख्रा छैनन्","रामेछाप : खाँडादेवी गाउँपालिकाभित्र विभिन्न शीर्षकमा बागमती प्रदेश सरकारबाट प्राप्त गरेको अनुदानको चरम दुरुपयोग भएको पाइएको छ । प्रदेश सरकारबाट बाख्रा पालन,तरकारी खेती,बङ्गुर पालन भन्दै अनुदान लिएका एक दर्जनभन्दा बढी फर्महरु बन्द भएका छन् । बागमती प्रदेश सरकारको आर्थिक मामिला र कृषि मन्त्रालयबाट विभिन्न शीर्षकमा आनुदान ल्याएर फर्म सञ्चालन गरेकाहरूले केही समय अनुदान देखाउन फर्ममा बाख्रा,गाई र टनेलामा तरकारी खेती देखावटी गरेको भएपनि अहिले ती फर्म खाली भएका छन् भने टनेला बनमाराले भरिएका छन्। यसरी अनुदान प्राप्त गर्नेमा राजनीति दलका नेता तथा कार्यकर्ता अधिकांश रहेका छन् भने पूर्व जनप्रतिनिधिहरु पनि संलग्न रहेको खुलासा भएको छ । पालिकाको वडा नं ३ डफ्खामा बागमती प्रदेश सरकारको २५ लाख अनुदान र स्थानीयको लाखौं रुपैयाँ रहेको सित्खा कृषि विकास प्रालीले देखावटी बाख्रा पालन गरेर अनुदान रकमको दुरुपयोग गरेको हो। एमाले नेता एवं वडाध्यक्ष पुष्कर कार्की,वडा सचीव तेजबहादुर श्रेष्ठ,एमाले केन्द्रीय प्रतिनिधि शम्भु श्रेष्ठ,एमाले रामेछाप जिल्ला कमिटी सदस्य राजेश कार्की,हालका वडा सदस्य दुर्गा माझी र स्थानीय नेता भिम श्रेष्ठलगायतको संलग्नतामा खोलिएको उक्त प्रालीले स्थानीय स्तरमै पाइने लोकल प्रजातीका बाख्रा राखेर फर्म संचालन गरेका थिए । फर्ममा राखिएका बाख्राहरु अधिकांश बिरामी परेको स्थानीयले बताएका छन्। फलफूल फर्म घाँसे मैदान भएका छन् । तर, राज्यको अनुदान नलिइ व्यक्तिगत लगानीमा सञ्चाचालित कृषि फर्महरूले भने राम्रो व्यापार गरिरहेका छन् । यसको उदाहरण हुन् राजकुमार घिसिङ । जसले गारङ्ग खोला कृषि तथा पशुपंक्षी फर्म दर्ता गरी वार्षिक २० लाखसम्म आम्दानी गरिरहेका छन् । यस्तै चारजना युवा मिलेर सञ्चालन गरेको मिलिजुली तरकारी फर्मले पनि टमाटर खेतीबाट राम्रै आम्दानी गरेका गरेका छन्। अनुगमन अभाव र फितलो अनुदान नीतिले राज्यको लगानीमा सञ्चालन गरिएका कृषि तथा पशुपंक्षी फर्म भने प्राय अनुदान लिएर बन्दै भएका छन् । यस बारेमा पालिकासँग जानकारी लिंदा पालिकासँग अनुदान फिर्ता गराउने अधिकार नभएको र कानुनी प्रक्रियाको लागि जानकारी गराउने पालिका अध्यक्ष ज्ञानकुमार श्रेष्ठले बाताए । अनुदान दिएर कहिले पनि कृषकले प्रगति नगर्ने र अनुदान खेर जाने हुनाले पालिकाले यो सेवा बन्द गरेको पनि अध्यक्ष श्रेष्ठले जानकारी दिए । अनुदानको नाममा राज्यले लगानी गरेर करोडौं रुपैयाँ बालुवामा पानी हालेझैं भएको श्रेष्ठको तर्क छ । राज्यले अनुदानको नाममा लगानी गरेको करोडौं रुपैयाँ अनुगमन र निगरानीका साथै अनुदान दुरुपयोग गर्नेमाथि कडाई नगर्ने हो भने बर्सेनि राज्यको लगानीको कुनै औचित्य देखिदैन ।"
सडक भत्काउने निकायलाई १५ दिनभित्र मर्मत गर्न निर्देशन,"काठमाडौं : उपप्रधानमन्त्री तथा भौतिक पूर्वाधार तथा यातायातमन्त्री नारायणकाजी श्रेष्ठले काठमाडौं उपत्यकामा हाल खराब अवस्थामा रहेको सडक जुन निकायले बिगारेको हो उसैले १५ दिनभित्र मर्मत गरिसक्न निर्देशन दिएका छन्। उपप्रधानमन्त्री श्रेष्ठले मन्त्रालयमा आज नेपाल विद्युत् प्राधिकरण, काठमाडौं उपत्यका खानेपानी लिमिटेड, नेपाल दूरसञ्चार संस्थान, मेलम्ची खानेपानी विकास समितिलगायत सेवा प्रदायक संस्थाका प्रमुख र प्रतिनिधिसँगको बैठकमा तत्कालको समस्या समाधान गरेर भविष्यमा समस्या दोहोरिन नदिन मिलेर लाग्न पर्नेमा जोड दिए। उनले कुनै पनि निकायले काम गर्दा सडक भत्केमा सडक विभागको गुणस्तरअनुसार आफैँले मर्मत गर्नुपर्ने बताए। उपप्रधानमन्त्री श्रेष्ठले उपत्यकाको सडक राम्रो बनाउन र नागरिकलाई सजिलो बनाउन एकले अर्कालाई दोष दिनुभन्दा मिलेर काम गर्नुपर्नेमा जोड दिए। सबै निकायले एकीकृत रूपमा योजना बनाएर पूर्ण गतिमा काम गर्न लाग्नुपर्ने उनले बताए। उपत्यकाका सडकमा संरचना रहेका सबै निकायका प्रतिनिधिको बैठक महिनामा दुई पटक बस्न पनि उपप्रधानमन्त्री श्रेष्ठले निर्देशन दिए। प्रत्येक महिनाको दोस्रो शुक्रबार र अन्तिम शुक्रबार २ बजे बैठक बस्ने तय भएको र पहिलो बैठक सडक विभागमा बस्ने निर्णय भएको छ। उपत्यकाका सडकमा रहेका खाल्डाखुल्डी स्थलगत अवलोकनका लागि सबै सरोकारवाला निकायका प्रतिनिधि शुक्रबार भैँसेपाटी जम्मा भएर विभिन्न स्थानमा पुग्ने भएका छन् ।"
जनक शिक्षाको चार ट्रक कागज प्रहरी नियन्त्रणमा,भक्तपुर : पुस्तक छपाइ गर्न गुणस्तरहीन कागज ल्याएको भन्दै जनक शिक्षा सामग्री केन्द्र लिमिटेडले फिर्ता गरेको कागज सप्लायर्स कम्पनीले पुनः जनक शिक्षामै ल्याएपछि चार ट्रक कागज प्रहरीले नियन्त्रणमा लिएको छ। केन्द्रको पदाधिकारीको मिलेमतोमै फिर्ता भएको कागज पुनः केन्द्रमा आएको आरोप लागेपछि आज शिक्षा मन्त्रालयको सहसचिवको टोलीसहित स्थानीय सरकारका रूपमा रहेको मध्यपुरथिमि नगरपालिकाले केन्द्रको अनुगमन गर्दै यसबारे चासो लिएको छ। मन्त्रालयका प्रवक्ता दीपक शर्मासहितको टोलीले जनक शिक्षाको कागज प्रकरणमा आएको चर्चाको बारेमा केन्द्रका प्रबन्ध निर्देशक अनिलकुमार झासँग जानकारी लिएको थियो। झाले केहीले केन्द्रका बारेमा भ्रम छरेको भन्दै केन्द्रमा आएको चार ट्रक कागजको गुणस्तर परीक्षण गर्न बाँकी रहेको र यसबारेमा मन्त्रालयसहितलाई छानबिन गर्न आग्रह गरेका थिए। त्यस लगतै मध्यपुरथिमि नगरपालिकाका प्रमुख सुरेन्द्र श्रेष्ठ र उपप्रमुख विजयकृष्ण श्रेष्ठले केन्द्र पुगेर कागज प्रकरणका बारेमा प्रबन्ध निर्देशक झासँग जानकारी मागे। उनीहरूले नगरपालिकालाई जनक शिक्षालगायतका यहाँका शैक्षिक कार्यालयले अहिलेसम्म कर नतिरेको भन्दै तत्काल नगरपालिकाले निर्धारण गरेको कर तिर्न आग्रह गरे। केन्द्रका प्रबन्ध निर्देशक झाले जनक शिक्षामा कक्षा ११ र १२ को पुस्तक छपाइका लागि ७० ग्रामको कागज ल्याउन ठेक्का सम्झौता भए पनि असोज २५ गतेदेखि कात्तिक ४ गतेसम्म आएका एक सय ६४ टन कागज गुणस्तरहीन रहेका र ६५ ग्रामको मात्र रहेको पाइएपछि गत कात्तिक १७ गते फिर्ता गरेको बताए। यसबारेमा शिक्षा मन्त्रालयको टोलीसँग छलफल भइसकेको र आन्तरिकरूपमा पनि छानबिन गर्ने उनले बताए। उनले सप्लायर्स कम्पनीको बदमासी पाइए उसले राखेको पाँच करोड धरौटी जफतसमेत हुनसक्ने बताए। केन्द्रका प्रवक्ता चित्रराज आचार्यले केन्द्रमा दैनिक कागज आउने गरेको जानकारी दिँदै आएका कागज नापतौल तथा गुणस्तर विभागले गुणस्तर परीक्षण गरेपछि मात्रै प्रयोगमा ल्याउने प्रक्रिया रहेको बताए। केन्द्रले टेण्डरमार्फत ललितपुरको नेपाः हिमा ट्रेड लिंक प्रालिसँग गत भदौ २७ गते एक हजार मेट्रिकटन कागज ३० दिनभित्र र थप पाँच मेट्रिकटन गरी कूल एक हजार पाँच मेट्रिकटन कागज आउँदो माघ ४ गतेसम्म ल्याइसक्नुपर्ने सम्झौता गरेको थियो। सम्झौता गरेको सप्लायर्सले जनकपुरको एभरेष्ट पेपर मिल्स प्रालिबाट कागज ल्याएपनि गुणस्तरहीन कागज ल्याएको प्रमाणित भएपछि केन्द्रले कात्तिक १७ गते फिर्ता गरेको थियो। सप्लायर्स कम्पनीले भने जनक शिक्षाबाट फिर्ता लगेको नौ ट्रक कागज नजिकै मनोहरा किनारामा रहेको एक ग्यारेजमा दुई दिन राखेर पुनः सोही कागज केन्द्रमा फिर्ता ल्याएको बताइएको छ। चार ट्रक प्रहरीले नियन्त्रणमा लिएर केन्द्रमै राखेको छ। कागज बोकेको अन्य नौ ट्रक भने दुई दिनदेखि सानोठिमी सडकमै रहेको छ। रासस
दोलखा महोत्सव हुने,"दोलखा : दोलखामा फागुन २१ गतेबाट दोलखा महोत्सव हुने भएको छ। दोलखा चेम्बर अफ कमर्सले सात दिने महोत्सव आयोजना गर्न लागेको हो। खस्कँदो कृषि, आर्थिक तथा पर्यटन क्षेत्रलाइ उकास्ने साथै दोलखा जिल्लामा आन्तरिक तथा बाहिय पर्यटक भित्र्याई दोलखा जिल्लालाई सम्बृद्ध बनाउनका लागि महोत्सव आयोजना गर्न लागेको अध्यक्ष विष्णु श्रेष्ठले बताए। कोभिड १९ का कारण थालिएको ब्यापार व्यवसाय लयमा फर्काउन यसले सहयोग पुग्ने उनले बताए।"
श्रोत नखुलेको १६ लाख नेपाली रुपैयाँसहित भारतीय पक्राउ,"जनकपुरधाम : धनुषाबाट श्रोत नखुलेको १६ लाख नेपाली रुपैयाँसहित भारतीय नागरिक पक्राउ परेका छन्। धनुषाको विदेह नगरपालिका२ स्थित इलाका प्रहरी कार्यालय दुहवीबाट चेकिङमा खटेको प्रहरीको टोलीले भारतबाट नेपालतर्फ आउँदै गरेको अवस्थामा भारतीय नम्बर प्लेटको स्कुटरलाई चेकजाँच गर्दा श्रोत नखुलेको रकम बरामद भएको जिल्ला प्रहरी कार्यालय धनुषाले जनाएको छ। प्रहरीले भारतको विहार राज्य मधुवनी जिल्ला ग्राम पञ्चायत दुहवी महिनाथपुर बस्ने ४२ वर्षीय राजेश कुमार साहलाई १६ लाख नेपाली रुपैयाँसहित पक्राउ गरेको प्रवक्ता प्रहरी नायव उपरीक्षक प्रदीपबहादुर क्षेत्रीले जानकारी दिए। प्रहरीले स्कुटरको डिक्की भित्र कालो प्लाष्टिकमा राखेको १ हजार दरको नोट ७ सय ४८ वटा, ५ सय दरको नोट १ हजार ६ सय ४४ वटा, एकसय दरको नोट २ सय ६० वटा, ५० दरको नोट ८० वटा गरि १६ लाख बरामद भएको प्रहरीले जनाएको छ। पक्राउ परेको मानिस र पैसा आवश्यक कारवाहीका लागि भन्सार कार्यालय जनकपुरमा पठाईएको जिल्ला प्रहरी कार्यालय धनुषाले जनाएको छ।"
"कार्यविधिविपरीत शिक्षा समिति गठन, असन्तुष्ट जनप्रतिनिधिले बुझाए ध्यानाकर्षणपत्र","झापा : पछिल्लो समयमा स्थानीय तहगत शिक्षा क्षेत्रमा राजनीतिकरण हाबीले बेथिति बढिरहेको अवस्थामा भद्रपुर नगरपालिकाको शिक्षा क्षेत्रमा पनि त्यस्तै देखिएको छ। भद्रपुर नगरपालिकाको शिक्षा कार्यविधि २०७५ विपरीत शिक्षा शाखाले नगर शिक्षा समिति गठनसँगै सदस्य विस्तार गरेपछि नगर कार्यपालिकाका १३ जना जनप्रतिनिधिले नगरपालिकाको ध्यानाकर्षण गराउँदै गम्भीर आपत्ति जनाएको छ। शिक्षा समितिप्रति असन्तुष्ट जनाएका कार्यपालिका सदस्यहरूले मनोमानी ढङ्गबाट नियुक्ति गरिएको निर्णय तत्काल फिर्ता लिनुपर्ने मागसहित नगर प्रमुख गणेश पोखरेललाई ध्यानाकर्षणपत्र बुझाएको छ। सो ध्यानाकर्षणपत्रमा कार्यपालिका सदस्यहरू टेकबहादुर खडका काजी, रामप्रसाद दाहाल, रामप्रसाद अधिकारी, अभिषेक ढुङ्गाना, हेमबहादुर कार्की, करसिंह राजवंशी, विवेक राजवंशी, सन्ध्याकुमारी डङ्गोल, ममता लिम्बु, सिताकुमारी गुरुङ, कमला आछामी, प्रशंसा ठटाल र सीतादेवी ढकालले हस्ताक्षर गरेका छन्। स्थानीय सरकार सञ्चालन ऐन २०७४ को दफा ११ उपदफा २ को खण्ड (ज) अन्तरगत भद्रपुर नगरपालिकाको नगर सभाबाट भद्रपुर नगरपालिकाको शिक्षा कार्यविधि २०७५ जारी भई सोही कार्यविधिको दफा २ को खण्ड (प) मा शिक्षा समिति भन्नाले स्थानीय तहको कार्यपालिकाको कुनै सदस्यले नेतृत्व गरेको स्थानीय तहको सभाले गठन गरेको दफा २४ अनुसार शिक्षा समिति भन्ने परिभाषा गरी, दफा २४ को (ख) मा व्यवस्था भएको नगरपालिका सदस्यहरू मध्येबाट कार्यपालिकाले तोकेको एक महिला र एक दलित गरी तीन जना सदस्य चयन गरी शिक्षा समिति गठन गरी सो समितिलाई पूर्णता दिन अन्य सदस्यहरूको चयन हुनुपर्नेमा नगर कार्यपालिकामा कुनै पनि जानकारी नदिई मनोमानी ढङ्गबाट शिक्षा समितिको नाममा विभिन्न क्षेत्रबाट प्रतिनिधित्व हुने गरी सदस्यहरू मनोनित गरेकोमा सो कार्य कार्यविधि विपरीत रहेको हाम्रो ठहर रहेको ध्यानाकर्षण पत्रमा उल्लेख गरिएको छ। शिक्षा शाखामा मंसिर १५ गते नगर प्रमुख गणेश पोखरेलेको अध्यक्षतामा बसेको शिक्षा समितिको बैठकले कार्यपालिकाबाट छनौट भएर आउन तीन जना सदस्यबिनै सात जना सदस्यलाई मनोनित गरेका थिए। शिक्षा कार्यविधि अनुसार शिक्षा समितिको अध्यक्षमा नगर प्रमुखलाई र सदस्य सचिव शिक्षा अधिकृतलाई पदेन सदस्य तोकिएको छ। नगर प्रमुख पोखरेलको अध्यक्षमा बसेको बैठकमा प्रमुख प्रशासकीय अधिकृत टेककुमार रेग्मी, नेपाल शिक्षक महासंघ नगर समितिका अध्यक्ष गणेश गिरी र शिक्षा अधिकृत राजकुमार ओडारीको निर्णयले सात जनालाई सदस्यमा मनोनित गरेको हो। मनोनित गर्नेहरू सामुदायिकतर्फका प्रधानाध्यापकहरू होम गुरुङ, नारायण प्याकुरेल, संस्थागततर्फका प्रधानाध्यापक भक्त कार्की, विद्यालय व्यवस्थापन समितिको तर्फबाट राजन भट्टराई, शिक्षा प्रेमी कैलाश राई, जयन्ती मानी र शिक्षक निर्मला थपलियालाई शिक्षा समितिको सदस्यमा मनोनित गरेको निर्णय पुस्तिकामा उल्लेख छ। सोही बैठकले कार्यपालिकाबाट तीन जना सदस्य माग गर्ने निर्णय पनि गरेको छ। कार्यपालिकाले पहिला सदस्य पठाउनुपर्नेमा उल्टै समितिले माग गरेको निर्णय पनि हास्यास्पद रहेको कार्यपालिका सदस्यहरू बताउँछन्। शिक्षा समिति गठनसँगै विस्तार गरेको जानकारी सो समितिले विद्यालय अनुगमन गरेको फोटो सार्वजनिक गरेपछि मात्र कार्यपालिका सदस्यहरू थाहा पाएको कार्यपालिका सदस्य विवेक राजवंशीले बताए। कार्यपालिकाको बैठकमा कुनै निर्णय नगरी एकलौटी र मनोमानी ढङ्गले आफू नजिकको व्यक्तिलाई शिक्षा समिति राखेको काम शिक्षा कार्यविधि विपरीत भएको छ, राजवंशीले भने, शिक्षा जस्तो संवेदनशील क्षेत्रमा राजनीतिकरण गर्ने काममा तुरुन्त बन्द गरी मनोनित गरिएको सदस्यसहित हालसम्म गरिएका सम्पूर्ण निर्णयहरू तत्काल फिर्ता हुनुपर्ने हाम्रो माग रहेको छ। यता शिक्षा शाखा प्रमुख प्रेम भुजेलले शिक्षा समितिका अध्यक्ष स्वमय नगर प्रमुख रहेकाले उहाँको निर्णय बमोजिम शाखाले काम अघि बढाएको बताए। नगरको शिक्षा ऐन बनी नसकेको बताउँदै शिक्षा कार्यविधिमार्फत सदस्यहरू मनोनित गरिएको उनको भनाइ छ। कार्यविधि विपरीत गठन गरिएको शिक्षा समितिको पुस १८ गतेको बसेको बैठकले विभिन्न बुँदा निर्णय गरिसकेको छ। समितिले साढे ६ लाख रुपैयाँको दरले भद्रपुर मावि र हिमाली माविलाई विज्ञान प्रयोगशाला र पशुपतिनाथ आविलाई पुस्तकालय बनाउन दिने निर्णय गरिसकेको छ। त्यस्तै नमुना बाल विकास योजना अन्तरगत जनही दुई लाख रुपैयाँको दरले आधारभूत विद्यालय, सगरमाथा मावि, महेशपुर आवि, भगवती आवि र जनकल्याण आविलाई दिने निर्णय गरेको छ। त्यसैगरी प्रारम्भिक बाल विकास केन्द्र कार्यक्रम अन्तरगत जनही एक लाख रुपैयाँको दरले बाल मन्दिर बाल विकास केन्द्र, पुहातु जनज्योति मावि, सरस्वती विद्यामन्दिर, सिँचाइ आवि र शारदा आविलाई दिने निर्णय गरेको छ।"
बिहीबार उपत्यकामा १०८ वटा सवारी चालकलाई कारबाही,काठमाडौं : काठमाडौंको चावहिलमा बिहीबार गरिएको यान्त्रिक चेकिङका क्रममा अवस्था ठिक नराखी सवारी साधन चलाउने ३२ वटा सवारी साधनका चाकललाई ट्राफिक प्रहरीले कारबाही गरेको छ। तालिम प्राप्त प्राविधिक सहितको टोलीले गरेको चेकिङका क्रममा अवस्था ठिक नभएका ३२ वटा सवारी साधनका चालकलाई कारबाही गरिएको प्रवक्ता एवं प्रहरी वरिष्ठ उपरीक्षक राजेन्द्रप्रसाद भट्टले जानकारी दिए। टोलीले चावहिल क्षेत्रमा १ सय ७ भन्दा बढी सवारी साधन चेकजाँच गरेको थियो। त्यसैगरी अनावश्यक रूपमा हर्न बजाएर ध्वनी प्रदुषण गर्ने ७६ जना चालकलाई पनि काठमाडौं उपत्यकाका विभिन्न स्थानबाट आजै ट्राफिक प्रहरीले कारवाही गरेको छ। सवारी साधनमा प्रयोग गरिएका ६५ वटा प्रेसर हर्नको सोलीसमेत निकालिएको छ।
म्याद नाघेका सामग्री जफत गरेर नष्ट,भक्तपुर : भक्तपुर नगरपालिकामा बिहीबार बजार अनु्गमन गरिएको छ। अनुगमनका क्रममा म्याद नाघेका सामग्री जफत गरेर नष्ट गरिएको छ। भक्तपुर नगरपालिका अनुगमन समितिका संयोजक राजकृष्ण गोराको संयोजकत्वमा भक्तपुर नगरभित्र रहेको फलफूललगायत छवटा पसलमा अनुगमन गरिएको हो। मूल्य सूची नराखेका र नवीकरण नगरेका पसललाई तत्काल गर्न निर्देशन समेत दिएको वडा निरीक्षक रामकृष्ण प्रजापतिले बताए ।
स्ववियु निर्वाचनको तयारी थाल्न क्याम्पसहरूलाई निर्देशन,"काठमाडौंः त्रिभुवन विश्वविद्यालय रजिष्टार कार्यालयले स्वतन्त्र विद्यार्थी युनियनको चुनाव तयारी थाल्न क्याम्पसहरूलाई आग्रह गरेको छ। त्रिविको आंगिक र सम्बन्धन प्राप्त क्याम्पसहरूलाई तयारी थाल्न आग्रह गरेको हो। त्रिवि कार्यकारी परिषद्को गत पुस २२ गते बसेको बैठकले स्ववियु निर्वाचनको मिति तय गरेको हो। त्रिवि सूचना तथा जनसम्पर्क महाशाखा प्रमुख योगेन्द्रप्रसाद दाहालले जारी गरेको सूचनामा भनिएको छ, त्रिभुवन विश्वविद्यालय कार्यकारी परिषदको मिति २०७९ पुस २२ को बैठकको निर्णय अनुसार त्रिभुवन विश्वविद्यालयको आंगिक र सम्बन्धन प्राप्त क्याम्पसहरूमा २०७९ चैत ५ गते स्वतन्त्र विद्यार्थी युनियनको निर्वाचन हुने भएकाले पूर्व तयारी गर्न गराउन हुन सम्वन्धित सम्पूर्ण क्याम्पसहरूका लागि यो प्रकाशित गरिएको छ।"
एसपीलाई घुस दिन खोज्ने दुई जना पक्राउ,भक्तपुर : भक्तपुर प्रहरी परिसरका एसपीलाई घुस दिन खोज्ने दुई जना बिहीबार पक्राउ परेका छन्। पक्राउ पर्नेहरूमा धादिङको गल्छी गाउँपालिका५ बस्ने ४१ वर्षीय अर्जुन तामाङ र सोही स्थान बस्ने ३२ वर्षीय बिरोध तामाङ रहेको भक्तपुर प्रहरी परिसरले जनाएको छ। परिसरका अनुसार दिउँसो पौने ४ बजे भक्तपुर नगरपालिका३ स्थित कार्यालय प्रमुख (एसपी) प्रजित केसीको नम्बरमा फोन गरी मुद्दा मिलाइदिनुस् पैसा दिन्छु भनेका थिए। त्यसपछि परिसर भक्तपुरको सादा पोशाकमा प्रहरी खटाइ उनीहरूलाई पक्राउ गरिएको परिसरका सूचना अधिकृत राजु पाण्डेले बताए। उनका अनुसार लागूऔषध (पोल्याण्ड) मुद्दाको अनुसन्धानमा परिसर भक्तपुरमा पुस २६ गतेदेखि नियन्त्रणमा रहेका धादिङको गल्छी५ का ३१ वर्षीय गोबिन्द तामाङको मुद्दा मिलाई छुटाई दिएमा पचास हजार रुपैयाँ दिन्छु भनी उनीहरूले प्रलोभनमा पार्न खोजेका थिए। नगद लिई आएका उनीहरूलाई परिसरको हाताभित्रै नियन्त्रणमा लिएको जनाइएको छ। उनीहरूसँग खानतलासी गर्दा अर्जुन तामाङको साथबाट ५७ हजार पाच सय रुपैयाँ भेटिएको थियो।
उदयपुरको नवज्योति सामुदायिक वनमा 'नमूना प्लट',"उदयपुर : उदयपुरको नवज्योति सामुदायिक वनमा 'नमूना प्लट' गर्न सुरु गरिएको छ। पर्यटकलाई आकर्षित गर्ने योजनाअनुसार वनले नमूना प्लट लगायतका काम गरिरहेको छ। जिल्लाको रौतामाई गाउँपालिका७ स्थित नवज्योति सामुदायिक वन समूहले वन संरक्षण, सम्वर्द्धन र आम्दानीमा वृद्धि गर्ने गरी नमूनायोग्य काम सुरु गरेको छ। तीन सय ४८ हेक्टर क्षेत्रफलमा फैलिएको वन समूहले यस वर्ष ५ हेक्टरमा नमूना प्लट र करिव २५ हेक्टरमा झाडी सरसफाइ गरी बोटबिरुवा संरक्षणमा केन्द्रित गरेको अध्यक्ष नेत्रबहादुर खड्काले बताए। मदन भण्डारी स्मृति लोकमार्गसँग जोडिएको रातमाटे क्षेत्रमा झाडी सरसफाइ गरी नमूना प्लट गरिएको उनले बताए। नमूना प्लटभित्र पर्यटन प्रर्वद्धनमा मद्दत पुग्ने गरी वनभोज (पिकनिक) स्पोट निर्माण, बोटबिरुवा र जंगली जनावर संरक्षणका कामहरू सुरु गरिएको अध्यक्ष खड्काले बताए। उनले भने, नमूना प्लटका लागि रेखाकंन गरिएका क्षेत्रमा पिकनिक स्पोटका लागि वातावरण अनुकुल टहरा निर्माण, खानेपानी, शौचालय, बिजुलीबत्ती, पानीका फोहोरा फाल्ने गरी पोखरी र प्रवेशद्वार निर्माण गरिने छ। उनले उदयपुरको मात्र नभई देशभरकै नमूना वन समूह हुने गरी काम अघि बढाइएको बताए। यसका साथै पर्यटकलाई थप आकर्षित गर्न जंगली जनावर राख्ने गरी खोर निर्माण, ५ मिनेटको दूरीमा रहेको अधेँरी झर्ना व्यवस्थित गर्ने, वातावरण अनुकुल विभिन्न किसिमका सामग्री राख्ने, अम्लिसो, बाँस जस्ता आम्दानी हुने बोटविरुवा रोप्ने कार्य गरिने सहसचिव मात्रिका दाहालले बताए। समूहका सचिव कल्पना खत्रीले समूहको वनविकास शीर्षकको ९ लाख बजेटबाट नमूना प्लटका लागि चार लाख, झाँडी सरसफाइ चार लाख र पोखरी निर्माणमा एक लाख खर्च गरिएको बताइन्। समूहले दैनिक २ सय ९ जनालाई रोजगारी दिई झाँडी सरसफाई, रुखमा नम्बरिङ र कलर लगाउने जस्ता कार्य सम्पन्न गरेको उनले बताइन्। समूहभित्र वार्षिक काठ बिक्री गर्ने तर त्यहीँ वनले दिएको आम्दानी वन विकासमा खर्च नगर्ने परिपाटीको यो कार्यले अन्त्य हुने छ,' सवडिभिजन वन कार्यालय भुट्टारका प्रमुख गिरिराज पोखरेलले भने। डिभिजन वन कार्यालय त्रिवेणीमा वन समूहले पेश गरेको कार्ययोजना अनुसार समन्वयमा नमूना प्लट कार्य भएको उनले बताए। वन समूहले वार्षिक बजेटको कम्तिमा २५ प्रतिशत रकम वन विकास शीर्षकमा नै खर्च गर्नु विधानमा व्यवस्था रहेको पोखरेलले बताए। नमूना प्लट कार्यले यस वर्ष आम्दानीको ७५ प्रतिशत वनविकास शीर्षकमा खर्च हुने उनले बताए। रौतामाई गाउँपालिका७ का वडाध्यक्ष मनोज रानामगरले वन समूहको नमूनायोग्य कामका लागि स्थानीय सरकारबाट सहयोग हुने बताए। २ सय ७० घरधुरी आवद्ध रहेको उक्त वन समूहमा नयाँ नेतृत्व आएसँगै नमूना काम सुरु भएको उपभोक्ताहरूले बताएका छन्।"
विराटनगरमा तेस्रो नेवाः महोत्सव तथा पर्यटन हाट हुने,"विराटनगर : नेवाः भाषा तथा संस्कृतिको जगेर्ना र प्रर्वद्धन गर्ने उद्देश्यका साथ विराटनगरमा तेश्रो नेवाः महोत्सव तथा पर्यटन हाट हुने भएको छ। आउँदो माघ पहिलो साता विराटनगर१० बंगलामुखी मार्गस्थित झी पुचः सेवा भवनमा उक्त महोत्सव आयोजना हुने भएको हो। विराटनगरमा बिहीबार पत्रकार सम्मेलन गर्दै आयोजकले माघ ६ र ७ गते महोत्सव आयोजनाको तयारी रहेको जनाएको छ। आयोजकका अनुसार दुईदिने महोत्सवमा सांस्कृतिक कार्यक्रमका साथै विविध प्रकृतिका नेवारी खानाका कुल २० स्टलहरू रहने छन्। स्टल राख्न दुई दिनका लागि मात्र ३ हजार शुल्क निर्धारण गरिएको छ। महोत्सवमा प्रदेश १ को उत्पादित वस्तुहरूको प्रचार र बिक्रीका लागि पनि स्टलको व्यवस्थापन गरिने आयोजक झी पुचः का कार्यक्रम संयोजक भबिषकुमार श्रेष्ठले बताए। महोत्सवमा नेवारी सँगसँगै अन्य जातजातिको पनि भाषा, संस्कृति झल्किने प्रकृतिका कार्यक्रम र खानाका परिकारहरूका लागि पनि स्टलको प्रबन्ध मिलाइएको उनले जानकारी दिए। महोत्सवमा यमरी, छोयला, तखा, नेवाः भ्वे, छुर्पी र अलैंची लगायत प्रदेशभरिका विभिन्न उत्पादनको स्टल रहन्छ, उनले भने, यसका साथै हस्तकलाका सामग्रीका लागि पनि स्टल राख्ने तयारी गरेका छौं। झी पुचः ले यसअघि २०६८ र २०७२ सालमा नेवाः महोत्सवको आयोजना गरेको थियो। यसपटक हुन लागेको महोत्सव तेश्रो संस्करणको हो। कुल ८ लाख खर्च अनुमान गरिएको महोत्सवमा करिब ५ हजार बढीको सहभागिता रहने अनुमान आयोजकले गरेको छ। आयोजकका अनुसार महोत्सवको उद्घाटन माघ ६ गते दिनको ३ बजेका लागि तय गरिएको छ। प्रदेश १ सरकारका मुख्यमन्त्री अथवा अब बन्ने नयाँ पर्यटन मन्त्रीले महोत्सवको उद्घाटन गर्ने तयारी गरिएको जनाइएको छ।"
कर्तव्य ज्यान मुद्दाका फरार प्रतिवादी पक्राउ,"बेसीसहर : लमजुङ प्रहरीले कर्तव्य ज्यान मुद्दाका फरार प्रतिवादीलाई पक्राउ गरेको छ। कर्तव्य ज्यानसम्बन्धी घटना भएको ६ वर्षपछि राईनास नगरपालिका९, कुडुलेका ४२ वर्षीय बेलराम गुरुङलाई प्रहरीले पक्राउ गरेको हो। जिल्ला प्रहरी कार्यालय लमजुङले बिहीबार पत्रकार सम्मेलन गरी पक्राउ परेका गुरुङ र सम्बन्धित घटनाबारे जानकारी दिएको छ। गुरुङले मिति २०७४ मसिर ११ गते रातको समयमा सोही ठाउँका हितमान श्रेष्ठको हत्या गरी फरार भएका थिए। घटना लगत्तै फरार रहेका प्रतिवादी गुरुङ चितवनमा लुकिछिपि बसेको विशेष सूचना पाएपछि जिल्ला प्रहरी कार्यालय लमजुङबाट खटिएको विशेष टोलीले नियन्त्रणमा लिएको लमजुङका प्रहरी प्रमुख एवं प्रहरी नायव उपरीक्षक प्रकाश श्रीमलले बताए। गुरुङलाई चितवनको भरतपुर महानगरपालिका१६ विजयनगरबाट बुधबार नियन्त्रणमा लिएको हो। प्रहरी नियन्त्रणमा परेका गुरुङलाई बुधबार नै लमजुङ जिल्ला अदालतमा पेश गरी पहिलो पटक पाँच दिनको म्याद थप अनुमति लिई कर्तव्य ज्यानसम्बन्धी मुद्दामा थप अनुसन्धान सुरु गरेको प्रनाउ श्रीमलले बताए। मुलुकी अपराध संहिता, २०७४ को ज्यानसम्बन्धी कसूरअन्तर्गत कर्तव्य गरी मानिस मार्ने व्यक्तिलाई जन्मकैदको सजाय हुने कानूनी व्यवस्था रहेको छ। गुरुङले हत्या स्वीकार गरेको र अदालतको फैसलापछि कारागार पठाइने प्रहरीले जनाएको छ। फरार प्रतिवादी पक्राउमा विशेष अभियान सुरु गरेको जिल्ला प्रहरी कार्यालय लमजुङले पुस महिनामा मात्रै २० जना फरार प्रतिवादीहरूलाई नियन्त्रणमा लिएको जनाएको छ।"
म्याग्दी महोत्सव सुरु,"बेनी : बेनीमा आजदेखि सातौ म्याग्दी महोत्सव तथा प्रदेशस्तरीय कृषि, पर्यटन, औद्योगिक, व्यापार मेला२०७९ सुरु भएको छ। म्याग्दी उद्योग वाणिज्य संघको मूलआयोजनामा बेनीको खुल्ला मञ्चमा माघे सङ्क्रान्ति पर्वका अवसरमा आयोजित महोत्सव १० दिनसम्म सञ्चालन हुनेछ। महोत्सव उद्घाटनका अवसरमा बेनी बजारमा विभिन्न जातजाती, समुदाय र संघ संस्थाले झाँकीसहितको र्याली निकालेका छन्। स्थानीय उत्पादनको बजार प्रवद्र्धन, कला र संस्कृतिको संरक्षण, पर्यटन, कृषि, जलविद्युत्, खनिज र पशुपालन क्षेत्रको सम्भावनाको उजागर गरी लगानी भित्र्याउने र व्यापारिक ज्ञान सीप, पुँजी र प्रविधि भित्र्याउने उद्देश्यले महोत्सवको आयोजना गरिएको म्याग्दी उद्योग वाणिज्य संघका महासचिव अमित बानियाँले बताए। धार्मिक, सांस्कृतिक, ऐतिहासिक एवं पर्यटकीयस्थलको प्रचारप्रसार गरी आन्तरिक तथा बाह्य पर्यटक भित्र्याउनमा मद्दत गर्नुका साथै रोजगारीको सिर्जना गर्दै अर्थोपार्जनमा सघाउन पुर्याउने, खेलकुद र शिक्षा क्षेत्रका बारेमा जागृत गर्ने, प्रतिभाको पहिचानका लागि अवसर सिर्जना गर्न महोत्सवले सहयोग पुग्ने अपेक्षा गरिएको छ। महोत्सवको अवसरमा पालिकास्तरीय महिलापुरुष भलिबल, लोकदोहोरी, चेम्बर लोकतारा, पुरुष बाँस्केटबल, लठो तान्ने, रत्यौली, छेलो फाल्ने, अन्धनिशान प्रतियोगिता आयोजना गरिएको म्याग्दी उद्योग वाणिज्य संघका अध्यक्ष बेलबहादुर कटुवालले बताए। स्थानीय उत्पादन र राष्ट्रिय आन्तर्राष्ट्रिय औद्योगिक प्रर्दशनीको साथै कलाकारबाट गीत तथा नृत्य प्रस्तुति, बाल उद्यान, मिनी चिडियाघर आकर्षणका रूपमा रहेका छन्। हेलिकोप्टरबाट धौलागिरि आधार शिविर लगायत पर्यटकीय स्थलको अवलोकन गर्ने व्यवस्था मिलाइएको छ। कालीगण्डकीमा र्याफ्टिङ र बेनीदेखि लभ्लिहिलसम्म घोडा सफारी पनि महोत्सवमा आकर्षणका रुपमा रहनेछन्। महोत्सवमा डेढ लाख आन्तरिक तथा बाह्य पर्यटक भित्र्याउने र करीब १० करोड रुपैयाँ बराबरको कारोबार हुने अनुमान गरिएको छ। महोत्सव स्थलमा २६० वटा स्टल छन्। कृषि ज्ञान केन्द्रले कृषि मेला प्रर्दशनीको आयोजना गरेको छ। माघे संक्रान्ति पर्वका अवसरमा बेनीमा परम्परागत रूपमा मेला लाग्ने चलन थियो।"
अर्घाखाँचीमा ४७ फिट अग्लो त्रिशूल स्थापना,अर्घाखाँची : अर्घाखाँचीको सन्धिखर्क२ घोचेखोलामा रहेको शिव मन्दिरमा ठूलो त्रिशुल स्थापना गरिएको छ। सन्धिखर्क२ शिवालय क्षेत्रमा रहेको शिव मन्दिरमा ४७ फिट अग्लो त्रिशूल आज वैदिक विधिपूर्वक पूजाआजा गरी स्थापना गरिएको हो। धार्मिक पर्यटक भित्र्याउने उद्देश्यले पण्डित केशवराज आचार्यले वैदिक विधिपूर्वक पूजाआजा गरी त्रिशूल स्थापना गरिएको स्थानीय रामु केसीले बताए। सन्धिखर्कबाट नजिकै प्राकृतिक मनोरम वातावरणमा रहेको यस शिवालय क्षेत्रमा शिव भगवानको मन्दिरसमेत रहेको छ। यस स्थानमा शिवरात्रिको दिन विशेष पूजाआजा तथा दैनिक पूजा हुँदै आएको छ। दाङमा रहेको त्रिशूल साढे ४१ फिट अग्लो छ। पाल्पाको भैरवनाथ मन्दिरमा रहेको ३५ फिट अग्लो रहेको बताइएको छ।
टिकटकमार्फत् अनलाइन जुवा खेलाउने चार जना पक्राउ,"काठमाडौं : टिकटकमार्फत् अनलाइन जुवा खेलाउने चार जना पक्राउ परेका छन्। पक्राउ पर्नेमा दाङको राप्ती गाउँपालिका३ घर भई हाल जिल्ला ललितपुर महानगरपालिका१७ ग्वार्को बस्ने २१ वर्षीय ऋषि प्रकाश योगी, भक्तपुरको सुर्यविनायक नगरपालिका१० घर भई सोही स्थान बस्ने २७ वर्षीय कपिल गिरी, मध्यपुर ठिमि नगरपालिका६ घर भई नगरपालिकाको वडा नम्बर १ बस्ने २१ वर्षीय प्रेम कठायत र कैलालीको गौरीगंगा नगरपालिका६ घर भई हाल मध्यपुर ठिमि ६ घर भई हाल जिल्ला भक्तपुर मध्यपुर ठिमी १ बस्ने २० वर्षीय डिल्लीराज अवस्थी रहेका छन्। एक महिना ६ दिनमा ९३ हजार २ सय १४ बराबरको रकम टिकटक लाइभ जुवा (तास) मार्फत् कारोबार गरेको देखिएको प्रहरीले जनाएको छ। काठमाडौं उपत्यका भित्र केही व्यक्तिहरूले आफ्नो इसेवा लगायत अन्य डिजिटल वालेटमा विभिन्न व्यक्तिहरूलाई रकम जम्मा गर्न लगाई आफूले लाभ लिने उद्देश्य राखी टिकटक लाइभमार्फत् रकमको वाजी राख्न लगाई जुवा (तास) खेलाउने गरेको भन्ने सूचनाका आधारमा उनीहरूमाथि प्रहरीले निगरानी राखेको थियो। उनीहरूलाई उपत्यकाका ग्वार्को, सूर्यविनायक, लोकन्थली लगायतका स्थानबाट पक्राउ गरिएको काठमाडौं उपत्यका अपराध अनुसन्धान महाशाखाले जनाएको छ।"
आज देशका यी स्थानमा हिमपात हुने,"काठमाडौं : पश्चिमी न्यून चापीय प्रणालीको प्रभावले सुदूरपश्चिम, कर्णाली र गण्डकी प्रदेशको पहाडी भूभागमा आंशिकदेखि सामान्य बदली रही केही स्थानमा हल्का हिमपात हुने भएको छ। उक्त प्रणालीको प्रभावले सुदूरपश्चिम, कर्णाली र गण्डकी प्रदेशको पहाडी भूभागमा आंशिकदेखि सामान्य बदली रही सोही प्रदेशको उच्च पहाडी तथा हिमाली भूभागका केही स्थानमा तथा बाँकी प्रदेशका एकदुई स्थानमा हल्का हिमपातको सम्भावना छ। बाँकी भूभागमा आंशिक बदलीदेखि मौसम सामान्यतया सफा रहनेछ। राति सुदूरपश्चिम, कर्णाली, लुम्बिनी र गण्डकी प्रदेशमा आंशिकदेखि सामान्य बदली तथा बाँकी भूभागमा आंशिक बदलीदेखि मौसम सामान्यतया सफा रहनेछ। सुदूरपश्चिम र कर्णाली प्रदेशका पहाडी भूभागका थोरै स्थानमा हल्का वर्षाको सम्भावना छ। साथै सुदूरपश्चिम, कर्णाली तथा गण्डकी प्रदेशका उच्च पहाडी तथा हिमाली भूभागका केही स्थानमा हल्का हिमपातको सम्भावना छ। विभागले आगामी २४ घण्टा उच्च पहाडी तथा हिमाली भूभागका केही स्थानमा हल्का हिमपातको सम्भावना रहेको तथा तराईका केही भूभागमा बाक्लो हुस्सुकुहिरो लागेर दैनिक जनजीवन, स्वास्थ्य, सडक तथा हवाई यातायात सेवामा प्रभाव पर्ने सम्भावना भएकाले आवश्यक सावधानी तथा सतर्कता अपनाउन अनुरोध गरेको छ। महाशाखाको पछिल्लो विवरणअनुसार आज काठमाडौं उपत्यकाको न्यूनतम तापक्रम ४० डिग्री र अधिकमत तापक्रम १८५ डिग्री सेल्सियस छ। आज सबैभन्दा कम जिरीको न्यूनतम तापक्रम माइन ०९ डिग्री सेल्सियस र सबैभन्दा बढी विराटनगरको अधिकतम तापक्रम २२३ डिग्री सेल्सियस छ।"
बैतडीमा बिजुली जडान नगरी ५ वर्षदेखि महशुल उठाउँदै,"बैतडी : बैतडीको पाटन नगरपालिका ६ स्थित सुकेलीमा रहेको भुमिराज मन्दिर र भगवती मन्दिरमा विद्युत मिटर जडान गरेको ५ वर्ष भयो। पोल गाडियो र मिटर समेत जडान गरियो तर बिजुली भने पुगेन। विद्युत वितरण केन्द्रले केही समयमा विद्युत पुगिहाल्ने आश्वासन दिएपछि २०७४ सालमै मिटरबक्स ल्याएर जडान गरिएको भुमिराज मन्दिर व्यवस्थापन समितिका अध्यक्ष नारायण सिंह बिष्टले जानकारी दिए। पोलहरु गाडेर ठिक्क पारिएको अवस्थामा केही समयमा विद्युत पुगिहाल्छ भनेर मिटर जडान गरियो, तर पाँच वर्षभन्दा बढी भइसक्यो, बिजुली बलेन, उनले भने। विद्युत जडान नभए पनि विद्युत वितरण केन्द्र पाटनले भने महसुल लिने गरेको छ। मिटर जडान भएदेखि नै महशुल लाग्ने भन्दै माग्ने गरेको मन्दिर व्यवस्थापन समितिका अध्यक्ष बिष्टले बताए। २०७४ सालदेखि पटक पटक विद्युत जडानका लागि लिखित तथा मौखिक रुपमा विद्युत वितरण केन्द्रलाई आग्रह गर्दा पनि कुनै सुनुवाइ नभएको स्थानीयको गुनासो रहेको छ। विद्युत जडान गर्न पटकपटक निवेदन दिइयो, कुनै सुनुवाई भएन, अर्का स्थानीय नमराज बिष्टले भने। मन्दिरमा मात्रै होइन पाटन ६ कै सुकेलीमा रहेको दलित बस्तीमा बिजुली पुगेको छैन। स्थानीले घरमा वाईरिङ गरेको एक वर्षभन्दा बढी भइसकेको छ। घरअगाडि पोल गाडिएको र घरमा वाइरिङ समेत गरेको लक्ष्मण लुहारले बताए। बेलाबेला वितरण केन्द्रसमक्ष आग्रह गर्दा कुनै सुनुवाई नभएको लुहारले सुनाए। घरनजिकैका टोलहरुमा झलमल्ल बिजुली बलिरहन्छ, हामी अन्धकारमा छौं। विजुली केही दिनमा पुग्ने आश्वासन दिएपछि गतवर्ष वाइरिङ गरेको उनले बताए। नमुना सहरको रुपमा रहेको पाटन बजार छेउमै रहेको दलित बस्ती अन्धाकारमा बस्न बाध्य छ। अन्धकारमा बस्न बाध्य अर्का स्थानीय मदन लुहारले सुनाए, घर नजिकैका बजार क्षेत्रमा करोडौँका योजनाहरु भइरहेका छन् भन्ने सुनिन्छ, हामीले भने विजुली बाल्न पाइरहेका छैनौँ, विद्युत जडानको माग गर्दा पनि आनाकानी गर्छनु। तार लगयतका केही उपकरणको अभावमा विद्युत जडान गर्न नसकिएको वितरण केन्द्र बैतडीले जनाएको छ। विद्युत पूर्णरुपमा नपुगिकनै घरमा वाइरिङ र मिटर जडान गर्न नहुने उनले बताए। तर वितरण केन्द्रले नै मिटर दिइसकेको थियो। बैतडीको पाटन नगरपालिकामा झण्डै ९० प्रतिशत घरहरुमा बिजुली पुगिसकेको नगरपालिकाले जनाएको छ। केही टोलहरुमा नपुगेको र पूर्ण विद्युतीकरणका लागि माथिल्लो निकायसँग पहल भइरहेको पाटन नगरपालिकाले जनाएको छ। विद्युत नपुगेक टोलहरुमा लाइन बिस्तारका लागि विद्युत वितरण केन्द्र बैतडी, क्षेत्रीय कार्यालय अत्तरीया र प्रदेश तथा संघीय सरकारसँग समन्वय भइरहेको छ, उपप्रमुख कमल बोहराले बताए। तत्कालीन समयमा विद्युतका पोलहरु गाडिएको भए पनि विद्युत जडान गर्न नसकिएको विद्युत वितरण केन्द्र बैतडीका प्रमुख पवन भट्टले बताए। विविध कारणले विद्युत जडान हुन सकेन, अब प्रक्रिया अघि बढाउछौँ, उनले भने। यसै वर्षभित्र विद्युत पुग्ने गरी काम अघि बढाउने उनले बताए। विद्युतीकरणको काममा सम्बन्धित निकायको तदारुकता नदेखाएका कारणले पनि ढिलाइ हुने गरेको छ। बैतडीमा करिब ३८ प्रतिशत घर धुरीमा मात्रै बिजुली पुगेको छ। विद्युत वितरण केन्द्रका अनुसार बैतडीमा १९ हजार घरधुरीमा मात्रै बिजुली पुगेको छ। ५०,४७२ घरधुरी रहेको बैतडीमा १९,१९२ घरधुरीमा मात्रै विद्युत पुगेको विद्युत प्राधिकरण बैतडीले जनाएको छ। यो कुल परिवार संख्याको ३८ प्रतिशत मात्रै हो। जिल्लालाई पूर्ण विद्युतीकरणको लागि चार ठाउँमा सबस्टेसनको कामलाई अघि बढाएको वितरण केन्द्र बैतडीका प्रमुख भट्टले बताए। जिल्लाको पाटन नगरपालिका र मेलौली नगरपालिका तथा दोगडाकेदार र सुर्नया गाउँपालिकामा सबस्टेसनको काम अघि बढेको प्रमुख भट्टले बताए। पाटन र मेलौलीमा बन्ने भनिएको सबस्टेसनको लागि ठेक्का म्याद दोश्रो पटक थपिएको छ भने सुर्नया र दोगडाकेदार गाउँपालिकामा बन्ने भनिएको सबस्टेसनको लागि पहिलो ठेक्का सम्झौता भइसकेको छ।"
सम्बन्ध बिच्छेदका मुद्दा बढ्दै,"डडेलधुरा : डडेल्धुरामा सम्बन्ध बिच्छेद गर्नेहरूको संख्या बढिरहेको छ। जिल्ला अदालत डडेलधुराले पछिल्लो समय सबैभन्दा बढी मुद्दा सम्बन्ध बिच्छेदका रहेको तथ्यांक सार्वजनिक गरेको छ। गत आर्थिक २०७७७८ बाट जिम्मेवारी सरेर आएका र चालू आर्थिक वर्षमा दर्ता भएका गरी जम्मा मुद्दाको संख्या ९२ रहेको जिल्ला अदालतका न्यायाधीश बालकृष्ण वाग्लेले जानकारी दिए। जिल्ला अदालतमा दर्ता भएका ९२ मुद्दामध्ये अहिलेसम्म २७ मुद्दाको फैसला भइसकेको छ भने बाँकी विचाराधिन छन्, न्यायाधीश वाग्लेले भने। सबैभन्दा बढी २७ वटा मुद्दा सम्बन्ध बिच्छेदका दर्ता भएका छन। जसमध्ये १० वटा मुद्दाको फैसला भइसकेको छ। डडेलधुरा जिल्लामा दिनप्रतिदिन सम्बन्ध बिच्छेदका मुद्दा बढ्नुमा कानूनी सहजता पनि हो। केही वर्ष अगाडिसम्म सम्बन्ध बिच्छेद गराउँदा निकै झन्झटिलो प्रक्रिया थियो न्यायाधीश वाग्लले भने। अहिले कानुनी प्रक्रिया निकै सहज भएकाले पनि सम्बन्ध बिच्छेदका मुद्दा डडेलधुरामा मात्र नभएर देशभरि नै बढ्दो क्रममा छ। मुलुकी देवानी संहिताको परिच्छेद ३, दफा ९३ मा पतिपत्नीले चाहेमा जहिलेसुकै सम्बन्ध बिच्छेदका लागि मुद्दा दर्ता गर्नसक्ने उल्लेख छ। तेस्रो व्यक्तिसँग यौनसम्बन्ध राखेको ठहरिएमा, अंगभंग हुने गरी कुटेमा, कुनै ठूलो शारीरिक वा मानसिक कष्ट हुने किसिमको काम वा जालप्रपञ्च गरेमा वा पतिले समेत जबर्जस्तीकरणी गरेमा सम्बन्ध बिच्छेदको बाटो रोज्न सकिने कानसनी सुविधा रहेको अधिवक्ताको भनाइ छ। यस्तै डडेलधुरा जिल्ला अदालतमा सम्बन्ध बिच्छेदपछि सबैभन्दा बढी अर्थात् १२ वटा चेक अनादरका मुद्दा छन्। यस्तै लेनदेन र जबरजस्तीकरणीका ७७, सवारी ज्यानका ५, जबरजस्तीकरणी उद्योगका ४, घरेलु हिंसा, बालयौन दुरुपयोग, हातहतियार खरखजाना र कर्तव्यज्यानका ३३ वटा मुद्दा छन्। ठगी, मोटरसाइकल चोरी, नाबालक जिम्मा लगाई पाउँ, लिखित सम्झौता, इज्जत आमदअनुसार खानलाउन, हाडनाता करणी, वकसपत्र बदर गरिपाउँ, नकवजनी चोरी, आत्महत्या दुरुत्साहन र लागूऔषधका सममेत मुद्दाहरू रहेको जिल्ला अदालतले जनाएको छ। अझै दूरदराजका लक्षित समुदायमा कानुनीसचेतनाको अभाव रहेको मानव अधिकारवादीहरूको भनाइ छ। समाजिक परम्परा र मान्यताका कारण जातीय भेदभाव, महिला हिंसाका तथा अन्य परम्परागत शैैलीको मुद्दा तथा घट्ना सार्वजनिक भइरहेका छ्रैनन्। यसका लगि मानव अधिकार र मौलिक हकका साथै सविधानले अंगिकार गरेका विषय सम्वन्धिका सचेतना कार्यक्रमहरू दूरदराजका गाउँसम्म लगी सचेत गराउनुपर्ने अधिवक्ता युवराज जोशीले बताए।"
नमुना सहरमुनिको अँध्यारो बस्ती,"बैतडी : बैतडीको पाटन नगरपालिका६ स्थित सुकेलीमा रहेको भूमिराज मन्दिर र भगवती मन्दिरमा विद्युत् मिटर जडान भएको ५ वर्ष भयो। पोल पनि गाडियो, मिटरसमेत जडान गरियो तर ५ वर्षसम्म बिजुली भने पुगेन। विद्युत् वितरण केन्द्रले केही समयमा विद्युत् पुगिहाल्ने आश्वासन दिएपछि २०७४ सालमै मिटरबक्स ल्याएर जडान गरिएको भूमिराज मन्दिर व्यवस्थापन समितिका अध्यक्ष नारायण सिंह बिष्टले जानकारी दिए। पोलहरू गाडेर ठिक्क पारिएको अवस्थामा केही समयमा विद्युत् पुगिहाल्छ भनेर मिटर जडान गरियो, तर पाँच वर्षभन्दा बढी भइसक्यो, बिजुली बलेन, उनले भने। विद्युत् जडान नभए पनि विद्युत् वितरण केन्द्र पाटनले भने महसुल लिने गरेको छ। विद्युत् जडान नगरे पनि मिटर जडान भएदेखि हालसम्म महसुल लिने गरेको पाइएको छ। मिटर जडान भएदेखि नै महसुल लाग्नेभन्दै महसुल तिर्ने गरेको मन्दिर व्यवस्थापन समितिका अध्यक्ष बिष्टले बताए। २०७४ सालदेखि पटकपटक विद्युत् जडानका लागि लिखित तथा मौखिक रूपमा विद्युत् वितरण केन्द्रलाई आग्रह गर्दा पनि कुनै सुनुवाइ नभएको स्थानीयहरूको गुनासो रहेको छ। विद्युत् जडान गर्न पटकपटक निबेदन दिइयो, कुनै सुनुवाइ भएन, अर्का स्थानीय नमराज बिष्टले भने। मन्दिरमा मात्रै होइन पाटन नगरपालिका६ कै सुकेली गाउँमा रहेको दलित बस्तीमा पनि वाइरिङ गरेको एकवर्ष भयो बिजुली कहिले पुग्छ थाहा छैन। स्थानीहरूले घरमा वाइरिङ गरेको एक वर्षभन्दा बढी भइसकेको भए पनि बिजुली भने पुगेको छैन। घरअगाडि पोल गाडीएको र घरमा वाइरिङसमेत गरेको लक्ष्मण लुहारले बताए। बेलाबेला वितरण केन्द्रसमक्ष आग्रह गर्दां कुनै सुनुवाइ नभएको लुहारले सुनाए। घरनजिकैका टोलहरूमा झलमल्ल बिजुली बलिरहन्छ, हामी अन्धकारमा छौँ, लक्ष्मणले भने। बिजुली केही दिनमा पुग्ने आश्वासन दिएपछि गत वर्ष वाइरिङ गरेको उनले बताए। पाटन नमुना सहरका रूपमा विकसित हँुदै गरेको सहर हो। त,र नमुना सहर छेउमै रहेको दलित बस्तीहरू अन्धाकारमा बस्न बाध्य छन। नमुना सहरको क्षेत्रमा अन्धकारमा बस्न बाध्य भएको अर्का स्थानीय मदन लुहारले सुनाए। घरनजिकैका बजार क्षेत्रमा करोडौंका योजनाहरू भइरहेका छन् हामीले भने बिजुली बाल्न पाइरहेका छैनौं, विद्युत् जडानको माग गर्दा पनि आनाकानी गर्छन्, लुहारले सुनाए। तारलगायतका केही उपकरणको अभावमा विद्युत् जडान गर्न नसकिएको वितरण केन्द्र बैतडीले जनाएको छ। विद्युत् पूर्णरूपमा नपुगिकनै घरमा वाइरिङ र मिटर जडान गर्न नहुने विद्युत् वितरण केन्द्र बैतडीका प्रमुख पवन भट्टले बताए। तर, वितरण केन्द्रले नै मिटर दिइसकेको थियो। बैतडीको पाटन नगरपालिकामा झन्डै ९० प्रतिशत घरहरूमा बिजुली पुगिसकेको नगरपालिकाले जनाएको छ। केही टोलहरूमा बिजुली नपुगेको र पूर्ण विद्युतीकरणका लागि माथिल्लो निकायसँग पहल भइरहेको पाटन नगरपालिकाले जनाएको छ। विद्युत् नपुगेका टोलहरूमा लाइन विस्तारका लागि विद्युत् वितरण केन्द्र बैतडी, क्षेत्रीय कार्यालय अत्तरीया र प्रदेश तथा संघीय सरकारसँग समन्वय भइरहेको छ, नगर उपप्रमुख कमल बोहराले भने। तत्कालीन समयमा विद्युत्का पोलहरू गाडिएको भए पनि विद्युत् जडान गर्न नसकिएको विद्युत् वितरण केन्द्र बैतडीका प्रमुख पवन भट्टले बताए। विभिध कारणले विद्युत् जडान हुन सकेन, अब प्रक्रिया अघि बढाउछौँ, उनले भने। यसै वर्षभित्र विद्युत् पुग्ने गरी काम अघि बढाउने उनले बताए। विद्युतीकरणको काममा सम्बन्धित निकायको तदारुकता नदेखाएका कारणले पनि विद्युतीकरणको काममा ढिलाइ हुने गरेको छ। बैतडीमा करिब ३८ प्रतिशत घरधुरीमा मात्रै बिजुली पुगेको छ। विद्युत् वितरण केन्द्रका अनुसार बैतडीमा १९ हजार घरधुरीमा मात्रै बिजुली पुगेको छ। ५० हजार ४७२ घरधुरी रहेको बैतडीमा १९ हजार १९२ घरधुरीमा मात्रै विद्युत् पुगेको विद्युत् प्राधिकरण बैतडीले जनाएको छ। यो कुल परिवार संख्याको ३८ प्रतिशत मात्रै हो। जिल्लालाई पूर्ण विद्युतीकरणका लागि चार ठाउँमा सबस्टेसनको कामलाई अघि बढाएको वितरण केन्द्र बैतडीका प्रमुख भट्टले बताए। जिल्लाको पाटन नगरपालिका र मेलौली नगरपालिका तथा दोगडाकेदार र सुर्नया गाउँपालिकामा सबस्टेसनको काम अघि बढेको प्रमुख भट्टले बताए। पाटन र मेलौलीमा बन्ने भनिएको सबस्टेसनको लागि ठेक्का म्याद दोश्रो पटक थपिएको छ भने सुर्नया र दोगडाकेदार गाउँपालिकामा बन्ने भनिएको सबस्टेसनको लागि पहिलो ठेक्का सम्झौता भइसकेको छ।"
"सातै प्रदेशका प्रहरी प्रमुख फेरिए, को कहाँ?","काठमाडौंः गृह मन्त्रालयले १७ जना प्रहरी नायव महानिरीक्षक (डीआईजी) को सरुवा गरेको छ। गृह मन्त्रालयको बिहीबारको निर्णयअनुसार १७ जना डीआइजी काज सरुवा भएका हुन्। यस्तै, सातवटै प्रदेशमा प्रहरी प्रमुख परिवर्तन भएका छन्। प्रदेश १ प्रहरी कार्यालय विराटनगरको नेतृत्व श्यामलाल ज्ञवालीले पाएका छन्। प्रहरी प्रधान कार्यालय नक्सालमा कार्यरत डीआईजी वसन्तबहादुर कुँवरले मधेस प्रदेश प्रहरी कार्यालयको जिम्मेवारी पाएका छन्। मधेश प्रहरी प्रमुख मसाउद आलम खाँलाई उपत्यका प्रहरी कार्यालय, रानीपोखरी ल्याइएको छ। गण्डकी प्रदेशमा बुद्धिराज गुरुङको काज सरुवा भएको छ। प्रहरी प्रधान कार्यालयमा कार्यरत दीपक थापाको बागमती प्रदेश प्रहरी कार्यालय हेटौंडामा काज सरुवा भएको छ। प्रहरी प्रवक्ता टेकप्रसाद राईलाई लुम्बिनी प्रदेश प्रहरी कार्यालय दाङको जिम्मा दिइएको छ। कर्णाली प्रदेशका पोषराज पोख्रेलको प्रहरी महानिरीक्षक सचिवालयमा काज सरुवा भएको छ। डीआइजी भीमप्रसाद ढकाल कर्णाली प्रदेश पुगेका छन्। डीआइजी अशोक सिंहको सुदूरपश्चिम प्रदेशमा काज सरुवा भएको छ। यस्तै बागमती प्रदेश प्रहरी कार्यालय हेटौंडामा कार्यरत किरण बज्रचार्यलाई प्रहरी प्रधान कार्यालय प्रशासन विभाग खटाइएको छ। सन्दीप भण्डारीलाई प्रहरी प्रधान कार्यालय कार्य विभाग कार्य निर्देशनालयमा काज सरुवा गरिएको छ। केन्द्रीय अनुसन्धान ब्यूरो प्रमुख दुर्गा सिंहलाई नेपाल प्रहरी शिक्षालय भरतपुर काज सरुवा गरिएको प्रहरी उपरीक्षक वेलबहादुर पाण्डेले जानकारी दिए।"
विराटनगर विमानस्थलमा कन्भेयर बेल्ट जडान हुँदै,विराटनगर : यात्रुहरूको सहजतालाई दृष्टिगत गर्दै विराटनगर विमानस्थलले आगमन कक्षमा कन्भेयर बेल्ट जडान सुरु गरेको छ। करिब महिना दिनभित्रै काम सम्पन्न गर्ने गरी विमानस्थलले कन्भेयर बेल्ट जडानको कार्य अघि बढाएको हो। यतिबेला विमानस्थलको टर्मिनल भवन छेउमै बेल्ट जडानको काम धमाधम भइरहेको छ। माघ दोस्रो सातादेखि सेवा शुभारम्भ गर्ने तयारीका साथ बेल्ट जडानको प्रक्रिया अघि बढाइएको विराटनगर विमानस्थलले जनाएको छ। विमानस्थलका अनुसार यसले आन्तरिक उडानबाट आएका ब्यागेज र यात्रुका अन्य सामानको उचित व्यवस्थापनमा सघाउ पुग्ने विश्वास लिइएको छ। कन्भेयर बेल्ट जडान भइसकेपछि यसले ब्याग संकलनका निम्ति विमानस्थलमै हानाथाप गर्नुपर्ने अवस्थाको समेत अन्त्य हुने अपेक्षा गरिएको विराटनगर विमानस्थल प्रमुख रिन्जी शेर्पाले बताए। हाल विराटनगर विमानस्थलमा कन्भेयर बेल्ट जडानको ३० प्रतिशत कार्य सम्पन्न भइसकेको छ। काठमाडौंको सिटीएचएनटीई जेभीले बेल्ट जडानको ठेक्का लिएको छ। विमानस्थलमा विस्तार गरिने कन्भेयर बेल्ट ४० मिटर लम्बाईको हुने निर्माण कम्पनीले जनाएको छ। कम्पनीका अनुसार यसले एक घण्टामा २ हजार ४ सय ब्यागेज क्लियर गर्नेछ। नेपाल नागरिक उडड्यन प्राधिकरणले गत चैत्रदेखि नै विराटनगरसहित देशका ३ वटा विमानस्थलमा कन्भेयर बेल्ट को सुविधा थप योजना अघि सारेको थियो। योजनाबमोजिम प्राधिकरणले विराटनगरसहित नेपालगञ्ज र धनगढी विमानस्थलमा पनि एकैसाथ कन्भेयर जडानको प्रक्रिया अगाडि बढाउन बोलपत्र समेत खुलाएको थियो। सोही अनुसार हाल विराटनगर विमानस्थलबाट यसको काम सुरु गरिएको हो। विमानस्थलमा यात्रुहरू जहाजबाट ओर्लिएपछि आफ्नो लागि पर्खिनुपर्ने अवस्थाको अन्त्यका निम्ति बेल्टको सुविधा थप गरिएको बताइएको छ। यसले विमानस्थलको प्राविधिक सुविधा अभिवृद्धि हुनुका साथै यात्रुहरूले अन्तराष्ट्रिय मापदण्ड अनुरूपको सेवा समेत प्राप्त गर्ने जानकारी दिइएको छ। विराटनगर विमानस्थलबाट हाल भने दैनिक १५ देखि १७ वटा नियमित उडान हुने गरेका छन्।
बझाङको बाँठपाला विद्यालय : जहाँ शिक्षक र विद्यार्थी दलित मात्रै छन्,"बझाङ : बझाङ सदरमुकाम चैनपुरबाट तल्कोट गाउँपालिकाको खौलाबजार करिब २२ किलोमिटर टाढा छ। खौलाबजारबाट भक्तपुर डेढ किलोमिटर पर छ। त्यसै गाउँमा अवस्थित छ बाँठपाला आधारभूत विद्यालय। बाँठपाला विद्यालय ३५ वर्षअघि स्थापना भएको हो। स्थापना कालमा कखरा सिक्ने १० जनामध्ये दुई जनाले मात्रै एसएलसी पास गरे। बाँकी तीन, चार, पाँच कक्षा हुँदै छात्रा बिहेवारीतिर लागे भने छात्र मजदुरीका लागि भारततर्फ गए। परिवारको आर्थिक स्थिति कमजोरकै कारण उनीहरूले विदेशिनुपरेको थियो। घरमै बसेर जसोतसो गर्दै पढेका दुई जना हुनुहुन्छ वीरबहादुर सार्की र उनकै सहपाठी मोती सार्की। बाँठपालाका पहिलो विद्यार्थी सार्कीद्वय अहिले सरकारी सेवामा आबद्ध छन्। वीरबहादुर तलकोट गाउँपालिकाका कृषि प्राविधिकको रूपमा कार्यरत छन् भने मोती प्रावि तहमा स्थायी शिक्षक भएर ताप्लेजुङमा पढाइरहेका छन्। विद्यालयमा सुरूआती शिक्षकलाई तलबस्वरूप घरायसी अन्न दिइन्थ्यो। संस्थापक शिक्षक भिकुले सार्की हुनुहुन्थ्यो। पाँच कक्षासम्म अध्ययन गरेका भिकुलेकै कारण विद्यालय स्थापना भएको थियो। पहिलो वर्ष १० जनालाई अध्ययन गराएका भिकुलेले तीन वर्ष लगातार पढाए। पछि गाउँमा केही विवाद आएपछि विद्यालय नै दुई वर्ष सञ्चालन भएन। त्यस बखत दुर्गा भवानी मावि खौला पढ्न पढाएका बालबालिका निकै हेपिनकुटिन थालेपछि भिकुलेकै नेतृत्वमा बाँठपाला फेरि सञ्चालनमा आयो। बीस वर्षसम्म तीन कक्षासम्मै चलेको विद्यालय २०६४ सालपछि दुई कक्षा थपिएर पाँच कक्षासम्म भयो। साठी वर्ष पुग्नै लागेका भिकुले दुर्गा भवानीमै अध्ययन गरेका हुन्। दलित समुदायको शून्य उपस्थिति हुने उक्त विद्यालयमा भिकुले गएसँगै गाउँबाट अन्य विद्यार्थी पढ्न गएका थिए। बाल्यकालमा पढ्न अब्बल उनी शिक्षकको प्रिय बन्दै गए। बाहिरबाट आएका शिक्षकबाट पढाइको महत्व बुझेका उनले २०४४ सालमा गाउँमै विद्यालय स्थापना गरे र एसएलसी पास गरेर उनी सोही विद्यालयको एकल शिक्षक बने। बाँठपाला विद्यालयमा २०६४ सालदेखि कक्षा पाँचसम्मको पढाइ हुन थालेको हो। स्थापना कालदेखि २६ वर्षसम्म दलित समुदायका कोही पनि विद्यालय भर्ना भएनन्। विसं २०७० यता मात्र दलित समुदायका बालबालिका विद्यालय जान थालेका हुन्। पाँच कक्षाको पठनपाठन हुन थालेपछि विद्यालयले कार्यालय सहयोगी राख्यो। अहिलेका प्रधानाध्यापक बोटी कामी पनि २०६२ सालदेखि सो विद्यालयमा शिक्षक भएका हुन्। उनट्ठ २०७० सालदेखि प्रधानाध्यापक भएका हुन्। भिकुलेपछि भुवन सार्की, अम्बे सार्की र अहिले बोटी प्रधानाध्यापकको रूपमा काम गरिरहेका छन्। विकको सक्रियतापछि विद्यालयले मुहार फेरेको हो। विभेद अन्त्य गर्न गाउँको नाम परिवर्तन दलित समुदायको थरलाई जोडेर अहिले पनि फलानो टोल भन्ने चलन मेटिएको छैन। हरेक ठाउँका गैरदलित समुदायले दलित समुदायलाई चिनाउनका लागि अपहेलित नाम राखेको पुस्तौँ बितिसकेको छ। त्यसैमध्येका दुई गाउँ हुन् भक्तपुर र ललितपुर। गैरदलित समुदायले सहनै नसक्ने गरी विभेद गर्न थालेपछि गाउँको नामै फेर्नुपरेको स्थानीय गोरख कामी बताउँछन्। उनका अनुसार भक्तपुरका स्थानीय अगुवाले भुलवाडा (टोल)लाई भक्तपुर र लुहारवाडाको नाम ललितपुर राखे। नजिकै सार्की समुदायको टोल सार्कीवाडा पनि भक्तपुरमै गाभियो। 'बाटोमा हिँड्दादेखि सबैले अनेक तरिकाले हेला गर्न थालेपछि सातआठ वर्षअगाडि नै बस्तीको नाम फेरेका हौँ', उनले भने। सामाजिकरूपमा बाध्य भएर विभेद कम गरे पनि मानसिकरूपमा भने गैरदलित समुदायको अहंकार नटुटेको कामीले बताए। 'यहाँका कतिपय गैरदलितलाई अहिले पनि अपहेलित शब्द सामान्य नै लाग्छ', उनी भन्छन्, 'दलित समुदायका कसैको नाम पनि बङ्ग्याएर बोलाउने धेरै छन्। त्यस्तो सुन्दा आफूलाई लाज लाग्छ तर, भन्नेलाई केही लाग्दैन।' यता विद्यालयले भने विभेद मुक्तिका लागि निकै फड्को मारेको छ। प्रअ कामीले भने, 'हाम्रो विद्यालयमा आइसकेपछि विभेद भन्ने न शिक्षकलाई थाहा छ, न विद्यार्थीलाई। यहाँ पढ्ने सबै बालबालिका, कार्यालय सहयोगी, शिक्षक सबै सँगै बसेर खान्छौँ। तर, समुदायमा भने यो शिक्षा सबैको कानकानमा फुक्नुपर्ने अझै देखिन्छ।' दुर्गा भवानी माविमा २०४३ सालमा प्रधानाध्यापकको जिम्मेवारीमा आएका थिए सुदूरपश्चिम प्रदेशका पूर्वसभामुख अर्जुनबहादुर थापा। उनी त्यस विद्यालयमा आउँदा दलित समुदायको उपस्थिति शून्यजस्तै थियो। 'नजिकैको गाउँ धेरै ठूलो तर, विद्यार्थी छँदै थिएनन्', थापाले भने, 'त्यस गाउँमा धेरै पटक धायौँ। सामुदायिक विद्यालयमा सबैले पढ्नुपर्छ। घर नजिकको स्कुल, मौकाको फाइदा उठाउनुस् भन्ने अभियान नै चलायौँ। त्यसपछि विद्यार्थी आउन थाले।' थापा शिक्षा सबैका लागि हुनुपर्छ भन्ने सोच राख्थे। 'मैले सके जति बालबालिका घरमा नरोकिउन भन्दै विद्यालय पढाउन अभिभावकलाई आग्रह गरेँ, उहाँहरूले पनि स्वीकार्नु भयो र विद्यार्थीको सङ्ख्या बढ्दै गयो।' उनका अनुसार आफ्नै सल्लाहमा भक्तपुरमा विद्यालय स्थापना भयो। 'त्यस बेलामा पढाइलाई महत्व कसैले दिँदैनथे, हामीले हाम्रै विद्यार्थी भिकुलेलाई शिक्षक बनाउन र गाउँमा विद्यालय खोल्न सल्लाह दियौँ। शिक्षाको महत्व बुझाउँदै गयौँ। पछि विद्यालय फस्टाउँदै गएको हो।', उनले भने। पालिकाकै नमूना विद्यालय अहिले बाँठपाला पाँच कक्षासम्म सञ्चालन भइरहेको छ। सानो ठाउँमा स्थापना भएको विद्यालयमा खुला चौरको भने अभाव छ। पालिका, सङ्घसंस्था, स्थानीयको प्रत्यक्ष सहयोग भइरहेको हुँदा शैक्षिक गुणस्तर बढ्दै गएको छ। शिक्षक भरतबहादुर सार्कीले भने, 'पालिकाभरि हाजिरीजवाफलगायतका कार्यक्रममा सहभागी भएर हरेक पटक राम्रो नतिजा ल्याउँदै आएको छ।' विद्यालयमा सबै निकायले मिहेनत गरे पनि शिक्षकको भने अभाव छ। 'बाल कक्षादेखि पाँचसम्म छ पिरियड हुन्छन्। पाँच शिक्षकले सबै पिरियड मुस्किलले पढाउनुपरेको छ', उनले भने। विद्यालयको भौतिक संरचनाका लागि पनि प्रदेश र स्थानीय तहको सहयोगमा भवन निर्माण गरिएको हो। 'विद्यालयको घेरबार प्रदेश सरकारबाट परेको थियो', प्रधानाध्यापक बोटीले भने, 'घेरबारको कार्यक्रम १५ लाख आउने भनेकामा पाँच लाख मात्रै आएको हुँदा विद्यालय घाटामा गएको हो।' भौतिक संरचनाभन्दा पनि विद्यालयको शैक्षिक गुणस्तर कसरी अझै माथि उठाउन सक्छौँ भन्ने सल्लाह गरिरहेको उनले बताए। 'बाँठपालालाई दलित मात्रै पढ्ने भनेर बुझ्ने गरिन्थ्यो', उनले भने, 'तलकोट गापाबाट, विश्व खाद्य, सङ्घसंस्थाबाट सहयोग भएपछि अहिले खौलाबाट पनि विद्यार्थी आइरहनुभएको छ। बाँठपालामा एक कार्यालय सहयोगीबाहेक सबै दलित समुदायकै शिक्षक शिक्षिकाले अध्यापन गराइरहनुभएको छ।' रासस"
स्रोत नखुलेको ७ लाखसहित विराटनगरबाट १ जना पक्राउ,विराटनगर : स्रोत नखुलेको ७ लाखभन्दा बढी नेपाली रूपैयाँसहित विराटनगरबाट १ जनालाई प्रहरीले बुधबार बेलुका पक्राउ गरेको छ। जिल्ला प्रहरी कार्यालय मोरङबाट खटिएको टोलीले ७ लाख ९ हजार रूपैयाँसहित विराटनगर महानगरपालिका१८ का ३६ वर्षीय रविप्रकाश साहलाई पक्राउ गरेको हो। को २४ प ७९८४ नम्बरको मोटरसाइकलमा सवार रहेका उनलाई विराटनगर७ बाट पक्राउ गरिएको मोरङ प्रहरीका प्रवक्ता डीएसपी दीपक श्रेष्ठले जानकारी दिए। उनका अनुसार शंकास्पद अवस्थामा भेटिएका साहले चलाएको मोटरसाइकल नियन्त्रणमा लिएर खानतलासी गर्दा स्रोत नखुलेको नगद फेला परेको हो। उनको साथबाट विभिन्न बैंकका १४ वटा एटीएम कार्ड र ९ थान चेक पनि फेला परेको श्रेष्ठले बताए। पक्राउ परेका साहबाट बरामद भएको रकम हुण्डी कारोबारको भएको हुनसक्ने प्रहरीको अनुमान छ। साहले उक्त रकमको स्रोत खुलाउन नसकेको र यस विषयमा थप अनुसन्धान भइरहेको जानकारी डीएसपी श्रेष्ठले दिए।
जोखिम मोलेर सेती वारपार,"बझाङ : बझाङको थलारा४ ठिङ भन्ने स्थानका रामबहादुर बोहरा, बिरामी शिशु बोकेर रायलउत्गडी सिमार झोलुङ्गे पुल तर्दै थिए। सँगसँगै श्रीमती सीता बोहरा पनि थिइन्। स्वास्थ्य चौकीमा बिरामी शिशुको उपचार गराएर घर फर्किरहेका रामबहादुर बोहराकी श्रीमती सीता पुलको फल्याकसहित सेतीमा खसिन्। कात्तिक १० गतेको घटना हो यो। दर्किरहेको झरी, उर्लिरहेको सेतीको भेल, काखमा शिशु समातेका रामबहादुरका अगाडि रामराम भन्नबाहेक केही उपाय थिएन्। छोरालाई छाता ओढाइरहेका बेला सीता सेतीमा खसेकी हुन्। कात्तिक पहिलो साता आएको भीषण वर्षाले बझाङमा ठूलो धनजनको क्षति गरेको थियो। त्यस दिन पनि भीषण पानी परिरहेको थियो। बच्चा समातेका रामबहादुर आँखै अगाडि श्रीमती खसेपछि अत्ताएलिए। साँझको बेला हातमा बच्चा भएकाले केही गर्न सकेनन्। तल हर्दा सेती नदी उर्लिरहेको थियो। उनी त्यहाँबाट रुँदै घर फर्किए। स्थानीय र सुरक्षाकर्मीहरूले धेरै खोजे पनि सेती नदीको बहाब धेरै हुँदा सीतालाई भेटाउन सम्भव भएन। त्यसबेला सेती नदीमा आएको बाढीले सिमार झोलुङ्गे पुलका फ्ल्याक निकै कमजोर भएका थिए। पुलका नट बोल्डहरू बगेकाले अहिले पनि पुल निकै जीर्ण बनेको छ। पुल जीर्ण भएको एक वर्ष बढी भए पनि स्थानीय सरकार, प्रदेश सरकार मौन रहेको थलारा२ का देवेन्द्र सायरले बताए। हाल पुलमा काठका फ्ल्याक र ग्याबिन जाली बिच्छयाइए पनि अझैं त्रास लिएर पुल तर्नुपर्ने बाध्यता रहेको थलारा४ डिख्लाका बिर्ख बोहराले बताए। हाम्रो सेती नदी तर्ने मुख्य बाटो त्यही हो। दुःखी, बिरामीलाई अचेल अर्कै ठाउँबाट लैजानुपर्ने बाध्यता छ। हामीले पनि झुन्डिएर खुट्टा कमाएर हिँड्ने गरेका छौं। थलारा २ र ४ का बासिन्दा हिँड्ने बाटो बन्द भएपछि लामो बैकल्पिक बाटो जानुपर्ने बाध्यता छ बोहराले भने। उक्त पुलबाट थलारा २ का बगडा, कफलकाँडा, दंगार्जी, थापा गाउँ, थलारा४ का ठिङ, डिख्ला, गढीगाउँलगायतका बासिन्दा र केदारस्युँ गाउँपालिकाको रायलका बासिन्दा वारपार गर्ने गर्छन्। उक्त पुल सदरमुकाम चैनपुर र जयपृथ्वी राजमार्र्ग जोड्ने पुल हो। थलारा गाउँपालिका वडा नम्बर २ र ४ का बासिन्दा नजिकका बजार झोता, देउरा जान परे यसै पुलबाट आवतजावत गर्ने गर्छन्। बिरामीलाई पनि झोता, देउरा र सदरमुकाम चैनपुर ल्याउन परे यसै पुलबाट लैजाने गर्छन्। एक जनालाई बली चढाए जस्तै भएको छ यो पुलमा। अझैं सम्बन्धित निकायले चेतेका छैनन्। देउराको पुल त बग्या नै अब एउटा मयलको पुल बाँकी छ। त्यो पुल सबैको पायक पर्दैन् थलारा२ बगाडाका गणेश सायरले भने। गाउँपालिका उपाध्यक्ष रामबहादुर खातीले चाँडै मर्मत गरिने बताए।"
"जाडोमा हृदयाघातको उच्च जोखिम, कसरी जोगिने ?","काठमाडौं : नेपालमा उच्च रक्तचाप, मधुमेह, उच्च कोलस्ट्रोल हृदयाघात र मस्तिस्कघातजस्ता नसर्ने रोगहरूको प्रकोप बढ्दै गइरहेको छ। यस किसिमका रोगबाट हुने क्षतिले व्यक्ति, समाज र अन्ततः राष्ट्रलाई नै असर पार्न सक्ने भएकाले यी नसर्ने रोगहरूको प्रमुख कारण अस्वस्थ जीवनशैली हो भन्ने सबैले बुझ्न आवश्यक छ। अस्वस्थ जीवनशैली नै मुटसम्बन्धी रोगको प्रमुख कारण भएकाले आवश्यक उपाय अहिलेदेखि नै अवलम्बन गर्नुपर्ने हुन्छ। नभए भोलि प्रत्येक परिवारमा उच्च रक्तचाप, मधुमेह, उच्च कोलस्ट्रोल, हृदयाघात वा अन्य मुटुरोगका बिरामी हुनेछन्। नेपालले स्वास्थ्य क्षेत्रमा निकै प्रगति गर्न सके पनि नसर्ने रोगको समस्या दिनप्रतिदिन बढ्दै गएको छ। उपचार सेवा र चिकित्सकहरू सहरी क्षेत्रमा नै केन्द्रित हुँदा ग्रामीण क्षेत्रका जनता आधारभूत जानकारी र अवसरबाट बञ्चित छन्। बालबालिका र युवाहरूमा बढ्दै गइरहेको अस्वस्थ आहारको सेवन, शारिरीक गतिविधिमा कमी, धुमपान, मदिरापानले भोलिको नेपाललाई अस्वस्थ बनाउने देखिन्छ। निम्न र मध्यम वर्गीय नेपालीहरूका लागि मुटुरोगको उपचार महँगो र असहज भएका कारणले यसको रोकथाम तथा नियन्त्रण नै एकमात्र विकल्प रहेको छ। यतिबेला चिसो मौसमका कारण मुटुको समस्या भएका बिरामीको सङ्ख्या धेरै रहेको पाइन्छ। चिसो समयमा अस्पताल वा क्लिनिकहरूमा बिरामीको सङ्ख्या ह्वात्तै बढ्ने गर्दछ। उच्च रक्तचाप, मधुमेह, उच्च कोलस्ट्रोलजस्ता रोगहरूको समयमै उचित उपचार भएमा मुटुरोगको प्रकोपलाई घटाउन सकिने बरिष्ठ मुटुरोग विशेषज्ञ डा ओममूर्ति अनिल बताउँछन्। खासगरी चिसो याममा मुटुरोगबाट कसरी स्वस्थ रहन सकिन्छ भन्ने विषयमा डा अनिलसँग गरिएको कुराकानी संक्षेपमा यहाँ प्रस्तुत गरिएको छ। हाल डा अनिल ग्राण्डी इन्टरनेशनल अस्पतालमा मुटुको शल्यक्रियामा संलग्न छन् भने बसुन्धरामा उनको आफ्नै नेशनल कार्डियाटिक सेन्टरमा कार्यरत छन्। चिसो बढेसँगै जनजीवन नराम्ररी प्रभावित भएको छ। जाडो मौसममा विभिन्न प्रकारका रोगहरू लाग्ने गर्छन्। चिसोले निम्त्याउने स्वास्थ्य समस्याहरूमा मुटुसम्बन्धी समस्या मुख्य रहेको छ। चिसोले रक्तनली र शरीरमा सिधा प्रभाव पार्दछ। चिसोका कारण शरीरमा उत्पन्न हुने रसायन वा हर्मोनहरूले मुटुको चाल वा धड्कन बढाउन मद्दत गर्ने हुँदा मुटुभित्रका नलीमा रक्त सञ्चार अवरुद्ध गर्ने र रगत जम्ने सम्भावना बढ्न जान्छ। गर्मीको तुलनामा जाडो मौसममा मानिसमा मुटुरोगसम्बन्धी जोखिम बढी रहने गर्दछ। यस्तो अवस्थामा बिरामी र वृद्धहरूलाई हृदयाघात हुने सम्भावना बढी हुने गर्दछ। रक्तचापको नियन्त्रण नगरेमा हृदयाघातको खतरा दुई गुणा बढी हुन्छ। मधुमेहले पनि हृदयाघातको जोखिमलाई दुईदेखि तीन गुना बढाउँछ। लामो समयसम्म मधुमेह भएको व्यक्तिलाई यसको खतरा झन् बढी हुन्छ। मधुमेहका रोगीमा रक्तचाप र कोलस्ट्रोलको राम्रो नियन्त्रण नभएमा हृदयाघातको खतरा झन् बढी हुन्छ। संसारभरि नै हेर्ने हो भने सबैभन्दा बढी मानिसको मृत्यु मुटु र रक्तनलीसम्बन्धी रोगहरूले हुने गर्छ। हृदयाघात र मस्तिष्कघात नै मुटु र रक्तनलीसम्बन्धी प्रमुख रोगहरू हुन्। हृदयाघातपछि सबैभन्दा बढी मानिसको मृत्यु मस्तिस्कघातले हुने गर्दछ। गर्मीको तुलनामा जाडो मौसममा मानिसमा मुटुरोगसम्बन्धी जोखिममा बढी हुने हुँदा संसारभर नै चिसोको बेला मुटुका रोगीको सङ्ख्या बढ्ने गर्दछ। मुटुको रोगको जटिलता बढ्दा मृत्युको सङ्ख्या पनि बढ्न जाने अनुसन्धानबाट पुष्टि भएको छ। चिसोको समयमा हृदयाघातमात्र होइन, मस्तिष्कघात पनि बढी हुने गर्दछ। चिसोमा रक्तसञ्चार प्रणालीमा बढी समस्या आउने गर्दछ। यसले गर्दा व्यक्तिको उच्च रक्तचाप बढ्ने, रक्त प्रवाहमा गडबडी गर्दछ। जसले गर्दा मुटुमा रक्तसञ्चार कमी हुन्छ। छाती दुख्ने, मुटु ढुकढुक हुने हुन्छ भने कतिपयलाई हृदयाघात पनि हुन्छ। जाडोमा कोलस्ट्रोलको मात्रा पनि बढी हुन्छ। जाडो मौसममा चिसोका कारणले हाम्रो शरीरमा विभिन्न रसायन वा हार्मोनहरू बढ्न जान्छ। शरीरमा उत्पन्न हुने हर्मोनहरू हुन् जसले मुटुको चाल वा धड्कन बढाउन मद्दत गर्छन्। ती हार्मोनहरूले हाम्रो रक्तनलीलाई साँघुरो बनाउँछ। चिसोका कारण मुटुभित्रका नलीमा रक्तसञ्चार अवरुद्ध गर्ने र रगत जम्ने सम्भावना बढाइदिन्छ। यसले गर्दा रगतको नशामा जम्ने हुन्छ। मुटुको रक्तनलीमा भयो भने हृदयाघात हुन्छ भने यदि मस्तिष्कको नलीमा भयो भने मस्तिष्कघात हुन्छ। यस्तै वायु प्रदूषण, शारीरिक व्यायाममा कमी, मानसिक दबाब, खानपानमा खराबी र मौसमका कारण पनि ह्दयाघातको खतरा बढ्छ। जो व्यक्तिहरूको मुटु कमजोर हुन्छ, उनीहरूमा रोग लाग्ने सम्भावना बढी हुन्छ। मौसम खराब हुने कारण सबैभन्दा बढी समस्या श्वासप्रश्वासमा पर्छ। यसका साथै, फ्लु र निमोनियाजस्ता रोगहरू हुने सम्भावना जाडो मौसममा धेरै हुन्छ। यसैले जाडो मौसममा हाम्रो शरीर र मुटुलाई शरीरको तापमान सन्तुलनमा राख्न विशेष ध्यान दिनुपर्छ। जोखिममा रहने वर्ग उमेरले ६० नाघेका मानिसहरू मधुमेह वा दमका रोगी, अन्य रोग लागेका वा पहिल्यैदेखि मुटुसम्बन्धी समस्या भएका व्यक्तिहरू बढी जोखिममा पर्दछन्। मुटुसम्बन्धी समस्या भएका व्यक्तिहरूमा मुटुको अनियमित चाल, उच्च वा न्यून रक्तचाप, बाइपास सर्जरी गरेका वा मुटुको काम गर्ने शैलीमा समस्या भोगेका बिरामीहरूलाई लिन सकिन्छ। यस्ता जोखिम वर्गमा रहेका व्यक्तिले विशेष सतर्कता अपनाउनुपर्छ। मुटुको परीक्षण गर्नुपर्छ। चिसोमा हिँड्न भएन, चुरोट मदिरा सेवन गर्नु भएन। कुनै औषधि नियमित सेवन गरिरहेका व्यक्तिले अझ बढी सचेत भई औषधि नछुटाइ खानुपर्छ। जोखिममा रहेका व्यक्तिमा मुटुरोगी, दमका रोगी र अन्य दीर्घरोगी (मिर्गौला, कलेजो र मस्तिष्क)का बिरामी पर्दछन्। बच्ने उपाय मुटु बचाउन चिसोबाट बच्नु पहिलो र महत्वपूर्ण उपाय हो। सबै व्यक्तिले चिसोबाट बच्नु पर्छ। घरभित्र बस्दा र घर बाहिर जाँदा पनि न्यानो कपडा लगाउनुपर्छ। बिहानै अति चिसोमा गरिने हिँडडुल कम गर्ने वा बन्दै गर्नुपर्छ। चिसो समयमा उच्च रक्तचाप, मधुमेह र कोलस्ट्रोललाई राम्रो अवस्थामा राख्नुपर्छ। सामान्यतः साठी वर्ष माथिका व्यक्ति बढी जोखिममा रहेका हुन्छन्। उच्च कोलस्ट्रोलले हृदयाघातको खतरा तीन गुना बढाउँछ। कोलस्ट्रोलको मात्रा रगतमा जति धेरै हुन्छ, हृदयाघातको खतरा पनि त्यति नै बढी हुन्छ। चिसो समयमा प्रायः रक्तचाप, मधुमेह र कोलस्ट्रोलको मात्रा बढ्ने गर्छ। यतिबेला कतिपय बिरामीलाई औषधि परिवर्तन गर्नु हुनसक्छ। त्यसैले त्यस्ता रोगीहरूले समयसमयमा चिकित्सकसँग स्वास्थ्य परीक्षण गर्नुपर्छ। स्वास्थ्यसम्बन्धी कुनै पनि प्रकारको समस्या आएमा चिकित्सकको सल्लाह लिनुपर्छ। आफ्नो स्वास्थ्य अवस्थाका बारेमा जानकारी राख्नुपर्छ। स्वस्थ मुटुका लागि खानपानमा समेत विशेष ख्याल गर्नुपर्छ। चिसोको महिना धेरै चिल्लो कुरा खानु हुँदैन। चुरोट सेवन, मदिरा सेवन गर्नु हुँदैन। त्यस्तै बोसोयुक्त खाना बढी खाने गरिन्छ, जुन मुटुका रोगीहरूका लागि राम्रो होइन। विशेषगरी जाडो छल्न भन्दै बढ्ने चुरोट र मदिरापानमा नियन्त्रण गुमाउँदा धेरै मानिसहरूमा मुटुको जोखिम बढ्ने र कसैकसैको यही बेला हृदयाघात भइ मृत्यु पनि हुने गर्दछन्। धुमपानले हृदयाघातको खतरा दुईदेखि चार गुणा बढाउँछ। जाडोमा व्यायाम पनि कमै गरिन्छ। यसले गर्दा थप जोखिम बढ्न जान्छ। योग, ध्यान, शारीरिक व्यायाम आदिलाई बढाउनुपर्छ। मोटोपन घटाउनुपर्छ। निद्रा पुग्ने गरी सुत्नुपर्छ। स्वास्थ्य व्यक्तिले पनि दैनिक व्यायाम, बिहानको हिँडाइ गर्न छाड्न हुँदैन। काठमाडौँ उपत्यकामा साँझको समय बढी हावा चल्ने हुँदा यस्तो बेला हिँड्नु थप जोखिमपूर्ण हुनेछ। रोग लागेर उपचार गर्नुभन्दा रोग लाग्न नै नदिनु बुद्धिमानी हुने भएकाले यसतर्फ सबै सचेत हुन आवश्यक छ। स्वस्थ आहार र व्यायामले नै शरीरका अङ्गहरूलाई स्वास्थ राख्न मद्दत गर्दछ। वनस्पतिहरूबाट प्राप्त हुने प्राकृतिक खानेकुराहरूलाई स्वस्थ आहार भनिन्छ। फलफूल र सागसब्जीमा भएको भिटामिन, मिनरल्स, फाइबर र अन्य पदार्थहरूले रक्तनली, मुटु र मस्तिष्कलाई स्वस्थ राख्छ। फलफूल र सागसब्जीमा पाइने भिटामिनहरूले हाम्रो रोग निरोधक क्षमतालाई बढाउँछ र सङ्क्रमण हुनबाट बचाउँछ। त्यसैले बजारमा पाइने तयारी खानेकुरा, विलासी जीवनशैली र मानसिक तनाबबाट मुक्त हुनु नै निरोगी र दीर्घजीवी बन्ने उपाय हो। रासस"
सुर्खेतमा ब्राउन सुगरसहित २ जना पक्राउ,"सुर्खेत : सुर्खेतमा प्रहरीले लागूऔषध ब्राउन सुगरसहित दुई जनालाई पक्राउ गरेको छ। जिल्ला प्रहरी कार्यालय सुर्खेतका सूचना अधिकारी डीएसपी सुरज कार्कीका अनुसार छुट्टाछुट्टै स्थानबाट सुर्खेतको वीरेन्द्रनगर नगरपालिका९ लाटिकोईलीका मेगराज बिक र जुम्ला चन्दनाथ नगरपालिका५ का हाल सुर्खेत वीरेन्द्रनगर नगरपालिका१० डेरागरी बस्ने सौरभ श्रेष्ठलाई ब्राउन सुगरसहित पक्राउ गरिएको हो। सुर्खेतको भेरीगंगा नगरपालिका५ स्थित बबैई प्रहरी चेकपोष्टमा खटिएको प्रहरी टोलीले चेकजाँच गर्ने क्रममा नेपालगञ्जदेखि सुर्खेत आउँदै गरेको बा ५ ख ७३२९ नम्बरको फोर्स गाडीमा सवार मेगराज बिकबाट प्लाष्टिकसहित १ ग्राम ३ सय ७० मिलिग्राम र प्लाष्टिकबाहेक ७ सय ९० मिलिग्राम ब्राउन सुगर बरामद भएको छ। यस्तै अर्का सौरभ श्रेष्ठबाट प्लाष्टिकसहित ९ ग्राम ६ सय ६० मिलिग्राम, प्लाष्टिक बाहेक ८ ग्राम ७ सय ७० मिलिग्राम ब्राउन सुगरसहित ६६ हजार ७ सय २० नगद, नाप तौल गर्ने डिजिटल तराजु १ थान, स्क्रिन टज मोबाइल २ थान, सादा मोबाइल १ थान बरामद गरिएको छ। यसबारे थप अनुसन्धान रहेको प्रहरीले जनाएको छ।"
बल्देधुरी घटनाः १६ जना आरोपित युवालाई जन्मकैद फैसला,बागलुङ : बागलुङको बडिगाड गाउँपालिका१० दर्लिङ बल्देधुरी घटनामा संलग्न रहेको आरोपमा पक्राउ परेका १६ जना युवालाई जन्मकैदको फैसला भएको छ। जिल्ला अदालत बागलुङले २०७७ चैत १५ गते होलीको दिन भीरबाट खसालेर मारिएका दुई युवाको हत्या आरोपमा मंगलबार १६ जना युवालाई जन्मकैदको फैसला गरेको हो। जिल्ला न्यायाधीश डा दिवाकर भट्टको इजलासले अभियोग लागेर पुर्पपक्षमा परेका सबै युवालाई जन्म कैदको फैसला सुनाएको हो। घटनामा संलग्न एक बालकलाई सुधार गृह पठाइने भएको छ। २०७७ सालको चैत १५ गते होलीको दिन बडिगाडको वडा नम्बर १० सहित छिमेकी जिल्ला गुल्मी र प्युठानको सिमानामा रहेको बल्देधुरीमा मेला लागेको थियो। स्वतस्फूर्त रूपमा लाग्ने मेलामा रमाउन गएका युवाहरूबीच होली खेल्ने क्रममा बडिगाड गाउँपालिका१० र निसीखोला गाउँपालिका७ का युवाहरूबीच दोहोरो झडप हुँदा दुईजनाको मृत्यु भएको थियो। घटनामा निसीखोला गाउँपालिका७ का ३६ वर्षीय प्रकाश कुँवर र ३४ वर्षीय दीपक दमाईंको ज्यान गएको थियो। बडिगाड१० का युवाहरूले कुटपिट गरेपछि भीरबाट खसालेर हत्या गरिएको आरोप लागेको थियो। घटनापछि प्रहरी अनुसन्धानमा पनि सोही कुरा खुलेको बताइएको थियो। घटनामा संलग्न भएको आरोपमा बडिगाड गाउँपालिका वडा नम्बर १० का १८ जना युवा पक्राउ परेका थिए। पक्राउ परेकामध्ये १५ जनालाई जन्मकैद भएको हो। दुई जना तारेखमा छुटेका थिए। एक जना उच्च अदालतको आदेश र अर्का सर्वोच्चको आदेशमा छुटेका थिए। आदेश मानेर पुर्पक्षमा बसेका सबैलाई अदालतले जन्मकैदको फैसला गरेको हो। मुलुकी फौजदारी संहिताको दफा १७७ (२) अनुसार उनीहरूलाई जन्मकैद फैसला भएको हो। जन्मकैद सजाय अनुसार उनीहरू सबैलाई २५ वर्ष कैद हुनेछ। घटना हुँदाका दिन १८ वर्ष नपुगेका एक बालकलाई भने सुधार गृह पठाइने भएको हो।
संगतको फल,"राम र श्याम दुईजना दाजुभाइ थिए। राम पढाइमा निकै अब्बल थिए। श्यामको पढाइप्रति रुचि थिएन। पढ्न बस्दा उनी सधैं भाग्न चाहन्थे। त्यसैकारण रामका साथीहरू पढ्नेवाला थिए। श्यामका साथीहरू नपढ्नेहरू थिए। नपढ्ने साथीहरूबाट बच्न रामले सधैं भाइ श्यामलाई सम्झाउँथे। तर श्याम भनेको मान्दैनथ्यो। उल्टै रामले सम्झाउँदा झर्किने गर्थे। श्याम र उनका साथीहरू स्कुल जाने भनेर घरबाट निस्कन्थे, तर बाटोबाटै हराउँथे। श्याम पनि विस्तारै स्कुल जान छोडे। श्यामको यस्तो बानी देखेर राम हैरानी थिए। एक दिन श्याम स्कुल जाँदै थिए। उनका साथीहरूसँग भेट भयो। उनीहरूले स्कुल जान छोडेर हरिको जन्मदिन मनाउन जाऔं भने। श्यामले मानेन। तर साथीहरूको निकै आग्रहपछि श्याम पनि हरिको जन्मदिन मनाउन गए। श्याम र उनका साथीहरूले मज्जाले पार्टी मनाए। मस्ती गरे। यसपछि उनीहरू स्कुल जान छोडे। परीक्षा भयो, श्याम र उनका कुनै पनि साथी पास भएनन्। परीक्षामा राम भने फस्ट भए। श्यामको मार्कसिट देखेर बुवाआमा निकै निराश भए। श्याम एउटा पनि विषयमा पास भएका थिएनन्। उनका बुवाआमालाई अब समाजमा कसरी मुख देखाउने ? के भन्ने भनेर भित्रभित्रै निकै दुःखी बने। बुवाआमा निराश भएको देखेर श्यामले भने आउने परीक्षामा म पास हुन्छु, निराश नहुनु भनेर बुवाआमालाई भने। त्यसपछि श्यामले खराब संगत छोडे। पढाइमा ध्यान दिन थाले। त्यसपछि त उनले पनि परीक्षामा राम्रै स्थान ल्याए। विद्यालय फस्ट नै भए। यसबाट श्यामलाई थाहा भयो कि जस्तो संगत हुन्छ, त्यस्तै नतिजा आउँछ भनेर। नैतिक शिक्षा : जस्तो संगत हुन्छ, त्यस्तै फल प्राप्त हुन्छ। माहुरीको संगत भयो भने फूलमा पुर्याउँछ, झिंगाको संगत गर्यो भने शौचालय पुर्याउँछ।"
लोप हुने अवस्थामा स्थानीय जातका गाई,"गुलरिया : दूध दिउन्जेल घरमा राख्ने र थाकेपछि खोलेर धपाईदिने परिपाटीले स्थानीय गाईको नस्ल लोप हुने अवस्थामा पुगेको छ। नेपालको संविधानमा गाई राष्ट्रिय जनावरको रूपमा उल्लेखित छ। नेपालको राष्ट्रिय जनावर तथा हिन्दू धार्मिक मान्यताअनुसार लक्ष्मीको संज्ञा दिइएका स्थानीय गाईका जात लोप हुने अवस्थामा पुगेका हुन्। संविधानमै संरक्षण गरिएका नेपाली गाईहरूको व्यवहारमा संरक्षणको पहल नगरी विदेशी गाईहरू आयात गर्न थालेपछि त झन् स्थानीय गाईहरूको अस्तित्व र नश्ल खतरामा पर्ने चिन्ता थपिएको छ। मानिसहरूले गाईले दूध दिउन्जेल घरमा पाल्ने र दूध दिन छाडेपछि धपाई दिने प्रवृत्तिले गाईको अवस्था दिनानुदिन नाजुक बन्दै गइरहेको छ। नेपालको संविधानको धारा ९ (३) मा गाईलाई राष्ट्रिय जनावर उल्लेख गरिएको छ। गाईले संविधानमै महत्वपूर्ण दर्जा पाए पनि समाजमा त्यस्तो दर्जा पाएको देखिँदैन। गाईलाई समाजमा संरक्षणको हेतुले हेर्ने दृष्टिकोण उदार बन्न सकेको छैन। स्थानीय समाजसेवी एवं प्राध्यापक अयोध्याप्रसाद श्रीवास्तवले राष्ट्रिय जनावरका रूपमा संविधानले घोषणा गरेको गाईको उचित स्याहार तथा संरक्षण हुन नसकेको बताए। गाईको संरक्षण राज्यको दायित्व भए पनि संरक्षण हुन सकेको छैन। दूध खाएर थाकेपछि मानिसहरू गोठबाट फुकालेर गाई धपाई दिन्छन्। यस्तो परिपाटी छाड्नुपर्छ उनले भने। गौ संरक्षणको कार्यलाई अभियानकै रूपमा राज्यले पूर्ण दायित्वसहित ध्यान केन्द्रित गर्नुपर्छ। अन्यथा यसको अस्तित्व समाप्त भएर जान कुनै समय लाग्दैन। उनले गाई संरक्षणको कार्यलाई अभियानको रुपमा आयआर्जनसँग जोडेर अघि बढ्नुपर्ने बताए। गुलरिया नगरपालिका खैरापुर निवासी गौ संरक्षणका अभियन्ता ओमप्रकाश यादवले भन्छन्, स्थानीय जातका गाई हुँदाहुँदै सरकारले विदेशी गाईहरू आयातलाई महत्व दिएको छ। यस्तै अवस्था रहे वास्तविक गाईहरू हराएर जान्छन्। उनले स्थानीय गाईहरूको गोवर, गउत खेतीबारीमा मात्र होइन औषधिय कार्यमा पनि उपयोग हुने बताए। आयातित गाईहरूबाट प्राप्त हुने मलमूत्र उपयोगी नहुने उनको भनाइ छ। समयमै स्थानीय गाई संरक्षण अभियानमा नजुटे स्थानीय गाईको नश्लसमेत हराएर जाने चिन्ता यादवको छ। केही दिन अघि दक्षिण कोरिया सरकारले उपहार स्वरुप प्रदान गरेको होलस्टिन फ्रिजन जातका १ सयवटा बाच्छी नेपाल भिœयाइएको छ। साढे ५६ करोड रुपैयाँ बराबरको उपहारमा २० वटा साँढे पनि ल्याइएको छ। स्थानीयलाई उन्नत जातको गाईका रूपमा ती बाच्छीहरू उपलब्ध गराई दुग्ध उत्पादनलाई बढावा दिने योजना रहेको बुझिएको छ। परम्परागत रूपमा महत्व बोकेका स्थानीय जातका गाईहरूको ग्रामिण स्तरमा दुर्दशा छ। स्थानीयले गाईलाई डोरी खोलेर धपाई दिने प्रबृत्ति बढेपछि बर्दियाका ८ वटै पालिकामा छाडा गाईको समस्या विकराल बन्दै गएको छ। नगरमा छाडा गाईको समस्या भएपछि गुलरिया नगरपालिकाको सहयोगमा गुलरिया नगरपालिका२ स्थित कृष्णसार संरक्षण क्षेत्र नजिकैको सामुदायिक वनमा गौशाला सञ्चालन गरिएको वडा नम्वर २ का वडा अध्यक्ष टंकप्रसाद अधिकारीले बताए। उनले भने, वडाले सकेको सहयोगगर्दै आएका छौं तर गुलरिया नगरपालिकाले वार्षिक १८ लाख रुपैया गौशालालाई उपलब्ध गराएको छ। छाडा गाई तथा गौशालामा रहेका गाईहरू फुत्किएर स्थानियको खेतीवाली नोक्सान गर्ने गरेको गुलरिया नगरपालिका वडा नम्वर २ खैरापुरका स्थानिय कृष्णप्रसाद अधिकारीले गुनासो गरे। गौशाला स्थापना गरेपछि उत्साहित थियौं। तर, त्यहाँबाट पनि गाई फुत्केर बालीनाली नोक्सान गर्न थालेपछि हामीलाई समस्या भयो। गौशालामा राखिएका गाईहरू आर्थिक अभावका कारण दर्दनाक मृत्यु वरण गर्न बाध्यछन्। गौशालामा ८ सय भन्दा बढी गाईहरू रहेको कृष्णसार गौशाला गुलरियाका अध्यक्ष कुलप्रसाद सुवेदीले बताए। उनले गौशालामा गाई चराउने, पानी दिने र सामान्य औषधि उपचार गर्ने गरेको बताए।"
गोविन्दे हात्तीलाई मात नियन्त्रण गर्ने औषधि,"चितवन : चितवन राष्ट्रिय निकुञ्जले पश्चिम चितवन क्षेत्रमा रहेको जङ्गली हात्ती गोविन्देलाई मात नियन्त्रण गर्ने औषधिको प्रयोग गरेको छ । मङ्सिरमा उक्त हात्तीले मेघौली क्षेत्रमा एक वृद्धाको ज्यान लिएपछि निकुञ्जले सो हात्तीलाई मात नियन्त्रण गर्ने औषधि प्रयोग गरेको हो । निकुञ्जका सूचना अधिकारी गणेशप्रसाद तिवारीका अनुसार यही पुस ३ गतेदेखि सोही क्षेत्रमा क्यामेरा ट्यापिङ्मा रहेको निकुञ्जको प्राविधिक टोलीले हात्तीलाई मात नियन्त्रण गर्ने औषधि प्रयोग गरेको हो । निकुञ्जबाट बाहिर निस्किएर अन्य मानवीय क्षति गर्न सक्ने आशङ्कामा हात्तीलाई प्राविधिक टोलीले औषधि दिएको तिवारीले बताए। उहाँनले भने, 'गोविन्दे हिंस्रक होइन तर पनि मात नियन्त्रण गर्ने औषधि दिएका छौँ ।' अहिले गोविन्दे मात चढेको अवस्थामा नरहेको उनले जानकारी दिए। पुस २० गतेसम्म बसेको सो प्राविधिक टोलीले सोही क्षेत्रमा घाइते बाघ रहेको आशंका गरेको थियो । त्यसको पहिचान र हात्तीको उचित व्यवस्थापनका लागि बाघ गणनामा प्रयोग गरिएका चार जोडी क्यामेरा प्रयोग गरिएका थिए । सोही क्रममा हात्तीलाई औषधि दिइएको हो । बाघ भने सो क्षेत्रमा नदेखिएको उनले जानकारी दिए। रासस"
"सेतीको कहर : लालपुर्जा छ, खेत छैन","बझाङ : बझाङको छविसपाथिभेरा गाउँपालिका१ बगडगाउँका अर्जुन विष्टसँग जग्गाको लालपुर्जा त छ तर जग्गा छैन। उनको जग्गा पटकपटक गरी सेती नदीले बगाएको हो। अहिले वडा नम्बर १ का १५० घरधुरी विस्थापित भएका छन। जालेबगरदेखि भण्डारी गाउँ हुँदै भाँडेबगरसम्मका ३ सय ७५ घरधुरी बाढीबाट प्रभावित बनेका छन्। हिउँदमा घाम ताप्दै बित्छ भने बर्खायाममा सेतीको बहाब हेरेर निदाउने गरिन्छ, विष्टले भने। वडा नम्बर १ परिङ्गाल गाउँका प्रकाश गरीको पनि विष्टकै जस्तो हालत छ। सेतीको कटानले खेतीयोग्य जमीन बगाई दिएपछि उनी पनि लालपुर्जा हेरेर चित्त बुझाइरहेका छन्। धेरैजसोको कमाइ खाने जमिन बगेको छ। अब घरबास मात्रै बचेको छ। वर्षभरि अन्न किनेर खानुपर्ने बाध्यता छ गिरीले भने। हामी बेहाल भएका छौं। पहिले सेती नदी आधा किलोमिटर पर भएर बग्थ्यो, अहिले आँगन भएर बग्छ। हाम्रो खेती किसानी गर्ने ठाउँ छैन। सरकारलाई गुनासो गर्दा एक बोरा चामल दिन मात्रै आउँछ। त्यस गाउँका कतिपय मानिसहरू अहिले भीरमा नयाँ घर लगाएर बसिरहेका छन् भने कतिपय सडकको छेउछाउमा बसिरहेका छन्। कुन दिन सडक विभाग र सरकाले लखेट्छ थाहा छैन। हामीलाई अर्कै ठाउँमा स्थानान्तरण गरे सबैभन्दा उत्तम हुन्थो, गीरिले भने। घरबार र जमिन बगेपछि छबिसपाथिभेरा गाउँपालिकामा सेती किनारका बासिन्दाहरूले आफूहरूलाई अन्तै व्यवस्थापन गरिदिन सरकारसँग माग गरेका छन। तर, सरकारले उनीहरूको व्यवस्थापन नगरेपछि उनीहरूले जयपृथ्वी राजमार्ग र स्थानीय जंगललाई कब्जा गरेर बसिरहेका छन्। बझाङको छविसपाथिभरा गाउँपालिकाको सेती किनारमा रहेको बस्तीका बासिन्दा लालपुर्जा देखाउँदै। ऐलानी जग्गा रहेको गडेल्ली, कवटा र कोडेलाको जंगलमा २५ परिवार बसेका गिरिले बताए। उनीहरूले आफूहरूको अन्त व्यवस्थापन नभएसम्म उक्त जंगल र सडक नछोड्नेसमेत बताइरहेका छन्। घर बनेपछि अझैं खान लाउन धौंधौं परिरहेको जानकी गिरीले बताइन्। यस्तै जयपृथ्वी राजमार्ग कब्जा गरेहकाहरू पनि आफूहरूको माग सम्बोधन नभएसम्म सडक नछोड्ने बताइरहेका छन्। बझाङमा हरेक वर्ष सेतीले स्थानीयको कमाई खाने जमिन बगाई राख्छ। सेतीले छबिसपाथिभेरा १ का जालेबगरदेखि परिङ्गाल, सुङ्गाल्ना, बगडगाउँ, धामीछाना, भण्डारी गाउँ हुँदै भाँडेबगरसम्मका स्थानीयको जमीन बगाउने गरेको हो। बाढीपीडितसँग लालपुर्जा त छ तर जग्गा भने छैन। यसको कुनै संघ संस्था वा सरकारी कार्यालयमा यसको यकिन तथ्यांक छैन। सो क्षेत्रमा २०५७ र २०७० मा आएको बाढीले ठूलो क्षति पुर्याएको थियो। त्यसयता पनि हरेक वर्ष सेतीको बाढीले जमिन कटान गर्दै आएको छ। २०७८ साल कात्तिक पहिलो साताको बाढी झन् धेरैलाई भूमिहिन बनाएको छ। जसका कारण सयौं घरपरिवार विस्थापित भएका छन्। बाढी तथा पहिरोले बर्सेनि खेतीयोग्य जमिन बगाउँदा लालपुर्जामा जग्गा भए पनि उनीहरू सुकुम्बासी बनेका छन्। सेतीले खेतीयोग्य जमिन र घरबास बगाएपछि अहिले उनीहरू जयपृथ्वी राजमार्ग र सार्वजनिक वन कब्जा गरेर बसिरहेका छन्। सेतीले स्थानीयवासीको कमाइ खाने जमिन बगाई राख्छ। १५० परिवार खेतीयोग्य जमिन बगेर घरमात्रै बाँकी रहँदा पनि कर तिर्नुपरेको बताउँछन्। छबिसपाथिभेरा गाउँपालिका१ वासीले स्थानीय सरकार, प्रदेश सरकार, संघीय सरकारसँग आफूहरूलाई क्षतिपूर्ति दिलाइ बाढी संटकग्रस्त क्षेत्रमा समावेश गर्न माग राखे पनि कसैले चाँसो नदिएको पीडित सादुराम गिरीले बताए। खाद्य अधिकारका लागि पीडितहरूले अहिले खाद्य अधिकार सञ्जाल गठन गरेका छन्। सञ्जालमार्फत उनीहरू सरकार र संघसंस्थालाई दबाब दिइरहेका छन्। मानवअधिकारवादी संस्था फियान नेपालले गठन गरेको खाद्य अधिकार सञ्जालमा उपस्थितहरूले आफूहरूका पिडा सरकार समक्ष पुर्याइदिन आग्रह गरे। २०७८ साल कात्तिक पहिलो साता ४ घर बगेपछि उनीहरूमध्ये केही परिवार सदाका लागि भारत पलायन भएका स्थानीय अर्जुन विष्टले बताए। १ सय ५० परिवार अहिले खेतीयोग्य जमिन बगेर घरमात्रै बाँकी रहँदा पनि कर तिर्नुपरेको बताउँछन्। सरकारले ३ पटक मुचुल्का तयार गरिसकेको तर राहत तथा क्षतिपुर्ति नपाएको अर्का स्थानीय लक्ष्मण गिरीले बताए। सरकारले अहिले तटबन्धन गर्ने जनाए पनि काम सुरु नहुँदा आफूहरू ढुक्क हुने अवस्थामा नरहेको स्थानीयहरू बताउँछन्। बगडगाउँमा ३ सय ७५ घरधुरी मात्रै जोखिममा छैनन्। त्यहाँस्थित जनप्रिय मावि बगडगाउँ, सेती क्याम्पस बगडगाउँ र एक दर्जन बढी स्थानीय व्यापारीका पसल, जयपृथ्वी राजमार्गसमेत उच्च जोखिममा छन्। यती मात्रै होइन, जग्गा बगाएर भुमीहीन बनेकाहरूको त कमाई खाने जमिन छैन तर जमिन भएकाहरूको पनि सिँचाइको नहर बगाउँदा खेती गर्न सकिएको छैन। छबिसपाथिभेरा १ मा रहेको नहर सेतीले बगाएको थियो। गत वर्षको कात्तिक पहिलो साताको बाढीले उक्त नहर बगाएको हो। नहर बगेपछि सुङ्गाल्ना र परिङ्गालका ७० परिवार सिँचाइ सुविधाबाट बञ्चित भएका छन्।"
"नेपालबाट शुक्रबारदेखि पुच्छ्रेतारा अवलोकन गर्न सकिने, कसरी हेर्ने?",काठमाडौं : नेपालबाट पनि यस वर्ष पुच्छ्रेतारा अवलोकन गर्न सकिने भएको छ। शुक्रबारबाट   () नामक पुच्छ्रेतारालाई अवलोकन गर्न सकिने भएको हो। नेपालबाट यस दुर्लभ हरित पुच्छ्रेतारालाई ध्रुवताराको सामिप्यमा पौष अन्तिम सातादेखि माघ महिनाको दोस्रो सातासम्म साँझ ७:०० बजेपश्चात् अवलोकन गर्न सकिनेछ। यो पुच्छ्रेताराले सूर्यको वरिपरि आफ्नो कक्षमा परिभ्रमण गर्ने क्रममा पौष २९ गते सूर्यको सबैभन्दा नजिक आउने भएकाले त्यसपश्चात् केही हप्तासम्म अवलोकन गर्न सकिने बीपी कोइरला मेमोरियल प्लानेटेरियम तथा अब्जरभेटरी र विज्ञान संग्रालय विकास समितिले जनाएको छ। आजभन्दा ५० हजार वर्ष पूर्वहिम युगमा नेन्दरथल तथा हाम्रा पूर्वज 'होमो सेपियन्स' पृथ्वीमा विचरण गरिरहेको समयमा सौर्यमण्डलमा समुपस्थित भएर पृथ्वीबाट देखिएको थियो। पुच्छ्रेतारा फेब्रुअरी २ मा पृथ्वीको सामिप्यमा ४२ करोड किमिको दूरीमा आइपुग्नेछ। हाल उक्त पुच्छ्रेतारालाई पृथ्वीको उत्तरी गोलार्धमा बस्नेले अवलोकन गर्न सक्नेछन् भने फेब्रअरी २ पश्चात् दक्षिणी गोलार्धमा बस्नेले पनि अवलोकन गर्न सक्नेछन् । उक्त पुच्छ्रेतारा एउटा टाउको र दुईवटा लामो र छोटो पुच्छरका रूपमा देखिने छ। हरियो रङ्गको देखिनुमा डाइकार्बन अणुहरुको समुपस्थितिले गर्दा भएको हो। खाली आखाँले अवलोकन गर्न नसकिए तापनि वाइनाकुलर तथा टेलिस्कोपको सहायताले अवलोकन गर्न सकिनेछ। तर फेब्रुअरी २ पश्चात् खाली आखाँले केही समयका लागि यसलाई अवलोकन गर्न सकिनेछ। कुनै समयमा आकाशमा पुच्छेतारा देखेपछि कुनै संकटको संकेत भनेर मानिने पुच्छ्रेताराहरू वैज्ञानिक जगतका लागि अहिले अनुसन्धानको विषय भएको छ।

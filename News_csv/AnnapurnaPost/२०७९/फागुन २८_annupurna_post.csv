शीर्षक,विवरण
गिद्ध संरक्षणको बाटो,"पोखरा विमानस्थल वरिपरिको ठाउँ चरामध्ये पनि गिद्धको बासस्थान हो। जसै विमानस्थल बन्यो र जहाजहरू आउजाउ गर्न थाले। गिद्ध पनि जहाजमा ठोक्किन थालेका छन्। चराहरू उडेको देखासिकी गर्दै मानिसले जहाज बनायो। अनि चराहरूझैं आकाशमा निस्फिक्री उड्ने रहर पूरा गर्यो। जहाजको आविष्कारले मानिसलाई त सजिलो भयो तर निस्फिक्री हावामा कावा खाँदै आएका तिनै चराचुरुंगीलाई अप्ठेरो पर्यो। यसै त पृथ्वीका वनजंगल र बुटबुट्यान मास्दै मानिसले घर बनाए। र, चराहरूले गुँड बनाउने ठाउँ विस्थापित भएको थियो। झन् विज्ञानको आविष्कार जहाजले चराहरूको आकाश पनि अतिक्रमण गर्यो। मानव जातिले जहाज आविष्कार गर्नुअघि आकाशमा एकछत्र राज चराहरूको मात्रै हुन्थ्यो। अचेल भने चराहरू जति उड्छन्, त्यति नै जस्तै संख्यामा जहाज उड्न थालेका छन्। अनि आकाशमा कहिले चराको बाटोमा जहाज ठोक्किन आइपुग्छ त कहिले जहाजको बाटोमा चरा। यस्तो द्वन्द्व पछिल्लो समय पोखरा अन्तर्राष्ट्रिय विमानस्थलमा पनि देखिन्छ । पोखरा विमानस्थल वरिपरिको ठाउँ चरामध्ये पनि गिद्धको बासस्थान हो। जसै विमानस्थल बन्यो र जहाजहरू आउजाउ गर्न थाले। गिद्ध पनि जहाजमा ठोक्किन थालेका छन्। पोखरा उपत्यका सिमलका प्रशस्त रुखहरू हुने ठाउँ हो। गिद्धलाई गुँड बनाउन मन पर्ने रुख नै सिमल हो। पोखरामा नेपालभर पाइने गिद्धमध्ये सबै ९ थरी नै पाइन्छन्। मुलुकभर पाइने सबै ६ थरी महाचिलहरूको पनि मनपर्ने बासस्थान हो, पोखरा। यी चराहरूलाई पोखरामा पनि मन पर्ने ठाउँ त्यही विमानस्थल वरिपरि नै हो। नजिकै सेतीनदी र विजयपुर खोला, पारि भरतपोखरीको वनजंगल र प्रशस्त सिमलका रुखहरू हुँदा यी चरा यहीं रत्तिएका हुन्। झन् खोलानालामा सिनो र फोहोरहरू पाइँदा यिनले आहारा पनि सजिलै भेट्छन् । केही समयअघिसम्म पोखराको ल्यान्डफिल साइट पनि विमानस्थल नजिकै थियो। त्यसैले चराहरू यहीं बस्न बानी परे। तर हठात् विमानस्थल सञ्चालनमा आयो र जहाजहरू उड्न थाले, चराहरूले बसाइ सर्नसमेत भ्याएनन्। त्यसैले आफ्नै थाँतथलोमा आएको दुश्मनयन्त्रसँग उनीहरू नजानीनजानी र नसकीनसकी पौंठेजोरी पनि खोज्छन्। खासमा चराहरूलाई पहिल्यै बसाइसराइको वातावरण बनाउनु पथ्र्याे। जहाज आउजाउअघि नै ल्यान्डफिल साइट सार्नुपथ्र्याे। खोलानालामा सिनोलगायत चराचुरुंगीका आहार नभेटिने गरी सरसफाइ गर्नुपथ्र्याे । यी सबै काम समयमै नगर्दा नै रैथाने चराहरू किंमकर्तव्यविमूढ भएका हुन्। उडी जाऊँ भने म पन्छी होइन भन्ने मान्छेचाहिँ जहाजमा उड्छ, तर जहाजकै हस्तक्षेपले गर्दा चरा उड्नै पाउँदैनन्। जहाज पनि उड्नुपर्छ, त्यो मानवीय आवश्यकता हो। चराहरूको पनि संरक्षण गर्नुपर्छ, त्यो मानवीय दायित्व हो। नजिकका खोलानाला सुग्घर पार्ने, गिद्ध र चिललाई मनपर्ने सिमलहरू अन्तका जंगलहरूमा रोपेर हुर्काउँदै जाने गर्नुपर्छ। नवलपुरमा झैं जटायु रेस्टुरेन्ट नै अन्त कतै स्थापना गरेर पनि गिद्धहरूलाई पोखराको विमानस्थलभन्दा पर बसाइ सार्न सकिन्छ। पोखरा विमानस्थलमा देखिएको चरा र जहाजको द्वन्द्व निरूपणको बाटो त्यही हो।"
बालविवाह मुक्त गर्ने प्रतिबद्धता,"जिल्ला प्रहरी कार्यालय जाजरकोटका प्रहरी नायव उपरीक्षक सन्तोष रोकाले जिल्लामा भएका बालबालिकाहरूको संरक्षणसँग सम्बन्धित घटना तथा प्रगतिका बारेमा प्रतिवेदन प्रस्तुत गरे। जाजरकोट : जाजरकोटका सबै पालिकाले ५ वर्षभित्र बालविवाह मुक्त जिल्ला बनाउने प्रतिबद्धता व्यक्त गरेका छन्। पालिकाभित्र आवश्यक कार्यविधि तथा कार्यक्रम बनाइ बालविवाह र बालश्रम अन्त्यका लागि हस्ताक्षर गर्दै पालिकाका प्रमुखहरूले २०२८ सम्ममा जाजरकोटलाई बालविवाह मुक्त गर्ने प्रतिबद्धता व्यक्त गरेका हुन्। जिल्ला प्रशासन कार्यालयको आयोजनामा भएको कार्यक्रममा पालिका प्रमुख तथा उनीहरूका प्रतिनिधिहरूको सहभागिता थियो। बिभिन्न ८ बुँदे साझा प्रतिबद्धता व्यक्त गर्दै बालबालिकामाथि हुने सबै खालका हिंसासमेत अन्त्यका लागि उनीहरूले प्रतिबद्धता व्यक्त गरेका हुन्। जिल्लाका सरोकारवालाको संयुक्त बैठकमा साझा धारणा बनाइ सन् २०२८ सम्म लक्ष्य हासिल गर्ने प्रतिवद्धतामा हस्ताक्षरसमेत भएको हो। स्थानीय तहमा बालकल्याण अधिकारीको व्यवस्था गर्ने, बालविवाह गर्ने र गराउने, भोजभतेरमा संलग्न हुने, मेलमिलाप गराउने जनप्रनिधि, कर्मचारी, राजनीतिकर्मी र सर्वसाधारणको नाम सार्वजनिक गर्ने, सचेतीकरणका कार्यक्रम सञ्चालन गर्ने लगायतका ८ बुँदे साझा प्रतिबद्धतामा हस्ताक्षर गरिएको छ। राष्ट्रिय जनगणना २०६८ अनुसार जाजरकोटमा ६५ प्रतिशतले १९ वर्ष नपुग्दै बिहे गर्ने गरेका छन्। कार्यक्रममा जिल्ला सरकारी वकील कार्यलयका जाजरकोटका जिल्ला न्यायाधिवक्ता रत्नप्रसाद गिरीले बालबालिका, बालश्रम र बालबालिकामाथि हुने हिंसासम्बन्धी कानुनी प्रावधानसम्बन्धी कार्यपत्र प्रस्तुत गर्दै बालबालिकाको संरक्षण सबैको साझा दायित्य भएकाले स्थानीय सरकारको प्रथामिकतामा पर्नुपर्ने बताए। जिल्ला प्रहरी कार्यालय जाजरकोटका प्रहरी नायव उपरीक्षक सन्तोष रोकाले जिल्लामा भएका बालबालिकाहरूको संरक्षणसँग सम्बन्धित घटना तथा प्रगतिका बारेमा प्रतिवेदन प्रस्तुत गरे। जिल्ला प्रशासन कार्यालयको आयोजना र सेभ द चिल्ड्रेन, वल्र्ड भिजन इन्टरनेसनल नेपाल, पाँचतारा युवा संरक्षक मञ्च, जाजरकोटलगायतका अन्य संघ संस्थाको सहयोगमा उक्त अन्तरक्रिया भएको थियो।"
फराकिलो संसार,"साथीभाइ मिलेर जुत्ता बनाउने कारखाना खोले। उनीहरू एकापसमा सल्लाह गर्दै व्यापारलाई बढाउँदै लैजान चाहन्थे। साथै उत्पादन गुणस्तरीय बनाउन लगानी पनि थप्दै जान थाले। एक गाउँबाट अर्को गाउँ र सहर हुँदै जुत्ता मुलुकभर पुयाउन सफल भए। यसका लागि उनीहरूले थुप्रै मानिसलाई रोजगार पनि दिए। त्यो कम्पनी केही वर्षमै प्रसिद्ध भयो। कम्पनीले विभिन्न देशमा आफ्नो जुत्ताको ब्राण्ड विस्तार गर्न थाल्यो। यसै क्रममा उसले अफ्रिकामा आफ्नो ब्राण्ड पुयाउने र कारोबार विस्तार गर्ने योजना बनायो। उक्त कार्यका लागि कम्पनीले एकजना सेल्सम्यानलाई बजार अध्ययन गर्ने जिम्मा दिएर त्यहाँ पठायो। सेल्सम्यानले अफ्रिका पुगे। बजारमा निस्कँदा उनले त्यहाँ देखे कि अधिकांश मानिसको खुट्टामा जुत्ता छैन। उनी निरास र हतोत्साही भएर फर्किए। उनले कम्पनीलाई आफूले देखेजानेको विषयलाई प्रतिवेदन बनाएर पेश गरे। त्यसमा लेखिएको थियो, कम्पनीका लागि एकदमै नराम्रो समाचार छ, त्यस ठाउँमा मानिसहरूले जुत्ता नै लगाएका थिएनन्। हामीले त्यहाँ काम गर्नु भनेको घाटाको व्यापार गर्नु हो। कम्पनीले छड्के मार्ने सोच बनायो। अर्को सेल्सम्यानलाई त्यहाँ पठाएर फरक राय बुझ्ने निर्णय गयो। अर्को सेल्सम्यानलाई अफ्रिका पठायो। केही दिनपछि त्यो सेल्सम्यान अफ्रिका पुग्यो। बजार निस्कियो। जता गए पनि धेरैको खुट्टामा जुत्ता देखेन। अब के गर्ने ? उसलाई छटपटि भयो। उसको दिमागमा फरक विचार आयो। ऊ फर्कियो र प्रतिवेदन लेख्न बस्यो। जसमा उसले लेखेको थियो, धेरै राम्रो समाचार छ। त्यहाँ राम्रो व्यवसाय हुने सम्भावना छ, जुत्ता बेचेर हामी धेरै मुनाफा कमाउन सक्छौं। किनभने त्यहाँका मानिस जुत्ता नलगाउँदा रहेछन्। तर उनीहरूलाई एक पटक जुत्ताको महत्त्वबारे भने बुझाउनु पर्छ र किन्न सक्ने दरमा जुत्ता उपलब्ध गराएर क्रमश: महंगा जुत्ता किन्ने वातावरण तयार पार्नु पर्छ। नैतिक शिक्षा : धेरैले नदेखेको ठाउँमा कसैले बलियो सम्भावना देख्न सक्छ। सामान्य सोच र आँखाले नयाँ काम गर्न सकिँदैन। हुँदैन सकिँदैन भनेका ठाउँमा पनि अवसर हुन सक्छन्। मात्र देख्न सक्नु पर्छ सम्भावनाको संसार फराकिलो छ।"
त्रिशूलीको बहाव छेकेरै बालुवा उत्खनन्,"गोरखा : त्रिशूलीको स्वतन्त्र वहावै रोकेर गोरखामा बालुवा निकाल्न गाउँपालिकाले नै अनुमति दिएको छ। सहिदलखन गाउँपालिका४ करनटारस्थित ठेउवाटारघाटबाट बालुवा ढुवानी गर्ने गाउँपालिकाले नै ठेकेदारलाई अनुमति दिएको हो। अहिले ठेकेदारले गाउँपालिकाबाट ठेक्का पाएपछि ६ हजार घनमिटर बालुवा उत्खनन गर्न त्रिशूलीको बहाव रोकेको छ। यसको स्थानीयवासीले बिरोध गरिरहेका छन्। यहाँको ठेक्का सिन्धुपाल्चोकको त्रियुगा निर्माण सेवाले पाएको छ। यसअघि धारापानीमा बनाएको त्रिशूली बाँध इच्छाकामना गाउँपालिका र वडा नं ४ का बासिन्दाको अवरोधपछि सोही ठेकेदारले अहिले लेबाटारस्थित घाटमा धमाधम अर्को बाँध लगाइरहेको हो। त्रिशूलीको स्वतन्त्र बहावमा अबरोध गर्न नहुने इच्छाकामना गाउँपालिका तथा स्थानीयवासीको भनाइ छ। त्रिशूली नदीमाथि ह्युमपाइप बिछ्याइ अस्थायी(कच्ची) बाटो बनाएर नदीजन्य सामग्री ओसार्न नपाइने भन्दै चितवनको इच्छाकामना गाउँपालिकाले पत्र लेखेर अवरोध गरेको थियो। सहिद लखन गाउँपालिकाले नदीजन्य सामग्री ढुवानी गर्ने बाटोका लागि सहजीकरण गरिदिन भनेर हामीलाई पत्र लेखेको थियो। त्यही आधारमा हामीले सुरुमा सहमति दिने निर्णय गरी पत्राचार गरेका थियौं, इच्छाकामना गाउँपालिकाका अध्यक्ष दानबहादुर गुरुङले भने, तर पछि हाम्रोतर्फको सामग्री प्रयोग गर्न थाले। अनि हामीले फेरि अर्को पत्र लेखी काम रोकेका हौं। यसबीचमा कुरिनटारका स्थानीयवासीले आफ्नो मसानघाट नाश हुने भन्दै गुनासो गर्न थालेकाले पनि काम रोक्न बाध्य भएको उनले बताए। त्यहाँ अबरोध भएपछि पुनः सोको पाँचसय मिटर तल लेवाटारमा नदी थुन्ने प्रयास भइरहेको उनले बताए। नदीजन्य सामग्री ओसार्न प्रयोग गर्न दिएको बाटो कुरिनटारका बासिन्दाको मसानघाट भएकाले सो बाटो प्रयोग गर्न नदिएको सो क्षेत्रबाट निर्वाचित बागमती प्रदेश सांसद कृष्ण सिलवालले बताए। नदी भनेको मानव सभ्यता हो। नदीको बहाव छेकथुन गरी, धार परिवर्तन गरेर उत्खनन वा ओसारपोसार गर्नु कानुनविपरीत छ, सिलवाल भन्छन्, तर अहिले धमाधम नदी थुन्ने काम भइरहेको छ। जम्मा २० मिटर बाँकी राखेका छन्। यसले त यस आसपासका बासिन्दा र र्याफ्टिङलगायतका पर्यटन व्यवसायमा दीर्घकालीन असर गर्छ। ठेकेदारले कसैको कुरा नसुनी नदीको प्रवाह छेक्ने काम गरिरहेको उनको गुनासो छ। स्थानीयवासीलाई थाहापत्तै नदिई ठेकेदारले गाउँको छेउबाट गिटी बालुवा झिक्न थालेको स्थानीय रनबहादुर राना मगरको भनाइ छ। २०१८ सालमा पनि नदी गाउँसम्म आएको थियो। ५० सालमा पनि आएको थियो। अहिले जेसिबी लाएर दुई, तीन मिटर गहिरो खनेर गिटी, बालुवा निकालेपछि ६ गाउँलाई बरबाद बनाइहाल्छ नि, उनले भने, हामीलाई सोधखोज पनि भएन।"
कृषिको सुधारले अर्थतन्त्र सुध्रिन्छ,"किसानलाई उत्पादनमा लाग्न प्रेरित गर्ने, उत्पदन गर्ने, प्रशोधन गर्ने, भण्डारण गर्ने र बजारसम्म जोड्नुपर्छ काठमाडौं : कृषि क्षेत्रको उत्पादन र उत्पादकत्व बढाउन सके अर्थतन्त्रमा समेत सुधार आउने शनिबार आयोजित एक कार्यक्रममा कृषि क्षेत्रका विज्ञहरूले बताएका छन्। साना किसान विकास लघुवित्त वित्तीय संस्थाको २२ औं स्थापना दिवसका अवसरमा बोल्ने वक्ताहरूले कृषिजन्य वस्तुको भण्डारण, प्रशोधन र बजारीकरणमा जोड दिए। कृषि विकास बैंकका पूर्व अध्यक्ष एवं सीईओ श्रीकृष्ण उपाध्यायले कृषि क्षेत्रमा लगानी मात्र नभई उत्पादनको बजारीकरणमा ध्यान दिनुपर्ने औंल्याए। ग्रामीण क्षेत्रमा राम्रो काम गरेका कृषि सहकारीका सदस्य किसानलाई उत्साह बढाउनुपर्छ, उनले भने। साना किसानले सहकारीमार्फत सदस्य किसानलाई प्रवाह गरेको ज्ञान, सीप, पुँजी, प्रविधि र सचेतनाले गरिब, पिछडिएको वर्ग, दलित, अल्पसंख्याक, महिलाको नेतृत्व र आर्थिक विकासमा ठूलो योगदान पुगेको उनले बताए। सहकारीमा समस्यामात्र छ्रैनन्, सहकारी र लघुवित्तलाई एउटै नजरबाट हेर्ने परिपाटीको अन्त्य गर्नुपर्छ, उपाध्ययले भने। साना किसानका अध्यक्ष खेमबहादुर पाठकले लघुवित्तलाई एउटै डालोमा राखेर गरिएको विश्लेषण प्रतिअसन्तुष्टि जनाए। जहाँ समस्या छ त्यहीँ उपचार गर्नुपर्नेमा सबै क्षेत्र नै गलत भयो भन्नेगरी भइरहेको प्रचार प्रसारले नकारात्मक प्रभाव पारिरहेको छ, उनले भने। गरिब किसानलाई धनी बनाउने, पछाडि परेकालाई मूलधारमा ल्याउने, सामाजिक सामुदायिक काममार्फत खानेपानी, सडक, सरसफाइ लगायतका काममा सानाकिसान गाउँगाउँमा लोकप्रिय संस्था बनेको अध्यक्ष पाठकले दावी गरे । कृषि विकास बैंकका सीईओे गोविन्द गुरुङले दुरदराजका किसानलाई व्यवसायी बनाउन साना किसान लघुवित्त वित्तीय संस्थाले खेलेको भूमिकाको प्रशंसा गरे। किसानलाई उत्पादनमा लाग्न प्रेरित गर्ने, उत्पदन गर्ने, प्रशोधन गर्ने, भण्डारण गर्ने र बजारसम्म जोड्नुपर्छ, उनले बताए। साना किसानका प्रमुख कार्यकारी अधिकृत डाशिवरामप्रसाद कोइरालाले लघुवित्तले गरेको काम हेरेर संस्थाको मूल्यांकन गरिनुपर्नेमा जोड दिए।"
"उपराष्ट्रपतिमा गठबन्धनबाटै ३ उम्मेदवार, एमालेबाट शाक्य","एमालेबाट उपाध्यक्ष अष्टलक्ष्मी शाक्य उम्मेदवार बनेकी छन्। गठबन्धनबाट जसपा संसदीय दलका नेता रामसहायप्रसाद यादव, नेतृ प्रमिलाकुमारी यादव र जनमत नेतृ ममता झाले शनिबार मनोनयन दर्ता गराएका हुन्। काठमाडौं : साझा उम्मेदवार तय गर्न नसकेपछि १० दलीय सत्ता गठबन्धनबाट उपराष्ट्रपतिमा तीन जनाको उम्मेदवारी परेको छ। प्रमुख प्रतिपक्षी एमालेबाट उपाध्यक्ष अष्टलक्ष्मी शाक्य उम्मेदवार बनेकी छन्। गठबन्धनबाट जसपा संसदीय दलका नेता रामसहायप्रसाद यादव, नेतृ प्रमिलाकुमारी यादव र जनमत नेतृ ममता झाले शनिबार मनोनयन दर्ता गराएका हुन्। बागमती प्रदेशकी पूर्वमुख्यमन्त्री शाक्यका प्रस्तावकमा अध्यक्ष केपी शर्मा ओली, उपाध्यक्ष सुवासचन्द्र नेम्बाङसहित नेताहरू छविलाल विश्वकर्मा, गोकर्ण बिष्ट, रघुवीर महासेठ छन्। यस्तै, समर्थकमा कृष्णगोपाल श्रेष्ठ, महेश बर्तौला, तुलसा दाहाल, भगवती न्यौपाने, यशोदा रिजाल छन्। जसपाकी प्रमिलाकुमारीका प्रस्तावकमा रञ्जु झा, मृगेन्द्रकुमार सिंह यादव, नवलकिशोर शाह, दीपक कार्की, राजकिशोर यादव छन्। यस्तै, समर्थकमा अनिता देवकोटा, विमला सुवेदी, सीता गुरुङ, जयन्ती राई, मनीष सुमन छन्। जनमतकी झाका प्रस्तावकमा अब्दुल खान, अनिता देवी, गंगाराम चौधरी, अविराम शर्मा, रूपाकुमारी यादव छन्। यस्तै, समर्थकमा गोमालाभ सापकोटा, विनिताकुमारी सिंह, वसन्तकुमार कुशवाह, रामप्रकाश चौधरी, रानीकुमारी तिवारी छन्। जनमत अध्यक्ष सीके राउतले गठबन्धनले आइतबारसम्म साझा उम्मेदवार तय गर्ने विश्वास व्यक्त गरे। जसपाकै रामसहायप्रसादका प्रस्तावकमा नेताहरू अशोककुमार राई, प्रदीप यादव, किसान श्रेष्ठ, शक्ति बस्नेत, रमेशजंग रायमाझी छन्। यस्तै, समर्थकमा रेखा यादव, अम्बिका काफ्ले, प्रकाश ज्वाला, खिमलाल देवकोटा, भानुभक्त जोशी छन्। रामसहायप्रसादको उम्मेदवारी संविधान र कानुनविपरीत रहेको भन्दै एमालेले नयाँ बानेश्वरस्थित निर्वाचन अधिकृतको कार्यालयमा उजुरी दिएको छ। उम्मेदवारका प्रतिनिधि महेश बर्तौलाले राष्ट्रपतिमा पुरुष निर्वाचित भएकाले महिलालाई राष्ट्रपति पदमा उम्मेदवार मनोनयन हुने व्यवस्था मिलाउन संविधान, कानुन र समावेशीकरणको सिद्धान्तअनुरूप अनिवार्य रहेको उल्लेख गरेका छन्। रामसहायप्रसादको उम्मेदवारीले पुरुषबाहेक महिलाहरू अयोग्य र अक्षम हुन्छन् भन्ने मान्यतालाई बलपूर्वक स्थापित गर्ने भएकाले खारेज गर्नुपर्ने माग बर्तौलाले गरेका छन्। निर्वाचन आयोगले शुक्रबार नवनिर्वाचित राष्ट्रपतिको लिंग वा समुदायभन्दा फरक हुने गरी उपराष्ट्रपतिको निर्वाचनका लागि उम्मेदवारको मनोनयनपत्र दर्ता गर्न निर्वाचन अधिकृतलाई निर्देशन दिने निर्णय गरेको थियो। राष्ट्रपतिमा गठबन्धनका उम्मेदवार रामचन्द्र पौडेल निर्वाचित भइसकका छन्। उनले एमाले उपाध्यक्ष एवं पूर्वसभामुख सुवास नेम्बाङलाई पराजित गरेका हुन्। उपराष्ट्रपतिको मनोनयनपत्र र उजुरीउपर आइतबार जाँचबुझ गरी निर्णय गर्ने निर्वाचन कार्यतालिका छ। उम्मेदवारको अन्तिम नामावली आइतबारै प्रकाशन गरिनेछ। आगामी चैत ३ गते निर्वाचन तोकिएको छ। तीन दलबीच कार्यगत एकता लोसपा, जनमत र नाउपाबीच शनिबार कार्यगत एकता गर्ने सहमति भएको छ। सहमतिपत्रमा तीनवटै दलका अध्यक्षले हस्ताक्षरत गरेका छन्। सहमतिपत्रमा लेखिएको छ, लोकतान्त्रिक समाजवादी पार्टी, जनमत पार्टी एवं नागरिक उन्मुक्ति पार्टीबीच आपसी समझदारीको आधारमा सहकार्य गर्दै कार्यगत एकताको निम्ति सहमति भएको छ। उपराष्ट्रपति निर्वाचन, मधेस र थरूहट आन्दोलनका मुद्दाहरूको सम्बोधन, नागरिकता विधेयक, आन्दोलनकारीमाथिको मुद्दा फिर्ता, राजबन्दीहरूको रिहाइ, विगतका सहमतिहरूको कार्यान्वयनसहितका एजेन्डामा सहकार्य गर्दै अगाडि बढ्ने सहमति भएको जनाइएको छ। जनमत र नाउपाबीच यसअघि नै कार्यगत एकता गर्ने सहमति भएको थियो। उपराष्ट्रपति पदमा जनमतबाट उम्मेदवारी दिएकी झाका प्रस्तावक र समर्थकमा जनमत, लोसपा, नाउपाका नेता छन्। उनीहरूले जसपाविरुद्ध मोर्चाबन्दी गरेका हुन्। उपराष्ट्रपति उम्मेदवार तय गर्न शनिबार बिहान बसेको गठबन्धनको बैठक निष्कर्षविहीन भएको थियो। जसपाबाट दुई जनाको उम्मेदवारी परेको छ। गठबन्धनले कानुन छल्यो : ओली एमाले अध्यक्ष केपी शर्मा ओलीले राष्ट्रपति र उपराष्ट्रपतिमध्ये एक जना महिला हुनुपर्ने व्यवस्था संविधानमा भएको बताएका छन्। त्यसविपरीत १० दलीय गठबन्धन महिलाविरोधी भएको आरोप उनले लगाएका छन्। १० दलीय गठबन्धन महिलाविरोधी छ। गठबन्धनले कानुन छल्यो, पूर्वप्रधानमन्त्री ओलीले शनिबार अखिल नेपाल महिला संघको कार्यक्रममा भने, गठबन्धन जालझेल गर्न खोजिरहेको छ। मर्म अर्को समुदायसँग होइन। पुरुष हुन्छ भने महिला र महिला हुन्छ भने पुरुष हुन सक्नुपथ्र्यो। यसबारे संविधानमा स्पष्ट व्यवस्था नभएको उल्लेख उनलेगरे।"
"नेपालमा चट्याङको उच्च जोखिम, बर्सेनि करिब १०० को मृत्यु","काठमाडौं : राष्ट्रिय विपद् न्यूनीकरण प्राधिकरणको एक तथ्यांकका अनुसार विगत ११ महिनामा मुलुकमा २ सय ३६ वटा चट्याङका घटना भए। ती घटनामा परी ८० को मृत्यु भयो, २ सय २ घाइते भए। ३ सय ५३ परिवार प्रभावित हुँदा करोडौंको क्षति भयो। विज्ञ भन्छन्, हाम्रो जस्तो सानो मुलुकमा यो ठूलो क्षति हो। पछिल्लो समय नेपालमा चट्याङका घटना बढेका छन्। विगत ११ वर्षको तथ्यांकलाई हेर्दा नेपालमा प्रत्येक वर्ष सरदरमा मृत्यु हुनेको संख्या सयनजिक छ। भौगोलिक अवस्थितिका कारण चट्याङको दृष्टिले संसारकै तीन उच्च जोखिमयुक्त क्षेत्रमध्ये नेपाल पनि पर्छ। चट्याङका घटना प्राकृतिक विपद्मा पर्ने भए पनि यसबाट जोगिन अपनाउनुपर्ने सावधानीमा ध्यान नदिँदा मृत्यु र घाइते हुनेको संख्या बढेको चट्याङविज्ञ डा श्रीराम शर्मा बताउँछन्। उनले सन् २०२१ मा चट्याङको जोखिम र मानिसमा परेको प्रभाव का बारेमा अध्ययन नै गरेका थिए। उक्त अध्ययनमा नेपालमा चट्याङका घटनाका कारण हुने क्षति बढ्दै गएको देखिएको शर्मा बताउँछन्। भन्छन्, प्रत्येक डिग्री तापक्रम बढ्दा १० देखि १२ प्रतिशत चट्याङको जोखिम बढ्छ। तर, त्यसको सुनिश्चित आधारहरू भने छैनन्। यो जलवायु परिवर्तनसँग पनि जोडिने भएकाले पछिल्लो समय जलवायु परिवर्तनसँगै चट्याङको घटना पनि बढेको छ। सरकारले सन् २०१७ मा ९ ठाउँमा चट्याङ डिटेक्सन सेन्टर को स्थापना गरेको थियो। स्टेसनहरू राखेको डेढ वर्षसम्म चले, त्यसपछि केही आंशिक मात्रै चलेका छन्। यो पूर्ण सञ्चालन भए मात्रै चट्याङको पूर्वानुमान गर्न सकिन्छ। सुमनकुमार रेग्मीप्रवक्ता, जल तथा मौसम विज्ञान विभाग विज्ञहरूका अनुसार मार्च महिनादेखि चट्याङ सुरु हुन्छ। गत आइतबारदेखि मुलुकका विभिन्न स्थानमा वर्षा भएको थियो। करिब साढे चार महिनापछिको पहिलो हिउँदे वर्षाले पनि मेघगर्जन र चट्याङ पारेको थियो। यस अवधिमा चट्याङमा परेर तीन जना घाइते भएका थिए। एकैपटकमा यस्तो क्षति हुनु गम्भीर विषय भएको चट्याङ विज्ञ शर्मा बताउँछन्। चट्याङबाट बच्न थोरैमात्रै सावधानी अपनाएमा मात्रै धेरैको ज्यान जोगिन सक्छ। तर, सरकारले यो विषयमा ध्यान नदिएको आरोप लाग्ने गरेको छ। यो विषयमा अझै सरकारी तवरबाट गम्भीर रूपमा अध्ययन, अनुसन्धान नै भएका छैनन्। सन् २०१७ मा चट्याङको पूर्वसूचनाका लागि ९ वटा स्टेसन स्थापना भएका थिए। अहिले ती चट्याङ सेन्सर स्टेसनहरू निष्क्रिय अवस्थामा छन्। सरकारी एक अध्ययनका अनुसार सन् २०११ देखि २०२३ सम्म चट्याङका कारण ११ सय ३५ जनाको मृत्यु भएको छ। राष्ट्रिय विपद जोखिम न्यूनीकरण प्राधिकरणका अनुसार यस अवधीमा २ हजार ६ सय ६१ वटा घटना भएका छन्। १ सय ५२ वटा संरचनाहरूमा क्षति भएका छन्। २ हजार ४ सय ७४ पशुधनको नोक्सान भएको छ। साथै ८ करोड ८० लाख बराबरको धनजनको नोक्सान भएको अनुमान गरिएको छ। यो अध्ययन भए पनि यसबाट बच्न भने सरकारले कुनै पहल र चासो भने राखेन। चट्याङ भयावह विपद् : अध्ययन अमृत कलेज, लैनचौरमा समेत कार्यरत चट्याङ विज्ञ डा श्रीराम शर्मा पछिल्लो समय जलवायु परिवर्तनका घटनामा यो पनि जोडिने बताउँछन्। चट्याङका घटना बढ्नुमा जलवायु परिवर्तन पनि एउटा कारण रहेको उनको भनाइ छ। यसको असरका घटना नेपालमा पनि क्रमशः बढ्दै गएको शर्मा बताउँछन्। महिनौंसम्म गड्यांगुडुङ मात्रै गर्ने, पानी नपरे पनि चट्याङ पर्नेजस्ता नयाँ घटना देखिन थालेको उनको भनाइ छ। यो विषयमा गम्भीर अनुसन्धान तथा अध्ययन हुनुपर्ने र सचेतनाका लागि सरकारको पहल आवश्यक रहेको शर्मा बताउँछन्। पहिले बर्खाको समयमा बढी चट्याङ पर्ने गरे पनि अहिले हिउँदमा नै यस्ता घटना हुन थालेको छ। यो असामान्य अवस्था रहेको उनको तर्क छ चट्याङ के हो ? प्रत्येक डिग्री तापक्रम बढ्दा १० देखि १२ प्रतिशत चट्याङको जोखिम बढ्छ। यो जलवायु परिवर्तनसँग पनि जोडिने भएकाले पछिल्लो समय जलवायु परिवर्तनसँगै चट्याङको घटना पनि बढेको छ। डा श्रीराम शर्माचट्याङविज्ञ डा शर्माका अनुसार चट्याङ ठूलो मात्राको विद्युतीय करेन्ट हो। यो हावामा नै बग्ने गर्छ। चट्याङमा बग्ने करेन्ट घरमा बिजुलीमा आउने करेन्टभन्दा हजार गुणा बढी हुन्छ। यसबाट नेपालको दक्षिणपूर्वी क्षेत्र धेरै प्रभावित छ। चट्याङ पर्नलाई सामान्यतया बादलभित्र उथलपुथल हुनुपर्छ। त्यसका लागि जमिन र पानीको जोडिएको ठाउँ (इन्टरफेस) नजिक भएपछि उथलपुथल बढी हुन्छ। नेपालको दक्षिण क्षेत्र, भुटान, त्रिपुरा, बंगालको खाडीलगायतका क्षेत्रमा चट्याङ धेरै पर्छ। दक्षिणी सिमाना र उत्तरतिरका पहाडी जिल्लामा बारम्बार चट्याङका घटना भएको देखिएको छ। मौसमी चक्रअनुसार चट्याङको सिजन मार्चमा सुरु भएर अगस्टमा सकिने गर्छ। अहिले विश्वमानै प्राकृतिक विपद्मा भूकम्पपछि चट्याङ दोस्रो ठूलो मृत्युको कारण बनेको छ। प्रिमनसुन सिजन र मनसुनमा बढी घटना भएका छन्। सन् २०१६ देखि २०२० सम्मको तथ्यांकमा प्रत्येक वर्ष एक लाखभन्दा बढी चट्याङका घटना भएको रेकर्ड छ। पहाडी क्षेत्रमा मध्यम खालको र दक्षिणतिर ठूला घटना भएको देखाएको छ। नेपालको हिमाली जिल्लामा यस्ता घटना खासै भएका छैनन्। तर, देशको मध्य भागतिर पनि यसबाट हुने क्षति बढेको देखिन्छ। गृह मन्त्रालयले ९ वर्षको अवधिलाई केन्द्रमा राखेर गरेको एक अध्ययनमा यो अवधिमा ९ सय ३० जनाको मृत्यु भएको छ। साथै २ हजार ४ सय ५४ जना घाइते भएका छन्। त्यसमध्ये ५०८ प्रतिशत पुरुष र ३५३५ प्रतिशत महिला छन्। तर, १४ प्रतिशत घटनामा कुन लिंगका मानिस परेका छन् भन्ने प्रष्ट छैन। महिलाहरूभन्दा पुरुष घरबाहिरका क्रियाकलापमा सक्रिय भएकाले यस्ता घटनामा परेको विश्लेषण गरिएको छ। विकासोन्मुख देशहरूमा बढी घटना विकासोन्मुख देशहरूमा चट्याङले धेरै मानिसको मृत्यु हुँदै आएको शर्माको अध्ययनले देखाएको छ। चट्याङ प्रतिरोधी घर, कार्यालय र सवारीहरू नहुँदा बढी क्षति हुन्छ। यसबाट हुने जोखिमका बारेमा अज्ञानता, घटना भएमा के, कसरी उपचार गर्नेसमेत थाहा नभएको देखिन्छ। आकस्मिक उपचार सेवा पर्याप्त छैनन्। साथै विपत जोखिम न्यूनीकरण कार्यक्रमहरू नहुनुलगायतका समस्याले विकासोन्मुख देशहरू बढी क्षति हुने गरेको छ। प्रिमनसुन सिजन (अप्रिलजुन) मा चट्याङका धेरै घटना हुने गर्छन्। देशको मध्य तथा दक्षिणपूर्वी भागमा १५ किलोमिटरको दूरीमा प्रतिवर्ष सयभन्दा बढी घटना भएको अध्ययनले देखाएको छ। पहाडी क्षेत्रमा मे महिनामा अत्यन्त जोखिम हुन्छ। र, दक्षिणी तराईतिर जुन महिनामा जोखिम बढी देखिन्छ। यस अवधिमा ती क्षेत्रहरूमा धेरै घटना भएका छन्। नेपालका चुरे तथा महाभारत र पहाडी क्षेत्र चट्याङ जोखिम ठाउँमा चिनिन्छन्। निश्क्रिय सेन्सर स्टेसन जल तथा मौसम विज्ञान विभागका प्रवक्ता सुमनकुमार रेग्मीका अनुसार सरकारले सन् २०१७ मा ९ ठाउँमा चट्याङ डिटेक्सन सेन्टर को स्थापना गरेको थियो। स्टेसनहरू राखेको डेढ वर्षसम्म चले। त्यसपछि केही आंशिक मात्रै चलेका छन्। सबै स्टेसनहरूले राम्ररी काम नगरेसम्म उचित नतिजा नआउने रेग्मी बताउँछन्। उक्त समयमा तुम्लिङटार, विराटनगर, सिमारा, भैरहवा, काठमाडौं, पोखरा, नेपालगन्ज, सुर्खेत र धनगढीमा स्टेसनहरू स्थापना गरिएको थियो। इसिमोडले यूएडएआईडी र नासासँगको सहकार्यमा मौसम पूर्वानुमान साधन वेदर एसेसमेन्ट टुलकिल विकास गरेको छ। त्यसले विभिन्न देशमा हुने मौसमी पूर्वानुमान गर्न सक्छ। यो प्रयोग गरे चट्याङबाट हुने क्षति कम गर्न सकिन्छ। मनिष श्रेष्ठहाइड्रोलोजिस्ट, इसिमोड रेग्मीले भने स्टेसन ब्युँताउन हामीले धेरै नै प्रयास गरेको हो। तर, चलाउन सकेका छैनौं। यो विषयमा फिनल्यान्डको मौसम विभागसँग समेत सल्लाह गरेको उनी बताउँछन्। उने भने, त्यहाँको प्राविधिक टोलीसँग केही गर्न सकिन्छ कि भनेर प्रयास गरिरहेको भए पनि स्टेसनहरू सञ्चालनमा ल्याउन सकिएन। दर्जनौं मान्छेको मृत्यु भइरहेको अवस्था भएकाले सबैतिर स्टेसनहरू आवश्यक छन्। सुर्खेतको स्टेसनमा बत्ती जाने गरेको र बारम्बार चट्याङले समस्या निम्त्याएको उनले बताए। इन्टरनेट प्रदायक कम्पनीहरूले पनि चट्याङले बिगारेको भन्दै बिमा माग्न आउने गरेको बताए। रेग्मीका अनुसार यस्ता स्टेसनहरू राख्नलाई प्रविधिको हिसाबमा सुर्वसुलभ छैन। स्थानीय निकाय वा कुनै संस्थाले पनि यसबाट बच्न कुनै तयारी नगरेको पाइन्छ। सामान्य अर्थिङ सिस्टम अत्यावश्यक भए पनि त्योसमेत राखिएको पाइँदैन। नियमित काममा केन्द्रित छौं र पनि रिसर्चमा बजेट छुट्याएको हुँदैन। यसपटक पनि बजेट घटाएको छ, रेग्मीले थपे। विश्वविद्यालयहरूसँग सहकार्य गरेर अनुसन्धानका कामहरू गरिरहेको उनले बताए। अन्य काम भने खासै गर्न नसकेको उनले बताए। प्रोजेक्टहरूमार्फत राखिएका स्टेसनहरूमा प्रोजेक्ट अवधि सकिएपछि समस्या आउने गरेको उनले बताए। यता चट्याङ विज्ञ डा शर्मा सरकारले राखेको सेन्सर एन्टेना मृत रहेको बताउँछन्। सेन्सरहरूले काम गरेमा १५२० मिनेट अगाडि पूर्वानुमान गर्न सकिन्छ। सामान्यतः फिल्डमिल भन्ने सेन्सर ठाउँठाउँमा राखेर हेर्न सकिन्छ। तर, महँगो हुन्छ हुने बताए। सन् २०१० मा शर्माको पहलमा नेपाल विज्ञान तथा प्रविधि एकेडेमी (नास्ट) मा ग्लोबल लाइटेनिङ नेटवर्कको सेन्सर राखिएको थियो। त्यसले नेपालका कहाँ घटना भयो हेर्न सकिन्थ्यो। सन् २०१८ सम्म काम गरे पनि व्यवस्थापनको अभावमा उक्त सेन्सर मृत अवस्थामा रहेको शर्मा बताउँछन्। डब्लूएसआई नामकोे अमेरिकी संस्थाको सहयोगमा उक्त सेन्सर स्थापना भएको थियो। जनशक्ति र बजेट सधैं अभाव सरकारले स्थापना गरेको स्टेसनको अनुगमनका लागि स्रोतसाधन र जनशक्ति चाहिन्छ। कार्यस्थलमा पुगेर समस्याको समाधान गर्नुपर्ने हुन्छ। त्यसका लागि जनशक्ति चाहिन्छ। तर, न्यूनतम जनशक्तिबाट बढी परिणाम खोज्दा समस्या समाधान हुन नसकेको प्रवक्ता रेग्मीले बताउँछन्। नियमित काममा मात्रै अहिलेको जनशक्ति खर्चिएकाले बिग्रिएका स्टेसनहरू ब्युँताउन गाह्रो हुने उनको भनाइ छ। प्रायजसो स्टेसनहरूमा आवाज बढी आउने समस्या देखिने गरेको छ। निश्चित सिग्नल देखाउनुपर्नेमा अन्य विद्युतीय साधनका कारण, फ्रिक्वेन्सी जुध्ने समस्या रहेको छ। काठमाडौंमा र अन्य ठाउँमा परीक्षण गर्दा पनि आवाज बढी आएकाले त्यसमा आएको तथ्यांक फिल्टर गर्न नसकेको रेग्मी बताउँछन्। उनले भने, हामीसँग त्यस्तो हाइटेक जनशक्ति छँदै छैन। त्यसलाई रिप्लेस गर्नुभन्दा अर्को विकल्प छैन। सम्बन्धित कन्ट्र्याक्टरसँग कुरा गरे पनि समस्या पत्ता नलागेको उनले बताए। चट्याङ पूर्वानुमान गर्न कठिन त्रिभुवन विश्वविद्यालयको जल तथा मौसम विज्ञान केन्द्रीय विभागका सहप्राध्यापक डा विनोद पोखरेल चट्याङ पूर्वानुमान गर्न अत्यन्त गाह्रो हुने बताउँछन्। चट्याङको घटना हुनलाई तातो जमिन, असन्तुलित वायुमण्डल र आद्रता चाहिन्छ। तल्लो सतहको हावा तातो, माथिको तह चिसो भयो भने त्यसलाई अस्थिर वातावरण भनिन्छ। माथिमाथि जाँदा तापक्रम घट्दै जानुलाई अस्थिरता भनिन्छ। यी तीनवटा कुरा भएपछि मेघगर्जन हुन्छ र चट्याङ पर्छ। त्यसैले पनि चट्याङको घटना देखाउन सक्ने स्टेसनहरू महत्वपूर्ण रहेको उनले बताए। डिग्री तापक्रम बढ्दा १२ प्रतिशत जोखिम बढ्ने एउटा नयाँ अध्ययनले प्रत्येक एक डिग्री तापक्रम बढ्दा १२ प्रतिशत जोखिम बढ्ने आकलन गरेको छ। वैज्ञानिकहरूले तापक्रम बढ्दा कसरी चट्याङलाई प्रभाव पार्छ भन्ने विषयमा अध्ययन गरिरहेका छन्। जलवायु परिवर्तनका लागि अन्तरसरकारी प्यानल (आईपीसीसी) कोे एक अध्ययनका अनुसार तातो वातावरणमा यस्ता घटना अझै बढ्ने गरेको छ। यसले मानव, पारिस्थितिक प्रणालीलाई समेत नकारात्मक असर गरिरहेको छ। संसारमा प्रत्येक दिन ८० लाखभन्दा धेरै पटक चट्याङ पर्ने गर्छ। प्रत्येक सेकेन्ड सयौंपटक चट्याङ पर्छ। चट्याङको ज्वालाले आकाशबाट जमिनमा प्रहार गर्छ। इसिमोडको चट्याङ पूर्वानुमान टुलकिट अन्तर्राष्ट्रिय एकीकृत पर्वतीय विकास केन्द्र (इसिमोड) ले अन्तर्राष्ट्रिय विकासका लागि संयुक्तराज्य एजेन्सी (यूएडएआईडी) र नासासँगको सहकार्यमा एउटा मौसम पूर्वानुमान साधन वेदर एसेसमेन्ट टुलकिल विकास गरेको छ। त्यसले नेपाल, भुटान, बंगलादेश र उत्तर भारतमा हुने मौसमी पूर्वानुमान गर्न सक्छ। इसिमोडमा कार्यरत हाइड्रोलोजिस्ट मनिष श्रेष्ठका अनुसार यसले वर्षा, असिना, तापक्रम र चट्याङका बारेमा पूर्वानुमान गर्न सक्छ। नेपाल र बंगलादेशीमा उक्त टुलमार्फत पूर्वानुमान गरिँदै आएको छ। पूर्वानुमान मिल्दै आएकाले यसलाई विश्वास योग्य मानिएको छ। यसले ५४ घण्टा पछिको पनि मौसमी विवरण बताउन सक्छ। श्रेष्ठका अनुसार उक्त टुल प्रयोगका लागि कुनै पनि शुल्क लाग्दैन। जो कसैले पनि वेबसाइटमा गएर आगामी ५४ घण्टाको मौसमी विवरण हेर्न सक्छ। प्रयोग गर्न सजिलो मात्रै छैन यसले पालिका तहसम्मको मौसम पूर्वानुमान गर्न सक्छ। इसिमोडले उक्त टुल प्रयोगको नियमित निगरानी गर्छ र सम्बन्धित निकायलाई टुल प्रयोगमा सिकाउने गर्छ। यसलाई मोबाइल एपका रूपमा ल्याउने प्रयास भइरहेको छ। उक्त टुलले चट्याङको मात्रै नभएर बाढी र मौसमको समेत सूचना दिन्छ। श्रेष्ठले भने, मौसम पूर्वानुमान विभाग, बंगलादेशले उक्त टुल सञ्चालन गरिरहेको छ। यसलाई भरपर्दो माध्यम मानिएको छ। बंगलादेशले उक्त टुलमार्फत मौसमका बारेमा सूचना प्रसारण गर्दै आएको छ। बच्न के गर्ने ? चट्याङ परेको बेला कोही पनि खुला ठाउँमा बस्नु हुँदैन। चौरमा पल्टिएर बस्न हुँदैन। समूहमा कुनै पनि क्रियाकलाप गर्नुहुँदैन। अग्ला संरचनाहरू, उच्च भोल्टेज टावर मुनि, विद्युत्का पोल, रूखका फेदतिर बस्नु हुँदैन। विद्युतीय सामग्री, मोबाइल, टेलिफोन चलाउनु हुँदैन। घरबाहिर भरसक जान हुँदैन। चट्याङले आगलागीसमेत हुन सक्छ। यसले डढेलोको उच्च जोखिम निम्त्याउने हुन्छ। प्राकृतिक स्रोतको तथा जैविक विविधताको ह्रास ल्याएको छ। सुरक्षित ठाउँमा बस्नुपर्छ। चट्याङबाट जोगिन अग्ला घरहरूमा बनाउँदा जमिनमा चट्याङ प्रतिरोधी रड राख्न सकिन्छ। त्यसले जोखिम घटाउँछ। अथवा यस्तै खालका भरपर्दो स्रोतहरूको प्रयोग गर्न सकिने पनि सकिन्छ।"
जुम्लामा श्रीमानको कुटपिटबाट श्रीमतीको मृत्यु,"जुम्ला : जुम्लामा श्रीमानको कुटपिटबाट एक महिलाको मृत्यु भएको छ । तिला गाउँपालिका४ नुवाकोटका ४७ वर्षीय आइते सार्कीको कुटपिटबाट उनकी २१ वर्षीया श्रीमती ममता नेपालीको मृत्यु भएको हो । जिल्ला प्रहरी कार्यालयका प्रहरी निरीक्षक यामबहादुर बुढा मगरका अनुसार आइतेलाई पक्राउ गरिएको छ । घट्नाबारे प्रहरीले थप अनुसन्धान गरिरहेको छ । मृतक ममताको शव परीक्षणका लागि कर्णाली स्वास्थ्य विज्ञान प्रतिष्ठानमा राखिएको छ । कुटपिटबाट बेहोस भएकी ममताको समयमै उपचार नगराउँदा मृत्यु भएको खुलेको छ । घट्नाबारे प्रहरीले शनिबार मात्र जानकारी पाएको थियो । 'घट्ना कहिलेको हो खुल्न बाँकी छ', बुढा मगरले भने। रासस"
"सिन्धुलीको बस दुर्घटना अपडेट : मृतक ६ जनाको सनाखत, ३० जना घाइते","आठ जनालाई थप उपचारका लागि हेलिकोप्टरमार्फत काठमाडौं लगिएको छ। सिन्धुली : मध्यपहाडी लोकमार्ग अन्तर्गत सिन्धुलीको फिक्कल गाउँपाालिका४ कुहिभीरमा आइतबार भएको यात्रुबाहक बस दुर्घटनामा परी ६ जनाको मृत्यु भएको छ। जिल्ला प्रहरी कार्यालय सिन्धुलीका प्रवक्ता तथा प्रहरी नायव उपरीक्षक चिरन्जीवी दाहालका अनुसार ओखलढुंगाको रुम्जाटारबाट काठमाडौंका लागि छुटेको बा २ ख ६५९६ नम्बरको बस दुर्घटना हुँदा ६ जनाको घटनास्थलमै मृत्यु भएको हो। मृत्यु हुनेमा तीन पुरुष, दुई महिला र एक बालक रहेका छन्। दुर्घटनामा३० जना घाइते भएका छन्। घाइतेमध्ये पाँच जनाको अवस्था गम्भीर रहेको प्रहरी प्रवक्ता दाहालको भनाई छ। दाहालका अनुसार दुर्घटनामा बसका सहचालक मानेभन्ज्याङ गाउँपालिका ६ ओखलढुङ्गाका २४ वर्षीय देवबहादुर सार्की, सिद्धिचरण नगरापालिका ३ ओखलढुङ्गाका ३२ वर्षीय पेशल भुजेल र उदयपुर कटारी नगरपाालिका २ की ३५ वर्षीय कुमारी क्याप्छाकी मगर, ओखलढुंगा सिद्धिचरण नगरपालिका ५ की जोशना राई, ओखलढुङ्गा चिसंखगुढी गाउँपालिका४का संन्जित राई र ओखलढुंगा सिद्धिचरण नगरपालिका ५ की राधा भुजेलको मृत्यु भएको हो। बस दुर्घटनाका गम्भीर घाइतेसहित ८ जनालाई नेपाली सेनाको हेलिकोप्टरमार्फत थप उपचारका लागि काठमाडौं लगिएको छ। तनहुँ भिमाद २ घरभई नेपाली सेनाको ओखलढुङ्गा ब्यारेकमा कार्यरत ३४ वर्षीय राजेश राना, बर्दिया नगरपालिका ५ बार जिल्ला घरभई नेपाली सेनामा कार्यरत ३४ वर्षीया निरु चौधरीसहित आठ जनालाई खुर्कोटको सुनकोसी सामुदायिक अस्पताल र शुभजीवन अस्पतालमा प्राथमिक उपचारपछि थप उपचारका लागि हेलिकोप्टरमार्फत काठमाडौं लगिएको हो। बसका चालक तामाङसहित १६ जना घाइतेलाई सिन्धुलीको खुर्कोटस्थित विभिन्न स्वास्थ्य संस्थामा प्राथमिक उपचार गरी थप उपचारका लागि धुलिखेल र काठमाडौं पठाइएको छ। अन्यको स्थानीयस्तरका स्वास्थ्य संस्थामा उपचार भईरहेको छ। बसमा ३६ जना सवार थिए। तीव्र गतिमा रहेको बस अनियन्त्रित भइ भित्तामा ठोक्किएर दुर्घटना भएको थियो। बस दुर्घटनाका घाइतेहरुको उद्धारमा ढिलाइ भएको भन्दै घाइतेका आफन्त र स्थानीय आइतबार दिँउसो केहीबेर खुर्कोटमा बीपी राजमार्ग अवरुद्धसमेत गरेका थिए।"
रोजगारीका लागि साउदी पुगेका ९ नेपाली युवा दुई महिनादेखि अलपत्र,"झापा : वैदेशिक रोजगारीका लागि खाडी मुलुक साउदी अरब गएका नौ नेपाली युवक दुई महिनादेखि अलपत्र अवस्था रहेका छन् । एक वर्षअघि साउदी पुगेका उनीहरूलाई कम्पनीले कामबाट निकालेपछि पाँच दिनदेखि एउटै कोठामा बन्दी भएर बस्न बाध्य भएका छन् । साउदीमा अलपत्र पर्नेहरूमा झापा मेचीनगर ५ का सुनिल कटुवाल,मकवानपुर हेटौडाका दिलबहादुर भोलन, कञ्चनपुर पुनरबास ९ का देवबहादुर लोहार, मोरङ अमरदहका विजय थापा, लमजुङ बाहुनडाडा ४ का धनबहादुर भुजेल, बारा आदासपुत्वाल ४ का जाबेत हुसेन, दाङ लमहीका ५ लेलिनप्रकाश रावत र दोलखाका जपे २ का विकेन्द्र थापा रहेका छन् । हाउस किपिङ भिषामा काम लगाइदिने भन्दै इन्सपायर इन्टरनेशनल म्यानपावर काठमाडौंले साउदी पुर्याए पनि उनीहरूलाई होटेल र प्लाइ उद्योगमा काम लगाइएको थियो । उनीहरूले काम गर्ने कम्पनीले समयमा पैसा नदिने र पैसा माग्दा काम छाडेर जाने धम्की दिँदै आएको थियो । कार्यरत कम्पनीले निकालेपछि स्वदेश फर्काइदिन उनीहरूले सरकारसँग हारगुहार गरिरहेका छन् । म्यानपावरले हाउस किपिङ कामको आश्वासन देखाउँदै उनीहरूसँग जनही १ लाख १५ हजार देखि डेढ लाखसम्म रकम लिएको पीडितहरू बताउँछन् । हामी अहिले जीवन र मृत्युको दोसाँधमा रहेको बताउँदै साउदीबाट सुनिल कटुवालले भिडियो कलमार्फत गुहार गर्दै भने दुई दिनभित्र कोठा छोडेर नगए हामीलाई मार्ने धम्की दिएको छ । यो अवस्थामा हामी कहाँ जाने गोजीमा पैसा पनि छैन । अलि अलि भएको रकम पनि सकिसक्यो, अब हामी स्वदेश फर्कन चाहन्छौँ,'उनले भने । केहीदिन सुनिलले आफूहरू अलपत्र परेको विषयलाई सामाजिक सञ्जालमा पोस्ट गर्दा कम्पनीका म्यानेजर महमदले उनीहरू बसेको कोठामै पुगेर कुटपिट गर्दै मार्ने धम्की समेत दिएको उनले बताए ।"
एक हजार सात सय किलोमिटर अप्टिकल फाइबर जडान,"नेपाल टेलिकमले जिम्मा पाएको कोशी, मधेश र बागमती प्रदेश तथा कर्णाली र सुदूपश्चिम खण्डमा कछुवाको गतिमा फाइबर विस्तारको काम भएको छ। काठमाडौं : देशभर सूचना महामार्ग (अप्टिकल फाइबर व्याकबोन नेटवर्क) विस्तारको परियोजनाअन्तर्गत हालसम्म एक हजार छ सयभन्दा बढी किलोमिटर क्षेत्रमा फाइबर जडान सम्पन्न भएको छ। नेपाल दूरसञ्चार प्राधिरकणले २ वर्षभित्रमा महामार्ग विस्तार गरिसक्ने भन्दै सुरु गरेको योजनाअन्तर्गत माघ मसान्तसम्म एक हजार छ सय ७१ किलोमिटर क्षेत्रमा फाइबर विस्तार भएको हो। नेपाल टेलिकमले जिम्मा पाएको कोशी, मधेश र बागमती प्रदेश तथा कर्णाली र सुदूपश्चिम खण्डमा कछुवाको गतिमा फाइबर विस्तारको काम भएको छ। कोशी, मधेश र बागमती गरी टेलिकमले तीन प्रदेशमा दुई हजार ८३ किलोमिटर फाइबर बिछ्याउनुपर्नेमा माघ मसान्तसम्म एक हजार तीन सय ४१ किलोमिटर फाइबर बिछ्याएको छ। दुई वर्षमा सक्नेगरी सम्झौता भएकोमा टेलिकमले पाँच वर्षको अवधिमा ६१ दशमलव ५४ प्रतिशत मात्र जडान गरेको हो। प्राधिकरणले पहिलो खण्डअन्तर्गत नेपाल टेलिकमसँग पूर्वी नेपालदेखि गोरखासम्म फाइबर बिछ्याउन २०७३ साल असोज १२ गते २ वर्षको सम्झौता गरेको थियो। तर टेलिकमले २०७६ जेठ पहिलो सातादेखि अप्टिकल फाइबर बिछ्याउने काम सुरु गरेको हो। यस्तै, टेलिकमले प्याकेज३ अन्तर्गतको कर्णाली र सुदूपश्चिम खण्डमा एक हजार नौ सय ९२ किलोमिटर क्षेत्रमा फाइबर जडान गर्नुपर्नेमा हालसम्म तीन सय ३० किलोमिटर क्षेत्रमा मात्र जडान कार्य सम्पन्न भएको छ। कर्णाली र सुदूपश्चिममा फाइबर बिछ्याउन प्राधिकरणले स्मार्ट टेलिकमलाई जिम्मेवारी दिए पनि काम सुरु गर्न नसकेको भन्दै प्राधिकरणले पुनः नेपाल टेलिकमलाई जिम्मा दिएको थियो। विसं २०७४ भदौ ३ गते दुई वर्षका लागि स्मार्टलाई जिम्मा दिए पनि प्राधिकरणले २०७६ कात्तिक ३ गते ठेक्का सम्झौता रद्द गरी २०७६ साल पुस १९ गते नेपाल टेलिकमसँग सम्झौता गरेको थियो। एक खण्डको काम सुरु भएन तीन खण्डका विभाजन गरिएको विस्तारअन्तर्गत दुई वटा खण्डमा काम सुरु हुनै सकेको छैन। खण्ड दुईअन्तर्गत रहेको गण्डकी र लुम्बिनीअन्तर्गतका २१ जिल्लामा दुई हजार एक सय ६० किलोमिटर अप्टिकल फाइबर बिछ्याउने कामको सुरु नै हुन सकेको छैन। प्राधिकरणले युनाइटेट टेलिकम (युटिएल) लाई विस्तारको जिम्मा दिए पनि सर्वोच्च अदालतमा मुद्दा हुँदा उक्त क्षेत्रमा विस्तारको काम रोकिएको हो। दुई वर्षभित्र सक्नुपर्ने गरी प्राधिकरणले युटिएलसँग २०७४ वैशाख २५ गते रु दुई अर्ब एक करोडमा सम्झौता गरेको थियो। तोकिएको अवधिमा काम सुरु नगरेको भन्दै प्राधिकरणले २०७६ बैशाख २६ गते सम्झौता रद्द गरेपछि युटिएलले सर्वाेच्च अदालतमा मुद्दा दर्ता गरेको थियो। अदातलते वैशाख २९ गते युटीएलको पक्षमा फाइबर बिछ्याउने ठेक्का रद्द नगर्न अन्तरिम आदेश जारी गरेको थियो। प्राधिकरण उक्त आदेशविरुद्ध भ्याकेटमा गए पनि यसको अन्तिम निर्णय हुन नसक्दा फाइबर बिछ्याउने कार्यको सुरुआत नै हुन सकेको छैन। अप्टिकल फाइबर बिछ्याउन दूरसञ्चार प्राधिकरणले ग्रामीण दूरसञ्चार कोषको रु नौ अर्ब ८९ करोड १७ लाखमा बजेट छुट्टाइएको थियो। जसमध्ये माघ मसान्तसम्म रु दुई अर्ब नौ करोड ३८ लाख ६७ हजार खर्च भएको छ। प्राधिकरणले सुरु गरेको उक्त परियोजनाअन्तर्गत मध्यपहाडी लोकमार्गलाई आधार मानेर त्यसको समानान्तर रूपमा जिल्ला सदरमुकाम र हरेक नगरपालिकासम्म फाइबर नेटवर्क विस्तार गर्नुपर्ने हुन्छ। परियोजनाअन्तर्गत मध्यपहाडी लोकमार्गमा ९८ कोर, जिल्ला सदरमुकाम र मध्यपहाडी लोकमार्गलाई पूर्वपश्चिम राजमार्गसँग जोड्ने सडकमा ४८ कोर र नगरपालिकाहरूसम्म २४ कोरको अप्टिकल फाइबर प्रयोग हुन्छ। रासस"
पृथ्वीराजमार्गको विमलनगरघाँसीकुवा खण्ड थप पन्ध्र दिन बन्द,"दमौली : पृथ्वीराजमार्गअन्तर्गत तनहुँको विमलनगरघाँसीकुवा खण्ड आजदेखि थप १५ दिन बन्द हुने भएको छ । मुग्लिनपोखरा सडक विस्तार योजनाअन्तर्गत उक्त खण्ड १५ दिनसम्म दैनिक चार घण्टाका लागि बन्द गर्न लागिएको हो । उक्त खण्डमा यही फागुन १८ गतेदेखि राति १२ बजेदेखि बिहान ४ बजेसम्म सडक बन्द गरिएकामा फेरी २८ गतेदेखि चैत १२ गतेसम्मका लागि सोही समय अवधिमा अत्यावश्यक सवारीसाधन बाहेक अन्य सवारीसाधन पूर्णरूपमा बन्द गर्ने निर्णय भएको सहायक प्रमुख जिल्ला अधिकारी काशीराम गैह्रेले जानकारी दिए। उक्त खण्डमा काम जारी रहेकाले थप १५ दिन दैनिक चार घण्टा बाटो बन्द गर्न जिल्ला सुरक्षा समितिको बैठकबाट निर्णय भएको उहाँले बताउनुभयो । राजमार्ग बन्द नगरे सवारीसाधन सञ्चालन भइरहने र काम गर्न अप्ठ्यारो हुने भएकाले थप १५ दिन बाटो बन्द गर्न अनुरोध भएपछि प्रशासन कार्यालयबाट निर्णय भएको मुग्लिन पोखरा सडक योजना पूर्वीखण्डका प्रमुख इञ्जिनीयर नरेन्द्र सुवेदीले जानकारी दिए। उनका अनुसार बाटो बन्द गरेर रातको समयमा भीर काट्ने काम भइरहेको छ । उक्त सडक विस्तार योजनाअन्तर्गत तनहुँमा दुई खण्ड विभाजन गरिएकामा आँबुखैरेनीदेखि जामुनेसम्म एउटा खण्ड र जामुनेदेखि पोखरासम्म अर्को खण्डमा राजमार्ग विस्तारको काम भइरहेको छ । दुवै खण्डको हालसम्मको प्रगति १० प्रतिशत छ । पूर्वी खण्डअन्तर्गत तनहुँको आँबुखैरेनीदेखि जामुनेसम्मको भौतिक प्रगति १५दशमलव पाँच प्रतिशत छ । उनका अनुसार यस खण्डमा नाली निर्माण, रिटेनिङ वाल निर्माण, भित्ता काट्ने र सडक फराकिलो बनाउने काम भइरहेको छ । विद्युत् पोल स्थानान्तरण नहुँदा काम सुस्त भएको इन्जिनियर सुवेदीले बताए। रासस"
विराट राजा प्राचीन दरबार संग्रहालय महानगरलाई हस्तान्तरण,"विराटनगर : विराट राजा प्राचीन दरबार संग्रहालय महानगरपालिकालाई हस्तान्तरण गरिएको छ। नेपाली सेनाले मोरङको विराटनगर१८ भेडियारीमा निर्माण गरेको संग्रहालय महानगरपालिका तथा राजा विराट प्राचिन दरबार खोज तथा संरक्षण समितिलाई हस्तान्तरण गरिएको हो। नेपाली सेनाले आइतबार संग्रहालय भवन हस्तान्तरण गरेको हो। संग्रहालय नेपाली सेनाको क्विक इम्प्याक्ट प्रोजेक्ट अन्तर्गतको बजेटबाट निर्माण गरिएको हो। कूल १९ लाख ७५ हजार ६६३ रुपैयाँको लागतमा संग्रहालयको निर्माण कार्य सम्पन्न भएको नेपाली सेनाले जनाएको छ। सेनाका अनुसार भवनको निर्माण कार्य २०७९ कात्तिक २१ गतेबाट सुरु भएको थियो। निर्माण सम्पन्न भएको संग्रहालयमा हाल विराट राजाको दरबारको पुरातात्विक महत्वका भग्नाबशेषहरु सुरक्षित राखिएका छन्। उत्खनन्को क्रममा फेला परेका २४ सय वर्ष पुरानो मन्दिरको अवशेष पनि संग्रहालयमा अवलोकनका निम्त्ति राखिएको छ। उत्खननको क्रममा फेला परेर हाल संग्रहालयमा राखिएका मन्दिरका अवशेषहरु इशापूर्व दोस्रो शताब्दीको रहेको बताइएको छ। भेडियारीमा भएका ऐतिहासिक सम्पदाको संरक्षण, सम्वद्र्धन र जगेर्णामा नवनिर्मित संग्रहालयले महत्वपूर्ण भुमिका खेल्ने विराटनगर महानगरपालिकाका मेयर नागेश कोइरालाले बताए। विराटनगरलाई धार्मिक र सांस्कृतिक पर्यटकीय क्षेत्रको रुपमा विकास गर्न संग्रहालयले विशेष सहयोग पुर्याउने उनले जानकारी दिए। यस क्षेत्रको विकासमा महानगरको पनि बिशेष चासो छ, उनले भने, विराट राजा दरबार क्षेत्रको संरक्षण र घेरबारका लागि हामीले यसपटक १ करोड बजेट विनियोजन गरेका छौं। विसं २०२७ सालमा नेपाल सरकारको पुरातत्व विभागले यस क्षेत्रमा उत्खनन्को कार्य गरेको थियो। उत्खनन्का क्रममा विभागले ४० वटा पञ्चमार्क नामक चाँदीका मुद्रा भेटेको थियो। उक्त मुद्रालाई ईशापूर्व कालको अवशेष मानिएको थियो। त्यसबेला भेटिएका ती चाँदीका मुद्राहरु हाल नेपाल सरकारको राष्ट्रिय संग्रहालयमा सुरक्षित छन्। साबिकको बुधनगर गाउँपालिका र हाल विराटनगर१८ को यसक्षेत्रमा यसअघि पनि कयौंपटक पुरातात्विक महत्वका समाग्रीहरु फेला परेको विराट राजा खोज तथा संरक्षण समितिका अध्यक्ष कमल किशोर यादवले बताए। फेलापरेका कतिपय सामाग्री राष्ट्रिय संग्रहालय र केही सामाग्रीहरु हाल नवनिर्मित संग्रहालयमा सुरक्षित राखिएको उनले जानकारी दिए। विराट राजाको दरबार रहेको क्षेत्रलाई महानगरले लुम्बिनी मोडेलमा लाने परिकल्पना गरेको बताईएको छ। महाभारतकालीन सम्पदाको संरक्षणका निम्त्ति बिशिष्टिकृत योजनाका साथ महानगरपालिका अघि बढ्ने तयारीमा छ । भारतको पश्चिम बंगाल, बिहार र उत्तर प्रदेशसम्मका पर्यटकहरु आकर्षण गर्न विराटनगरलाई महानगरले सिस्टर सिटीको रुपमा विकास गर्ने योजना अघि सारेको छ। भेडियारीस्थित विराट राजाको दरबारका नाममा नेपाल सरकारसँग हाल कुल ८ विगाहा ३ कठ्ठा १७ धुर जग्गा छ। यस क्षेत्रमा विराट राजाको दरबार बनाउने योजनालाई पूर्णता दिन पनि विराटनगर महानगरपालिकाले विगत लामो समयदेखि कसरत गर्दै आएको छ। विराटनगर१८ स्थित भेडियारीमा विराट राजाको दरबार रहेको र पाण्डवहरु वनबासपछि १ वर्षसम्म सो दरबारमा गुप्तबास बसेको विश्वास गरिन्छ। त्यसबेलाको ३०४० कोठाको दरबार र मन्दिर अझैपनि जमिनमुनि रहेको प्राचीन कथन छ। विभिन्न धार्मिक ग्रन्थहरुमा समेत यसबारे वर्णन गरिएको छ। प्रचलित किवदन्ती अनुसार विराट राजाको दरबार रहेको उक्त क्षेत्रमा पाण्डवहरूको गतिविधि चियो गर्न दुर्योधनले भेदियारी अर्थात् गुप्तचर पठाएका थिए। जसको आधारमा यस क्षेत्रको नाम भेडियारी रहन गएको हो। विराट राजाको दरबार रहेको जनविश्वास गरिँदै आएको यसक्षेत्रको आसपासमा अहिले पनि धरवा, किच्चकबध, भन्सिया, थरथोवा, गुहिया, दिघरी र बहरवा गरि आधा दर्जनभन्दा बढी पोखरीहरू छन्। जसलाई परापुर्वकालमा राजा विराटले विभिन्न प्रयोजनका लागी बनाएको बताइन्छ। स्थानीयका अनुसार महाभारतकालमा भेडियारी राजा विराटको राजधानी भएको ठाउँ हो। त्यतिबेला भेडियारीलाई मत्सेय देशको नामले चिनिन्थ्यो।"
नयाँ पाठ्यपुस्तक नहुँदा मुस्ताङका विद्यार्थीलाई समस्या,"नयाँ शैक्षिक सत्र अन्तर्गत कक्षा ५, ८ र १० को पाठ्यक्रम पूरै परिवर्तन भएको छ। जोमसोम : मुस्ताङका विद्यार्थीहरुले नयाँ शैक्षिक सत्रको पठनपाठन सुरु भएको एक महिना बितिसक्दा समेत पाठ्यपुस्तक पाउन सकेका छैनन्। मुस्ताङमा मंसिरको अन्तिम साता वार्षिक परीक्षा लिएर फागुन महिनामा नयाँ शैक्षिक सत्रको पठनपाठन सुरु हुने गर्छ। मुस्ताङमा बर्सेनि विद्यार्थीले शैक्षिक सत्र सुरु हुने बित्तिकै पाठ्यपुस्तक हात पर्दैन। विद्यार्थीको हातमा समयमा पाठ्यपुस्तक नपर्दा पठनपाठनमा समस्या भएको घरपझोङ४ जोमसोम स्थित जनहित माध्यमिक विद्यालय कक्षा १० मा अध्ययनरत छात्र सुमन थकालीले गुनासो गरे। बर्सेनि मुस्ताङमा हामीले यस्तै, समस्या भोग्नुपरेको छ। तर, सरकारको शिक्षा नीति र सरोकारवाला निकाय बेखर झै हुन्छन्, उनले भने। तर, शिक्षा तथा विज्ञान प्रविधि मन्त्रालय अन्र्तगत शिक्षा विभागले देशभर वैशाखदेखि नयाँ शैक्षिक सत्र सुरु हुने सार्वजनिक सूचना जारी गरेको छ। जसका कारण हिमाली जिल्ला मुस्ताङका विद्यार्थीको शैक्षिक पठनपाठन प्रभावित भएको घरपझोङ गापाका शिक्षा शाखा अधिकृत हिमलाल शर्माले जानकारी दिए। उनले भने, यता स्कुल खुलेको एक महिना हुन लाग्यो। तर, हामी कहाँ पाठ्यपुस्तक आउने छाँटकाँट छैन। सरकारले हिमाल,पहाड र तराईका विद्यालयलाई समान रुपले शैक्षिक कार्ययोजना निर्माण गरेकाले यो समस्या देखिएको शिक्षा अधिकृत शर्माको भनाई छ। मुस्ताङमा हिउँदयाममा दुई महिना प्रतिकुल मौसमका कारण यहाँका विद्यालय पुरै बन्द हुन्छ। तर,पहाडी र तराईमा भने पढाई भईरहन्छ। यसैका कारण मुस्ताङका विद्यालयले पुस अगावै शैक्षिक सत्र समापन गर्छन् भने फागुनमा नयाँ शैक्षिक सत्र सुरु गर्छन्। यसैले पनि शिक्षा विभागको शैक्षिक कार्ययोजनाले हिमाली जिल्लालाई समेट्न नसकेको हो। मन्त्रालय र विभागले जनक शिक्षा सामाग्रीलाई बैशाख महिनामा नयाँ शैक्षिक सत्र संञ्चालन गर्ने गरी पाठ्यपुस्तक निर्माण गर्ने भएकाले यसप्रकारको समस्या देखिएको जनहित मावि जोमसोमका प्रधानाध्यापक रामचन्द्र अधिकारीले उल्लेख गरे।जनक शिक्षा सामाग्री पोखरा शाखाले अरु क्षेत्रमा बैशाखमा मात्र नयाँ शैक्षिक सत्र सुरु हुने भएकाले पाठ्यपुस्तक नदिनु भन्ने विभागले निर्देशन जारी गरेको छ, हामीले सबै सरकारी तह र सबै निकायलाई समन्वय गरेका छौं, प्राचार्यले अधिकारीले भने,केही पाठ्यपुस्तक आइसकेको र पाइन्छकी भन्ने अपेक्षा गरेका छौं, यसैले सोही पुस्तककै पखाईमा पोखरामा बसेको छु। नयाँ शैक्षिक सत्र अन्तर्गत कक्षा ५, ८ र १० को पाठ्यक्रम पूरै परिवर्तन भएको छ। केही पाठ्यक्रम छापिएका छन् भने केही छापिन बाँकी छन्। यसैका कारण मुस्ताङका ५,८ र १० कक्षाका विद्यार्थीलाई नयाँ शैक्षिक सत्रको पढाई अवरुद्ध भएको हो। यद्यपी अन्य कक्षाको नँया शैक्षिक सत्रको पढाई पुरानै पाठ्यपुस्तक विद्यार्थीमा विद्यालय संञ्चित गरी राख्ने भएकाले अन्य कक्षाको पाठ्यपुस्तक नहुँदा पनि खासै समस्या नहुने जनहितका प्रधानाध्यापक अधिकारीले बताए। उनले नयाँ शैक्षिक सत्रको पाठ्यपुस्तक परिवर्तन भए मात्र समस्या आउने उल्लेख गरे। मुस्ताङको ५ स्थानीय तहका ३४ सामुदायिक विद्यालयको करिब ३ हजार ८७५ जना विद्यार्थीको समयमै पाठ्यपुस्तक उपलब्ध नहुँदा समस्या परेको हो। मुस्ताङको ४ स्थानीय तहमा एक निजीसहित ७ वटा माध्यमिक विद्यालय तहका विद्यालय छन्।"
फरार थुनुवामध्ये थप एकजना पक्राउ,जनकपुरधाम : धनुषा प्रहरीले ईलाका प्रहरी कार्यालय महेन्द्रनगरको हिरासत कक्षबाट फरार भएका थुनुवामध्ये थप एकजना पक्राउ परेका छन्। पक्राउ पर्नेमा हातहतियार तथा खरखजाना मुद्दाका ३६ वर्षीय शंकर सिंह महतो हुन्। गत माघ १६ गते ईलाका प्रहरी कार्यालय महेन्द्रनगरको हिरासत कक्षको पर्खाल भत्काएर फरार भएका ६ जना थुनुवामध्ये ५ जना पक्राउ परिसकेका छन् । जिल्ला प्रहरी कार्यालय धनुषाका प्रवक्ता प्रहरी नायव उपरीक्षक बेद प्रसाद गौतमले हालसम्म ५ जना थुनुवा पक्राउ परेको जानकारी दिए। मधेश प्रदेश प्रहरी कार्यालय जनकपुरधाम र जिल्ला प्रहरी कार्यालय धनुषाबाट खटेको संयुक्त प्रहरी टोलीले पर्साको वीरगञ्ज महानगरपालिका १६ ईनर्वा स्थित भन्सार हुँदै भारतर्फ भाग्ने क्रममा महतोलाई पक्राउ गरेको हो। पक्राउ परेका उनलाई जिल्ला प्रहरी कार्यालय धनुषामा ल्याई थप अनुसन्धान कार्य भइरहेको उनले जानकारी दिए ।
"तेह्रथुमको छातेढुंगामा आगलागी, आगो नियन्त्रणबाहिर","स्थानीय भिम लिम्बू, अटलबहादुर राई, अमरबहादुर राई र जितेन्द्र राईको घर नष्ट भएको आठराई गाउँपालिका अध्यक्ष दिलकुमार पाहिमले जानकारी दिए। तेह्रथुम : तेह्रथुमको आठराई गाउँपालिका५ छातेढुंगास्थित होडामा आगलागी भइरहेको छ। आगलागीबाट ४ वटा घर जलेर नष्ट भएको छ। स्थानीय भिम लिम्बू, अटलबहादुर राई, अमरबहादुर राई र जितेन्द्र राईको घर नष्ट भएको आठराई गाउँपालिका अध्यक्ष दिलकुमार पाहिमले जानकारी दिए। लिम्बूको घर बसोबास गर्दै गरेको घर हो भने अन्य घरहरू खाली रहेको बताइएको छ। नागेश्वरी जंगलमा लागेको आगो बस्तीमा पसेपछि घरहरूमा क्षति भएको हो। चारदिन अघिदेखि तमोर नदिको किनारबाट आगलागी सुरु भएको स्थानीयले बताएका छन्। गाउँपालिकाको दमकल, प्रहरी र स्थानीयले आगलागी नियन्त्रणको प्रयास गरिरहेका छन्। शुक्रबारमात्रै छातेढुंगाको अकबरे चोकमा आगलागी हुदा एक घर जलेर नष्ट भएको थियो। पछिल्लो एक महिनाभित्र आगलागीबाट चुहानडाँडाका १४ घर सहित १९ घर जलेर नष्ट भएका छन्।"
तलब नपाएपछि बृहत्तरको कार्यालयमा ताला,"बृहत्तरले समयमा प्रगति विवरण समेत पेश नगरेकोले तलब निकासामा समस्या भएकोले तलब पाउन नसकेको गुनासो गरे । जनकपुरधाम : बृहत्तर जनकपुर क्षेत्र विकास परिषद्का अध्यक्ष शितल साहको कार्यशैलीबाट असन्तुष्ट हुँदै कर्मचारीहरूले कार्यालयमा तालाबन्दी गरेका छन्। अध्यक्ष साहको मनोमानीका कारण आफूहरुले विगत ५ महिनादेखि तलब पाउन नसकेको भन्दै कर्मचारीहरुले कार्यालयमा ताला लगाएका हुन्। प्रशासकीय अधिकृत जितेन्द्र कुमार यादवले कार्तिक महिनादेखि नै तलब पाउन नसकेकोले घरपरिवार चलाउन समस्या हुँदा बाध्य भएर कार्यालयमा तालाबन्दी गरेको बताए। उनले बृहत्तरका अध्यक्ष साहले संस्थाको उद्देश्य विपरीतका कामहरु गरिरहेको बताउँदै अध्यक्षको कार्यशैलीबाट कर्मचारीहरु पनि पीडित बनेको बताए। अध्यक्ष साहले सम्पूर्ण कार्यकारी अधिकार आफूसँगै राखेको र कार्यालयको दर्ता चलानी पनि प्रशासन मातहत नभई अध्यक्षको सचिवालयमै रहेकोले कर्मचारीलाई काम गर्न कठिनाई भइरहेको आरोप लगाए। संस्कृति, पर्यटन तथा नागरिक उड्डयन मन्त्रालय मातहत रहेको यस संस्थाले मन्त्रालयसँग समयमा तलब निकासाका लागि माग नगरेकोले अहिलेको अवस्था सिर्जना भएको बताए। संस्था मातहतका १५२० वटा योजनाहरु मध्ये आर्थिक मसान्त समाप्त हुन ४ महिना बाँकी रहँदा कुनैपनि योजनाको काम सुरुवात हुन नसकेको जानकारी दिए। बृहत्तरले समयमा प्रगति विवरण समेत पेश नगरेकोले तलब निकासामा समस्या भएकोले तलब पाउन नसकेको गुनासो गरे। उनले बृहत्तरमा अध्यक्ष शीतल साह आएसँगै कर्मचारीहरूलाई तलबका लागि आन्तरिक रुपमा संघर्ष गर्नुपर्ने अवस्था उत्पन्न भएको गुनासो गरे। अध्यक्ष साहले एक नम्बरमा रहेका नासु संजय कुमार मण्डललाई नभई उनीभन्दा कनिष्ठ नासु अशोक कुमार ठाकुरलाई लेखापालको जिम्मेवारी दिएकोले अध्यक्षकै निर्देशनानुसार लेखापालले पनि काम गरिरहेको जितेन्द्रले बताए। फागुन ५ गते परिषद्का अध्यक्ष साहको अध्यक्षतामा कर्मचारी बैठकमा निर्णयनुसार कर्मचारीको तलब होली पर्व अगाडि खुवाउने निर्णय सर्वसम्मतबाट गरिएपनि हालसम्म तलब नपाएको भनाइ छ। आर्थिक वर्षमा हुने पूँजिगत काम सम्बन्धी योजना शाखाको काम हालसम्म शुन्य रहेको र प्राविधिक शाखामा खटिएको कर्मचारीहरूको म्याद थप नगरेकोले सम्बन्धित निकायबाट निकासा लिन जाँदा प्रगति समेत नदेखिएकोले हालसम्म दोस्रो र तेस्रो निकासा नदिइएको यादवले बताए। उनले अध्यक्ष साहले अधिकारको दुरुपयोग गरी दर्जनौं कामहरु गरेको समेत आरोप लगाए। अध्यक्ष साहले आव २०७९८० मा चाडपर्व शिर्षकमा ३ लाख विनियोजन रकममध्ये २५ लाख रुपैयाँ आन्तरिक कोष तथा पूँजिगत शिर्षकबाट खर्च गरेको बताए। ईन्धन शिर्षकमा मात्र ३ लाख रकम विनियोजन भएकोमा पूँजिगत कार्य शुन्य रहेपनि ५ लाखभन्दा बढी खर्च गर्नुका साथै सम्पर्क कार्यालय काठमाडौंमा नरहेपनि परिषद्का लेखापाललाई अध्यक्ष साहले काठमाण्डौं सरुवा गरेको यादवको भनाइ छ। जानकी मन्दिर नजिक रघुपति मिष्ठान भण्डारको छेउमा डिजिटल डिस्प्ले बोर्ड योजना स्वीकृत नभई आफुखुसी जडान गराउनुका साथै प्रचारप्रसारका लागि अन्य व्यक्तिको नम्बर उल्लेख गरिएको उनले बताए। निमित्त कार्यकारी निर्देशक चिरन्जीवीराज ढुङ्गानाले पेश्की स्वरुप नियम विपरित २ लाख रुपैयाँ लिई आफ्नो निजी काममा खर्च गरेको र कर्मचारीको तलब दिन आनाकानी गरिरहेको गुनासो छ। बृहत्तर जनकपुर क्षेत्र विकास परिषद्मा अहिले २४ जना कर्मचारी कार्यरत छन्।"
विपन्नलाई निःशुल्क स्वास्थ्य बिमा,"वीरेन्द्रनगर : सुर्खेतको वीरेन्द्रनगर नगरपालिकाले अतिविपन्न नागरिकको निःशुल्क स्वास्थ्य बिमा गर्ने कार्यक्रमको सुरु गरेको छ। शुक्रबार एक कार्यक्रमकाबीच वीरेन्द्रनगर चार जना अतिविपन्न परिवारका सदस्यलाई बिमा परिचयपत्र हस्तान्तरण गरेर औपचारिक रूपमा कार्यक्रमको सुरु गरिएको हो। वीरेन्द्रनगर नगरप्रमुख मोहनमाया ढकालले चार जना अति विपन्न परिवारका सदस्यलाई बिमा परिचयपत्र हस्तान्तरण गर्दै कार्यक्रमको थालनी गरेकी छन्। नगरपालिकाले चालू आर्थिक वर्षमा आर्थिक रूपमा विपन्न नागरिकको स्वास्थ्य बिमा कार्यक्रम गर्ने लक्ष्य लिएको थियो। त्यसैअनुसार बजेटको पनि व्यवस्थापन गरेको थियो। नगर प्रमुख ढकालले संविधानमा उल्लेख भएको स्वास्थ्यको मौलिक हकलाई कार्यन्वयन गर्न नगरपालिकाले महत्वकांक्षी योजनाका रूपमा बिमा कार्यक्रमको शुभारम्भ गरेको बताइन्। उनले भनिन्, स्वास्थ्य सेवा सबैको पहुँचमा पुगाउने र नेपालको संविधानले समाजवादको नीति लिए अनुरूप राज्यबाट प्रवाह हुने सेवा सुविधाहरू सबै नागरिकहरूलाई सहज रूपमा दिनका लागि पनि यो कार्यक्रम थालनी गरेका हौं। नेपाल सरकारले तोकेको अतिविपन्न पहिचानको मापदण्डलाई अनुशरण गर्दै आर्थिक अभावकै कारण कसैले पनि स्वास्थ्य बिमाबाट चिन्तित हुनु नपरोस भनेर निःशुल्क स्वास्थ्य बिमा गर्ने व्यवस्था गरिएको हो। स्वास्थ्य क्षेत्रका लागि स्थानीय सरकारले ल्याएको बिमा कार्यक्रमले लक्षित वर्गलाई लाभ पुग्ने उनको विश्वास छ। स्वास्थ्य बिमा बोर्ड कर्णालीसँगको सहकार्यमा नगरपालिकाका १६ वटै वडाका अतिविपन्न परिवारको पहिचान गरी बिमा कार्यक्रममा समावेश गरिने नगरपालिकाले जनाएको छ। उक्त कार्यक्रमअन्तर्गत नगरपालिकाले हरेक विपन्न परिवारको बिमा गर्दा लाग्ने ३ हजार ५ सय बराबरको रकम आफैं भुक्तानी गरिदिनेछ। हालसम्म नगरपालिकामा करिब तीन सय बिपन्न परिवारले बिमाका लागि निवेदन दिएका छन्।"
प्रदेश नामाकरणविरुद्ध असन्तुष्टी जनाउँदै आन्दोलन : कोशी प्रदेश बन्द,"जसपाका केन्द्रीय सदस्य भीम राइले प्रदेश १ को नाम जबरजस्ती कोशी प्रदेश राखेर पहिचानको आन्दोलनलाई बेवास्ता गरेकाले आन्दोलन गर्नु परेको बताए । जसपाका अर्का नेता सागर चेम्जोङ्ले आन्दोलनलाई बेवास्था गरिए शसक्त आन्दोलन गर्ने चेतावनी दिएका छन्। धरान : कोशी प्रदेशको नामाकरणविरुद्ध असन्तुष्टी जनाउँदै विभिन्न राजनैतिक दल र जातीय संस्थाले आन्दोलन सुरु गरेका छन्। प्रदेश बन्द गराउँदै कार्यकर्ता सडकमा उत्रिएका कारण सुनसरी, मोरङ, झापा जिल्लाको जनजीवन प्रभावित बनेको छ । जसपा, संघीय लिम्बुवान पार्टी, किरात राई, यायोख्या, किरात याक्थुम चुम्लुङ लगायतका संस्थाका कार्यकर्ताहरु आइतबार बिहानैदेखि बजारबन्द र यातायातका साधन बन्द गराउँदै हिंडेका छन्। बन्दका कारण कोशी प्रदेशका तराईका तीनै जिल्लाको जनजीवन प्रभावित भएको छ । बन्दका कारण यातायातका साधन सञ्चालन हुन सकेको छैन। जसपाका केन्द्रीय सदस्य भीम राइले प्रदेश १ को नाम जबरजस्ती कोशी प्रदेश राखेर पहिचानको आन्दोलनलाई बेवास्ता गरेकाले आन्दोलन गर्नु परेको बताए । जसपाका अर्का नेता सागर चेम्जोङ्ले आन्दोलनलाई बेवास्था गरिए शसक्त आन्दोलन गर्ने चेतावनी दिएका छन्। सडकमा सयौंको सख्यामा बन्दकर्ता आएका छन्। बन्दका कारण कोशी प्रदेशका मुख्य बजार धरान, इटहरी, बेलबारी, पथरी, उर्लाबारी, दमक, बिर्तामोड लगायतका बजार प्रभावित भएका छन्।"
बझाङमा एमाले र एस निकट विद्यार्थीबीच गठबन्धन,"बझाङ : केन्द्रमा भएको गठबन्धनलाई चुनौती दिँदै स्वतन्त्र विद्यार्थी युनियनका निर्वाचनका लागि बझाङमा नेकपा एमाले र नेकपा एकीकृत समाजवादी निकट अनेरास्ववियुबीच चुनावी गठबन्धन भएको छ। समाजवादी निकट अनेरास्वियुका प्रदेश अध्यक्ष पुष्पलाल रोकाया र एमाले निकट अनेरास्ववियुका केन्द्रीय सदस्य तथा बझाङ जिल्ला अध्यक्ष दिलबहादुर खातीले हस्ताक्षर गरेर चुनावी तालमेल भएको सार्वजनिक गरेका छन्। यो सँगै नेवि संघ र नेकपा माओवादी केन्द्र निकटको अखिल क्रान्तिकारीबीच पनि चुनावी तालमेल भएको छ। विप्लव नेतृत्वको माओवादी निकटको विद्यार्थी संगठनले भने एक्लै चुनावमा जाने जनाएको छ। एमाले र एस निकट विद्यार्थी संगठनहरूले क्याम्पसहरूको भागबन्डा पनि गरिएको जनाएका छन। एमाले निकटको विद्यार्थी संगठनले जयपृथ्वी बहुमुखी क्याम्पस भोपुर, सेतीक्याम्पस बगडगाउँ, थलारा क्याम्पस खोली, खापरदेव क्याम्पस कालुखेती, सुनकुडा क्याम्पस सुनकुडामा अध्यक्ष पदमा चुनाव लड्ने छ भने यीनै क्याम्पसमा नेकपा एस निकट अनेरास्ववियूले सचिव पदमा दाबी गर्ने सहमति भएकोएमाले निकट अनेरास्ववियुका केन्द्रीय सदस्य तथा बझाङ जिल्ला अध्यक्ष दिलबहादुर खातीले बताए। नेकपा एस निकट अनेरास्ववियुको भागमा शान्ति आर्दश क्याम्पस ब्याँसी, बझाङदिप क्याम्पस झोता र त्रिवेणी आर्दश क्याम्पस बिजगडा परेका छन्। यी तीन वडा क्याम्पसमा नेकपा एस निकट विद्यार्थी संगठनले सभापति पद र एमाले निकट विद्यार्थी संगठनले सचिव पदमा उमेदवारी दिने सहमति भएको छ। नेपाल विद्यार्थी संघ र नेकपा माओवादी केन्द्र निकट अखिल क्रान्तिकारीबीच पनि चुनावी गठबन्धन भएको छ। त्यसमा नेविसंघले त्रिवेणी आर्दश क्याम्पस बिजगडा, खापरदेव क्याम्पस कालुखेती, सुनकुडा क्याम्पस सुनकुडा, जयपृथ्वी बहुमुखी क्याम्पस भोपुर, सेती क्याम्पस बगडगाउँमा सभापती पद र अखिल क्रान्तिकारीले सचिव पदमा उम्मेदवारी दिने भएको छ। त्यस्तै अनेरास्ववियु (क्रान्तिकारी)ले बझाङदिप क्याम्पस झोता, शान्ति आदर्श क्याम्पस ब्यासी र थलारा क्याम्पस खोलीमा सभापति र नेवि संघले सचिव पदमा उम्मेदवारी दिने सहमति भएको छ। एक्लै चुनावमा होमिएको नेकपा विप्लव निकट अनेरास्ववियु (क्रान्तिकारी)ले भने चैत ५ गते हुने निर्वाचनमा त्रिवेणी आदर्श क्याम्पस बिजगडा, सुनकुडा नमुना क्याम्पस सुनकुडा र बझाङदिप क्याम्पस झोतामा निर्वाचन लड्ने र चैत ८ गते हुने निर्वाचनमा जयपृथ्वी बहुमुखी क्याम्पस भोपुरमा मात्रै निर्वाचन लड्ने विद्यार्थी नेता कमल थापाले बताए। त्रिभुवन विश्व विध्यालयअन्तर्गतका क्याम्पसहरूमा चैत ५ गते र सुदूरपश्चिम विश्वविध्यालय अनर्तगतका क्याम्पसहरूमा चैत ८ गते हुने स्ववियु निर्वाचनलाई लक्षित गरी बझाङमा मुख्यतः दुई गठबन्धन भिड्न लागेका हुन्। बझाङको बुंगल नगरपालिका४ बिजगडामा रहेको त्रिबेणी आदर्श बहुमुखी क्याम्पसको स्ववियु निर्वाचन भने स्थगित गरिएको छ।"
"ओखलढुंगाबाट काठमाडौं जाँदै गरेको बस सिन्धुलीमा दुर्घटना, विस्तृत विवरण आउन बाँकी",सिन्धुली :ओखलढुंगाको रुम्जाटारबाट काठमाडौं जाँदै गरेको बा २ ख ६५९६ नम्बरको यात्रुबाहक बस सिन्धुलीको फिक्कल४ को कुहिभीर भन्ने स्थानमा दुर्घटना भएको छ। दुर्घटनामा कम्तिमा ५ जनाको मृत्यु भएको स्थानीयले बताएका छन्। घटनाको थप विस्तृत विवरण आउन बाँकी छ।
आहारा अभावले घट्दै गिद्ध,"पहाडी क्षेत्रमा आहाराको कमी पनि एउटा कारण हो, त्यसैमाथि आगलागीको पनि जोखिम छ, प्रजनन् हुने समयमा आगलागीका घटना बढ्दा चुनौती थपिएको छ। बैतडी : पाटन नगरपालिका८ स्थित सिद्धनाथ धाम क्षेत्र प्रकृतिको कुचीकारका रुपमा रहेको गिद्धको बासस्थान हो। ठूलो भीर रहेको यस क्षेत्रमा बाह्रैमास चिल तथा गिद्धहरू देखिन्छन्। विगत एक दशकदेखि बेलाबेला गरिँदै आएका अध्ययन अनुसार गिद्धको संख्या स्थिर रहेको चरा विज्ञ तथा अनुगमनकर्ता बताउँछन्। नेपाल पंक्षी संरक्षण संघका चरा विज्ञ हिरूलाल डगौरा भन्छन, पाटन८ सिद्धनाथ धामको भीरमा वर्षाैंदेखि गिद्धहरू बस्दै आएका छन्, यहाँ गिद्धको लागि उपयुक्त बासस्थान पनि छ, केही वर्षयता गिद्धहरूको चहलपहल कम छ, गिद्धको संख्या स्थिर देखिएको छ। संक्षरणका हिसाबले राम्रो संकेत नभएको उनको भनाइ छ। अति संकटको सूचीमा रहेको गिद्धको संरक्षणमा चुनौती थपिँदै गएको चरा विज्ञ डगौरा बताउँछन्। पहाडी क्षेत्रमा गिद्धका लागि आगलागी र आहारा अभाव मुख्य समस्या रहने गरेको छ। फागुनदेखि जेठसम्म प्रजनन गराउने समय भएकाले यही समयमा आगलागीका घटनाहरू बढ्ने गरेको उनी बताउँछन्। उनी भन्छन्, पहाडी क्षेत्रमा आहाराको कमी पनि एउटा कारण हो, त्यसैमाथि आगलागीको पनि जोखिम छ, प्रजनन् हुने समयमा आगलागीका घटना बढ्ने भएकाले चुनौती थपिएको छ। उपयुक्त बासस्थानमासमेत गिद्धहरूको संख्या स्थिर रहेको अवस्थामा अन्य क्षेत्रमा भने गिद्ध देखिनै छाडेका छन्। बैतडीको पाटन नगरपालिका ३, ८, ९ र १०, सिगास गाउँपालिका७ र ८ तथा पुर्चाैडी नगरपालिकाका केही क्षेत्रमा गिद्धहरू देखिने गरेका छन्। तर, यी क्षेत्रमा पनि पछिल्लो समयमा फाट्टफुट्टमात्रै गिद्ध देखिन्छन्। अन्य क्षेत्रको तुलनामा पाटन ८ को सिद्धनाथ धाममा गिद्धहरू बढी देखिन्छन्। चरा विज्ञका अनुसार बैतडीमा हिमाली गिद्ध, हाडफोर, गोब्रे गिद्ध (सेतो गिद्ध), राज गिद्ध, सुन गिद्ध, डङर तथा सानो खैरो गिद्धगरी आधा दर्जन बढी गिद्धका प्रजातीहरूको बसोबास छ। गिद्धहरू आफैले सिकार नगरीकन मरेका जनावर तथा सिनो खान्छन्। फोहोर तथा हानिकारक मासुजन्य सिनोलाई खाएर वातावरणलाई प्रदुसित बनाउनबाट यसले जोगाउँछ। गिद्धले हानिकारक तत्वलाई पनि पचाउनसक्ने भएकाले वातारवरणलाई पनि स्वच्छ राख्ने काम गर्छ। पछिल्लो समयमा डाइक्लोफेनेकसँगै किटोप्रोफेन, निमुस्लाईड(जनावरमा दुखाइ कम गर्ने औषधि)जस्ता औषधिको प्रयोगले पनि गिद्धको स्वास्थ्यमा प्रतिकूल असर पुयाउने गरेको चराविज्ञहरूको भनाइ छ। यतिमात्रै होइन विद्युतीय धरापमा परेर पनि चीललगायत सिकारी प्रजातीका चराहरू मर्ने गरेका छन्। बासस्थान छेउछाउ भएर जाने हाइटेन्सन विद्युत् लाइनमा ठोक्किएर पनि चिल तथा गिद्धहरू मर्ने गरेको चरा विज्ञ डगौरा बताउँछन्। सिकारु चराहरूको ध्यान सिकारमा हुन्छ, द्रुतगतिमा उडिहरहेका चिल तथा गिद्धहरू हाइटेन्सन लाइनमा ठोक्किएर पनि मर्ने गरेका छन्। आहाराको कमीले गर्दा गिद्धहरू लोप हुने अवस्थामा पुगेको यहाँका स्थानीय पनि बताउँछन्। बासस्थान सुरक्षित रहेको अवस्थामा आहारा नै नपाउने गरेका कारणले पनि गिद्धहरू देखिन छाडेको उनीहरूको भनाइ छ। किसानहरू गाईभैंसी खुबै पाल्थे, मरेको अवस्थामा खोला कन्लामा फाल्थे, गिद्धहरू पनि आउथे, पाटन नगरपालिका३ का स्थानीय मान सिंह बिष्ट भन्छन्, पछिल्लो समय भैंसी पाल्नै छोडे, पाल्नेहरूले पनि मासु प्रयोजनका लागि मात्रै हेरे, अहिले पशुहरू मर्दा खाडलमा गाड्ने गरेकाले पनि गिद्धहरू देखिँदैनन् । गिद्ध संरक्षणका लागि प्रदेश र संघीय सरकारले आवश्यक कार्यक्रम सञ्चालन गर्नुपर्ने पाटन नगरपालिका८ का वडाध्यक्ष हरिश बिष्ट बताउँछन्। पालिकाको तर्फबाट वन्यजन्तु र पशुपंक्षी संरक्षण तथा आगलागि नियन्त्रणका लागि सचेतनाका सामान्य कार्यक्रमहरू भइरहन्छन् तर गिद्ध संरक्षणका लागि प्रदेश र संघीय सरकारले ठोस कार्यक्रम सञ्चालन गर्नुपयो उनले भने। यहाँ गिद्ध तथा संकटोन्मुख वन्यजन्तु र पशुपंक्षी पाइने गरेको भएपनि दिर्घकालीन योजना कार्यान्वयन गर्न आवश्यक रहेको उनले औंल्याए। पहाडमा डढेलोका कारणले पनि गिद्धहरू लोप हुने अवस्थामा छन्। डिभिजन वन कार्यालयका प्रमुख भीमप्रसाद कंडेल सरकारबाट बैतडीमा गिद्ध संरक्षणका लागि छुट्टै कार्यक्रम नभएको बताउँछन्। स्थानीय तहबाट पनि सचेतनाका कार्यक्रम ल्याउनुपर्ने उनको भनाइ छ। जथाभावी भइरहने डढेलोका कारणले पनि गिद्ध संरक्षणमा चुनौति थपिएको अवस्थामा डढेलो नियन्त्रणका लागि सचेतनामुलक कार्यक्रम र तालिमको आयोजना भइरहेको डिभिजन वन कार्यालयको भनाइ छ।"
"आज मेघगर्जन, चट्याङसहित वर्षा हुने","काठमाडौं : हाल देशमा पश्चिमी वायुको सामान्य प्रभाव रहेको छ । उक्त मौसमी प्रणालीको प्रभावले मेघगर्जन, चट्याङसहित हल्का वर्षाको सम्भावना रहेको जल तथा मौसम विज्ञान विभाग मौसम पूर्वानुमान महाशाखाले जनाएको छ । महाशाखाका वरिष्ठ मौसमविद् वरुण पौडेलका अनुसार प्रिमनसु गतिविधि सक्रिय रहेकाले पछिल्ला दिनमा मेघगर्जन, चट्याङसहित हल्का वर्षा भइरहेको छ । 'प्रिमनसुन भनेको मनसुनअघिको समय हो, यो भित्रको गतिविधि भनेको स्थानीय वायुहरू सक्रिय रहने तथा पश्चिमी वायुको प्रभाव देखिनुका साथै दिनभर घाम लागेर बेलुकीपख मेघगर्जन, चट्याङसहित हल्का वर्षा गराउँछ, त्यसैलाई मौसमी भाषामा प्रिमनसुन गतिविधि भनिन्छ', वरिष्ठ मौसमविद् पौडेलले भने। बिहान र दिउँसो मौसम राम्रो रहे पनि साँझपख देशका पहाडी भूभागमा छिटफुटदेखि हल्का वर्षाको सम्भाना रहेको उनले उल्लेख गरे। प्रिमनसुन मार्च, अप्रिल र मे महिनालाई मानिन्छ । महाशाखाले जारी गरेको मौसम पूर्वानुमान बुलेटिनमा आज दिउँसो देशका पहाडी भूभागमा आंशिक बदली रही बाँकी भूभागमा मौसम सामान्यतया सफा रहनेछ । देशका पहाडी भूभागका एकदुई स्थानमा मेघगर्जन, चट्याङसहित हल्का वर्षाको सम्भावना रहेको छ । आज काठमाडौँको न्यूनतम तापक्रम १० र अधिकतम तापक्रम २५ डिग्री सेल्सियस रहेको छ । रासस"
"गौशालाको मोबाइल पसलमा आगलगी, लाखौंको क्षति",महोत्तरी : महोत्तरीको गौशाला बजारमा भएको एक मोबाइल पसलमा आगलगी हुँदा लाखौंको क्षति भएको छ । गएराति गौशाला बजारमा सञ्चालित आरोही मोबाइल पसलमा आगलगी हुँदा करिब १५ लाख बराबरको सरसमानहरु जलेर नष्ट भएका हुन्। पसलभित्र जडान गरिएको विद्युतको तार सर्ट भइ आगलगी भएको ईलाका प्रहरी कार्यालय गौशालाले जनाएको छ । यता घटनाको सम्बन्धमा जानकारी पाएलगतै घटनास्थलमा प्रहरी पुगेर आगोलाई नियन्त्रणमा लिएको प्रहरी निरीक्षक मनोज यादवले जानकारी दिएका छन् ।
"सिन्धुलीमा बस दुर्घटना : ५ जनाको मृत्यु, २४ घाइते",सिन्धुली :ओखलढुंगाको रुम्जाटारबाट काठमाडौं जाँदै गरेको बा २ ख ६५९६ नम्बरको यात्रुबाहक बस सिन्धुलीको फिक्कल४ को कुइभीर भन्ने स्थानमा दुर्घटना हुँदा ५ जनाको घटनास्थलमै मृत्यु भएको छ। जिल्ला प्रहरी कार्यालय सिन्धुलीका अनुसार दुर्घटनामा ५ जनाको मृत्यु र २४ जना घाइते भएका छन्। मृतकको पहिचान हुन सकेको छैन । घाइतेको उद्धार भइरहेको छ। बसमा २९ जना सवार रहेको जनाइएको छ। बस आफैं अनियत्रित भई भित्तामा गएर ठोकिएको प्रत्यक्षदर्शीले बताएका छन् । यद्यपी दुर्घटनाको कारण भने खुल्न बाँकी छ।

शीर्षक,विवरण
कवि प्रीतिकाको एकल कविता वाचन,"काठमाडौं : कवि प्रीतिकाको एकल कविता वाचन भएको छ। काठमाडौंको सर्वनाम थियटरमा उनले देशको माटो, झण्डा, इतिहासका पात्र विसे नर्गची, प्रेमील कविता झरीलगायत कविता पस्किइन्। करिब डेढ दर्जन कविता वाचन भएको समारोहमा कवि बाबु त्रिपाठीले सहजीकरण गरेका थिए। कार्यक्रममा कवि प्रज्वल अधिकारी र रावतले समेत एकएक कविता वाचनमा साथ दिएका थिए। करिब एक घण्टा चलेको कार्यक्रममा कविता प्रेमी दर्शकमात्र होइन, साहित्यक सष्ट्राहरुको समेत उपस्थिति रहेको थियो। पहिलो पटक एकल वाचनमा उपस्थित भएकी कवि खत्रीले पहिलो पटक एकल वाचनमा स्टेजमा उत्रिए पनि दर्शक श्रोताको उत्साह जनक सहभागीताले ऊर्जा र चुनौती थपेको बताइन्। उनले आफूले आगामी दिनहरुमा आफ्नो रचना तथा लेखनहरुमा अझ निखार ल्याउने बताइन्। कार्यक्रम जरुवा नेपालको आयोजनामा गरिएको थियो।"
वैवाहिक बन्धनमा बाँधिए पञ्जाबका मुख्यमन्त्री,नयाँ दिल्ली : पञ्चाबका मुख्यमन्त्री भगवन्त मान वैवाहिक बन्धनमा बाँधिएका छन्। आम आदमी पार्टीबाट स्पष्ट बहुमतका साथ मुख्यमन्त्री बनेका ४८ वर्षीय भगवन्तले डा गुरप्रीत कौरसँग लगन कसेका हुन्। कौर पेसाले मेडिकल डाक्टर हुन्। चण्डिगढमा आयोजित निजी समारोहमा उनीहरुको विवाह भएको भारतीय सञ्चारमाध्यमहरुले जनाएका छन्। वैवाहिक समारोहमा दिल्लीका मुख्यमन्त्री अरविन्द केजरिवालसमेत सहभागी थिए। भगवन्तको यो दोस्रो विवाह हो। यसअघि उनले इन्द्रप्रीत कौरसँग विवाह बन्धमा बाँधिएका थिए। उनीहरुबीच सन् २०१५ मा सम्बन्ध विच्छेद भएको थियो। पहिलो पत्नीबाट भगवन्तका दुई सन्तान छन्। दुई सन्तानसहित उनका पूर्वपत्नी अमेरिकामा बसोबास गर्छन्।
लोपोन्मुख तीन गाउँले थकाली भाषा सिकाउँदै प्रतिष्ठान,"जोमसोम : आदिवासी जनजाति उत्थान राष्ट्रिय प्रतिष्ठानले मुस्ताङका ३ गाउँले थकाली समुदायलाई बुधबारदेखि थाकथलो मुस्ताङमा थकाली भाषा सिकाउन थालेको छ । नेपालमा लोपोन्मुख तथा अल्पसंख्यक अवस्थामा रहेको तीन गाउँले थकालीहरुलाई भाषिक क्षमताको विकास गर्दै संस्कृति संरक्षण र जातीय पहिचान जोगाउन प्रतिष्ठानले एकहप्ते थकाली भाषा शिक्षा प्रशिक्षणको कार्यक्रम सुभारम्भ गरेको हो । तालिमको आयोजना तीन गाउँले थकाली सेवा समाज मुस्ताङले गरेको हो। मुस्ताङको घरपझोङ गाउँपालिका १, ३ र ५ वडामा बसोबास गर्ने ठिनी,स्याङ र चिमाङका थकालीहरुले ३ गाउँ थकाली समाज निर्माण गरेका छन् । यस्तै,मुस्ताङमा अन्य थकालीहरुका पनि अलगअलग समाज निर्माण भएका छन् । तीन गाउँले थकालीहरुलाई स्थापित गर्दै राष्ट्रिय मान्यता प्राप्त अल्पसंख्य जातीयको रुपमा उभ्याउन प्रयास भइरहेको छ । तीन गाउँले थकालीको पृथक मौलिक मातृभाषाको संरक्षण र विकास गर्दै सामाजिक रुपमा पुस्थान्तरण गरी बेग्लै फरक पहिचानको रुपमा उभ्याउन तीन गाउँले थकाली समुदाय लागिपरेको हो। पछिल्लो समय थकालीहरुको भाषा संस्कृति पलायन भइरहेको अवस्थामा प्रतिष्ठानले मागका आधारमा भाषा साक्षरता तालिम सुरु गरेको हो । घरपझोङको स्याङस्थित समाजघरमा भाषिक साक्षरता तालिमको सुभारम्भ गर्दै आदीवासी जनजाति उत्थान राष्ट्रिय प्रतिष्ठानका उपाध्यक्ष गोकुल घर्तीले नेपालको सविधानले आदिवासी जनजातिहरुलाई भाषिक अधिकारको ग्यारेण्टी गरेकाले सामुदायिक विद्यालयमा भाषिक कक्षा सञ्चालन गर्न पाउने अधिकार सविधानले निर्दिष्ट गरेको उल्लेख गरे । मुलुक संघीय प्रणालीमा रुपान्तरण भएसँगै भाषा,संस्कृति उत्थान र विकासमा सविधानले स्थानीय तहलाई अधिकार प्रत्योजन गरेकाले सम्बन्धित क्षेत्रका जनजातिले मागका आधारमा भाषा शिक्षा कार्यान्वयमा ल्याउन सक्ने जनाए । तीन गाउँले थकाली सेवा समितिअन्तर्गत थाकथलो मुस्ताङमा बसोबास गर्ने ठिनी,स्याङ र चिमाङका झन्डै ५० जना बढीले भाषा सारक्षता तालिममा सहभागी रहेका छन्।"
अदालतबाट २० लाख जरिवाना भएका गिरी पक्राउ,"काठमाडौं : नेपाल प्रहरीले उच्च अदालतबाट रु २० लाख जरिवाना ठहर भएका एक जनालाई पक्राउ गरेको छ। प्रहरीको केन्द्रीय अनुसन्धान व्युरो (सिआइबी)ले उच्च अदालत पाटनको विसं २०७७ माघ ६ गतेको फैसलाअनुसार सात दिन कैद सजाय र रु २० लाख जरिवाना ठहर भएका उदयपुर त्रियुगा नगरपालिका घर भई हालः काठमाडौंको टोखामा बस्ने ६० वर्षीय केदार गिरीलाई आज सानेपाबाट पक्राउ गरेको हो। व्युरोका प्रवक्ता, प्रहरी उपरीक्षक श्यामकुमार महतोले पक्राउ परेका गिरीले आफ्नो प्रभु बैंक लिमिटेडको खातामा पर्याप्त मोज्दात रकम नहुँदा नहुँदै झुक्यानमा पारेर पैसा नभएको चेक दिएर बैंकिङ कसुर गरेकाले अदालतको आदेशअनुसार पक्राउ गरिएको जानकारी दिए। पक्राउ परेका गिरीलाई फैसला कार्यान्वयनका लागि जिल्ला अदालत काठमाडौं पेस गरिएको प्रवक्ता महतोले बताए।"
"वायुसेवा निगमका अध्यक्ष अधिकारीको निलम्बनमा सर्वोच्चले लगायो रोक, काममा फर्किन बाटो खुल्यो","काठमाडौं : सर्वोच्च अदालतले नेपाल वायुसेवा निगमका अध्यक्ष युवराज अधिकारीलाई निलम्बन गर्ने निर्णय कार्यान्वयन नगर्न सरकारका नाममा अल्पकालीन अन्तरिम आदेश जारी गरेको छ। बिहीबार न्यायाधीश तिलप्रसाद श्रेष्ठको एकल इजलासले अधिकारीलाई निलम्बन गर्ने निर्णय कार्यान्वयन नगर्न भनेको हो। आदेशमा १५ दिनभित्र लिखित जवाफ पेश गर्न विपक्षीका नाममा आदेश गरिएको छ। निवेदकको मागअनुसार अन्तरिम आदेशका लागि असार २८ गते दुबै पक्षलाई छलफलका लागि बोलाएको छ। तत्कालीन पर्यटनमन्त्री प्रेम आलेले कार्यशैली चित्त बुझ्दो नभएको भन्दै अधिकारीलाई मन्त्रिपरिषद्को असार ६ को बैठकबाट निलम्बनको निर्णय गराएका थिए। साथै क्याप्टेन दिपुराज ज्वारचनलाई मन्त्रिपरिषद्बाट महाप्रबन्धक नियुक्त गरेका थिए। सर्वोच्चले अल्पकालीन अन्तरिम आदेशमा अधिकारीलाई चार वर्षका लागि अध्यक्ष नियुक्त गरिएको, नेपाल वायुसेवा निगम ऐन, २०१९ को दफा २० बमोजिम गरिएको निलम्बन कानुन विपरीत रहेको भन्दै तत्काललाई निलम्बनको निर्णय कार्यान्वयन नगर्न भनेको हो। साथै अध्यक्ष पदमा पूर्ववत् काम गर्न दिन पनि भनिएको छ। वायुसेवा निगम ऐन दफा २० मा सञ्चालकलाई सम्म निलम्बन गर्न सकिने व्यवस्था रहेको भए पनि कार्यकारी अध्यक्षलाई निलम्बन गर्न सकिने गरी उल्लेख भएको पाइँदैन। सञ्चालक भन्नाले कार्यकारी अध्यक्ष पनि पर्ने हो कि भन्नलाई सोही ऐनको दफा २(ङ) मा सञ्चालकको परिभाषा गर्दा समितिको सदस्य सम्झनु पर्ने गरी व्यवस्था भई अध्यक्षको परिभाषा दफा २(घ२) मा बेग्लै किसिमबाट गरिएको पाइन्छ। यसरी प्रारम्भिक रुपमा अहिले सरसर्ती हेर्दा निलम्वनको पत्रको अनुहारबाटै उक्त पत्र नेपाल वायु सेवा निगम ऐन, २०१९ को दफा २० को प्रत्यक्षविपरीत रहेको देखिएको, आदेशमा भनिएको छ। अगाडि भनिएको छ, अधिकारीमाथि कुनै जाँचबुझ वा छानबिन गर्नुपर्ने भए निलम्बन नगरिकनै पनि जाँचबुझ गर्न सकिने अवस्था रहेको देखिएको हुँदा अन्तरिम आदेशका लागि पछि हुने छलफलबाट अन्यथा आदेश नभएसम्मको लागि निवेदकलाई निलम्बन गर्ने हदसम्मको मन्त्रिपरिषदको असार ६ को निर्णय र सो निर्णय कार्यान्वयनका लागि पर्यटन मन्त्रालयको असार ९ को पत्र तथा विपक्षीमध्येका दिपुराज ज्वारचनलाई महाप्रबन्धकको कामकाज गर्ने गरी अस्थायी नियुक्त गरिएको निर्णयको पत्र हाललाई कार्यान्वयन नगर्नु, नगराउनू। निवेदकलाई नियुक्ति पत्रमा उल्लेखित पदमा पूर्ववत् काम गर्न दिनू, दिलाउनू।"
"बुढीगंगाको निर्वाचन सम्पन्न, मतगणनाको तयारी","बाजुरा : बुढीगंगा नगरपालिकाको चुनाव कडा सुरक्षाका बीच सम्पन्न भएको छ। १९ वटा मतदान केन्द्रमा बिहान ७ बजेबाट सुरु भएको निर्वाचन साँझ ५ बजे सम्मपन्न भएको मुख्य निर्वाचन कार्यलयले जनाएको छ। बुढीगंगामा १३ हजार ६ सय ५९ मतदाता छन्। कूल मतदाताको ६६८३ प्रतिशत मत खसेको जिल्ला निर्वाचन अधिकारी नवराज अवस्थीले बताए। बैशाख ३० गते भएको निर्वाचनमा भने ७५५८ प्रतिशत मत खसेको थियो। बुढीगंगा ९ को त्रिशक्ति मतदान केन्द्रमा सामान्य विवादपछि प्रहरीले थप झड्प हुन नदिन हवाइ फायर गरेको थियो। अन्य ठाउँमा भने कुनै पनि विवाद नभएको प्रमुख जिल्ला अधिकारी प्रकाशचन्द्र अधिकारीले बताए। त्रिशक्ति माबि मतदान केन्द्रमा नेकपा एमाले र गठबन्धनमा तर्फबाट उम्मेदवारबीच दोहोरो झडप हुँदा ३५ मिनेट मतदान रोकिएको थियो। दोहोरो झडपमा गठबन्धनका तर्फका उम्मेदवार भरत थापा र मतदाता सीता थापालाई सामान्य चोट लागेको छ। चोट लागेका दुबै जनालाई स्थानीय मतदान केन्द्रमा रहेका स्वाथ्यकर्मीको टोलीले सामान्य उचारपछि पुनः सञ्चालनमा आएको प्रमुख जिल्ला अधिकारी प्रकाशचन्द अधिकारीले बताए। निर्वाचन सम्मपन्नपश्चात १९ वटै मतदान केन्द्रबाट मतपेटिका पालिकामा ल्याउने काम भइरहेको छ। मतपेटिका पालिका पुगिसकेपछि सर्वदलीय बैठक बसाएर बैठकको सहमतिको आधारमा मतगणना आज रातिदेखि गर्ने वा भोलि बिहानदेखि गर्ने निर्णय हुने मुख्य निर्वाचन कार्यालयले जानकारी गराएको छ। बुढीगंगा नगरपालिकामा रहेका १० वटा मतदान स्थलमा सयभन्दा बढी सुरक्षाकर्मी परिचालन भएका थिए। नगर प्रमुखमा नेपाली कांग्रेसबाट रङ्गबहादुर खाती र नेकपा एमालेबाट राम बहादुर बानियाँ उम्मेदवार रहेका छन्। कांग्रेसका उम्मेदवार खातीलाई गठबन्धनको समेत समर्थन छ। वैशाख ३० मा निर्वाचन भएको बुढीगंगा नगरपालिकामा विवादका कारण पुनः मतदान गर्ने निर्वाचन आयोगले निर्णय गरेको थियो। बैशाख ३० मा भएको निर्वाचनमा बुढीगंगाका १० वडा मध्ये ६ वटामा विवाद भएको थियो। वडा २, ३, ४, ५, ७ र ९ का केन्द्रमा मतदान स्वतन्त्र हुन नसकेको स्थानीयको भनाइ थियो। २, ३, ५ र ९ वडाका मतदान स्थल एमालेका कार्यकर्ताले नियन्त्रणमा लिएका थिए भने वडा ४ र ७ मा कांग्रेस कार्यकर्ताले नियन्त्रणमा लिएर आफू अनुकूल मतदान गरेका थिए। यी ६ वटै वडाका मतदान स्थलमा झडप, उम्मेदवार माथि कुटपिट र मतदाता लखेटिएका थिए। नगरपालिकाको वडा नम्बर ४ मा बुथ कब्जा गरेर ९९ दशमलव ४१ प्रतिशतसम्म मत खसाइएको थियो। एमालेले कब्जा गरेका भनिएका २, ३, ५ र ९ मा प्रहरी मतेपटिका मतदान केन्द्रमै छाडेर हिँडेका थिए। तर कांग्रेसले कब्जा गरेको भनिएका ७ र ९ मा प्रहरीले संरक्षण गरिरहेको थियो। बुढीगंगाको विवाद अध्ययन गर्न निर्वाचन आयुक्त सगुनशमशेर जबरासहितको टोलीले स्थलगत अध्ययन गरेर फिर्ता गएको थियो। निर्वाचन आयोगले नगरपालिकाको चुनाव स्थगित गरेर पुनः निर्वाचन गर्ने निर्णय गरेको थियो।"
नागरिकता विधेयक फिर्ता लिएर सरकारले नागरिकको हक खोस्ने काम गर्यो : एमाले,काठमाडौं : प्रमुख प्रतिपक्षी नेकपा एमालेले नागरिकता विधेयक फिर्ता लिएर सरकारले नागरिकको हक खोस्ने काम गरेको टिप्पणी गरेको छ। बिहीबार संसद भवन नयाँ बानेश्वरमा सञ्चारकर्मीसँग कुरा गर्दै एमाले प्रमुख सचेतक विशाल भट्टराईले दुई वर्ष छलफल भएर सहमतिनजिक पुगेको उक्त विधेयक फिर्ता लिने निर्णयले आश्चर्यचकित भएको भन्दै सरकारले नागरिकको सामान्य हक खोस्ने काम गरेको आरोप लगाए। उनले सरकारले ल्याउने भनेको अर्को विधेयक नहेरि एमालेले आँखा चिम्लेर समर्थन गर्न नसक्ने जिकिर गरे। भट्टराईले छिटोभन्दा छिटो ऐन पास गरेर नागरिकताविहीनलाई नागरिकता दिनुपर्ने उल्लेख गरे। उनले बिनाकारण उक्त विधेयक फिर्ता लिने काम उचित नभएको तर्क गरे।
६ किलो गाँजासहित पक्राउ,मकवानपुर : भिमफेदी गाउँपालिका२ भैसेबाट करिब ६ किलो अवैध लागूऔषध गाँजासहित एकजना पक्राउ परेका छन्। कैलाश गाउँपालिका४ झ्याङे बस्ने २४ वर्षीय विजय लामालाई गाँजासहित प्रहरीले नियन्त्रणमा लिएको हो। चुनियाबाट हेटौंडा बजारतर्फ आउँदै गरेको बा२९ प ३०४४ नम्बरको मोटरसाइकललाई प्रहरी चौकी भैसेबाट खटिएको प्रहरीले जाँच गर्ने क्रममा बुधबार गाँजासहित मोटरसाइकल चालक लामालाई पक्राउ गरेको हो ।
भारतीय सहयोगमा निर्मित कपिलवस्तुका दुई विद्यालयका भवन उद्घाटन,काठमाडौं : भारत सरकारको अनुदान सहयोगमा निर्माण भएको दुई वटा स्कुलको उद्घाटन भएको छ। कपिलवस्तुको महाराजगञ्ज९ मा अवस्थित शिवभरी माध्यमिक विद्यालय र श्री जानकी उच्च माध्यमिक विद्यालयका लागि निर्मित दुई विद्यालय भवनहरुको उद्घाटन गरिएको हो। नेपालस्थित भारतीय राजदूतावासका प्रथम सचिव करुण वंशलले उद्घाटन गरेका थिए। दूतावासका अनुसार भारतनेपाल विकास सहकार्यअन्तर्गत सामुदायिक विकास परियोजनाको रुपमा भारत सरकारको ५ करोड ९२ लाख लागतमा यी परियोजनाहरु सम्पन्न गरिएको हो। भारत स्वतन्त्र भएको ७५ वर्षको उत्सव मनाउन भारत सरकारले अघि सारेको 'इन्डिया७५ आजादीका अमृत महोत्सव'कै एक हिस्साको रुपमा उद्घाटन गरिएको दूतावासले जनाएको छ। शिवभरी माध्यमिक विद्यालय र श्री जानकी उच्च माध्यमिक विद्यालय कपिलवस्तुको सबैभन्दा पुराना विद्यालय हुन्। शिवभरीमा सात सय र जानकीमा १३ सय बढी विद्यार्थीहरु अध्ययनरत छन्।
गाउँपालिकाका दलित महिला सदस्य झुण्डिएको अवस्थामा फेला,खोटाङ : रावाबेँसी गाउँपालिका३ लामीडाँडाकी दलित महिला सदस्य ३० वर्षीया मेनुजा विश्वकर्मा मृत फेला परेकी छन्। गत ३० वैशाखमा सम्पन्न स्थानीय तहको निर्वाचनमा नेपाली कांग्रेसका तर्फबाट वडाको दलित महिला सदस्यमा निर्वाचित विश्वकर्मा आज बिहान मृत फेला परेकी हुन्। माइतीतर्फका हजुरबुबाको मृत्यु भएपछि मंगलबार माइतीघर पुगेकी उनी झुण्डिएको अवस्थामा मृत फेला परेको गाउँपालिका प्रमुख फटिककुमार श्रेष्ठले बताए। मेनुजा ७२० मत ल्याएर दलित महिला सदस्यमा दोस्रोपटक विजयी भएकी थिइन्। स्नातक तह उत्तीर्ण गरेकी उनी गाउँ कार्यपालिका सदस्यमा पनि विजयी भएकी थिइन्। नेपाली कांग्रेस लामीडाँडाका वडा सभापतिसमेत रहेकी मेनुजाका दुई छोरी छन्। उनका श्रीमान भुपेन्द्र वैदेशिक रोजगारीका सिलसिलामा दुबईमा छन्। मृतकको शव परीक्षणका लागि जिल्ला अस्पताल ल्याइएको प्रहरीले जनाएको छ। घटनाका विषयमा अनुसन्धान भइरहेको जिल्ला प्रहरी कार्यालयका प्रमुख प्रहरी नायब उपरीक्षक उमेश लम्सालले बताए। त्यस्तै दिक्तेल रुपाकोट मझुवागढी नगरपालिका११ खामीका ४३ वर्षीय रुद्रशेर राई आज बिहान घरपछाडि रहेको आँपको रुखमा झुण्डिएको अवस्थामा मृत फेला परेका जनाइएको छ। रुद्रशेरको शव पनि परीक्षण गर्न अस्पताल ल्याइएको प्रहरीले जनाएको छ।
प्रतिनिधिसभाबाट तीन विधेयक पारित,"काठमाडौं : प्रतिनिधिसभाबाट तीन विधेयक पारित भएको छ। प्रतिनिधिसभाको आजको बैठकले सामाजिक सुरक्षा (पहिलो संशोधन) विधेयक, २०७९, खानेपानी तथा सरसफाइ विधेयक, २०७७ र फौजदारी कसूर तथा फौजदारी कार्यविधिसम्बन्धी केही ऐन संशोधन गर्ने विधेयक, २०७९ सर्वसम्मतिले पारित गरेको हो। बैठकमा गृहमन्त्री बालकृष्ण खाँणले सामाजिक सुरक्षा (पहिलो संशोधन) विधेयक, २०७९, खानेपानीमन्त्री उमाकान्त चौधरीले खानेपानी तथा सरसफाइ विधेयक, २०७७ र कानुन, न्याय तथा संसदीय मामिलामन्त्री गोविन्द्रप्रसाद शर्मा (कोइराला)ले फौजदारी कसूर तथा फौजदारी कार्यविधिसम्बन्धी केही ऐन संशोधन गर्ने विधेयक, २०७९ लाई पारित गरियोस् भन्ने प्रस्ताव प्रस्तुत गरेका थिए। प्रतिनिधिसभाको अर्को बैठक यही असार २४ गते अपराह्न १४ बजे बस्नेछ।"
चिनियाँ कम्युनिस्ट पार्टीका विदेश विभाग प्रमुख नेपाल आउँदै,"काठमाडौं : कम्युनिस्ट शक्तिहरुको एकताको प्रयास भइरहेका बेला चिनियाँ कम्युनिष्ट पार्टीका उच्च अधिकारी नेपाल आउने भएका छन्। नेपालका कम्युनिस्ट पार्टीहरुबीच पार्टी एकता वा चुनावी गठबन्धन गर्ने प्रयास भइरहेका बेला चिनियाँ कम्युनिस्ट पार्टीका विदेश विभाग प्रमुख लिउ जियान्चाओ नेपाल आउने भएका छन्। नेकपा एमालेका एक शीर्ष नेताले जियान्चाओको नेपाल भ्रमणबारे पुष्टि गरेका छन्। 'चिनियाँ कम्युनिस्ट पार्टीका विदेश विभाग प्रमुख लिउ जियान्चाओ नेपाल भ्रमणमा आउने कुरा हामीलाई जानकारी छ,' ती नेताले अन्नपूर्णसँग भने। नेपालस्थित चिनियाँ दूतावासले जियान्चाओको भ्रमणको संयोजन गरिरहेको स्रोतले बताएको छ। अमेरिकी सहयोग परियोजना मिलेनियम च्यालेन्ज कर्पोरेशन (एमसीसी) संसदबाट अनुमोद भएपछि नेपालका कम्युनिस्ट घटकसँग चीन सशंकित हुँदै आएका छ। नेकपा एमाले र नेकपा माओवादी केन्द्रले एमसीसी परियोजना अनुमोदन गर्न असहयोग गर्छ भन्ने चिनियाँ बुझाइ थियो। तर चिनियाँ बुझाइ विपरित एमाले र माओवादी केन्द्रले एमसीसी अनुमोदनमा सहयोग गरेपछि नेपालका कम्युनिस्ट नेताहरुलाई हेर्ने चिनियाँ दृष्टिकोण केही बदलिएको छ। पछिल्लो अमेरिकाको रक्षा कार्यक्रम स्टेट पाटर्नरसीप प्रोगाम कार्यान्वयनको विषयमा समेत चीनले चासो दिएको छ। एमसीसी र एसपीपी दुबै कार्यक्रम चीनविरोधी रहेको बेइजिङको बुझाइ छ। अमेरिकी उपमन्त्री उज्रा जिया तिब्बती शरणार्थी शिविरमा भ्रणण गरेको विषयबारे समेत चीन गम्भीर बनेको छ। पछिल्लो पटक नेपालमा बढेको अमेरिकी गतिविधिलाई सन्तुलन गर्न र सम्भव भए कम्युनिस्ट शक्तिहरुलाई एक बनाउने उद्देश्यले चिनियाँ कम्युनिस्ट पार्टीका विदेश विभाग प्रमुख जियान्चाओ नेपाल आउन लागेको स्रोतले बताएको छ। यद्यपी चिनियाँ दूतावास र परराष्ट्र मन्त्रालयलले जियान्चाओको नेपाल भ्रमणबारे अनभिज्ञता प्रकट गरेको छ। नेपाल बसाईका क्रममा उनले राष्ट्रपति विद्यादेवी भण्डारी, प्रधानमन्त्री शेरबहादुर देउवा, एमाले अध्यक्ष केपी शर्मा ओली, नेकपा माओवादी केन्द्रका अध्यक्ष पुष्पकमल दाहाललगायत शीर्ष नेतासँग भेट गर्ने छन्।"
प्रहरी प्रवक्तामा डीआईजी राई,काठमाडौं : नेपाल प्रहरीको प्रवक्ताको जिम्मेवारी डीआईजी टेकप्रसाद राईले पाएका छन्। यसअघि प्रहरी प्रवक्ताको जिम्मेवारी एसएसपी विष्णुकुमार केसीले सम्हाल्दै आएका थिए। राईसहित १७ जना गत साता डीआईजीमा बढुवा भएका थिए। यसअघिका प्रवक्ता एसएसपी केसीको अपराध अनुसन्धान विद्यालयमा सरुवा भएपछि राईलाई उक्त जिम्मेवारी दिइएको हो। यसअघि मानव बेचविखन ब्यूरोमा कार्यरत राई केही समयअघि मात्रै प्रहरी महानिरीक्षकको सचिवालयमा पदस्थापन भएका थिए। त्यसअघि उनले ललितपुर परिसरको प्रमुखका रुपमा काम गरेका थिए।
राष्ट्रियसभामा बजेटमा हिनामिनादेखि सीसीटीभी फुटेज र नागरिकता विधेयकसम्म चर्चा,काठमाडौं : नेकपा (एमाले)का राष्ट्रियसभाका प्रमुख सचेतक खिमलाल भट्टराइले नागरिकता विधेयक फिर्ताको निर्णय सच्चाउन माग गरेका छन्। राष्ट्रियसभाको बिहीबारको विशेष समयमा उनले उक्त विधेयक बनाउनका लागि दुई वर्षसम्म करोडौँको लगानी गरेर नागरिकता विधेयक फिर्ता गर्नु आपत्तिजनक भएको भन्दै निर्णय सच्चाउन सरकारको ध्यानाकर्षण गराए। मधेशमा जन्मसिद्ध नागरिकता पाउनका लागि ठूलो समस्या भएको र धेरै युवा नागरिकताबाट वञ्चित भएको भन्दै उनले अहिलको विधेयकलाई नै छिटो पारित गर्नुपर्नेमा जोड दिए। त्यस्तै उनले खेतीपातीको समयमासमेत मल उपलब्ध गराउन नसकेको भन्दै आपत्ति जनाए। बजेट निर्माण प्रक्रियामा करका दर हेरफेरमा अनाधिकृत व्यक्ति प्रवेश गरेको विषयलाई लिएर अर्थमन्त्री जनार्दन शर्माले राजीनामा दिनु सकरात्मक भएको उनको भनाइ थियो। बैठकको विशेष समयमा सांसद उर्मिला अर्यालले अर्थमन्त्रीमाथि उठेका प्रश्नका बारेमा छानबिन समितिले सत्य अध्ययन गरी प्रतिवेदन सार्वजनिक गर्ने विश्वास व्यक्त गरिन्। सांसद सुमित्रा बिसीले अर्थमन्त्रीले तीन महिनासम्म राख्नपर्ने सीसीटिभी फुटेजलाई १३ दिनमै हटाएकोप्रति आपत्ति जनाइन्।
"पोलिटव्युरो १५६ र स्थायी कमिटी ४१ सदस्यीय बन्ने, प्रचण्डले मागे समय","काठमाडौं : नेकपा माओवादी केन्द्रको पोलिटव्युरो सदस्य १५६ सदस्यीय बन्ने भएको छ। पार्टी अध्यक्ष पुष्पकमल दाहाल प्रचण्डले पूर्ण सदस्य १२५ र ३१ जना वैकल्पिक सदस्य रहने जानकारी दिए। प्रज्ञा भवनमा बिहीबार प्रचण्डले प्रस्तावित १२५ सदस्यको नामा सुनाएका थिए। दुईथरी नाम आएपछि बैठकमा विरोध भएको थियो। सहभागी नेताहरुले पोलिटव्युरो चयनको आधारहरु माग्न थालेपछि केही समय बैठक स्थगित भएको थियो। पुनः बसेको बैठकमा बोल्नै प्रचण्डले पोलिटव्युरोमा पूर्ण र वैकल्पिक गरी १५६ सदस्यीय बनाउने आश्वासन दिएका हुन्। त्यस्तै स्थायी कमिटी सदस्य भने ४१ सदस्यीय हुने भएको छ। जसमा १५ जनाको नाम टुंगिएको छ। पोलिटव्युरो र स्थायी कमिटीका बाँकी नमहरु केही दिनमै सर्कुलर गर्ने अध्यक्ष प्रचण्डले बताए। 'नाम टुंगो लगाउन गृहकार्य पुगेको छैन। २४ दिन दिनसु् सबैको अनुहार उज्यालो बनाउँछौं, बैठकमा उनले भने। उनले समावेशिता, क्षेत्रीयता, भूगोल समेटेर समितिहरुलाई पूर्णता दिने स्पष्ट पारे।"
माओवादी पोलिटब्यूरोमा किन थपियो वैकल्पिक सदस्य?,"काठमाडौं : नेकपा माओवादी केन्द्रको पोलिटब्यूरो गठनमा लफडा भएपछि ३१ जना वैकल्पिक सदस्य थप गरिएको छ। यद्यपि सदस्यहरुको नाम भने सार्वजनिक गरिएको छैन। अध्यक्ष पुष्पकमल दाहाल प्रचण्डले वैकल्पिकमा समावेशिता, क्षेत्रीयता र भुगोललगायत मिलाएर छनौट गरिने जानकारी गराएका छन्। सुरुमा १२५ सदस्यीय भनेर गठन गरिएको पोलिटब्यूरोमा बैठकमा उपस्थित केन्द्रीय सदस्यहरुबाटै मापदण्ड के हो भनेर विरोध भएपछि ३१ जना वैकल्पिक सदस्य थपेर १५६ सदस्यीय पुर्याइएको थियो। किन थपियो? नेता गिरराजमणि पोखरेलले केन्द्र र प्रदेशका कतिपय नेता छुटेकाले वैकल्पिक सदस्य थपिएको बताए। कतिपय सिनियर साथीहरु छुट्नुभयो। कोही प्रदेशको छुट्नुभयो। त्यसले नै वैकल्पिक पोलिटव्युरो सदस्यतिर लैजाने कुरा भएको हो। कहिलेकाहीँ अन्तरसंघर्ष हुँदा खेरी पूर्णता पाउन सहयोग नै पुग्छ, उनले भने। अन्तरसंघर्षका कुराहरुमा अनुशासन आयोगले छानबिन गरेर प्रतिवेदन बुझाउने छलफल भएको उनले बताए।"
मोटरसाइकल दुर्घटनामा चालकको मृत्यु,विराटनगर : मोरङको कानेपोखरी गाउँपालिका७ स्थित लेटाङकानेपोखरी सडकखण्डमा बिहीबार दिउँसो मोटरसाइकल दुर्घटना हुँदा चालकको मृत्यु भएको छ । लेटाङबाट कानेपोखरीतर्फ आउँदै गरेको प्रदेश१०२०४२ प २७६९ नम्बरको मोटरसाइकल अनियन्त्रित भएर दुर्घटनामा परेको प्रहरीले जनाएको छ । इलाका प्रहरी कार्यालय पथरीका डीएसपी वेदप्रसाद गौतमका अनुसार दुर्घटनामा मोटरसाइकल चालक सुनवर्षी नगरपालिका१ केचनाका ३३ वर्षीय रोशन श्रेष्ठको मृत्यु भएको हो । तीव्र गतिमा रहेको मोटरसाइकल दुर्घटना हुँदा श्रेष्ठको घटनास्थलमै मृत्यु भएको उनले जानकारी दिए। डीएसपी गौतमले शव पोस्टमार्टमका लागि उर्लाबारीको मंगलबारे अस्पताल लगेर घटनाको अनुसन्धान थालिएको बताए।
"भारतीय राजदूतलाई उपराष्ट्रपति पुनले भने, नेपाल, भारत र चीनबीच त्रिपक्षीय सहकार्य हुनुपर्छ","काठमाडौं : उपराष्ट्रपति नन्दबहादुर पुनसँग नेपालका लागि भारतका नवनियुक्त राजदूत नवीन श्रीवास्तवले शिष्टाचार भेट गरेका छन्। बिहीबार अपरान्ह उपराष्ट्रपति भवन, हरितगृहमा भएको भेटमा दुई देशबीचको सम्बन्ध र सहकार्यका विविध पक्षमा कुराकानी भएको छ। भेटमा उपराष्ट्रपतिले नेपाल र भारतको सम्बन्ध विशिष्ट प्रकारको रहेको बताए। दुई देशबीच धार्मिक, सांस्कृतिक, आर्थिक सम्बन्ध रहेको उल्लेख गर्दै उनले सम्बन्धलाई दिगो बनाउनुपर्नेमा जोड दिए। उपराष्ट्रपतिले नेपाल भारत र चीनको बीचमा रहेको बताउँदै नेपाल, भारत र चीनबीच त्रिपक्षीय सहकार्य गर्नुपर्ने बताए। त्रिपक्षीय सहकार्यमा नेपालले सकारात्मक भूमिका खेल्न सक्ने उनको भनाइ थियो। भेटमा उपराष्ट्रपतिले नेपालको सरोकारमा भारतको सहयोग र सद्भावको खाँचो रहेको औंल्याए। नेपालले सन् २०३० सम्म मध्य आय भएको देश बन्ने लक्ष्य राखेको र उक्त लक्ष्य प्राप्तिमा भारतको सकारात्मक सहयोगको आवश्यकता रहेको उनको भनाइ थियो। उनले भारतसँग नेपालको व्यापार घाटा उच्च रहेको उल्लेख गर्दै व्यापार सन्तुलनका लागि भारतको भूमिका महत्वपूर्ण हुने बताए। भेटमा राजदूत श्रीवास्तवले नेपाल भारतको असल छिमिकी मित्र भएको बताए। उनले नेपालसँग भारतको विशिष्ट सम्बन्ध रहेको उल्लेख गर्दै दुई देशका साझा सवालमा सहकार्य गर्नुपर्ने बताए। उनले आफ्नो कार्यकालमा नेपाल भारत सम्बन्धलाई थप सुदृढ गर्ने प्रयास गर्ने बताए।"
"पदाधिकारी टुंग्याउन सकेनन् प्रचण्डले, पोलिटव्युरो र स्थायी समिति पनि अधुरै","काठमाडौं : महाधिवेशन भएको झण्डै ७ महिनापछि बसेको नेकपा माओवादी केन्द्रको केन्द्रीय समिति बैठक पदाधिकारी चयन गर्न असफल भएको छ। विवादका बीच पोलिटव्युरो र स्थायी समिति पनि अधुरै हुनेगरी टुंग्याइएको छ। बैठकले नेकपा हुँदा स्थायी समिति सदस्य रहेका १५ जनालाई पार्टीको स्वत: स्थायी समिति सदस्य कायम गरेको छ। त्यसैगरी बाँकी २६ जना पछि ल्याइने अध्यक्ष पुष्पकमल दाहाल प्रचण्डले जानकारी दिएका छन्। स्थायी समिति ४१ सदस्यीय बनाइएको छ। अध्यक्ष प्रचण्डले पदाधिकारीको चयन भने १५ दिनपछि गर्नेगरी बैठक सकाएका छन्। पार्टीको घात अन्तर्घात र नेतृत्वमाथि प्रश्न उठेकाले छानविन गरेर पदाधिकारी टुंग्याइने अध्यक्ष दाहालले जानकारी गराए। यसका लागि अनुशासन आयोगका अध्यक्ष टंक राईको नेतृत्वमा छानविन समिति गठन गरिएको छ। समितिले स्थानीय चुनावमा प्रदेशबाट आएको अन्तर्घातको रिपोर्टमा छानविन गर्नेछ। समितिलाई १५ दिनको समय दिइएको छ। पदाधिकारी चयनमा अध्यक्ष दाहालले केन्द्रीय समितिमा अनुरोध गरे, प्लिज साथीहरु मलाई दुई चार दिनको समय दिनुस्। म सबैलाई खुसी बनाउँछु। यो कुरालाई बुझिदिनुस्। सबैलाई मनाएर फकाएर पदाधिकारी चयन गर्छु। त्यसैगरी पोलिटब्यूरोमा विवाद भएपछि १२५ बाट बढाएर १५६ जना पुर्याइएको छ। जसमा ३१ जना वैकल्पिकमा राखिएको छ। वैकल्पिकमा समावेशिता, क्षेत्रीयताका आधारमा छनौट गरिएको छ। बैठकमा अध्यक्ष दाहालले पोलिटब्यूरो सदस्यको नाम तीनपटक पढेका थिए। तै पनि पूर्ण सदस्य टुंग्याउन सकेनन्। पार्टीमा आन्तरिक तयारी गरेर पूर्णता दिने बताएका थिए।"
सुपारी तस्करीको विषयलाई लिएर सशस्त्र र नेपाल प्रहरीबीच विवाद,"धरान : सुपारी तस्करीको विषयलाई लिएर नेपाल प्रहरी र सशस्त्र प्रहरीबीच विवाद भएको छ। विवादका कारण बुधबार राति काँकडभिट्टा भन्सार कार्यालयमा दुबै फौजबीच झडपसमेत भएको थियो। सुरुमा नेपाल प्रहरीले सुपारी तस्करी गर्न सेटिङ मिलाएको थियो। प्रहरीसँगको सेटिङमा करिब १५० जनाले बोरामा सुपारी बोकेर भारततर्फ कुद्न थालेका थिए। सुपारी बोकेर भारततर्फ कुद्न थालेको समूहलाई सशस्त्र प्रहरीले रोक्ने क्रममा ड्युटीमा खटिएका सशस्त्र प्रहरी र नेपाल प्रहरीबीच भनाभन हुँदा झडप भएको हो। नेपाल प्रहरी र सशस्त्र प्रहरी एकआपसमा झडप गर्न थालेपछि बोरामा सुपारी बोकेका धेरैजसो तस्करहरु भारततर्फ प्रवेश गरेको र केहीको सुपारी प्रहरीले बरामद गरेको एक प्रत्यक्षदर्शीले बताए। काँकडभिट्टामा रातिको समयमा सशस्त्र प्रहरी, नेपाल प्रहरी र भन्सार कर्मचारीहरुको मिलेमतोमा सुपारीलगायतका सामान तस्करी हुने गरेको छ। स्रोतकाअनुसार सुपारी तस्करी गराइदिए वापतको रकमको भागभण्डा नमिलेका कारण दुबैतर्फ विवाद भएको हो। प्रहरीतर्फ यस्तो विवाद हुँदासमेत भन्सारमा पुर्याएको सुपारी भने बरामद गरिएको छैन। सुपारी तस्करीको विषय बाहिर आएपश्चात नेपाल प्रहरी र सशस्त्र प्रहरीले यसको ढाकछोप गर्ने प्रयास गरेका छन्। दुबै प्रहरीले सुपारी तस्करीका विषयमा भएको विवादमा कुनै सत्यता नभएको बिहीबार विज्ञप्ति निकालेर जनाएका छन्। काँकडभिट्टामा भएको घटनाका बारेमा प्रदेश १ सशस्त्र प्रहरी प्रमुख कमल गिरीले नेपाल प्रहरी र सशस्त्र प्रहरीबीच अन्जानमा सामान्य विवादमात्र भएको स्वीकार गरेका छन्। सशस्त्र प्रहरी बल झापाका प्रमुख प्रदीप कार्कीले एक महिलाले बोरामा सुपारी लिएर भारततर्फ जाँदै गरेको र सादा पोशाकमा रहेका नेपाल प्रहरी र सशस्त्र प्रहरीबीच एकआपसमा नचिनेका कारण विवाद भएको बताए। उनले थोरै मात्रामा रहेको उक्त सुपारी बोरा तान्ने क्रममा छरिएर पानीमा डुबेको बताए। जिल्ला प्रहरी कार्यालय झापाका प्रमुख प्रहरी उपरीक्षक विश्वमणि पोखरेलले भने बाहिर फिजाइएको हल्ला गलत भएको बताए। उनले बुधबार बरामद गरिएको सुपारी भन्सार कार्यालय काँकडभिट्टामा बुझाइएको बताए। काँकडभिट्टा भन्सार कार्यालयमा भएको घटना बुझ्न भन्सार प्रमुख केशवराज ओलीलाई फोन सम्पर्क गर्दा सम्पर्क हुन सकेन।"
"बेलायतमा बोरिस जोन्सनले दिए राजीनामा, नयाँ प्रधानमन्त्रीको पर्खाइ",काठमाडौं : बेलायतका प्रधानमन्त्री बोरिस जोन्सनले कन्जरभेटिभ पार्टीको दलको नेताबाट राजीनामा दिएका छन्। राष्ट्रका नाममा सम्बोधन गर्दै उनले राजीनामा घोषणा गरेका हुन्। उनले आफू नयाँ प्रधानमन्त्रीको पर्खाईमा रहेको र दलको नयाँ नेतालाई आफ्नो पूर्ण समर्थन रहने बताएका छन्। सम्बोधनका क्रममा दलको नयाँ नेता नचुनिएसम्म आफूले प्रधानमन्त्री पदमा रहेर जनताको सेवा गरिरहने र नयाँ नेता चुनिएपछि कार्यभार हस्तान्तरण गर्ने जोन्सनले बताए। जोन्सनले ब्रिटेनको हरेक क्षेत्रको क्षमतालाई उजागर र प्रोत्साहित गर्न जरुरी रहेको उल्लेख गर्दै यसरी ब्रिटेन युरोपमै सबैभन्दा समृद्ध देश बन्न सफल हुने जिकिर गरे। पद छोड्दा आफूलाई दु:ख लागेको भन्दै जोन्सनले दुनियाँको सबैभन्दा राम्रो जागिर नै जनताको सेवा भएको बताए। जोन्सनको नेतृत्वमा प्रश्न उठाउँदै ब्रिटेनका अर्थ र स्वास्थ्यमन्त्रीले राजीनामा दिएपछि उनी दबाबमा परेका थिए। कन्जरभेटिभ पार्टीले अक्टुबरमा आयोजना गरेको सम्मेलनबाट नयाँ प्रधानमन्त्रीको सुनिश्चितता गर्ने बीबीसीले जनाएको छ। जोन्सन २०१९ जुलाई २३ मा ब्रिटेनको प्रधानमन्त्री निर्वाचित भएका थिए।
"काठमाडौंमा थप दुईजनामा हैजा देखियो, बिरामीको संख्या २३ पुग्यो",काठमाडौं : काठमाडौं उपत्यकामा थप दुई जनामा हैजा भेटिएको छ । स्वास्थ्य तथा जनसङ्ख्या मन्त्रालयको इपीडीमीयोलोजी तथा रोग नियन्त्रण महाशाखा निर्देशक डा चुमनलाल दासले बुधबार राति थप दुईजनामा हैजाको बिरामी भेटिएको बताए । ती दुवैजनाको अहिले उपचार भइरहेको छ । डा दासका अनुसार मनहरा नगरपालिकाका६ का १२ वर्षीय बालक र काठमाडौं१३ का ५८ वर्षीय पुरुषमा हैजा भेटिएको हो। उनका अनुसार १२ वर्षीय बालकको कागेश्वरी मनहरास्थित स्थानीय अस्पतालमा र काठमाडौंका ५८ वर्षीय पुरुषको टेकुस्थित शुक्रराज ट्रपिकल तथा सरुवा रोग अस्पतालमा उपचार भइरहेको छ । थप दुईजनामा हैजा भेटिएसँगै अहिलेसम्म २३ जनामा हैजाको संक्रमण पुष्टि भएको छ ।
चरम भोकमरी बढ्ने राष्ट्रसङ्घको चेतावनी,स्यान्टियागो : संयुक्त राष्ट्रसङ्घले ल्याटिन अमेरिकी र क्यारेबियन क्षेत्रमा भोकमरीको समस्या चरम रुपमा बढ्दै जानसक्ने चेतावानी दिएको छ। राष्ट्र सङ्घीय खाद्य कार्यक्रम (एफएओ) ले सो चेतावानी दिएको हो। पछिल्ला दिनहरुमा ल्याटिन अमेरिकी र क्यारेबियन क्षेत्रीय देशहरुमा बढ्दै गएको खाद्य असुरक्षाका कारण यहाँ भोकमरी बढ्दै जाने अवस्था देखिएको सो कार्यक्रमले जनाएको छ। यहाँ हरेक वर्ष खाद्य असुरक्षा बढ्दै गएको र भोकमरीमा परेका नागरिकहरुको संख्या पनि बर्षेनी बढ्दै गएको देखिएको अधिकारीहरुले जनाएका छन्। सो विश्व खाद्य कार्यक्रमका अधिकारीहरुले सन् २०२१ को तुलनामा यस वर्षमात्र कम्तीमा पनि ४० लाख नागरिक भोकमरीको चपेटामा परेका पाइएको पनि बताएको छ। यस क्षेत्रमा सन् २०२० र २०२१ सम्ममा करिब ५ करोड ६५ लाख नागरिक भोकमरीको चपेटामा परेका थिए। साथै यसै अवधिमा यहाँका २६ करोड ८० लाख नागरिकहरु खाद्यान्नको असुरक्षाको अवस्थामा परेका पनि पाइएको समाचारमा जनाइएको छ। यसरी वर्षेनी खाद्य असुरक्षामा पर्ने र खाद्यान्न अभावमा रहेका नागरिकहरुको संख्या बढ्दै गएको भन्दै आगामी केही समयमै यहाँ भोकमरीमा पर्ने नागरिकको संख्या निकै धेरै हुने भएकाले त्यसको आवश्यक तयारी गर्न पनि संयुक्त राष्ट्रसङ्घीय खाद्य कार्यक्रमले आग्रह गरेको छ। खडेरी तथा अन्य विविध कारणहरुले यहाँ हरेक वर्ष खाद्यान्न उत्पादनमा कमी आइ खाद्यान्न संकट बढ्दै गएको बताइएको छ। रासस
"काठमाडौंमा गुड्न थाले साझाका बिजुली बस, चालक र सहचालक दुवै महिला","काठमाडौं : साझा यातायातले नयाँ विद्युतीय बस सञ्चालनमा ल्याएको छ। चीनबाट पहिलो चरणमा ल्याइएका तीनवटा विद्युतीय बस बिहीबारबाट सञ्चालमा आएका हुन् । साझाका संस्थापक अध्यक्ष विश्वबन्धु थापाले उक्त विद्युतीय बसको हरियो झण्डा देखाएर शुभारम्भ गरे। विद्युतीय बस रत्नपार्क, ठमेल नयाँ बसपार्क हुँदै एयरपोर्टको रुट र लगनखेल, रत्नपार्कहुँदै बूढानीलकण्ठ रुटमा सञ्चालन भएको साझा यातायातले जानकारी दिएको छ । साझाका तीनवटै बसमा चालक र सहचालक महिला छन् । अन्य ३७ वटा बस श्रावण महिनाभित्रै भित्राउने र दशैअघि सेवा सुरु हुने बताइएको छ । साझा यातायाले विद्युतीय बसको चार्जिङ स्टेसनका लागि सरकारले जग्गा उपलब्ध गराउने विश्वास व्यक्त गरेको छ ।"
उपत्यकाको सुरक्षा व्यवस्था केन्द्र मातहतमा,"काठमाडौं : काठमाडौं उपत्यकाको सुरक्षा व्यवस्था प्रदेश प्रहरीको समन्वयमा केन्द्र मातहतमा रहने भएको छ । सिंहदरबारमा बिहीबार बसेको प्रतिनिधि सभाअन्तर्गतको राज्य व्यवस्था तथा सुशासन समिति बैठकले नेपाल प्रहरी र प्रदेश प्रहरी कार्य सञ्चालन सुपरिवेक्षण र समन्वय ऐन, २०७६ लाई संशोधन गर्न बनेको विधेयकमाथि छलफल गर्दै संशोधन सहित पारित गरेको हो । बैठकमा उपत्यकाको सुरक्षाका सन्दर्भमा आएको संशोधन प्रस्तावमा प्रदेश प्रहरीसँगको समन्वय रहने गरी बुँदा थप गरेर पास गर्ने गरी सहमति भएको हो । संशोधनका लागि ल्याइएको विधेयकको दफा १० मा उपत्यकामा प्रदेश प्रहरीको काम, कर्तव्य र अधिकारको प्रयोग तथा प्रदेश प्रहरीले अनुसन्धान गर्ने कसुरको अनुसन्धानसमेत नेपाल प्रहरीले गर्ने समेत उल्लेख गरिएको छ । त्यस्तै, अध्यागमनसम्बन्धी कसुरको अनुसन्धान नेपाल प्रहरीले नै अनुसन्धान गर्ने कुरालाई यथावत राखिएको छ । बैठकमा गृहमन्त्री बालकृष्ण खाणले गम्भीरतापूर्वक नै उपत्यकाको दायित्व निर्वाह गर्नुपर्ने भएकाले नै उक्त संशोधन ल्याइएको बताए। उनले संशोधनलाई पूर्ववर्ती सरकारले अघि बढाएको र अहिलेको सरकारले समेत निरन्तरता दिएको जानकारी दिए। अहिले उक्त व्यवस्था अध्यादेशको रुपमा कार्यान्वयनमा रहेको मन्त्री खाणको भनाइ छ । यसअघि छलफलमा माओवादीका सांसदहरुले राजधानीको सुरक्षाका विषयमा प्रदेश प्रहरीको अधिकार कटौति हुन नहुने बताएका थिए भने एमाले र कांग्रेसका सांसदहरुले उपत्यकाको सुरक्षाको जिम्मा नेपाल प्रहरीले नै गर्नुपर्ने गरी ल्याइएको संशोधनप्रति समर्थन जनाएका थिए ।"
"सेयर बजारमा दोहोरो अंकको गिरावट,१ अर्ब ८० करोडको मात्रै कारोबार","काठमाडौं : सेयर बजारमा १६६० अंकको गिरावट आएको छ। बिहीबार नेप्से परिसूचक १६६० अंकले घटेर २०२७३२ विन्दुमा अडिएको छ। नेप्से ओरालो लागेसँगै कारोबार रकम बुधबारको तुलनामा घटेको छ। आज २२९ कम्पनीको ४७ लाख ११ हजार २५ कित्ता सेयर १ अर्ब ८० करोड ६२ लाख ४ हजार ७६५ रुपैयाँमा खरिद बिक्री भयो। बुधबार २ अर्ब १७ करोड बढीको सेयर कारोबार भएको थियो। सो दिन २२८ कम्पनीको ६२ लाख ६३ हजार ३१० कित्ता सेयर खरिदबिक्री भएको थियो। यसदिन सेन्सेटिभ इन्डेक्स ३ अंक बढीले घटेको छ। दोहोरो अंकले घटेको सेयर बजारमा कुनै पनि कम्पनीको सेयर मूल्यमा सकारात्मक सर्किट लागेन। आज कारोबारमा आएका १३ समूहमध्ये १२ को सूचक ओरालो लाग्यो । यसदिन अदर्श समूहको सूचक सर्वाधिक १४३ प्रतिशतले ओरालो लाग्यो। यस्तै, डेभलपमेन्ट बैंकको १३१, होटल्स एन्ड टुरिजमको ११६ ट्रेडिङको १११ र लाइफ इन्स्योरेन्सको ११३ प्रतिशतले सूचक घट्यो। माइक्रो फाइनान्सको ०८४, मनु एन्ड प्रोको ०८३, बैंकिङको ०६३, हाइड्रो पावरको ०६७, फाइनान्सको ०४९ र इन्भेस्ट समूहको ०७९ प्रतिशतले सूचक घटेको हो। यसदिन म्युचुल फन्डको सेयर मूल्य ०६६ प्रतिशतले बढ्यो। कारोबार रकमका आधारमा यसदिन लाइफ इन्स्योरेन्स अग्रस्थानमा रह्यो। सो कम्पनीको ७ करोड ६५ लाख मूल्यको सेयर खरिदबिक्री भयो। यस्तै, अरुण काबेली ६ करोड ३० लाख र सिटीजन म्युचुल फन्ड ६ करोड २५ लाख मूल्य बराबरको सेयर कारोबार गरी क्रमश दोस्रो र तेस्रो स्थानमा रहे।"
सीडी रेसियो ९५ प्रतिशत कायम गर्न राष्ट्र बैंकलाई सुझाव,"काठमाडौं : बैंक तथा वित्तीय संस्था परिसंघ (सीवीफीन) ले कर्जा निक्षेप अनुपात (सीडी रेसियो) ९५ प्रतिशत कायम गर्न राष्ट्र बैंकलाई सुझाव दिएको छ। बिहीबार काठमाडौंमा आगामी आर्थिक वर्षको मौद्रीक नीतिका बारेमा राष्ट्र बैंकलाई दिएको सुझावका बारेमा पत्रकार सम्मेलन गर्दै परिसंघले मौजुदा सीडी रेसियोलाई ९५ प्रतिशत कायम गरि उत्पादनमूलक क्षेत्रमा लगानी विस्तारका लागि प्रोत्साहनसहित आवश्यक नीतिगत व्यवस्था गर्नुपर्ने जनाएको हो । त्यस्तै, बैंक तथा वित्तीय संस्थाहरुले आर्जन गरेको मुनाफा वितरणको निक्र्यौल गर्ने अधिकार पूर्ण व्यवस्था अनुरुपले सम्बन्धीत संस्थाहरुलाई नै दिनुपर्ने परिसंघको सुझाव छ । स्थानीय निकायको रकमलाई सतप्रतिशत निक्षेप गणना गर्न दिने व्यवस्थाले उत्पादनशिल क्षेत्रमा कर्जा प्रवाह गर्न मद्दत पुग्ने परिसंघले जनाएको छ । अनावश्यक र विलासीताका वस्तुहरुको आयातमा गरिएको कडाइलाई थप निरन्तरता दिँदै निर्यात प्रवर्द्धन गर्न उत्पादनमूलक क्षेत्रमा लगानी विस्तार गर्ने व्यवस्था हुनुपर्ने परिसंघका अध्यक्ष पवन गोल्यानले बताए। उनले अनुत्पादक वा कम उत्पादक क्षेत्रमा प्रवाह हुने ऋणभन्दा उत्पादनजन्य उद्योगहरूमा प्रवाह हुने ऋणको व्याजदरमा ४ प्रतिशत कम गरी उपलब्ध गराउने व्यवस्था राष्ट्र बैंकले गर्नुपर्ने बताए । उनले उत्पादनमुलक क्षेत्रलाई ऋण प्रवाहमा सहुलियत नदिदा आयात बढ्न सक्ने भएकाले यसप्रति राष्ट्र बैंकको ध्यान जानुपर्ने बताए । बैंक तथा वित्तीय संस्थाहरु पैसा कमाउन मात्रै नभइ मुलुकको आर्थिक विकासका लागि पनि योगदान हुनुपर्ने उनको भनाइ छ। परिसंघले विप्रेषण आप्रवाहमा विशेष व्यवस्थापन गर्ने विप्रेषणको निश्चित हिस्सालाई वचत गर्न आकर्षित योजना ल्याउन पनि सुझाव दिएको छ । अति आवश्यक कृषिजन्य कच्चा पदार्थबाहेक अन्य कृषिजन्य वस्तु तथा सामग्रीको आयातमा रोक, फजुल खर्च र अनावश्यक वस्तु तथा सेवाको प्रयोगलाई निरुत्साहित गर्दै वचत गर्न प्रोत्साहन गर्नु पर्ने लगायतका सुझाव पनि परिसंघले दिएको छ।"
"थप ७८ जनामा कोरोना संक्रमण, ५ सय ८ सक्रिय संक्रमित","काठमाडौं : पछिल्लो २४ घन्टामा थप ७८ जनामा कोरोना भाइरस संक्रमण पुष्टि भएको छ। स्वास्थ्य तथा जनसंख्या मन्त्रालयका अनुसार पछिल्लो २४ घन्टामा १ हजार ३ सय ८४ नमूनाको पीसीआर र २ हजार १ सय ३१ नमूनाको एन्टिजेन विधिबाट परीक्षण भएको थियो। जसमध्ये पीसीआरबाट ६० जना र एन्टिजेन विधिबाट १८ जनामा संक्रमण देखिएको हो। कोरोनाका कारण बिहीबार कसैको मृत्यु नभएको स्वास्थ्य मन्त्रालयले जनाएको छ । त्यस्तै, आज थप २३ जना कोरोनामुक्त भएका छन्। योसहित नेपालमा निको हुनेको संख्या ९ लाख ६७ हजार ५ सय ९८ पुगेको छ। हाल नेपालमा ५ सय ८ सक्रिय संक्रमित रहेको मन्त्रालयले जनाएको छ ।"
बेलायती प्रधानमन्त्री जोन्सनको राजीनामा माग,लन्डन : बेलायती गृहमन्त्री प्रिती पटेल र कन्जरभेटिभ पार्टीका अन्य सांसद्हरूले बेलायती प्रधानमन्त्री बोरिस जोन्सनको राजिनाम माग गरेका छन् । गृहमन्त्री प्रिती पटेलले जोन्सनलाई कन्जरभेटिभ पार्टीको सामान्य धारणा भनेको नै उनको बहिर्गमन भएको बताएकी छन्। त्यसैगरी बेलायतका स्वास्थ्य मन्त्री साजिद जाविद र एक्सचेकरका चान्सलर ऋषि सुनक जस्ता प्रमुख व्यक्तिहरू सहित लगभग ३० बेलायती सरकारी अधिकारीहरूले हालैका पूर्व उपप्रमुख सचेतक क्रिस्टोफर पिन्चरको घोटाला काण्डलाई लिएर आफ्नो राजीनामा बुझाइसकेका छन्। यद्यपि जोनसनले सांसदहरूलाई कठिन परिस्थितिमा प्रधानमन्त्रीको काम प्राप्त जनादेशको सम्मान गर्नु भएको र आफूले त्यही गर्ने बताएका छन्। जोनसनका एक प्रमुख सहयोगी माइकल गोभले प्रधानमन्त्रीलाई एक निजी भेटमा पनि राजीनामाका लागि सुझाव दिएको उल्लेख छ। बेलायतका महान्यायाधिवक्ता सुएला ब्रेभरम्यानले जोनसनलाई राजीनामा दिन आह्वान गरेका छन् । योसँगै बेलायतको राजनीतिक अस्थिरतको सरगर्मी बढ्न लागेको सङ्केत देखिएको छ ।
मुस्लिम आयोगको वार्षिक प्रतिवेदन संसद्मा पेश,काठमाडौं : प्रतिनिधि सभामा 'मुस्लिम आयोगको वार्षिक प्रतिवदेन (२०७७ साउन२०७८ असार)पेश भएको छ । प्रतिनिधिसभाको बिहीबारको बैठकमा प्रधानमन्त्री शेरबहादुर देउवाका तर्फबाट गृहमन्त्री बालकृष्ण खाणले उक्त प्रतिवेदन सदनमा पेश गरेका हुन्। बैठकमा सभामुख अग्निप्रसाद सापकोटाले राष्ट्रपति कार्यालयबाट प्राप्त कार्यभारसम्बन्धी पत्रको व्यहोरा पढेर सुनाएका थिए। पत्रमा अर्थमन्त्री जनार्दन शर्माले आफ्ना पदबाट राजीनामा दिएपछि सो मन्त्रालयको समेत कार्यभार प्रधानमन्त्री देउवालाई तोकिएको व्यहोरा उल्लेख छ ।
१२ बुँदे व्याख्यात्मक घोषणा स्वीकार गरे मात्र एमसीसी अघि बढ्छ : देव गुरुङ,"काठमाडौं : नेकपा माओवादी केन्द्रका प्रमुख सचेतक देव गुरुङले अमेरिकी स्टेट पार्टनरसीप प्रोग्राम ( एसपीपी) सम्झौता रद्दबारे परराष्ट्र मन्त्रालयबाट हालसम्म पत्रचार नभएको भन्दै आपत्ती जनाएका छन्। बिहीबार प्रतिनिधि सभामा बोल्दै गुरुङले एसपीपी अस्वीकारबारे मन्त्रालयले अबिलम्ब पत्रचार गर्न माग गरे। उनले नेपाल आइपीएसको मेम्बर २०१९ देखि बनिसकेको भन्ने कुरा मिडियाबाट सार्वजनिक भइसकेको र सोबारेमा नेपाल सदस्य बन्न नसक्नेबारे पत्रचार गर्न पनि माग गरे। यस्तै, सचेतक गुरुङले एमसीसी पास गर्ने सम्बन्धमा १२ बुँदै घोषणापत्र जारी भएको र त्यो अमेरिकाले अहिलेसम्म स्वीकार नगरेको बताए। अमेरिकाले एमसीसी स्वीकार गर्ने वा नगर्ने भन्ने विषयमा पनि सरकारले पत्रचार गर्नुपर्ने उनको माग छ। उनले एमसीसीबारे १२ बुँदै घोषणापत्र स्वीकार गरेको अवस्थामा पारित हुने स्वीकार नभएमा कार्यान्वयन प्रकृया नै रोकिने बताए।"
"प्रचण्डले प्रस्ताव गरेको १२५ सदस्यीय पोलिटब्यूरोमा असन्तुष्टि, होहल्ला भएपछि बैठक स्थगित","काठमाडौं : नेकपा माओवादी केन्द्रको जारी केन्द्रीय समिति बैठकमा विवाद भएको छ। अध्यक्ष पुष्पकमल दाहाल प्रचण्डले प्रस्तुत गरेको १२५ सदस्यीय पोलिटब्यूरो गठनको मापदण्डमा प्रश्न उठाउँदै केन्द्रीय सदस्यहरुले असन्तुष्टि जनाएका हुन्। पोलिटब्यूरो गठनको मापदण्ड, कुन स्तरका नेतालाई कसरी राखियो, वरियता के हो भनेर प्रश्न गर्दै केन्द्रीय सदस्यहरुले प्रश्न उठाएर होहल्ला नै गरेपछि अहिले एक घण्टाका लागि बैठक स्थगित गरिएको छ। यद्यपि बैठकले अध्यक्ष प्रचण्डले प्रस्ताव गरेको १२५ सदस्यीय पोलिटब्यूरो गठन प्रस्ताव पारित गरिसकेको छ। गठित पोलिटब्यूरोका सदस्यहरुको नाम उच्चारण गर्दा अध्यक्ष प्रचण्ड पटक पटक अल्मलिएका थिए।"
राष्ट्रियसभामा दुई विधेयक पेश,"काठमाडौं : राष्ट्रियसभामा दुई विधेयक पेश गरिएको छ । बिहीबारको बैठकमा राष्ट्रियसभाका सचिव राजेन्द्र फुँयालले प्रतिनिधिसभाबाट पारित भएका मदन भण्डारी विज्ञान तथा प्रविधि विश्वविद्यालय विधेयक२०७६ र तेजाव तथा अन्य घातक रासायनिक पदार्थ (नियमन) विधेयक२०७९ पेश गरेका हुन्। यस्तै, बैठकमा राष्ट्रियसभाका अध्यक्ष गणेशप्रसाद तिमिल्सिनाले राष्ट्रपति कार्यालयबाट मन्त्रिपरिषद् गठनसम्बन्धी पत्र पढेर सुनाएका थिए। यही असार २० गते प्रधानमन्त्री शेरबहादुर देउवाको सिफारिसमा राष्ट्रपति विद्यादेवी भण्डारीले मन्त्रिपरिषद् हेरफेर गरेका थिए। राष्ट्रिय सभाका अध्यक्ष तिमिल्सिनाले मन्त्रिपरिषद् सदस्यको नाम पढेर सुनाएका थिए।"
"प्रस्तावित माओवादीको पोलिटव्युरोमा प्रचण्ड परिवारका चार जना, हेर्नुस् सूची","काठमाडौं : नेकपा माओवादी केन्द्रको जारी केन्द्रीय समिति बैठकमा अध्यक्ष पुष्पकमल दाहाल 'प्रचण्ड'ले १२५ सदस्यीय पोलिटव्युरो प्रस्ताव गरेका छन्। प्रज्ञा प्रतिष्ठानमा बिहीबार उनले प्रस्तावित १२५ सदस्यको नाम पढेर सुनाएका थिए। प्रचण्डले प्रस्ताव गरेको सूचीमा उनका छोरी, बुहारी र भाइसमेत परेका छन्। सूचीमा प्रचण्डसहित छोरी रेनु दाहाल, बुहारी बिना मगर र नारायण दाहाल परेका छन्। परिवारका सदस्यहरुलाई केन्द्रीय सदस्य बनाएपछि यसअघि नै नेता कार्यकर्ताहरुले प्रचण्डको विरोध गरेका थिए। पोलिटव्युरो सदस्यको सूचीमा समेत विरोध भएको छ। प्रचण्डले सुनाएको सूची मान्य नहुने भन्दै नेताहरुले विरोध जनाएपछि केही समयका लागि बैठक स्थगित भएको छ। प्रस्तावित पोलिटव्युरो सदस्यहरु पुष्पकमल दाहाल प्रचण्ड, नारायणकाजी श्रेष्ठ, कृष्णबहादुर महरा, देवप्रसाद गुरुङ, गिरिराजमणि पोखरेल, वर्षमान पुन, हरिबोल गजुरेल, शक्तिबहादुर बस्नेत, जनार्दन शर्मा, चक्रपाणि खनाल, पम्फा भुसाल, हितमान शाक्य, कुलप्रसाद केसी, मातृकाप्रसाद यादव, जयपुरी घर्ती, लीलामणि पोखरेल, दिनानाथ शर्मा, हितराज पाण्डे, विश्वनाथ साह, डिलाराम आचार्य, उर्मिला अर्याल, श्रीराम ढकाल, सुरेन्द्रकुमार कार्की, नारायण दाहाल, सन्तु दराई, गणेशमान पुन, हितमान कालीबहादुर मल्ल, कमला रोका, झक्कुप्रसाद सुवेदी, सुरेशकुमार राई, शशी श्रेष्ठ, रेखा शर्मा, पूर्णकुमारी सुवेदी, गंगा कार्की लगायत छन्। महेश्वरजंग गहतराज, कृष्णध्वज खड्का, भरतप्रसाद शाह, जोखबहादुर महरा, राजकुमार यादव, मायाप्रसाद शर्मा, यशोदा सुवेदी, सूर्य सुवेदी, सावित्रीकुमार काफ्ले, दिलीप प्रजापति, लक्ष्मण पन्त, हरिबहादुर चुमान, लेखनाथ न्यौपाने, रामेश्वर राय, देवेन्द्र पौडेल, गणेश शाह, सुनील मानन्धर,देवेन्द्र पराजुली, सीता पोख्रेल, अजम्बर काम्वाङ, ओनसरी घर्ती, महेन्द्र पासवान, वामदेव क्षेत्री, बलावती शर्मा, प्रकाशहरि पोखरेल, दीपेन्द्र पुन, सत्या पहाडी, सन्तुकुमार चौधरी, नेपबहादुर चौधरी, दुर्गाजयन्ती राई, रेनु दाहाल, देवराज रेग्मी, केशव नेपाल, बीना मगर, शिवराज चौलागाई, युवराज दुलाल छन्। त्यस्तै रामप्रसाद सापकोटा,अजयशंकर नायक, सुशिला सिम्खडा, कुमारी मोक्तान, राजकुमार शर्मा, धर्मशीला चापागाई, चूडामणि खड्का, हरि दाहाल, ओम शर्मा, लोकेन्द्र लम्साल, रामदीप आचार्य, वसन्त घर्ती, राजन दाहाल, टीका बुढाथोकी, शालिकराम जमकट्टेल, विमला सुवेदी, गोपाल शर्मा, निर्मल बराल, कृष्ण केसी, हिमाल शर्मा, रेनु चन्द, श्याम श्रेष्ठ, खिमलाल देवकोटा, त्रिलोचन भट्ट, महेन्द्रबहादुर शाही लगायत छन्।"
सुनको मूल्यमा आज पनि भारी गिरावट,काठमाडौं : सुनचाँदी बजारमा बिहीबार छापावाल सुनको मूल्य प्रतितोला एक हजार ४०० ले घटेको छ। आज सुनको बजार मूल्य प्रतितोला ९४ हजार ६०० कायम भएको छ । हिजो सुनको मूल्य प्रतितोला ९६ हजारमा कारोबार भएको थियो । बुधबार पनि एकै दिन सुनको मूल्यमा १ हजार ६ सयले गिरावट आएको थियो। नेपाल सुनचाँदी व्यवसायी महासङ्घले सार्वजनिक गरेको विवरणानुसार आज तेजाबी सुनको मूल्य प्रतितोला ९४ हजार १०० कायम भएको छ । यसको मूल्य अघिल्लो दिन प्रतितोला ९५ हजार ५०० थियो । त्यस्तै आज चाँदीको मूल्य प्रतितोला १० ले बढेर एक हजार १८५ तोकिएको महासङ्घले जनाएको छ । महासङ्घले अन्तर्राष्ट्रिय बजारमा हुने सुन तथा चाँदीको कारोबार मूल्यका तुलनामा यहाँ दैनिक कारोबार मूल्य तोक्दै आएको छ । एकैदिन सुनको मूल्य तोलामा एक हजार ६०० रुपैयाँले घट्यो सुनको मूल्य ह्वातै घट्यो
प्रचण्डको प्रतिवेदन सर्वसम्मतिले पारित,"काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले केन्द्रीय कमिटीमा प्रस्तुत गरेको राजनीतिक प्रतिवेदन सर्वसम्मतिले पारित भएको छ। बिहीबार बसेको केन्द्रीय कमिटीको बैठकले प्रचण्डले प्रस्तुत गरेको संक्षिप्त राजनीतिक प्रतिवेदन पारित भएको हो। प्रतिवेदनमा हालै सम्पन्न स्थानीय तह निर्वाचनको समीक्षा,आसन्न प्रदेश र प्रतिनिधि सभाको निर्वाचन, पार्टी सुढृढीकरण, एमसीसी,एसपीपीलगायत विषय वस्तु समेटिएको थियो। गत आइतबार प्रचण्डले केन्द्रीय कमिटीको तेस्रो पूर्ण बैठकमा १० पृष्ठ लामो संक्षिप्त राजनीतिक प्रतिवेदन पेश गरेका थिए।"
बीच सडकमै पानीको दह,"गोकर्णेश्वर : वरपरको सडक ठीकै छ, सहजै सवारी आवतजावत गर्न सक्छ। तर बीचमा पुगेपछि पानीका दह देखिन्छ, खाडल कति गहिरो छ भनेर सवारी एकछिन रोकिएर मात्र जाने गर्छन् सवारी चालक । यो दृश्य गोकर्णेश्वर नगरपालिका९ आरुबारीको सडकको हो । मेलम्चीको खानेपानी आयोजनाको पानीपोखरी बनेको भागको यो सडक पहिले नै कालोपत्र भइसक्नुपर्ने हो । ग्राभेल बिच्छ्याएर कालोपत्रको काम थाँती राख्दा दैनिक हजारौँ सवारी एवं पैदलयात्रुले सास्ती भोग्नुपरेको छ । हप्तौँदेखि सडक किनारमा ग्राभेल पनि थुपारिएको छ । ग्राभेल हालेर सडक नबनाउँदा पैदलयात्रामा कठिनाइ भएको स्थानीयवासी राजेन्द्र चालिसेले गुनासो गरे। राष्ट्रिय गौरवको मेलम्ची खानेपानी आयोजनाको कामका लागि उपयोग भएको सडक हेर्ने जिम्मा पाएको काठमाडौँ उपत्यका खानेपानी लिमिटेड आयोजना कार्यान्वयन निर्देशनालय र निर्माण व्यवसायीले बेलैमा काम गर्न ध्यान नदिँदा यात्रु मर्कामा परेका हुन् । जसका कारण स्थानीयवासीले आयोजनालाई गाली गरिरहेका छन् । निर्देशनालयका सूचना अधिकारी एवं आयोजना उपनिर्देशक चन्द्रकुमार पाँ श्रेष्ठ यो सडक कालोपत्र हुने क्रममा रहेको बताउँछन्। वर्षात्का कारण केही समय काम रोकिए पनि छिट्टै काम सम्पन्न हुने उनको भनाइ छ । रासस"
"बाजुराको बुढीगंगाको त्रिशक्ति मावि मतदान केन्द्रमा तनाव, प्रहरीले गर्यो हवाई फायर","बाजुरा : बुढीगंगा नगरपालिका९ को त्रिशक्त मावि मतदान केन्द्रमा तनावको स्थिति सृजना भएको छ। नेकपा एमाले र सत्ता गठबन्धनका कार्यकर्ताबीच विवाद उत्पन्न भएपछि प्रहरीले हवाई फायर समेत गरेको छ। स्थिति नियन्त्रणमा लिन प्रहरीले हवाई फायर गरेको प्रमुख जिल्ला अधिकारी प्रकाशचन्द्र अधिकारीले अन्नपूर्णलाई जानकारी दिए । उनले भने,' स्थिति नियन्त्रणमा लिन प्रहरीले हवाई फायर गर्यो। अहिले अवस्था सामान्य छ। मतदान सुरु भइसकेको छ।' तनावको स्थिति सिर्जना भएपछि केही समय मतदान स्थगित भयो। ३० वैशाखमा स्थगित भएको निर्वाचन बिहीबार बिहान ७ बजेदेखि पुनः मतदान भइरहेको छ । वैशाख ३० गते भएको निर्वाचनमा धाँधली भएपछि मतदान स्थगित भएको थियो। सो नगरपालिकाको मेयर पदमा नेपाली कांग्रेसका रंगबहादुर खाती र एमालेका रामबहादुर बानियाँ उम्मेदवार छन् ।"
हामी यतिबेला भिजन र मिसनमा छौं : अध्यक्ष दाहाल,"काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्ड' ले आफ्नो पार्टीले छिट्टै विशेष महाधिवेशन गर्ने बताएका छन् । बिहीबार केन्द्रीय कमिटीको बैठकलाई सम्बोधन गर्दै अध्यक्ष दाहालले पार्टी सुदृढीकरण र राजनीतिक विकृति अन्त्य गर्न विशेष महाधिवेशन गर्न लागेको बताए। विकृति र विसंगतिका बारेमा बोल्न सक्ने माओवादी पार्टीमात्र रहेको उनको भनाइ छ। अध्यक्ष दाहालले राजनीतिक विसंगति रोक्न नयाँ समाजवादी आन्दोनको जरुरी भएको बताए । प्रतिनिधि र प्रदेशसभाको निर्वाचन अगाडि ठूला आन्दोलन गर्न नसकिने तर वैचारिक आन्दोलन गर्न सकिने अध्यक्ष दाहालले बताए । उनले भने, 'हिजो पनि हामी फरक थियौं र आज पनि फरक छौं । हामी एउटा भिजन र मिसनमा छौं ।' उनले आजको दुनियाँमा पुँजीवादले विश्वलाई अप्ठयारोमा पारेको बताए । अमेरिकी सहयोग परियोजना (एमसीसी) संशोधन गर्न एमालेको सहयोग खाजेको उनले बताए । 'एमसीसी संशोधन गर्न एमालेको सहरा खोज्यौं तर उसले गरेन । केही सीप नलागेपछि पारित गर्न बाध्य भयौं,'उनले भने।"
बजेट निर्माण प्रकरणमा प्रधानमन्त्री देउवा पनि दोषी : नविना लामा,"काठमाडौं : सांसद नविना लामाले बजेट निर्माण प्रकृयामा प्रधानमन्त्री शेरबहादुर देउवा दोषी रहेको बताएकी छन्। बिहीबार प्रतिनिधि सभामा बोल्दै सांसद लामाले बजेट निर्माण प्रकरणमा अर्थमन्त्री जनार्दन शर्मा मात्रै दोषी नभएको दावी गरिन् 'यो काम शर्मा एक्लैले गरेको भए त्यो समाचार बाहिर आएको दिन नै प्रधानमन्त्रीले शर्मालाई पदमक्त गरिसक्नुथ्र्यो । किन भएन ? प्रधानमन्त्री देउवा आफै दोशी हुनुहुन्छ,'उनले भनिन्। उनले प्रधानमन्त्री देउवाको सल्लाहअनुसार अनधिकृत रूपमा अमुक व्यक्तिलाई फाइदा पुग्ने गरी राजस्वको दरमा हेरफेर गरेको दावी गरिन्। बजेट निर्माण प्रकृयामा अमुक व्यक्ति संलग्न गराएर करका दररेट हेरफेर गर्नु राज्यविरुद्धको अपराध भएको उनको भनाइ छ। छानबिनलाई सहज बनाउन प्रधानमन्त्रीले पदबाट राजीनामा दिन माग गरिन्। उनले भनिन्,'यो हाम्रो समयको सबैभन्दा ठूलो भ्रष्टचार हो । यसमा संलग्न प्रधानमन्त्रीसहित सबै यसको भागिदार बन्नुपर्छ ।'"
"सिन्दुरसँग नागरिकता साट्न खोजिदैछ, विदेशी 'इन्ट्रेस्ट'मा विधेयक ल्याउन दिन्नौं : नवराज सिलवाल","काठमाडौं : नेकपा एमाले सांसद नवराज सिलवालले विदेशी 'इन्ट्रेस्ट'मा नागरिकता विधेयक ल्याउन नहुने बताएका छन्। बिहीबार प्रतिनिधिसभा बैठकको शून्य समयमा बोल्दै उनले राज्य व्यवस्था समित छलफल भइसकेको विधेयक फिर्ता नलिन आग्रह गरे। 'राज्य व्यवस्था समितिले व्यापक छलफल गरिकन संसदमा पेस गरेको नागरिकता विधेयक सरकारले फिर्ता लिँदैछ भन्ने कुरा आइरहेको छ। बोनाफाट नागरिकले नागरिकता पाउनुपर्छ तर विदेशीको इन्ट्रेष्ट पूरा गर्नेगरी राष्ट्रियतामाथि आँच आउने ढंगले चाहिँ नयाँ खालको व्यवस्था गरेर नागरिकता विधेयक ल्याउने कुरा मान्य हुँदैन,' उनले भने। उनले नेपालको दुवैतिर अरब अरब जनसंख्या भएको देश भएकाले सिन्दुरसँग नागरिकता नसाट्न आग्रह गरे। 'नेपाल दुवैतिर अरबअरब जनसंख्या भएको देशको बीचमा रहेको मुलुक हो। नागरिकता दिने सबालमा हामी उद्धार हुन सक्दैनौं। सिन्दुरसँग नागरिकता साट्ने प्रावधानलाई लिएर जान सकिँदैन,' उनले भने। राष्ट्रियतामाथि ठूलो आँच आउनेगरी सरकारलाई अघि नजान उनको आग्रह थियो।"
केन्द्रीय समितिमा जनार्दनले भने : एमालेले एसपीपीमा गरेको राष्ट्रघात छोप्न लोकप्रिय बजेटमा हमला गर्यो,"काठमाडौं : निवर्तमान अर्थमन्त्री जनार्दन शर्माले अमेरिकी स्टेट पार्टनरसिप प्रोग्राम (एसपीपी)मा गरेको राष्ट्रघात छोप्न प्रतिपक्षी नेकपा एमालेले बजेटमा हमला गरेको आरोप लगाएका छन्। बजेट निर्माण प्रक्रियामा अनाधिकृत व्यक्तिको प्रवेश र व्यापारिक घारानाको स्वार्थमा करको दर हेरफेरमा राजीनामा दिएर संसदीय छानविनमा तानिएका शर्माले नेकपा माओवादी केन्द्रको जारी केन्द्रीय समिति बैठकमा लोकप्रिय बजेट ल्याएका कारण एमालेले हमला गरेको आरोप लगाएका हुन्। केन्द्रीय सदस्यहरुले बजेट निर्माणमा भएको अनियमितता र राजीनामाबारे राखेको जिज्ञासाको जवाफमा शर्माले बजेटमा सिंगो पार्टीप्रति नै प्रहार गरिएको बताए। साधन प्रविधि र पुँजीलाई जोडेर ल्याएको बजेटले सामाजिक न्याय स्थापित गर्ने उनले जिकिर गरे। लोकप्रिय बजेट ल्याएका कारण प्रतिपक्षी एमालेले हमला गरेको छ। बजेटको लोकप्रियताबाट विपक्षी डराएको छ, उनले भने, एमालेले एसपीपी सम्झौता गरेर राष्ट्रघात गरेको थियो। त्यो राष्ट्रघात छोप्न यो लोकप्रिय बजेटमा हमला गर्यो। यो बजेटमा सिंगो पार्टीप्रति नै प्रहार गरिएको छ। शर्माले महाधिवेशनबाट पारित राजनीतिक दस्तावेजको आधार र पार्टीको निर्देशनमा बजेट बनाएको पनि स्पष्ट पारे। देशको हितमा बजेट छ, उनले भने, जुन भ्रम फैलिएको छ जनमानसमा, छानविन समितिलाई सजिलो होस् भनेर नैतिकताको आधारमा राजीनामा दिएको हो।"
विराटनगर बसपार्कको प्रतिक्षालयमा भेटियो पुरुषको शव,"विराटनगर : विराटनगर बसपार्कको प्रतिक्षालयमा बिहीबार बिहान एक जना पुरुषको शव भेटिएको छ। विराटनगर महानगरपालिका११ स्थित बसपार्कको प्रतिक्षालयमा सुतिरहेको अवस्थामा पुरुषलाई मृत फेला पारिएको मोरङ प्रहरीका प्रवक्ता डीएसपी दीपक श्रेष्ठले जानकारी दिए। उनका अनुसार अन्दाजी ५०५५ वर्षीय मृतकको पहिचान खुल्न बाँकी छ। स्थानीयले प्रहरीलाई दिएको जानकारी अनुसार बुधबार बेलुका साढे ८ बजेतिर ती पुरुष बसपार्कको प्रतिक्षालयमा भेटिएका थिए। यात्रु प्रतिक्षालयमा रहेको फलामको कुर्सीमै सुतेका उनी भोलिपल्ट बिहान मृत फेला परेका हुन्। वडा प्रहरी कार्यालय विराटनगरका डीएसपी दीपेन्द्र पञ्जीयार थारु नेतृत्वको टोलीले घटनास्थलमा पुगेर अनुसन्धान गरिहेको छ। मृतकको साथमा एउटा प्लाष्टिकको झोला फेला परे पनि पहिचान खुल्नै कुनै कागजात नभेटिएको प्रहरीले जनाएको छ। प्रहरीका अनुसार झोला खानतलासी गर्ने काम भइरहेको छ। बेलुका आएर प्रतिक्षालयमा बसेका पुरुष सुतिरहेको अवस्थामा मृत फेला परेका हुन्। विभिन्न कोणबाट घटनाको अनुसन्धान थालिएको छ, डीएसपी श्रेष्ठले भने, मृतकको पहिचान खुलेको छैन। साथमा भएको झेलामा पनि परिचय खुल्ने कुनै कागजात भेटिएन। शव पोस्टमार्टमका लागि कोसी अस्पताल लैजाने तयारी भइरहेको प्रहरीले जनाएको छ।"
"बिहारका पूर्वमुख्यमन्त्री लालु यादवको अवस्था नाजुक, शरीर चल्न बन्द : दिल्लीको एम्स अस्पतालमा उपचार","नयाँ दिल्ली : भारतको बिहार राज्यका पूर्वमुख्यमन्त्री तथा राष्ट्रिय जनता दलका अध्यक्ष लालुप्रसाद यादवलाई उपचारका लागि बुधबार राति पटनाबाट दिल्ली लगिएको छ। दिल्लीमा उनको अखिल भारतीय आयुर्विज्ञान संस्थान (एम्स)मा उपचारको लागि लगिएको छ। लालु यादवको स्वास्थ्य अवस्था नाजुक बन्दै गएको छ । उनको अवस्था चिन्ताजनक रहेको भारतीय सञ्चार माध्यममा उल्लेख छ । लालुका छोरा तेजस्वी यादवले भने, बुवाको पूर्ण चेकअप हुनेछ । त्यसपछि मात्र उपचार सुरु हुनेछ। अहिले बुवाको शरीरमा कुनै हलचल छैन ।' भर्याङबाट लडेर लालु यादवको तीन ठाउँमा भाँचिएको तेजस्वीले बताए। त्यसपछि उनको अवस्था बिग्रिंदै गएको हो।लालुको शीघ्र स्वास्थ्य लाभको लागि पटनाका मन्दिर र मस्जिदहरूमा प्रार्थना गरिएको छ। तेजस्वीले बुवालाई धेरै औषधि खुवाइएको बताए। शरीरमा आएको जटिलता हटाउन खाइएका दबाइले मुटु वा मिर्गौलामा कुनै प्रभाव नै नपरेकोले दिल्लीको एम्समा ल्याएको उनले बताए। तेजस्वीले बुबालाई सिंगापुर लैजान डाक्टरसँग कुरा गर्ने बताए। उनको कलेजोमृगौला प्रत्यारोपणको लागि कुरा भइरहेको छ। उनले भने, 'पहिला क्रिएटिनिन लगभग ४ थियो, जुन बढेर ६ भएको छ। बुवालाई छाती दुखेको र बिगत दुईतीन दिनदेखि ज्वरो आएको थियो।' लालु यादव पटनास्थित आफ्नो निवासको सिँढीबाट लडेका थिए। उनलाई पटनाको पारस अस्पतालमा भर्ना गरियो। तर उनको स्वास्थ्य अवस्था बिग्रिएपछि बुधबार एयर एम्बुलेन्सबाट दिल्लीको एम्स अस्पतालमा लगियो। ७५ वर्षीय लालु यादव एकैपटक धेरै रोगसँग लडिरहेका छन्। उनको यही महिना सिंगापुरमा मिर्गौला प्रत्यारोपण हुने भएको थियो । लालु यादव मधुमेह र उच्च रक्तचापबाट पनि पीडित हुन् । बिहारका मुख्यमन्त्री नितिश कुमारले बुधबार पारस अस्पतालमा लालु यादवलाई भेटेका थिए। उनले लालु यादवको उपचार सरकारी खर्चमा हुने बताएका छन् । एजेन्सी"
खोलाले बगाउँदै गरेको अवस्थामा शव फेला,"विराटनगर : मोरङको जहदा गाउँपालिका३ हात्तीबन्दामा खोलाले बगाउँदै गरेको अवस्थामा बिहीबार बिहान एउटा शव फेला परेको छ । सिंघिया खोलाले बगाएर ल्याउँदै गरेको अवस्थामा अन्दाजी ४०४५ वर्षका पुरुषको शव फेला परेको मोरङ प्रहरीका प्रवक्ता डीएसपी दीपक श्रेष्ठले जानकारी दिए । उनका अनुसार खोलाले मानिसलाई बगाइरहेको देखेपछि बिहान ७ बजेतिर स्थानीयले प्रहरीलाई खबर गरेका हुन् । मृतकको पहिचान खुल्न बाँकी रहेको प्रहरीले जनाएको छ । जिल्ला प्रहरी कार्यालय मोरङबाट प्रहरी निरीक्षक मोहन पोखरेल नेतृत्वको टोली घटनास्थलमा पुगेर अनुसन्धान थालेको छ । खोलाबाट बाहिर निकालेर शव पोस्टमार्टमका लागि विराटनगरको कोसी अस्पताल ल्याउने तयारी गरिएको डीएसपी श्रेष्ठले बताए । उनका अनसार शव सडेर दुर्गन्धित भएको अवस्थामा भेटिएको छ । खोलाले बगाउँदै गरेको पुरुषको शव सडेर दुर्गन्धित भएको अवस्थामा फेला पारिएको हो, उनले भने, मृतकको पहिचान खुलिसकेको छैन । मृतकको पहिचानको प्रयास भइरहेको र घटनाको अनुसन्धान थालिएको डीएसपी श्रेष्ठले बताए ।"
'नागरिकता विधेयकबाट सरकार किन पछि हट्यो ?',"काठमाडौं : राष्ट्रिय सभा सांसद खिमलाल भट्टराईले सरकारले नागरिकता विधेयक फिर्ता गर्न लागेको भन्दै आपत्ती जनाएका छन्। बिहीबार राष्ट्रिय सभामा बोल्दै सांसद भट्टराईले विधेयकमाथि छलफलका क्रममा करोडौंको लगानी भइसकेकाले विधेयक फिर्ता गर्न नहुने धारणा राखे। राष्ट्रियसभाका मुख्य सचेतक समेत रहेका भट्टराईले दुई वर्षभन्दा लामो समयको छलफल समेत अर्थहीन बनेको बताए। उनले नागरिकता विधेयकबाट सरकार किन पछि हटेको भन्दै प्रश्न गरे। उनले नागरिकता विधेयक फिर्ता गर्नुको कारण गृहमन्त्रीको जवाफ माग गरे। दुई वर्षसम्म करोडौंको लगानी गरेर विधेयकमाथि छलफल भएको र अहिले हचुवाको भरमा विधेयक फिर्ता गर्न लागेको भन्दै आपत्ती जनाए। उनले भने,' विधेयकमाथि छलफलमा करोडौंको लगानी भइसकेको छ। यही सदनबाट पास हुन्छ भन्ने लाग्य थियो। हामीले हिजोको दिनमा सत्तापक्षबाट पनि यो कुरा उठाएका थियौं। प्रतिपक्षबाट पनि उठेको हो। गम्भीरतापूर्वक नागरिकताको विषय उठाएका थियौं, तर अहिले विधेयक फिर्ता हुँदैछ।' उनले जन्मसिद्ध नागरिकका छोराछोरीहरुले नागरिकता नपाउने मधेशमा ठूलो समस्या रहेको बताए। सरकारले आजको प्रतिनिधि सभाबाट नागरिकता विधेयक फिर्ता लिने लिने भएको छ। दुई वर्षदेखि प्रतिनिधिसभामा विचाराधीन अवस्थामा रहेको नागरिकता विधेयक मन्त्रिपरिषद्को बैठकले फिर्ता लिने निर्णय गरेपछि आज फिर्ता हुन लागेको हो।"
निरीह कर्मचारी प्रशासन,"विकासे बजेट रातारात असारमा खर्च गर्ने परिपाटीले यस पटक पनि निरन्तरता पाएको छ। मन्त्रीको अघि कर्मचारीतन्त्र निरीह छ। त्यसको प्रत्यक्ष असर विकासे खर्च र आयोजना निर्माणमा देखिएको छ। तर, राम्रो दक्खल राख्ने कर्मचारीलाई पठाउने हो भने आयोजना निर्माणको काम समयमै सम्पन्न हुँदैन भन्ने होइन। निर्धारित समयमै सम्पन्न भएका आयोजनाहरू पनि छन्। कतिपय पुलहरू निर्धारित समयभन्दा पहिला पनि बनेका छन्। भवनहरू पनि निर्धारित समयमा भन्दा पहिला बनेका उदाहरण हामीसामु छन्। किनभने, त्यस्ता आयोजनामा काम गर्न सक्ने र बुझेका आयोजना प्रमुख थिए। भौतिक योजना मन्त्रालयमा पैसा कमाउने नियतले मन्त्री बन्ने चलन छ। अघिल्लो मन्त्रीले कति कमायो र त्योभन्दा बढी मैले कसरी कमाउँछु भन्ने मात्रै ध्याउन्न मन्त्रीमा हुन्छ। आयोजना समयमै सम्पन्न गर्ने र देशमा विकास निर्माण गर्ने भन्ने लक्ष्य नै मन्त्रीले लिएको हुँदैन। देश र जनताको सेवा गर्न, विकासका कामलाई तीव्रता दिन भनेर कुनै पनि पार्टीको नेतासांसद मन्त्री बनेको देखिँदैन। भौतिकमन्त्री बन्न राजनीतिक दबाब दिने र पार्टीमा पनि तँछाडमँछाड नै चल्छ। किनभने, हरेक वर्षको बजेटबाट सरकारले छुट्ट्याउने विकास खर्च वा पुँजीगत खर्चको मुख्य हिस्सा भौतिक मन्त्रालयमा जाने गर्छ। त्यही भएर नै जहाँ बढी बजेट छ, जहाँ ठूला आयोजना छन्, त्यहाँ नै मन्त्रीहरू पैसा कमाउने नियतले जाने गरेका छन्। मन्त्री बन्नेबित्तिकै सचिवदेखि आयोजना प्रमुखसम्म आफूनिकट व्यक्ति ल्याउने र पुरानालाई सरुवा गरिहाल्ने चलन छ। मन परेका कर्मचारीहरू भरेपछि मन्त्रीले भनेअनुसारका काम हुने नै भए। त्यसैगरी आयोजना प्रमुखहरू पनि आफूले चाहेअनुसारका व्यक्ति पठाउने गरिन्छ। अनि, ठेकेदार छनोट गर्ने बेलादेखि ठेकेदारलाई कामको आदेश दिने बेलासम्म पैसाको बारेमा चलखेल हुने गर्छ। यसैकारण समयमा ठेक्का लाग्न नसक्ने हुन्छ। कुनै ठेकेदारले मागेको कमिसन दिन सक्दिन भन्यो भने उसलाई अयोग्य ठहर गर्ने गरेको पनि सुनिन्छ। ठेक्कापट्टाको जुन चक्र छ, त्यसमा गलत नियत भएका व्यक्तिहरू हाबी हुन्छन्। त्यसैकारण सही ठेकेदार छनोट नै हुन सक्दैन। अनि, छनोट भएका ठेकेदारले २० प्रतिशत पेस्की सरकारबाट लिन्छन् र त्यसमध्ये १० प्रतिशत घुस खुवाउँछन, ठेक्का पाएबापत। पेस्की लिएको पैसा ठेकेदारले अलिअलि आयोजनामा लगानी गर्छन्। त्यसपछि काम नै थन्क्याएर बस्छन्। यसकारण समयमा आयोजना सम्पन्न हुनै सक्दैनन्। समय मात्रै थपिने गर्छ। ठेक्का पाइसकेपछि ठेकेदारले मूल्य बढेको लगत पनि पाउँछन्। त्यसकारण ढुक्कसँग बस्छन्। प्रायः सबै सरकारी आयोजनाको हालत यस्तै छ। दातृ निकायको सहयोगका आयोजनामा सर्तहरू पालना गर्नुपर्ने हुन्छ। तर, त्यस्ता आयोजनामा बुझ्दै नबुझेका कर्मचारीहरूलाई पठाउने गरिन्छ। कर्मचारीले सर्तहरू बुझ्न सक्दैनन्, त्योअनुसार रिपोर्टिङ पनि गर्न सक्दैनन्। अनि दातृ निकायले स्वीकृति दिँदैन, अनि काम हुँदैन। अहिले जति पनि विदेशी आयोजनाहरूको काम रोकिएर बसेका छन्, ती सबै कर्मचारीहरूले काम गर्न नसकेर नै हो। एउटा सानो कागज समयमा नपुर्याएको कारणले दातृ निकायहरूले स्वीकृति दिँदैनन्। स्वीकृति नदिएपछि काम हुन सक्दैन। यसरी हेर्दा, हाम्रो विकास निर्माण समयमा सम्पन्न हुन नसक्नु र असारे विकासमा भर पर्नुपर्ने मुख्य कारण भनेको दक्ष जनशक्ति परिचालन गर्न नसक्नु नै हो। साथै, आयोजना व्यवस्थापन र ठेक्कापट्टाको परिचालनजस्ता कारणले पनि समस्या आएको हो। बजेट नपुगेको वा पैसा नभएका कारणले होइन। अलिअलि समुदायका पनि समस्या छन्। उदाहरणका लागि एउटा टावर निर्माणमा समस्या भएको कारणले गर्दा पूर्वपश्चिम विद्युत् प्रसारणलाइन अवरुद्ध भएर बस्यो। त्यहाँका स्थानीयवासीले क्षतिपूर्ति जथाभावी मागिदिँदा आयोजना नै वर्षौंसम्म अवरुद्ध भयो। टावरले चर्चेको क्षेत्रभन्दा बाहिरको क्षेत्रको पनि क्षतिपूर्ति मागिदिए। त्यो क्षतिपूर्ति दिन सक्ने अवस्था पनि थिएन। नदिने हो भने बनाउन दिन्नौं भनेर स्थानीयवासीले रोकिदिए। नागढुंगाको सुरुङमार्गमा पनि समयसमयमा समुदायका कारण समस्या आइरहेका हुन्छन्। यी त केही उदाहरण मात्र हुन्। धेरै आयोजनाहरूमा समुदायको अवरोधका कारण असर परिरहेको छ। विदेशी सहायताका आयोजनाहरूमा पनि यही समस्या छ। स्थानीय समुदायका पूरा गर्न नसकिने मागका कारण पनि आयोजना निर्माणमा अवरोध हुने गरेको छ। सामान चोरिदिने, तोडफोड गर्ने, काम गर्न नदिने, अतिरञ्जित तरिकाले मुआब्जा तोकिदिने जस्ता गतिविधिमा स्थानीय निकायले हेर्नुपर्ने हो। तर राजनीतिक ढाकछोपमा स्थानीय निक(ायले नगरेको देखिन्छ। उल्टै स्थानीय निक(ाय नै समान ओसार्ने ट्रक, ट्रिपरहरूको कारण ध्वनि प्रदूषण भयो भन्ने, बाटो जाम भयो भन्ने, धूलो उड्यो भन्ने गर्छन्। राजनीति प्रेरित स्वार्थ समूहले स्थानीय निकायमा भूमिका खेल्ने गर्छन्। ती स्वार्थ समूहहरूले राजनीतिक सहयोगबिना स्वतन्त्र ढंगले अवरोध गर्न सक्दैनन्। यस्तो कुरामा सबै पार्टीका नेताहरू मिल्छन्। मुअब्जाको भाउ बढाउनेलगायत अन्य अवरोधका गतिविधि गरिदिन्छन्। त्यसबाट केही प्रतिशत रकम उनीहरूले पनि पाउँछन्। तीन तहको संरचना लागू भएपछि केन्द्रीय शासन प्रणाली विकेन्द्रीकृत हुने र विकास हुने परिकल्पना थियो। तर, विकास खर्चको अनुपात हेर्दा पहिले र अहिलेमा केही फरक छैन । संघीय सरकारको बजेट खर्चको आँकडामा सुरुको वर्ष र पछिल्लो तीन वर्षलाई दाँ(ज्दा पनि खर्च गर्ने अनुपात बढेको देखिँदैन। एक तिहाइ नगरपालिकाले भने राम्रै काम गरेका छन्। उनीहरूले आफ्नो बजेटको परिचालन गर्दा स्थानीय अवरोधलाई हटाउने, स्थानीयसँग मिलेर काम गर्ने, राजनीतिक दलहरू नै गएर बहस तथा वार्ता गर्ने काम आफ्नोस्तरको आयोजनामा गरेका छन्। तर, संघीय सरकारका आयोजनाहरूमा सहयोग जुटाउन नगरपालिकाले कुनै अग्रसरता देखाएको पाइँदैन। बजेट खर्च नहुनु र आयोजना सम्पन्न हुन नसक्नुको अर्को कारण आयोजना छनोट पनि हो। किनभने ठूला आयोजनाहरू छनोट गर्दा धेरै वर्षको अध्ययन पछि मात्र बजेटमा समावेश गरिन्छन्। सरकारले सञ्चालन गर्न खोजेका ठूला आयोजनाहरू तयारी भएका हुन्छन्। तर राजनीतिक दबाबमा आउने पटके आयोजनाहरू भने कुनै तयारी बिना नै आएका हुन्छन्। तुरुन्तै काम हुने आयोजना भनेका ठेक्कापट्टासम्मका कामहरू सिध्याएर ठेकेदार छनोट भइसकेपछिको आयोजना मात्रै बजेटमा राख्ने भन्ने अवधारणा हो। त्यो हरेक वर्ष भन्ने पनि गरिन्छ। आयोजनाको सम्पूर्ण खरिद प्रक्रिया टुंग्याएर खरिद योजना तर्जुमा गरिएको हुनुपर्छ भनेर आर्थिक कार्यविधि तथा उत्तरदायित्व ऐनमा नै उल्लेख भएको छ। खरिद योजना नबनेका आयोजनाहरूलाई बजेटमा राख्न पाइँदैन भनेर उक्त ऐनमा भनिएको नै छ। प्रोजेक्ट बैंकमा नभएका आयोजनाहरू पनि राख्न पाइँदैन भनिएको छ। यो कार्यविधिको, नियमावलीको कमजोरी भने होइन। कमजोरी भनेको मन्त्री फेरिएपिच्छे कर्मचारी परिवर्तन गरिरहने प्रवृत्ति नै हो। कानुनमा सुधार गर्नुपर्ने विषयहरू धेरै नै कम छन्। त्यसको बाबजुद सार्वजनिक खरिद ऐनमा भएका केही व्यवस्थाका कारण आयोजना समयमा सम्पन्न नहुने र विकास बजेट पनि खर्च नहुने बाधकका रूपमा रहेका छन। अहिलेको ऐनले ठेकेदारहरूलाई ठेक्का पाइसकेपछि २० प्रतिशत पेस्की दिने प्रावधान छ। ऐनमा त्यो प्रावधान किन राखिएको थियो भने कुनै बेला मुलुकमा सरकारी ठेक्का पाएबापत बैंकमा ठेक्का नै धितो राखेर कर्जा दिने व्यवस्था थिएन। ठेकेदारहरूले आफ्नै पुँजीबाट लगानी गर्नुपथ्र्यो। नेपाली ठेकेदारहरूको स्तरवृद्धि गर्न र अवसरको सिर्जना गर्न २० प्रतिशत अग्रिम परिचालन पेस्की दिने कानुनी व्यवस्था गरिएको हो। अब अहिले कतिपय ठेकेदारहरू धनी भइसके। दातृ निकायको सहयोगका आयोजनामा सर्तहरू पालना गर्नुपर्ने हुन्छ। तर, त्यस्ता आयोजनामा बुझ्दै नबुझेका कर्मचारीहरूलाई पठाउने गरिन्छ। कर्मचारीले सर्तहरू बुझ्न सक्दैनन्, त्योअनुसार रिपोर्टिङ पनि गर्न सक्दैनन्। त्यसैकारण, दातृ निकायले स्वीकृति दिँदैनन र काम पनि हुँदैन। आफैं पनि लगानी गर्न सक्छन्। अर्कोतिर व्यक्तिगत संस्थाहरूले पनि जग्गा धितो राखेर ऋण दिने वा आयोजनालाई धितोमा राखेर ऋण दिनुभन्दा सरकारी ठेक्कालाई धितोमा राखेर ऋण दिनु सुरक्षित भयो। किनभने सरकारले काम गरेपछि पैसा दिइहाल्छ। पैसा पाउनेबित्तिकै ठेकेदारले बैंकको कर्जा तिर्न पनि सक्छन्। सुरक्षित कारोबार ऐनले पनि यसलाई प्रत्याभूत गरेको छ। यस्तोमा अग्रिम भुक्तानीबापतको २० प्रतिशत दिन जरुरी देखिँदैन। बैंकबाट ऋण लिएर सरकारी ठेक्काको काम गर्नुपर्दा ठेकेदारले जसरी पनि काम गर्छन। बैंकले त साँवा र ब्याज खोज्छ। काम नगरे सरकारले भुक्तानी गर्दैन। अनि भुक्तानी नभए बैंकले दबाब दिन्छ, कालोसूचीमा राखिदिन्छ। यसो गर्दा घुस दिने प्रवृत्तिलाई निरुत्साहित गर्छ। उदाहरणका लागि भारतको बिहार राज्यमा अग्रिम भुक्तानी हटाएपछि ठेकेदारले धमाधम काम गर्न थाले। बैंकबाट कर्जा लिएर आयोजनाको काम सुरु गरेपछि समयमा आयोजना सम्पन्न गर्ने र साँवाब्याज तिर्ने दबाबमा काम सम्पन्न हुन थाले। अर्को समस्या भनेको, ठेक्का पाएपछि सबकन्ट्र्याक राख्नुपर्ने व्यवस्था खरिद ऐनमै छ। यसले गर्दा मुन्द्रे ठेकेदारको हालिमुहाली र दादागिरीले आयोजनाका काम अलपत्र हुने गरेका छन्। मुन्द्रे ठेकेदारले आफ्नो क्षमताले ठेक्का नपाउने, ठूला कम्पनीले ठेक्का पाएपछि धरपकड गरेर सबकन्ट्र्याक हात पार्ने गरेका छन्। सबकन्ट्र्याकको व्यवस्था हटाउन त मिल्दैन। तर, मूल ठेकेदारले ठेक्का आह्वानपत्रमा नै सबकन्ट्र्याक्टरको नाम नै उल्लेख गर्ने व्यवस्था हुने हो भने मुन्द्रे ठेकेदारहरू विस्थापित हुन्थे। यसले आयोजना अघि बढाउन सहज हुन्थ्यो। यस्तै, ऐनमा नै ठेकेदारले काम सुरु गर्नुभन्दा अघि नै सरकारलाई कार्यसूचीको जानकारी गराउनुपर्ने व्यवस्था छ। त्यो कार्यसूचीबमोजिम पहिलो चरणको काम नहुने बित्तिकै ठेक्का तोड्न सक्ने र कालोसूचीमा पठाउन सक्ने भन्ने प्रावधान राख्न जरुरी छ। यो हुनेबित्तिकै अहिले अल्झिएर बसेका आयोजनाको काम सुरु हुन सक्छन्। अहिले भने म्याद गएपछि मात्रै कार्बाही गर्ने भन्ने प्रावधान छ। तर, यहाँ म्याद थपेको थप्यै हुन्छ। सबैभन्दा महत्वपूर्ण पाटो भनेको आयोजना व्यवस्थापन र दक्ष कर्मचारीको खटनपटन नै हो। त्यस्ता कर्मचारीहरूको विकास गर्ने र आवश्यक तालिम दिने नै हो। सरकारी तथा वैदेशिक सहायताका आयोजना सञ्चालनका निमित्त उनीहरूलाई तयार गर्नुपर्छ। मन्त्रीले टपक्क टिपेर कर्मचारीलाई आयोजनामा पठाउने कार्य बन्द हुन जरुरी छ। आन्तरिक प्रतिस्पर्धाबाट सक्षम र योग्य कर्मचारी खटाउने परिपाटी बसाल्न जरुरी छ।"
अर्थमन्त्रीलाई विवादमा तानेर गठबन्धन ढाल्ने षडयन्त्र असफल भयो : प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्ड' ले अर्थमन्त्री जनार्दन शर्मालाई विवादमा तानेर गठबन्धनलाई समाप्त पार्ने षड्यन्त्र भएको बताएका छन् । पार्टीको केन्द्रीय कमिटी बैठकलाई सम्बोधन गर्दै बिहीबार अध्यक्ष दाहालले अर्थमन्त्रीलाई विवादमा तानेर गठबन्धन भत्काउने प्रयत्नमा रहेका शक्तिलाई शर्माले राजीनामा दिएर गतिलो जवाफ दिएको बताए। अध्यक्ष दाहालले अर्थमन्त्री शर्माले राजीनामा दिएर उच्च नैतिकता प्रर्दशन गरेको बताए । उनले पार्टी र स्वयं आफूले शर्मालाई राजीनामा दिन दबाब नदिएको समेत स्पष्ट पारे । दाहालले भने, 'अर्थमन्त्रीले राजीनामा दिएर उच्च नैतिकता प्रर्दशन गर्नु भएको छ । उहाँले त्यागको सन्देश दिनुभयो ।' वर्तमान सत्ता गठबन्धन भत्काउन विरोधी शक्तिहरु लागेको र अर्थमन्त्रीलाई विवादमा तानेर गठबन्ध ढाल्ने योजनामा रहेकाहरुलाई अर्थमन्त्रीले राजीनामा दिएर उनीहरुको षडयन्त्र विफल पारेको समेत अध्यक्ष दाहालले बताए।"
नेपाल क्यानडासँग पराजित,"काठमाडौं : नेपाल क्यानडासँगको दोस्रो तथा अन्तिम एकदिवसीय खेलमा पराजित भएको छ। क्यानडाको किङ सिटीस्थित मेपल लिफ क्रिकेट मैदानमा गए राति सम्पन्न खेलमा नेपाल क्यानडासँग ८३ रनले पराजित भएको हो। क्यानडाले नेपाललाई जितका लागि १८९ रनको लक्ष्य दिएको थियो। नेपाल ३९ दशमलव २ ओभरमा सबै विकेट गुमाउँदै १०५ रनमा समेटियो। नेपालका लागि देव खनालले सर्वाधिक २६ रनको योगदान दिए भने पवन सर्राफले १४ रन जोडे। यसैगरी विनोद भण्डारी, बसिर अहमेद र आदील आलमले समान १३ रन जोडे। कप्तान सन्दीप लामिछानेले ११, रोहित पौडेलले ६, करण केसीले ५ तथा कुशल भुर्तेलले १ रन जाडे भने दपेन्द्रसिंह ऐरी र आरिफ शेख खाता नखोल्दै पभेलियन फर्किए। बलिङतर्फ क्यानडाका अमर खालीद, सलमान नजर, रोमेल साहजाद, साद बिन जफर र हर्ष थाकेरले समान २२ विकेट लिए। त्यसअघि टस हारेर पहिले ब्याटिङ थालेको क्यानडाले ५० ओभरमा ९ विकेट गुमाएर १८८ रनको योगफल बनाएको थियो। क्यानडाका लागि श्रेयस मोभाले ५० रनको अर्धशतकीय पारी खेले भने आरोन जोनसनले ४४ तथा अमर खालीदले अविजित ३० रन बनाए। यसैगरी उदयवीर सिंहले १६ तथा अखिल कुमारले १२ रन जोडे। बलिङतर्फ नेपालका कप्तान सन्दीप लामिछानेले ३, दीपेन्द्रसिंह ऐरीले २ तथा बसिर अहमद, किशोर महतो, करण केसी र आदील आलमले समान ११ विकेट लिए। नेपाल दुई खेलको एकदिवसीय सिरिजका लागि क्यानडा गएको हो। क्यानडाविरुद्धको पहिलो एकदिवसीय खेल भने वर्षाका कारण रद्द भएको थियो। आइसिसी विश्वकप लिग दुईअन्तर्गत स्कटल्याण्डमा आयोजना हुने त्रिकोणात्मक एकदिवसीय सिरिज खेल्नुअघि नेपालले क्यानडाको भ्रमण गरेको हो। अब नेपाली टोली स्कटल्याण्ड प्रस्थान गर्नेछ। नेपालले स्कटल्याण्डमा लिग दुईअन्तर्गत आयोजक स्कटल्याण्ड र नामिबियासँग खेल्नेछ।"
काठमाडौं र हेटौंडामा हैजा देखिएपछि चितवन जोखिममा,"चितवन : काठमाडौँ र हेटौँडामा हैजाको सङ्क्रमण देखिएपछि चितवन उच्च जोखिममा परेको छ । यी दुवै ठाउँमा चितवनका बासिन्दाको दैनिक ओहोरदोहोर हुने भएकाले जोखिम बढेको हो । यससँगै हेटौँडाका अधिकांश बिरामी उपचारका लागि चितवन आउने गर्दछन् । भरतपुरको सहरी क्षेत्रमा बर्सातको समयमा डुबान हुने हुँदा यहाँको पानीमा जुनसुकै बेला प्रदूषण हुनसक्ने उच्च जोखिम छ । यससँगै यहाँका सरोकारवालाले हैजाबाट बच्न खानपानमा विशेष ध्यान दिन आग्रह गरेका छन् । भरतपुर अस्पतालका फिजिसियन डा प्रमोद पौडेल मुख्यरुपमा शुद्ध पानी पिउन सुझाव दिएका छन्। उनको भनाइमा पानी निर्मलीकरण गरेर पिएमा सङ्क्रमण फैलिन पाउँदैन । शौचालय गएर फर्किएपछि साबुनपानीले राम्रोसँग हात धुन तथा फलफूल सफा पानीले राम्रोसँग धोएर खान उनले सुझाव दिए। पौडेलले भने, 'पानी उमालेर वा क्लोरिन हालेर मात्रै पिउनुपर्छ ।' हैजा फैलिएको क्षेत्रमा जाँदा उच्च सावधानी अपनाउनुपर्ने उनले बताए। खानेपानीको पाइपमा ढल मिसिन सक्ने भएकाले विशेष ध्यान दिनुपर्ने उनको भनाइ छ । लगातार पातलो चौलानीपानीजस्तो दिसा हुने, पेट दुख्ने, कसैकसैलाई ज्वरो आउने, जल वियोजन हुने, रक्तचाप घट्ने जस्ता लक्षण देखिएमा हैजा हुनसक्ने चिकित्सक बताउँछन् । यससँगै मिर्गौलामा असर गर्ने र मृत्युसमेत हुनसक्ने भएकाले रोगको लक्षण देखिएमा तत्काल चिकित्सककहाँ जान उनले सुझाए। सङ्क्रमण पानीमार्फत फैलिन नलिन भरतपुर खानेपानी व्यवस्थापन बोर्डले विशेष ध्यान दिएको कार्यकारी निर्देशक प्रजापति दाहाल बताउँछन्। भरतपुरका डुबान भएका क्षेत्रमा जमेको पानी पाइप फुटेका ठाउँबाट भित्र जान सक्ने भन्दै विशेष निगरानी गरिएको उनले बताए। ठाउँठाउँबाट नियमितरुपमा नमूना सङ्कलन गरी परीक्षण भइरहेको उनले जानकारी दिए। दुई दिनअघि जिल्ला सरसफाइ तथा स्वच्छता समिति चितवनको बैठकले पानीका स्रोत र वितरणमा विशेष ख्याल गर्ने निर्णय गरेको थियो । भरतपुर महानगरमा ९२ प्रतिशतले सरकारी तवरबाट वितरण गरिएको पानी उपभोग गर्दै आएका छन् । जिल्लामा छिमेकी जिल्लाबाट उपचारका लागि बिरामी आउने भएकाले पनि सङ्क्रमणको जोखिम उच्च रहेको चिकित्सकको भनाइ छ । प्रमुख जिल्ला अधिकारी आस्मान तामाङले जोखिम रहने भएकाले उच्च सावधानी अपनाउन सरोकारवाला निकायलाई आग्रह गरिएको बताए। रोग भित्रिन नदिन आवश्यक सावधानी अपनाउन भनिएको उनको भनाइ छ । भित्रिहालेमा नियन्त्रण र उपचारका लागि आवश्यक प्रबन्ध गरिने उनले बताए। काठमाडौं उपत्यकामा थप तीन जनामा हैजा पुष्टि काठमाडौंमा हैजा संक्रमण हुनेको संख्या १७ पुग्यो हैजा महामारी, जोगिन के गर्ने ? काठमाडौंमा थप दुई जनामा हैजा, संक्रमितको संख्या १९ पुग्यो हेटौडा र भक्तपुरमा पनि देखियो हैजा, संक्रमितको संख्या २१ पुग्यो हेटौंडामा पनि देखियो हैजा, संक्रमित संख्या २१ पुगे रासस"
सरकारले आज प्रतिनिधि सभाबाट नागरिकता विधेयक फिर्ता लिने,"काठमाडौं : सरकारले प्रतिनिधि सभाबाट नागरिकता विधेयक फिर्ता लिने लिने भएको छ। दुई वर्षदेखि प्रतिनिधिसभामा विचाराधीन अवस्थामा रहेको नागरिकता विधेयक मन्त्रिपरिषद्को बैठकले फिर्ता लिने निर्णय गरेकाले आज फिर्ता लिन लागेको हो। प्रतिनिधिसभाको आज बस्ने बैठकमा गृहमन्त्री बालकृष्ण खाँणले नेपाल नागरिकता (पहिलो संशोधन) विधेयक, २०७५ फिर्ता लिने प्रस्ताव गर्ने भएका छन्। नागरिकता विधेयकमा दलहरूबीच सहमति हुन सकेको छैन। नागरिकता विधेयकमा व्यवस्था गरिएको वैवाहिक अंगीकृत, अंगीकृत, जन्मसिद्ध नागरिकका सन्तानलाई दिने नागरिकता, गैरआवासीय नागरिकलाई दिने नागरिकता, आमाको नामबाट नागरिकता दिने व्यवस्थालगायतका प्रावधानमा सहमति जुट्न सकेको छैन। संसद्मा विचाराधीन रहेको यो विधेयक अगाडि बढाउन सरकारले पटक पटक प्रस्ताव गरेको थियो। मौजुदा संविधानअनुसार हालको नागरिकता ऐन संशोधन गर्नुपर्ने भएकाले संसद्मा संशोधन विधेयक पेस भएको थियो। नेपालको संविधान जारी भएको करिब सात वर्ष हुँदासमेत विद्यमान नेपाल नागरिकता ऐन, २०६३ मा संविधान अनुरूप आवश्यकता संशोधन हुन सकेको छैन। कानुनी संशोधनको अभावमा नेपालमा ठूलो संख्यामा संविधानतः नेपाली नागरिकता प्राप्त गर्न योग्य व्यक्तिहरू समेत नागरिकता प्राप्तिबाट वञ्चित भई राज्यविहीनताको अवस्थामा रहनु परेको छ। नयाँ संविधानअनुसार विद्यमान नेपाल नागरिकता ऐनमा समसामयिक संशोधन गर्नका लागि नेपाल नागरिकता ऐन संशोधन विधेयक, २०७५ प्रतिनिधिसभामा पेस भई प्रतिनिधिसभाको राज्य व्यवस्था तथा सुशासन समितिमा दुई वर्ष विचाराधीन रहेको थियो। राज्य व्यवस्था तथा सुशासन समितिले २०७७ असार ७ गते नेपाल नागरिकता ऐन संशोधन विधेयक बहुमतबाट पारित गरी २०७७ असार ९ गते प्रतिनिधिसभामा छलफलका लागि पेस गरेको थियो।"
पौडीले बदलिएको जीवन,"काठमाडौं : सिन्धुपाल्चोकको पाङ्ग्रेटार६ मा २०२८ सालमा जन्मिएका शंकर कार्की सानैमा पौडीमा पोख्त भएका थिए। उनी स्कुल बिदा हुनासाथ सुनकोशी नदीमा डुबुल्की मारिहाल्थे। बाल्यकालको यही लहडले उनमा पौडीको मोह बढ्न थाल्यो। सुनकोशीको फराकिलो नदी हुँदै उनी राष्ट्रिय खेलकुद परिषद्को साँघुरो पौडी पोखरीमा डुबुल्की मार्न थाले। काका ईश्वर कार्की पौडीकै राष्ट्रिय तथा अन्तर्राष्ट्रिय खेलाडी हुँदै प्रशिक्षक बनिसकेका थिए। शंकरले पनि उनकै पदचाप पछ्याउँदै २०५० सालबाट औपचारिक रुपमा पौडीको प्रशिक्षण सुरु गरे। पौडी पोखरीमा प्रशिक्षण गर्दागर्दै २०५२ सालमा राष्ट्रिय खेलकुद परिषद्को पौडी पोखरीमा लाइभगार्डको जागिरे जीवन पनि सुरु गरे। लाइभगार्डमा जागिर सुरु गरेपछि उनलाई पौडी खेल्न झन् सहज भयो। उनले जागिरे जीवनसँगै प्रशिक्षणलाई पनि निरन्तरता दिए। उनले चौथो र पौचौं राष्ट्रिय खेलकुद प्रतियोगितामा प्रतिस्पर्धा पनि गरे। राष्ट्रिय प्रतियोगितामा पदक जित्न नसके पनि विभिन्न खुला पौडी प्रतियोगिताहरूमा भने पदक जित्न सफल भए। प्रशिक्षण, पौडी प्रतियोगितामा सहभागिता र दैनिक काम गर्दागर्दै परिषद्ले आह्वान गरेको विभिन्न खेलहरूमध्ये पौडी खेलको डिप्लोमा कोर्सका लागि उनी छनोट भए। भारतको पटियालामा सन् २००२२००३ मा परिषद्कै छात्रवृत्तिमा उनले एक वर्षे कोर्स द्वितीय श्रेणीमा उतीर्ण गर्न सफल भए। डिप्लोमा कोर्स उतीर्णसँगै कार्कीले २०६१ सालमा प्रशिक्षकका रुपमा राष्ट्रिय खेलकुद परिषद्मा स्थायी जागिरे जीवन सुरु गरे। परिषद्मा जागिरे जीवनमा प्रवेशसँगै शंकर राष्ट्रिय खेलकुद परिषद्, नेपाल पौडी संघ र नेपाल ओलम्पिक कमिटीबाट सञ्चालन गरिएका विभिन्न तालिममा पनि सहभागी भए। सन् १९९७ मा काठमाडौंमा फिना रेफ्री एन्ड अफिसियल तालिममा सहभागी भएका उनले सन् २०१४ मा भारतको बेंग्लोर, २०१४ मै कतारको दोहामा प्रशिक्षण लिए। यसैगरी सन् २०१९ मा राष्ट्रिय खेलकुद परिषद्बाट एडभान्स ट्रेनिङ लिएका उनले सन् २०१९ मै ओलम्पिक पदक विजेता पेनिहाम्स्बाट लिङ्कनमा सञ्चालन गरिएको पाँच दिने प्रशिक्षण पनि लिएका थिए। सन् २०१९ मै टोकियो ओलम्पिकको पूर्व तयारीका लागि जापानमा आयोजना भएको एक महिने व्यवसायिक प्रशिक्षण लिने अवसर पनि उनले पाए। यसैगरी यही वर्ष परिषद्को आयोजनामा भएको एक साता लामो क्षमता अभिवृद्धि कोर्समा पनि शंकर सहभागी भएका थिए। उनले स्कुल टिचर कोर्स पनि पूरा गरेका छन्। विभिन्न संस्थामा प्रशिक्षण शंकरले सन् २००६ देखि २०१६ सम्म करिब एक दशक हिम्स स्कुलका खेलाडीलाई पौडीको प्रशिक्षण गराए। उनले हिम्सका विद्यार्थीलाई पौडी मात्रै सिकाएनन्, विभिन्न प्रतियोगिता आयोजना गराउनुका साथै अन्तर विद्यालय उमेर समूह पौडी प्रतियोगिता पनि सञ्चालन गरे। उनकै अग्रसरतामा सन् २००८ देखि २०१४ सम्म हरेक वर्ष विद्यालयस्तीय पौडी प्रतियोगिता आयोजना भयो। हिम्सको पौडी प्रतियोगिता त्यतिबेला विद्यालयस्तरीय प्रतियोगिताहरूमध्ये उत्कृष्ट मानिन्थ्यो। उनले नेपाल पौडी संघको मातहत रहेर विद्यालय तहका विद्यार्थीलाई प्रशिक्षण सञ्चालन गरेका थिए। हरेक वर्ष प्रतियोगिताहरू सञ्चालन भएकै कारण उत्कृष्ट खेलाडीहरू पनि जन्मिएका थिए। ओलम्पिक यात्रा शंकर विद्यालय तहदेखि विश्व खेलकुदको सर्वोच्च मञ्च ओलम्पिक यात्रा गर्ने प्रशिक्षक पनि हुन्। सन् २०१९ मा नेपालमा आयोजना भएको १३औं दक्षिण एसियाली खेलकुद (साग)मा नेपालले ऐतिहासिक सफलता हासिल गरेको थियो। जलपरी गौरिका सिंह एक्लैले चार स्वर्ण जित्दै इतिहास रचेको १३औं सागमा नेपालले पौडीमा चार स्वर्ण, चार रजत र चार कांस्य जितेको थियो। त्यो स्वर्णिम इतिहास बनाउन मुख्य भूमिका खेलेका थिए, पौडीका मुख्य प्रशिक्षक शंकर कार्कीले। उनकै प्रशिक्षणमा नेपालले ऐतिहासिक सफलता हात पारेको थियो। सागको १२औं संस्करणसम्म नेपालले पौडीको व्यक्तिगत स्पर्धामा स्वर्ण पदक जित्न सकेको थिएन। १३औं सागमा सबैलाई चकित पार्दै नेपालले व्यक्तिगत विधामा चार स्वर्ण जितेको थियो। शंकरकै प्रशिक्षणमा गौरिका सिंहले आफ्नै भूमिमा स्वर्णिम इतिहास रचेकी थिइन्। शंकर १३औं साग हुनुभन्दा एक वर्ष अघि सन् २०१८ मा पौडीका मुख्य प्रशिक्षक बनेका थिए। साग खेलकुदको करिब साढे तीन दशकको अवधिमा व्यक्तिगत विधामा राष्ट्रलाई ऐतिहासिक सफलता दिलाउन महत्वपूर्ण भूमिका निर्वाह गरेका शंकरलाई नेपाल पौडी संघले उत्कृष्ट प्रशिक्षकबाट सम्मान गरेको थियो। यसैगरी एनएसजेएफ स्पोर्ट्स अवार्डमा पनि शंकर उत्कृष्ट प्रशिक्षक घोषित भएका थिए। १३औं सागको यही सफलताले नै उनले चर्चा पनि बटुल्न सफल भए। आफ्नै भूमिमा आयोजना भएको १३औं सागमा चर्चा बटुलेका शंकर टोकियो ओलम्पिक २०२० मा नेपाली टोलीसँगै जापान पुगेका थिए। उनको प्रशिक्षणमा नेपाली खेलाडी गौरिका सिंह र एलेक्जेन्डर शाहले उत्कृष्ट प्रदर्शन गरेका थिए। खेलाडी हुँदै प्रशिक्षकका रुपमा विश्व खेलकुदको उच्च मञ्चमा पुग्नु नै आफ्नो जीवनकै ठूलो उपलब्धि भएको शंकर बताउँछन्। एउटा खेलाडीका लागि सबैभन्दा ठूलो सपना भनेकै ओलम्पिकमा सहभागी हुनु हो। मैले खेलाडी जीवनमा त्यो सौभाग्य नपाए पनि प्रशिक्षकका रुपमा आफ्नो सपना पूरा गर्न पाएँ, शंकर भन्छन्, जुन जीवनकै एउटा अविष्मरणीय क्षण हो। गौरिका र एलेक्ससँगै राष्ट्रको झण्डा बोकेर मार्चपास गर्दाको क्षण सम्झँदा पनि संधै गौरवको अनुभूति हुन्छ। डिप्लोमा कोर्स ट्रनिङ प्वाइन्ट सन् २००२ मा भारतको पटियालामा पौडीको डिप्लोमा कोर्समा सहभागी हुनु र त्यो कोर्स उतीर्ण गर्नु नै आफ्नो जीवनको ट्रनिङ प्वाइन्ट भएको शंकर बताउँछन्। पटियाला कोर्समा सहभागी हुनु नै मेरो जीवनको ट्रनिङ प्वाइन्ट बन्यो। त्यो अवसरले जीवनको ट्रयाक नै चेन्ज भयो, शंकर भन्छन्। उनी लामो समयको लाइफगार्डको भूमिका र विभिन्न प्रशिक्षणले नै आफूले सफलता पाएको बताउँछन्। अबको लक्ष्य शंकर नेपाली खेलकुदको आरोह र अवरोहका साक्षी हुन्। नेपाली खेलकुदमा लामो समय बिताएका उनी यसका सबै परिवर्तनलाई नजिकबाट नियाल्दै आएका छन्। उनी आफूले सिकेका र जानेका कुरा नेपाली खेलकुदलाई बाँड्ने अभियानमा छन्। शंकरले लामो समय विद्यालयको खेलकुदलाई हेरे। त्यही कारण खेलकुदको विकास विद्यालयस्तरबाट सम्भव छ भन्ने कुरा उनले बुझेका छन्। खेलकुदलाई राम्रो बनाउने हो भने विद्यालय तहदेखि नै ध्यान दिनुपर्छ। किनभने खेलकुदको जग भनेकै विद्यालयका बालबालिका हुन्। हामीले जगलाई जति बलियो बनाउन सक्छौं, उति नै खेलकुदले सफलता पाउन सक्छ, शंकर भन्छन्। शारीरिक तथा मानसिक क्षमता अभिवृद्धि गर्न र आफू स्वस्थ रहन पनि पौडीको प्रशिक्षण अनिवार्य गर्नुपर्नेमा उनी जोड दिन्छन्। यसले भविष्यमा आइपर्ने जटिल दुर्घटनामा आफ्नो जीवन रक्षाका साथै अरुको जीवन बचाउन पनि अहंम भूमिका खेल्छ, उनी भन्छन्, खेलाडी बन्नकै लागि भन्दा पनि पौडी खेल्न जानेमा स्वस्थ रहन पनि मद्दत गर्छ। उनको अबको लक्ष्य पनि विद्यालयकै भाइबहिनीलाई पौडी सिकाउने छ। विद्यालयबाटै खेलाडी उत्पादन हुने भएकाले उनले विद्यालयका विद्यार्थीलाई रोजेका हुन्। अबको लक्ष्य राम्रो खेलाडी उत्पादन गर्नु हो। गौरिका सिंहजस्ता खेलाडी बनाउने अभियानमा आफ्नो जागिरे जीवनपश्चात देशका विभिन्न स्थानबाट सुरु गर्नेछु। त्यो योजना विद्यालयका भाइबहिनीबाटै सुरु हुन्छ, शंकर भन्छन्।"
७ करोड ६० लाख वर्ष पुरानो डाइनोसरको अस्थिपञ्जर लिलामीमा,न्युयोर्क : करिब सात करोड ६० लाख वर्ष पुरानो डाइनोसरको अस्थिपञ्जर लिलाम हुने भएको छ। यसै महिना न्युयोर्कमा त्यसको लिलामी गरिने लिलामगृह सोथेबीले घोषणा गरेको छ। करिब सात करोड ६० लाख वर्ष अगाडि पृथ्वीमा विचरण गरेको ठानिएको टि रेक्ट प्रजातिको डाइनोसरको १० फिटो अग्लो २२ फिट लामो अस्थिपञ्जर आगामी साउन १२ गते लिलाम गरिने सोथेबीका प्रमुख क्यासान्ड्रा ह्याटनले बताएका छन्। सोथेबीका प्रमुख ह्याटनका अनुसार उक्त कङ्काल ५० देखि ८० लाख अमेरिकी डलरमा लिलाम हुने अनुमान गरिएको छ। आफूले जीवनमा त्यस्तो अद्भूत वस्तुको लिलामी पहिलोपटक गर्न लागेको बताउँदै उनले डाइनोसरको एउटा मात्र उक्त अस्थिपञ्जर निजी स्वामित्वका निम्ति लिलाम गरिने जनाए। उक्त अस्थिपञ्जर सन् २०१८ मा मोन्टाना नजिक जुडिथ नदीमा भेटिएको थियो।
प्री ओपन सेसन : ७५७ अंकले बढ्यो नेप्से परिसूचक,काठमाडौं : प्री ओपन सेसनमा नेप्से परिसूचक ७५७ अंकले बढेको छ। बुधबार २०४३९२ विन्दुमा बन्द भएको नेप्से बिहीबार प्री ओपन सेसनमा ७५७ अंक बढेर २०५१५० विन्दुमा पुगेको छ। प्री ओपन सेसनमा सेन्सेटिभ इण्डेक्स १२३ अंक बढेको छ। आज सोही सेसनमा २१ स्टकको ७ हजार १०४ कित्ता सेयर २७ लाख ७२ हजार ४४ रुपैयाँमा खरिदबिक्री भयो। कारोबारमा आएका २१ स्टकमध्ये १७ स्टकको मूल्य बढेको छ। ३ स्टकको मूल्य भने घट्यो। बाँकी १ स्टकको मूल्य स्थिर रह्यो।
बारामा कटुवा पेस्तोलसहित दुई पक्राउ,सिमराः बाराको सिम्रौनगढबाट प्रहरीले कटुवा पेस्तोलसहित दुईजनालाई पक्राउ गरेको छ । हतियार देखाएर स्थानीयलाई धम्की दिइरहेको सूचना पाएपछि पुगेको प्रहरीले उनीहरुलाई पक्राउ गरेको हो । पक्राउ पर्नेमा सिम्रौनगढ १ नम्सगराढाठका २९ वर्षीय अनिल मुखिया र २५ वर्षीय गुड्डु मुखिया रहेको बारा प्रहरीले जनाएको छ । प्रहरीले गुड्डुको साथबाट हतियार फेला पारेको हो । स्थानीयले सूचना दिएपछि जिल्ला प्रहरी कार्यालय बाराबाट प्रहरी निरीक्षक देवराज काफ्लेको नेतृत्वमा खटिएको प्रहरी टोलीले उनीहरुलाई घेरा हालेर नियन्त्रणमा लिएको बाराका प्रहरी प्रवक्ता डीएसपी राजेश थापाले जानकारी दिए ।
बजेट सक्न कच्चा काम,"हेटौंडा उपमहानगर५ क्याप्डाडाँस्थित पिप्ले रंगशाला नजिक कर्रा खोलामा तटबन्धनको काम भइरहेको छ। बागमती प्रदेश सरकारको २५ लाख रुपैयाँ लगानीमा ८२ मिटर तटबन्धनको काम भइरहेको हो। गत असार १० गतेबाट सुरु भएको उक्त काम २३ गतेभित्र सकाउनुपर्ने कर्रा खोला तटबन्धन उपभोक्ता समितिलाई दबाब छ। समितिलाई १३ दिनमा काम सकाउने दबाबसँगै भुक्तानी कसरी लिने भन्ने चिन्ता छ। २३ गतेसम्म काम सकाउनुपर्ने छ। बजेट नै अन्तिममा आएपछि काम छिटो गर्न दबाब पर्नेरहेछ, स्थानीय जनप्रवाह क्लबका अध्यक्ष हरिबहादुर कुँवरले भने, सरकारले आर्थिक वर्षको सुरुमै पैसा पठाए काम गर्न धेरै सहज हुने थियो। त्यस्तै, हेटौंडा५ स्थित शान्तिनगरबाट मत्स्य विकास केन्द्रको पोखरी जाने सडकमा नाला निर्माणको काम सकिएको एक साता मात्र भएको छ। काम सकिएको एक साताभित्र भुक्तानी नलिए उक्त रकम फ्रिज हुन्छ। त्यसैले उपभोक्ता समितिका पदाधिकारीहरू बिल फस्र्यौटका लागि दौडधुपमा छन्। असार पहिलो साता अख्तियारी लिएर ३० लाख रुपैयाँ प्रदेश सरकारको लागतमा नाला निर्माण गरिएको हो। त्यस्तै, क्याम्पडाँडाबाट पशुपति मार्ग सडक स्तरीकरण काम सकिएको एक साता मात्र बितेको छ। उपभोक्ता समितिका पदाधिकारीहरू सरकारको ससर्त अनुदानबाट हेटौंडा उपमहानगरमार्फत भएको उक्त कामको भुक्तानी लिन दौडधुपमा छन्। हेटौंडा५ र ८ को सिमानामा रहेको गर्दौइ पुलबाट कमानेतर्फ सडक निर्माण सुरु गरेको ७ महिना भयो। स्थानीयले हिउँदभरि धुलो, धुवाँ र वर्षातमा हिलोको समस्या झेलिरहेका छन्। तर, हेटौंडा उपमहानगरमार्फत भइरहेको उक्त कामको ठेकेदारले काम अघि बढाएको बल्ल १ साता बित्यो। एक वर्षसम्म ठेकेदार हरायो, अहिले असारको अन्तिममा आएर हतारहतार पिच गर्न लागिएको छ, स्थानीय पिंकी पाण्डे श्रेष्ठले भनिन्, बजेट पचाउनलाई मात्र काम भइरहेको छ। अब यस्को अनुमगन कसले गर्ने ? संघीय सरकारको लगानीमा हेटौंडा१७ स्थित बालबोध मावि नजिक २ किलोमिटर सडक स्ल्याब ढलान गरिएको छ। उक्त काम सकेर बल्ल मूल्यांकनको काम भइरहेको हेटौंडा उपमहानगरका योजना शाखा प्रमुख सत्यनारायण साहले बताए। त्यस्तै, हेटौंडा१८ स्थित राजदेवी एक्लेखेत सडक निर्माणको काम असार दोस्रो साता मात्र सकिएको छ। उपमहानगर र प्रदेश सरकारको लागत साझेदारीमा १ करोड ८० लाख रुपैयाँ लागतमा निर्माण भएको उक्त सडक निर्माण सकिएको एक साता पनि बितेको छैन। चालू आव २०७९८० को तेस्रो चौमासिकको वैशाख महिनायता काम सुरु भएर भर्खरै काम सकिएका यी नमुना योजनाहरू हुन्। यी योजनाहरूको गुणस्तरबारे अनुगमन नियमन गर्ने कुनै पनि निकायलाई फुर्सद छैन। उपमहानगरमा मात्र उपमहानगर, प्रदेश सरकार र संघ सरकारका गरी करिब २ बढी भौतिक पूर्वाधारका योजनाहरू आर्थिक वर्षको अन्तिममा काम भइरहेको छ। तीबाहेक प्रदेश सरकारले सिधै सञ्चालन गरेका सयौं योजनाहरू छन्। टुक्रे योजनाले असारमा चटारो अघिल्लो वर्षमाभन्दा यस वर्ष स्थानीय तहहरूलाई असारे विकासको चटारो बढी छ। चालू आवको अन्तिम चौमासिकमा प्रदेश सरकारले २ हजार ३ सय टुक्रे योजना बनाएपछि असारको झरिसँगै धमाधम भौतिक पूर्वाधारलगायत अन्य क्षेत्रमा काम भइरहेको छ। स्थानीय निर्वाचन २०७९ अघि ५ लाख रुपैयासम्म बजेट भएको करिब २ हजार ३ सय योजना उपभोक्ता समितिमार्फत काम गर्ने गरी प्रदेश सरकारले वितरण गरेको थियो। पहिलो चरणमा उक्त योजनालाई प्रदेश सरकारले १ अर्ब ४ करोड ९५ लाख रुपैया बजेट निकासा गरेको थियो। दोस्रो चरणमा पनि पुनः सोही योजनालाई २ अर्ब १० करोड ४० लाख रुपैया बजेट निकासा गरेको आर्थिक मामिला तथा योजना मन्त्रालयले जनाएको छ। हालसम्म टुक्रे योजनाका लागि ३ अर्ब १५ करोड ३५ लाख रुपैया निकासा भएको छ। सरकारले १० लाख रुपैयाभन्दा कम बजेटको योजना कार्यान्वयन नगर्ने नीति भए पनि यसपटक आर्थिक वर्षको अन्तिममा ५ लाख रुपैयाँसम्मको पनि बजेटबाट असारे विकासको काम भएको हो। अर्थ तथा विविध शीर्षकमा रहेको ५ अर्ब रुपैयाँ बजेटबाट सरकारले आर्थिक वर्षका अन्तिममा सडक सञ्जाल निर्माण, विद्यालयको कम्पाउन्ड निर्माण, सामुदायिक वन भवन निर्माण, स्वास्थ्य चौकी भवन निर्माण, बाख्रापालन, तटबन्धनलगायत योजनाहरूमा रकम वितरण गरेको छ। ११ दिनमा ५० प्रतिशत बजेट खर्च गर्नुपर्ने दबाब आर्थिक वर्ष सकिन जम्मा ११ दिन बाँकी छ। तर, बागमतीको बजेट खर्च भने असार २० गतेसम्म जम्मा ५० प्रतिशत मात्र छ। यो रकम अंकमा २९ अर्ब ७ करोड रुपैयाँ हो। अब बाँकी सोही अंकको रकम ११ दिनमा खर्च गर्नुपर्ने प्रदेश सरकारलाई दबाब छ। बागमतीका १ सय १९ वटै स्थानीय तहहरूले पनि धमाधम असारे विकासको काम गरिरहेका छन्। विगतदेखि नै वर्षको अन्त्यमा आएर खर्च हुने हाम्रो समस्या छ। यो वर्ष पनि यस्तै समस्या छ। अहिलेसम्म ५० प्रतिशत पनि खर्च कटेको छैन। हाम्रो कार्यालयले मात्र चाहेर समयमै काम सकाउने र खर्च बढाउने काम गर्न नसक्ने रहेछ। मन्त्रालयले समयमै कार्यक्रमहरू अघि बढाउन आवको सुरुमै बजेट परिचालन र अन्य समस्याहरूमा सम्बन्धित मन्त्रालयहरूलाई सहजीकरण गरिरहेको छ। शशी भट्टराई, प्रवक्ताआर्थिक मामिला तथा योजना मन्त्रालय असारमा आएर काम थालेपछि कालेपत्रे गुणस्तरहीन पाइएपछि काम रोकेका छौं। ठेकेदारको झण्डै एक करोड बढी लगानी भए पनि उक्त काम पुनः नगरे कुनै रकम भुक्तानी दिइने छैन। देवनारायण प्रसाद यादव, सिन्धुली प्रादेशिक सडक डिभिजन प्रमुख प्रदेशले चालू आवको असार २० गतेसम्म पुँजीगत खर्च ४१ प्रतिशत अर्थात् १३ अर्ब ४३ करोड रुपैयाँ गरेको छ। चालूतर्फ ६२ दशमलव ५ प्रतिशत अर्थात् १४ अर्ब ३४ करोड रुपैयाँ खर्च भएको प्रदेश कोष तथा लेखा नियन्त्रण कार्यालयले जनाएको छ। त्यस्तै, वित्तीय व्यवस्थापनतर्फ ६५ प्रतिशत अर्थात् १ अर्ब ३० करोड रुपैयाँ खर्च भएको छ। बागमतीको सबैभन्दा धेरै बजेट रहेको भौतिक पूर्वाधार विकास मन्त्रालयले असार २० गतेससम्म कुल बजेटको ४९ प्रतिशत अर्थात् १० अर्ब ७५ करोड रुपैयाँ खर्च गरेको छ। दोस्रो ठूलो बजेट रहेको सामाजिक विकास मन्त्रालयले ४४ प्रतिशत अर्थात् ४ अर्ब ६४ करोड रुपैयाँ खर्च गरेको छ। प्रदेश कोष तथा लेखा नियन्त्रण कार्यालयको तथ्यांकअनुसार सबैभन्दा कम मुख्यमन्त्री तथा मन्त्रिपरिषद्को कार्यालयले कुल बजेटको १४ प्रतिशत अर्थात ५७ करोड ३२ लाख रुपैयाँ खर्च गरेको छ। बागमती सरकारले चालू आवको जेठ मासान्तसम्म कुल बजेटको जम्मा ४२ प्रतिशत रकम खर्च गरेको थियो। आसारको २० दिनमा मात्र करिब ५ अर्ब रुपैयाँ खर्च भएको देखिन्छ, प्रदेश कोष तथा लेखा नियन्त्रण कार्यालयका प्रमुख हरिप्रसाद उपाध्यायले भने, कतिपय काम ढिलो सुरु भएको पनि छ। कपितयको भुक्तानी असारमा मात्रै माग्न आउने भएकाले पनि रकम भुक्तानी अन्तिममा धेरै देखिएको हो। यसपटक टुक्रे र साना योजना धेरै भएकाले पनि कामहरू आर्थिक वर्षको अन्तिममा भएको र भुक्तानीको लागि दबाब बढेको उनले बताए। चालू आवको दोस्रो चौमासिकसम्म कुल बजेटको जम्मा २५ प्रतिशत मात्र खर्च भएको थियो। प्रदेश सरकारले असार १ महिनामा मात्र कुल बजेटको ५८ प्रतिशत अर्थात् ३३ अर्ब ४७ करोड ८१ लाख रुपैयाँ रकम खर्च गर्नुपर्ने हुन्छ। सरकारले चालू आवमा खर्चको प्रतिशत ८० प्रतिशत कट्ने अनुमान गरेको छ। सरकारकै आँकडाअनुसार पनि असारमा मात्र ३८ प्रतिशत बजेट असारे विकासमा खर्च हुँदैछ। विगतदेखि नै वर्षको अन्त्यमा आएर खर्च हुने हाम्रो समस्या छ। यो वर्ष पनि समस्या यस्तै छ, आर्थिक मामिला तथा योजना मन्त्रालयका प्रवक्ता शशी भट्टराईले भने, अहिलेसम्म ५० प्रतिशत पनि खर्च कटेको छैन। हाम्रो कार्यालयले मात्र चाहेर समयमै काम सकाउने र खर्च बढाउने काम गर्न नसक्ने रहेछ। मन्त्रालयले समयमै कार्यक्रमहरू अघि बढाउन आवको सुरुमै बजेट परिचालन र अन्य समस्याहरूमा सम्बन्धित मन्त्रालयहरूलाई सहजीकरण गरिरहेको उनले बताए। पैसा सक्न गुणस्तरहीन काम सिन्धुलीको कमलामाई नगरपालिका५ ज्यामिरेखोला पुल निर्माणका लागि असारको पहिलो सातामा उपभोक्ता समिति गठन गरियो। ३३ लाखमा पक्की कज्वे निर्माणका लागि गठन गरिएको समितिले ३ साताभित्रै काम सम्पन्न गरेरे बिल फस्र्यौटका लागि प्रादेशिक सडक डिभिजन कार्यालय सिन्धुलीमा कागजात पेस गरेको छ। तर, पुल तथा कज्वे निर्माण गर्दा त्यसको ढलान सुक्न कम्तीमा २२ दिन राख्नुपर्छ। पुलको ढलान राति गरिएको छ। अविरल पानी परेको बेला गरेको ढलानको धेरै भाग खोलाले बनाएको थियो। मध्ये झरीमा गरिएको पुलको काम गुणस्तरीय छछैन एकिन नै नभई पैसा फस्र्यौट गर्न नहुने स्थानीयको माग छ। सोही ठाउँमा अन्य दुईवटा सडकका योजना अहिले पनि धमाधम निर्माण भइरहेका छन्। सिन्धुलीमा प्रदेश सरकारबाट ७ सय ४१ किलोमिटर सडक तथा पुलहरू निर्माण भइरहेका छन। यस्ता आयोजनाहरूमध्ये कतिपय असार महिनामा आएर काम भइरहेका छन। तर, गुणस्तर भने शून्य जस्तै भएको स्थानीयको भनाइ छ। प्रादेशिक मार्गअन्तर्गत सिन्धुलीगढीमझुवाकाफलचौरी सडकको सिन्धुलीगढीमझुवा खण्डा कालोपत्रे गर्न धमाधम बेस बिच्छ्याइएको छ। असारमा आएर काम थालेपछि कालेपत्रे गुणस्तरहीन पाइएपछि काम रोकिएको प्रादेशिक सडक डिभिजन कार्यालय बागमती प्रदेश सिन्धुलीका डिभिजन प्रमुख देवनारायण प्रसाद यादवको भनाइ छ। ठेकेदारको झण्डै एक करोड बढी लगानी भएपनि उक्त काम पुनः नगरे कुनै रकम भुक्तानी दिइने छैन्, उनले भने। सिन्धुलीको कमलामाई नगरपालिका११ मा एक साताअघि आएको बाढीले सिन्धुलीचकमके सडकको कज्वे पुल बगायो। सडकका पर्खालहरू भत्किए। सदरमुकाम माढीदेखि तीनपाटन जोड्ने सडक पूर्ण रूपमा ठप्प भयो। अहिले सवारीसाधन सञ्चालन बन्द भएको छ। पैदल यात्रा गर्नसमेत कठिन सिन्धुलीचकमके सडकमा बर्सेनी करोडौं रुपैयाँ खर्च हुने गरे पनि काममा दिगोपन देखिएको छैन। आर्थिक वर्षको अन्तिममा गरिएको हतारको कामले क्षति पुगेको हो। सिन्धुलीकै पिपलभन्ञ्याङअमलेघ्याङलेख सडकखण्ड पनि क्षति पुगेको छ। डीबीएसटी र अस्फाल्ट कंक्रिट निर्माण गरिएका यी सडकहरूमध्ये पिपलभन्ञ्याङसिम्ले हायुटारघ्याङलेख सडक निर्माण सम्पन्न भए पनि बाढी र पहिरोले क्षति पुर्याएको हो। रामेछापमा असारे विकासको चटारो रामेछापमा अहिले असारे विकासको लहर चलेको छ। असारमा टालटुले काम गरेर बजेट सकाउने दर्जनौं विकासका कामहरू भइरहेका छन्। संघीय सरकारको जिम्मेवारीमा रहेको मन्थली सेलेघट सडक बर्सेनी मर्मत गर्ने र बर्सेनी भत्कने गर्छ। जब की मर्मत र स्तरोन्नतिको काम असार मसान्तमा मारामार हुन्छ। अहिले पनि झरी, बादल नभनी निर्माण कार्य भइरहेको छ। सडक डिभिजन कार्यालय खुर्कोटमार्फत उक्त काम भइरहेको छ। सेलेघाट मन्थली सडक साँघुरो हुनुका साथै धेरै दुर्घटना हुने सडक हो। रामेछापको लिखुतामाकोशी गाउँपालिकास्थित हल्दे धोवी सडक मर्मत गरिँदै। तस्बिर : सन्तोष ढुङ्गेल यस्तै, आन्तरिक द्वन्द्व र राजनीतिक मतभेदका कारण अस्तव्यस्त बनेको रामेछापको लिखुतामाकोसी गाउँपालिकामा अहिले विकासको लहर चलेको छ। लामो समयको अस्थिरतालाई चिर्दै नयाँ निर्वाचित जनप्रतिनिधिलाई अहिले विकास बजेट कसरी व्यवस्थापन गर्ने चिन्ता छ। एक वर्षमा गर्नुपर्ने काम जेठको ५ गते कार्यभार सम्हालेका जनप्रतिनिधिले असार मसान्तसम्म त्यो बजेट कसरी खर्च गर्ने भन्ने छ। अहिले धमाधम सडक ग्राभेल र अन्य विकास निर्माणका कार्य तीव्रताका साथ भइरहेको छ। असारमा बजेट सक्ने आफ्नो उद्देश्य नभएको र विगतमा निर्वाचित जनप्रतिनिधिको जुँगाको लडाइले अहिले धमाधम काम गर्नुपरेको पालिका अध्यक्ष केशव महत बताउँछन्। कृष्ण सारु मगरहेटौंडा, राजन गाउँलेसिन्धुली, सन्तोष ढुंगेलरामेछाप"
भिजिट भिसाले बिचल्ली,"गोरखा : भीमसेन थापा गाउँपालिका५ बगुवा माछापोखरीका २० वर्षीय रोजन श्रेष्ठ १५ महिनादेखि दुबईमा अलपत्र छन्। स्थानीय राम पोखरेलले आफ्नै होटलमा काम लगाइदिने भन्दै दुबई पुर्याएर काम नदिएपछि अहिले उनले न काम गरेर पेट पाल्न पाएका छन्, न घर फर्किन। दुबईमा होटल सञ्चालन गरेको र आफ्नै गाउँका मान्छेलाई काम दिने भन्दै पोखरेलले सोही गाउँका गौरव बराम, ज्वाईं नाता पर्ने लमजुङका हरिकृष्ण घिमिरे र हेटौंडाका कारसाङ तामाङलाई पनि भिजिट भिसामा दुबई पुर्याएका थिए। पोखरेलले प्रत्येकसित १ लाख ८० हजार रुपैयाँ लिएर पठाएको तर कसैलाई पनि काम नदिएर धोका दिएको पीडितका आफन्तको गुनासो छ। छोरो भर्खर १८ पूरा भएको थियो, श्रेष्ठकी आमा सोविता श्रेष्ठ भन्छिन्, घरमा आएर कति(थोक भनेर ललाइफकाइ गरेर लगेको हो। तर अहिले बिचल्ली भयो। अहिले उसले फोन उठाउनै छाड्यो। यहाँबाट राम पोखरेलले पठाएको हो। उताचाहिँ रामकै दाइ शंकर पोखरेल र झापाको देवेन्द्र गौतमले एयरपोर्टबाट लिएर गएका हुन्, हरिकृष्ण घिमिरेकी श्रीमती ईश्वरी घिमिरे भन्छिन्, हाम्रा छोराको पासपोर्ट पनि उनीहरूले नै राखेका छन्। पासपोर्ट नभएपछि बाहिर निस्कन पनि पाएका छैनन्। उता शंकर र देवेन्द्रले छोराहरूको फोन नउठाउने, यता रामले हाम्रो फोन नउठाउने, उनले भनिन्, अनलाइनमा देखिन्छन्, तर मेसेजको जवाफ दिँदैनन्। श्रीमान् दुबईमा १५ महिनादेखि कोठामा थुनिएर बस्दा आत्तिसकेको अर्का पीडित हरिकृष्ण घिमिरेकी श्रीमती ईश्वरी घिमिरे बताउँछिन्। हामीलाई छिटो नेपाल झिकाओ भनेर सधैं भनिरहनुहुन्छ तर कागजपत्र छैन। कसरी झिकाउने ?, उनी भन्छिन्, नजिकको आफन्त हो, किन नराम्रो गर्ने भनेर आजको दिनसम्म कतै उजुरबाजुर पनि गरेको छैन। अब त फोन पनि अफ गर्न थाले। बिचल्लीमा परियो। पोखरेलले बगुवाका गौरव बराम, रोजन श्रेष्ठ र लमजुङका हरिकृष्ण घिमिरेलाई २०७७ माघ २४ गते दुबई पठाएका थिए। कोभिड महामारीका कारण वर्क पर्मिट बन्द भएका बेला उनीहरूलाई भिजिट भिसामा दुबई पुर्याएका हुन्। भिजिट भिसाको अवधि समाप्त भइसकेको र काम गर्ने भिसा पनि नहुँदा अहिले उनीहरू बिचल्लीमा छन्। समस्यामा परियो, उद्धार गरिदिनुपर्यो भनेर गुनासो गर्दा उल्टै दलालले हप्कीदप्की गर्छन्, हरिकृष्ण घिमिरेका ससुराबुबा कृष्ण ढकालले भने। दलालले विदेशमा लगेर अलपत्र पारेको भन्दै गोरखाका ४२ जनाको उजुरी आफ्नो कार्यालयमा परेको सुरक्षित आप्रवासन परियोजना (सामी)का नारायण अर्यालले बताए। उनका अनुसार दुबईमा १६ जना, साउदी अरबमा १४ जना र मलेसियामा अलपत्र परेका १२ जनाको उजुरी परेको हो। अर्यालले भने, घटना त अनगिन्ती छन् तर सबैको यहाँ उजुरी परेको छैन। झन् बढी दुःख दिन्छन् कि भन्ने डरले र इज्जतमा दाग लाग्छ कि भन्ने शंकाले उजुरी गर्ने प्रचलन नरहेको अर्यालको टिप्पणी छ।"
सवारी साधनमा लेखिएको सायरी र गजल हटाउँदै ट्राफिक प्रहरी,"काठमाडौं : प्रहरीले सवारी साधनमा लेखिएको सायरी र गजलहरु हटाउने भएको छ। काठमाडौं उपत्यका ट्राफिक प्रहरी कार्यालय रामशाहपथले सवारी साधनमा लेखिएको अश्लिल, अपाच्य, गाली, कानुन विपरित तथा सामाजमा विकृत्ति ल्याउने खालका साहित्यिक सायरी, कविता, गजल तथा विभिन्न भनाइ लेखहरूलाई हटाउने अभियान सञ्चालन गरेको हो। सवारीका विभिन्न भागमा लेखिएका त्यस्ता कन्टेन्टहरुले चालकको ध्यान मोडिइ दुर्घटना निम्त्याएको पाइएपछि प्रहरीले हटाएको काठमाडौं उपत्यका ट्राफिक प्रहरी कार्यालयका सहप्रवक्ता प्रहरी नायव उपरीक्षक बाल नरसिंह राणाले जानकारी दिए। नेपालको कानुन विपरीत महिला, बालबालिका, सिमान्तकृत समुदायलाई अपमान र अवहेलना गर्ने गरी कुनै पनि लेख रचना कविता सायरी वा कुनै पनि प्रकारका सामग्री प्रचार प्रसार गर्न वा लेख्न नपाइने भएकाले यसलाई अभियानकै रुपमा सञ्चालनमा ल्याइएको काठमाडौं उपत्यका ट्राफिक प्रहरी कार्यालयले जनाएको छ । अश्लिल र द्विअर्थी लेखहरुले सामाजिक र मानसिक खलल, हिंसा र विकृत्ति बढाएको र सडक सभ्यतामा पनि आँच पुर्याएकाले त्यस्ता गतिविधि रोक्नतर्फ ट्राफिक प्रहरी लागि परेको हो । त्यसैगरी सवारीको सिसामा स्टिकर वा अन्य कुनै प्रचार सामग्री नटाँस्न पनि ट्राफिक प्रहरीले चालकहरूलाई सुसुचित गरेको छ । ट्राफिक प्रहरीले चालक आसपास क्याबिनको भागमा सजावटका लागि झल्लरलगायतका सामग्री तथा म्युजिक सिस्टम क्याबिनमा राख्न पनि निषेध गरेको छ ।"
नीति कथा : विश्वासको संकट,"एउटा जंगलमा एउटा बूढो सिंह बस्थ्यो। ऊ यति धेरै बूढो भइसकेको थियो कि अब आफ्नो भोजनका लागि सिकार गर्न पनि असमर्थ थियो। यसकारण पनि ऊ सोच्न बाध्य थियो, पेटको आगो निभाउन मैले केही न केही त गर्नैपर्छ, अन्यथा म भोकले मर्नेछु। निकै सोचविचार गरिसकेपछि उसले एउटा उपाय निकाल्यो। ऊ बिरामी भएको बहाना गरेर आफ्नो ओढारमा पल्टियो। आफू बिरामी भएको खबर फैलायो। यसरी खबरका फैलिएपछि पशुपन्छी उसको हालचाल सोध्न आउन थाले। जो माया गरेर सोध्न आउँथे, त्यही उसको सिकार बन्दथ्यो। सिंहको यो चालले अनेक पशुपन्छी मारिए। एकदिन एउटा स्याल पनि सिंहको हालचाल सोध्न आयो। ऊ निकै चलाख थियो। यसैकारण ऊ ओडारको मुखमा उभिएर यताउता हेर्न थाल्यो। पशुहरूका पदचिह्न देखेर उसले बुझ्यो कि ओडारभित्र जानु खतरनाक छ। यसै बुझेर ओढार बाहिरबाटै उसले सिंहलाई पुकारेर सोध्यो, सिंहज्यू तपाईंको हालत अहिले कस्तो छ, हजुर ? हालत ठीक छैन, सिंहले भन्यो, भित्रै आउनुहोस् न। म अवश्य आउँथे हजुर यदि मैले सबै पदचिह्नहरू गुफाभित्र मात्र गएको पाएँ तर बाहिर एक पनि आएको देखिनँ। यति भनेर स्याल अन्य पशुपक्षीलाई सावधान गर्नका लागि जंगलतिर गयो। नैतिक शिक्षा : आँखा खोलेर हिँड्न सिक्नुहोस्। नबुझी विश्वास मात्र गर्नाले ज्यानै जान सक्छ।"
मेलामा जागिर खोज्नेको भीड,"चितवन : स्नातकोत्तर गरेका कृष्णपुरका श्यामप्रसाद सापकोटाले भनसुन नपुगेपछि जागिर पाएनन्। योग्यताअनुसारको काम नपाएपछि निराश उनी जागिर खोज्दै भरतपुरको रोजगार मेलामा पुगे। विभिन्न उद्योग र व्यावसायिक फर्मले राखेको स्टलमा पुगेर फर्म भरे। फोन गर्ने आश्वासन पाएपछि फर्किए। जागिर पाइन्छ कि भनेर फर्म भरेको छु, उनले भने, महँगी बढ्यो। बाँच्नै गाह्रो छ। त्यसमा पनि जागिर पाउन धेरै गाह्रो भयो। श्यामप्रसाद जस्तै बेरोजगारी पीडा भोगेकाको बुधबार भरतपुरमा भीड लाग्यो। चितवन उद्योग संघको प्रदर्शनी केन्द्रमा जागिर खोज्ने युवाको ताँती नै थियो। सबै जागिरको आसमा थिए। योग्यता र क्षमता भए पनि काम नपाएको गुनासो गर्दै थिए। वृत्ति विकाससम्बन्धी परामर्श, रोजगारदातासँग प्रत्यक्ष भेट हुँदा जागिर पाउने आस बढेको भरतपुर यज्ञपुरीकी सुमित्रा देवकोटाले बताइन्। जागिर पाइन्छ कि भनेर आएको, उनले भनिन् , अन्त चिनेजानेको चाहिन्छ। मेलामा पक्कै अवसर पाइएला भन्ने आस लागेको छ। स्वदेशमै रोजगारी उपलब्ध गराउने नेपाल सरकारको नीतिअनुसार भरतपुर महानगरपालिका र रत्ननगर नगरपालिकाले संयुक्त रूपमा वृत्ति मार्गनिर्देशन तथा रोजगार मेला आयोजना गरेको हो। चेम्बर्स अफ कमर्स चितवनका उपाध्यक्ष गोपाल भट्टराईले सीपअनुसारको रोजगार दिने बताए। यहाँ कामदार नपाउने र युवा विदेश जाने प्रचलन छ। मेलामा हामीसँग भएको अवसरको जानकारी गराएका छौं, उनले भने, सीप र क्षमताअनुसारको अवसर छ। हामी उपलब्ध गराउँछौं। जागिर खोज्ने र जागिर दिनेहरू एकै थलोमा थिए। दुवै पक्षले प्रत्यक्ष परामर्श गरेका थिए। जागिर खोज्नेले आफ्नो योग्यता टिपाएका छन्। रोजगार दिने संस्थाले आवश्यकताको आधारमा बोलाउनेछन्। मेलाले जनशक्ति खोजिरहेका उद्योग व्यवसाय र काम खोजिरहेका युवाहरूलाई भेट गराएको छ, महानगका प्रमुख प्रशासकीय अधिकृत रामबन्धु सुवेदीले भने, एकातिर रोजगारी कहाँ पाइएला भनेर काम खोजिरहेको युवा बेरोजगारको पंक्ति र अर्कोतिर कामदारको अभाव झेलिरहेका व्यवसायीलाई एकै ठाउँमा भेटाउने मूल उद्देश्य मेलाको हो,। सीप भएर पनि बेरोजगार भएका, रोजगारी नपाएका र सीप सिक्ने अवसरको खोजीमा रहेकाहरूको मेलामा सहभागी भए। रोजगारदाता र रोजगारी गर्न इच्छुकको तथ्यांक संकलन गरिएको छ। ६० स्टल रहेको मेला बिहीबारसम्म चल्नेछ।"
बेलायतका अर्थमन्त्री र स्वास्थ्यमन्त्रीले किन दिए राजीनामा ?,"लण्डन (एजेन्सी) : बेलायतका अर्थमन्त्री ऋषि सुनक र स्वास्थ्यमन्त्री साजिद जावेदले राजीनामा दिएका छन्। बोरिस जोन्सन नेतृत्वको सरकार जनअपेक्षा अनुरूप नचलेको भन्दै उनीहरूले राजीनामा दिएका हुन्। उनले आफ्नो देशले निकै ठूलो चुनौतीको सामना गरिरहेको पनि बताएका छन्। स्वास्थ्यमन्त्री साजिद जावेदले पनि राजिनामा दिएका हुन्। प्रधानमन्त्री जोन्सनमा राष्ट्रिय हित अनुकूल सरकार चलाउने क्षमता नभएको जावेदको आरोप छ। आफ्नो सरकारमा यौन दुव्र्यवहार आरोपको सामना गरेका टोरी सांसद नियुक्त गरेकामा प्रधानमन्त्री जोनसनले माफी मागिरहेका बेला सुनक र जाविदको राजीनामा आएको हो। अर्थमन्त्री सुनकले राजीनामाको घोषणा गर्दै भनेका छन्, सरकार गम्भीरताका साथ र ठीक ढंगले चलोस् भन्ने जनताको अपेक्षा एकदम ठिक छ। मलाई लाग्छ यो कुराका लागि हामीले संघर्ष गर्नुपर्छ। त्यसैले मैले राजीनामा दिने निर्णय लिएँ। केही राज्यमन्त्रीले पनि जोनसन सरकारबाट राजीनामा दिएका छन्। जोनसनले अहिलेका शिक्षा मन्त्री नादिम जहावीलाई नयाँ अर्थमन्त्रीका रूपमा नियुक्त गरेका छन्। स्टिभ बारक्लेलाई स्वास्थ्य मन्त्री बनाएका छन्। सुनक र जाविदको राजिनामाले बेलाबेलामा विवादमा परिरहने जोनसनलाई अब सहजै सरकार सञ्चालनमा कठिनाइ हुने अनुमान गरिएको छ।"
"उर्लाबारीमा दुर्घटनाका घाइतेको मृत्यु, प्रहरी कार्यालयअगाडि शव राखेर प्रदर्शन",विराटनगर : दुर्घटनामा परेर घाइते भएका वृद्ध पुरुषको साढे चार महिनापछि मृत्यु भएसँगै परिवारका सदस्यले मोरङको उर्लाबारीस्थित इलाका प्रहरी कार्यालयअगाडि प्रदर्शन गरेका छन् । परिवारका सदस्यले प्रहरी कार्यालयको गेटमा शव राखेर प्रदर्शन गरेका हुन् । प्रहरीका अनुसार दुईवटा मोटरसाइकल ठोक्किएर दुर्घटना हुँदा घाइते भएका मोरङको रतुवामाई नगरपालिका५ का ७७ वर्षीय प्रेमबहादुर खड्काको बुधबार मृत्यु भएको हो । उर्लाबारी नगरपालिका८ मा बा ६० प २११ र को १६ प ६४०८ नम्बरको मोटरसाइकल ठोक्किएर २०७८ फागुन ५ गते दुर्घटना भएको थियो । उक्त दुर्घटनामा ६४०८ नम्बरको मोटरसाइकलको पछाडि सवार खड्का घाइते भएका थिए । उनको विराटनगरस्थित कोसी अस्पतालमा लामो समयसम्म उपचार गराइयो । अस्पतालले डिस्चार्ज दिएपछि उनलाई दुई साताअघि घर लगेर राखिएको थियो । घरमै उनको मृत्यु भएको प्रहरीले जनाएको छ । शव पोस्टमार्टम गरेर अन्त्येष्टिका लागि प्रहरीले परिवारका सदस्यको जिम्मा लगाएर पठाएको थियो । परिवारका सदस्य र आफन्तले खड्काको शव इलाका प्रहरी कार्यालय उर्लाबारीअगाडि राखेर बुधबार दिउँसो प्रदर्शन गरेका हुन् । घाइते वृद्धको मृत्यु भएपछि फरार बनेका २११ नम्बरको मोटरसाइकलका चालक उर्लाबारी९ का कृष्ण वाईबालाई तत्काल पक्राउ गरेर कारबाहीको दायरामा ल्याउनुपर्ने माग राख्दै प्रदर्शन हुन थालेपछि प्रहरी कार्यालयमै छलफल राखिएको थियो । छलफलका क्रममा कम्तीमा दुई साताभित्र चालकलाई पक्राउ गरेर कारबाहीको दायरामा ल्याउने सहमति भएपछि परिवारका सदस्य अन्त्येष्टिका लागि शव लैजान राजी भएका छन् । परिवारका सदस्यले शव राखिएको गाडी प्रहरी कार्यालयको गेटमा लगेर राखेपछि मृतक पक्ष र प्रहरीबीच छलफल भएको मोरङ प्रहरीका प्रवक्ता डीएसपी दीपक श्रेष्ठले बताए । दुर्घटना गराउने चालकलाई जतिसक्दो चाँडो पक्राउ गर्ने सहमति भएपछि परिवारका सदस्यले शव लिएर गएको उनले बताए । दुर्घटनाका घाइतेको मृत्यु हुनसाथ फरार बनेका चालकको खोजी तीव्र पारिएको जानकारी श्रेष्ठले दिए । चालक वाईबालाई दुर्घटनालगत्तै प्रहरीले नियन्त्रणमा लिएको थियो । तर घाइतेको उपचार गराउने शर्तमा उनकै दाजुको जिम्मा लगाएर छाडियो । परिवारका सदस्यको जिम्मा लगाएर छाडिएका चालक उपचारपछि घरमा लगेर राखिएका घाइतेको मृत्यु भएसँगै फरार बनेको प्रहरीले जनाएको छ । दुवै मोटरसाइकल भने इलाका प्रहरी कार्यालय उर्लाबारीमै राखिएको र घटनाको अनुसन्धान भइरहेको डीएसपी श्रेष्ठले बताए ।
स्थानीय तह निर्वाचन : बाजुराको बुढीगंगा नगरपालिकामा मतदान जारी (तस्बिर),"बाजुरा : बाजुराको बुढीगंगा नगरपालिकामा मतदान सुरु भएको छ । बुढीगंगामा वैशाख ३० गते भएको स्थानीय निर्वाचनमा मतदान रद्ध भएपछि आज पुन : मतदान भएको हो। बुढीगंगा नगरपालिकामा १० वटा बुथमा १९ वटा मतदान स्थलको व्यवस्था गरिएको निर्वाचन कार्यलय बाजुराले जनाएको छ । निर्वाचनलाई मर्यादित रुपमा सम्पन्न गर्न प्रारम्भिक व्यवस्थापकीय कार्य भइरहेको मुख्य निर्वाचन अधिकृत माधवप्रसाद घिमिरेले बताएका छन् । घिमिरेका अनुसार पुनः हुने निर्वाचन शान्तिपूर्ण रुपमा सम्पन्न गर्न मतदानस्थलमा सुरक्षा व्यवस्था कडा पारिएको छ। १० वटै वडाका सबै मतदान केन्द्रहरूमा मतदान सुरू भइसकेको छ । मतदाताहरू लाइन लागेर मतदान गरिरहेका छन् । बुढीगंगा नगरपालिकामा फेरि मतदान, सीडीओ र सुरक्षा अधिकारीलाई विभागीय कारवाही गर्न निर्देशन"
श्रीलंकामा औषधिको मूल्य अकासियो,"कोलम्बो (एएनआई) : आर्थिक संकट र इन्धनको गम्भीर अभावबीच श्रीलंकाका मानिसहरूलाई औषधि तथा चिकित्सा उपकरणहरू खरिदमा पनि समस्या देखिएको छ। सरकारी मेडिकल अफिसर्स एसोसिएसन (जीएमओए)ले स्थानीय बजारमा औषधि र मेडिकल उपकरणको मूल्य तीनदेखि चार गुणाले वृद्धि भएको र नागरिकलाई ती उपकरण खरिद गर्न कठिन भएको डेली मिरर पत्रिकाले जनाएको छ। जीएमओए सञ्चार समितिका सदस्य डा प्रसाद कोलाबेजले बजारमा केही औषधिहरूको अभाव देखिएपछि औषधधि किन्न अस्पताल पुग्ने नागरिकहरूको भीड देखिन थालेको छ। कोलाबेजले भने, पहिले निजी फार्मेसीबाट औषधि खरिद गर्ने अधिकांश मानिस सरकारी अस्पतालमा पुग्ने गरेका छन्। उनीहरूले अस्पतालमा पुग्न यातायातका साधन नपाएर कठिनाइको सामना गरिरहेको पाइएकोे छ। औषधि दिने अस्पतालहरू सीमित भएको भन्नु पर्ने अवस्था आउनु दुर्भाग्य हो। यसअघि अस्पतालले एक महिनादेखि बिरामीका लागि पर्याप्त मात्रामा औषधि दिने गरेको थियो। तर, यसलाई घटाएर पछि दुई सातामा मात्रै सीमित गरिएको थियो। औषधि व्यवस्थापन मामिला हेर्ने निकायले त्यसलाई पनि घटाएर एक हप्ताका लागि मात्र दिन सकिने भएको छ। अहिले यो एक हप्तासम्म सीमित छ। स्थानीय सञ्चारमाध्यमका अनुसार डलरको संकटसँगै देखिएको आर्थिक संकटका कारण औषधि तथा मेडिकल आयातकर्ताले औषधि आयात गर्न छाडेका छन्।"
सन्दीप लामिछाने जमैका तालाबाजमा,"काठमाडौं : नेपाली राष्ट्रिय क्रिकेट टोलीका कप्तान सन्दीप लामिछानेले क्यारेबियन प्रिमियर लिग (सीपीएल) टीट्वेन्टी लिग खेल्ने भएका छन्। आगामी अगस्ट ३१ बाट सुरु हुने सीपीएल टीट्वेन्टी लिग जमैका तालाबाजबाट खेल्न लागेका हुन्। जमैका तालाबाजले यस सिजनका लागि सन्दीपलाई विदेशी खेलाडीका रुपमा अनुबन्ध गरेको सीपीएलले जनाएको छ। जमैका तालाबाजले पाँच विदेशी खेलाडीको कोटामा ड्राफ्ट अगाडि नै सन्दीपलगायतका खेलाडीलाई अनुबन्ध गरेको हो। जमैका तालाबाजले सन्दीपसँगै पाकिस्तानका मोहमद अमिर र इमाद वासिम, अस्ट्रेलियाका क्रिस ग्रिन तथा दक्षिण अफ्रिकाका मिगेल प्रिटोरियसलाई टोलीमा अनुबन्ध गरिसकेको छ। इमाद, क्रिस र प्रिटोरियसले अघिल्लो संस्करण पनि जमैका तालाबाजबाट प्रतिस्पर्धा गरेका थिए। सन्दीपले जमैका तालाबाजबाट दोस्रो पटक खेल्न लागेका हुन्। सन् २०२० को संस्करणमा उनले जमैकाका लागि ५२७ को इकोनोमीमा १२ विकेट लिएका थिए। वेस्ट इन्डिज क्रिकेट बोर्डले आयोजना गर्दै आएको सीपीएल सन्दीप्ले सन् २०१८ देखि खेल्दै आएका हुन्। गत संस्करण उनी ट्रिनबागो नाइट राइडर्समा अनुबन्ध भएका थिए। तर,सोही समयमा नेपाली राष्ट्रिय टोलीले ओमान भ्रमण गरेपछि उनी वेस्ट इन्डिज गएनन्। सीपीएल अगस्ट ३० बाट सुरु हुनेछ। डबल राउन्ड रोबिन र प्लेअफका आधारमा सञ्चालन हुने प्रतियोगिता सेप्टेम्बर ३० सम्म चल्नेछ। सीपीएलमा बारबाडोर्स रोयल्स, गुयना अमेनोन वारियर्स, जमैका तालाबाज, सेन्ट किट्स एन्ड नेभिस प्याट्रियट्स, सेन्ट लुसिया किङ्स र ट्रिनबागो नाइट राइडर्सले प्रतिस्पर्धा गर्ने छन्। अघिल्लो संस्करणको उपाधि सेन्ट किट्स एन्ड नेभिस प्याट्रियट्सले जितेको थियो।"
"माओवादी केन्द्रीय कमिटीको बैठक आज, आफू अनुकूलका पदाधिकारी छनोट गर्दै प्रचण्ड","काठमाडौं : आफ्नो अनुकूलका पदाधिकारी, स्थायी कमिटी र पोलिटब्युरो छनोट गर्न नेकपा माओवादी केन्द्रका अध्यक्ष पुष्पकमल दाहाल प्रचण्ड जुटेका छन्। महाधिवेशन भएको झन्डै सात महिनापछि बिहीबार प्रचण्डले पार्टीलाई पूर्णता दिन लागेका छन्। मंगलबार खुमलटारमा बसेको पूर्वस्थायी कमिटीका सदस्यहरूको बैठकले पार्टी कार्यविभाजनको जिम्मा प्रचण्डलाई दिइएको थियो। पार्टीका नेता तथा अर्थमन्त्री जनार्दन शर्मा बजेटसम्बन्धी विवादमा मुछिएपछि मंगलबार र बुधबारका लागि बोलाइएको केन्द्रीय समितिको बैठक स्थगित भएको थियो। पार्टी अध्यक्ष प्रचण्ड अर्थमन्त्रीको विवाद मिलाउनतिर लागेपछि केन्द्रीय समितिको बैठक लम्बिएको माओवादी नेता प्रह्लाद बुढाथोकीले बताए। आइतबारदेखि काठमाडौंमा माओवादीको केन्द्रीय कमिटीको बैठक सुरु भएको थियो। नेता बुढाथोकीका अनुसार बुधबार संसद्मा अर्थमन्त्री शर्माले राजीनामा दिएका थिए। सात महिनादेखि रिक्त रहेको पदाधिकारी, स्थायी कमिटी र पोलिटब्युरोलाई पूर्णता दिएर मात्रै केन्द्रीय समितिको बैठक सम्पन्न गर्ने कार्यसूची रहेको नेता बुढाथोकीले बताए। सात महिनादेखि पार्टी अध्यक्ष प्रचण्डले एक्लै कार्यसम्पादन गरिरहेका छन्। त्यसले पार्टीको संगठनले ठोस काम गर्न नसकेको अर्का नेता प्रकाश पोखरेलले बताए। पार्टीमा रिक्त रहेका पदमा नेता छनोट गरेर पार्टी अध्यक्षलाई केन्द्रीय समितिको बैठकमा प्रस्ताव गर्न जिम्मा दिइएको छ। बिहीबार बस्ने बैठकमा अध्यक्षले प्रस्ताव गर्नुहुन्छ। त्यसमा केन्द्रीय समितिका सदस्यहरूले छलफल, विरोध, आलोचना, सहमति के गर्छन्, उहाँहरूको कुरो रहन्छ, नेता पोखरेलले भने, अर्थमन्त्रीले नैतिकताको आधारमा राजीनामा दिनुभयो। त्यसले पार्टी बैठकमा अब केही असर पर्दैन। अर्थमन्त्रीलाई बोल्ने समय दिएपछि एमाले सांसदले गरे संसद बहिष्कार अर्थमन्त्री जनार्दन शर्माले दिए राजीनामा सत्य तथ्य ल्याउन सजिलो होस् भनेर राजीनामा गरेँ : अर्थमन्त्री छानविन नसकिएसम्म माओवादीले नयाँ अर्थमन्त्री नपठाउने, निर्दोष सावित भए शर्मा नै फर्किने निवर्तमान अर्थमन्त्री शर्माविरुद्ध राप्रपाले दिएको उजुरी प्रहरीले दर्ता गरेन प्रधानमन्त्रीले आफैंसँग राखे अर्थ मन्त्रालय अर्थसचिवको बिदाले मोडियो परिस्थिति काण्डै काण्ड मच्चाएर बाहिरिए अर्थमन्त्री अन्ततः अर्थमन्त्री जनार्दन शर्माको बहिर्गमन"
अन्ततः अर्थमन्त्री जनार्दन शर्माको बहिर्गमन,"काठमाडौं : अर्थमन्त्री जनार्दन शर्माले अन्ततः बुधबार आफ्नो पदबाट राजीनामा दिएका छन्। बजेट बनाउँदा अनधिकृत व्यक्ति घुसाएर करका दर हेरफेर गरेको खुलासा अन्नपूर्ण पोस्ट्ले गरेपछि चौतर्फी दबाबमा रहेका अर्थमन्त्री शर्मा सरकार छाड्न बाध्य भएका हुन्। छानबिनका लागि मैले मार्ग प्रशस्त गर्दै आफ्नो पदबाट राजीनामा दिएको घोषणा पनि गर्दछु, अर्थमन्त्री शर्माले प्रतिनिधिसभा बैठकमा अपराह्न ४ः३० बजे भने, छानबिनले ल्याएको सत्यतथ्यका अगाडि म उपस्थित भएर फेरि म आफ्ना विषयवस्तुहरूलाई, आफ्नो अभियानलाई, आफ्नो कामलाई अगाडि बढाउने, देश र जनताको पक्षमा लाग्ने प्रतिबद्धता पनि गर्न चाहन्छु। बजेट बनाउँदा गत जेठ १४ गते मध्यरात मन्त्री शर्माले पूर्वनायबसुब्बा रघुनाथ घिमिरेलाई खेताला विज्ञ बनाएर करको दर हेरफेर गरेका थिए। त्यससम्बन्धी विशेष खोजी समाचार अन्नपूर्ण पोस्ट्मा आएपछि तात्तिएको माहोल सर्वदलीय सहमतिजस्तै गरी सामसुम गर्ने प्रयास भयो। सुरुमा आक्रामक देखिएको प्रतिपक्षी एमालेसमेत मौन हुँदै गएको थियो। तर, अर्थ मन्त्रालयले यही असार १९ गते सीसीटीभी फुटेज १३ दिनसम्म मात्रै अभिलेखमा रहने, त्यसपछि मेटिँदै जाने भन्दै बजेटमा चलखेल गरिएको बेलाको सीसीटीभी उपलब्ध गराउन अस्वीकार गरेको थियो। सीसीटीभी जडान तथा सञ्चालनसम्बन्धी कार्यविधि २०७२ विपरीत फुटेज मेटिएको भनिएपछि अन्नपूर्ण पोस्ट्ले यो विषय पनि उठायो। जबकि कार्यविधिले सीसीटीभी फुटेजबाट खिचेका दृश्य कम्तीमा तीन महिनासम्म सुरक्षित रहने गरी राख्नुपर्ने व्यवस्था गरेको छ। यसबारे अन्नपूर्ण पोस्ट्ले सीसीटीभी मेटाउन सर्वदलीय साथ शीर्षक समाचार प्रकाशन गरेकै दिन एमाले अध्यक्ष केपी शर्मा ओलीले प्रतिनिधिसभा बैठकमा संसदीय समिति बनाएर छानबिन गर्नुपर्ने माग गरे । कांग्रेसका महामन्त्री गगन थापाले संसद्बाट बाहिरिँदै गर्दा यो प्रकरणमा दुई विकल्प अघि सारे कि राजीनामा कि त निष्कासन। त्यति मात्रै होइन अर्थमन्त्री शर्मामाथि छानबिन गर्न र हटाउन नागरिक अगुवादेखि विज्ञसम्मले आवाज उठाए। राष्ट्रिय योजना आयोगका पूर्वउपाध्यक्षहरू पनि अर्थमन्त्रीबारे छानबिन गरिनुपर्ने पक्षमा उभिए। माओवादी केन्द्रमै पनि यसको निकास तत्काल दिनुपर्ने कुरा उठ्यो। सडकदेखि संसद्सम्मै यो विषयले तात्यो। सरकार पक्ष र प्रतिपक्षबीच सहमति भएर समिति गठन भयो। चाँडै काम सुरु हुन्छ। किनभने, १० दिनको मात्र म्याद छ। समितिले संयोजक तोक्छ। कार्यविधि बनाउँछौं। लक्ष्मणलाल कर्ण, सदस्य, संसदीय छानबिन विशेष समिति उहाँ (शर्मा)को दोष छकि छैन भनेर समितिले छानबिन गर्ने होइन। उहाँ स्वतः दोषी प्रमाणित हुनुहुन्छ। उहाँमाथि कारबाही गर्ने तमाम कानुनी आधार विद्यमान छन्। योगेश भट्टराई, सचिव, एमाले अर्थमन्त्रीले नैतिकताको आधारमा राजीनामा दिनुभएको छ। छानबिनमा सहयोग गर्छु भनेर उच्च नैतिकता देखाउनुभएको छ। निर्दोष ठहरिएमा उहाँ नै मन्त्री बन्नुहुन्छ। वर्षमान पुन, नेता, माओवादी केन्द्र प्रधानमन्त्री शेरबहादुर देउवादेखि माओवादी केन्द्रका अध्यक्ष पुष्पकमल दाहाललाई दबाब थेग्न नसक्ने अवस्था आयो। तर उनीहरू संसदीय समिति बनाएर यो विषय टालटुल पार्ने प्रयत्नमै थिए। नेताहरू मन्त्री शर्माका बारेमा बुधबार दिनभर छलफलमा जुटे। बिहान माओवादीको माओवादी केन्द्रको पूर्र्वस्थायी समिति बैठक बस्यो। त्यहाँ स्पष्टीकरण दिएका अर्थमन्त्री शर्माले संसद्मा सम्बोधनको वातावरण बनाए। पार्टी बैठकमा बजेटमा करका दर हेरफेरदेखि सीसीटीभी फुटेज मेटिएको विषयमा भयो। प्रतिनिधिसभाको कार्यसूचीअनुसार बिहान ११ बजे बैठक तोकिएको थियो। तर, एमालेले अर्थमन्त्री शर्माले राजीनामा नदिएसम्म बैठकमा जाने अडान लियो। त्यसकारण त्यो समय बैठक बस्न सकेन। त्यसपछि संसद्मा अर्थमन्त्रीलाई बोल्न दिने वातावरण बनाउन र नियमितझैं चलाउन मन्त्रीहरूले एमाले संसदीय दलका पदाधिकारीसँग छलफल गरे। सञ्चार तथा सूचना प्रविधिमन्त्री ज्ञानेन्द्रबहादुर कार्की र कानुन, न्याय तथा संसदीय मामिलामन्त्री गोविन्दप्रसाद शर्मा कोइरालाले एमाले उपनेता सुवासचन्द्र नेम्बाङ र प्रमुख सचेतक विशाल भट्टराईलगायतसँग छलफल गरे। उनीहरूबीच संसदीय समिति बनाउने सहमति जुट्यो। तर, मन्त्रीहरू शर्मालाई राजीनामा गराउने कुरामा स्पष्ट भएनन्। छानबिनका नाममा थामथुम पार्ने प्रयास सत्तापक्षबाट हुन लागेपछि एमाले त्यसमा सहमत भएन। यसैबीच सभामुख अग्निप्रसाद सापकोटाले गृहमन्त्री बालकृष्ण खाँण, सञ्चारमन्त्री ज्ञानेन्द्रबहादुर कार्की, कांग्रेस सचेतक पुष्पा भुसाल, माओवादी प्रमुख सचेतक देवप्रसाद गुरुङसँग छलफल गरे। संसद् बैठक २ बजेका लागि सारियो। यसबीच सत्तारूढ दल र एमालेबीच घनिभूत छलफल भयो। एमालेका प्रमुख सचेतक भट्टराईले राजीनामा नआएसम्म संसद् अघि बढ्न नदिने आफ्नो अडानपछि मात्रै अर्थमन्त्री शर्माले राजीनामा गर्ने विषयमा सहमति कायम बताए। सीसीटीभीको क्षमता मलाई थाहा भएन : शर्मा एमालेले बहिष्कार गरे पनि अर्थमन्त्री शर्माले संसद्मा सम्बोधन गरे। त्यस क्रममा शर्माले सीसीटीभी फुटेज मेटिएको बारेमा आफूलाई जानकारी नभएको बताए। आफूलाई सीसीटीभीको प्राविधिक पक्षबारे जानकारी नभएको उनको भनाइ थियो। उनले फुटेज डिलिट गर्यो भनेर भ्रम छरिएको भन्दै असन्तुष्टि जनाए। कुन सीसीटीभीको क्षमता कति हुन्छ ? म कसरी थाहा पाउँछु ? कति वर्षपहिले राखेको सीसीटीभीबारे मलाई कसरी जानकारी हुन्छ ?, शर्माले भने, सायद अब यो शिक्षाबाट अब सबै मन्त्रीले ख्याल गर्ने होला। कुन मन्त्रीले सबैभन्दा पहिला गएर सीसीटीभीबारे जानकारी लिन्छ होला ? कसरी थाहा हुन्छ ? यहाँ अहिले भएको सीसीटीभीबारे हामी मान्यहरूलाई के जानकारी होला ? त्यो प्राविधिक व्यक्तिले जान्ने कुरा होला। त्यसलाई डिलिट गर्यो भनेर आमनागरिकलाई भ्रमित गर्ने जो प्रयत्न भएको छ म खारेजी गर्न चाहन्छु। सत्यतथ्य त्यहीं छ। प्राविधिक कर्मचारीलाई देखाउँदै उनले त्यसको जवाफदेहिता आफूले लिन नसक्ने बताए । उनले बजेट निर्माणका सन्दर्भमा आफूले चिन्ने सचिवहरू, डीजीहरू मात्रै भएको जिकिर गरे। आफ्नो निर्देशनपछि उनीहरूले रातभर काम गरेको शर्माको भनाइ थियो। आफू राति करिब ११ः३० बजे सिंहदरबारबाट पुल्चोक निवासमा गएको उनले बताए। सम्बोधनको अन्तिममा उनले राजीनामा घोषणा गरेका थिए। ११ सदस्यीय संसदीय छानबिन विशेष समिति गठन समितिलाई १० दिनको म्याद, सभापति चयन र कार्यविधि बनाउन बाँकी राजीनामा नदिई अर्थमन्त्रीलाई बोल्न दिएपछि एमालेद्वारा बहिष्कार प्रधानमन्त्री देउवा आफूले नै सम्हाले अर्थ मन्त्रालयको कार्यभार उपभोक्ता हित संरक्षण मञ्चले बजेट निर्माणका बेलाको सीसीटीभी माग्दै अर्थ मन्त्रालयमा सूचनाको हक प्रयोग गरी निवेदन दिएको थियो। त्यसको जवाफमा अर्थ मन्त्रालयले फुटेज १३ दिनसम्म मात्रै रहने, त्यसपछि मेटिँदै जाने पत्र पठाएको थियो। संघीय संसद् भवनबाट बाहिरिने क्रममा सञ्चारकर्मीसँग शर्माले भने, मैले कुनै गल्ती गरेको छैन। विषयलाई स्पष्ट गर्न सत्यतथ्य ल्याउन, सहज बनाउन राजीनामा गरेको हुँ। छानबिन नसकिएसम्म अर्को अर्थमन्त्री बन्दैन : पुन माओवादी केन्द्र नेता वर्षमान पुनले शर्मामाथिको छानबिन नसकिएसम्म अर्को अर्थमन्त्री नबनाउने बताए। अर्थमन्त्रीले नैतिकताको आधारमा राजीनामा दिनु भएको छ। पार्टीले पनि उहाँलाई राजीनामा दिँदा राम्रो हुन्छ भनेर सुझाव दिएको थियो। समितिलाई छानबिनमा सहयोग गर्छु भनेर उच्च नैतिकता देखाउनु भएको छ, अर्थमन्त्रीको राजीनामापछि नेता पुनले सञ्चारकर्मीको जिज्ञासामा भने, समितिले सत्यतथ्य बाहिर ल्याउनेछ। निष्पक्ष ढंगले छानबिनका लागि मार्ग प्रशस्त गर्नु भएको छ। निर्दोष छु भन्नु भएको छ। निर्दोष ठहरिएमा उहाँ नै मन्त्री बन्नुहुन्छ। छानबिन नसकिएसम्म पार्टीले अरूलाई अर्थमन्त्री बनाउँदैन। तत्कालीन अर्थमन्त्रीहरूले राजीनामा नदिएको प्रसंग उठाउँदै पुनले यसपालि प्रमुख प्रतिपक्षीले बढी नै विरोध गरेको बताए। प्रधानमन्त्रीले लिए अर्थमन्त्रीको कार्यभार प्रधानमन्त्री शेरबहादुर देउवाले नै अर्थमन्त्रीको कार्यभार लिएका छन्। बजेटमा चलखेल प्रकरणमा अर्थमन्त्री शर्माले राजीनामा दिएपछि उक्त मन्त्रालय प्रधानमन्त्री आफूले नै राखेका हुन्। मन्त्री शर्माले संविधानको धारा ७७ (२) को खण्ड (क) बमोजिम पदबाट राजीनामा दिएको उक्त मन्त्रालयको कार्यभार देउवाले सम्हाल्ने गरी तोकिएको राष्ट्रपति कार्यालयले प्रेस विज्ञप्तिमा जनाएको छ। छानबिन गर्न संसदीय विशेष समिति प्रतिनिधिसभाले बजेटमा करका दर हेरफेर गर्न अनधिकृत व्यक्ति प्रवेश गरेको विषयमा सत्यतथ्य छानबिन गर्न ११ सदस्यीय संसदीय विशेष समिति गठन गरेको छ। समितिमा एमालेबाट चार, कांग्रेस, माओवादी केन्द्रबाट दुईदुई, एकीकृत समाजवादी, जसपा र लोसपाबाट एकएक जना सदस्य छन्। जसमा खगराज अधिकारी, देवप्रसाद गुरुङ, पुष्पा भुसाल, प्रदीप ज्ञवाली, भानुभक्त ढकाल, विमला विक, लक्ष्मणलाल कर्ण, शक्तिबहादुर बस्नेत, सरलाकुमारी यादव, सीताराम महतो र सुरेन्द्रप्रसाद यादव छन्। प्रतिनिधिसभाले सभापति र कार्यविधि चयन गर्ने जिम्मा समितिलाई नै दिएको छ। समितिको कार्याविधि १० दिनसम्म हुने सभामुख अग्निप्रसाद सापकोटाले जानकारी दिएका थिए। सभामुख सापकोटाले गरेको समिति गठन प्रस्तावमा बैठकले सहमति जनाएको हो। उनले जेठ १५ गते अर्थमन्त्रीद्वारा टेबल भएको आर्थिक विधेयक २०७९ मा करका दरहरू हेरफेर गर्ने सम्बन्धमा अनधिकृत व्यक्ति प्रवेश गरेको विषय सार्वजनिक सञ्चारका माध्यमहरूमा प्रकाशन भएको उल्लेख गरे। सो विषयमा सदनमा कुरा उठाइएको सन्दर्भमा सत्यतथ्य छानबिन गर्न एक संसदीय विशेष समिति वाञ्छनीय हुने भन्दै उनले सदनमा प्रस्ताव गरेका थिए। समिति सदस्य लोसपाका नेता लक्ष्मणलाल कर्णले छिट्टै छानबिन प्रक्रिया अगाडि बढाउने जानकारी दिए। सरकार पक्ष र प्रतिपक्षबच सहमति भएर समिति गठन भयो। चाँडै काम सुरु हुन्छ। किनभने १० दिनको मात्र म्याद छ, सांसद कर्णले भने, अब बैठक बस्छौं। समितिले संयोजक तोक्छ। कार्यविधि बनाउँछौं। राजीनामा नआई बोल्न दिएपछि बहिष्कार ११ सदस्यीय संसदीय छानबिन विशेष समिति बनाएलगत्तै सभामुख सापकोटाले अर्थमन्त्री शर्मालाई बोल्न समय दिएका थिए। एमाले सांसदहरूले उठेर त्यसमा विरोध जनाए। तब सभामुखले एमाले सचिव योगेश भट्टराईलाई बोल्न समय दिए। भट्टराई बोलेपछि एमाले सांसद बैठक कक्षबाट बाहिरिएका थिए। सभामुखज्यूको विशेष सक्रियतामा आज यो संसदीय छानबिन समिति गठन भएको छ। यहाँले जुन महत्वपूर्ण काम आज गर्नुभयो, इतिहासले यहाँलाई अवश्य पुरस्कृत गर्नेछ यसमा, नेता भट्टराईले भनेका थिए, तर, यहाँले लगत्तै यही अर्थमन्त्रीज्यूलाई मन्तव्यका लागि बोलाउँदै हुनुहुन्छ। यसप्रति हाम्रो गम्भीर चासो छ। हाम्रो गम्भीर विमति छ। र, नेकपा एमालेले भन्दै आएको छ, यो गरिमामय संसद्मा अर्थमन्त्रीको हिसाबले बोल्ने नैतिक अधिकार अब उहाँसँग छैन। उनले शर्माको दोष छकि छैन भनेर समितिले छानबिन गर्ने होइन भने। उहाँ स्वतः दोषी प्रमाणित हुनुहुन्छ। यो संसदीय समितिले त उहाँको दोषमाथि के कारबाही गर्ने हो ? जस्तै : मुलुकको अपराध संहिता आकर्षित भएको छ। साइबर ऐन आकर्षित भएको छ। सीसीटीभी फुटेजसम्बन्धी व्यवस्थापन गर्ने जुन कार्यविधि छ त्यो उल्लंघन भएको छ, भट्टराईले भने, उहाँमाथि कारबाही गर्ने तमाम कानुनी आधार विद्यमान छन्। त्यसकारण उहाँ कारबाहीको भागीदार हुनुहुन्छ। यति गम्भीर नैतिक प्रश्न उठिसकेको अर्थमन्त्रीले अब यो रोस्ट्रममा अर्थमन्त्रीका रूपमा सम्बोधन गर्ने कुनै नैतिक अधिकार छैन। राजीनामा दिएपछि मात्रै शर्माको भाषण सुन्न तयार रहेको उनको भनाइ थियो। प्रधानमन्त्रीले उहाँलाई बर्खास्त गर्नुहोस्। त्यसपछि उहाँको भाषण सुन्न हामी तयार छौं, उनले भने। काण्डै काण्ड मच्चाएर बाहिरिए अर्थमन्त्री अर्थमन्त्री शर्मा विवादै विवादमा परेर एक वर्ष पुग्न सात दिनअघि पदबाट बाहिरिनु परेको छ। कार्यकालभरि काण्डै काण्ड मच्चियो। उनी २०७८ असार २९ गते शेरबहादुर देउवा नेतृत्वको सरकारमा अर्थमन्त्री बनेका थिए। माओवादी केन्द्रका शक्तिशाली नेताका रूपमा परिचित शर्माले मन्त्री हुनासाथ अर्थ मन्त्रालयमा कर्मचारी यताउता गरे। अर्थसचिवदेखि भन्सार विभाग र आन्तरिक राजस्व विभागका साथै मन्त्रालयका शक्तिशाली महाशाखामा कर्मचारी हेरफेर गरे। उनले मधुकुमार मरासिनीलाई साउन १२ मा अर्थसचिव बनाए। भन्सार विभागका नारायण सापकोटा र आन्तरिक राजस्व विभागमा शोभाकान्त पौडेललाई ल्याए। त्यसपछि उनी अघिल्ला अर्थमन्त्री विष्णु पौडेलले ल्याएको बजेट प्रतिस्थापन गर्न लागे। उनले भदौ २५ गते जनताभन्दा निश्चित व्यापारिक घरानालाई फाइदा हुने गरी प्रतिस्थापन बजेट ल्याए। सम्पत्ति शुद्धीकरण अनुगमन गर्ने अन्तर्राष्ट्रिय निकायका प्रावधानलाई बेवास्ता गर्दै प्रतिस्थापन बजेटमा आयस्रोत नखुलाई लगानी गर्न पाउने व्यवस्था गरे। सीमित उद्योगीलाई फाइदा हुने गरी फलामका कवाडी सामानमा भन्सार छुट गराए। विवादास्पद व्यापारी पृथ्वीबहादुर शाहका नाममा विदेशबाट शंकास्पद रूपमा आएको ४० करोड रुपैयाँ राष्ट्र बैंकले रोकिदिएपछि त्यो छुटाउन अर्थमन्त्री शर्मा नै अगाडि लागे। सम्पत्ति शुद्धीकरण अनुसन्धान विभाग र राष्ट्र बैंकले अनुसन्धान गरिरहेको बखत अर्थमन्त्रीले पैसा छुटाउन लिखित निर्देशन दिएका थिए। शाह शंकास्पद ४० करोड रकम फुकुवा गराउन २०७८ असारमै सर्वोच्च अदालत गएका थिए। प्रतिस्थापन बजेटमा उनले खेताला विज्ञ पूर्वनायबसुब्बा रघुनाथ घिमिरेलाई नै परिचालन गरेका थिए। कर र भन्सारमा लामो अनुभव भएका पूर्वनासु घिमिरेले करका दर हेरफेर गर्न थालेपछि कर्मचारीले अवरोध गरे। त्यसपछि आफूले भने जति वस्तुमा हस्तक्षेप गर्न पाएनन्। त्यसमा अवरोध गर्ने कर्मचारी परिवर्तन गरी अर्थमा अनुभव नै नभएका कर्मचारी ल्याएर व्यापारी घरानाको फाइदा हुने गरी बजेटमा करका दर, अन्तःशुल्क, भन्सार दर फेरबदल गराएका हुन्। अमेरिकन सहयोग परियोजना मिलेनियम च्यालेन्स कर्पोरेसन (एमसीसी) सम्झौता संसद्मा टेबल गर्ने बेला बिरामीको निहुँ पारेर पर्वततिर पुगे। जबकि एमसीसी टेबल गर्ने नैतिक जिम्मेवारी अर्थमन्त्रीको नै थियो। उनी बाहिर हिँडेपछि सञ्चार तथा सूचना प्रविधिमन्त्री ज्ञानेन्द्रबहादुर कार्कीले टेबल गर्नुपरेको थियो। पछि एमसीसी अनुमोदन गर्न भने उनी समावेश भए। विवादास्पद व्यापारी पृथ्वीबहादुर शाहका नाममा विदेशबाट शंकास्पद रूपमा आएको ४० करोड रुपैयाँ राष्ट्र बैंकले रोकिदिएपछि त्यो छुटाउन अर्थमन्त्री शर्मा नै अगाडि लागे। सम्पत्ति शुद्धीकरण अनुसन्धान विभाग र राष्ट्र बैंकले अनुसन्धान गरिरहेको बखत अर्थमन्त्रीले पैसा छुटाउन लिखित निर्देशन दिएका थिए। शाह शंकास्पद ४० करोड रकम फुकुवा गराउन २०७८ असारमै सर्वोच्च अदालत गएका थिए। नेपाल राष्ट्र बैंकले रोक्का राखेको उक्त रकम झिक्न पाउने गरी उनले अन्तरिम आदेश माग गरेका थिए। तर, सर्वोच्चले अन्तरिम आदेश दिन अस्वीकार गर्यो। बरु पाँच मुद्दा एकै प्रकृतिको रहेको भन्दै लगाउमा राख्न आदेश भयो। ती मुद्दा विचाराधीन रहेकै बेला अर्थमन्त्री शर्माले व्यापारी शाहको निवेदनमा तोक लगाइदिए। शंकास्पदरूपमा आएको ४० करोड राष्ट्र बैंकले रोकिदिएपछि उनी गभर्नरप्रति खनिए। शर्माले प्रतिशोधमा गभर्नर महाप्रसाद अधिकारीलाई निलम्बन गरिदिए। सर्वोच्च अदालतले गभर्नर अधिकारीलाई पुनस्र्थापित गरिदिएको छ । एमसीसी र गभर्नरकै प्रकरणमा अर्थमन्त्री शर्माले नैतिकताका आधारमा राजीनामा दिनुपर्ने थियो। तर त्यसबेला उनी अटेर गरी बसेका थिए। बजेटमा चलखेल गरेको बाहिरिँदा पनि उनले ठूलो दबाबपछि मात्रै राजीनामा दिएका हुन्। यद्यपि, उनले आफूले गल्ती नगरेको तर नागरिक समाजको आवाजलाई सम्मान गरेर राजीनामा दिएको बताए। तथ्यमा गइदिनुहोला, उनले भने। अर्थमन्त्री जनार्दन शर्माको अनर्थ कदम अर्थमन्त्रीमाथि माओवादीमै छानबिन माग अर्थमन्त्रीमाथि छानविन गर्न संसदीय विशेष समिति गठन, को को छन् सदस्य? अर्थमन्त्री जनार्दन शर्माले दिए राजीनामा छानविन नसकिएसम्म माओवादीले नयाँ अर्थमन्त्री नपठाउने, निर्दोष सावित भए शर्मा नै फर्किने संसदीय समिति : सन्देहको कठघरामा अर्थसचिवको बिदाले मोडियो परिस्थिति"
शिखर धवन नयाँ कप्तान,"काठमाडौं : वेस्ट इन्डिज भ्रमणका लागि भारतीय क्रिकेट टोलीको घोषणा गरिएको छ। बुधबार प्रारम्भिक ब्याट्सम्यान शिखर धवनको कप्तानीमा १६ सदस्यीय भारतीय क्रिकेट टोलीको घोषणा गरिएको हो। टोलीको उपकप्तानको जिम्मेवारी रवीन्द्र जडेजालाई दिइएको छ। वेस्ट इन्डिज भ्रमणमा भारतले घरेलु टोलीसँग तीन खेलको एकदिवसीय शृंखला खेल्नेछ। तीन खेलको एकदिवसीय खेल २२ जुलाईदेखि हुनेछ। त्यसलगत्तै भारतीइ टोलीले पाँच खेलको टीट्वेन्टी शृंखला पनि खेल्नेछ। भारतीय टोलीमा शिखर धवन, ऋतुराज गायकवाड, शुभमन गिल, दीपक होडा, श्रेयस ऐयर, सूर्यकुमार यादव, इशन किशन, सन्जु सामसन, रवीन्द्र जडेजा, युजभेन्द्र चहल, शार्दुल ठाकुर, अक्षर पटेल, आवेश खान, प्रसिद्ध कृष्णा, मोहमद सिराज र अर्शदीप सिंह छन्। वेस्ट इन्डिज भ्रमणमा युवा खेलाडीहरूलाई मौका दिइएको छ। वेस्ट इन्डिज भ्रमणमा रोहित शर्मा, विराट कोहली, केएल राहुल, ऋषभ पन्त, जसप्रित बुमराहलगायत सिनियर खेलाडीलाई आराम दिइएको छ। भारतीय टोली अहिले बेलायत भ्रमणमा छ। पाँच टेस्टको शृंखला खेलिसकेको भारत टीट्वेन्टी र एकदिवसीय शृंखलापछि वेस्ट इन्डिज भ्रमणमा निस्कने छ। भारतले घरेलु टोली इङ्ल्यान्डविरुद्धको पाँच खेलको टेस्ट शृंखला २२ को बराबरी गरेको छ। मंगलबार सकिएको पाँचौं तथा अन्तिम टेस्टमा ऐतिहासिक जित निकालेको थियो। बर्मिङ्घममा भारतलाई सात विकेटले पराजित गर्दै इङ्ल्यान्डले ऐतिहासिक जित हात पारेको थियो। टेस्ट क्रिकेटमा इङ्ल्यान्डले सर्वाधिक ठूलो लक्ष्य भेट्टाउँदै कीर्तिमानी जित निकालेको हो। ७७ ओभरमा तीन सय ७८ रनको विशाल लक्ष्य पछ्याएको इङ्ल्यान्डले पाँचौं दिन ७६४ ओभरमा तीन विकेट गुमाउँदै जित निकालेको हो। इङ्ल्यान्डले टेस्ट क्रिकेटमा सफलता पाएको सर्वाधिक ठूलो योगफल हो। यसअघि सन् २०१९ मा अस्ट्रेलियाविरुद्ध तीन सय ५९ रनको लक्ष्य पूरा गरेको थियो। वेस्ट इन्डिज भ्रमणका लागि अहिले एकदिवसीय टोली घोषणा गरिएको र टीट्वेन्टी पछि घोषणा गरिने भारतीय क्रिकेट कन्ट्रोल बोर्ड (बीसीसीआई) ले जनाएको छ। टीट्वेन्टी टोलीमा एकदिवसीयमा आराम दिएका सिनियर खेलाडी फर्किन सक्ने जनाइएको छ।"
"मेयर जोगाएको होइन, प्रमाण पुगेन : प्रहरी","अछाम : अछामको पञ्चदेवल विनायक नगरपालिका४ का विनोद शाहीको हत्या घटनामा मेयर अम्बिका चलाउनेसहितका तीन जनाविरुद्ध अभियोजन पुष्टि हुने प्रमाण नपुगेकाले उनीहरूलाई छोडिएको प्रहरीले जनाएको छ। प्रहरीले छोड्ने नियत नभएपनि उनीहरूको प्रमाण नपुगेकाले मुद्दा नचलाइएको दाबी गरेको छ। जिल्ला सरकारी वकिलको कार्यालय अछामले, मंगलबार पञ्चदेवल विनायक नगरपालिकाकी मेयर अम्बिका चलाउने, पञ्चदेवल विनायक नगरपालिका४ का नेत्र शाही र रामबहादुर शाहीको अभियोजन पुष्टि नभएको भन्दै उनीहरूका विरुद्ध मुद्दा चलाउन नमिल्ने प्रतिवेदन बुझाएको थियो। प्रहरी पीडितको पक्षमा हुन्छ, सरकार वादी मुद्दामा सरकारी वकिल भनेकै पीडितको तर्फबाट बहस गर्ने वकिल हो, तर अनुसन्धानबाट तीनै जना घटनाको दिन घटनास्थलभन्दा बाहिर रहेको पाइयो, त्यसैले उनीहरूविरुद्ध मुद्दा चलाउन मिलेन जिल्ला प्रहरी कार्यालय अछामका प्रहरी नायब उपरीक्षक नारायण डाँगीले बताए। जेठ १७ गते पञ्चदेवल विनायक नगरपालिका४ मा नेपाली कांग्रेस र नेकपा एमाले समर्थित कार्यकर्ताबीच झडप भएको थियो। त्यही झडपपछि प्रहरी सो गाउँमा गएको थियो। प्रहरी गाउँमा पसेको दिनदेखि नै १६ वर्षका विनोद शाही बेपत्ता भएका थिए। उनको शव तीन दिनपछि जेठ २१ गते स्थानीय पञ्चदेवल क्याम्पसको नजिकैको भीरमा फेला परेको थियो। घटनाका बेला मेयर चलाउने धनगढी हुनुहुन्थ्यो, नेत्रबहादुर शाही जेठ १३ गते नै उपचारका लागि काठमाडौं गएको पाइयो, रामबहादुर शाही पनि घटनाका दिन मंगलसेनमा रहेका पाइयो प्रहरी नायब उपरीक्षक डाँगीले भने। वारदात भएको स्थानमा नभएका व्यक्तिहरूलाई लगाइएको अभियोग पुष्टि हुन सकेन, त्यसैले मुद्दा नचलाइएको हो।तर, पीडितले दिएको किटानीमा मेयर चलाउने र स्थानीय शिक्षकसमेत रहेका नेत्र शाहीलाई विनोदको हत्याका योजनाकार भनिएको छ। दुवै जनाले, गाउँमा प्रहरी पठाएको, सत्ता र शक्तिको आडमा विनोदको हत्या गरिएको किटानीमा उल्लेख छ। प्रहरीले २५ दिनको अनुसन्धान सकेर सोमबार नै मुद्दा सरकारी वकिलको कार्यालयलाई बुझाइसकेको छ। सरकारी वकिलको कार्यालयले पनि सोमबार नै मुद्दा र अभियोग लागेका व्यक्तिहरूलाई अदालतमा बुझाइसकेको छ। तर अहिलेसम्म प्रहरीले विनोदको हत्या हो वा भीरमा लडेर उनको मृत्यु भएको हो ? भन्ने कुरा भने पत्ता लगाउन सकेको छैन। घटनाको अनुसन्धानमा प्रहरीको केन्द्रीय अन्वेषण ब्युरो (सीआईबी) को टोली पनि खटिएको थियो। संघीय प्रहरी इकाइ कार्यालय कञ्चनपुरका एसएसपी जनकराज पाण्डे पनि घटनाको अनुसन्धानमा खटिएका थिए। १३ जनाका विरुद्ध किटानी आयो, प्रहरीले अनुसन्धान उनैप्रति केन्द्रित पायो, तर अहिलेसम्म हत्या नै भएको हो भनेर पुष्टि हुन सकेको छैन सीआईबीका डीएसपी मनोहर भट्टले भने। प्रहरीले, मृतकको मोबाइल कल डिटेलका आधारमा पनि अनुसन्धान गरेको जनाएको छ। त्यसबाट एकजना महिलालाई भेट्न जाने भन्ने कुरा खुल्यो, त्यो दिन पनि विनोदले भेट्न आउँछु भनेर फोन गरेको पाइयो तर मृतक त्यहाँसम्म पुगेको पाइएन, बीच बाटोमै मृत भेटिए डीएसपी भट्टले भने। त्यसैले पक्राउ परेकाहरूको बयानका आधारमा त्यो घटना हत्या नै हो भनेर पुष्टि हुन सकेको छैन। प्रहरीले घटनास्थलको अध्ययनबाट पनि हत्या वा लडेर मृत्यु भएको हो भन्ने कुराको पुष्टि गर्न सकेको छैन। घटनास्थल सल्लाको बन भएको क्षेत्र हो। सल्लाको पिरोलमा चिप्लेर भीरमा लडे पनि मानिसको मृत्यु हुन सक्छ। भीर ५०६० मिटरको गहिरो छ। अझ त्यो भीर ९० डिग्री जस्तो स्टेट (ठाडो) छ। तर, त्यहाँ सडक भने चौडा छ, चौडा सडकमा मृतक कसरी छेउछिर पुगे होलान् र भीरमा लडे होलान् ? भन्ने कुरामा पनि शंका गर्ने ठाउँ छ भट्टले भने। मृतकको पोस्टमार्टमको प्रारम्भिक रिपोर्टमा भने छातीका करङहरू भाँचिएको र रगत बगेको कुरा उल्लेख छ। प्रहरी भन्छ, करङ कसैले कुटपिट गरे पनि भाँचिन्छन् अथवा भीरमा लडे पनि। पोस्टमार्टमको प्रारम्भिक रिपोर्टबाट मात्रै हत्या हो भनेर पुष्टि गर्न असहज भयो। विनोदको भिसेरा जाँचको रिपोर्ट भने आएको छैन। हुन त त्यो घटनाको सुरुवात वैशाख ३० गतेको स्थानीय तह चुनावका बेलादेखि नै कांग्रेस र एमालेको विवादका कारण सुरु भएको हो। कुनै दिन एमालेका कार्यकर्ताले कांग्रेसकालाई पिट्ने त कुनै दिन कांग्रेसका कार्यकर्ताले एमालेकालाई पिटने क्रम चलिरहन्छ। तर, प्रहरीको अनुसन्धानमा मृतकको राजनीतिक संलग्नता भने कतै खुलेको छैन। मृतकको राजनीतिक संलग्नता पनि देखिएन सीआईबीका प्रहरी नायब उपरीक्षक भट्टले भने। प्रहरीका अनुसार अहिलेसम्म विनोदको घटनामा कुनै पनि प्रत्यक्षदर्शी भने भेटिएको छैन। शव भेटिएको स्थानमा उनलाई गएको देख्ने, झगडा भएको देख्ने वा अरू कुनै प्रकारको प्रत्यक्षदर्शी पनि भेटिएन प्रहरी नायब उपरीक्षक भट्टले भने। पीडितद्वारा पालिकाभित्रका कार्यालय बन्द पीडित पक्षले भने विनोदको हत्यामा संलग्नलाई कारबाहीको माग गर्दै पञ्चदेवल विनायक नगरपालिका र पालिकाभित्रका सरकारी कार्यालयहरू बन्द गराएको छ। विनोदको हत्या नै भएको, हत्यामा संलग्न भनी किटानी दिएकाहरूलाई छोडिएको र फरार अभियुक्तहरूलाई पक्राउ नगरिएको भन्दै सरकारी कार्यालय बन्द गरिएको पीडितका आफन्त बखत शाहीले बताए। उनले अदालतबाट न्याय पाउने आस भएको तर अब त्यो पनि मरेको बताए। अदालत त निष्पक्ष होला भन्ने सोचेका थियौं, सबै बिक्री भए, अब न्यायका लागि उच्च अदालत जाने निष्कर्षमा पुगेका छौं उनले भने। हत्या आरोपमा मेयर पक्राउ चुनावदेखि झगडा, पछि हत्या अछामका विनोद शाही हत्याकाण्ड : पीडितको प्रदर्शनमा प्रहरीको लाठी चार्ज र अश्रुग्यास विनोद शाही मुत्यु प्रकरण : मंगलसेन आसपास निषेधित क्षेत्र घोषणा विनोद शाही मृत्यु प्रकरण : मेयर चलाउनेमाथि मुद्दा नचलाउने निर्णय अन्ततः मेयरलाई जोगाएर १० विरुद्ध मुद्दा"
चट्याङ लागेर चितवनमा १४ रोपाहार घाइते,"चितवन : चितवनको कालिका नगरपालिकामा धान रोप्न गएका १४ रोपाहार चट्याङ लागेर घाइते भएका छन् । कालिका८ मझुवास्थित कमला विकको खेतमा बुधबार धान रोपाइँ गरिरहेको अवस्थामा पानी परेपछि उनीहरु स्थानीय जन्तरी प्रजाको घरमा ओत लाग्न गएका थिए । सोही क्रममा हुरी, बतास र पानीसँगै परेको चट्याङले रोपाहार घाइते भएको जिल्ला प्रहरी कार्यालयले जनाएको छ । घाइतेमध्ये पाँच जनाको भरतपुर अस्पतालमा उपचार भइरहेको छ । अन्य नौ जना गएराति नै उपचारपछि घर फर्किएको प्रहरीले जनाएको छ । घाइते पाँच जनाको अवस्था खतरामुक्त रहेको छ । बुधबार साँझ ६ बजेको समयमा चट्याङ परेको बताइएको छ ।"
काण्डै काण्ड मच्चाएर बाहिरिए अर्थमन्त्री,"अर्थमन्त्री जनार्दन शर्मा विवादै विवादमा परेर एक वर्ष पुग्न सात दिनअघि पदबाट बाहिरिनु परेको छ। कार्यकालभरि काण्डै काण्ड मच्चियो। उनी २०७८ असार २९ गते शेरबहादुर देउवा नेतृत्वको सरकारमा अर्थमन्त्री बनेका थिए। माओवादी केन्द्रका शक्तिशाली नेताका रूपमा परिचित शर्माले मन्त्री हुनासाथ अर्थ मन्त्रालयमा कर्मचारी यताउता गरे। अर्थसचिवदेखि भन्सार विभाग र आन्तरिक राजस्व विभागका साथै मन्त्रालयका शक्तिशाली महाशाखामा कर्मचारी हेरफेर गरे। उनले मधुकुमार मरासिनीलाई साउन १२ मा अर्थसचिव बनाए। भन्सार विभागका नारायण सापकोटा र आन्तरिक राजस्व विभागमा शोभाकान्त पौडेललाई ल्याए। त्यसपछि उनी अघिल्ला अर्थमन्त्री विष्णु पौडेलले ल्याएको बजेट प्रतिस्थापन गर्न लागे। उनले भदौ २५ गते जनताभन्दा निश्चित व्यापारिक घरानालाई फाइदा हुने गरी प्रतिस्थापन बजेट ल्याए। सम्पत्ति शुद्धीकरण अनुगमन गर्ने अन्तर्राष्ट्रिय निकायका प्रावधानलाई बेवास्ता गर्दै प्रतिस्थापन बजेटमा आयस्रोत नखुलाई लगानी गर्न पाउने व्यवस्था गरे। सीमित उद्योगीलाई फाइदा हुने गरी फलामका कवाडी सामानमा भन्सार छुट गराए। प्रतिस्थापन बजेटमा उनले खेताला विज्ञ पूर्वनायबसुब्बा रघुनाथ घिमिरेलाई नै परिचालन गरेका थिए। कर र भन्सारमा लामो अनुभव भएका पूर्वनासु घिमिरेले करका दर हेरफेर गर्न थालेपछि कर्मचारीले अवरोध गरे। त्यसपछि आफूले भने जति वस्तुमा हस्तक्षेप गर्न पाएनन्। त्यसमा अवरोध गर्ने कर्मचारी परिवर्तन गरी अर्थमा अनुभव नै नभएका कर्मचारी ल्याएर व्यापारी घरानाको फाइदा हुने गरी बजेटमा करका दर, अन्तःशुल्क, भन्सार दर फेरबदल गराएका हुन्। अमेरिकन सहयोग परियोजना मिलेनियम च्यालेन्स कर्पोरेसन (एमसीसी) सम्झौता संसद्मा टेबल गर्ने बेला बिरामीको निहुँ पारेर पर्वततिर पुगे। जबकि एमसीसी टेबल गर्ने नैतिक जिम्मेवारी अर्थमन्त्रीको नै थियो। उनी बाहिर हिँडेपछि सञ्चार तथा सूचना प्रविधिमन्त्री ज्ञानेन्द्रबहादुर कार्कीले टेबल गर्नुपरेको थियो। पछि एमसीसी अनुमोदन गर्न भने उनी समावेश भए। विवादास्पद व्यापारी पृथ्वीबहादुर शाहका नाममा विदेशबाट शंकास्पद रूपमा आएको ४० करोड रुपैयाँ राष्ट्र बैंकले रोकिदिएपछि त्यो छुटाउन अर्थमन्त्री शर्मा नै अगाडि लागे। सम्पत्ति शुद्धीकरण अनुसन्धान विभाग र राष्ट्र बैंकले अनुसन्धान गरिरहेको बखत अर्थमन्त्रीले पैसा छुटाउन लिखित निर्देशन दिएका थिए। शाह शंकास्पद ४० करोड रकम फुकुवा गराउन २०७८ असारमै सर्वोच्च अदालत गएका थिए। नेपाल राष्ट्र बैंकले रोक्का राखेको उक्त रकम झिक्न पाउने गरी उनले अन्तरिम आदेश माग गरेका थिए। तर, सर्वोच्चले अन्तरिम आदेश दिन अस्वीकार गर्यो। बरु पाँच मुद्दा एकै प्रकृतिको रहेको भन्दै लगाउमा राख्न आदेश भयो। ती मुद्दा विचाराधीन रहेकै बेला अर्थमन्त्री शर्माले व्यापारी शाहको निवेदनमा तोक लगाइदिए। शंकास्पदरूपमा आएको ४० करोड राष्ट्र बैंकले रोकिदिएपछि उनी गभर्नरप्रति खनिए। शर्माले प्रतिशोधमा गभर्नर महाप्रसाद अधिकारीलाई निलम्बन गरिदिए। सर्वोच्च अदालतले गभर्नर अधिकारीलाई पुनस्र्थापित गरिदिएको छ । एमसीसी र गभर्नरकै प्रकरणमा अर्थमन्त्री शर्माले नैतिकताका आधारमा राजीनामा दिनुपर्ने थियो। तर त्यसबेला उनी अटेर गरी बसेका थिए। बजेटमा चलखेल गरेको बाहिरिँदा पनि उनले ठूलो दबाबपछि मात्रै राजीनामा दिएका हुन्। यद्यपि, उनले आफूले गल्ती नगरेको तर नागरिक समाजको आवाजलाई सम्मान गरेर राजीनामा दिएको बताए। तथ्यमा गइदिनुहोला, उनले भने। अर्थतन्त्र खस्काउने सरकार, निलम्बनमा पर्ने गभर्नर अराजक अर्थमन्त्री, ढाकछोप गर्न गभर्नरमाथि कारबाही आर्थिक संकटका कारक स्वयं अर्थमन्त्री खस्किँदै अर्थतन्त्र, ढाकछोप गर्दै सरकार शंकास्पद ४० करोड छुटाउन अर्थमन्त्रीकै तोक अर्थमन्त्री जनार्दन शर्माको अनर्थ कदम निलम्बित गभर्नर अधिकारीको रिटमाथि सुनुवाइ सकियो पुनर्बहाली भएका थिए ३ गभर्नर प्रश्नको कठघरामा गभर्नरमाथिका लाञ्छना गभर्नरको पक्षमा सर्वोच्चको आदेश, पाए काम गर्ने निरन्तरता सर्वोच्चको आदेशपछि गर्भनर अधिकारीले भने मैले न्याय पाएँ सर्वोच्चले भन्योः गभर्नरका विषयमा छानबिन गर्न गठित जाँचबुझ समिति संविधानको मर्म विपरीत अर्थतन्त्रमा हलचल, नेतृत्व मौन आत्मनिर्भर अर्थतन्त्रको रोडम्याप संकटै संकटमा अर्थतन्त्र अर्थमन्त्री जनार्दनलाई योगेशको व्यङ्ग्य : यसपटक ब्रिफकेस तोडफोड भएन, कुर्सी नभाँचिनु उपलब्धि भयो साढे ७ अर्ब सिध्याउन अर्थमन्त्रीको चलखेल पूर्वनासु घिमिरेले चलाएका थिए प्रतिस्थापन विधेयक पनि नागरिक अगुवाले मागे अर्थमन्त्री शर्माको राजीनामा सर्वत्र अर्थमन्त्री शर्माको राजीनामा माग एमालेको बटमलाइन : अर्थमन्त्री शर्माको बर्खास्ती सीसीटीभी फुटेज मेटाउने अर्थमन्त्रालयका अन्य व्यक्तिलाई पनि कारवाही गर्नुपर्छ : योगेश भट्टराई अर्थमन्त्रीमाथि छानविन गर्न संसदीय विशेष समिति गठन, को को छन् सदस्य? अर्थमन्त्री जनार्दन शर्माले दिए राजीनामा राजीनामाअघि शर्मा : एमालेप्रति आक्रामक, सीसीटीभी फुटेजमा बचाउ, निर्दोष सावित भएर आउने दाबी निवर्तमान अर्थमन्त्री शर्माविरुद्ध राप्रपाले दिएको उजुरी प्रहरीले दर्ता गरेन अन्ततः अर्थमन्त्री जनार्दन शर्माको बहिर्गमन"
अर्थसचिवको बिदाले मोडियो परिस्थिति,"काठमाडौं : अर्थमन्त्री जनार्दन शर्मामाथि राजीनामाको चौतर्फी दबाब थियो। तर, उनी नगर्ने अडानमा थिए। बुधबार बिहानै परिस्थितिले एकाएक फरक मोड लियो, जब अर्थसचिव मधुकुमार मरासिनी बिदामा बसिदिए। बालुवाटार स्रोतका अनुसार प्रधानमन्त्री शेरबहादुर देउवालाई भेटेर उनले शर्मा अर्थमन्त्री रहुन्जेल नफर्किने अवगतसमेत गराए। र, मन्त्री शर्मा र मुख्यसचिव शंकरदास वैरागीलाई भेटेर अनिश्चितकालीन बिदा लिए। शर्मासँग घनिष्ठ सम्बन्ध रहेका मानिएका सचिव मरासिनी अचानक कसरी यूटर्न भए ? अर्थका उच्च अधिकारीहरूका अनुसार सीसीटीभी फुटेज १३ दिनमै मेटियो भन्ने पत्र लेख्न लगाएको विषयमा उनी मन्त्रीसँग असन्तुष्ट थिए। उपभोक्ता हित संरक्षण मञ्चले सूचनाको हक प्रयोग गर्दै जेठ १४ र अघिल्लो भदौ २४ गते रातिका सीसीटीभी फुटेज मागेको थियो। त्यसमा अर्थका शाखा अधिकृत धनकुमार राईले हस्ताक्षर गरेर मेटिइसकेको जवाफ पठाएका थिए। दिनभर उच्च तहका कर्मचारीले नै विद्रोह गरेपछि अर्थमन्त्री हतासमा थिए। शर्माले वरिष्ठतम् सहसचिवलाई निमित्त दिने योजना बनाए पनि शर्मा, बराललगायत सहसचिव हच्किए। मन्त्रालयको प्रतिकूल अवस्था र छानबिन समितिसमेत गठनपछि अर्थमन्त्री शर्मा राजीनामा दिन बाध्य भएका हुन्। मंगलबार बेलुकासम्म राजीनामा दिने मुडमा थिएनन्। त्यो जवाफ पठाउँदा सचिवलगायत उपल्ला कर्मचारीसँग सल्लाहसम्म भएको थिएन, अर्थ स्रोत भन्छ, तीन महिनासम्म सीसीटीभी फुटेज राख्नुपर्ने नियमको यो जवाफले उल्लंघन गरेको थियो। यसले अर्थ मन्त्रालयकै प्रतिष्ठामा आघात पुगेको थियो। जसलाई सचिव मरासिनीले अनुचित भनेका थिए। त्यसकै असन्तुष्टिस्वरूप बिदा बसेका हुन्। बजेटमा अनधिकृत व्यक्तिबाट हस्तक्षेप गराएको विषय बाहिर आएपछि उनीमाथि सहेको भन्दै नैतिक प्रश्न उठेको थियो। पछिल्लो सीसीटीभी घटना त्यसमा थपिएको थियो। उच्च कर्मचारीको विद्रोह सचिव मरासिनी जब बिदामा बसे, बुधबार अर्थका अन्य उच्च कर्मचारीले पनि अघोषित विद्रोह गरेका छन्। उनीहरूले दिनभर ड्युटी छले। उनीहरूका कार्यकक्ष अवलोकन गर्दा सुनसान देखिन्थे। राजस्वसचिव कृष्णहरि पुष्कर भने केही दिनअघि विदेश गएका छन्। सहसचिवहरू केदारनाथ शर्मा, भूपाल बराल, रमेशकुमार केसी, चक्रबहादुर बुढा, महेश आचार्य, राजेश्वर ज्ञवाली, ईश्वरीप्रसाद अर्याल, अर्जुनकुमार खड्का, बाबुराम सुवेदी अनुपस्थित रहे। उनीहरू विभिन्न बहाना बनाउँदै बिदामा बसे। सहसचिव बुढा बुधबार दिउँसोसम्म रहेको बताइए पनि अन्नपूर्ण पोस्ट् संवाददाता पुग्दा उनको नेमप्लेटमा बाहिर लेखिएको थियो। उनको सचिवालयले मिटिङका लागि बाहिर गएको जानकारी गरायो। दिनभर उच्च तहका कर्मचारीले नै विद्रोह गरेपछि अर्थमन्त्री हतासमा थिए। शर्माले वरिष्ठतम् सहसचिवलाई निमित्त दिने योजना बनाए पनि शर्मा, बराललगायत सहसचिव हच्किए। मन्त्रालयको प्रतिकूल अवस्था र छानबिन समितिसमेत गठनपछि अर्थमन्त्री शर्मा राजीनामा दिन बाध्य भएका हुन्। मंगलबार बेलुकासम्म राजीनामा दिने मुडमा थिएनन्। पूर्वमुख्यसचिव डा विमल कोइराला बुधबार अर्थ मन्त्रालयमा भएको घटना ऐतिहासिक भएको बताउँछन्। अर्थसचिव बिदामा बसेपछि अरू गएर काम गर्नुपर्नेमा नगरेकोमा अचम्मित छु, डा कोइराला भन्छन्, पहिला यस्तो कहिल्यै भएको थिएन। पूर्वअर्थसचिव शिशिरकुमार ढुंगाना जोकोही सचिव भए पनि बजेट बनाउने क्रममा अनधिकृत व्यक्ति प्रवेश स्वीकार गर्ने विषय नभएको बताउँछन्। बजेट बनाउने क्रममा अनधिकृत व्यक्ति प्रवेश गरेको हो भने यो कर्मचारीतन्त्रले स्वीकार गर्ने विषय होइन, उनी भन्छन्, छानबिन समिति बनेकाले सत्यतथ्य बाहिर आउला। सचिवको धेरैतिर दायित्व हुने भएकाले बजेटमा गलत व्यक्तिको प्रवेश भएको भए रोक्न सक्नुपर्ने उनको भनाइ छ। पूर्वसचिव खेमराज रेग्मी कर्मचारीले नियम, कानुन र परम्पराअनुसार काम गर्नुपर्ने बताउँछन्। अर्थ मन्त्रालयका कर्मचारीले पछिल्लो समय चालेको कदम सकारात्मक मान्नुपर्छ, रेग्मी भन्छन्, यो अडान त्यति बेला लिएको भए यस्तो हुँदैनथ्यो। अर्थ मन्त्रालयका प्रवक्ता ढुण्डीराज निरौलाले सहसचिवहरू बिदामा बसेको जानकारी नभएको बताए। अरू सहसचिव बिदामा बसेको मलाई जानकारी हुँदैन, उनले भने, को कसरी बिदामा बस्नुभयो खुल्दै जाला। सचिव र सहसचिव अनुपस्थित भएपछि बुधबार मन्त्रालयमा कुनै निर्णय हुन सकेन। तर, टिप्पण्ी उठाउने, चिठी लेख्नेलगायत अधिकृतले गर्न मिल्ने सामान्य काम भने नरोकिएको एक कर्मचारीले बताए। बिहानी प्रहर जब पूर्वनासुले बजेट चलाए अर्थ मन्त्रालयले भन्यो करको दर हेरफेर गरेको दिनको सीसीटीभी फुटेज मेटियो अर्थ मन्त्रालय भन्छ : १३ दिनमै सीसीटीभी फुटेज मेटियो, कानुन भन्छ : तीन महिना सुरक्षित नराखे कारबाही अर्थ मन्त्रालयले मेट्यो सीसीटीभी फुटेज अर्थमन्त्रीज्यू, सीसीटीभी फुटेज गायब गर्ने को हो ? (फोटोफिचर) सीसीटीभी फुटेज मेटाउने अर्थमन्त्रालयका अन्य व्यक्तिलाई पनि कारवाही गर्नुपर्छ : योगेश भट्टराई राजीनामाअघि शर्मा : एमालेप्रति आक्रामक, सीसीटीभी फुटेजमा बचाउ, निर्दोष सावित भएर आउने दाबी"
संसदीय समिति : सन्देहको कठघरामा,"अर्थमन्त्री जनार्दन शर्माले ढिलै भए पनि राजीनामा दिएका छन्। बजेट निर्माणका क्रममा जेठ १४ गते मध्यरातिपछि उनले पूर्वनासुु रघुनाथ घिमिरे र अर्का एक गैरनेपालीलाई मन्त्रालयमा छिराएका थिए। त्यति मात्र होइन, बजेटमा राजस्व, कर र भन्सारका दर मिलाउन तिनैलाई पूूर्ण अख्तियारी दिएका थिए। मन्त्रालयका उपल्ला कर्मचारीहरूले निरीह बनेर तिनका निर्देशन सहेका थिए। त्यससम्बन्धी समाचार जेठ ३० गते अन्नपूर्ण पोस्ट्मा प्रकाशन भएपछि यो विषयले सिंगो राष्ट्र तरंगित बनाएको छ। राजनीतिज्ञ, बुद्धिजीवी, अर्थविद्, कानुुनविद् र नागरिक समुदायका अगुवाले उक्त कार्यको घोर निन्दा गर्दै अर्थमन्त्रीको राजीनामा मागिरहेका थिए। उनी भने मैले किन राजीनामा गर्ने ? भन्ने अडानमा थिए। अन्ततः संसदीय छानबिनमा सहजता होस् भनेर राजीनामा दिई नैतिकता प्रदर्शन गरेका छन्। तर, उनीमाथि छानबिन गर्न बनाइएको संसदीय समितिमाथि भने बुद्धिजीवीहरूले संशय व्यक्त गरेका छन्। संसद् अल्पमतबहुमतको गणित चल्ने थलो हो। ११ सदस्यीय समितिमा सत्तारूढ दलकै बहुुमत छ। छानबिन गर्ने साधनस्रोत र तालाचाबी स्वाभाविक रूपमा सरकारका नियन्त्रणमा हुन्छन्। छानबिनकर्तामा पनि सरकार पक्षकै बहुुमत भएपछि यो समिति दूधको साक्षी बिरालो बन्ने हो कि भन्ने त्रास छ। अर्थमन्त्रीले केहीअघि मिडियाबाटै विपक्षीलाई सीसीटीभी फुटेज हेर्ने ती को हुन् ? भनेका थिए। त्यसको केहीपछि उनैले सम्हालेको मन्त्रालयले सीसीटीभी फुटेज १३ दिनमै मेटियो भनी लेखेरै दियो। त्यसमाथि शर्माको राजीनामालगत्तै उनको पार्टी माओवादीले उनी निर्दोष सावित भएर फेरि अर्थमन्त्रीकै जिम्मेवारीमा फर्कने बताउनाले त्यस्तो संशयलाई पुष्टिको नजिक पुर्याइदिएको छ। यस परिप्रेक्ष्यमा अल्पमतमा रहेका विपक्षीका लागि छानबिनको फेदमा पुुग्न पक्कै फलामको च्युरा बन्नेछ। निःसन्देह सत्ता गठबन्धनमा शर्माको दर्बिलो पकड र पहुँच छ। त्यही कारण उनलाई प्रधानमन्त्री शेरबहादुर देउवा र पार्टी अध्यक्ष पुुष्पकमल दाहालको आडभरोसा थियो। राजीनामा ढिलो आउनुको मुख्य कारण पनि यही हो। चौतर्फी दबाब झेल्न नसकेर मात्र उनी पद त्याग्न बाध्य भएका हुन्। उता प्रधानमन्त्रीले अर्थमन्त्रीको जिम्मेवारी अरू कसैलाई नदिई आफैंले लिएका छन्। यी घटनाक्रम हेर्दा शर्मालाई चोख्याएर पुनः त्यही ठाउँमा फर्काउने प्रपञ्च होइन भन्न सकिन्न। यसमा विपक्षी चनाखो हुनैपर्छ। यस प्रकरणको अर्को पाटो पनि छ। अर्थ मन्त्रालयमा अनावश्यक पहुँच पाएर आर्थिक क्षेत्रलाई आफूअनुुकूल बनाउने व्यापारिक घरानाको सबै राजनीतिक दलसँग उत्तिकै दौत्यपूूर्ण सम्बन्ध छ। बजेट तलमाथि गर्न तिनैको हात छ। तिनको प्रभाव उच्च राजनीतिक तहमा परेर त्यसको प्रतिछाया समितिसम्म आइपुुग्ने जोखिम उत्तिकै छ। त्यसैले यस समितिबाट राज्यले सही नतिजा पाउने प्रत्याभूति छैन। अतः आर्थिक अपराध र संवेदनशील गोपनीयतासँग जोडिएको यस विषयको छानबिनका लागि विषयगत विज्ञ र नागरिक अगुवाको आयोग बनाउनुु पथ्र्यो। उसलाई पूर्ण र स्वायत्त अधिकार दिइनुु पथ्र्यो। त्यसले मात्र बजेटमा अनधिकृत व्यक्तिको प्रवेश, त्यसका कारण भएको हानिनोक्सानी पहिल्याउन सक्थ्यो। यद्यपि, समिति बनिसकेको छ। त्यसले निष्पक्ष काम गर्न सकोस्पाओस्। विगतमा अनेकअनेक काण्डमा बन्दै आएका समितिको निरन्तरता नहोस्। मामिलालाई मत्थर पार्ने र मूल मुद्दाबाट आरोपितलाई उन्मुक्ति दिने परम्परा मात्र नधानोस्।"

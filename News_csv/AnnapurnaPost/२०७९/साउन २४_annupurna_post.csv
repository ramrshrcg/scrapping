शीर्षक,विवरण
महंगीको मार,"महँगीले आम उपभोक्ताको भान्छा दिनप्रतिदिन महँगो बनाउँदै लगेको छ। तरकारी, फलफूल, माछामासु, खाद्यवस्तुको मात्रै होइन, यातायात, लत्ताकपडा, शिक्षा, स्वास्थ्यलगायत गैरखाद्यवस्तुको मूल्य पनि उत्तिकै बढेको छ। सरकारले चालू आर्थिक वर्षमा मुद्रास्फीति ७ प्रतिशतको वाञ्छित सीमाभित्र राख्ने घोषणा गरेको छ। तर, यही गतिले मूल्यवृद्धि हुँदै जाने हो भने दोहोरो अंकमा पक्कै पुग्नेछ। अहिले आमउपभोक्ताले पनि यस्तै अड्कल काट्न थालेका छन्। यद्यपि चर्को महँगी भोगिरहेका उपभोक्ता भने १४ प्रतिशतसम्म पुग्ने अनुमान गर्दैछन्। नेपाल राष्ट्र बैंकले गरेको एक सर्वेक्षणमा उपभोक्ताले यस्तो अनुमानित जवाफ दिएका थिए। किनभने अहिले तरकारीदेखि खाद्यान्नसम्म सबैको भाउ छोइसक्नु छैन। सामान्यतः बेमौसमी तरकारीको मूल्य महँगो र मौसमी तरकारीको मूल्य सस्तो हुनुपर्ने हो। तर, बजारमा मौसमी तरकारी नै दोब्बरले महँगो भएको छ। गत वर्षभन्दा खाद्यान्न, तरकारी, फलफूल, लुगाफाटोको मूल्य दोब्बरले बढेको व्यापारी नै स्वीकार्छन्। आम सर्वसाधारणलाई बाँच्नै मुस्किल परिसक्यो। अझ तीज, दसैं, तिहार, छठलगायत चाडपर्व नजिकिँदै छन्। त्यतिबेला महँगी झनै बढ्न सक्ने चिन्तामा उपभोक्ता छन्। प्राकृतिक र कृत्रिम दुवै खाले महँगीको भार उपभोक्ताले व्यहोरे पनि सरकार भने अन्देखा गरिरहेको छ। महँगीले आकाश छुँदा पनि सरकारी निकायबाट अनुगमन छैन। बजार अनुगमन पनि चाडबाडको बेला मात्रै फेसेनेवल हुने गरेको छ। प्रणालीगत रूपमा नचलेको देश भएकाले नेपालमा मूल्यवृद्धि मनपरी भएको र मूल्यको वैज्ञानिक मापदण्ड तथा संयन्त्र नभएको सरोकारवाला नै बारम्बार बताउँछन्। कतिपय व्यवसायीले यहाँ मूल्य बढाउन बहाना खोजेका छन्। सरकारले भन्ने बेलामा अन्तर्राष्ट्रिय मूल्य समायोजन गर्ने भनेको छ तर नेपाल आयाल निगम नै अर्बौं रुपैयाँ घाटामा छ भनेर पन्छिने प्रवृत्ति छ। साना र ठूला व्यापारीलाई गरेको असमानताले पनि मूल्यवृद्धि भएको टिप्पणी गरीन्छ। व्यापारीको लागत कति थियो, कति नाफा गरेर बेचिरहेका छन् भन्नेबारे सरकारले खासै अनुगमन गर्दैन। यसैले सर्वसाधारण सधैं मारमा हुन्छन्। मूल्य किन बढिरहेको छ ? बढाउन आवश्यक छ वा छैन ? अनुगमन जरुरी छ। मूल्य बढ्यो भन्नासाथ अस्वाभाविक रूपमा भएका स्टकहरूको पनि मूल्य बढाएर लिने गलत काम भएको अनुमान गरिन्छ। महँगीको मुख्य कारण बजार अनुगमन, नियमन, आपूर्ति नीति, आपूर्तिमा सरकारले बजार हस्तक्षेप नगर्दाको परिणाम हो। अर्कोतिर उद्योग मन्त्रालय, कृषि तथा पशुपक्षी मन्त्रालय र अर्थ मन्त्रालयसहित तीन वटा मन्त्रालयबीच आपसी समन्वय नहुँदा पनि बजारमा अस्वाभाविक मूल्य बढ्ने र कृत्रिम अभाव सिर्जना हुने गरेको हो। अर्थशास्त्रको सामान्य सिद्धान्तले माग र आपूर्तिको अन्तरसम्बन्धबाट मूल्य निर्धारण गर्ने परिभाषा गरेको छ। यसअनुसार आपूर्ति कम र माग धेरै भए वस्तु तथा सेवाको मूल्य बढ्छ। माग कम र आपूर्ति धेरै भए मूल्य घट्छ। यो सिद्धान्तलाई हावा खुवाउन उत्पादक र व्यापारीले एकाधिकार लगाउँछन्। कार्टेलिङ गर्छन् अनि कृत्रिम अभाव सिर्जना गर्छन्। नेपालको बजारमा मूल्य भने अर्थशास्त्रको सिद्धान्तले भनेजस्तो गरी तय हुँदैन। राज्यको अनुगमन तथा कारबाही शक्ति कमजोर छ। त्यसैले व्यापारी र उत्पादक बलिया छन्। यो मूल्यवृद्धिको आन्तरिक कारण हो। फेरि मूल्यवृद्धि सधैं आन्तरिक कारणले मात्रै हुँदैन। अन्तर्राष्ट्रिय कारणले पनि हुन्छ। जस्तो अहिले इन्धनको मूल्य इतिहासकै सर्वाधिक छ। यो बाह्य कारणले भएको मूल्यवृद्धि हो। इन्धनको मूल्यवृद्धिले अरू वस्तु तथा सेवालाई सिधासिधी प्रभाव पार्छ। रुस र युक्रेनबीचको तनावले विश्व बजारमै इन्(धनको मूल्य अकासिएको छ। पछिल्लो समय नेपालमा अधिकांश नागरिकको क्रयशक्ति घटेको छ। मुद्रास्फीति भनेकै पैसाको क्रयशक्ति ह्रास हुनु अर्थात् वस्तु तथा सेवाको मूल्यवृद्धि हुनु हो। महँगी बढ्नु हो। मानिसको जीवनको अत्यावश्यक वस्तु गाँस, वास, कपास हो। यसलाई परिपूर्ति गर्न इन्(धनको महत्वपूर्ण भूमिका छ। किनभने नेपालमा स्वदेशी उत्पादनले धान्दैन। ९० प्रतिशतभन्दा बढी वस्तु तथा सेवा आयात गर्नु परेको छ। मुलुकमा परनिर्भरताले पनि अन्तर्राष्ट्रिय मूल्यवृद्धिको प्रभाव परेको हो। विज्ञहरू मुद्रास्फीति लामो समयसम्म नरहनेमा विश्वस्त छन्। सन्दर्भ जे भए पनि सरकारले आफ्ना नागरिकको ढाड सेक्ने काम रोक्न बजार अनुगमन गरी कारबाही गर्न सक्छ। त्यति मात्र हुन सक्यो भने पनि नागरिकले केही राहत पाउनेछन्।"
जंगलमा परिणत भयो गोरखकाली रबर उद्योग,"गोरखा : उकालो ओरालो मोटर हरर, गोरखकाली टायर बलियो गुड्छ सरर  आयो गोरखकाली । ५० को दशकतिर रेडियो र टेलिभिजनमा खुबै बज्ने कर्णप्रिय विज्ञापन अझै जनमनमा छ। राजधानी काठमाडौंबाट १२० किलोमिटर पृथ्वी राजमार्गको यात्रा गरेपछि तनहुँको आँबुखैरेनी पुगिन्छ। त्यहाँबाट मस्र्याङ्दी तरेर गोरखातर्फ लाग्नेबित्तिकै मझुवा देउरालीमा, गोरखकाली रबर उद्योग छ। गोरखकाली रबर उद्योग टायर उत्पादन गर्ने नेपालको एकमात्र उद्योग हो। जसले कुनै बेला नेपालको ४० प्रतिशत टायरको माग धानेको थियो। तर, अहिले उद्योगको नाम निशाना मेटिने अवस्थामा पुगेको छ। विगत र हविगत गोरखा नगरपालिका१३ मझुवास्थित ७३० रोपनी क्षेत्रफलमा फैलिएको रबर उद्योगको अहिले ढुकढुकी मात्र बाँकी छ। पर्खालभित्रको राष्ट्रिय सम्पत्तिको कन्तविजोग देख्दा जोकसैलाई उदेक लाग्छ। २४ घण्टामा ६२४ थान टायर उत्पादन गर्न सक्ने क्षमता भएको रबर उद्योग अहिले झाडीले ढपक्कै छोपेको छ। त्यतिबेला उद्योगको वार्षिक उत्पादन क्षमता ८० हजार ट्रक टायर र अन्य प्रकारका ४० हजार टायर थियो। तर, उद्योगले सुरुसुरुमा वार्षिक ८८ हजार थान टायर उत्पादन गर्न समर्थ थियो। त्यसमा ट्रकका लागि १२ प्रकारका, जिप र भ्यानका लागि ५ प्रकारका र कारहरूको लागि ६ प्रकारका टायर थिए। रुँग्ण उद्योगको सुरक्षामा गार्ड मूल गेटमा आलोपालो गर्दै उँगिरहेका भेटिन्छन्। २०७१ चैत २३ गतेबाट टायर उत्पादन बन्द भएको सो उद्योग २०७२ सालको भूकम्पपछि पूर्ण रूपमा बन्द भयो। उद्योग व्यवस्थापनले २०७५ माघ पहिलो साता सरकार गुहारेर त्यहाँ कार्यरत २ सय ८० भन्दा बढी कर्मचारीलाई बक्यौता हिसाब भुक्तानी गरेर अनिवार्य अवकाश दियो। त्यसबापत उद्योगमा सरकारको झण्डै ८४ करोड रुपैयाँ दायित्व बढेको छ। मजदुर र कर्मचारी बिदा भएपछि उद्योग जंगलमा परिणत भएको छ। त्यसअघि हाजिर मात्र गर्न भने पनि कर्मचारी ओहोरदोहोर गरिरहँदा केही चहलपहल हुन्थ्यो। तर, त्यसयता उद्योग बाँदर र स्यालको बासस्थान बनेको छ। गुड्दागुड्दैका चारवटा गाडी र केही मोटरसाइकल उद्योगभित्र थोत्रिएका छन्। २०४२ सालमा १ करोड १४ लाख रुपैयाँमा खरिद गरिएको ६ सय ८२ रोपनी जग्गा बेवारिसे बनेको छ। करोडौँका मेसिन मात्र होइन, करोडौंका भवन पनि थोत्रिएका छन्। टायर उत्पादनको काम नहुँदा मेसिन र कच्चापदार्थ कवाडीमा परिणत भएका छन्। हामीलाई उद्योगभित्रको मेसिन रेखदेख गर्ने अनुमति छैन, सुरक्षा गार्ड गंगाप्रसाद गौतम भन्छन्, उद्योगको कम्पाउन्ड वरिपरिको सुरक्षा गर्ने जिम्मेवारी मात्रै पाएका छौं।राज्यको अर्बौंको सम्पत्ति धुलोमाटो भएको टुलुटुलु हेरेर बस्नुपर्दा मन भक्कानिने उनी बताउँछन्। बेलाबेला सरसफाई गर्ने, मेसिनहरूको अवस्था जाँचिएको पनि छैन। ठूल्ठूला भवन झाडीले छोपेको छ। जताततैका झ्यालका सिसा फुटेका छन्। उद्योगभित्र बाँकी रहेका कच्चापदार्थ बेपर्वाह मिल्किएको छ, उनी भन्छन्। उद्योग परिसार पूरै जंगल बनेपछि एक्लै उद्योग परिसर चाहार्न सुरक्षा गार्ड पनि डराउने गरेका छन्। कार्यालय, उत्पादन कक्ष, प्रशोधन कक्ष, स्टोरलगायत कुनैमा पनि तालाचाबी लगाइएको छैन। शौचालयबाहेक उद्योगको सबै कोठा दुर्गन्धित छन्। विद्युत् प्राधिकरण तथा विभिन्न पालिकाले खरिद गरेर ल्याएका विद्युत्का पोलहरू उद्योग परिसरमा यत्रतत्र गोदाममा गरिएका छन्। वर्षौंदेखि राखिएका पोल कसले राखेको, कहिलेसम्मका लागि राखेको भन्ने बारे उद्योगका गार्ड बेखबर छन्। राजमार्गको छेउ र कम्पाउन्डिङ गरेको ठाउँमा सजिलो र सुरक्षित भएकाले पोल राखेको विद्युत् प्राधिकरण वितरण केन्द्रले जनाएको छ। उद्योगको वरपर ठूलो संख्यामा खयरका रूख छन्। रूख काटेर काठ चोरी हुने क्रम बढेको गुनासो आइरहन्छ। कतिपय रूख थोत्रिएर कुहिएका छन्। महँगो मूल्यमा बिक्री हुने लडेका, पुराना खयरका रूखको व्यवस्थापनतिर कसैको चासो छैन। ३ वर्षअघि उद्योगले खयरको रूख काटेर बिक्री गर्न डिभिजन वन कार्यालयमार्फत प्रक्रिया अघि बढाएको थियो। लडेका रूख मात्र नभई सबै रूख काटेर बिक्री गरी कर्मचारीलाई तलबभत्ता खुवाउने उद्योगको योजना थियो। चौतर्फी आलोचनापछि वन विभागले रूख काट्ने अनुमति दिएन। रूख काट्न नपाएपछि उद्योगले सडेगलेका रूखको प्रयोग गर्नतर्फ पनि चासो नदिएको सेवानिवृत्त एक कर्मचारीले बताए। राजनीतिक थिचोमिचो र कमिसनको खेलले उद्योग बन्द भयो। उद्योगका सबै जग्गाको लालपुर्जा राष्ट्रिय वाणिज्य बैंक र नेपाल बैंकमा छ। बन्द हुने बेलामा २२ हजार टायर उत्पादन भएको थियो। अर्को वर्ष ३५ हजार उत्पादन गर्ने लक्ष्य थियो। तर, त्यतिबेला बजारमा रहेको १० हजार टायरको आम्दानी डिसमिस भयो। सरकार र व्यवस्थापनको लापरबाहीले उद्योग डुब्यो।कामेश्वर यादव, पूर्वनिमित्त महाप्रबन्धक, गोरखकाली रबर उद्योग हाम्रो जस्तो देशमा सरकारले उद्योग चलाउन सक्दैन भन्ने कुरा त प्रमाणित भइसक्यो। सरकारले मात्र नीति बनाउने हो, उद्योग त उद्योगी र व्यवसायीले चलाउने हो। पब्लिक, प्राइभेट पार्टनरसिपमा २० वर्ष, ३० वर्षका लागि भाडामा चलाउन दिइयो भने यो उद्योग चल्न धेरै गाह्रो छैन। कृष्ण देवकोटा, पूर्वसञ्चालक समिति सदस्य, गोरखकाली रबर उद्योग यहाँबाट ट्रक टायर, ननट्रक टायर र प्यासेन्जर टायर गरी ३ किसिमको टायर उत्पादन हुन्थ्यो। यी तीनै किसिमका २४ घण्टामा ६ सय २४ वटा टायर उत्पादन गरेका थियौं।ईश्वर परियार, पूर्वमजदुर, गोरखकाली रबर उद्योग संरक्षण अभावमा उद्योगको कयौं भूभाग दरौँदी नदीले कटान गरिरहेको छ। सरकारको ३८ प्रतिशत, साल्ट ट्रेडिङ कर्पोरेनको ३८ प्रतिशत, पब्लिक सेयर २० प्रतिशत र बाँकी राष्ट्रिय वाणिज्य बैंक, नेपाल बैंक, नेपाल आयल निगम, हिमाल सिमेन्ट र एनआईडीसीको करिब ५० करोड रुपैयाँमा ४० को दशकमा गोरखकाली रबर उद्योग स्थापना भएको थियो। सरकारले प्राइभेट, पब्लिक पार्टनरसिप मोडलमा उद्योगको स्थापना गरेको हो। २०४२ सालमा तत्कालीन उद्योगमन्त्री भरतबहादुर प्रधानले उद्योग भवनको शिलान्यास गरेका थिए। ७ वर्षमा निर्माण सम्पन्न भएको सो उद्योग २०४९ मंसिर २९ मा तत्कालीन राजा वीरेन्द्रले उद्घाटन गरेका थिए। व्यावसायिक उत्पादन भने २०५० को भदौबाट मात्र भएको स्थापना कालदेखि त्यहाँ काम गरेका मजदुर ईश्वर परियार बताउँछन्। रसियन प्रविधिको यो रबर उद्योग चिनियाँ निर्माण कम्पनी चाइना नेसनल कन्स्ट्रक्सन कम्पनी (सीएनसीसी)ले निर्माण गरेको थियो। यहाँबाट ट्रक टायर, ननट्रक टायर र प्यासेन्जर टायर गरी ३ किसिमको टायर उत्पादन हुन्थ्यो, परियार भन्छन्, अधिकत्तम उत्पादन भएका बेला यहाँबाट यी तीनै किसिमका गरी २४ घण्टामा ६ सय २४ वटा टायर उत्पादन गरेका थियौं। त्यतिबेला उद्योगमा ४ सय ५४ जना मजदुर र कर्मचारी कार्यरत थिए। अहिले विश्वमा रेडियल प्रविधिका टायरहरू उत्पादन हुने गरे पनि गोरखकाली रबर उद्योगबाट बायोस प्रविधिका टायरहरू उत्पादन हुने गरेका थिए। नेपाल जस्तो देशका लागि रेडियल टायर काम छैन। किनभने यहाँ धेरैजसो कच्ची सडक छन्। बायोस टायर लचिलो हुने भएकाले यहाँका कच्ची सडकका लागि अझै धेरै वर्ष त्यही प्रविधि उपयुक्त हुन्छ, परियारले भने। २०६६ सालमा एक महिनामा लगातार १० दिन मात्र उद्योग सञ्चालन हुँदा डेढ करोड मुनाफा कमाउन उद्योग सफल भएको थियो। त्यतिबेला उद्योगमा विनोद तिवारी जीएम थिए। गोरखकाली टायर बिक्रीका लागि नारायणगढ, पोखरा, विराटनगर, काँकडभिट्टा, इटहरी, वीरगन्ज, बुटवल, भैरहवा, नेपालगन्जलगायत प्रमुख सहरमा ३० ठाउँमा बिक्री डिपोहरू थिए। नेपालको ४० प्रतिशत बजार हाम्रै उत्पादनले ओगटेको थियो, तत्कालीन जीएम विनोदकुमार तिवारी भन्छन्, २०५४ सालतिर सीएनसीसीलाई ५० करोड ऋण पनि तिरेको हो। उद्योगले जब मुनाफा आर्जन गर्यो, त्यसपछि राजनीतिक कुदृष्टि लाग्न थाल्यो। पाँचौं तहमा सेवारत दिनेशकुमार बर्तौलालाई सरकारले एकैचोटी १०औं तहमा बढुवा गरेर यहाँको जीएम बनाएर पठायो। अप्राविधिक जनशक्तिको जिम्मा लगाएपछि उद्योगमा अराजक राजनीति सुरु हुन थाल्यो। उद्योगलाई दक्ष जनशक्ति चाहिन्थ्यो। तर, जुन पार्टीले सत्ता बागडोर सम्हाल्थ्यो। सानो ठूलो सबै पदमा कार्यकर्ता भर्ती गथ्र्यो। उद्योग बन्द हुने बेलामा निमित्त जीएम बन्न पुगेका केमिकल इन्जिनियर कामेश्वर यादवको निष्कर्ष छ। उनले भने, उद्योगलाई राजनीतिले बिगारेको हो। स्थापनाको १४ वर्षसम्म उत्कृष्ट नतिजासहित सञ्चालनमा रहेको उद्योग राजनीति छिरेको करिब १० वर्षमा बन्द भयो। बन्द हुनुअघि करिब १५ वर्ष उद्योगको ओरालो गति थियो।नेकपा एमालेले उद्योगभित्र राजनीतिलाई निम्तो दियो। २०६५६६ ताका केमिकल इन्जिनियर विनोदकुमार तिवारी उद्योगको महाप्रबन्धक थिए। चीनमा तालिम लिएर स्थापना कालदेखि काम गरिरहेका उनी महाप्रबन्धक बनेपछि उद्योग केही चम्किएको थियो। तर, त्यो चमक निभ्ने बेलाको दियोको चमक सावित भयो। तत्कालीन नेकपा एमालेको जोडबलमा उद्योग बाहिरका लक्ष्मीदास मानन्धरलाई सञ्चालक समितिका अध्यक्ष बनाएपछि उद्योग गुड्ने टायरमा ब्रेक लाग्न थालेको हो। राजनीतिक नियुक्ति पाएर गोरखकालीमा छिरेका मानन्धरले डेढ करोडभन्दा बढी नाफामा उद्योग चलाइरहेका महाप्रबन्धक तिवारीलाई हटाएर दिनेशकुमार बर्तौलालाई भित्र्याए। त्यसपछि उद्योगमा अराजकताको बीउ रोपिएको उद्योग सम्बद्ध स्रोत बताउँछ।विषयविज्ञ इन्जिनियर महाप्रबन्धक हुने उद्योगमा साल्ट ट्रेडिङका पाँचौं तहका कर्मचारी बर्तौलालाई महाप्रबन्धकमा नियुक्त गरियो। उद्योगका एक कर्मचारी भन्छन्, विषयगत विज्ञता र क्षमता नभएका पार्टीका मान्छे जीएम भएपछि नाफामा रहेको उद्योग ओरालो लाग्यो। माओवादी जनयुद्धका बेला मजदुर कर्मचारी उद्योग बन्द गरेर आन्दोलनमा जान्थे। जनयुद्धमा अधिकांश समय बन्द रहेको सो उद्योगमा २०६४ यता माओवादीले राम्रै अखडा जमायो। तत्कालीन जिल्ला सेक्रेटरी चुडामणि खड्काले रबर उद्योगको क्वाटरलाई आफ्नो क्वाटर बनाए। उद्योग राजनीति गर्ने थलो नै हुन थाल्यो। उद्योगमा राजनीति एमालेले भित्र्याएको हो। तर, निर्मम दुरुपयोग गर्न कुनै शक्तिशाली पार्टी पछि परेनन्। राजनीतिक थिचोमिचो र कमिसनको खेलले उद्योग बन्द भएको पूर्वमहाप्रबन्धक विनोद तिवारीको निष्कर्ष छ। उनका अनुसार अहिले उद्योग करिब २ अर्ब ऋणमा छ। उद्योगका सबै जग्गाको लालपुर्जा राष्ट्रिय वाणिज्य बैंक र नेपाल बैंकमा छ। कच्चा पदार्थ ल्याउन उद्योगले ऋण लिएर एलसी खोल्थ्यो। उत्पादन बेचेर ऋण तिर्ने र अर्को खेप कच्चापदार्थ ल्याउने योजना बनाउँथ्यो। तर, बिक्री भएको पैसा उद्योगले पाउँथेन, तत्कालीन निमित्त महाप्रबन्धक कामेश्वर यादव भन्छन्, बन्द हुने बेलामा २२ हजार टायर उत्पादन भएको थियो। अर्को वर्ष ३५ हजार उत्पादन गर्ने लक्ष्य थियो। तर, त्यतिबेला बजारमा रहेको १० हजार टायरको आम्दानी डिसमिस भयो। बजारबाट आउनुपर्ने १० करोड रुपैयाँ डिसमिस हुँदा पनि सबै गुपचुप बसे। कसैलाई चासो भएन। सरकार र व्यवस्थापनको लापरबाहीले उद्योग डुब्यो। समस्या राजनीतिक मात्र होइन, प्राविधिक समस्या पनि उद्योगले झेल्नु परिरहेको थियो। चिनियाँ परामर्शदाताले जडान गरेको ५० वर्षभन्दा पुरानो प्रविधिले अहिले उदाउँदै गरेको नयाँनयाँ प्रविधिसित प्रतिस्पर्धा गर्न कठीन भयो, पूर्वमहाप्रबन्धक तिवारी भन्छन्, त्यतिबेला १० टन, १२ टकका गाडीलाई हुने टायर उत्पादन गर्न जडान गरिएको प्रविधिले अहिले ४० टनका गाडीमा लाग्ने टायर उत्पादन गर्न सक्दैन। साथै ब्वाइलर प्रविधि पनि निकै बोझिलो बन्यो। उद्योगले तीन मेगावाटको विद्युत् खपत गर्न पाउने कागजी अख्तियारी पाए पनि व्यवहारमा कहिल्यै नियमित विद्युत् उपभोग गर्न पाएन। उत्पादनको तयारीमा रहेका टायरहरू लोडसेडिङका कारण नष्ट गरेर फाल्नुपर्दा उद्योगले उठ्नै नसक्ने गरी नोक्सानी व्यहोर्नुपरेको उनको भनाइ छ।टायर उत्पादनका लागि चाहिने ७० प्रकारका कच्चापदार्थ मध्ये सबैजसो खाडी मुलुकबाट ल्याउनुपथ्र्यो। उद्योगमैत्री नीति नहुँदा कच्चापदार्थ आयातमा, अन्तर्राष्ट्रिय बजारको सस्तो टायरले बिक्री वितरणमा समस्या हुँदा उद्योग धराशायी हुँदै गएको थियो। अवैध रूपमा कर छलेर नेपाली बजारमा भित्रिने टायरले गोरखकाली टायरको बजार घटेपछि उद्योग अस्ताउने अबस्थामा पुगेको अनुभव मजदुरहरूको छ। अन्ततः २०७५ सालमा ३ सय मजदुर कर्मचारीलाई बिदा गरेर उनी ढोका लगाएर बाहिरिएका थिए। कमिसन र राजनीतिक भारले घिटीघिटी हुँदै आएको उद्योगले २०७१ चैत २३ गतेदेखि लामो थकाइ मार्यो। यस रुग्ण उद्योगको समस्या पहिचान र सञ्चालनको उपायबारे अध्ययन गर्न गत वर्ष साउन १९ गतेको मन्त्रिपरिषद्को बैठकले पूर्वसञ्चार सचिव दीपक सुवेदीको संयोजकत्वमा कार्यदल गठन गरेको थियो। कार्यदलले गोरखकाली रबर उद्योगसहित अन्य उद्योगको अवस्था अध्ययन गरी प्रतिवेदन बुझाएको थियो। पूर्वाधार र लोकेसनको अवस्था हेर्दा रबर उद्योग राम्रोसँग सञ्चालन गर्न सकिने निष्कर्षसहितको प्रतिवेदन कार्यदलले बुझाएको थियो। सोही प्रतिवेदनको मर्म र भावना सम्बोधन हुने गरी चालू वर्षको बजेटमा रबर उद्योगलगायतका जीर्ण उद्योगहरू पुनःसञ्चालनको प्रयास गर्ने घोषणा गरिएको छ। केही प्रयास गरे उद्योग पुनः सञ्चालनमा उति कठिनाइ नरहेको विज्ञहरूको भनाइ छ। गोरखकाली बन्द भएको वर्ष नेपालमा २३ करोड २९ लाख ४३ हजार रुपैयाँको टायर आयात भयो। नेपालमा भारत, चीन, इटाली, अमेरिका, इजिप्ट, दुबई, ब्राजिल, चेक रिपब्लिक, दक्षिण अमेरिकी मुलुक निकरागुवादेखिका टायर भित्रिन्छ। तत्कालीन जीएम विनोद तिवारीका अनुसार देशको ४० प्रतिशत टायरको माग गोरखकालीले धानेको थियो। यसलाई पुनर्जीवन दिन सके बर्सेनि टायर किन्नमा मुलुकको अर्बौं रुपैयाँ बाहिरिने थिएन। अहिले उद्योगमा भएका उपकरणहरू काम नलाग्ने गरी खासै बिग्रेका पनि छैनन्। केही वर्षअघि मातृका यादव उद्योगमन्त्री हुँदा उद्योगको अवस्थाबारे चासो लिएका थिए। त्यतिबेला उद्योग हेर्दा त्यति खराब नदेखिएको पूर्वनिमित्त जीएम कामेश्वर यादवको भनाइ छ। बाहिर नबुझ्ने मान्छेले हल्ला गरेजस्तो होइन। त्यहाँको मेसिनमा प्रयोग भएको उपकरणमा खिया लाग्दैन, उनले भने, सामान्य मर्मतसम्भार गरे काम चल्छ। सुरुमा काम चलाउ किसिमले चलाउँदै गएपछि अत्याधुनिक प्रविधि त पछि जोडे पनि भइहाल्छ। प्राइभेट, पब्लिक पार्टनरसिप मोडालिटीमा उद्योग चलाउनुपर्ने उनको सुझाव छ। सरकारको काम उद्योग चलाउने नभई नीति निर्माण मात्र गर्ने हो। सरकारले उद्योग चलाउने होइन, चलाउन पनि सक्दैन। यतातिर सोच्नै पर्दैन, तत्कालीन सञ्चालक समितिका सदस्य कृष्ण देवकोटा भन्छन्, पब्लिक, प्राइभेट पार्टनरसिपमा २० वर्ष, ३० वर्षका लागि भाडामा चलाउन दिइयो भने यो उद्योग चल्न धेरै गाह्रो छैन। स्वामित्व भने सरकारले नै राख्नुपर्नेमा उनको जोड छ। हाम्रो जस्तो देशमा सरकारले उद्योग चलाउन सक्दैन भन्ने कुरा त प्रमाणित भइसक्यो, उनी भन्छन्, सरकारले नीति बनाउने हो र उद्योग त उद्योगी र व्यवसायीले चलाउने हो। यो उद्योग बाहिरबाट हेर्दा जति जीर्ण देखिए पनि भित्रबाट त्यति जीर्ण छैन। पूर्वमहाप्रबन्धक तिवारी भन्छन्, सरकारले उद्योग चलाउँछु भन्ने त चुनावी नारा मात्र हो।"
संकटमा सीमान्तकृतका पेसा,"राप्ती खोला किनारमा घर भएका कुमारबहादुर बोटेले जीवनको बालपन, ऊर्जाशील जवानी र बयस्कपन राप्ती खोलामा माछा मारेरै बिताए। मकवानपुरको मनहरी गाउँपलिका७ स्थित रमौलीप्रतापुरमा बस्दै आएका उनीजस्ता दर्जनौं अति सिमान्तकृत बोटेको माछा मार्ने पुख्र्यौली पेसा लोप हुने अवस्थामा पुगेको छ। माछा मार्ने उनीहरूको पुख्र्यौली पेसामा सरकारले अंकुश लगाएको छ। पर्सा राष्ट्रिय निकुञ्जले माछा मार्न लाइसेन्स बाँडेको छ। तर, कुमारले लाइसेन्स पाएका छैनन्। बिहान उठ्नेबित्तिकै जाल सिलाउँछन्, सूर्यको झुल्कोसँगै कम्मरमा फुर्लुङ, काँधमा जाल बोकेर माछासँग लुकामारी गर्न उनी खोला छिर्छन्। तर, लाइसेन्स नभएकाले पछिल्लो समय निकुञ्जको सुरक्षामा खटिएका सेनाले कुमारलाई पटकपटक पक्राउ गरेको छ। रमौली प्रतापुरमा बस्दै आएका ३२ जना बोटेलाई निकुञ्जले माछा मार्ने लाइसेन्स दिएको छ। अझै दुईदर्जन बढिले लाइसेन्स पाएका छैनन्। खोलामा विष हाल्ने क्रम बढेपछि माछा पाउन छाडेको छ। निकुञ्जले कडाइ गर्न थालेपछि यहाँका प्रायः युवा रोजगारीको खोजीमा पलायन भएको बोटे अगुवा दिलबहादुर बोटेले गुनासो गरे। यहाँका बोटेहरूलाई जेठ, असार, साउन र भदौ महिनामा निकुञ्जले खोलामा माछा मार्न र बालुवा चाल्न रोक लगाएको छ। अन्य समयमा पनि निकुञ्जले बिहान ६ बजेदेखि साँझ ६ बजेसम्ममात्र बोटेहरूलाई खोलामा माछा मार्न अनुमति दिएको दिलबहादुरले बताए। माछा र खोलसँग मात्र साइनो गाँसेका उनीहरू पेसा नै संकटमा पर्दै गएपछि थप चिन्तित छन्। चेपाङ जातिले परापूर्व कालदेखि बनाउँदै आएका सामग्रीको उत्पादनमा कमी आएको छ। आयस्रोतका लागि बनाउने डोको, नाम्लो, डालोले बजार नपाउँदा उत्पादनमा चासो दिन छोडेका हुन्। अति सिमान्तकृत चेपाङ जातिले डोको नाम्लो बिक्री गरेर चामलसँग साट्थे। तर, पछिल्लो समयमा उनीहरूको हस्तकला उत्पादन कम हुँदै गएको छ। बिक्री कम हुनथालेपछि युवा पुस्ताको आकर्षण परम्परागत पेसामा छैन। चितवन, मकवानपुर, धादिङ, गोरखालगायत जिल्लाको पहाडी भेगमा बस्ने चेपाङ समुदायले बाँस र निगालोको चोयाबाट डोको, थुम्से, डालोलगायत सामग्री बनाउँथे। त्यस्तै मान्द्रो, नाम्लो, नाङ्लो, जाबी (झोला) बनाउने उनीहरूको सीप हो। आधुनिकतासँगै आएका उत्पादनले परम्परागत पेसा संकटमा परेको चितवनको यौरालीटारस्थित गणेश माविका प्रधानाध्यापक रामकृष्ण प्रजाले बताए। प्लास्टिकजन्य उत्पादनले चेपाङको सिप नै खतरामा परेको उनको भनाइ छ। माझी समुदायको पेसा लोप हुँदै रामेछापको सुनकोसी र तामाकोसी नदी किनारमा बस्दै आएका अति सीमान्तकृत माझी समुदायको मौलिक पेसा लोप हुँदै गएको छ। कोसीमा डुंगा चलाउने र माछा मारेर जीविकोपार्जन गर्दै आएका माझी समुदाय पेसा नै लोप हुँदै गएको हो। कोसी र माझीबीच मामा र भान्जाको सम्बन्ध रहेको किंवदन्ती छ। कोसीलाई नै आफ्नो आम्दानीको माध्यम बनाएका माझी समुदाय पेसा लोप हुँदै गएपछि गुजारा चलाउनसमेत गाह्रो भएको मन्थली नगरपालिका६ भलुवाजोरका डुंगा व्यवसायी शुक्रवीर माझीले बताए। उनले डुंगा चलाउने र माछा मार्ने काम गरेर मासिक करिब ५० हजार आम्दानी गर्थे। छोराछोरीको पढाइ र घर खर्च डुंगा व्यवसायबाट नै पुर्याएका थिए। रामेछाप जिल्ला भरी २९ वटा घाटमा डुंगा सञ्चाल हुँदै आएको भए पनि सेलेकाटमा १२ वर्षदेखि र अन्य घाटमा बिगत पाँच वर्षदेखि डुंगा सञ्चालन बन्द रहेको छ। डुंगा व्यवसाय सञ्चालन गर्दै आएका दर्जनौं माझी बेरोजगार जस्तै भएका छन्। यस्तै दोलखाका जिरेल, सुरेल र थामी समुदायले भने आफ्नो मौलिक पेसा कृषि र डकर्मी कामलाई निरन्तरता दिइरहेका छन्। तामाङहरूको मौलिक पेसा बिगतमा चर्खाबाट धागो बनाउने थियो। उक्त पेसा लोप भएको छ। चर्खाबाट धागो बनाएर खाँडीको कपडा बानाउने र बेच्ने गर्दै आएका थिए। हाललाई चर्खा र खाँडीको कपडा लोप भएपछि तामाङको मौलिक पेसा लोप भएको छ। बिस्तारै चर्खाबाट धागो बनाउने काम लोप भएसँगै केही समय अघिसम्म तामाङ समुदाय गलैंचा बुन्ने पेसामा रहेको थियो। नेपाली गलैंचा बजार अभावको कारण गलैंचा बुन्ने कामसमेत कम भएको छ। कृष्णसारु मगर मकवानपुर, अनिल ढकालचितवन, सन्तोष ढुंगेलरामेछाप"
सौकाको गलैंचा जोगाउनै मुस्कील,"दार्चुला : समुद्री सतहबाट ३७ सय मिटरको उचाइमा छ तिंकर गाउँ। यस गाउँमा सौका समुदायको बस्ती छ। नेपाल, भारत र चीनको त्रिदेशीय सीमानाका नजिकको बस्ती हो यो। दार्चुलाको व्यास गाउँपालिकाछाङरु र तिंकरमा सौका समुदायको बाक्लो बस्ती छ। उनीहरूको पुख्र्यौली पेसा भनेकै राडीपाखी र गलैंचा बुन्ने हो। दार्चुलाको व्यास गाउँपालिका१ तिंकर र छाङरु, वडा नम्बर२ को पार्ला, दुम्लिङ तथा अपी हिमाल गाउँपालिका६ सीतोलामा सौका समुदायले बसोबास गर्छन्। दार्चुला जिल्ला सदरमुकाममा सौका समुदायले बनाएको गलैंचा, राडीपाखीहरू किन्नेको भीड हुन्थ्यो। तर, आज भोलि त्यो पाउनै छाडेको छ। पहिले बाजे बजुले निकै चासो देखाएर ऊन कात्नु हुन्थ्यो। आज भोलि त्यति गर्ने मान्छे पनि छैनन्। मान्छे भए पनि सिकेर बुन्न कोही चाहन्न, स्थानीय रमेती तिङरीले भनिन्। आजभोलि घरायसी प्रयोजनका लागी मात्रै गलैंचा र चुटुक बुन्ने गरिन्छ। पहिले मेलापात, बिहे व्रतहरूमा पनि निकै चलनमा आउँथ्यो। तर, आजभोलि यसको पनि बिक्री घटेको तिकरीले बताइन्। सौका समुदायलाई आफ्नो पेसालाई जोगाउन पनि धौधौ भएको छ। धेरै भेडा पालेर त्यसको ऊनको स्वेटर राम्रो मूल्यमा बिक्री हुन्थ्यो, तर त्यो पनि अहिले बुन्ने मान्छे अभावले बजारमा पाउन छोडेको छ।सौका समुदायले गलैंचा बुन्ने सामान भारतबाट ल्याउनुपर्ने र पहिले जस्तो सजिलो नभएकाले पनि यो पेसा संकटमा परेको बताएका छन्। भारतबाट सामानहरू ल्याउनुपर्छ। पहिलेको जस्तो सजिलो छैन। भन्सार महँगो छ, धेरै भन्सार तिरेर ल्याएको धागोबाट गलैंचा बनाए, खासै मुनाफा हुँदैन। अनि मान्छे किन बुन्छ ?, स्थानीय कुसुम बोहराले भनिन्। सौका समुदायको मुख्य पेसा भेडा र च्याङग्रा पालन हो। दशकौं अघि गाउँगाउँमा सडक थिएनन्, भेडाबाट सामान ढुवानी हुन्थ्यो, चीनको तिब्बतसँगको व्यापार सहज थियो। ऊनबाट बनेका घरेलु हस्तकलाको तिब्बतमा पनि राम्रो व्यापार थियो। अहिले सबै घटेको छ। तिब्बतमा बेचेको हस्तकलाले ऊन, सुन, बाख्रा, नुन ल्याएर दार्चुलाको गाउँगाउँ र बझाङको चैनपुरसम्म लगेर बिक्री हुन्थ्यो, तर अहिले यातायातका साधनले गर्दा त्यो सबै बन्द भयो, दार्चुलाको महेन्द्र नमुना मावि खलंगाका शिक्षक प्रेम बोहराले भने। एक दशकअघि मात्रै पनि सौका समुदायले बनाएका गलैंचा, चुटुक, राडी पाखी, रङगा ब्यान ठूलो, च्युङबाला जस्ता हस्तकलाका सामान भारतको बागेश्व, जौलजीबी, तिब्बतको ताक्लाकोछ, दार्चुलाकै गोकुलेश्वर, बाजुरा, अछाम लगाताका जिल्लाहरूमा लगेर कारोबार गरिन्थ्यो। तर, आजभोलि गाउँ घरमा सडक पुगेसँगै यसको व्यापार र उत्पादनसमेत घटेको स्थानीय बिमल बूढाथाकीले बताए। हामीहरूलाई त्यतिबेला सौकार भनेर बोलाउँथे। व्यापारकै कारण सौकार भनिएको पनि हो, तर अहिले सबै बन्द भयो, स्थानीय बिमल बुढाथोकीले भने।"
महंगीको मार,"महँगीले आम उपभोक्ताको भान्छा दिनप्रतिदिन महँगो बनाउँदै लगेको छ। तरकारी, फलफूल, माछामासु, खाद्यवस्तुको मात्रै होइन, यातायात, लत्ताकपडा, शिक्षा, स्वास्थ्यलगायत गैरखाद्यवस्तुको मूल्य पनि उत्तिकै बढेको छ। सरकारले चालू आर्थिक वर्षमा मुद्रास्फीति ७ प्रतिशतको वाञ्छित सीमाभित्र राख्ने घोषणा गरेको छ। तर, यही गतिले मूल्यवृद्धि हुँदै जाने हो भने दोहोरो अंकमा पक्कै पुग्नेछ। अहिले आमउपभोक्ताले पनि यस्तै अड्कल काट्न थालेका छन्। यद्यपि चर्को महँगी भोगिरहेका उपभोक्ता भने १४ प्रतिशतसम्म पुग्ने अनुमान गर्दैछन्। नेपाल राष्ट्र बैंकले गरेको एक सर्वेक्षणमा उपभोक्ताले यस्तो अनुमानित जवाफ दिएका थिए। किनभने अहिले तरकारीदेखि खाद्यान्नसम्म सबैको भाउ छोइसक्नु छैन। सामान्यतः बेमौसमी तरकारीको मूल्य महँगो र मौसमी तरकारीको मूल्य सस्तो हुनुपर्ने हो। तर, बजारमा मौसमी तरकारी नै दोब्बरले महँगो भएको छ। गत वर्षभन्दा खाद्यान्न, तरकारी, फलफूल, लुगाफाटोको मूल्य दोब्बरले बढेको व्यापारी नै स्वीकार्छन्। आम सर्वसाधारणलाई बाँच्नै मुस्किल परिसक्यो। अझ तीज, दसैं, तिहार, छठलगायत चाडपर्व नजिकिँदै छन्। त्यतिबेला महँगी झनै बढ्न सक्ने चिन्तामा उपभोक्ता छन्। प्राकृतिक र कृत्रिम दुवै खाले महँगीको भार उपभोक्ताले व्यहोरे पनि सरकार भने अन्देखा गरिरहेको छ। महँगीले आकाश छुँदा पनि सरकारी निकायबाट अनुगमन छैन। बजार अनुगमन पनि चाडबाडको बेला मात्रै फेसेनेवल हुने गरेको छ। प्रणालीगत रूपमा नचलेको देश भएकाले नेपालमा मूल्यवृद्धि मनपरी भएको र मूल्यको वैज्ञानिक मापदण्ड तथा संयन्त्र नभएको सरोकारवाला नै बारम्बार बताउँछन्। कतिपय व्यवसायीले यहाँ मूल्य बढाउन बहाना खोजेका छन्। सरकारले भन्ने बेलामा अन्तर्राष्ट्रिय मूल्य समायोजन गर्ने भनेको छ तर नेपाल आयाल निगम नै अर्बौं रुपैयाँ घाटामा छ भनेर पन्छिने प्रवृत्ति छ। साना र ठूला व्यापारीलाई गरेको असमानताले पनि मूल्यवृद्धि भएको टिप्पणी गरीन्छ। व्यापारीको लागत कति थियो, कति नाफा गरेर बेचिरहेका छन् भन्नेबारे सरकारले खासै अनुगमन गर्दैन। यसैले सर्वसाधारण सधैं मारमा हुन्छन्। मूल्य किन बढिरहेको छ ? बढाउन आवश्यक छ वा छैन ? अनुगमन जरुरी छ। मूल्य बढ्यो भन्नासाथ अस्वाभाविक रूपमा भएका स्टकहरूको पनि मूल्य बढाएर लिने गलत काम भएको अनुमान गरिन्छ। महँगीको मुख्य कारण बजार अनुगमन, नियमन, आपूर्ति नीति, आपूर्तिमा सरकारले बजार हस्तक्षेप नगर्दाको परिणाम हो। अर्कोतिर उद्योग मन्त्रालय, कृषि तथा पशुपक्षी मन्त्रालय र अर्थ मन्त्रालयसहित तीन वटा मन्त्रालयबीच आपसी समन्वय नहुँदा पनि बजारमा अस्वाभाविक मूल्य बढ्ने र कृत्रिम अभाव सिर्जना हुने गरेको हो। अर्थशास्त्रको सामान्य सिद्धान्तले माग र आपूर्तिको अन्तरसम्बन्धबाट मूल्य निर्धारण गर्ने परिभाषा गरेको छ। यसअनुसार आपूर्ति कम र माग धेरै भए वस्तु तथा सेवाको मूल्य बढ्छ। माग कम र आपूर्ति धेरै भए मूल्य घट्छ। यो सिद्धान्तलाई हावा खुवाउन उत्पादक र व्यापारीले एकाधिकार लगाउँछन्। कार्टेलिङ गर्छन् अनि कृत्रिम अभाव सिर्जना गर्छन्। नेपालको बजारमा मूल्य भने अर्थशास्त्रको सिद्धान्तले भनेजस्तो गरी तय हुँदैन। राज्यको अनुगमन तथा कारबाही शक्ति कमजोर छ। त्यसैले व्यापारी र उत्पादक बलिया छन्। यो मूल्यवृद्धिको आन्तरिक कारण हो। फेरि मूल्यवृद्धि सधैं आन्तरिक कारणले मात्रै हुँदैन। अन्तर्राष्ट्रिय कारणले पनि हुन्छ। जस्तो अहिले इन्धनको मूल्य इतिहासकै सर्वाधिक छ। यो बाह्य कारणले भएको मूल्यवृद्धि हो। इन्धनको मूल्यवृद्धिले अरू वस्तु तथा सेवालाई सिधासिधी प्रभाव पार्छ। रुस र युक्रेनबीचको तनावले विश्व बजारमै इन्(धनको मूल्य अकासिएको छ। पछिल्लो समय नेपालमा अधिकांश नागरिकको क्रयशक्ति घटेको छ। मुद्रास्फीति भनेकै पैसाको क्रयशक्ति ह्रास हुनु अर्थात् वस्तु तथा सेवाको मूल्यवृद्धि हुनु हो। महँगी बढ्नु हो। मानिसको जीवनको अत्यावश्यक वस्तु गाँस, वास, कपास हो। यसलाई परिपूर्ति गर्न इन्(धनको महत्वपूर्ण भूमिका छ। किनभने नेपालमा स्वदेशी उत्पादनले धान्दैन। ९० प्रतिशतभन्दा बढी वस्तु तथा सेवा आयात गर्नु परेको छ। मुलुकमा परनिर्भरताले पनि अन्तर्राष्ट्रिय मूल्यवृद्धिको प्रभाव परेको हो। विज्ञहरू मुद्रास्फीति लामो समयसम्म नरहनेमा विश्वस्त छन्। सन्दर्भ जे भए पनि सरकारले आफ्ना नागरिकको ढाड सेक्ने काम रोक्न बजार अनुगमन गरी कारबाही गर्न सक्छ। त्यति मात्र हुन सक्यो भने पनि नागरिकले केही राहत पाउनेछन्।"
दोहोरो सम्झौताको मारमा नेपाली कामदार,"यूएई : झापा बिर्तामोडका सिमन गौतम (नाम परिवर्तन) काठमाडौंको एक म्यानपावरमार्फत मासिक १२ सय दिराम (४० हजार रुपैयाँ) तलब पाउने सर्तमा ४ महिनाअघि दुबई आए। कम्पनीले उनीसँग गरेको करारनामामा हप्ताको ६ दिन दैनिक ८ घण्टा काम गरेको १२ सय दिराम तलब लेखिएको छ। तर, अहिलेसम्म पनि कम्पनीले काम दिएको छैन। गौतमलाई कम्पनीले ओभरटाइमसहित महिनाको १५ सय दिराम (५० हजार) भन्दा बढी कमाइ हुने आश्वासन दिएको थियो। उनीसहित २० जनाभन्दा बढी नेपालीहरू उक्त म्यानपावर कम्पनीबाट दुबई आइपुगेका थिए। गौतमसहित यी सबै कामदारहरूले हप्तामा ६ दिनको दैनिक ८ घण्टा काम गर्नुपर्ने सर्तमा १२ सय दिराममै करारनामामा हस्ताक्षर गरेका छन्। म्यानपावरले मागपत्र दूतावासबाट प्रमाणीकरण पनि गर्यो। त्यति नै तलब पाउने गरी श्रमस्वीकृति पनि पाए। सरकारले भनेका सबै कानुनी प्रक्रिया पूरा गरेर नै उनीहरू यूएई आएका थिए। कम्पनीमा कति नेपाली कामदार छन् यकिन नभए पनि गौतमभन्दा अघि आएका थप १ सय जना नेपाली कामदारहरू काम पाउने आशामा बिनाकाम दिन कटाइरहेका सम्पर्कमा आएका नेपाली कामदारको भनाइ छ। यूएई ल्याएपछि कम्पनीले उनीहरूलाई अबुधाबीको मुसाफा क्याम्पमा राख्यो। कसैलाई ७ सय र कसैलाई ८ सय दिरामको करारनामामा हस्ताक्षर गरायो। र, भन्यो, दैनिक १२ घण्टा काम गरेमा मात्र १२ सय तलब हो। करारनामामा त हस्ताक्षर गरायो तर काम दिन सकेन। किनभने उक्त कम्पनीको काम कामदार सप्लाइ गर्ने मात्र थियो। यूएई आएदेखि नै उनीहरू कामविहीन छन्। उनीहरूले यूएई आउन नेपाली एजेन्टमार्फत म्यानपावरलाई प्रतिव्यक्ति डेढ लाखदेखि २ लाख रुपैयाँसम्म तिरेका छन्। विभिन्न शीर्षकमा भएको खर्च जोड्दा यूएईसम्म आइपुग्न ३ लाख रुपैयाँ खर्च भएको उनीहरूको भनाइ छ। म्यानपावर कम्पनीले यति धेरै पैसा नगदमै कारोबार गर्यो र १० हजारको रसिद थमायो। अधिकांश कामदारले सयकडा २३ रुपैयाँसम्म ब्याजमा पैसा काढेर यूएई आएको बताए। अर्थात्, एक वर्षमा उनीहरूले सावाँ ब्याजसहित ३ लाख ७२ हजारदेखि ४ लाख ८ हजार रुपैयाँ साहूलाई तिर्नुपर्ने हुन्छ। यहाँ काम पनि छैन। तलब पनि छैन। त्यत्रो पैसा अब कसरी तिर्ने ?, गौतमसँगै रहेका अर्का नेपालीले भने, हामी दूतावास पनि गयौं तर दूतावासले हाम्रो कुरै सुनेन्। भोजपुरका नारायण शर्मा मासिक १६ सय दिराम तलब पाउने सर्तमा एक सेक्युरिटी कम्पनीमा काम गर्न ५ महिनाअघि दुबई आए। उनलाई नेपालमा गराइएको करारनामामा हप्तामा ६ दिन दैनिक ८ घण्टा काम गर्नुपर्ने लेखिएको छ। सोहीअनुसार म्यानपावरले दूतावासबाट मागपत्र प्रमाणीकरण गर्यो। वैदेशिक रोजगार विभागबाट प्राप्त शर्माको श्रम स्वीकृतिमा पनि १६ सय दिराम तलब लेखिएको छ। जब शर्मा दुबई आइपुगे। उनले नेपालमा हस्ताक्षर गरेको सबै कागजातको कुनै अर्थ रहेन। यूएईको कम्पनीले ६ सय बेसिक तलबमा टिकट, उपदान र अन्य विभिन्न भत्ता जोडेर मासिक १२ सय दिराममा करारनामा गरायो। फेब्रुअरी १ तारिकका दिन दुबई आइपुगेका शर्माले ५ महिनाको अवधिमा ३ सय २० दिराम मात्र थापेका छन्। शर्माका अनुसार उक्त कम्पनीमा २० जना जति नेपाली कामदारहरू छन्। फर्केर जाउँ लाखौं पैसा खर्च गरेर आइयो। काम गरौं ६ सय दिराममा तलबमा कसरी काम गर्नु ? कहिले कमाएर साहूको ब्याज तिरिसक्नु ? त्यस्तै, काभ्रेका किशोर तामाङ बाइक राइडर कम्पनीमा मोटरसाइकल चालक पदमा काम गर्न यूएई आए। उनीसहित १४ जना नेपाली बेसिक २ हजार दिराम तलबमा काम गर्न आइपुगेका छन्। म्यानपावर कम्पनीले वैदेशिक रोजगार विभागबाट दैनिक ८ घण्टाको २ हजार दिराम तलबमा खान र बस्ने सुविधासहितको श्रम स्वीकृति लिएको छ। कम्पनीले भने उनीहरूलाई दैनिक १२ घण्टाको आफ्नै खर्चमा खाने र बस्ने सर्तसहित २ हजार ५ सय दिरामको करारनामा गराएको छ। बाइक राइडरले पेट्रोल खर्च पनि आफैंले बेहोर्नुपर्ने रहेछ। अर्थात् नेपालमा गरिएको करारनामा र यहाँ गरिएको करारनामा बिलकूल फरक छ। सबै कामदारहरूले एजेन्टमार्फत म्यानपावरलाई प्रतिव्यक्ति ३ लाख ७० हजार रुपैयाँ तिरेका छन्। यूएई आइसकेपछि थप ८ हजार दिराम (२ लाख ७० हजार रुपैयाँ ) तलबबाट कम्पनीलाई तिर्नुपर्ने र पेट्रोल खर्च पनि कामदारले नै बेहोर्नुपर्ने सर्तले उनीहरू काम गर्न तयार भएनन्। उनीहरू नेपाल फर्कन चाहन्छन्। तर, कसरी ? कम्पनीलाई पासपोर्ट देऊ हामी घर फर्कन चाहन्छौं भन्यौं। तिम्रो एजेन्टलाई भन भन्छ, एक कामदारले भने, न भनेको तलब पाइयो न त फर्केर नेपाल जान नै पाइन्छ। कसैले हाम्रो कुरा सुनेनन्। उल्टै नेपाल जान पैसा लाग्छ भनेर ८ हजार दिराम मागे। सरकारले यूएई जाने नेपाली कामदारका लागि खाने र बस्ने सुविधासहित न्यूनतम तलब १२ सय दिराम तोकेको छ। सबै म्यानपावरहरूले सोहीअनुसार नै मागपत्र बनाउँछन्। दूतावासबाट प्रमाणित पनि गराउँछन्। प्रमाणित त्यही कागजातको आधारमा नेपालमा श्रम स्वीकृति पनि लिन्छन् र सबै कानुनी प्रक्रिया पूरा गरी नेपाली कामदारलाई विदेश पठाउँछन्। विदेश आगमनपछि ती कागपत्र डस्टबिनमा पुग्छन्। ती कागजपत्रलाई यूएई सरकारले मान्यता नै दिँदैन। अर्थात् म्यानपावरहरूले प्रक्रिया पुर्याउनका लागि मात्र १२ सय दिराम तलब भएको कागजत बनाउने गरेका छन्। खाडीका अधिकांश देशहरूमा आइसकेपछि नेपाली कामदारलाई कम्पनीले बेग्लै कन्ट्र्याक मा साइन गर्न लगाउँछ। भिसा लागिसकेपछि काम गर्दिन भन्न पाइँदैन। नत्र कम्पनीको खर्च भएको भिसाको पैसा कम्तीमा साढे २ लाख रुपैयाँ तिर्नुपर्छ। यसरी एउटा कामदार नेपालमा तोकिएको तलब सुविधाभन्दा कम पैसामा खाडीका अधिकांश देशहरूमा काम गर्न बाध्य हुन्छ। खाडीका लगभग सबै देशहरूमा नेपाली कामदारहरूको व्यथा यही हो। मागपत्रको प्रमाणीकरण गर्ने नेपाली दूतावास अबुधाबीकी श्रमसहचारी प्रमिला केसी यसबारे कुनै प्रतित्रिया दिन मानिनन्। दोहोरो करारनामाको प्रमाणीकरण गर्ने पहिलो आधिकारिक निकाय नेपाली दूतावास नै हो। खाडीका अधिकांश दूतावासका कर्मचारीहरूले गुनासो बोकेर जाने नेपाली कामदारहरूको गुनासो सकेसम्म सुन्दैनन्। सुनिहाले भने पनि बदमासी गर्ने नेपाली बिचौलिया र म्यानपावर कम्पनीलाई कारबाही गर्ने हिम्मत गर्दैनन्। त्यो हैसियत राख्दैनन्। दूतावासकै असहयोगका कारण बर्दियाका हुमानाथ ढुंगाना र स्याङ्जाका डाइमन्ड श्रेष्ठ यूएईमा जेल जीवन बिताउन बाध्य छन्। नेपाली कामदारले सम्झौताअनुसारको सेवासुविधा पाइरहेका छन् कि छैनन् भनेर नेपाली दूतावासले कहिल्यै अनुगमन गर्दैन। चाहँदैन। श्रमिकको गुनासो सुन्दैन अर्थात् सुन्न चाहँदैन। यूएईको पछिल्लो श्रम कानुनले त कामदारहरूलाई आफ्नै भाषामा करारनामा गर्न पाउने अधिकार दिएको छ।"
राष्ट्रपतिबाट फिर्ता होला त नागरिकता विधेयक ?,"काठमाडौं : राष्ट्रपति विद्यादेवी भण्डारीले प्रमाणीकरणका लागि आएको नागरिकता विधेयकमा आफ्नो अधिकारभित्र रहेर काम गर्ने बताएकी छन्। हालै जारी हुन लागेको नागरिकता विधेयक राष्ट्रघाती रहेको भन्दै सोमबार राष्ट्रपति कार्यालय पुगेको नागरिक समाजको टोलीसँग कुरा गर्दै राष्ट्रपतिले उनले सो कुरा बताएकी हुन्। राष्ट्रपति कार्यालय शीतल निवास पुगेको टोलीलाई सम्बोधन गर्दै राष्ट्रपति भण्डारीले नागरिकता विधेयक प्रमाणीकरणका लागि आफूकहाँ आएको बताइन्। उनले इतिहासमै यस विषयमा बाटो बिराइएको भन्दै इतिहासलाई सच्याएर अगाडि बढ्ने बताइन्। उनले भनिन्, नागरिकता विधेयक प्रमाणीकरणका लागि म कहाँ आएको छ। यसबारे धेरै बोल्दिनँ। मैले पाएको अधिकारभित्र रहेर काम गर्नेछु। इतिहासमा कसरी बाटो बिराइएको छ भनेर ख्याल गर्नुपर्छ। त्यो इतिहासलाई सच्याएर अगाडि बढ्नुपर्छ। उनले इतिहासमा भुल गर्दै जाँदा कमजोर भएको प्रसंग जोड्दै अब यस विषयमा आफू गम्भीर रहेको बताइन्। क्षेत्री समाज नेपाल, ब्राह्मण समाज नेपाल र ठकुरी समाज महासंघ नेपालको संयुक्त हस्ताक्षर रहेको ज्ञापनपत्र लिएर पुगेको टोलीको ज्ञापनपत्र भने राष्ट्रपतिका सूचना तथा सञ्चार विज्ञ टीका ढकालले बुझेका थिए। ज्ञापनपत्र बुझ्दै ढकालले प्राप्त भएको ज्ञापनपत्र राष्ट्रपतिलाई बुझाउने बताए। विधेयक रोक्न अनुरोध गर्न आएको क्षेत्री समाजका केन्द्रीय अध्यक्ष प्राध्यापक डा दिलबहादुर क्षेत्रीले बताए। ठकुरी समाज महासंघ नेपालका अध्यक्ष खिमबहादुर शाहीले हाल जारी हुन लागेको नागरिकता विधेयक राष्ट्रघाती भएको हुँदा कुनै पनि हालतमा फिर्ता गर्न राष्ट्रपति समक्ष आएको धारणा राखे। त्यस्तै क्षेत्री समाजका केन्द्रीय अध्यक्ष प्राध्यापक डा दिलबहादुर क्षेत्रीले नेपालका नागरिक अरू देश गए उनीहरूले त्यस देशको नागरिकता पाउन वर्षांै कुर्नुपर्ने तर हाम्रो देशमा प्रवेश हुनासाथ नागरिकता दिनुपर्ने गरी संशोधित नागरिकता विधेयक राष्ट्रको हितमा नरहेको बताए। प्रतिनिधिसभाले साउन ७ गते शुक्रबार यस्तो प्रावधानसहित नागरिकता संशोधन विधेयक बहुमतले पारित गर्यो भने साउन १२ गते राष्ट्रियसभाबाट पारित भएको थियो। माथिल्लो सदन राष्ट्रियसभाले पनि पारित गरेपछि राष्ट्रपति समक्ष प्रमाणीकरणका लागि गएको हो। नागरिकता विधेयकमाथि संशोधन हाल्दै नेकपा एमालेका कतिपय सांसदहरूले वैवाहिक अंगीकृत नागरिकता ७ वर्षपछि मात्रै जारी हुनसक्ने व्यवस्था गर्न माग गरेका थिए। उक्त विषयमा विगतमा त्यस्तै अडान राख्ने गरेको अहिलेको सत्ता साझेदार नेकपा माओवादी केन्द्र मौन बस्यो। २०६३ सालको ऐनमा त्यस्तो नागरिकताका लागि कुनै समयसीमा तोकिएको छैन। अघिल्लो सरकारले दर्ता गरेको विधेयक फिर्ता लिई सरकारले असार २४ गते नागरिकता ऐनमा संशोधन विधेयक दर्ता गरेको थियो। विषयगत समितिमा पनि नपठाइ दुई हप्तामै फास्ट ट्र्याक विधिबाट विधेयक पारित गरियो। विषयगत समितिमा विधेयक पठाइ छलफल गर्नुपर्ने र वैवाहिक अंगीकृत नागरिकतामा समयसीमा राख्नुपर्ने विपक्षी एमालेको मागलाई सरकारले अस्वीकार गर्यो। सत्तापक्षको बहुमतबाट विधेयक पारित गरियो। जबकी सत्तापक्ष र विपक्षी दलका ४५ जना सांसदले ९४ वटा विषयमा संशोधन प्रस्ताव राखेका थिए।"
रानाथारूको घँगरिया कसले सिलाउने ?,"महेन्द्रनगर : कुनै जमाना थियो, आदिवासी रानाथारू समुदायका महिला घँगरिया, अंगिया, उनिया लगाएर परम्परागत पहिरनमा सजिएका हुन्थे। तर, पछिल्लो समय यो समुदायको मौलिक परम्परागत पहिरन हेर्न पर्व वा विवाहलगायत शुभकार्य नै पर्खिनुपर्छ। महिलाले लगाउने अंगिया, घँगरियालगायत लुगा र विभिन्न गहना, जुन घरमै आफैं सिउने चलन थियो। हाल ती पहिरन लगाउने त के लुगा सिउने सीप भएका व्यक्तिसमेत भेटाउन गाह्रो हुन थालेको छ। अहिले कुनै पर्व वा गाउँमा विवाह भएमात्रै लगाउँछांै, कञ्चनपुरको भीमदत्त नगरपालिका १६ नयाँ कटानकी कैलाशु रानाले भनिन्, सबैले एकएक जोर सिलाएर थन्क्याएका छौं तर ती पनी पूरै सेट छैनन्। महिलाहरूले नाडीमा लगाउने चुडिया, घाँटीमा लगाउने घिच्चु, लघौरा, पठ्ठा, कानमा लगाउने कन्सिरी सक्रेला आदि गरगहनाहरूसमेत पाउन छोडेका छन्। हामीले अगाडिको पुस्ताबाट हेरेर देखेर सिकेका हौं, त्यो बेला ती पहिरन लगाउन हामीलाई हौस (सौक) हुन्थ्यो, उनले भनिन्, अहिलेको पुस्ता त सिक्नै खोज्दैनन्। उनले गाउँमा अहिले परम्परागत पहिरन सिउने मान्छे सीमित भएको बताइन्। पहिलापहिला हामी हातले सिउने गथ्र्यांैं, कैलासुले भनिन्। अहिले मेसिनमा सिउँछौं, हातले धेरै समय लाग्छ। महिलाहरूले लगाउने गहनाहरू सबै चाँदी र सिक्काको हुन्थ्यो। अहिले चाँदीको भाउँ महँगिएपछि र सिक्का पाउन छोडेपछि परम्परागत ती गहनाहरूसमेत लोप हुन थालेका छन्। महिलाजस्तै पुरुषहरूले पनि धोती र कुर्ता लगाउँथे, तर गाउँमा एकदुई जना बुढापाकाबाहेक अहिले यस्तो लुगा लगाएको कोही भेटिँदैनन्। कञ्चनपुरको भीमदत्त नगरपालिका१६ की सुदामा रानाले अहिलेको पुस्ताले परम्परागत पहिरन लगाउन रहर मात्रै गर्नेे तर बनाउन नसिक्ने गरेको बताइन्। हाम्रो संस्कृति हराउन लागेको छ, सुदामाले भनिन्। पहिला हामी लगाउँथ्यौं, अहिले हामीले पनि लगाउन छोडिसकेका छौं। कुनै पर्वको बेला मात्रै लगाउँछौं। अहिलेको पुस्ता आधुनिकतामा बढी चासो राख्ने भएकाले पनि संस्कृति पुस्तान्तरण हुन नसकेको रानाथारू समुदायका पाका पुस्ताको भनाइ छ। पहिरन मात्रै होइन, आधुनिक परिवेशसँगै विभिन्न परम्परागत नाँचहरूसमेत लोप हुने अवस्थामा पुगेको उनीहरू बताउँछन्। पहिलापहिला पाँच सयमा एकजोर कपडा आउँथ्यो। सुदामाले भनिन्, अहिले एकजोर कपडाको १५ हजार रुपैयाँ पर्छ। यति महँगो सबैले लगाउन सक्दैनन्। त्यसैगरी चाँदीका गहनाहरूसमेत महँगीका कारण पछिल्लो समय बनाउन छोडेको उनको भनाइ छ। पश्चिम नेपालको कैलाली र कञ्चनपुरमा मात्रै बसोबास रहेको रानाथारू समुदायको बस्ने घरको पनि छुट्टै पहिचान छ। खरले छाएको छानो, माटोले लिपपोत गरेको काठले बनाएको आकर्षक घर रानाथारू समुदायको पहिचान हो। तर, आजभोलि यस्ता घरहरू कमै देख्न पाइन्छ। बदलिँदो परिवेश सँगै पक्की घरहरू निर्माण हुन थालेपछि रानाथारू समुदायका परम्परागत घरहरू हराउँदै गएका छन्। घर मात्र नभई रानाथारू समुदायको परम्परागत पहिरन, दैनिक प्रयोगमा आउने घरमै निर्मित भाँडाहरूसमेत लोप हुँदै गएका छन्। अन्न भण्डारण गर्नका लागि माटाबाट निर्मित भकारीलगायतका सामानहरू समेत लोप हुँदै गएका छन्। कञ्चनपुरको भीमदत्तनगरपालिका१९ बागफाँटाका फिर्ता रानाले पुराना घरहरू विस्तापित हुँदै गएको बताए। माटोको घरमा जाडोमा न्यानो हुन्छ, गर्मीमा शीतल हुन्छ, रानाले भने, तर, अहिले सबै पक्की घर बनेपछि पुराना घरहरू हराउन थाले। उनले यस्ता घरहरू विस्थापित भई धमाधम पक्की घर बन्ने होडबाजी नै चलेकाले यसले परम्परागत पहिचानसँगै मौलिकतासमेत लोप हुने अवस्थामा पुगेको बताए।"
अमेरिकाको यौनिक तथा लैंगिक अल्पसंख्यक मामिला विशेष दूत काठमाडौंमा,"काठमाडौं : यौनिक तथा लैंगिक अल्पसंख्यक मामिला विशेष दूत जेसिका स्टर्न नेपाल भ्रमणका लागि काठमाडौं आइपुगेका छन्। नेपालस्थित अमेरिकी राजदूत र्यान्डी बेरीले पाँच दिने भ्रमणमा आएका जेसिकालाई मंगलबार त्रिभुवन अन्तर्राष्ट्रिय विमानस्थलमा स्वागत गरेका थिए। जेसिकाले नेपालमा रहेका यौनिक तथा लैंगिक अल्पसंख्यक समुदायसँग अन्तरर्क्रिया गर्नेछन्। यौनिक तथा लैंगिक अल्पसंख्यक समुदायको अधिकारको क्षेत्रमा नेपाल दक्षिण एसियामै अब्बल रहेको बताइन्छ। जेसिकाले नेपाल र अमेरिकामा यौनिक तथा लैंगिक अल्पसंख्यक समुदायको अधिकार संरक्षणका क्षेत्रमा गर्न सकिने विभिन्न संयुक्त प्रयासहरूका बारेमा छलफलसमेत गर्ने कार्यक्रम रहेको अमेरिकी दूतावासले जनाएको छ। उनले सरकारी अधिकारी, मानव अधिकारकर्मीहरुसँग पनि छलफल गर्ने बताइएको छ। उनी शनिबार बंगलादेश जाने कार्यक्रम रहेको छ।"
प्रधानमन्त्री देउवा र भट्टराईयादवबीच भेटवार्ता,"काठमाडौं : प्रधानमन्त्री एवं नेपाली कांग्रेसका सभापति शेरबहादुर देउवासँग नेपाल समाजवादी पार्टीका अध्यक्ष डा बाबुराम भट्टराईसहितका नेताहरूले भेटवार्ता गरेका छन्। प्रधानमन्त्री निवास बालुवाटारमा मंगलबार भएको भेटमा उनीहरूबीच सत्ता गठबन्धन, आगामी निर्वाचनमा चुनावी तालमेल, समसामयिक राजनीतिक विषयमा छलफल भएको समाजवादी पार्टीका केन्द्रीय सदस्य विश्वदीप पाण्डेले जानकारी दिए। भेटमा प्रधानमन्त्री देउवाले सो पार्टीलाई गठबन्धनमा सामेल गर्ने सम्बन्धमा आफू सकारात्मक रहेको र यस सम्बन्धमा गठबन्धनका अन्य घटकसँग पनि सल्लाह गर्ने बताएको केन्द्रीय सदस्य पाण्डेले बताए। समाजवादी पार्टीका अध्यक्ष भट्टराईले सत्ता गठबन्धन बनाउन आफूहरुको पनि महत्वपूर्ण भूमिका रहेको उल्लेख गर्दै सहकार्यका लागि इच्छुक रहेको बताएका थिए। भेटमा समाजवादी पार्टीका अर्का अध्यक्ष महेन्द्र यादव पनि सहभागी थिए। भट्टराई र यादव नेतृत्वमा हालै समाजवादी पार्टी गठन भएको थियो।"
हृदयश त्रिपाठीको प्रश्न : संघीय निजामती ऐन किन अड्कियो? सोधीखोजी होस्,"काठमाडौं : सांसद हृदयश त्रिपाठीले संघीय निजामती ऐन जारी गर्न माग गरेका छन्। मंगलबार प्रतिनिधि सभाको बैठकमा बोल्दै सांसद त्रिपाठीले संघीय निजामित ऐन जारी नहुँदा कर्मचारीको सरुवा बढुवालगायत विषय अन्यौलमा परेको बताए। उनले ऐन जारी गर्न सभामुखमार्फत सरकारको ध्यानाकर्षण गराए। 'यो ऐन कहाँनिर गएर अड्किएको छ। स्थानीय सेवा र प्रदेश सेवाको गठन हुन सकेको छैन। स्थानीय तहमा आठ प्रकृतिका कर्मचारी रहेका छन्। जसलाई समायोजन गर्न सकिएको छैन। कर्मचारीको सरुवा, बढुवा प्रभावित भएको छ,'उनले भने,' शासन प्रशासन सञ्चालनका लागि निकै महत्वपूर्ण छ। अहिले आएर कहाँ रोकिएको छ?, कहाँ अल्झिएको छ ?, यसको सोधीखोजी होस्।"
कांग्रेसले स्थानीय तहका जनप्रतिनिधिलाई दुई दिन प्रशिक्षण दिने,"काठमाडौं : नेपाली कांग्रेसले स्थानीय तहमा पार्टीका तर्फबाट निर्वाचित जनप्रतिनिधिहरुका लागि बधाईशुभकामना तथा अभिमुखीकरण कार्यक्रम गर्ने भएको छ । कांग्रेस केन्द्रीय नीति, अनुसन्धान तथा प्रशिक्षण प्रतिष्ठानको आयोजना तथा प्रधानमन्त्री एवं पार्टी सभापति शेरबहादुर देउवाको प्रमुख आतिथ्यतामा कार्यक्रम यही साउन ३० र ३१ गते ललितपुरमा हुने पार्टी कार्यालयले जनाएको छ । अभिमुखीकरण कार्यक्रममा स्थानीय तह निर्वाचन, २०७९ मा पार्टीको तर्फबाट निर्वाचित जिल्ला समन्वय समितिका प्रमुखउपप्रमुख, पालिकाका प्रमुखउपप्रमुख र अध्यक्षउपाध्यक्षहरुलाई अनिवार्य उपस्थितिका लागि अनुरोध गरिएको छ । कार्यक्रमका लागि साउन २९ गते बिहान १० बजेदेखि पार्टीको केन्द्रीय कार्यालयमा सहभागीको नाम दर्ता गरिने कांग्रेस मुख्यसचिव कृष्णप्रसाद पौडेलले जानकारी दिए।"
"'समानुपातिकमा मात्रै होइन,प्रत्यक्ष चुनाव लड्ने हिम्मत राख्छौं'","काठमाडौं : सांसद डिला संग्रौलाले निर्वाचन खर्चिलो हुँदै जाँदा जनताको चुलोसम्म असर पुगेको बताएकी छन्। मंगलबार प्रतिनिधि सभाको बैठकमा जरुरी सार्वजनिक महत्वको प्रस्तावको छलफलमा भाग लिदै सांसद संग्रौलाले जसले खर्च गर्न सक्यो उसैले चुनाव जित्ने अवस्था आएको भन्दै आपत्ती जनाइन्। 'नेपालको संविधान महिला र पुरुषबीच कुनै विभेदको कल्पना छैन , संविधानको धारा १८ मा समानताको हकको व्यवस्था छ , हामी व्यवहारमा किन कमजोर ?,' उनले प्रश्न गरिन्। आगामी मंसिर ४ मा हुने प्रतिनिधिसभा र प्रदेशसभाको निर्वाचनमा महिलाले समानुपातिकमा मात्रै होइन, प्रत्यक्ष चुनाव लड्ने हिम्मत राख्नुपर्ने बताइन्। 'सधैंभरि सजिलो बाटोमा हिँडेर हामी कमजोर हुन चाहन्नौं । कठोर र संघर्षशील बाटो हिँडेर राज्यका महत्वपूर्ण निकायमा प्रतिनिधित्व गर्न चाहन्छौं ,'उनले भनिन्,' जुन चुनावकै बाटो हो । 'संविधानले दिएको अधिकारलाई कार्यान्वयन गरौं, छिद्र प्वालमा टेकेर महिला माथि विभेद नगरौं । चुनावलाई खर्चिलो होइन, मितब्ययी बनाऔं । जबसम्म महिला प्रत्यक्ष चुनाव लड्दैनौं तबसम्म चुनाव त्यत्तिनै खर्चिलो बन्दै जानेछ किनकि महिला मितव्ययी छन् । महंगो चुनावले जनताको चुलोसम्म असर पुराएको छ,'उनले थपिन्,' जसले खर्च गर्न सक्यो उसैले चुनाव जित्ने अवस्था बढ्दै गएको छ ।' संविधानले समानुपातिक पद महिलाका लागि कल्पना गरेको नभइ ठूला प्रतिस्पर्धी दलले प्रत्यक्षतर्फ महिलालाई उम्मेदवार नबनाउँदा २०७४ सालमा प्रतिनिधिसभामा जम्मा ६ जना महिलाले प्रत्यक्ष चुनाव जितेको स्मरण गरिन्। समानुपातिकबाट ८४ गरी जम्मा ९० जना महिलाको संसदमा प्रतिनिधित्व रहेको भन्दै उनले राष्ट्रियसभामा २१ जना महिला गरी संघीय संसदमा ११२ जना महिला रहेको बताइन्। उनले नेपालको जनगणना २०७८ अनुसार नेपालको जनसंख्या २ करोड ९१ लाख पुगेको र पुरुषभन्दा महिलाको संख्या ६ लाखले बढी रहेको बताइन्। 'जनसंख्याका आधारमा पुरुषभन्दा बढी महिलालाई संसदीय चुनावमा समानुपातिकमा खुम्चाएर सीमित बनाउन खोजेको आरोप लगाइन्। उनले जनसंख्याको आधारमा हरेक दलले प्रत्यक्ष चुनावका लागि ५० प्रतिशत महिला उम्मेदवार उठाउनु पर्ने व्यवस्था गर्न माग गरिन्। प्रत्यक्षबाट चुनाव लड्नका लागि सधैंभरि टिकट पाएनौं, समानुपातिकमा सीमित हुँदै गयौं भने महिलाहरु खुम्चिने बताइन्। यसो हुँदा जनताको घरदैलोमा महिला पुग्न नसक्ने भन्दै सरकारका हरेक तहमा महिलाको समानुपातिक प्रतिनिधित्वको माग गरिन्। उनले तीन महिनाअघि स्थानीय तहको चुनावमा पनि प्रमुख पदमा महिलालाई टिकट दिन कञ्जुस्याइँ गरिएको आरोप लगाइन्। वाध्यात्मक पदसहित गरेर जेनतेन ४० प्रतिशत महिलाको प्रतिनिधित्व स्थानीय सरकारमा बनाउन आफूहरु सक्षम भएको दावी गरिन्। आरक्षण सधैंभरिका लागि बनाइएको प्रणाली नभइ यो केही निश्चित समयसम्म महिलालाई राज्यका निकायमा प्रतिनिधित्व बढाउनका लागि ल्याइएको व्यवस्था भएको उनको भनाइ छ।"
मतपत्र बदर हुन नदिन मतदाता शिक्षालाई प्रभावकारी बनाइने : निर्वाचन आयोग,"काठमाडौं : निर्वाचन आयोगले निर्वाचनमा मतपत्र बदर हुन नदिन मतदाता शिक्षा कार्यक्रमलाई प्रभावकारी बनाउने जनाएको छ । मंगलबार आयोगमा स्थानीय तह निर्वाचन, २०७९ प्रचार प्रसार तथा मतदाता शिक्षा कार्यक्रम प्रगति समीक्षा कार्यक्रममा प्रमुख निर्वाचन आयुक्त दिनेशकुमार थपलियाले यसअघिका कमी कमजोरीलाई हटाउँदै मतदाता शिक्षा कार्यक्रमलाई प्रभावकारी बनाउने बताए। सरकारी सञ्चार माध्यमसँगको छलफलका क्रममा मतदाता शिक्षालाई थप प्रभावकारी बनाउनका लागि सुझाव लिएको आयोगका प्रवक्ता शालिग्राम शर्मा पौडेलले जानकारी दिए। त्यस्तै, उनले आयोगमा दर्ता भएका ११६ दललाई आगामी निर्वाचनमा भाग लिनका लागि पुन: दर्ता गर्न आह्वान गरेको जानकारी दिए। प्रवक्ता पौडेलले दुई वा दुईभन्दा बढि दलहरु एउटै निर्वाचन चिन्हमा लड्ने हो भने केन्द्रीय समितिको निर्णयका साथ निवदेन दिनुपर्ने बताए। उनले आगामी निर्वाचनको तयारी तीव्रताका साथ अघि बढेको धारणा राखे । आगामी मंसिर ४ गते प्रदेश र संघको निर्वाचन हुँदैछ ।"
भाषा संस्कृतिको संरक्षण गर्न सरकार प्रतिबद्ध : प्रधानमन्त्री देउवा,काठमाडौं : प्रधानमन्त्री शेर बहादुर देउवाले आदिवासीको हकहितका साथै भाषा संस्कृतिको संरक्षण गर्न सरकार प्रतिवद्ध रहेको बताएका छन्। २८ औं विश्व आदिवासी दिवसका अवसरमा नेपाल आदिवासी जनजाति महासंघले मंगलबार काठमाडौंमा आयोजना गरेको कार्यक्रममा प्रधानमन्त्री देउवाले नेपालको प्रजातान्त्रिक आन्दोलनमा आदिवासीको भूमिका महत्वपूर्ण रहेको भन्दै आदिवासीको हकहितका साथै भाषा संस्कृतिको संरक्षण गर्न सरकार प्रतिबद्ध रहेको बताएका हुन्। उनले संविधानमा उल्लेख समानुपातिक समावेशीताको विषयलाई व्यवहारलाई उर्तान पनि आफूले पहल गरेको जानकारी दिए। आदिवासी जनजातिको पहिचान गरी राज्यको मूलधारमा ल्याएर राष्ट्रको विकासमा उनीहरूको योगदानलाई थप उच्च बनाउन जरुरी रहेको उनको भनाइ छ। प्रधानमन्त्री देउवाले संविधानले आदिवासी जनजाति समुदायको विकास र समृद्धिका लागि छुट्टै आयोगको व्यवस्थासमेत गरेको जानकारी दिए। उनले विश्व आदिवासी दिवसका अवसरमा सार्वजनिक विदा दिन गरेको मागलाई आफूले पूरा गर्ने आश्वासन दिए। दिवसका अवसरमा महासंघले काठमाडौंमा सांस्कृतिक र्यालीसमेत निकालिएको थियो। विश्वभर आदिवासी जनजातिको योगदानको कदर गर्दै संयुक्त राष्ट्रसंघको आह्वानमा हरेक वर्ष अगष्ट ९ तारिखमा यो दिवस मनाउने गरिएको छ।
"'एउटै व्यक्ति, एउटै निर्वाचन क्षेत्रमा दुई पटक मात्र उम्मेदवार हुने व्यवस्था गरौं'","काठमाडौं : सांसद बिन्दा पाण्डे आगामी प्रतिनिधि सभा र प्रदेश सभा सदस्य निर्वाचनका लागि प्रत्यक्ष निर्वाचन प्रणाली (पहिलो हुने निर्वाचन पद्धति) का आधारमा उम्मेदवारी दिँदा प्रत्येक दलले नैतिक आधारमा समानुपातिक संख्यामा उम्मेदवारी दिनुपर्ने व्यवस्था गर्न माग गरेकी छन्। मंगलबार प्रतिनिधि सभामा जरुरी सार्वजनिक महत्वको विषमाथि कानुन न्याय तथा संसदीय मामिला मन्त्रीको ध्यानाकर्षण गर्दै सांसद पाण्डेले यस्तो बताएकी हुन्। 'संघ र प्रदेशसभाको पहिलो हुने निर्वाचन पद्धतिका आधारमा उम्मेदवारी दिँदा प्रत्येक दलले नैतिक आधारमा समानुपातिक संख्यामा उम्मेदवारी दिनुपर्ने व्यवस्था हुनुपर्छ,'उनले भनिन्। स्थानीय तह निर्वाचन सम्बन्धी ऐन २०७३ मा पालिकाको प्रमुख र उपप्रमुखमा एक जना महिला हुनुपर्ने व्यवस्था गरिएको बताउँदै २०७४ को स्थानीय तह निर्वाचनमा उपप्रमुखको पद महिलाको पद हो भन्ने गलत सन्देश दिने हिसाबले राजनैतिक दलहरुले उम्मेदवारी दिएको आरोप लगाइन्। उनले यसका बाबजुद पनि प्रमुख र उपप्रमुखमा ४८ प्रतिशत महिला निर्वाचित भएको स्मरण गरिन्। उनले आगामी हुने स्थानीय तहको निर्वाचनमा प्रमुख र अध्यक्ष, उपप्रमुख र उपाध्यक्ष ,वडा अध्यक्ष जिल्ला समन्वय समितिको प्रमुख र उपप्रमुखमा हरेक दलले कम्तिमा ५० प्रतिशत महिला सहभागीता गराइनुपर्नेमा जोड दिइन्। संघीय र प्रदेश सभाको निर्वाचनमा प्रत्यक्ष निर्वाचन प्रणाली पुरुषको र समानुपातिक सूची महिलाको हो भन्ने व्यवहार हुँदै आएको भन्दै आपत्ती जनाइन्। उनले सबै दलहरुले महिला उम्मेदवारीमा कन्जुस्याइँ गर्दा यस्तो भएको बताइन्। विगतको जस्तो २०८९ को निर्वाचनमा गल्ती नदोहोरियोस् भन्ने उद्देश्यले २०७७ चैत्र ९ गते संसदमा आवद्ध सबै दलका प्रतिनिधिहरुले जरुरी सार्वजनिक महत्वको प्रस्ताव दर्ता गराएको तर प्रस्तावमाथि छलफल हुन नसकेको उनको भनाइ छ। मंसिर ४ मा हुने निर्वाचनदेखि नै आगामी हुने सबै तहका निर्वाचनमा लागू हुनेगरी प्रदेशसभाको निर्वाचनमा उम्मेदवारी दिँदा प्रत्येक दलले नैतिक आधारमा समानुपातिक संख्यामा उम्मेदवारी दिनुपर्ने व्यवस्था गर्न सुझाव दिइन्। स्थानीय तहको वडामा १२३ वडामा दलित महिलाको स्थान खाली रहेको भन्दै खाली ठाउँमा उम्मेदवारी परेन भने अरु कुनै समुदायको महिलाको उम्मेदवारी दिनसक्ने व्यवस्था गर्न पनि उनको सुझाव छ। नेपालको संविधानको धारा २१५ (७) र २१६ को ७ मा पालिकाको उपप्रमुख र अध्यक्षले दुईपटक निर्वाचित भइसकेपछि उम्मेदवारी दिने नपाउने व्यवस्थाअनुसार सबै कार्यकारी पद निर्वाचनमा (प्रमुख र अध्यक्ष, उपप्रमुख र उपाध्यक्ष ,वडा अध्यक्ष जिल्ला समन्वय समितिको प्रमुख र उपप्रमुख) का लागि पनि एउटै व्यक्ति एउटै पदमा दुई पटक मात्रै निर्वाचित गर्न सक्ने व्यवस्था गर्न माग गरिन्। यस्तै पाण्डेले संघीय संसदको प्रतिनिधिसभा र प्रदेश सभाको निर्वाचनमा एउटै व्यक्ति एउटै निर्वाचन क्षेत्र, एउटै निर्वाचन प्रणालीमा कम्तिमा दुई पटक मात्रै उम्मेदवार दिन पाउने व्यवस्था गर्न माग गरिन्। उनले भनिन्,'कुनै आजीवन उम्मेदवार भइरहने र अरु आजीवन कसैका लागि मतदात मात्रै हुनुपर्ने यसको अन्तय हुन जरुरी छ।' सांसद पाण्डेले यस्ता व्यक्तिलाई फरक निर्वाचन प्रणाली र फरक निर्वाचन क्षेत्र तोकिनुपर्नेमा जोड दिइन्।"
एकैपटक १३१ जना डीएसपीको सरुवा (सूची),काठमाडौं : सरकारले एकैपटक १३१ जना प्रहरी नायव उपरीक्षक (डीएसपी)हरुको सरुवा गरेको छ। प्रहरी प्रधान कार्यालयले मंगलबार काठमाडौं उपत्यकालगायत केही जिल्लाका प्रमुखसहित डीएसपीहरुको सरुवा गरेको हो। प्रहरी उपरीक्षक वेलबहादुर पाण्डेका अनुसार प्रहरी महानिरीक्षकको साउन २४ गतेको निर्णय अनुसार प्रहरी नायव उपरीक्षकको सरुवा गरिएको हो । हेर्नुस् सूची:
"परराष्ट्रमन्त्री खड्का चीन प्रस्थान, कोको छन् भ्रमण टोलीमा? (सूचीसहित)","काठमाडौं : परराष्ट्रमन्त्री डा नारायण खड्का तीन दिने भ्रमणका लागि चीन प्रस्थान गरेका छन्। चिनियाँ विदेशमन्त्री वाङ यीको निमन्त्रणामा मन्त्री खड्का १३ सदस्यीय भ्रमण टोलीको नेतृत्व गर्दै मंगलबार राति चीन गएका हुन्। हिमालयन एयरलाइन्सको चार्टर्ड फ्लाइटमा भ्रमण टोली चीन प्रस्थान गरेको हो। भ्रमण टोलीमा परराष्ट्र मन्त्रालयक सचिव भरतराज पौडेल, वाणिज्य तथा आपूर्ति मन्त्रालयका सचिव गणेशप्रसाद पाण्डे, भौतिक तथा पूर्वाधार मन्त्रालयका सचिव गोपालप्रसाद सिग्देल, अर्थ मन्त्रालयका सहसचिव ईश्वरीप्रसाद अर्याल रहेका छन्। त्यस्तै चीनका लागि नेपाली राजदूत विष्णु पुकार श्रेष्ठ, बेइजिङस्थित नेपाली दूतावासका उपप्रमुख कौशल किशोर रायसमेत भ्रमण टोलीमा रहेका छन्। त्यस्तै गृह मन्त्रालयका सहसचिव फणिन्द्रमणि पोखरेल, परराष्ट्र मन्त्रालयकी उपसचिवद्वय शिवानी बस्नेत र ललिता सिलवाल, परराष्ट्र मन्त्रालयकै शाखा अधिकृत बलिरामप्रसाद धामी, भुवन पौडेल र नायब सुब्बा तुलसी प्रसाद कोइराला भ्रमण टोलीमा रहेका छन्। परराष्ट्र मन्त्रालयका अनुसार मन्त्री खड्काले बुधबार चिनियाँ समकक्षीसँग भेटवार्ता गर्नेछन्। चिनियाँ विदेश मन्त्री यीले परराष्ट्रमन्त्री खड्काको सम्मानमा भोजको आयोजना गर्ने कार्यक्रमसमेत रहेको छ। ताइवानको विषयलाई लिएर चीनअमेरिकाबीच विवाद चुलिरहेका बेला हुन लागेको परराष्ट्रमन्त्री खड्काको भ्रमणलाई अर्थपूर्णरुपमा हेरिएको छ।"
अशोक राई सुनसरी क्षेत्र नम्बर १ बाट चुनाव लड्ने,धरान : जनता समाजवादी पार्टीका संघीय परिषद् अध्यक्ष अशोक राई सुनसरी क्षेत्र नम्बर १ बाट चुनाव लड्ने भएका छन्। उनले आगामी प्रदेश र संघको निर्वाचनमा सत्ता साझेदार गठबन्धन संयुक्त रूपमा चुनावी मैदानमा उत्रने बताए। उनले सत्ता गठबन्धनभित्र सिट बाँडफाँटमा केही समस्या भएकाले यसको समाधानका लागि पहल भइरहेको बताए। उनले आफू सुनसरी क्षेत्र नम्बर १ बाट चुनाव लड्ने तयारी गरिरहेको पनि बताए। उनले २०७४ को संसदीय निर्वाचनमा धरानका जनताले आफूलाई दोस्रो स्थान दिएर माया गरेकाले पुनः यहीबाट चुनाव लड्ने मनसाय बनाएको बताए। उनले सिट बाँडफाँटमा सुनसरी क्षेत्र नम्बर १ नपाए पनि गठबन्धनले टिकट दिएको स्थानमा गएर पनि चुनाव लड्न तयार भएको बताए। खोटाङ र उदयपुर छाडेर सुनसरी किन आउनुभयो? भन्ने सञ्चारकर्मीले सोधेको प्रश्नमा उनले लोकतन्त्रमा जुन क्षेत्रमा गएर पनि चुनाव लड्न पाउने बताए। उनले केही दलहरूले राजतन्त्र र संघीयता खारेजीको गलत कुरा उठाएको बताए। उनले जनताले आन्दोलन गरेर ल्याएको गणतन्त्र संस्थागत भइसकेकाले राजतन्त्रको दिउँसै सपना नदेख्न चेतावनी दिएका छन्।
एमालेको दवावले सरकार निर्वाचनको मिति तोक्न बाध्य भयो : नेम्वाङ,"फिदिम : नेकपा (एमाले) संसदीय दलका उपनेता सुबासचन्द्र नेम्वाङले एमालेको दवावका कारण सरकारले निर्वाचनको मिति तोकेको बताएका छन्।सरकारले निर्वाचनलाई पछि धकेल्ने षडयन्त्र गरिरहेको थियो, नेम्वाङले भने, एमालेले निर्बाचन गराउन दवाव दिएपछि बाध्य भएर सरकारले निर्वाचनको मिति तोकेको हो। एमालेसँग चुनाब लड्न डराएर काँग्रेसमाओवादीले अपवित्र गठबन्धनको अभ्यास गरेको उनले बताए। प्रेस चौतारी पाँचथरले मंगलबार फिदिममा आयोजना गरेको पत्रकार सम्मेलनमा बोल्दै नेम्वाङले सरकारको असक्षमताका कारण संसदले काम गर्न नसकेको आरोप लगाए। एमालेका पनि केही कमजोरी होलान्, उनले भने, एमालेको ससाना कमजोरीलाई देखाएर सरकारको ब्लण्डरलाई ढाकछोप गर्न मिल्दैन। एमालेले पनि कमजोरी गरेको भन्दै सरकारका राष्ट्रघाति कदमलाई ढाकछोप गरिएको उनको तर्क छ। पत्रकारहरुसँग कुरा गर्दै नेम्वाङले काँग्रेसमाओवादीको गठबन्धनलाई दुषितको संज्ञा दिएका छन्। विचार नमिल्ने दलहरुबीचको गठबन्धन दुषित छ, नेम्वाङले भने, यो गठबन्धन नेताहरुको स्वार्थमा केन्द्रित छ। यो गठबन्धनले देशलाई निकाश दिन सक्दैन। एमाले एक्लै चुनाब लड्न सक्षम रहेको नेम्वाङको तर्क छ। एमाले अप्राकृतिक गठबन्धन गरेर चुनाब लड्दैन, उनले भने, एमाले एक्दै चुनाब लड्न सक्ने नेपालको एक मात्र पार्टी हो। अहिलेको गठबन्धन संविधान, नियम र कानुन विपरित भएको नेम्वाङको तर्क छ। पत्रकार सम्मेलनमा बोल्दै एमाले सचिव योगेश भट्टराईले देशको अर्थतन्त्र धराशयी भएको बताए। पार्टी कार्यकर्तालाई प्रशिक्षण दिने शिलशिलामा एमाले नेताहरु पाँचथर आएका हुन्।"
देउवासँग भेटपछि झलनाथ भनेसबै दलको हैसियत अनुसार समान ढंगले सिट बाँडफाँट हुनुपर्छ,काठमाडौं : नेकपा (एकीकृत समाजवादी) का सम्मानीत नेता झलनाथ खनालले आगामी निर्वाचनमा गठबन्धनबीच समान ढंगले सिट बाँडफाँट हुनुपर्ने बताएका छन्। नेपाली चियाको गुणस्तरका बारेमा उठेका जिज्ञासाहरुका बारेमा प्रधानमन्त्री शेर बहादुर देउवालाई भेट गरेपछि मंगलबार बालुवाटारमा सञ्चारकर्मीसँग कुरा गर्दै खनालले गठबन्धनमा तालमेल हुँदा सबै दलको हैसियत अनुसार समान ढंगले सिट बाँडफाँट हुनुपर्ने बताएका हुन्। स्थानीय तहको निर्वाचनलाई मध्यनजर गरेर आगामी प्रदेश र संघको निर्वाचनमा सिट बाँडफाँट गर्न आवश्यक रहेको उनको भनाइ छ । त्यस्तै खनालले वाम एकताको लागि सबैभन्दा ठूलो दल दल नै उदाशन रहेको र अहिले नै बृहत बाम एकताको सम्भावना नरहेको धारणा राखे। यस्तै उनले नेपालमा उत्पादन भइरहेको चियाको मुख्य बजार भारत रहेपनि भारतको ३१ सदस्यीय संसदीय टिमले नेपाली चिया गुणस्तरहीन भएको प्रतिवेदन बुझाएको प्रति सरकारले आवश्यक कदम चाल्नुपर्ने भएकाले प्रधानमन्त्रीको ध्यानाकर्षण गराए। भारतको उक्त प्रतिवेदनले चिया उत्पादकहरु चिन्तामा परेका कारण यसबारे सरकारले भारतसंग छलफल गर्नुपर्ने उनको भनाइ छ । त्यस्तै खनालले परराष्ट्रमन्त्री डा नारायण खड्काको चीन भ्रमणमा क्रममा बीआरआई र सीमा समस्याका बारेमा कुराकानी गर्नुपर्ने धारणा राखे।
२०३० सम्म संघीय संसदमा ४० र स्थानीय तहमा ४२ प्रतिशत महिला सहभागिता पुर्याउने सरकारको लक्ष्य,"काठमाडौं : सरकारले सन् २०३० सम्म प्रतिनिधि सभामा ४० र स्थानीय तहमा ४२ प्रतिशत महिला सहभागिता पुर्याउने लक्ष्य लिएको छ। मंगलबार संसद बैठकमा सांसद विन्दा पाण्डेले आगामी निर्वाचनमा प्रदेश र संघीय संसदको निर्वाचनमा महिलाको ५० प्रतिशत सहभागिता गराउनुपर्ने सम्बन्धी जरुरी सार्वजनिक महत्वको प्रस्तावमाथि उठेका प्रश्नको जवाफ दिँदै कानुन न्याय तथा संसदीय मामिला मन्त्री गोविन्द बन्दीले यस्तो बताएका हुन्। 'हामीले सन् २०३० सम्म प्रतिनिधि सभामा ४० र स्थानीय तहमा ४२ प्रतिशत महिला सहभागिता पुर्याउने लक्ष्य लिएको छ,'उनले भने। यो विषयमा राजनीतिक दलहरु सहमति हुने उनले विश्वास व्यक्त गरे। उनले यो लक्ष्य पूरा गर्न सरका प्रतिवद्ध रहने बताए। प्रदेश सभा र संघीय संसदको निर्वाचनमा महिलाको समानुपातिक सहभागीता गराउन कानुनी अड्चन हटाउन सरकार तयार रहेको उनको भनाइ छ।उनले निर्वाचनमा नै महिलाको समानुपातिक सहभागीता सुनिश्चित गर्नका लागि निर्वाचन आयोगले पनि काम गरिरहेको र सरकार पनि आवश्यक कानुनमा परिमार्जन गर्ने तयारीमा रहेको बताए । महिलाको समान सहभागीताका लागि राजनीतिक इच्छाशक्ति बढाउनुपर्ने उनको सुझाव छ।"
"विनाशले वन छैन, पशुपंक्षी पनि छैन : अध्यक्ष ओली","काठमाडौं : नेकपा एमाले अध्यक्ष केपी शर्मा ओलीले पछिल्लो समय तीव्ररुपमा वन विनाश हुँदै गएको भन्दै चिन्ता व्यक्त गरेका छन्। सामुदायिक वन दिवस २०७९ को अवसरमा समृद्धि नेपाल सुखी नेपाली निर्माणमा सामुदायिक वनको योगदान विषयक कार्यक्रममा बोल्दै अध्यक्ष ओलीले विनाशले वन मात्रै नभएर पशुपंक्षी पनि लोभ हुँदै गएको भन्दै चिन्ता व्यक्त गरे। विकास, समृद्धि र रोजगारीका लागि वन बचाउनुपर्ने बताए। उनले भने,' वन विनाश तिव्ररुपमा भइरहेको छ। विनाशले वन मात्रै नभएर पशुपंक्षी पनि लोप हुँदै गएका छन्। त्यसैले सबै वन जोगाउन लागौं।' अध्यक्ष ओलीले वनबाट वातावरण कसरी सुधार गर्ने भन्ने कुरा सोच्नुपर्ने बेला आएको बताए। राष्ट्रिय वनजन्तुदेखि लिएर पर्यावरणमा समेत असर परेको भन्दै ओलीले वन जोगाउन सबै दत्तचित्त भएर लाग्न सुझाव दिए। उनले वन देशकै सबैभन्दा ठूलो सम्पत्ती र गहना भएको बताए। वनको संरक्षण र सुरक्षा गरेर राष्ट्रिय अर्थतन्त्रमा सहयोग पु र्याउनमा उनले जोड दिए।"
"दल दर्तापछि प्रदीप ज्ञवालीले भने , देशभर गठबन्धन बनाएर चुनावमा जाँदैनौं'","काठमाडौं : नेकपा एमाले आगामी प्रतिनिधि सभा र प्रदेश सभाको निर्वाचन प्रयोजनका लागि निर्वाचन आयोगमा दल दर्ता गरेको छ। अध्यक्ष केपी शर्माको हस्ताक्षरसहितको पत्र लिएर महासचिव शंकर पोखरेल, उपमहासचिवद्वय प्रदीप ज्ञवाली र विष्णु रिमाल, राजन भट्टराईलगायतका नेताहरु दल दर्ताका लागि आयोग पुगेका थिए। आयोगले निर्वाचनमा आगाामी निर्वाचनका लागि राजनीतिक दललाई साउन २२ देखि ३१ गतेसम्म दर्ताका लागि निवेदन दिन आह्वान गरेपछि मंगलबार एमालेले दल दर्ता गरेको हो। आयोगमा एमालेले १० औं नम्बरमा दल दर्ता गरेको हो। निर्वाचन आयोगमा पुगेका एमालेका उपमहासचिव प्रदीप ज्ञवालीले एमालेले देशभर गठबन्धन बनाएर चुनावमा नजाने बताएका छन्। हामीसँग विचार र एजेन्डा मिल्नेहरुसँग कहीँकतै तालमेल हुनसक्छ । तर, केन्द्रबाटै देशव्यापी गठबन्धन बनाएर चुनाव लड्दैनौं, 'उनले सञ्चारकर्मीसँग भने। ज्ञवालीले एमालेलाई गठबन्धन आवश्यक नभएको धारणा राखे। उनले भने, एमालेलाई गठबन्धन आवश्यक छैन, जो कमजोर हुन्छ उसले मात्रै गठबन्धन गर्छ। कांग्रेसले देशभर तालमेल गर्ने निर्णय गरेकोप्रति व्यङ्य गर्दै ज्ञवालीले कांग्रेस अहिले तालमेल नगरी एउटा पनि निर्वाचन क्षेत्रमा लड्न नसक्ने अवस्थामा पुगेको टिप्पणी गरे। सत्ता गठबन्धनलाई संकेत गर्दै उनले संघीयता खारेज गर्नेदेखि विभिन्न एजेन्डा बोकेका पार्टीहरु सत्ता गठबन्धनमा भएको उल्लेख गरे।"
जंगलमा परिणत भयो गोरखकाली रबर उद्योग,"गोरखा : उकालो ओरालो मोटर हरर, गोरखकाली टायर बलियो गुड्छ सरर  आयो गोरखकाली । ५० को दशकतिर रेडियो र टेलिभिजनमा खुबै बज्ने कर्णप्रिय विज्ञापन अझै जनमनमा छ। राजधानी काठमाडौंबाट १२० किलोमिटर पृथ्वी राजमार्गको यात्रा गरेपछि तनहुँको आँबुखैरेनी पुगिन्छ। त्यहाँबाट मस्र्याङ्दी तरेर गोरखातर्फ लाग्नेबित्तिकै मझुवा देउरालीमा, गोरखकाली रबर उद्योग छ। गोरखकाली रबर उद्योग टायर उत्पादन गर्ने नेपालको एकमात्र उद्योग हो। जसले कुनै बेला नेपालको ४० प्रतिशत टायरको माग धानेको थियो। तर, अहिले उद्योगको नाम निशाना मेटिने अवस्थामा पुगेको छ। विगत र हविगत गोरखा नगरपालिका१३ मझुवास्थित ७३० रोपनी क्षेत्रफलमा फैलिएको रबर उद्योगको अहिले ढुकढुकी मात्र बाँकी छ। पर्खालभित्रको राष्ट्रिय सम्पत्तिको कन्तविजोग देख्दा जोकसैलाई उदेक लाग्छ। २४ घण्टामा ६२४ थान टायर उत्पादन गर्न सक्ने क्षमता भएको रबर उद्योग अहिले झाडीले ढपक्कै छोपेको छ। त्यतिबेला उद्योगको वार्षिक उत्पादन क्षमता ८० हजार ट्रक टायर र अन्य प्रकारका ४० हजार टायर थियो। तर, उद्योगले सुरुसुरुमा वार्षिक ८८ हजार थान टायर उत्पादन गर्न समर्थ थियो। त्यसमा ट्रकका लागि १२ प्रकारका, जिप र भ्यानका लागि ५ प्रकारका र कारहरूको लागि ६ प्रकारका टायर थिए। रुँग्ण उद्योगको सुरक्षामा गार्ड मूल गेटमा आलोपालो गर्दै उँगिरहेका भेटिन्छन्। २०७१ चैत २३ गतेबाट टायर उत्पादन बन्द भएको सो उद्योग २०७२ सालको भूकम्पपछि पूर्ण रूपमा बन्द भयो। उद्योग व्यवस्थापनले २०७५ माघ पहिलो साता सरकार गुहारेर त्यहाँ कार्यरत २ सय ८० भन्दा बढी कर्मचारीलाई बक्यौता हिसाब भुक्तानी गरेर अनिवार्य अवकाश दियो। त्यसबापत उद्योगमा सरकारको झण्डै ८४ करोड रुपैयाँ दायित्व बढेको छ। मजदुर र कर्मचारी बिदा भएपछि उद्योग जंगलमा परिणत भएको छ। त्यसअघि हाजिर मात्र गर्न भने पनि कर्मचारी ओहोरदोहोर गरिरहँदा केही चहलपहल हुन्थ्यो। तर, त्यसयता उद्योग बाँदर र स्यालको बासस्थान बनेको छ। गुड्दागुड्दैका चारवटा गाडी र केही मोटरसाइकल उद्योगभित्र थोत्रिएका छन्। २०४२ सालमा १ करोड १४ लाख रुपैयाँमा खरिद गरिएको ६ सय ८२ रोपनी जग्गा बेवारिसे बनेको छ। करोडौँका मेसिन मात्र होइन, करोडौंका भवन पनि थोत्रिएका छन्। टायर उत्पादनको काम नहुँदा मेसिन र कच्चापदार्थ कवाडीमा परिणत भएका छन्। हामीलाई उद्योगभित्रको मेसिन रेखदेख गर्ने अनुमति छैन, सुरक्षा गार्ड गंगाप्रसाद गौतम भन्छन्, उद्योगको कम्पाउन्ड वरिपरिको सुरक्षा गर्ने जिम्मेवारी मात्रै पाएका छौं।राज्यको अर्बौंको सम्पत्ति धुलोमाटो भएको टुलुटुलु हेरेर बस्नुपर्दा मन भक्कानिने उनी बताउँछन्। बेलाबेला सरसफाई गर्ने, मेसिनहरूको अवस्था जाँचिएको पनि छैन। ठूल्ठूला भवन झाडीले छोपेको छ। जताततैका झ्यालका सिसा फुटेका छन्। उद्योगभित्र बाँकी रहेका कच्चापदार्थ बेपर्वाह मिल्किएको छ, उनी भन्छन्। उद्योग परिसार पूरै जंगल बनेपछि एक्लै उद्योग परिसर चाहार्न सुरक्षा गार्ड पनि डराउने गरेका छन्। कार्यालय, उत्पादन कक्ष, प्रशोधन कक्ष, स्टोरलगायत कुनैमा पनि तालाचाबी लगाइएको छैन। शौचालयबाहेक उद्योगको सबै कोठा दुर्गन्धित छन्। विद्युत् प्राधिकरण तथा विभिन्न पालिकाले खरिद गरेर ल्याएका विद्युत्का पोलहरू उद्योग परिसरमा यत्रतत्र गोदाममा गरिएका छन्। वर्षौंदेखि राखिएका पोल कसले राखेको, कहिलेसम्मका लागि राखेको भन्ने बारे उद्योगका गार्ड बेखबर छन्। राजमार्गको छेउ र कम्पाउन्डिङ गरेको ठाउँमा सजिलो र सुरक्षित भएकाले पोल राखेको विद्युत् प्राधिकरण वितरण केन्द्रले जनाएको छ। उद्योगको वरपर ठूलो संख्यामा खयरका रूख छन्। रूख काटेर काठ चोरी हुने क्रम बढेको गुनासो आइरहन्छ। कतिपय रूख थोत्रिएर कुहिएका छन्। महँगो मूल्यमा बिक्री हुने लडेका, पुराना खयरका रूखको व्यवस्थापनतिर कसैको चासो छैन। ३ वर्षअघि उद्योगले खयरको रूख काटेर बिक्री गर्न डिभिजन वन कार्यालयमार्फत प्रक्रिया अघि बढाएको थियो। लडेका रूख मात्र नभई सबै रूख काटेर बिक्री गरी कर्मचारीलाई तलबभत्ता खुवाउने उद्योगको योजना थियो। चौतर्फी आलोचनापछि वन विभागले रूख काट्ने अनुमति दिएन। रूख काट्न नपाएपछि उद्योगले सडेगलेका रूखको प्रयोग गर्नतर्फ पनि चासो नदिएको सेवानिवृत्त एक कर्मचारीले बताए। राजनीतिक थिचोमिचो र कमिसनको खेलले उद्योग बन्द भयो। उद्योगका सबै जग्गाको लालपुर्जा राष्ट्रिय वाणिज्य बैंक र नेपाल बैंकमा छ। बन्द हुने बेलामा २२ हजार टायर उत्पादन भएको थियो। अर्को वर्ष ३५ हजार उत्पादन गर्ने लक्ष्य थियो। तर, त्यतिबेला बजारमा रहेको १० हजार टायरको आम्दानी डिसमिस भयो। सरकार र व्यवस्थापनको लापरबाहीले उद्योग डुब्यो।कामेश्वर यादव, पूर्वनिमित्त महाप्रबन्धक, गोरखकाली रबर उद्योग हाम्रो जस्तो देशमा सरकारले उद्योग चलाउन सक्दैन भन्ने कुरा त प्रमाणित भइसक्यो। सरकारले मात्र नीति बनाउने हो, उद्योग त उद्योगी र व्यवसायीले चलाउने हो। पब्लिक, प्राइभेट पार्टनरसिपमा २० वर्ष, ३० वर्षका लागि भाडामा चलाउन दिइयो भने यो उद्योग चल्न धेरै गाह्रो छैन। कृष्ण देवकोटा, पूर्वसञ्चालक समिति सदस्य, गोरखकाली रबर उद्योग यहाँबाट ट्रक टायर, ननट्रक टायर र प्यासेन्जर टायर गरी ३ किसिमको टायर उत्पादन हुन्थ्यो। यी तीनै किसिमका २४ घण्टामा ६ सय २४ वटा टायर उत्पादन गरेका थियौं।ईश्वर परियार, पूर्वमजदुर, गोरखकाली रबर उद्योग संरक्षण अभावमा उद्योगको कयौं भूभाग दरौँदी नदीले कटान गरिरहेको छ। सरकारको ३८ प्रतिशत, साल्ट ट्रेडिङ कर्पोरेनको ३८ प्रतिशत, पब्लिक सेयर २० प्रतिशत र बाँकी राष्ट्रिय वाणिज्य बैंक, नेपाल बैंक, नेपाल आयल निगम, हिमाल सिमेन्ट र एनआईडीसीको करिब ५० करोड रुपैयाँमा ४० को दशकमा गोरखकाली रबर उद्योग स्थापना भएको थियो। सरकारले प्राइभेट, पब्लिक पार्टनरसिप मोडलमा उद्योगको स्थापना गरेको हो। २०४२ सालमा तत्कालीन उद्योगमन्त्री भरतबहादुर प्रधानले उद्योग भवनको शिलान्यास गरेका थिए। ७ वर्षमा निर्माण सम्पन्न भएको सो उद्योग २०४९ मंसिर २९ मा तत्कालीन राजा वीरेन्द्रले उद्घाटन गरेका थिए। व्यावसायिक उत्पादन भने २०५० को भदौबाट मात्र भएको स्थापना कालदेखि त्यहाँ काम गरेका मजदुर ईश्वर परियार बताउँछन्। रसियन प्रविधिको यो रबर उद्योग चिनियाँ निर्माण कम्पनी चाइना नेसनल कन्स्ट्रक्सन कम्पनी (सीएनसीसी)ले निर्माण गरेको थियो। यहाँबाट ट्रक टायर, ननट्रक टायर र प्यासेन्जर टायर गरी ३ किसिमको टायर उत्पादन हुन्थ्यो, परियार भन्छन्, अधिकत्तम उत्पादन भएका बेला यहाँबाट यी तीनै किसिमका गरी २४ घण्टामा ६ सय २४ वटा टायर उत्पादन गरेका थियौं। त्यतिबेला उद्योगमा ४ सय ५४ जना मजदुर र कर्मचारी कार्यरत थिए। अहिले विश्वमा रेडियल प्रविधिका टायरहरू उत्पादन हुने गरे पनि गोरखकाली रबर उद्योगबाट बायोस प्रविधिका टायरहरू उत्पादन हुने गरेका थिए। नेपाल जस्तो देशका लागि रेडियल टायर काम छैन। किनभने यहाँ धेरैजसो कच्ची सडक छन्। बायोस टायर लचिलो हुने भएकाले यहाँका कच्ची सडकका लागि अझै धेरै वर्ष त्यही प्रविधि उपयुक्त हुन्छ, परियारले भने। २०६६ सालमा एक महिनामा लगातार १० दिन मात्र उद्योग सञ्चालन हुँदा डेढ करोड मुनाफा कमाउन उद्योग सफल भएको थियो। त्यतिबेला उद्योगमा विनोद तिवारी जीएम थिए। गोरखकाली टायर बिक्रीका लागि नारायणगढ, पोखरा, विराटनगर, काँकडभिट्टा, इटहरी, वीरगन्ज, बुटवल, भैरहवा, नेपालगन्जलगायत प्रमुख सहरमा ३० ठाउँमा बिक्री डिपोहरू थिए। नेपालको ४० प्रतिशत बजार हाम्रै उत्पादनले ओगटेको थियो, तत्कालीन जीएम विनोदकुमार तिवारी भन्छन्, २०५४ सालतिर सीएनसीसीलाई ५० करोड ऋण पनि तिरेको हो। उद्योगले जब मुनाफा आर्जन गर्यो, त्यसपछि राजनीतिक कुदृष्टि लाग्न थाल्यो। पाँचौं तहमा सेवारत दिनेशकुमार बर्तौलालाई सरकारले एकैचोटी १०औं तहमा बढुवा गरेर यहाँको जीएम बनाएर पठायो। अप्राविधिक जनशक्तिको जिम्मा लगाएपछि उद्योगमा अराजक राजनीति सुरु हुन थाल्यो। उद्योगलाई दक्ष जनशक्ति चाहिन्थ्यो। तर, जुन पार्टीले सत्ता बागडोर सम्हाल्थ्यो। सानो ठूलो सबै पदमा कार्यकर्ता भर्ती गथ्र्यो। उद्योग बन्द हुने बेलामा निमित्त जीएम बन्न पुगेका केमिकल इन्जिनियर कामेश्वर यादवको निष्कर्ष छ। उनले भने, उद्योगलाई राजनीतिले बिगारेको हो। स्थापनाको १४ वर्षसम्म उत्कृष्ट नतिजासहित सञ्चालनमा रहेको उद्योग राजनीति छिरेको करिब १० वर्षमा बन्द भयो। बन्द हुनुअघि करिब १५ वर्ष उद्योगको ओरालो गति थियो।नेकपा एमालेले उद्योगभित्र राजनीतिलाई निम्तो दियो। २०६५६६ ताका केमिकल इन्जिनियर विनोदकुमार तिवारी उद्योगको महाप्रबन्धक थिए। चीनमा तालिम लिएर स्थापना कालदेखि काम गरिरहेका उनी महाप्रबन्धक बनेपछि उद्योग केही चम्किएको थियो। तर, त्यो चमक निभ्ने बेलाको दियोको चमक सावित भयो। तत्कालीन नेकपा एमालेको जोडबलमा उद्योग बाहिरका लक्ष्मीदास मानन्धरलाई सञ्चालक समितिका अध्यक्ष बनाएपछि उद्योग गुड्ने टायरमा ब्रेक लाग्न थालेको हो। राजनीतिक नियुक्ति पाएर गोरखकालीमा छिरेका मानन्धरले डेढ करोडभन्दा बढी नाफामा उद्योग चलाइरहेका महाप्रबन्धक तिवारीलाई हटाएर दिनेशकुमार बर्तौलालाई भित्र्याए। त्यसपछि उद्योगमा अराजकताको बीउ रोपिएको उद्योग सम्बद्ध स्रोत बताउँछ।विषयविज्ञ इन्जिनियर महाप्रबन्धक हुने उद्योगमा साल्ट ट्रेडिङका पाँचौं तहका कर्मचारी बर्तौलालाई महाप्रबन्धकमा नियुक्त गरियो। उद्योगका एक कर्मचारी भन्छन्, विषयगत विज्ञता र क्षमता नभएका पार्टीका मान्छे जीएम भएपछि नाफामा रहेको उद्योग ओरालो लाग्यो। माओवादी जनयुद्धका बेला मजदुर कर्मचारी उद्योग बन्द गरेर आन्दोलनमा जान्थे। जनयुद्धमा अधिकांश समय बन्द रहेको सो उद्योगमा २०६४ यता माओवादीले राम्रै अखडा जमायो। तत्कालीन जिल्ला सेक्रेटरी चुडामणि खड्काले रबर उद्योगको क्वाटरलाई आफ्नो क्वाटर बनाए। उद्योग राजनीति गर्ने थलो नै हुन थाल्यो। उद्योगमा राजनीति एमालेले भित्र्याएको हो। तर, निर्मम दुरुपयोग गर्न कुनै शक्तिशाली पार्टी पछि परेनन्। राजनीतिक थिचोमिचो र कमिसनको खेलले उद्योग बन्द भएको पूर्वमहाप्रबन्धक विनोद तिवारीको निष्कर्ष छ। उनका अनुसार अहिले उद्योग करिब २ अर्ब ऋणमा छ। उद्योगका सबै जग्गाको लालपुर्जा राष्ट्रिय वाणिज्य बैंक र नेपाल बैंकमा छ। कच्चा पदार्थ ल्याउन उद्योगले ऋण लिएर एलसी खोल्थ्यो। उत्पादन बेचेर ऋण तिर्ने र अर्को खेप कच्चापदार्थ ल्याउने योजना बनाउँथ्यो। तर, बिक्री भएको पैसा उद्योगले पाउँथेन, तत्कालीन निमित्त महाप्रबन्धक कामेश्वर यादव भन्छन्, बन्द हुने बेलामा २२ हजार टायर उत्पादन भएको थियो। अर्को वर्ष ३५ हजार उत्पादन गर्ने लक्ष्य थियो। तर, त्यतिबेला बजारमा रहेको १० हजार टायरको आम्दानी डिसमिस भयो। बजारबाट आउनुपर्ने १० करोड रुपैयाँ डिसमिस हुँदा पनि सबै गुपचुप बसे। कसैलाई चासो भएन। सरकार र व्यवस्थापनको लापरबाहीले उद्योग डुब्यो। समस्या राजनीतिक मात्र होइन, प्राविधिक समस्या पनि उद्योगले झेल्नु परिरहेको थियो। चिनियाँ परामर्शदाताले जडान गरेको ५० वर्षभन्दा पुरानो प्रविधिले अहिले उदाउँदै गरेको नयाँनयाँ प्रविधिसित प्रतिस्पर्धा गर्न कठीन भयो, पूर्वमहाप्रबन्धक तिवारी भन्छन्, त्यतिबेला १० टन, १२ टकका गाडीलाई हुने टायर उत्पादन गर्न जडान गरिएको प्रविधिले अहिले ४० टनका गाडीमा लाग्ने टायर उत्पादन गर्न सक्दैन। साथै ब्वाइलर प्रविधि पनि निकै बोझिलो बन्यो। उद्योगले तीन मेगावाटको विद्युत् खपत गर्न पाउने कागजी अख्तियारी पाए पनि व्यवहारमा कहिल्यै नियमित विद्युत् उपभोग गर्न पाएन। उत्पादनको तयारीमा रहेका टायरहरू लोडसेडिङका कारण नष्ट गरेर फाल्नुपर्दा उद्योगले उठ्नै नसक्ने गरी नोक्सानी व्यहोर्नुपरेको उनको भनाइ छ।टायर उत्पादनका लागि चाहिने ७० प्रकारका कच्चापदार्थ मध्ये सबैजसो खाडी मुलुकबाट ल्याउनुपथ्र्यो। उद्योगमैत्री नीति नहुँदा कच्चापदार्थ आयातमा, अन्तर्राष्ट्रिय बजारको सस्तो टायरले बिक्री वितरणमा समस्या हुँदा उद्योग धराशायी हुँदै गएको थियो। अवैध रूपमा कर छलेर नेपाली बजारमा भित्रिने टायरले गोरखकाली टायरको बजार घटेपछि उद्योग अस्ताउने अबस्थामा पुगेको अनुभव मजदुरहरूको छ। अन्ततः २०७५ सालमा ३ सय मजदुर कर्मचारीलाई बिदा गरेर उनी ढोका लगाएर बाहिरिएका थिए। कमिसन र राजनीतिक भारले घिटीघिटी हुँदै आएको उद्योगले २०७१ चैत २३ गतेदेखि लामो थकाइ मार्यो। यस रुग्ण उद्योगको समस्या पहिचान र सञ्चालनको उपायबारे अध्ययन गर्न गत वर्ष साउन १९ गतेको मन्त्रिपरिषद्को बैठकले पूर्वसञ्चार सचिव दीपक सुवेदीको संयोजकत्वमा कार्यदल गठन गरेको थियो। कार्यदलले गोरखकाली रबर उद्योगसहित अन्य उद्योगको अवस्था अध्ययन गरी प्रतिवेदन बुझाएको थियो। पूर्वाधार र लोकेसनको अवस्था हेर्दा रबर उद्योग राम्रोसँग सञ्चालन गर्न सकिने निष्कर्षसहितको प्रतिवेदन कार्यदलले बुझाएको थियो। सोही प्रतिवेदनको मर्म र भावना सम्बोधन हुने गरी चालू वर्षको बजेटमा रबर उद्योगलगायतका जीर्ण उद्योगहरू पुनःसञ्चालनको प्रयास गर्ने घोषणा गरिएको छ। केही प्रयास गरे उद्योग पुनः सञ्चालनमा उति कठिनाइ नरहेको विज्ञहरूको भनाइ छ। गोरखकाली बन्द भएको वर्ष नेपालमा २३ करोड २९ लाख ४३ हजार रुपैयाँको टायर आयात भयो। नेपालमा भारत, चीन, इटाली, अमेरिका, इजिप्ट, दुबई, ब्राजिल, चेक रिपब्लिक, दक्षिण अमेरिकी मुलुक निकरागुवादेखिका टायर भित्रिन्छ। तत्कालीन जीएम विनोद तिवारीका अनुसार देशको ४० प्रतिशत टायरको माग गोरखकालीले धानेको थियो। यसलाई पुनर्जीवन दिन सके बर्सेनि टायर किन्नमा मुलुकको अर्बौं रुपैयाँ बाहिरिने थिएन। अहिले उद्योगमा भएका उपकरणहरू काम नलाग्ने गरी खासै बिग्रेका पनि छैनन्। केही वर्षअघि मातृका यादव उद्योगमन्त्री हुँदा उद्योगको अवस्थाबारे चासो लिएका थिए। त्यतिबेला उद्योग हेर्दा त्यति खराब नदेखिएको पूर्वनिमित्त जीएम कामेश्वर यादवको भनाइ छ। बाहिर नबुझ्ने मान्छेले हल्ला गरेजस्तो होइन। त्यहाँको मेसिनमा प्रयोग भएको उपकरणमा खिया लाग्दैन, उनले भने, सामान्य मर्मतसम्भार गरे काम चल्छ। सुरुमा काम चलाउ किसिमले चलाउँदै गएपछि अत्याधुनिक प्रविधि त पछि जोडे पनि भइहाल्छ। प्राइभेट, पब्लिक पार्टनरसिप मोडालिटीमा उद्योग चलाउनुपर्ने उनको सुझाव छ। सरकारको काम उद्योग चलाउने नभई नीति निर्माण मात्र गर्ने हो। सरकारले उद्योग चलाउने होइन, चलाउन पनि सक्दैन। यतातिर सोच्नै पर्दैन, तत्कालीन सञ्चालक समितिका सदस्य कृष्ण देवकोटा भन्छन्, पब्लिक, प्राइभेट पार्टनरसिपमा २० वर्ष, ३० वर्षका लागि भाडामा चलाउन दिइयो भने यो उद्योग चल्न धेरै गाह्रो छैन। स्वामित्व भने सरकारले नै राख्नुपर्नेमा उनको जोड छ। हाम्रो जस्तो देशमा सरकारले उद्योग चलाउन सक्दैन भन्ने कुरा त प्रमाणित भइसक्यो, उनी भन्छन्, सरकारले नीति बनाउने हो र उद्योग त उद्योगी र व्यवसायीले चलाउने हो। यो उद्योग बाहिरबाट हेर्दा जति जीर्ण देखिए पनि भित्रबाट त्यति जीर्ण छैन। पूर्वमहाप्रबन्धक तिवारी भन्छन्, सरकारले उद्योग चलाउँछु भन्ने त चुनावी नारा मात्र हो।"
परराष्ट्रमन्त्री खड्का आज चीन जाँदै,काठमाडौं : परराष्ट्रमन्त्री नारायण खड्का तीन दिने भ्रमका लागि आज चीन जाँदैछन् । चिनियाँ विदेशमन्त्री वाङ यीको निमन्त्रणामा मन्त्री खड्का चीन जाने भएका हुन् । परराष्ट्रमन्त्री खड्काले बुधबार चिनियाँ समकक्षीसँग भेटवार्ता गर्नेछन् । चिनियाँ विदेश मन्त्री यीले परराष्ट्रमन्त्री खड्काको सम्मानमा भोजको आयोजना गर्नेछन्। ताइवानको विषयलाई लिएर चीनअमेरिकाबीच विवाद चुलिरहेकाबेला हुन लागेको परराष्ट्रमन्त्री खड्काको भ्रमणलाई अर्थपूर्ण रुपमा हेरिएको छ । चीनले ताइवानको विषयलाई लिएर नेपालको समर्थन खोजिरहेका बेला परराष्ट्रमन्त्री खड्का चीन जाने भएका हुन् । अमेरिकी सभामुख न्यान्सी पेलोसीले गत मंगलबार ताइवानको भ्रमण गरेपछि बेइजिङ र वासिङटनबीचको विवाद चुलिएको छ । नेपालमा अमेरिकी प्रभाव बढ्न प्रसय दिएको भन्दै चीन समेत वर्तमान सरकारसँग असन्तुष्ट रहेको छ । कांग्रेस सभापति शेरबहादुर देउवा प्रधानमन्त्री बनेपछि उनको सरकारको प्रतिनिधित्व गर्दै परराष्ट्रमन्त्री खड्काले चीन भ्रमण गर्न लागेका हुन् । वर्तमान सरकार गठन भएपछिको परराष्ट्रमन्त्री खड्काको यो पहिलो चीन भ्रमण हो
राष्ट्रपतिबाट फिर्ता होला त नागरिकता विधेयक ?,"काठमाडौं : राष्ट्रपति विद्यादेवी भण्डारीले प्रमाणीकरणका लागि आएको नागरिकता विधेयकमा आफ्नो अधिकारभित्र रहेर काम गर्ने बताएकी छन्। हालै जारी हुन लागेको नागरिकता विधेयक राष्ट्रघाती रहेको भन्दै सोमबार राष्ट्रपति कार्यालय पुगेको नागरिक समाजको टोलीसँग कुरा गर्दै राष्ट्रपतिले उनले सो कुरा बताएकी हुन्। राष्ट्रपति कार्यालय शीतल निवास पुगेको टोलीलाई सम्बोधन गर्दै राष्ट्रपति भण्डारीले नागरिकता विधेयक प्रमाणीकरणका लागि आफूकहाँ आएको बताइन्। उनले इतिहासमै यस विषयमा बाटो बिराइएको भन्दै इतिहासलाई सच्याएर अगाडि बढ्ने बताइन्। उनले भनिन्, नागरिकता विधेयक प्रमाणीकरणका लागि म कहाँ आएको छ। यसबारे धेरै बोल्दिनँ। मैले पाएको अधिकारभित्र रहेर काम गर्नेछु। इतिहासमा कसरी बाटो बिराइएको छ भनेर ख्याल गर्नुपर्छ। त्यो इतिहासलाई सच्याएर अगाडि बढ्नुपर्छ। उनले इतिहासमा भुल गर्दै जाँदा कमजोर भएको प्रसंग जोड्दै अब यस विषयमा आफू गम्भीर रहेको बताइन्। क्षेत्री समाज नेपाल, ब्राह्मण समाज नेपाल र ठकुरी समाज महासंघ नेपालको संयुक्त हस्ताक्षर रहेको ज्ञापनपत्र लिएर पुगेको टोलीको ज्ञापनपत्र भने राष्ट्रपतिका सूचना तथा सञ्चार विज्ञ टीका ढकालले बुझेका थिए। ज्ञापनपत्र बुझ्दै ढकालले प्राप्त भएको ज्ञापनपत्र राष्ट्रपतिलाई बुझाउने बताए। विधेयक रोक्न अनुरोध गर्न आएको क्षेत्री समाजका केन्द्रीय अध्यक्ष प्राध्यापक डा दिलबहादुर क्षेत्रीले बताए। ठकुरी समाज महासंघ नेपालका अध्यक्ष खिमबहादुर शाहीले हाल जारी हुन लागेको नागरिकता विधेयक राष्ट्रघाती भएको हुँदा कुनै पनि हालतमा फिर्ता गर्न राष्ट्रपति समक्ष आएको धारणा राखे। त्यस्तै क्षेत्री समाजका केन्द्रीय अध्यक्ष प्राध्यापक डा दिलबहादुर क्षेत्रीले नेपालका नागरिक अरू देश गए उनीहरूले त्यस देशको नागरिकता पाउन वर्षांै कुर्नुपर्ने तर हाम्रो देशमा प्रवेश हुनासाथ नागरिकता दिनुपर्ने गरी संशोधित नागरिकता विधेयक राष्ट्रको हितमा नरहेको बताए। प्रतिनिधिसभाले साउन ७ गते शुक्रबार यस्तो प्रावधानसहित नागरिकता संशोधन विधेयक बहुमतले पारित गर्यो भने साउन १२ गते राष्ट्रियसभाबाट पारित भएको थियो। माथिल्लो सदन राष्ट्रियसभाले पनि पारित गरेपछि राष्ट्रपति समक्ष प्रमाणीकरणका लागि गएको हो। नागरिकता विधेयकमाथि संशोधन हाल्दै नेकपा एमालेका कतिपय सांसदहरूले वैवाहिक अंगीकृत नागरिकता ७ वर्षपछि मात्रै जारी हुनसक्ने व्यवस्था गर्न माग गरेका थिए। उक्त विषयमा विगतमा त्यस्तै अडान राख्ने गरेको अहिलेको सत्ता साझेदार नेकपा माओवादी केन्द्र मौन बस्यो। २०६३ सालको ऐनमा त्यस्तो नागरिकताका लागि कुनै समयसीमा तोकिएको छैन। अघिल्लो सरकारले दर्ता गरेको विधेयक फिर्ता लिई सरकारले असार २४ गते नागरिकता ऐनमा संशोधन विधेयक दर्ता गरेको थियो। विषयगत समितिमा पनि नपठाइ दुई हप्तामै फास्ट ट्र्याक विधिबाट विधेयक पारित गरियो। विषयगत समितिमा विधेयक पठाइ छलफल गर्नुपर्ने र वैवाहिक अंगीकृत नागरिकतामा समयसीमा राख्नुपर्ने विपक्षी एमालेको मागलाई सरकारले अस्वीकार गर्यो। सत्तापक्षको बहुमतबाट विधेयक पारित गरियो। जबकी सत्तापक्ष र विपक्षी दलका ४५ जना सांसदले ९४ वटा विषयमा संशोधन प्रस्ताव राखेका थिए।"
निर्वाचन कार्यतालिका : असोज २३ गते प्रत्यक्ष तर्फको उम्मेद्वारी दर्ता,"काठमाडौं : निर्वाचन आयोगले प्रतिनिधि सभा र प्रदेश सभा सदस्य निर्वाचनका लागि कार्यतालिका स्वीकृत गरेको छ। आयोगले प्रत्यक्ष (पहिलो हुने निर्वाचित हुने प्रणाली) तर्फको निर्वाचनका लागि प्रतिनिधि सभा र प्रदेश सभा सदस्यको उम्मेदवारी दर्ता असोज २३ गते हुने कार्यतालिका बनाएको हो। आयोगले निर्वाचनको तयारी र व्यवस्थित गर्न आन्तरिक प्रयोजनका लागि कार्यतालिका स्वीकृत गरेको हो। सरकारले मंसिर ४ गते एकै चरणमा हुने गरी प्रतिनिधि सभा र प्रदेश सभाको निर्वाचन घोषणा गरेको छ। प्रत्यक्ष र समानुपातिक निर्वाचन प्रणालीतर्फको निर्वाचनमा भाग लिन २०७९ साउन १९ गतेसम्म दर्ता कायम रहेका राजनीतिक दललाई साउन २२ गतेदेखि ३१ गतेसम्म दल दर्ताका लागि निवेदन दिन सूचित गरिसकेको छ। राजनीतिक दलसम्बन्धी ऐनबमोजिम दुई वा दुईभन्दा बढी दलले एकल चुनाव चिह्न लिइ निर्वाचनमा भाग लिने प्रयोजनका लागि राजनीतिक दलसम्बन्धी नियमावली बमोजिमको ढाँचामा निवेदन दिनुपर्ने आयोगद्वारा जारी सूचनामा उल्लेख छ। निर्वाचन आयोग स्रोतका अनुसार असोज ११ गते निर्वाचन अधिकृतको नियुक्ति, २१ गते कार्यालय स्थापना, २३ गते उम्मेदवारी दर्ता, २८ गतेबाट मतपत्र छपाई, कार्तिक १६ गते देखि मतदान सामाग्री ढुवानी, मंसिर १ गतेदेखि मौन अवधि र ४ गते बिहान ७ बजेदेखि बेलुका ५ बजेसम्म मतदान गर्ने कार्यतालिका स्वीकृत भएको छ। प्रत्यक्षतर्फ १६५ प्रतिनिधि सभा, ३३० प्रदेश सभा सदस्य पदका लागि ७७ जिल्लामा मुख्य निर्वाचन अधिकृतको कार्यालय र ८८ स्थानमा निर्वाचन अधिकृतको कार्यालय स्थापना हुनेछन्। यसैगरी समानुपातितर्फको निर्वाचनका लागि साउन ३० गते कार्यालय स्थापना गरिने छ। आयोगले भदौ २० गतेबाट समानुपातिकतर्फको मतपत्र छपाई सुरु गर्ने, असोज २ र ३ गते बन्द सूची पेश गर्ने कार्यतालिका छ।आयोगले औपचारिक रुपमा कार्यतालिका भने सार्वजनिक गर्न बाँकी रहेको छ। आयोगले राजपत्रमासमेत कार्यतालिकाको सूचना प्रकाशित गर्नेछ। नेपाल प्रहरी प्रवक्ता टेकप्रसाद राईका अनुसार निर्वाचन प्रयोजनका लागि झण्डै १ लाखको हाराहारीमा म्यादी प्रहरी भर्ना खुलाउने तयारी छ। यसअघि स्थानीय तहको चुनावमा १ लाख १९ हजार म्यादी प्रहरी भर्ना भएका थिए।"
अपमानजनक नाम सच्याउन माग गर्दै कविरामले दिए प्रशासनमा निवेदन,"दैलेख : नेपाली नागरिकतामा 'कुकुर कामी' नाम उल्लेख गरिएका कविराम कामीले नाम सच्याउन माग गर्दै निवेदन दिएका छन्। भगवतीमाई गाउँपालिका३ मेहेलतोलीका ६२ वर्षीय कविरामले मंगलबार जिल्ला प्रशासन कार्यालयमा निवेदन दिएका हुन्। प्रमुख जिल्ला अधिकारीलाई सम्बोधन गरेर दिएको निवेदनमा उनले कविराम कामी उल्लेख गरी नागरिकताको प्रतिलिपि दिन आग्रह गरेका छन्। उनले दिएको निवेदनमा भनिएको छ 'मलाई गाउँमा चिनाउने र चिन्ने नाम कविराम कामी भएको तर २०४६ मा गाउँमा खटिएको नागरिकता टोलीबाट नागरिकता लिँदा गाउँका मानिसहरूले जिस्क्याएर भन्ने गरेको नाम 'कुकूर कामी' राखेर प्रधानपञ्चले सिफारिस लेखेको आधारमा कुकुर कामी नै लेखी नागरिकता दिएकोमा मलाई यो नामले हिनताबोध र अपमान भइरहेको छ।' कविरामले वडा कार्यालयको सिफारिस, आवश्यक कागजातसहित प्रक्रिया पुर्याएर निवेदन दिएका हुन्। २०४६ जेठ ७ गते गाउँमा पुगेको नागरिकता टोलीले 'कुकूर कामी' नाम राखेर उनलाई नेपाली नागरिकता थमाएको थियो। २०१७ पुस २५ मा जन्मिएका उनले नागरिकता टोलीसँग आफ्नो नाम कविराम कामी बताए। तर, नागरिकतामा लेखियो 'कुकुर कामी'। उनले नागरिकतामा भएको नामकै कारण वर्षौदेखि आफूमात्र होइन परिवार नै लज्जित र अपमानित हुनुपरेको बताए। 'मैले नागरिकता टोलीसँग मेरो नाम कविराम कामी हो भनेर जानकारी गराउँदागराउँदै टोलीले कुकुर कामी भनेर नागरिकता दिएछन्। गाउँ समाजका जान्ने बुझ्नेहरूले भनेपछि आफ्नो नागरिकतामा नाम कुकुर लेखिएको भन्ने थाहा पाएँ। म त अशिक्षित मान्छे त्यतिबेला प्रतिवाद पनि गर्न सकिन', उनले भने। अब नाम सच्चाएर नागरिकता पाउने आश पलाएको कविरामले बताए। 'अब कविराम कामी लेखिएको नागरिकता पाउँछु होला, म त औधी खुसी छु मेरा सन्तान पनि खुसी हुनेछन्,' उनले भने। प्रमुख जिल्ला अधिकारी हरि प्याकुरेलले सबै प्रक्रिया पुर्याई नाम सच्चाएर नयाँ नेपाली नागरिकताको प्रमाणपत्र दिइने बताए। 'अब प्रक्रियामा अघि बढेको छ, केही दिनमै नयाँ नागरिकताको प्रतिलिपि उपलब्ध गराउँछौँ,' प्रमुख जिल्ला अधिकारी प्याकुरेलले भने। उनले नेपाली नागरिकतामा अपमानजनक शब्द प्रयोग भएकै कारण समाजमा हिनताबोध गरेका व्यक्तिहरूले सम्बन्धित प्रमाणपत्र र वडा कार्यालयको सिफारिस सहित प्रक्रिया पुर्याएर जिल्ला प्रशासनमा सम्पर्क गर्न समेत आह्वान गरेका छन्। कुकूर कामीसहित दलित समुदायका अन्य व्यक्तिहरूको नागरिकतामा अपमानजनक शब्द उल्लेख गरी नागरिकता दिइएको विषयमा अन्नपूर्ण पोस्ट् दैनिकले साउन १७ गते समाचार प्रकाशन गरेको थियो। त्यसयता संघीय संसदमा समेत सांसदहरू तथा अधिकारकर्मीहरूले यस्ता नाम सच्याउनुपर्ने माग गरेका थिए। सोमबार गृह मन्त्रालयले नाममा अपमानजनक शब्द प्रयोग गरेर विभिन्न जिल्ला प्रशासन कार्यालयबाट जारी भएका नागरिकता प्रमाणपत्र सच्याउन परिपत्र गरेको थियो। गृह मन्त्रालयले ७७ वटै जिल्ला प्रशासन कार्यालयलाई गरेको परिपत्रमा भनिएको छ 'अपमानजनक शब्द प्रयोग गरी जारी भएका नागरिकता प्रमाणपत्रमा सम्बन्धित व्यक्तिले सच्चाउन माग गरेमा आवश्यक प्रक्रिया पूरा गरी सच्चाउने व्यवस्था मिलाउनु।' गृहले नागरिकतामा अपमानजनक शब्द उल्लेख गरेर प्रमाणपत्र जारी नगर्नसमेत निर्देशन दिएको छ। गृहको यो निर्देशनसँगै कविरामसहित नेपाली नागरिकतामा अपमानजनक नाम उल्लेख भएका देशभरका अन्य नागरिकहरूको नाम सच्चिने अधिकारकर्मीहरू बताउँछन्। समाजमा संस्कारका नाममा खराब नाम राख्ने चलनका कारण कविराम मात्रै होइन धेरै दलित समुदायले यस्तो पीडा अझै भोगिरहेका छन्।"
ओमानबाट थप पाँच हजार मेट्रिक टन मल आयात,"वीरगन्ज : वीरगन्ज नाकाबाट थप १ लाख बोरा युरिया मल भित्रिएको छ। ओमानबाट खरिद गरिएको ३० हजार मेट्रिक टनमध्ये ५ हजार मेट्रिक टन (१ लाख बोरा) मल वीरगन्जस्थित सिर्सिया सुख्खा बन्दरगाह ( ड्राइपोर्ट) हुँदै भित्रिएको हो। गत शनिबार र सोमबार गरि दुई खेपमा थप १ लाख बोरा युरिया मल वीरगन्ज आइपुगेको कृषि सामग्री कम्पनी लिमिटेड प्रादेशिक कार्यालय वीरगन्जका प्रमुख चन्द्र चौलागाईंले जानकारी दिए। उनले भने, 'शनिबार र सोमबार गरि दुई खेपमा २५२५ सय मेट्रिक टन युरिया वीरगन्ज ड्राइपोर्टमा आइपुगेको छ।' यसअघि साउन १९ गते पहिलो खेपमा २५ सय मेट्रिक टन (५० हजार बोरा) युरिया मल वीरगन्ज ड्राइपोर्टमा आएको थियो। साउन १९ देखि साउन २३ (बुधबार सम्म) गरि तीन खेपमा कुल १ लाख ५० हजार बोरा युरिया मल भारतको कोलकत्ता बन्दरगाहबाट वीरगन्ज स्थित ड्राइपोर्टमा आइपुगेको चौलागाईंले जानकारी दिए। चौथो खेपमा बुधबार थप २५ सय मेट्रिक टन युरिया मल वीरगन्ज ड्राइपोर्टमा आइपुग्ने जानकारी प्राप्त भएको पनि चौलागाईंले जानकारी दिए। नेपाल सरकारले ग्लोबल टेण्डरमार्फत ओमानबाट खरिद गरेको ३० हजार मेटन युरिया मल आपूर्तिको जिम्मा स्वीस सिंगापुर ओभरसिज इन्टरप्राइजेज लिमिटेडले लिएको छ। ओमानबाट नेपालको मल पानी जहाजमा सामुन्द्रिक मार्गहुँदै भारतको कोलकत्ता बन्दरगाहमा आउने र त्यहाँबाट रेलबाट वीरगन्जस्थित ड्राइपोर्टमा ढुवानीहुँदै आएको छ। ओमानबाट खरिद गरिएको कूल ३० हजार मेट्रिक टन युरियामध्ये २२ हजार ५ सय मल ९ खेपमा गरि वीरगन्जकै ड्राइपोर्ट नाका हुँदै भित्रिनेछ भने बाँकी ७ हजार ५ सय मेटन मल विराटनगर नाका हुँदै आउने चौलागाईंले जानकारी दिए। धानबालीका लागि लक्षित गरि नेपाल सरकारले ओमानबाट खरिद गरेको युरिया मल रोपाइँका बेला आउन नसकेपनि अहिले रोपाइँ भएको धानमा टप ड्रेसिङ गर्ने बेला (गाँज हाल्ने बेला) भएकाले त्यसमा प्रयोग हुने बताइएको छ। चौलागाईंले भने, 'विविध कारणले रोपाइँका बेला मल आउन सकेन, तर यति खेर धानबालीमा टप ड्रेसिङ गर्ने बेला भएको छ, यही बेला युरिया चाहिन्छ, एकदम ठिक बेला मल आइपुगेको छ।' वीरगन्जस्थित कृषि सामग्री कम्पनीमा आइपुगेको युरिया मल मंगलबारदेखि जिल्लाहरूमा पठाउन शुरु गरिसकेको जानकारी पनि उनले दिए। जिल्लाबाट मलको बिक्रीवितरण भने बिहीबार या शुक्रबारदेखि मात्रै सुरु गरिने पनि उनले बताए। वीरगन्जस्थित कृषि सामग्री कम्पनी लिमिटेडको प्रादेशिक कार्यालयले मधेस प्रदेशसहित काठमाडौं, काभ्रे, धादिङ, मकवानपुर, सिन्धुली, चितवन, तनहु, पर्वत, नुवाकोट, कास्कीलगायत १६ जिल्लामा रासायनिक मलको आपुर्ति गर्दै आएको छ। कार्यालय प्रमुख चौलागाईंका अनुसार ओमानबाट अहिले खरिद गरि आयात भइरहेको ३० हजार मेट्रिक टन युरिया मलमध्ये मधेस प्रदेशमा ८ हजार ५ सय वितरण गरिने छ। पर्साका लागि भने ८ सय ५० मेटन (१७ हजार बोरा) र बाराका लागि १ हजार मेटन (२० हजार बोरा) युरिया वितरण गरिने चौलागाईंले जानकारी दिए।"
बारामा मोटरसाइकल चोरीमा संलग्न गिरोह नै पक्राउ,"वीरगन्ज : बारामा प्रहरीले मोटरसाइकल चोरीमा संलग्न गिरोह नै पक्राउ गरेको छ। जिल्लाका विभिन्न स्थानमा मोटरसाइकल चोरीको घटना बढेपछि जिल्ला प्रहरी कार्यालयबाट खटिएको प्रहरीको विशेष टोलीले मोटरसाइकल चोरीमा संलग्न ६ जनालाइ पक्राउ गरेको हो। प्रहरीले चोरीका १२ वटा मोटरसाइकल पनि बरामद गरेको छ। चोरीको मोटरसाइकलसहित पक्राउ परेकालाई प्रहरीले मंगलबार पत्रकार सम्मेलन गरि सार्वजनिक गरेको हो। बाराका प्रहरी उपरीक्षक होबिन्द्र बोगटीका अनुसार यही साउन १९ गते बाराको बरियारपुरबाट दुई थान मोटरसाइकल चोरी गरेर भाग्ने क्रममा पचरौता नगरपालिका७ बेनौलीका २१ वर्षीय विशाल कुमार सहनी र २० वर्षीय भोला पटेललाइ पक्राउ गरिएको थियो। प्रहरी हिरासतमा रहेका उनीहरूको बयानका आधारमा मोटरसाइकल चोरीको गिरोहमा संलग्नहरूको नाम खुलेपछि प्रहरीले अन्य चारजनालाई पनि पक्राउ गरेको हो। पक्राउ पर्नेहरूमा सहनी र पटेलका साथै बेनौलीकै २० वर्षीय वृजमोहन साह सोनार, २० वर्षीय विजय पटेल, २४ वर्षीय हरिनारायण पटेल र २३ वर्षीय बरक सहनी रहेका छन्। उनीहरूको साथबाट चोरी गरि लुकाएर राखिएका नेपाली र भारतीय गरि विभिन्न ब्राण्डका मोटरसाइकल बरामद गरिएको प्रहरी उपरिक्षक बोगटीले जानकारी दिए।"
चालकलाई सडकमै ट्राफिक नियम सिकाउँदै प्रहरी,"कालिकोट : जिल्ला प्रहरी कार्यालय कालिकोटले ट्राफिक नियमको पालना तथा सवारी दुर्घटना न्यूनीकरणसम्बन्धी सचेतना अभियान थालेको छ। कर्णाली राजमार्गमा हुने सवारी दुर्घटना न्यूनीकरणका लागि कार्यालयले आफ्नो माताहातका प्रहरी युनिटहरूलाई परिचालन गरी सचेतना दिन थालेको हो। समुदाय प्रहरी साझेदारी कार्यक्रमअन्तर्गत अस्थायी प्रहरी पोष्ट हुल्मका इन्चार्ज तिलकबहादुर डाँगीको कमाण्डमा पाँच जनाको टोलीले कर्णाली राजमार्गको सुर्खेत जुम्ला सडकखण्डमा गुड्ने गाडीहरूलाई हुल्म बजारमा रोकेर सोमबार अभिमुखीकरण गरेको छ। कार्यालयका निमित्त प्रमुख इन्सपेक्टर सुभराज बमले कर्णाली राजमार्गमा हुने सवारी दुर्घटना न्यूनीकरणका लागि सवारी चालकहरूलाई सचेत बनाउने कार्य भइरहेको बताए। उनले भने, 'हामीले राजमार्गसँगै जोडिएका प्रहरी युनिटहरूलाई ट्राफिक नियम र सवारी दुर्घटना न्यूनीकरणसम्बन्धी सचेतना जोगाउने र गाँउ बस्तीमा रहेका प्रहरी युनिटहरूलाई विभिन्न सामाजिक विकृतिहरूका बिरुद्ध सचेतना जोगाउने अभियानमा सक्रिय बनाएका छौँ। यसले सामाजिक अपराध र दुर्घटना न्यूनीकरणमा सहयोग पुग्ने अपेक्षा गरिएको छ।' प्रहरीले विभिन्न सचेतनामूलक कार्यक्रम सञ्चालन गर्न थालेपछि समुदायमा हुने अपराध, घटना तथा सामाजिक विकृति नियन्त्रणमा स्थानीय नागरिकसमेत अग्रसर हुन थालेका छन्। प्रहरीले विद्यालयदेखि समुदायसम्म सचेतनामूलक कार्यक्रम गर्दा सामाजिक अपराधहरूमा कमी आउनुका साथै नागरिक र प्रहरीको सम्बन्धमा सुधार हुदै गएको छ। 'हर प्रहर, गाउँ र नगरी, टोलटोलमा नेपाल प्रहरी' भन्ने मूल नाराका साथ स्थानीय तह, समुदाय, सामाजिक संस्था र विद्यालयसँगको साझेदारीमा नेपाल प्रहरीले जिल्लाका नौवटै स्थानीय तहमा विभिन्न सचेतनात्मक क्रियाकलापहरू सञ्चालन गरिरहेको छ। जसले समाजमा हुने घरेलु हिंसा, बाल विवाह, छाउपडी प्रथा, जातीय छुवाछुत, यौन हिंसा लगायतका सबै किसिमका सामाजिक अपराधहरू न्यूनीकरणका लागि सहयोग पुगेको छ।"
गोसाइँकुण्डबाट फर्कने क्रममा बिरामी परेका तीर्थयात्रीको उद्धार,रसुवा : जनैपूर्णिमाको अवसरमा लागेको गोसाइँकुण्ड मेलामा गएर फर्कने क्रममा बिरामी परेका एक तीर्थयात्रीको उद्धार गरिएको छ। काभ्रेको बनेपा नगरपालिका१२ बासटोल घर भएका ५८ वर्षीय ठुलो कान्छा सत्यालको मंगलबार उद्धार गरिएको हो। सोमबार रसुवाको गोसाइँकुण्ड गाउँपालिका५ ढिम्सामा आइपुग्दा एक्लै अलपत्र अवस्था रहेको सूचना पाएपछि प्रहरी सो क्षेत्रमा पुगेको थियो। उनलाई सोमबार ढिम्साको लालिगुराँस होटलमा बस्ने व्यवस्था मिलाइएको थियो । उनी मंगलबार बिरामी परेका थिए। बिरामी भएपछि विष्णुदल गण धुन्चेका नेपाली सेनाको टोलीले उद्धार गरेको हो। उनलाई स्ट्रेचरमा बोकर धुन्चे ल्याउँदै गरेको र आफन्तलाई समेत बोलाइएको प्रहरीले जनाएको छ।
अलपत्र परेको बेलहियाबुटवल व्यापारिकमार्ग आयोजना सुरु हुने,"भैरहवा : रुपन्देहीको बेलहिया नाका क्षेत्रको निर्माणाधीन सडकको काम सुरु हुने भएको छ। पैदलमार्ग हुँदै नेपाल आउने पर्यटकमध्ये सबैभन्दा धेरै यही नाका भएर आउने गरेका छन्। सिद्धार्थनगर नगरपालिकामा पर्ने भएकोले पटक पटकको आग्रह र छलफलपश्चात् ठेकेदार कम्पनीले बेलहिया नाका क्षेत्रको अलपत्र सडक निर्माणअघि बढाउन लागेको हो। बेलहियाबुटवल व्यापारिक मार्ग आयोजना नामबाट बेलहियादेखि बुटवलसम्म दशकअघि सडक निर्माण सुरु भएको थियो। तर, आयोजना अझै सम्पन्न हुन सकेको छैन। सुरुवाती बिन्दु बेलहिया, मध्य ओमसतिया र अन्तिमविन्दु बुटवल गरि तीनवटा क्षेत्रको सडकको निर्माणको जिम्मा बिरुवा कन्स्ट्रक्सनले पाएको छ। तर, वर्षौ बितिसक्दासमेत विभिन्न कारण देखाउँदै ठेकेदारले काम सम्पन्न गरेको छैन। ठेकेदार कम्पनीले काम सम्पन्न नगर्दा नागरिकलाई सास्ती भएको छ। सोमबार बुटवलमा ठेकेदार कम्पनी बिरुवा कन्स्ट्रक्सनसहित सरोकारवालाहरूको बसेको बैठकले ठेकेदार कम्पनीले भदौअसोज भित्र काम सम्पन्न गर्नुपर्ने निर्णय गरेको छ। जसमा ठेकेदार कम्पनीले बुटवल क्षेत्रको सडक भदौ महिनासम्म र बेहलियाको साइट क्लियर भएमा दसैँमा सम्पन्न गर्ने प्रतिवद्धता जनाएको छ। बेलहिया र बुटवल दुवै क्षेत्रको सडक निर्माण सम्पन्न गर्नका लागि सरोकारवाला कार्यालयका प्रमुखसहित सम्बन्धित स्थानीय तहको प्रमुख प्रशासकीय अधिकृतको संयोजकत्वमा विशेष अनुगमन सहजीकरण समिती गठन गरिएको छ। गठित समितिको मंगलबार बेलहिया र बुटवल दुवै स्थानमा बैठक बसेको छ। बेलहियाको सडक निर्माणको लागि सिद्धार्थनगर नगरपालिकामा बसेको बैठकले साउन २८ गते (शनिबार) देखि काम सुरु गर्ने निर्णय गरेको समितिका संयोजक एंव नगरपालिकाका प्रमुख प्रशासकीय अधिकृत नवराज पौड्यालले बताए। उनले निर्माण हुने सडकको आफूहरूले अनुगमन गर्ने र नागरिकलाई सास्ती नहुने गरी निर्माण सम्पन्न गर्न निर्माण व्यवसायीलाई आग्रह गरे। बैठकले साइट क्लियर भएको स्थानमा साउन २८ गतेदेखि सबबेसको कार्य गर्ने, साइट क्लियर नभएको स्थानमा नगरपालिकालगायत सरोकारवाला निकायहरूबाट आवश्कताअनुसार यथोचित सहयोग तथा समन्वय गर्ने निर्णय भएको उनले बताए। उनका अनुसार निर्माण व्यवसायीले पेश गरेको कार्य योजनाअनुसार समयमै कार्य पूरा गर्ने र आयोजना कार्यालयले प्रभावकारी अनुगमन गर्ने, समितिको बैठक कम्तीमा १५ दिनमा बस्ने निर्णय भएको छ। सिद्धार्थनगर नगरपालिका प्रमुख ईस्तियाक अहमद खानले मुलुकनगरको सौन्दर्यकरणका लागि निर्माण व्यवसायीको पनि भूमिका रहने बताए। उनले अलपत्र सडकका कारण नागरिकका साथै पर्यटकहरूले धेरै सास्ती खेप्नुपरेकोले फूलमाला लगाएर पठाउन सक्ने गरी गुणस्तरीय काम छिटो सम्पन्न गर्न आग्रह गरे। 'निर्माणधिन सडक अलपत्र हुँदा मुख्य नाकाबाट आवातजावत गर्ने नागरिक र पर्यटकसमेतले सास्ती खेप्नु परेको छ' उनले भने, 'पर्यटकसमेतमा सडकका कारण नकारात्मक सन्देश जानु हामी कसैको लागि पनि राम्रो होईन। त्यसैले छिट्टै नै सडक निर्माण सम्पन्न गर्नुहोस्।'"
पोखरीमा डुबेर दुई जनाको मृत्यु,"राजविराज : पोखरीधनी र अभिभावकको लापर्बाहीका कारण पोखरीमा डुबेर मङ्गलबार सप्तरीमा दुई जनाको मृत्यु भएको छ। सप्तरीमा मंगलबार दुई छुट्टाछुट्टै घटनामा एक बालक र एक युवकको पोखरीमा डुबेर मृत्यु भएको सप्तरी प्रहरीले जनाएको छ। सप्तरीको छिन्नमस्ता गाउँपालिका४ लालापट्टीस्थित आफन्तको घर पाहुना आएका झापाको घैलाडुब्वा६ घर भएका संजय पण्डितका छोरा दुई वर्षीय दिप पण्डितको पोखरीमा डुबेर मृत्यु भएको छ। उनी परिवारसहित मामाली हजुरबुवा देवनारायण पण्डितको घर आएका थिए। गाउँको डिहबार थानको पूर्वमा रहेको पोखरी नजिकै खेल्ने क्रममा चिप्लिएर डुबेको बालकको मृत्यु भएको हो। गजेन्द्रनारायण सिंह अस्पताल राजविराज ल्याइएका बालकलाई चिकित्सकले मृत घोषणा गरेको जिल्ला प्रहरी कार्यालय सप्तरीका सूचना अधिकारी डिएसपी माधवप्रसाद काफ्लेले बताए। यसैगरी विष्णुपुर गाउँपालिका३ बस्ने सिताराम सदाको छोरा ३५ वर्षीय लल्कु भनिने शिवशंकर सदाको पोखरीमा डुबेर मृत्यु भएको छ। विष्णुपुर गाउँपालिका १ र ३ को सीमामा रहेको कट्टी मुसहरीस्थित सार्वजनिक पोखरीमा फुलेको कमलको फुल टिप्न गएका सदाको डुवेर मृत्यु भएको सशस्त्र प्रहरीले जनाएको छ। घट्नास्थलमा पुगेको सशस्त्र प्रहरी, नेपाल प्रहरी र बरख दल गणका नेपाली सेनाको २० जनाको टोलीले सदालाई उद्धार गरी गजेन्द्रनारायण सिंह अस्पताल भर्ना गराएको थियो। उपचारका क्रममा सदाको मंगलबार दिउँसो मृत्यु भयो। पोखरीहरूमा डुबेर निरन्तर मृत्यु हुँदासमेत राज्य बेखबर र पोखरी धनी लापरवाह देखिएको लालापट्टीका राजेन्द्र सदाले बताए। तराई मधेसमा नदी, खोला, पोखरी, नाला, खाल्डोमा डुबेर मृत्यु हुनेको संख्यामा कमी आउन नसकेको सप्तरीका डिएसपी माधव काफ्लेले बताए। मादक पदार्थ खाएका, छारे रोग लागेका, पानीको गहिराइको वेवास्ता गरेका ठूला मानिसको पनि डुबेर मृत्यु हुने गरेको छ। तर मृत्यु हुनेमा बालबालिकाको सङ्ख्या बढी रहेको छ। गर्मी बढेसँगै पोखरीमा नुहाउन जानेको संख्यामा वृद्धि, पोखरीधनी र अभिभावकको लापर्बाहीका कारण बर्सेनि पानीमा डुबेर मृत्यु हुने घटना बढेको प्रहरीको भनाइ छ। सप्तरीका डिएसपी काफ्लेका अनुसार अभिभावकबाट निगरानी हुन नसक्दा घटनामा वृद्धि भएको छ। कामको व्यस्तता र बालबालिका के गर्दैछन भनेर अभिभावकहरूले ध्यान पुर्याउन नसक्दा डुबेर मृत्यु हुनेमा बालबालिका बढी रहेको भन्दै डिएसपी काफ्लेले घरनजिकै पर्याप्त मात्रामा पोखरीहरू हुनु र पानीको निकास नहुनु घटनाको कारण रहेको बताए। पोखरी धनी र अभिभावकको लापरवाहीसँगै अशिक्षा, गरिबी, विपन्नताका कारण समेत पानीमा डुबेर मृत्यु हुने गरेको डाक्नेश्वरी नगरपालिकाका नगर प्रमुख रामलखन मुखियाले बताए।"
लागूऔषधसहित एक युवक पक्राउ,ढल्केवर(धनुषा) : जनकपुरधामबाट प्रतिबन्धित लागूऔषधसहित एक युवक पक्राउ परेका छन्। पक्राउ पर्नेमा जनकपुरधाम उपमहानगरपालिका१ बस्ने २४ वर्षीय प्रकाश साह रहेको धनुषा प्रहरीले जनाएको छ। जनकपुरधाम उपमहानगरपालिका वडा नम्बर१ स्थित रघुपति पार्टी प्यालेसको निर्माणाधीन अवस्थामा रहेको भान्सा कोठानजिकै लागूऔषध खरिद बिक्री भइरहेको भन्ने विशेष सूचनाका आधारमा जिल्ला प्रहरी कार्यालय धनुषाबाट खटिएको विशेष अनुसन्धान टोलीले साहलाई पक्राउ गरेको धनुषाका प्रहरी प्रवक्ता एवं डिएसपी प्रदिपबहादुर क्षेत्रीले जानकारी दिए। उनका अनुसार साहको शरीर खानतलासी गर्दा उनको जिन्स पाइन्टको बायाँ साइडको अगाडिको खल्तीबाट कालो प्लास्टिकको झोलामा बेरेर लुकाईछिपाई राखेको अवस्थामा प्रतिबन्धित लागुऔषध नाइट्राभेट१० लेखिएको ३०० ट्याब्लेट र दुईथान मोबाइल बरामद भएको हो। बरामद भएको लागूऔषध र मोबाइलसहित साहलाई नियन्त्रणमा लिई लागुऔषध मुद्दामा म्याद लिई थप अनुसन्धान भइरहेको जिल्ला प्रहरी कार्यालय धनुषाले जनाएको छ। प्रतिबन्धित लागूऔषधसहि पक्राउ परेका प्रकाश साह
विद्यालय नाटक महोत्सव हुने,"विराटनगर : विराटनगरमा आगामी महिना 'विद्यालय नाटक महोत्सव' हुने भएको छ। आरोहण गुरुकुल विराटनगरको आयोजनामा भदौ २२ देखि ३१ गतेसम्म विराटनगर विद्यालय नाटक महोत्सव हुन लागेको हो। हाटखोलास्थित सुशिला कोइराला नाटकघरमा हुने उक्त महोत्सवमा १० नाटक मञ्चन गरिनेछ। विराटनगर तथा आसपासका ९ विद्यालयका ९ नाटक तथा आयोजकको एउटा नाटक मञ्चन गरिने अध्यक्ष भैरव क्षेत्रीले जानकारी दिए। पाठ्यक्रममा समावेश वा शिक्षक विद्यार्थीले लेखेका एक घण्टा अवधिका नाटक शिक्षक विद्यार्थीले नै निर्देशन गरेर महोत्सवमा मञ्चन गरिनेछ। जसमा अभिनय गर्ने कलाकार पनि उही विद्यालयमा अध्ययन गरिरहेका विद्यार्थी हुनुपर्नेछ। नाटक तयार पार्न सहजीकरण र प्राविधिक सहयोग आरोहण गुरुकुलले गर्ने अध्यक्ष क्षेत्रीले बताए। इच्छुक विद्यालयले आगामी भदौ ५ गतेसम्ममा आरोहणसँग सम्पर्क गर्नुपर्नेछ वा आरोहणले उसको वेबसाइट अथवा सामाजिक सञ्जालमा उपलब्ध गराएको फारम भरेर विद्यालयले सहभागिताका लागि आवेदन दिन सक्नेछन्। महोत्सवले विद्यालय, विद्यार्थी र रङ्गमञ्चलाई जोड्ने आयोजकले अपेक्षा गरेको छ। गुरुकुलले यसअघि २०७६ सालमा विद्यालय नाटक महोत्सव पहिलो पटक आयोजना गरेको थियो। त्यसयता कोरोना महामारीले आयोजना हुन सकेको थिएन। १० दिनको महोत्सव अवधिभर २ हजार भन्दा धेरै विद्यार्थीको प्रत्यक्ष अप्रत्यक्ष सहभागिता हुने अपेक्षा गरिएको छ।"
रुपन्देहीमा तीव्र गतिमा सवारी साधन चलाउनेलाई कारबाही,"भैरहवा : रुपन्देही जिल्लामा तीव्र गतिमा सवारी साधन चलाउनेलाई जिल्ला ट्राफिक प्रहरी कार्यालय रुपन्देहीले कारबाही गर्न थालेको छ। रुपन्देही ट्राफिकले सवारी दुर्घटना न्यूनीकरणको लागि सवारी साधनहरूको 'राडर गन' (लेजर गन) मार्फत गति मापन गर्न थालेको छ। 'सवारी दुर्घटना न्यूनीकरण गर्न हामीले 'राडर गन' मार्फत सवारी साधनको गति मापन गर्न सुरु गरेका छौँ', प्रहरी निरीक्षक केशव केसीले भने, 'यदि तीव्र गतिमा सवारी साधन चलाएको पाइएमा तत्काल कारबाही हुन्छ।' ६० किमी प्रतिघण्टाका हिसाबले सवारी साधन चलाउनुपर्ने हन्छ। यदि ६० भन्दा गति बढी भयो भने ट्राफिक प्रहरीले चेकिङको क्रममा राडर गनमार्फत तीव्र गतिको सवारी साधनलाई पहिचान गरी कारबाही गर्नेछ। जिल्लाअन्तर्गतका विभिन्न सडक खण्डहरूमा तीव्र गतिका कारण सवारी दुर्घटना बढ्दै गएपछि 'राडर गन' को प्रयोग गर्न थालिएको प्रहरी निरीक्षक केसीले बताए। उनका अनुसार जिल्लामा सवारी दुर्घटनाका विभिन्न कारणहरूमध्ये करिब ९० प्रतिशत सवारी दुर्घटना तीव्र गतिका कारण हुने गरेको छ। मंगलबार रुपन्देही ट्राफिक प्रहरीले गरेको चेकिङमा तीव्र गतिमा चलाउने ३२ वटा सवारी साधनलाई कारबाही गरिएको छ। जसमध्ये २३ वटा चार पांग्रे, आठवटा मोटरसाइकल र एउटा ईरिक्सालाई जरिवाना गरिएको उनले बताए। 'पहिलो पटकको लागि जरिवाना गरेर छाडेका छौँ', उनले भने, 'पुन: सोही गल्ती दोह्राएमा कडा कारबाही गर्नेछौँ।'"
अचानोले हानेर श्रीमानको हत्या,चितवन : श्रीमतीले अचानो प्रहार गर्दा भरतपुरमा ५६ वर्षीय टीकाराम विकको मृत्यु भएको छ। घरायसी विवादमा भरतपुर महानगरपालिका२१ बस्ने ५४ वर्षीय बिनमाया विकले श्रीमान टीकारामलाई अचानोले हानेकी थिइन्। टाउकोमा गम्भीर चोट लागेर अत्याधिक रक्तस्रावका कारण टीकारामको मृत्यु भएको जिल्ला प्रहरी कार्यालय चितवनका प्रवक्ता डीएसपी नरहरि अधिकारीले बताए। भित्रबाट चुकुल लगाइएको कोठामा खुट्टाले भुँइमा टेकेर टाउको र जीउको भाग खाटमा घोप्टो परेर मृत्यु भएको अवस्थामा प्रहरीले फेला पारेको हो। बिनमायालाई प्रहरीले नियन्त्रणमा लिएको छ। पोष्टमार्टमको लागि टीकारामको शव भरतपुर सरकारी अस्पतालमा राखिएको छ। थप अनुसन्धान गरिरहेको प्रहरीले जनाएको छ।
चोरीका घटना बढेपछि व्यवसायीले बुझाए नगरपालिकालाई ज्ञापनपत्र,"झापा : भद्रपुर नगर क्षेत्रमा बढ्दै गएको चोरीका घटनाबाट आजित बनेका उद्योगीव्यवसायीले शान्ति सुरक्षाको माग गर्दै भद्रपुर नगरपालिकालाई ज्ञापनपत्र बुझाएका छन्। झापा उद्योग वाणिज्य संघका वाणिज्य उपाध्यक्ष सन्तोष धमलाको नेतृत्वमा मंगलबार नगरपालिका पुगेको उद्योगीव्यवसायीको टोलीले नगर प्रमुख गणेश पोखरेललाई ज्ञापनपत्र बुझाएका हुन्। ज्ञापन पत्रमा भनिएको छ 'झापाको सबैभन्दा पुरानो औद्योगिक तथा व्यापारिक केन्द्र भद्रपुर क्षेत्रका व्यावसायिक प्रतिष्ठानहरूमा केही दिनयता चोरीका घटना बढ्दै गएका छन्। विभिन्न कारणले निरन्तर व्यवसाय खस्कँदो अवस्थामा रहँदा आर्थिक रूपमा समस्या भोग्दै आएका उद्योगीव्यवसायी एकपछि अर्को चोरीका घटनाले थप आर्थिक क्षति बेहोर्न बाध्य भएका छन्। एकातिर भने अर्कोतिर व्यक्तिगत तथा व्यवसायिक असुरक्षा पनि बढेको छ। लगातार दिनदहाडै चोरीका घटना भइरहनुले भद्रपुर क्षेत्रमा सुरक्षा व्यवस्थाको कमजोरीलाई उजागर गर्दछ। यसर्थ, यस विषयमा स्थानीय सरकारको रूपमा रहेको भद्रपुर नगरपालिकाको ध्यानाकर्षण गराउन चाहन्छौँ। कसरी हुन्छ भद्रपुर क्षेत्रको सुरक्षा व्यवस्था मजबुत तुल्याएर यहाँका उद्योगीव्यवसायीलाई भयरहित ढङ्गले उद्योगव्यवसाय सञ्चालन गर्ने वातावरण बनाइदिनुहुन अनुरोध छ। अन्यथा, सामान्य अवस्थामा पनि व्यापारव्यवसाय नचलेर पीडा भोगिरहेका उद्योगीव्यवसायी आफ्नो उद्योगव्यवसाय छोडेर पलायन हुनसक्नेतर्फ पनि नगरपालिकाको ध्यानाकर्षण गराउन चाहन्छौँ।' ज्ञापनपत्र बुझ्दै नगरप्रमुख पोखरेलले भद्रपुर बजारमा चोरीका घटना बढिरहेकोमा आफू पनि चिन्तित रहेको बताउँदै नयाँ रणनीतिका साथ सुरक्षा व्यवस्थाका लागि सम्बन्धित निकायसँग पहल गर्ने बताए। उनले भद्रपुर क्षेत्रमा सीसीटीभीको पनि कमि देखिएको भन्दै पर्याप्त क्यामेरा जडानका लागि नगरपालिकाले जिम्मेवारी लिने र त्यसको लागत सहभागिताका लागि संघले पनि सहयोग पुर्याउन आग्रह गरे। संघले नगरपालिकामा बुझाइएको ब्यहोराकै ज्ञापनपत्र जिल्ला प्रशासन कार्यालय झापा र जिल्ला प्रहरी कार्यालय झापामा बुधबार बुझाउने कार्यक्रम रहेको कार्यालय सचिव दुर्गा खतिवडाले जानकारी दिए।"
अख्तियारद्वारा एकैदिन पाँच वटा मुद्दा दर्ता,"काठमाडौं : अख्तियार दुरुपयोग अनुसन्धान आयोगको कार्यालयले भ्रष्टाचार भएको भन्दै विशेष अदालतमा एकैदिन पाँचवटा मुद्दा दर्ता गरेको छ। आर्थिक वर्ष २०७००७१ मा कालीकोट र मुगु जिल्लाको विभिन्न सार्वजनिक निकायमा कार्यरत कर्मचारीले भ्रष्टाचार गरेको अभियोगमा अख्तियारले आज विशेष अदालतमा मुद्दा दर्ता गरेको हो। मुगुको डिभिजन वन अधिकृत भरतबहादुर बुढथापा, जिल्ला विकास समितिको कार्यालय कालीकोटका तत्कालीन खरिदार राजबहादुर बम, जिल्ला विकास समिति कालीकोटका तत्कालिन एलएपीए कार्याक्रम संयोजक कमलप्रसाद खनाल, अल्लो भाँगो प्रशोधन केन्द्र, कालीकोटको भवन निर्माण उपभोक्ता समितिका पदाधिकारी र केषि विकास कार्यालय कालीकोटका तत्कालीन प्रास रत्नप्रसाद पाण्डेविरुद्ध अख्तियारले आज छुट्टाछुट्टै मुद्दा दर्ता गरेको हो। मुगुको छायानाथ रारा नगरपालिका१४ अन्तर्गत पर्ने चङ्खेली हिमालदेखि दुधताल सातदहसम्म पर्यटकीय मार्ग निर्माण गर्ने क्रममा रकम हिनामिना गरेको भेटिएपछि आयोगले डिभिजन वन कार्यालय मुगुका वन अधिकृत भरतबहादुर बुढथापासहित सात जनाविरुद्ध विशेष अदालत काठमाडौंमा मुद्दा दायर गरेको अख्तियारले जनाएको छ। त्यस्तै साविक जिल्ला विकास समितिको कार्यालय, कालीकोटबाट आर्थिक वर्ष २०७००७१ मा जिल्ला कृषि विकास कार्यालय, कालीकोटले सञ्चालन गरेको कृषि तालिम कार्यक्रममा सरकारी तथा सार्वजनिक सम्पत्तिको हिनामिना गरेको भन्दै कालीकोटका तत्कालीन प्राविधिक सहायक हाल गुठीचौर गाउँपालिका जुम्लाका अधिकृत छैटौं तह रत्नप्रसाद पाण्डेविरुद्ध मुद्दा दर्ता गरेको हो। आयोगले कालीकोटबाट आर्थिक वर्ष २०७००७१ मा सञ्चालन भएका विभिन्न कार्यक्रमअनुरूप अल्लो भाँगो प्रशोधन केन्द्र कालीकोटको भवन निर्माण कार्यमा झुट्टा बिल बनाई स्रेस्तामा समावेश गरी रकम हिनामिना भएको भन्दै भवन निर्माण उपभोक्ता समिति र सोका जिम्मेवार पदाधिकारी अध्यक्ष नन्दप्रसाद पाण्डे, सचिव नरेन्द्रप्रसाद पाण्डे र कोषाध्यक्ष विनिता राना पाण्डेविरुद्ध मुद्दा दर्ता गरेको हो। कालीकोटबाट आर्थिक वर्ष २०७००७१ मा सञ्चालन भएका उपेक्षित, उत्पीडित र दलित वर्ग उत्थान विकास समितिअन्तर्गतको कार्यक्रममा सिलाइ मेसिन खरिद र उक्त सामानको ढुवानी गरेको खर्च देखाई पेश्की फछ्र्योट गर्ने कालीकोटका तत्कालीन खरिदार राजबहादुर बमविरुद्ध आयोगले विशेष अदालतमा मुद्दा दर्ता गरेको हो। अख्तियारले कालीकोटबाट आव २०७००७१ मा नेपाल जलवायु परिवर्तन सहयोग कार्यक्रमअन्तर्गत् प्रचारप्रसारको लागि होर्डिङ बोर्ड निर्माण गरेको भनी नक्कली भर्पाइ स्रेस्तामा समावेश गरी भुक्तानी लिने कार्य गरेको अभियोगमा जिल्ला विकास समिति कालीकोटका तत्कालीन एलएपीए कार्यक्रम संयोजक कमलप्रसाद खनालविरुद्ध पनि विशेष अदालतमा मुद्दा दायर गरेको हो।"
'म्याद थपको निवदेन नदिएका कारण करार शिक्षकको म्याद थपिएन',"महोत्तरी : बर्दिबास नगरपालिकाका नगरप्रमुख प्रल्हाद कुमार क्षेत्रीले विधि र प्रक्रियाको सम्मान गरिदिनका लागि आन्दोलनरत शिक्षकहरूलाई आग्रह गरेका छन्। आज मंगलबार पत्रकारसँग कुराकानी गर्दै नगरप्रमुख क्षेत्रीले आन्दोलनरत शिक्षकहरूलाई नगरले खोलिएको शिक्षक भर्ना प्रक्रियामा सहभागी हुन आग्रह गरे। नगरपालिकाका ५१ वटा सामुदायिक विद्यालयमा कार्यरत करारका शिक्षककै कमिकमजोरीका कारण म्याद थप नभएको भन्दै उनले कुनै पनि शिक्षकले म्याद थपको निवेदन नदिएको स्पष्ट पारेका छन्। नगरप्रमुख क्षेत्रीले भने, 'विधिवत् रूपमा निवदेन दिएको भए पनि कानुनी माध्यमबाट ती शिक्षकहरूको म्याद थप गर्ने नगरको सोचाइ थियो। नगर कार्यपालिकासमेतले म्याद थपबारे कुनै निर्णय दिन सकेन। शिक्षा शाखाले म्याद थपको कुनै कानुनी आधार नदेखेपछि करारका शिक्षकहरूलाई हाजिर नगराउन चिठ्ठी लेखिएको हो।' यता म्याद थपको माग गर्दै करारका शिक्षकहरूले आज दोस्रो दिन पनि आन्दोलनलाई निरन्तरता दिएका छन्। आन्दोलनको पहिलो दिन सोमबार शिक्षकहरूले बर्दिबास नगरपालिकाको मुलगेट अगाडि तीनघण्टा धर्ना दिएका थिए। उनीहरूले आइतबार मेयर प्रह्लाद कुमार क्षेत्रीलाई ज्ञापनपत्र बुझाउँदै साउन २९ गतेसम्मको चरणबद्ध संघर्षका कार्यक्रम गर्ने बताएका थिए। पूर्वमेयर विदुरकुमार कार्कीले गत वर्ष खुल्ला प्रतिस्पर्धामार्फत प्राथमिक तहदेखि माध्यमिक तहसम्मका ६२ जना करारमा शिक्षक भर्ना गरेका थिए। साउन २० गते नगरपालिकाका शिक्षा अधिकृत गणेश प्रसाद दाहालले एक सूचना जारी गरि करारका नगर शिक्षकलाई हाजिर नगराउन र कामकाज नलगाउन विद्यालयहरूलाई निर्देशन दिएपछि शिक्षकहरू आन्दोलनमा उत्रिएका हुन्।"
७४ लाख नगद र २६ लाख बढी चेकसहित हुण्डी कारोबारी पक्राउ,"काठमाडौं : काठमाडौंको नरदेवीबाट गैरकानुनी रुपमा हुण्डी कारोबार गर्ने भारतीय नागरिकसहित तीन जना पक्राउ परेका छन्। काठमाडौं उपत्यका अपराध अनसन्धान महाशाखाको टोलीले भारतीय नागरिक राजु अग्रवाल, सिन्धुली घर भई जोरपाटी बस्ने रामहरि दुलाल र रौतहट घर भई चावहिल बस्ने सुदीप आचार्यलाई पक्राउ गरेको हो। उनीहरुसँग रहेको ७४ लाख नगद र २६ लाख ३२ हजार ८५० रुपैयाँ बराबरको ९ वटा चेक बरामद गरेको छ। उनीहरुलाई सोमबार साढे ५ बजे पक्राउ गरेको प्रहरी उपरीक्षक कृष्णप्रसाद कोइरालाले जानकारी दिए। पक्राउ परेका तीनैजनालाई आवश्यक अनुसन्धानका लागि राजस्व अनुसन्धान विभाग पठाइएको छ।"
वेद विद्याश्रमलाई आर्थिक सहयोग,सन्धिखर्क : नेपाल महिला संघले सिद्धेश्वर शिवालय मन्दिर (पाणिनि वेद विद्याश्रम) आर्थिक सहयोग गरेको छ। अर्घाखाँचीको सन्धिखर्कमा नेपाल महिला संघको ७५ औ स्थापना दिवसको अवसरमा आर्थिक सहयोग गरेको हो। संघ जिल्ला कार्य समिति अर्घाखाँचीको आयोजनामा सिद्धेश्वर शिवालय मन्दिरमा कार्यक्रम गरी त्यहाँ रहेका बटुक तथा ब्राह्मणहरूलाई भोजनका लागि २५ हजार १ सय ११ रुपैया आर्थिक सहयोग गरिएको बताइएको छ। कार्यक्रममा बटुकहरूले स्वस्तिवाचन पाठ गरेका थिए।
"जडिबुटी छैन, पेसा संकटमा","मुगु : कर्णालीका हिमाली जिल्ला र मुख्यगरी तिब्बतसँग सीमा जोडिएका बस्तीमा भोटे जातिको बसोबास छ। हिमाली क्षेत्रमा बसोबास गर्ने यो जातिको मुख्य पेसा तथा सीप भनेकै जंगल र पाटनमा पाइने जडिबुटीको संकलन गर्नु हो। पाटनबाट बहुमुल्य जडिबुटी संकलन गरेर त्यसको बिक्री गर्दै यो समुदायले आफ्नो जीविकोपार्जन गर्दै आएको छ। मुगु र हुम्लामा सिजन अनुसार विभिन्न प्रकारका जडिबुटी पाउँछ। त्यसलाई संकलन गरेर भोटे समुदायले चीन र तिब्बतसम्म बिक्री गर्दछन्। पाटनबाट संकलन गरेको जडिबुटी नै भोटेहरूको मुख्य आम्दानी हो। तर पछिल्लो समय जडिबुटीले बजार नपाउँदा उनीहरूको आम्दानी नै गुम्न थालेको छ। पछिल्ला दिनमा चिनले नेपालसँग् जोडिएका सबै नाकामा कडाइ गरेकाले जडिबुटी निर्यात हुन पाएको छैन। बिक्री नै हुन छाडेपछि भोटेहरूको पेशा नै संकटमा पर्न थालेको हो। मुगुको मुगुमकार्मारोङ गाउँपालिका१ का सोनाम वाग्रीले जडिबुटी बिक्री नहुँदा आफूहरूको आम्दानी नै गुमेको बताए। उनलो भने,हाम्रो मुख्य आम्दानीको श्रोत नै जडिबुटी हो, तर मुल्य नपाउँदा हाम्रो पेशा नै संकटमा पर्न थाल्यो। पुर्खौंदेखि यहाँका भोटे जातीले पाटनमा पाइने जडिबुटीबाटै जीवन निर्वाह गर्दै आएका थिए। तर पछिल्लो समय जलवायु परिवर्तनका कारण जडिबुटी लोप हुन थालेका छन्। अर्कोतर्फ सामुदायिक वन तथा राष्ट्रिय वन बिचको बिबाद, सरकारी नीति र नियम र जडिबुटी संकलनमा रोक लगाउने काम हुन थालेपछि भोटेहरूको पेशा नै संकटमा पर्न थालेको हो।"
कुसुन्डामा भाषा संरक्षणकै चिन्ता,"दाङ : लोपोन्मुख जाति कुसुन्डामा अहिले भाषालाई जीवत राख्ने चुनौती छ। विगतदेखि भाषा संरक्षणका लागि प्रयासहरू भए पनि भाषा जानकारहरूको अभावले भाषा संरक्षणमा चुनौती थपिँदै गएको अगुवाहरू बताउँछन्। नेपालमै कुसुन्डा भाषा बोल्ने र त्यो भाषाका विषय पूर्ण जानकार, भाषा संरक्षक दाङकी ज्ञानीमैया कुसुन्डाको २ वर्षअघि ८५ वर्षको उम्मेरमा निधन भयो। त्यसपछि भाषा पुस्तान्तर हुन नसक्दा संरक्षणमा समस्या देखिएको हो। भाषाको संरक्षणका लागि उनको स्थान ओगट्ने अन्य कुसुन्डा समुदायमा देखिएका छैनन्। उनको शेषपछि भाषा लोप हुने अवस्थामा पुगेको कुसुन्डा विकास समिति केन्द्रीय अध्यक्ष धनबहादुर कुसुन्डा बताउँछन्। लमही नगरपालिका६ कुलमोहर र घोराही उपमहानगरपालिकाका विभिन्न वडामा गरेर ७४ जना कुसुन्डा बसोबास गर्दै आएका छन्। कुसुन्डा विकास समितिका अध्यक्ष धनबहादुर कुसुन्डाले अहिले भाषा जोगाउन हम्मेहम्मे भएको बताए। ज्ञानीमैया आफ्नो भाषालाई संस्थागत बनाउन र पुस्ता हस्तान्तरण गर्न खोज्दै थिइन्, उनकै आग्रहमा भाषा संरक्षण र सिकाइका लागि कुसुन्डा जातिका अन्य व्यक्तिलाई सिकाउनसमेत थालिएको थियो, अध्यक्ष धनबहादुरले भने, उहाँले आफूले ल्याएको योजना पूरा गर्न सक्नु भएन। तर, हामीले धेरथोर मात्रै प्रयास गरेका छौं, त्यो प्रयासको प्रभावकारिता के हुने भन्ने अन्योलमै छौं हामी। कुसुन्डा भाषामा दोहोरो कुरा गर्ने अहिले कोही छैन। ज्ञानीमैया र उनको एकजना बहिनी कमला भएर दोहोरो सम्वाद गर्दै आएका थिए। ज्ञानीमैया अस्ताएपछि यो अभ्यास अहिले टुटेको छ। दुई जनाले मात्रै आफ्नै भाषामा कुराकानी गर्थे, अब भाषा जगेर्ना गर्न समस्या भइरहेको छ, समितिका अध्यक्ष धनबहादुरले भने, हामीले केही मात्र सिकेका छौं, तर भाषा रुजु गर्ने भाषा संरक्षकको अभाव सधैं खड्किरहेको छ। कुसुन्डा भाषालाई अहिलेसम्म बचाएर राखेको र त्यसबाट नै केही आफूहरूले सिकेको धनबहादुर बताउँछन्। कुसुन्डा जातिको जंगली जीवनको समाप्तिसँगै भाषा संस्कृति पनि संकटमा परेको उनको भनाइ छ। कुसुन्डा भाषाका अनुसन्धानकर्ता उदय आलेले कुसुन्डा भाषाका लागि मूल स्रोत नै अहिले नरहेको बताए। आलेले भने, ज्ञानीमैयापछि भाषा संरक्षणको मूलस्रोत हराएको छ। लोपोन्मुख कुसुन्डा भाषा पूर्णरूपमा जान्ने व्यक्ति देशभर जम्मा एक जना मात्रै रहेको र त्यो पनि ज्ञानी मायाको संगतले केही भाषा उनीमा सरेको छ। दाङमा कुसुन्डा जातिको संख्या ७४ रहेको छ। देशभर १ सय ५६ जना कुसुन्डा जातिका मानिस रहेका समाजका अध्यक्ष धनबहादुरले जानकारी दिए। अहिले दाङमा २३ जनाले दोस्रो चरणको भाषा सिकेका छन्। भाषा आयोगको आयोजनामा भाषा सिकाइएको उनले बताए। एकीकृत बस्ती निर्माण गर्नुपर्ने आवश्यकता रहेको उनले बताए। अहिले छरिएको बस्ती हुँदा भाषा संरक्षण नहुने उनको धारणा छ। कुमालको पेसा लोप हुँदै लोपोन्मुख आदीवासी जनजाति कुमाल जातिको परम्परागत पेसा लोप हुन थालेको छ। नयाँ पुस्ता परम्परागत भाषा, संस्कृति पेसामा जोडिन नमानेपछि कुमालेहरूको माटोका भाडा बनाउने पेसा संकटमा परेको समुदायका अगुवा दीपक कुमालले बताए।"
फुरु को हुन छाड्यो उत्पादन,"बझाङ : बझाङका आदिबासीहरूको खास उत्पादन मध्ये एक हो फुरु। हिमाली क्षेत्रमा पाइने तिल्याइलो र पाँगरको रूखमा हुने गाँठोबाट बनाइएको काठको भाँडालाई फुरु भनिन्छ। फुरुलाई तिब्बतमा उडन कप अथवा काठको कप भनिन्छ। नेपालका जंगलमा पाइने यो काठबाट आफै भाँडा निर्माण गर्नु बझाङका तामाङ जातिको पुख्र्यौली पेशा हो। तर, पेशा अहिले संकटमा पर्न थालेको ताक्लाकोटमा व्यवसाय गर्दै आएका जगत तामाङले बताए। बझाङको साइपाल गाउँपालिकाका लामा र तामाङले उत्पादन गरेका फुरु यो सिजनमा चीनको स्वशासित क्षेत्र ताक्लाकोट पुग्थे। त्यहाँका बासिन्दालाई पसल तथा होटलको सरसामान जोड्ने चटारो हुन्थ्यो। चैतमै होटलका लागि चाहिने दाल, चामल मरमसला खरिद गर्न नेपालगन्ज झर्थे। यो सिजनमा उनीहरू राडीपाखी, चाँदी, तामा, पित्तलबाट निर्मित सिक्का र अन्य कला, होजियारी, नेपाली गलैंचा, बाँस, निगालो, छाला, लुक्पु, खोचेर, लुकोट, फुरु, गलैंचा, जडीबुटी र अन्य हस्तकलाका सामान बिक्री गर्न भ्याइनभ्याइ हुन्थ्यो। तर सदियौं देखि चल्दै आएको उनीहरूको व्यापार यात्रामा सन् २०१९ डिसेम्बरदेखि विराम लाग्यो। कारण थियो, कोरोना महामारी। ०७६ मंसिरमा नेपाल आएका उनीहरू कोरोना संक्रमणको जोखिमका कारण चीनले नाका बन्द गरेपछि फर्किन पाएका छैनन्। उनीहरूले, बनाएका हस्तकलाका सामानको राम्रो बजार भनेको चीनको तिब्बत हो। कोरोना महामारी फैलिएपछि, व्यवसाय नै चौपट भएको तिब्बतको ताक्लाकोटमा व्यवसाय गर्दै आएका जगत तामाङले बताए। उनी ताक्लाकोटमा बसेर नेपाली हस्ताकलाका सामान विक्री गरि वार्षीक १० लाख बढी कमाउँथे। साइपाल गाउँपालिकाको ४ को लाफडी र वडा नम्बर ३ को कायामा बसिरहेका लामा तथा तामाङहरूको पनि कोरोनाका कारण दैनिकी नै परिवर्तन भएको छ। स्थानीय साङ्गे लामा भन्छन्, पहिले हस्तकलाका सामान र भेडा पालनले जीवन निर्वाह हुन्थ्यो। अचेल जडीबुटी संलकन र बिक्री गर्ने काम गरिन्छ। साइपालका अर्जुन लामा पनि आदीबासीहरूका हरेक व्यवसाय संकट पर्न थालेको बताउँछन्। उनी भन्छन, हाम्रो दिन कहिल्यै नआउने भए, जे गर्न थाल्यो त्यहाँ व्यवसाय दिगो हुँदैन। पहिले ऊनका सामान बेच्न जान्थ्यौं, त्यो पनि रहेन। काठका हस्तकलाका सामान पनि चीनले नाका बन्द गरेपछि ठप्प भए। अहिले यार्सापछि लागेका थियौं। यसको पनि भर भरोसा छैन। ज्यानको बाजी राखेर संकलन गर्छौं। मूल्य पाइदैन। बिचौलियाले डुबाइरहेका छन्। आफूहरू एक पेशामा अडिग हुन नसकेको बझाङका आदीबासीहरू बताउँछन्। पेशाहरू जति परिवर्तन भए पनि थोरै समयका लागि मात्रै हुने गरेका साइपालका साङ्गे लामाले बताए।"
काठ कटानको विरोध गर्दा सरुवा,"विराटनगर : मोरङको सकलपुर सब डिभिजन बन कार्यालयभित्र अवैध रुपमा बनको काठ कटान हुने गरेको रहस्य बाहिर आएको छ। सब डिभिजन वनभित्र कार्यालय प्रमुखसहित वन कमान्डरको मिलेमतोमा अबैध रुपमा बनको काठ कटान हुने गरेको रहस्य खुलेको हो। सरकारको मापढण्ड विपरित तोकेको भन्दा बढी रुख काटेकोले विरोध गर्दा सशस्त्र वन रक्षक प्रेम विष्टको सरुवा भएपछि सो रहस्य बाहिर आएको हो। सलकपुर वन सब डिभिजन मातहतभित्र रहेको सामुदायिक वन भित्र अनुमति पाएको भन्दा हजारौँ क्यु फिट काठ वनका कर्मचारी र उपभोक्ता समितिको मिलेमतोमा बढी कटान भएको थियो। सो भिडियो बनाएर विष्टले अनियमितताको विरोध गर्दा उनको मधेस प्रदेशमा रहेको सर्लाहीको शम्भुनाथ वन कार्यालयमा सरुवा भएको हो। करारको रुपमा कार्यरक्त विष्टको सरुवा पनि अवैधरुपमा गरिएको छ। वनभित्र भएको अनियमितताको घटना सार्वजनिक हुने डरले सुनियोजित तरिकाले आफ्नो सरुवा गरिएको उनले विराटनगरमा पत्रकार सम्मेलनको आयोजना गरेर जानकारी दिएका हुन्। वन कमान्डर कुमारबहादुर बस्नेतको मुख्य योजनामा सामुदायिक वनभित्र अनुमति पाएको भन्दा बढी काठ कटान गरी उपभोक्ता समितिसँगको मिलेमतोमा व्यापक रूपमा घोटाला गरेको विष्टले आरोप लगाए। वन कमान्डर बस्नेत अवकाशप्राप्त पूर्व नेपाली सेना हुन्। उनी २०७१ सालको मंसिरदेखि करारमा वन कार्यालयमा सशस्त्र वन रक्षकका रूपमा कार्यरत छन्। सलकपुर सब डिभिजनमा भएको काठ अनियमितताको छानबिन गर्न २०७८ माघ ३ गते अख्तियार दुरुपयोग अनुसन्धानको टोलीले छानबिन सुरु गरेको छ। अख्तियारले छानबिन सुरु गरेपछि वनभित्र भएको घोटालाको विषयमा सबै बोलिदिने र प्रमाणहरू दिने भएकोले माघ २ गते कै मितिमा सरुवा गरेको उनले बताए। उनले भने, कार्यालयका प्रमुखदेखि कर्मचारीले सेटिङ्गमा मेरो सरुवा गरेको हो।' उनले अवैध रुपमा काटिएको काठको भिडियो डिलेट गर्न कमाण्डर बस्नेतले लगाएको बताए। उनले मेस खर्च दिने भएकाले तत्काल खिचिएको भिडियो मोबाइलबाट हटाउन लगाएको बताए। 'ढलेको काठ काट्ने अनुमति दिइएको थियो ठाडो सखुवाको काठसमेत काटेकाले भिडियो बनाएँ', उनले भने। वनभित्र धेरै नै अनियमिता भएको उनको भनाइ छ। आफूलाई अनियमिता गर्न अवरोध गर्ने भन्दै गलत तरिकाले सरुवा गरेपछि न्यायाको लागि विभिन्न निकायमा गएको उनले बताए। तीनपटक आफ्ना मातहतका सचिवलाई भेटेको र अख्तियार दुरुपयोग अनुसन्धान आयोगमा लिखित निवेदन दिए पनि कसैले चित बुझ्दो जवाफ नदिएको उनले आरोप लगाए। बिष्ट ३३ वर्षदेखि सर्प संरक्षणमा पनि लागेका छन्। उनले पाँच हजार भन्दा बढी सर्पको उद्धार गरेका छन्।"
राष्ट्रिय प्रसारणमा जोडिँदै कालिकोटका बस्तीहरू,"कालिकोट : जिल्लाको अति विकट गाउँपालिका महाँवै राष्ट्रिय प्रसारण लाइनमा जोडिएको छ। गाउँपालिका अध्यक्ष खेमबहादुर सिंहको पहलमा जिल्ला सदरमुकाम मान्मबाट जुम्ला ल्याइएको लाइनबाट महाँवै गाउँपालिकाको पादमघाटमा राष्ट्रिय प्रसारण लाइन जडान गरी गाउँमा विद्युत् सेवा पुर्याइएको हो। गाउँको विकासका लागि शिक्षा, स्वास्थ्य, सडक, विद्युत र रोजगारी पहिलो प्राथमिकता दिनुपर्ने गाउँपालिका अध्यक्ष सिंहले बताए। उनले भने, 'राष्ट्रिय प्रसारण लाइनबाट बिजुली गाउँपालिकाको केन्द्र पादमघाटमा पहिलो पटक पुगेको छ। अब हामी सबै वडामा लाइन विस्तार गरी उज्यालो गाउँपालिका बनाउादैछौँ।' यसबाट धेरै कामहरू गर्न सहज हुने उनले बताए। गाउँपालिकाको केन्द्रमा बत्ति नभएकै कारण इन्टरनेटको समस्या थियो। इन्टरनेटकै कारण गाउँपालिकाका अत्यावश्यक सेवा पनि जिल्ला सदरमुकामबाट गर्नुपर्ने समस्या थियो। गाउँपालिकाका सेवाहरू अब थप व्यवस्थित रूपमा सञ्चालन हुने उनको भनाइ छ। उनले भने, 'हामीले चालु आर्थिक वर्षको बजेटलाई पनि शिक्षा, स्वास्थ्य, सडक, विद्युत र रोजगारी केन्द्रित गरेका छौँ। चालु आर्थिक वर्षभित्रै गाउँपालिकाका सबै वडामा सडक, सबै घरमा शुद्ध खानेपानी र बिजुली, एक घर एक रोजगारी, सबैको पहुँचमा गुणस्तरीय शिक्षा, सबै वडामा आधारभुत स्वास्थ्य सेवाको लक्ष्य पूरा गर्नेछौँ।' स्थानीय सरकार भनेको जनताको आँगनको सरकार भएकाले जनताका आवश्यकताहरू क्रमशः पूरा गर्ने लक्ष्य राखिएको उनले जानकारी दिए। कालिकोटबासीको मागअनुसार एक वर्षअगाडि जिल्ला सदरमुकामसमेत रहेको खाँडाचक्र नगरपालिकामा राष्ट्रिय प्रसारण लाइन पुगेको थियो। पूर्वउर्जा मन्त्री तथा कर्णाली प्रदेशका प्रथम मुख्यमन्त्री महेन्द्रबहादुर शाहीको पहलमा झण्डै तीन वर्ष लगाएर दैलेखबाट कालिकोट राष्ट्रिय प्रसारण लाइन तानिएको हो। त्यसपछि स्थानीय सरकारको पहलमा जिल्लाका अन्य स्थानीय तहमा पनि यसको विस्तार गर्ने कार्य भइरहेको छ। यस्तै जिल्लाको तिलागुफा नगरपालिका पनि राष्ट्रिय प्रसारण लाइनमा जोडिएको छ। जुम्लाको सिमानामा रहेको यो नगरपालिकामा विद्युत सेवा अभाव हुँदा टेलिफोन सेवा सञ्चालन हुन सकेको थिएन। सोलार बत्तीबाट सञ्चालन गरिएको टेलिफोन टावर दिनमा आउने र राति जाने समस्या थियो। नगरपालिका उपप्रमूख महेन्द्रबहादुर शाहीले भने, 'नगरपालिकामा राष्ट्रिय प्रसारण लाइन पुगेको छ। यसलाई बस्तीहरूमा विस्तारको काम भइरहेको छ। अब गाउँ पनि उज्यालो हुनेछ। टेलिफोन सेवा पनि चौबिसै घण्टा नियमित बन्नेछ।' यस्तै जिल्लाका अन्य रास्कोट नगरपालिका, पलाँता गाउँपालिका, पचालझरना गाउँपालिका, सान्नीत्रिवेणी गाउँपालिका र नरहरीनाथ गाउँपालिकामा पनि राष्ट्रिय प्रसारण लाइन विस्तारका लागि काम अगाडि बढिरहेको छ। जिल्लाको एक मात्र पोत्मारा साना जलविद्युत आयोजना बाढीले बगाएपछि अन्धकार बनेको कालिकोट राष्ट्रिय प्रसारण लाइनले फेरि उज्यालो बन्ने अपेक्षा गरिएको छ। तर, उक्त लाइनबाट आउने बत्ती पनि नियमित नहुँदा समस्या भएको स्थानीय नरेश शाहीले बताए। उनले भने, 'जिल्लामा राष्ट्रिय प्रसारण लाइन जोडिएपछि नियमित बत्तीको अपेक्षा गरेका थियौँ। तर अहिले राष्ट्रिय प्रसारण लाइनबाट आएको विद्युत पनि आउनेजाने हुन्छ। नियमित बत्ती आउँदैन।'"
बञ्चरेडाँडामा फोहोर बोकेर गएका १७ गाडीमा तोडफोड,काठमाडौं : नुवाकोटको बञ्चरेडाँडामा फोहोर बोकेर गएका १४ टिपर लगाएत एक २ डोजर र एक स्काभेटरमा अज्ञात समुहले तोडफोड गरेको छ। सिसडोलबञ्चरेडाँडाको ल्यान्डफिल्ड साइडमा फोहोर फाल्न लगिएको गाडीमा अज्ञात समुहद्वारा तोडफोड भएको नुवाकोट प्रहरी निरीक्षक लक्ष्मी खड्काले जानकारी दिइन्। उनका अनुसार सोमबार राती ११ बजे तोडफोड भएको हो। तोडफोडका क्रममा गाडीका सिसाहरु फुटेका छन्। तोडफोड कसले गरेको भन्ने बारे हालसम्म जानकारी नआइसकेको निरीक्षक खड्काले बताइन्। घटनाको बारेमा थप अनुसन्धान चलिरहेको छ।
नेपालमा भेटियो छेपारोको नयाँ प्रजाति,"काठमाडौं : नेपालमा नयाँ प्रजातिको छेपारो फेला परेको छ। पूर्वी नेपालको मोरङ जिल्लास्थित मिक्लाजुङ गाउँपालिकाअन्तर्गत पर्ने चुरे क्षेत्रमा जैविक विविधताको अध्ययन गर्ने क्रममा पहिलोपटक नयाँ प्रजातिको छेपारो फेला परेको हो। यसको नाम सिक्किम छेपारो अर्थात् वैज्ञानिक नाम ट्याकीड्रोमस सिक्किमेन्सिस हो। लेसरटिडे परिवारअन्तर्गत पर्ने यो छेपारोको नयाँ प्रजाति फेला परेसँगैै नेपालमा अब छेपारो प्रजातिको सङ्ख्या ४१ पुगेको छ। परिवार पनि थपिएको छ। संरक्षणकर्मी विवेक गौतम, सन्तोष भट्टराई र डा रामचन्द्र कँडेल सम्मिलित टोलीले अनुसन्धानमा नयाँ प्रजाति फेला परेको पुष्टि गरेको हो। 'यो छेपारो रेकर्ड भएसँगै नेपालमा पाइने छेपारोको परिवारसमेत छ बाट सात पुगेको छ', नेपाल कन्जरभेसन एण्ड रिसर्च सेन्टरका सरीसृप अध्येता भट्टराईले भने। उनी हाल फेडेरेशन विश्वविद्यालय अष्ट्रेलियामा नेपालका उभयचर र सरीसृप प्रजातिबारे विद्यावारिधिसमेत गर्दै छन्। यसका बारेमा खास अध्ययन नभएकाले अबका दिनमा यसका गतिविधिसहित सबै आयामबारे अध्ययन गरिने पनि उनले बताए। विश्वमा ट्याकीड्रोमस छेपारोको २४ प्रजाति फेला परेको छ। नेपालमा भेटिएको सिक्किम छेपारो भने नेपाल र भारतको सिक्किममा मात्र पाइन्छ। त्यसैले यसको नाम सिक्किम छेपारो भनिएको हो। यो संसारमा सबैभन्दा पहिले सन् १८८८ मा सिक्किममा फेला परेको थियो। त्यसैले यसको नाम सिक्किमेन्सिस भनेर नामकरण गरिएको यो छेपारो प्रजाति, दोस्रोपटक एक सय २१ वर्षपछि सन् २००९ मा सिक्किममै फेला परेको थियो। जैविक विविधता अनुसन्धानका क्रममा सुरुमा मोरङको मिक्लाजुङ क्षेत्रको जङ्गलमा पाइएको यो छेपारो पछिल्लो समयमा पाँचथर र इलामको चुलाचुली क्षेत्रमा समेत फेला परेको जैविक विविधता अनुसन्धान तथा संरक्षण समाजका अनुसन्धानकर्ता विवेक गौतमले जानकारी दिए। नियमित पानी छेपारोको अनुसन्धान गर्ने क्रममा त्यही आसपासको भूभाग हेरौँ भनेर लाग्दा आफूले नयाँ छेपारो फेला पारेको उनले बताए। 'सुरुमा अलि लामो पुच्छर भएको छेपारो देख्यौँ, त्यो बेला समाउन सकेनौँ, फोटोबाट हेर्न गाह्रो हुन्छ, त्यस दिन बसेर खोज्यौँ, अर्को दिनचाहिँ फेरि फेला पार्यौँ र नापजाँच गर्यौँ', गौतमले भने, 'अध्येता सन्तोष सर (सन्तोष भट्टराई)लाई जानकारी गराएँ, हामीले त्यसको एक हप्तामै अड्कलचाहिँ काटिसकेका थियौँ, अहिले जर्नलमै आयो, फेमिली नै नयाँ, प्रजाति नै नयाँ फेला पारी संरक्षणमा योगदान दिन पाइयो, खुसी छौँ।' यसको शरीरको माथिल्लो भागको रङ खैरो तथा चिउँडो र छातीको भाग हल्का हरियोपहेँलो रङ हुने यो छेपारो करिब चार सेन्टिमिटर लामो तथा पुच्छर शरीरभन्दा तीन गुणा बढी लामो हुन्छ। यो प्रजाति कटुस, चिलाउने र उत्तिस मिश्रित जङ्गलमा भेटिएको थियो। नेपालमा सन् २०२१ को सेप्टेम्बरमा फेला परेको उक्त छेपारोबारे युरोपियन जर्नल हेर्पेटोजोआमा सोमबार प्रकाशित भएको छ। चुरे क्षेत्रका अनुसन्धानकर्मीहरूको नजरमा समेत ओझेलमा परेको क्षेत्र भएकाले सघन र नियमित अनुसन्धान गर्ने हो भने थुप्रै नयाँ प्रजाति भेटिने सम्भावना रहेको भट्टराईले बताए। उनका अनुसार यसअघि विगतमा राष्ट्रिय प्रकृति संरक्षण कोषले गरेको अध्ययनमा समेत विभिन्न नयाँ प्रजाति भेटिएको थियो। नेपालमा हालसालै मात्र फेला परेको भए पनि यो प्रजातिको बासस्थानको निरन्तर विनास, क्षयीकरण र जलवायु परिवर्तनले विश्व संरक्षण सङ्घ ९आइयुसीएन०को रातो किताबमा यो प्रजातिलाई सङ्कटापन्न सूचीमा राखिएको छ। नेपालमा तीव्रदरमा भइरहेको चुरेको दोहन र बासस्थानको विनासले यो प्रजातिमा कस्तो असर परिरहेको छ भन्ने कुराको विस्तृत अध्ययन हुन बाँकी छ। चुरे क्षेत्रमा अत्यधिक मानवीय गति बढेको, बासस्थान विनाश, ढुङ्गागिट्टी बालुवाको अत्यधिक दोहनले गर्दा यस्ता थुप्रै प्रजाति नेपालमा फेला पर्नुअघि नै लोप हुनसक्ने खतरा रहेको संसरक्षणकर्मीहरू बताउँछन्। रासस"
कन्टेनरभित्र भेटियो पुरुषको शव,"विराटनगर : मोरङको सुन्दरहरैँचा नगरपालिका८ सलकपुरस्थित सडकमा रोकेर राखिएको कन्टेनरभित्र मंगलबार बिहान एक जना पुरुषको शव फेला परेको छ। ना ३ ख ४७४३ नम्बरको कन्टेनरभित्र अन्दाजी ४५५० वर्षीय पुरुषको शव फेला परेको प्रहरीले जनाएको छ। मृतकको पहिचान खुलेको छैन। भित्रबाट ढोक लक गरेको अवस्थामा कन्टेनरको अगाडिको सिटमा शव रहेको मोरङ प्रहरीका प्रवक्ता डीएसपी दीपक श्रेष्ठले जानकारी दिए। स्थानीयका अनुसार सडकमा पूर्वबाट पश्चिमतर्फ फर्काएर चार दिनअघि कन्टेनर राखिएको थियो। डीएसपी श्रेष्ठले घटनास्थलमा इलाका प्रहरी कार्यालय बेलबारीबाट प्रहरी निरीक्षक खगेन्द्र धमला नेतृत्वको टोली पुगेर अनुसन्धान सुरु गरेको बताए। उनका अनुसार मृतक कन्टेनरका चालक वा सहचालकमध्ये एक भएको हुनसक्ने अनुमान गरिएको छ। कन्टेनरभित्र एक जनाको शव देखिएको छ। ढोका लक गरिएको अवस्थामा शव रहेकाले मृतकको पहिचान भइसकेको छैन, उनले भने, प्रहरीले घटनास्थलमा पुगेर अनुसन्धान सुरु गरेको छ। कहाँबाट ल्याएर कन्टेनरलाई सडकमा रोकिएको हो भन्ने पनि खुलेको छैन। यसैबीच मोरङको बेलबारी नगरपालिका३ स्थित न्यू पाथीभरा बरफ फ्याक्ट्रीमा मंगलबार बिहान एक जना युवा मृत फेला परेका छन्। खाना खाएर फ्याक्ट्रीका अन्य कामदारसँगै राति सुतेका अन्दाजी २७२८ वर्षीय विशाल राई ओछ्यानमै मृत फेला परेका हुन्। राईको ठेगाना खुलेको छैन। मुखबाट रगत बगिरहेको अवस्थामा ओछ्यानमा शव भेटिएको डीएसपी श्रेष्ठले बताए। प्रहरीका अनुसार मृतक सानैमा बेलबारी३ का तारा कटुवालको घरमा आएर बसेको खुलेको छ। ७८ वर्षअघि कटुवालको घरबाट निस्किएर हिँडेपछि उनले ट्याक्टरमा काम गर्न थालेको प्रहरीले जनाएको छ। अहिले भने बरफ फ्याक्ट्रीमा काम गर्दै आएका थिए। फ्याक्ट्रीका अन्य मजदुरले दिएको जानकारी अनुसार राईलाई तीन दिनदेखि ज्वरो आइरहेको थियो। बिहानीपख छात्ती दुख्यो भनेर छटपटाएका उनको केही बेरमै मृत्यु भएको मजदुरले प्रहरीलाई बताएका छन्। राईविरुद्ध २०७६ सालमा जबरजस्ती करणी उद्योगको मुद्दासमेत चलेको थियो। एक वर्षअघि कारागारबाट छुटेपछि बरफ फ्याक्ट्रीमा मजदुरको रूपमा काम गर्न थालेको प्रारम्भिक अनुसन्धानबाट खुलेको डीएसपी श्रेष्ठले बताए। उनका अनुसार ५६ वर्षको उमेरमा बेलबारी आएर बसेका उनको घरको ठेगाना भने खुलेको छैन। राईले ठेगाना बेलबारी३ भनेर लेखाउने गरेका थिए। शव पोस्टमार्टमका लागि पठाएर घटनाको अनुसन्धान थालिएको प्रहरीले जनाएको छ।"
राउटेमा हराउँदै सीप,"दैलेख : कर्णालीका जंगलमा फिरन्ते जीवन बिताउने राउटे लोपोन्मुख आदीबासीमा पर्छन्। राउटे समुदाय एकै ठाउँमा बस्दैनन्। उनीहरू जंगल, पहाडको खोंच तथा नदी किनारमा बसाइ सरिरहन्छन्। आफ्नै भाषा, संस्कृति र जीवनशैलीमा रमाएको राउटे समुदायमा विभेद छैन। राउटेमा कल्याल, रास्कोटी र सोमबंशी गरी तीन जाति छन्। काठका भाडाकुँडा र सामग्री बनाउनु राउटेको मुख्य सीप हो। जंगलमा काठका भाँडा बनाएर खाद्यान्नसँग साँटेर राउटेले आफ्नौ दैनिक जीवन गुर्जादै आएका छन्। हाल दैलेखको भगवतीमाई गाउँपालिका४ मनघर चौरमा बसोबास गरिरहेका उनीहरूको काठका भाँडाकुडा बनाउने सीप र पेशा भने संकटमा पर्न थालेको छ। पहिले राष्ट्रिय वनमा निस्फिक्री राउटेले कुकाठ काट्न पाउँथे। काठका भाँडाकुडा बनाउँथे। तर, पछिल्लो समय राष्ट्रिय वन समुदायमा हस्तान्तरण भएपछि राउटेले काठ काट्न पाउँदैनन्। त्यसैले राउटेको पेशा नै संकटमा पर्न थालेको हो। काठको अभाव, बिक्री नहुने समस्या र बजारमा प्रतिस्पर्धाका कारण राउटेले बनाउने काठका भाँडाकुडाले स्थान लिन नसक्दा राउटेको सीप नै संकटमा पर्न थालेको हो। अहिले राउटेको जीविकोपार्जनको मुख्य स्रोत सामाजिक सुरक्षा भत्ता र सरकारी तथा गैरसरकारी संघसंस्थाहरूको सहयोग मात्रै छ। राउटेका महामुखिया महिनबहादुर शाहीले पहिले जस्तो आफूहरूले काठका भाँडाकुडा बनाउन छाडेको बताए। राउटे युवा प्रकाश शाहीले आफूले सामान बनाएर गाउँमा गए पनि पहिलेजस्तै सामान बिक्री हुन छाडेको दुखेसो पोखे। पहिले गाउँमा पुग्नेबित्तिकै हामीले बनाएका काठका भाँडाकुडा राखिहाल्थे, अन्न पनि भनेजति दिन्थे, अहिले त मान्छेलै लिनै छोडे उनले भने। एकसय ४४ जना जनसंख्या रहेको यो समुदायलाई सरकारले सामाजिक सुरक्षा भत्ता दिँदै आएको छ।"
सूचना नदिने ३३ कार्यालय प्रमुखलाई कारबाही,"काठमाडौं : राष्ट्रिय सूचना आयोगले सूचना नदिने ३३ कार्यालय प्रमुखलाई कारबाही गरेको छ। आयोगले सूचनाको हकसम्बन्धी ऐन, २०६५ को दफा ३२ बमोजिम सूचना नदिने, आंशिक सूचना दिने तथा सूचनाको हक कार्यान्वयन नगर्ने कार्यालय प्रमुखलाई कारबाही गरेको हो। विसं २०६५ सालमा स्थापना भएको आयोगले हालसम्म ३३ कार्यालय प्रमुखमाथि कारबाही गरिसकेको सूचना आयुक्त रत्नप्रसाद मैनालीले बताए। सूचना नदिएर कारबाहीमा पर्नेमा सबैभन्दा बढी त्रिभुवन विश्वविद्यालयका विभिन्न विभागमा कार्यरत कार्यालय प्रमुख छन्। हालसम्म सूचना नदिने तथा आंशिक सूचना दिने त्रिभुवन विश्वविद्यालयका परीक्षा नियन्त्रक सात, त्रिवि शिक्षा सेवा आयोगका अध्यक्ष चार, त्रिविको शिक्षाध्यक्ष एक, स्थानीय तहका कार्यालय प्रमुख चार, स्कुल तथा क्याम्पसका प्रमुख छ तथा अन्य ११ जना गरी जम्मा ३३ कार्यालय प्रमुखलाई आयोगले कारबाही गरिएको हो। सूचना नदिएको भन्दै यही साउन ४ गते आयोगले बल्खुस्थित त्रिभुवन विश्वविद्यालय परीक्षा नियन्त्रण कार्यालयका परीक्षा नियन्त्रक पुष्पराज जोशीलाई २० हजार जरिवाना गर्ने निर्णय गरेको थियो। प्रमुख सूचना आयुक्त महेन्द्रमान गुरुङ, आयुक्तद्वय कमला ओली थापा र रत्नप्रसाद मैनालीसहितको आयोगको इजलासले सूचना नदिएको भन्दै सूचनाको हकसम्बन्धी ऐन २०६४ को दफा ३२ को उपदफा १ बमोजिम जरिवाना हुने निर्णय गरेको थियो। रौतहट मलोहिया५ का राजीव दासले गरेका उजुरीमा आयोगले उक्त जरिवाना गर्ने निर्णय गरेको हो। दासले परीक्षा नियन्त्रण कार्यालय बल्खुसँग चिकित्सा शास्त्रको अध्ययन कति वर्षसम्म पूरा गर्नुपर्ने हो, यससम्बन्धी व्यवस्था कस्तो छ? लगायतका सूचनाको प्रमाणित प्रतिलिपि माग गरेका थिए। त्यस्तै आयोगले गत असार १३ गते सूचना नदिने रौतहटको राजपुर नगरपालिकाको कार्यालय प्रमुख बैंजु ठाकुरलाई १० हजार जरिवाना गरेको थियो। राजपुर नगरपालिका१ का एकामुल हकले गरेका उजुरीमा आयोगले उक्त उक्त निर्णय गरेको थियो। हकले राजपुर नगरपालिकासँग कोरोना महामारीको समयमा नगरपालिकाको क्वारेन्टिनमा रहेका नागरिकको सङ्ख्या र प्रतिव्यक्ति कति खर्च भयो ? क्वारेन्टिनमा बस्ने व्यक्तिले ओढ्नका लागि खरिद गरेको कम्बलको मूल्यबारे प्रमाणित प्रतिलिपि माग गरेका थिए। आयोगले पटकपटक सूचना उपलब्ध गराउनु भन्दै दिएको आदेशको उपेक्षा गर्ने तथा सूचना उपलब्ध नगराउने कार्यालय प्रमुखमाथि कारबाही गर्ने गरेको छ। सूचना मागकर्ताले मागेको सूचना उपलब्ध नगराए प्रक्रियाअनुसार सो निकायलाई आयोगले सूचना नदिनुपर्नाको कारणलेखी पठाउन भन्दै आदेश जारी गर्छ। सो आदेश पछिको जवाफमा सूचनाको हकसम्बन्धी ऐन, २०६५ को दफा ३ ले भने बमोजिमको सूचना उपलब्ध गराउनुपर्ने कानुनमै उल्लेख रहेको आयुक्त मैनालीले बताए। कतिपय सार्वजनिक कार्यालयका प्रमुखले सो विषय जान्दा जान्दै पनि सूचना नै दिन मान्दैनन्। आयोगले पटकपटक ध्यानाकर्षण गर्दा पनि सूचना नदिने कार्यालय प्रमुखमाथि कारबाही प्रक्रिया अघि बढाउँछ। रासस"
लोपोन्मुख कुशबँधिया,"नेपालगन्ज : आदिवासीजनजातिको लोपोन्मुख सूचीमा पर्छ, कुशबँधिया। भारतबाट ढुंगा ल्याएर जाँतो, सिलौटो र लोरो बनाएर बेच्ने यो जातिको मुख्य पेशा हो। यी सामग्रीको बिक्री घटेको छ। अहिले मुस्किलले दिनमा एक दुईवटा मात्रै सिलौटो बिक्री हुन्छ। पहाडतिर गएर बेच्नुपर्छ, जानकी गाउँपालिका३ कैलाशपुरका ८० वर्षका पटवारी कुशबँधिया गुनासो गर्छन्। पुख्र्यौली पेशा छोडेर धेरै कुशबँधिया ज्याला मजदुरीको काम गर्छन्। उहीहरू अवधि र हिन्दी भाषी हुन्। कुशबँधिया उत्थान संघ केन्द्रीय कार्य समिति नेपालगन्जका कोषाध्यक्ष कुँडुवा कुशबँधियाका अनुसार बाँकेमा नेपालगन्ज उपमहानगरपालिकाको फुल्टेक्रा र राँझाका साथै जानकी गाउँपालिकाको इन्द्रपुरमा २५० परिवार कुशबँधिया बस्छन्।"
संकटमा राजीको माछा मार्ने पेसा,"सुर्खेत : राजी जातिको मुख्य बसोबास सुर्खेतमा छ। भेरी नदीको किनारमा बसोबास गर्ने यो जातिको मुख्य सीप नदीमा माछा मार्ने र डुंगा चलाउने हो। नदीमा डुंगा चलाएर मानिसहरूलाई वारपार गराउन राजीहरू सिपालु र दक्ष मानिन्छन्। साथै जाल बुन्ने र नदीमा माछा मार्ने राजीहरूको मुख्य पेशामा पर्छ। तर, पछिल्ला दिनमा उनीहरूको यो पेशा हराउँदै जान थालेको छ। राजीहरू आफूलाई फान जाति भनेर भन्छन्। उनीहरू नदीको छेउछाउका बगरमा बसोबास गर्छन्। जुनसुकै जिल्लामा बसोबास गरेका राजी जातिले आफ्नो पुख्र्याैली पेसालाई विस्तारै छोडेर खेतीमा जोडिन थालेका छन्। हिजोआज अन्य जातिका मानिसहरू पनि नदी छेउछाउमा बस्ती बस्न थालेको, उनीहरूले पनि माछा मार्न र डुंगा चलाउन थालेपछि राजीहरूको पेशा संकटमा पर्न थालेको हो। पुख्र्यौली पेसाबाट जीविकोपार्जन गर्न अब सम्भव भएन राजी साल्म समाज सुर्खेतका अध्यक्ष अशोक राजी भन्छन्, नदीमा पुल बनेपछि डुंगा चलाउने काम बन्द भयो, नदी किनारमा बस्ने अन्य जातीले पनि माछा मार्न थालेपछि राजीहरू विस्थापित हुन थाले। राजीहरू नदीमा सुन चाल्ने काम पनि गर्थे। तर, हिजोआज उक्त पेसाबाट आम्दानी हुन छाडेको छ। परम्परागत सीप र पेसाले जीविकोपार्जन गर्न समस्या भएपछि हिजोआज राजीहरू आधुनिक पेशातर्फ आकर्षित हुन थालेका छन्। राजीहरूको परम्परागत सीपको संरक्षणमा स्थानीय सरकारले बजेट बिनियोजन गर्नुपर्ने, उनीहरूलाई उत्प्रेरित गर्नुपर्ने र उक्त सीपलाई आधुनिकतासँग जोड्नेपर्ने राजी समुदायका अगुवाहरू बताउँछन्। चौंरी पाल्ने डोल्पो जाति डोल्पो जातिको बसोबास हिमाली जिल्ला डोल्पामा छ। डोल्पाको डोल्पोबुद्ध गाउँपालिकामा बसोबास गर्ने यो जातिको मुख्य पेसा चौंरीपालन हो। चौंरीपालन मुख्य भए पनि यो जातिले अन्य पशुपालन पनि गर्दै आएको छ। दुर्गम भएकाले हिमाली बस्तीमा यातायातको पहुँच सहज छैन। जसले गर्दा यो जातिले चौंरीमार्फत् दैनिक उपभोग्य सामग्री र निर्माणका सामान ढुवानी गर्दै आएको थियो। तर, पछिल्ला दिनमा यो जातिको पेसा पनि लोप हुने अवस्थामा पुगेको छ। चरन क्षेत्रको अभाव, कृषिमा नयाँ पुस्ताको रुची नहुनु र सामान ढुवानीमा अन्य साधनको पहुँच बढेपछि डोल्पो जातिको चौंरी पाल्ने पेशा संकटमा छ।"
वन अधिकृतसहित ७ जनाविरुद्ध भ्रष्टाचार मुद्दा,"काठमाडौं : अख्तियार दुरुपयोग अनुसन्धान आयोगले डिभिजन वन कार्यालय मुगुका वन अधिकृत भरतबहादुर बुढथापा, सवइन्जिनियर र निर्माण उपभोक्ता समितिका अध्यक्षसमेत ७ जनाविरुद्ध भ्रष्टाचार मुद्दा दायर गरेको छ। उनीहरुले गैरकानुनी लाभ तथा हानी पुर्याई भ्रष्टाचार गरेको आरोपमा विशेष अदालतमा आरोप पत्र दायर भएको अख्तियारका प्रवक्ता श्यामप्रसाद भण्डारीले जानकारी दिए। यस्तै, अख्तियारले साविक जिल्ला विकास समितिको कार्यालय, कालिकोटका तत्कालीन खरिदार हाल पलाँता गाउँपालिका, गाउँ कार्यपालिकाको कार्यालय, कालिकोटका नायव सुब्बा राजबहादुर बमविरुद्ध पनि गैरकानुनी लाभ तथा हानी पुर्याइ भ्रष्टाचार गरेको भन्दै मुद्दा दायर गरेको छ जिल्लाको तत्कालीन कार्यक्रम संयोजक (प्रशासकीय तथा वित्त सहायक) कमल प्रसाद खनालविरुद्ध भ्रष्टाचार मुद्दा दायर भएको छ। तत्कालिन जिल्ला कृषि विकास कार्यालय, कालिकोटका तत्कालीन प्रास हाल गुठीचौर गाउँपालिका जुम्लाका (अधिकृत छैटौं तह) रत्न प्रसाद पाण्डेविरुद्ध पनि भ्रष्टाचार मुद्दा दर्ता भएको अख्तियारले जनाएको छ। अख्तियारका अनुसार अल्लो भाँगो प्रशोधन केन्द्र, मान्म ८ ताडी, कालिकोटको भवन निर्माण उपभोक्ता समितिका अध्यक्ष नन्द प्रसाद पाण्डे, सचिव र कोषाध्यक्षसमेत ३ जनाविरुद्ध भ्रष्टाचार आरोपमा मुद्दा दायर भएको छ।"
असमान तलब वृद्धि सच्याउन माग गर्दै पाल्पाका नासुहरू आन्दोलनमा,"तानसेन : तलब वृद्धिमा असमान गरिएको भन्दै असन्तुष्ट पाल्पाका नायब सुब्बाहरू आन्दोलनमा उत्रिएका छन्। हालै सार्वजनिक भएको चालु आर्थिक वर्षदेखि लागू हुने गरी नयाँ तलबमानको विषयलाई सच्याउन दबाब दिने उद्देश्यले पाल्पाका नायव सुब्बा सरहका कर्मचारी आन्दोलनमा उत्रिएका हुन्। पाल्पाका नायव सुब्बाहरूले जिल्ला प्रशासन कार्यालयको मुल गेटमा बिहान ११ बजेदेखि १२ सम्म धर्ना दिएका छन्। नासु सरहका कर्मचारीहरूलाई १५ प्रतिशत र सो भन्दा माथिका कर्मचारीहरूलाई २६ प्रतिशतसम्म तलब वृद्धिको तयारी भइरहेको अवस्थामा सो कार्यको विरोध गर्दै देशभरका नासुहरू आन्दोलनमा उत्रिएका हुन्। निजामती कर्मचारीहरूको आधिकारिक ट्रेड युनियन पाल्पा, नेपाल निजामती कर्मचारी संगठन पाल्पा, नेपाल निजामती कर्मचारी युनियन पाल्पा र नेपाल राष्ट्रिय कर्मचारी संगठन निजामती पाल्पामा आवद्ध सयौ नायव सुब्बाहरू असमान तलब व्यबस्थाको खारेज गर्दे बजेटमा प्रस्तुत समान हैसियतमा तलब कायम हुन्ुपर्ने माम राखेका छन्। आधिकारिक ट्रेड युनियनका अध्यक्ष मनोज आचार्य, कर्मचारी संगठन पाल्पाका अध्यक्ष युवराज ज्ञवाली, कर्मचारी युनियनका अध्यक्ष रवी अर्याल र कर्मचारी संगठन निजामती पाल्पाका अध्यक्ष श्रीराम रावलले अर्थमन्त्रीले असमान तलब व्यवस्था खारेज नगरेसम्म आन्दोलन जारी रहने बताएका छन्। आज हामीले एक घण्टा मात्र धर्ना दिएका छौं भोलिका दिनमा कार्यालयको सबै काम काज ठप्प पारी चरणबद्ध आन्दोलनमा उत्रिने कर्मचारी संघ, संगठन तथा युनियनका नेताहरूले चेतावनी दिएका छन्। आन्दोलनमा उत्रिएका नासुहरूले संघीय निजामती सेवा ऐनको मस्यौदामा अधिकृत पदको पदपूर्तिका लागि विभेदपूर्ण व्यवस्था राखिएकोले सच्याउन माग गरेका छन्। उनीहरूले अधिकृत पदमा खुल्लाबाट ५० प्रतिशत, बढुवाबाट ३० प्रतिशत र आन्तरिक प्रतिस्पर्धाबाट २० प्रतिशत पदपूर्तिको व्यवस्था संघीय निजामती सेवा ऐनमा राख्नुपर्ने माग गरेका छन्। निजामती ऐनमा खरिदार र अधिकृतहरूका लागि माथिल्लो पदमा प्रतिस्पर्धाको आन्तरिक प्रतिस्पर्धाको व्यवस्था राखिएको तर नासुहरूलाई नराखिएकोले सच्याउनुपर्ने माग गरेका हुन्।"
बैतडीमा पहिलो पटक १० टन क्षमताको 'शीत भण्डार' सञ्चालन,"बैतडी : बैतडीको पाटन नगरपालिका८ खोड्पेमा शीत भण्डार (कोल्ड स्टोर) सञ्चालनमा आएको छ। करिब ४५ लाख रुपैयाँको लागतमा १० टन क्षमताको शीत भण्डार सञ्चालनमा आएको हो। जिल्लामा पहिलो पटक शीत भण्डार सञ्चालनमा आएसँगै यहाँका किसानहरूलाई कृषि उपज भण्डारण गर्न सहज हुने विश्वास गरिएको छ। ४५ लाख लागतमा निर्माण भएको शीत भण्डारमा कृषि ज्ञान केन्द्रले १५ लाख अनुदान दिएको थियो। निर्माण सुरु भएको दुई वर्षमा शीत भण्डार सञ्चालनमा आएको छ। बैतडीका किसानहरूले उत्पादन गरेको कृषि उपजलाई भण्डारण गर्न सहज होस् भनेर शीत भण्डार निर्माण गरिएको शीत भण्डारका सञ्चालक ललित मोहन भट्टले जानकारी दिए। 'यहाँका किसानहरूलाई तरकारी भण्डारण गर्न समस्या छ, बाह्य जिल्लामा लगेर भण्डारण गर्नुपर्छ अब उनीहरूले सहुलियत मूल्यमा यही भण्डारण गर्न सक्ने छन्', उनले भने। बैतडीको खोडपे आसपासका क्षेत्रहरूमा सबैभन्दा बढी आलु, बन्दा र टमाटर उत्पादन हुँदै आएको छ। आलुका लागि पकेट क्षेत्रको रूपमा रहेको खोडपेमा भण्डारण गर्न सहज हुने बताइएको छ। यसअघि किसानले बजार मूल्य नपाएर सस्तो मूल्यमा तरकारी बिक्री गर्दै आएका थिए। शीत भण्डार सञ्चालनमा आएसँगै राहात हुने पाटन नगरपालिका८ स्थानीय किसान गणेश बहादुर ऐर बताए। बजार अभावमा आलु बारीमा कुहिने समस्याको अन्त्य हुने ऐरको भनाइ छ। शीत भण्डार नहुँदा आलुको बिउ भण्डारण गर्न डडेल्धुरा जानुपर्ने बाध्यताको अन्त्य भएको अर्का स्थानीय एवं किसान मोहन बिष्टले बताए। नजिकै शीत भण्डार सञ्चालनमा आएकाले किसानहरूलाई केही सहज हुने बिष्टले बताए। नवनिर्मित शीत भण्डारमा किसानहरूले उत्पादन गरेका कृषि उपजलाई भण्डारण गरेर राख्न सहज हुने कृषि ज्ञान केन्द्रका प्रमुख गणेशदत्त भट्टले जानकारी दिए। पाटन नगरपालिकाका वडा नम्बर ८, ९ र १० तरकारी उत्पादनका पकेट क्षेत्र हुन्। आलु, काउली, बन्दा, टमाटरलगायतका तरकारी बढी मात्रामा उत्पादन हुने गर्दछ। विशेष गरेर आलुका लागि पकेट क्षेत्र मानिएको यस क्षेत्रका किसानहरूले सहुलियत मूल्यमा आलु भण्डारण गर्न सक्ने कृषि ज्ञान केन्द्र प्रमुख भट्टले बताए।"
कालोपत्रे हुँदै मदन भण्डारी मार्ग,"बुटवल : प्यूठान, गुल्मी र अर्घाखाँचीमा मदन भण्डारी राजमार्ग निर्माण अघि बढ्ने भएको छ। राजमार्ग सम्पन्न भएपछि यहाँका विकट बस्तीको मुहार बदलिने स्थानीय बताउँछन्। लामो समयदेखि निर्माणाधीन राजमार्गले निरन्तरता पाउने भएको हो। प्यूठानको पर्यटकीय तीर्थस्थल स्वर्गद्वारी, अर्घाखाँचीको सुपादेउराली र गुल्मीको रेसुंगालाई छोटो दूरीमा जोड्ने झिमरुक१ सौतामारेका वडाध्यक्ष धु्रवराज खनालले बताए। गुल्मीको मदाने सिमलटारीदेखि प्यूठानको झिमरुक मच्छीसम्मको ३१८ किलोमिटर सडक कालोपत्र गर्न टेन्डर आह्वान भइसकेको छ। मदन भण्डारी राजमार्ग आयोजना निर्देशनालय ललितपुरले १ अर्ब ९२ करोड रुपैयाँमा ठेक्का खोलेको हो। यस्तै सन्धिखर्कभण्डाररतनमारेगोखुंगा सडकअन्तर्गत २७२६ किलोमिटर सडक पनि कालोपत्र हुनेछ। यसका लागि १ अर्ब ७२ करोड विनियोजन भएको छ। मच्छीदेखि बाग्दुलासम्म अर्को महत्त्वपूर्ण योजना बाग्दुलाभिमगिठे सडकले कालोपत्रे गर्नेछ। यस योजनाअन्तर्गत ७ मिटरको दुईतर्फी सडक निर्माण हुने निर्देशक अशोक तिवारीले जानकारी गराए। यो बहुवर्षीय योजना हो, तिवारीले भने, तीन वर्षभित्र पूरा गर्ने लक्ष्य छ। वर्षौं अघिदेखि चर्चामा रहे पनि सडक निर्माणको कामले गति नलिएपछि यस क्षेत्रका स्थानीयले सडक बन्नेमा ढुक्क थिएनन्। तर, टेन्डरको सूचना प्रकाशन भइसकेपछि स्थानीयमा आशा पलाएको हो।"
सौकाको गलैंचा जोगाउनै मुस्कील,"दार्चुला : समुद्री सतहबाट ३७ सय मिटरको उचाइमा छ तिंकर गाउँ। यस गाउँमा सौका समुदायको बस्ती छ। नेपाल, भारत र चीनको त्रिदेशीय सीमानाका नजिकको बस्ती हो यो। दार्चुलाको व्यास गाउँपालिकाछाङरु र तिंकरमा सौका समुदायको बाक्लो बस्ती छ। उनीहरूको पुख्र्यौली पेसा भनेकै राडीपाखी र गलैंचा बुन्ने हो। दार्चुलाको व्यास गाउँपालिका१ तिंकर र छाङरु, वडा नम्बर२ को पार्ला, दुम्लिङ तथा अपी हिमाल गाउँपालिका६ सीतोलामा सौका समुदायले बसोबास गर्छन्। दार्चुला जिल्ला सदरमुकाममा सौका समुदायले बनाएको गलैंचा, राडीपाखीहरू किन्नेको भीड हुन्थ्यो। तर, आज भोलि त्यो पाउनै छाडेको छ। पहिले बाजे बजुले निकै चासो देखाएर ऊन कात्नु हुन्थ्यो। आज भोलि त्यति गर्ने मान्छे पनि छैनन्। मान्छे भए पनि सिकेर बुन्न कोही चाहन्न, स्थानीय रमेती तिङरीले भनिन्। आजभोलि घरायसी प्रयोजनका लागी मात्रै गलैंचा र चुटुक बुन्ने गरिन्छ। पहिले मेलापात, बिहे व्रतहरूमा पनि निकै चलनमा आउँथ्यो। तर, आजभोलि यसको पनि बिक्री घटेको तिकरीले बताइन्। सौका समुदायलाई आफ्नो पेसालाई जोगाउन पनि धौधौ भएको छ। धेरै भेडा पालेर त्यसको ऊनको स्वेटर राम्रो मूल्यमा बिक्री हुन्थ्यो, तर त्यो पनि अहिले बुन्ने मान्छे अभावले बजारमा पाउन छोडेको छ। सौका समुदायले गलैंचा बुन्ने सामान भारतबाट ल्याउनुपर्ने र पहिले जस्तो सजिलो नभएकाले पनि यो पेसा संकटमा परेको बताएका छन्। भारतबाट सामानहरू ल्याउनुपर्छ। पहिलेको जस्तो सजिलो छैन। भन्सार महँगो छ, धेरै भन्सार तिरेर ल्याएको धागोबाट गलैंचा बनाए, खासै मुनाफा हुँदैन। अनि मान्छे किन बुन्छ ?, स्थानीय कुसुम बोहराले भनिन्। सौका समुदायको मुख्य पेसा भेडा र च्याङग्रा पालन हो। दशकौं अघि गाउँगाउँमा सडक थिएनन्, भेडाबाट सामान ढुवानी हुन्थ्यो, चीनको तिब्बतसँगको व्यापार सहज थियो। ऊनबाट बनेका घरेलु हस्तकलाको तिब्बतमा पनि राम्रो व्यापार थियो। अहिले सबै घटेको छ। तिब्बतमा बेचेको हस्तकलाले ऊन, सुन, बाख्रा, नुन ल्याएर दार्चुलाको गाउँगाउँ र बझाङको चैनपुरसम्म लगेर बिक्री हुन्थ्यो, तर अहिले यातायातका साधनले गर्दा त्यो सबै बन्द भयो, दार्चुलाको महेन्द्र नमुना मावि खलंगाका शिक्षक प्रेम बोहराले भने। एक दशकअघि मात्रै पनि सौका समुदायले बनाएका गलैंचा, चुटुक, राडी पाखी, रङगा ब्यान ठूलो, च्युङबाला जस्ता हस्तकलाका सामान भारतको बागेश्व, जौलजीबी, तिब्बतको ताक्लाकोछ, दार्चुलाकै गोकुलेश्वर, बाजुरा, अछाम लगाताका जिल्लाहरूमा लगेर कारोबार गरिन्थ्यो। तर, आजभोलि गाउँ घरमा सडक पुगेसँगै यसको व्यापार र उत्पादनसमेत घटेको स्थानीय बिमल बूढाथाकीले बताए। हामीहरूलाई त्यतिबेला सौकार भनेर बोलाउँथे। व्यापारकै कारण सौकार भनिएको पनि हो, तर अहिले सबै बन्द भयो, स्थानीय बिमल बुढाथोकीले भने।"
उक्सिएन मेचे र सन्थालको जीवनस्तर,"झापा : मेचे जाति पूर्वी तराईको झापा जिल्लाका आदिवासीमध्ये एक हुन्। परापूर्वकालमा मेची नदी र कनकाई नदीका बीचमा बस्ने भएकाले उनीहरूलाई मेचे भनिएको हो। बोडो जातिको नामले परिचित उनीहरू झापाको भद्रपुर, कप्तानबारी, आयाबारी, जलथल, शनिश्चरे, धुलाबारी, अनारमनि, बेलडाँगी, धाइजन जस्ता क्षेत्रमा बसोबास गर्छन्। २०६८ को राष्ट्रिय जनगणनाको तथ्यांकअनुसार नेपालमा ४ हजार ८ सय ६७ मध्ये झापामा मात्रै ४ हजार ७६ जना रहेको हल्दिबारी गाउँपालिका४ निवासी मेचे समुदायका अग्रज सन्तलाल मेचेले जानकारी दिए। जिल्लाको १५ वटा स्थानीय तहमध्ये हल्दिबारी र मेचीनगरमा सबैभन्दा बढी मेचे जातिको बसोबास रहेको उनले बताए। सरकारले मेचेसहित १० वटा जातिलाई लोपोन्मुख जाति भनेर घोषणा गरेको छ। सरकारले ती जातिलाई लोपोन्मुख सामाजिक सुरक्षा भत्ताबापत प्रतिव्यक्ति मासिक ४ हजार रुपैयाँ प्रदान गर्दै आइरहेको छ, उनले भने, हाम्रो समुदायमा जन्मिनेबित्तिकै राज्यले दिने सेवा सुविधा पाउँछन्। मेचे भाषा तथा संस्कृतिको जगेर्ना गर्ने उद्देश्यले हल्दिबारी गाउँपालिकाले मेचे भाषामा छुट्टै पठनपाठन सुरु गरेको गाउँपालिका अध्यक्ष रवीन्द्र लिङ्देनले बताए। सन्थाल जाति नेपालसहित भारत, बंगलादेश र भुटानमा बसोबास गर्ने आदिवासी जनजातिमा पर्छन्। उनीहरू निकै सरल, मिलनसार र मेहनति हुन्छन्। आफ्नो परिश्रमबाट नै जीवन गुजारा गर्नुपर्छ भन्ने सन्थालहरू चोरी र बेइमानीलाई पाप सम्झन्छन्। खास गरी पूर्वी तराईका झापा र मोरङका आदिवासी सन्थालहरूको घरको बनोटबाट नै सन्थाल गाउँ भन्ने छुटिन्छ। भूमिपतिबाट भूमिहीन बनेका सन्थाल समुदायमा शिक्षित निकै कम छन्। मुलुकमा आमूल परिवर्तन भए पनि सन्थाल समुदायको जीवनशैलीमा खासै परिवर्तन आएको छैन। अधिकांश मजदुरी गरेर गुजारा गर्न बाध्य छन्।"
कुमाले पेसा संकटमा,"उदयपुर : पुस्तौंदेखि माटोको भाँडा बनाएर जीविकोपार्जन गर्दै आएका उदयपुरका कुमालहरूको पेसा संकटमा परेको छ। बजारमा पाइने प्लास्टिक र आल्मुनियमका भाँडाको बढ्दो किनबेचले उनीहरूको पुख्र्याैली पेसा संकटमा परेको हो। त्रियुगा नगरपालिका६ जलजले बजारका अमृतलाल कुमाल भन्छन्, बजारमा प्लास्टिकका भाँडाहरूको बढ्दो प्रयोगक कारण आपूहरूको पुरानो पेसा संकटमा परेको हो। बिगत ३५ वर्षदेखि उदयपुरका बिभिन्न बजारलगायत खोटाङको दिक्तेलसम्म आफूहरूले बनाएको भाँडाले बजार पाउने गरेकोमा हिजोआज गाउँघरमा आल्मुनियम र प्लास्टिकका भाँडाको नै प्रयोग बढेपछि आफ्ना सामानहरू बिक्री हुन छोडको उनले बताए। माटोबाट हाँडी, घैटो, रक्सी पार्ने पैनी, खुत्रुके, पूल रोप्ने गमलालगायतका सामग्रीहरू बनाइन्छ। माटोको सामग्रीभन्दा पलास्टिक र आल्मुनियका सामग्री झट्ट हेर्दा सस्तो र राम्रो देखिने भएपछि सर्वसाधारणको त्यसतर्फ क्रेज बढेको दुर्गादेवी कुमाल बताउँछिन्। भनिन्, मेहनत अनुसारको आर्थिक लाभ प्राप्त हुन छोडेपछि व्यवसायबाट हात धुने पर्ने अवस्था सिर्जना भएको छ। पेसालाई दिगोपना दिन विभिन्न निकायसँग सहयोगको हात फैलाए पनि कसैबाट सहयोग नपाएको उनको भनाइ छ। माटोका भाँडा छिट्टै फुटेर खेरजाने र त्यसलाई पुनः मर्मत गरी प्रयोगमा ल्याउन नसकिने भएकाले यसको प्रयोग घट्दै गएको स्थानीय उपभोक्ताहरू बताउँछन्। प्रविधिका कारण भाँडा बनाउन बिगतमा जस्तो लठ्ठीले चक्र घुमाउनु पर्ने झन्झट नभएको दुर्गा बताउँउछिन्। उनले थपिन्, विद्युत् जडान गरिएको चक्र स्वीच वन गर्नासाथ घुम्ने र कामगर्न महिलालाई समेत सहजै भएको छ, तर बजार अभावकै कारण त्यसलाई दिगो बनाउन सकिएको छैन। उनी भन्छिन्, भएको सीप प्रयोग गर्न नपाउँदा आफ्नो रोजीरोटी नै गुम्ने अवस्था आएको छ। त्यसअघि उनले थपिन्, सुरुका वर्षमा वार्षिक २३ लाख कमाई हुन्थ्यो अहिले त प्लास्टिक सामानको मार्केट सामान्य घर खर्च चलाउन पुग्छ। कुनै समय घरमै बसेर मनग्ये आम्दानीको स्रोत बनाएका कुमालहरू पेसा धरासय भएकै कारण बेरोजगार बन्दै गएको जलजलेका कृष्ण पराजुली बताउँछन्। प्लास्टिकका सामान आर्यातमा कमी र कुमाललाई प्रोत्साहन गरी उद्योगकै रूपमा विकास गर्ने हो भने ठूलै रोजगार सिर्जना गर्न सकिने उनको भनाइ छ।"
बर्दिबासका ६२ नगरशिक्षक आन्दोलित,महोत्तरी : एकैपटक ६२ जना नगरकोटाका शिक्षक हटाएपछि बर्दिबास नगरपालिकाको मुलगेटमा शिक्षकहरु धर्नामा बसेका छन्। गत भदौमा क्रमिक रुपमा नगरपालिकाले परीक्षा लिएर करारमा नियुक्त गरेका ती ६२ जना शिक्षकलाई बिनाकारण हटाएपछि उनीहरु आन्दोलित भएका हुन्। नियुक्तिपत्रमा जे सुकै लेखिए पनि बिनाकसुर शिक्षकलाई हटाउनु नहुने शिक्षिका सविता बिकले बताइन्। ५१ वटा सामुदायिक विद्यालयमा कार्यरत रहेका ६२ जना शिक्षकहरुलाई हटाएपछि अहिले पठनपाठन अस्तव्यस्त रहेको छ। सो स्थानमा कुनै पनि हालतमा पुनः करारमा शिक्षक नियुक्त नहुने बिकले जोड दिइन्। गत साउन २१ गतेका दिन विद्यालयमा नगर शिक्षकलाई हाजिरी नगराउनु भनि गरिएको निर्णय शिक्षकमाथि अन्याय भएको नेपाल शिक्षक महासंघ महोत्तरीका सचिव कुमार घिमिरेले बताए। रोजगारी कसैले कसैको मार्न नहुने तर्क गर्दै सचिव घिमिरेले नगर शिक्षकको हकहितको लागि नेपाल शिक्षक महासंघको ऐक्यवद्धता रहेको जनाएका छन्। एक वर्षका लागि नगर शिक्षकका रुपमा उनीहरुलाई नियुक्त गरिएको शिक्षा शाखा प्रमुख गणेश दाहालले बताए। नगरपालिकाको कार्यपालिका बैठकले उनीहरुको म्याद नथप्ने निर्णय गरिएको हुँदा सोहीअनुसार कार्यान्वयन गरिएको शिक्षा शाखा प्रमुख दाहालले जानकारी दिए। वर्खास्तमा परेका शिक्षकहरु आन्दोलित भएपछि अहिले नगरको शैक्षिक गतिविधि अस्तव्यस्त रहेको दाहालले स्वीकार गरेका छन्। शिक्षक नवीकरण नगराउँदा करार म्याद थप हुन नसकेको नगरप्रमुख प्रल्हादकुमार क्षेत्रीले जानकारी दिएका छन्। अब करार अवधि थप गर्ने कुनै कानुनी आधार नरहेकोले शिक्षक स्वतः पदमुक्त भएको नगरप्रमुख क्षेत्रीले बताए। बर्दिबासलाई शैक्षिक हब बनाउने अभियानमा विद्यालयमा शिक्षकको कमी भएपछि पूर्वमेयर विदुरकुमार कार्कीले गत वर्ष खुल्ला प्रतिस्पर्धामार्फत प्राथमिक तहदेखि माध्यमिक तहसम्मका ६२ जना करारका शिक्षक भर्ना गरेका थिए।
रानाथारूको घँगरिया कसले सिलाउने ?,"महेन्द्रनगर : कुनै जमाना थियो, आदिवासी रानाथारू समुदायका महिला घँगरिया, अंगिया, उनिया लगाएर परम्परागत पहिरनमा सजिएका हुन्थे। तर, पछिल्लो समय यो समुदायको मौलिक परम्परागत पहिरन हेर्न पर्व वा विवाहलगायत शुभकार्य नै पर्खिनुपर्छ। महिलाले लगाउने अंगिया, घँगरियालगायत लुगा र विभिन्न गहना, जुन घरमै आफैं सिउने चलन थियो। हाल ती पहिरन लगाउने त के लुगा सिउने सीप भएका व्यक्तिसमेत भेटाउन गाह्रो हुन थालेको छ। अहिले कुनै पर्व वा गाउँमा विवाह भएमात्रै लगाउँछांै, कञ्चनपुरको भीमदत्त नगरपालिका १६ नयाँ कटानकी कैलाशु रानाले भनिन्, सबैले एकएक जोर सिलाएर थन्क्याएका छौं तर ती पनी पूरै सेट छैनन्। महिलाहरूले नाडीमा लगाउने चुडिया, घाँटीमा लगाउने घिच्चु, लघौरा, पठ्ठा, कानमा लगाउने कन्सिरी सक्रेला आदि गरगहनाहरूसमेत पाउन छोडेका छन्। हामीले अगाडिको पुस्ताबाट हेरेर देखेर सिकेका हौं, त्यो बेला ती पहिरन लगाउन हामीलाई हौस (सौक) हुन्थ्यो, उनले भनिन्, अहिलेको पुस्ता त सिक्नै खोज्दैनन्। उनले गाउँमा अहिले परम्परागत पहिरन सिउने मान्छे सीमित भएको बताइन्। पहिलापहिला हामी हातले सिउने गथ्र्यांैं, कैलासुले भनिन्। अहिले मेसिनमा सिउँछौं, हातले धेरै समय लाग्छ। महिलाहरूले लगाउने गहनाहरू सबै चाँदी र सिक्काको हुन्थ्यो। अहिले चाँदीको भाउँ महँगिएपछि र सिक्का पाउन छोडेपछि परम्परागत ती गहनाहरूसमेत लोप हुन थालेका छन्। महिलाजस्तै पुरुषहरूले पनि धोती र कुर्ता लगाउँथे, तर गाउँमा एकदुई जना बुढापाकाबाहेक अहिले यस्तो लुगा लगाएको कोही भेटिँदैनन्। कञ्चनपुरको भीमदत्त नगरपालिका१६ की सुदामा रानाले अहिलेको पुस्ताले परम्परागत पहिरन लगाउन रहर मात्रै गर्नेे तर बनाउन नसिक्ने गरेको बताइन्। हाम्रो संस्कृति हराउन लागेको छ, सुदामाले भनिन्। पहिला हामी लगाउँथ्यौं, अहिले हामीले पनि लगाउन छोडिसकेका छौं। कुनै पर्वको बेला मात्रै लगाउँछौं। अहिलेको पुस्ता आधुनिकतामा बढी चासो राख्ने भएकाले पनि संस्कृति पुस्तान्तरण हुन नसकेको रानाथारू समुदायका पाका पुस्ताको भनाइ छ। पहिरन मात्रै होइन, आधुनिक परिवेशसँगै विभिन्न परम्परागत नाँचहरूसमेत लोप हुने अवस्थामा पुगेको उनीहरू बताउँछन्। पहिलापहिला पाँच सयमा एकजोर कपडा आउँथ्यो। सुदामाले भनिन्, अहिले एकजोर कपडाको १५ हजार रुपैयाँ पर्छ। यति महँगो सबैले लगाउन सक्दैनन्। त्यसैगरी चाँदीका गहनाहरूसमेत महँगीका कारण पछिल्लो समय बनाउन छोडेको उनको भनाइ छ। पश्चिम नेपालको कैलाली र कञ्चनपुरमा मात्रै बसोबास रहेको रानाथारू समुदायको बस्ने घरको पनि छुट्टै पहिचान छ। खरले छाएको छानो, माटोले लिपपोत गरेको काठले बनाएको आकर्षक घर रानाथारू समुदायको पहिचान हो। तर, आजभोलि यस्ता घरहरू कमै देख्न पाइन्छ। बदलिँदो परिवेश सँगै पक्की घरहरू निर्माण हुन थालेपछि रानाथारू समुदायका परम्परागत घरहरू हराउँदै गएका छन्। घर मात्र नभई रानाथारू समुदायको परम्परागत पहिरन, दैनिक प्रयोगमा आउने घरमै निर्मित भाँडाहरूसमेत लोप हुँदै गएका छन्। अन्न भण्डारण गर्नका लागि माटाबाट निर्मित भकारीलगायतका सामानहरू समेत लोप हुँदै गएका छन्। कञ्चनपुरको भीमदत्तनगरपालिका१९ बागफाँटाका फिर्ता रानाले पुराना घरहरू विस्तापित हुँदै गएको बताए। माटोको घरमा जाडोमा न्यानो हुन्छ, गर्मीमा शीतल हुन्छ, रानाले भने, तर, अहिले सबै पक्की घर बनेपछि पुराना घरहरू हराउन थाले। उनले यस्ता घरहरू विस्थापित भई धमाधम पक्की घर बन्ने होडबाजी नै चलेकाले यसले परम्परागत पहिचानसँगै मौलिकतासमेत लोप हुने अवस्थामा पुगेको बताए।"
ट्हुरेको स्मृतिमा साँस्कृतिक कार्यक्रम,"धरान : जन गायक जेबी ट्हुरेको स्मृतिमा धरानमा साँस्कृतिक कार्यक्रम आयोजना ह्ने भएको छ। टुहुरेको स्मृति दिवसको अवसर पारेर भदौ १० गते भान्चोकमा साँस्कृतिक कार्यक्रम आयोजना गर्न लागिएको हो। जेबी टुहुरे फाउन्डेसनको आयोजनामा ह्न लागेको कार्यक्रममा एक दर्जन बढी कलाकारले ट्ह्रेका गीत गाउने टुहुरेकी छोरी एवं फाउन्डेसनकी अध्यक्ष निर्भिका ट्ह्रेले जानकारी दिइन्। २००१ साल भदौ १० गते धरानको प्रानो बजारमा जन्मिएका ट्ह्रेको जन्मदिन पारेर साँस्कृतिक कार्यक्रम आयोजना गर्न लागिएको फाउन्डेसनका सदस्य राजेश थापाले बताए। कार्यक्रममा खड्गी समाज र धरान संगीत प्रतिष्ठानले संयोजनको भूमिका निर्वाह गर्ने भएका छन्। निरंक्श पञ्चायती व्यवस्थाविरुद्ध आमा दिदी बैनी हो, कति बस्छौ दासी भै भन्ने गीत गाएर उनी चर्चामा आएका थिए। साँस्कृतिक कार्यक्रममा वरिष्ठ गायक दीप श्रेष्ठ, शम्भ् राई, जीवन शर्मा, नन्दकृष्ण जोशी, चेतन सापकोटा, प्रश्ना शाक्य, बाब् बोगटी, रुपक डोटेल, भीषण म्कारुङ, प्रदेश लिम्बू, साजन राई, आकाश थापा, द्र्गा परियार, हर्ष् राई, गंगा राई, सविन लिम्बू, जितेन्द्र चौधरी, कृष्णराजा श्रोष्ठ, प्रशान्त शर्मा, सञ्जय त्म्रोक, स्बोद गौतमलगायतले प्रस्त्ति दिने फाउन्डेसनका सल्लाहकार चोत्ल्क लिम्बूले जानकारी दिए। टुहुरे धरानमा जन्मिएकाले उनको सम्झनामा धरानमै कार्यक्रम आयोजना गर्न लागिएको उनले जानकारी दिए। कलाकारहरूले टुहुरेका गीतका साथै अन्य गीतहरू पनि प्रस्त्त गर्नेछन्। धरानमा विशाल साँस्कृतिक कार्यक्रम आयोजनाले उनीप्रति सम्मान ह्ने भाषाविद् प्राडा टंक न्यौपानेले बताए। कार्यक्रममा ट्ह्रेका सांस्कृतिक योगदान बारे प्रकाश पार्न्का साथै उनका वर्गीयम्क्ति आन्दोलनका गीतलाई नयाँ प्स्तामाझ परिचित गराउने, जनपक्षीय साँस्कृतिक आन्दोलनमा समर्पित कलाकारको हौसला बढाउन धरानमा कार्यक्रम आयोजना गर्न लागिएको फाउन्डेसनकी अध्यक्ष ट्ह्रेले जानकारी दिइन्।"
संकटमा सीमान्तकृतका पेसा,"राप्ती खोला किनारमा घर भएका कुमारबहादुर बोटेले जीवनको बालपन, ऊर्जाशील जवानी र बयस्कपन राप्ती खोलामा माछा मारेरै बिताए। मकवानपुरको मनहरी गाउँपलिका७ स्थित रमौलीप्रतापुरमा बस्दै आएका उनीजस्ता दर्जनौं अति सिमान्तकृत बोटेको माछा मार्ने पुख्र्यौली पेसा लोप हुने अवस्थामा पुगेको छ। माछा मार्ने उनीहरूको पुख्र्यौली पेसामा सरकारले अंकुश लगाएको छ। पर्सा राष्ट्रिय निकुञ्जले माछा मार्न लाइसेन्स बाँडेको छ। तर, कुमारले लाइसेन्स पाएका छैनन्। बिहान उठ्नेबित्तिकै जाल सिलाउँछन्, सूर्यको झुल्कोसँगै कम्मरमा फुर्लुङ, काँधमा जाल बोकेर माछासँग लुकामारी गर्न उनी खोला छिर्छन्। तर, लाइसेन्स नभएकाले पछिल्लो समय निकुञ्जको सुरक्षामा खटिएका सेनाले कुमारलाई पटकपटक पक्राउ गरेको छ। रमौली प्रतापुरमा बस्दै आएका ३२ जना बोटेलाई निकुञ्जले माछा मार्ने लाइसेन्स दिएको छ। अझै दुईदर्जन बढिले लाइसेन्स पाएका छैनन्। खोलामा विष हाल्ने क्रम बढेपछि माछा पाउन छाडेको छ। निकुञ्जले कडाइ गर्न थालेपछि यहाँका प्रायः युवा रोजगारीको खोजीमा पलायन भएको बोटे अगुवा दिलबहादुर बोटेले गुनासो गरे। यहाँका बोटेहरूलाई जेठ, असार, साउन र भदौ महिनामा निकुञ्जले खोलामा माछा मार्न र बालुवा चाल्न रोक लगाएको छ। अन्य समयमा पनि निकुञ्जले बिहान ६ बजेदेखि साँझ ६ बजेसम्ममात्र बोटेहरूलाई खोलामा माछा मार्न अनुमति दिएको दिलबहादुरले बताए। माछा र खोलसँग मात्र साइनो गाँसेका उनीहरू पेसा नै संकटमा पर्दै गएपछि थप चिन्तित छन्। प्लास्टिकको सामानले चेपाङको पेसा संकटमा चेपाङ जातिले परापूर्व कालदेखि बनाउँदै आएका सामग्रीको उत्पादनमा कमी आएको छ। आयस्रोतका लागि बनाउने डोको, नाम्लो, डालोले बजार नपाउँदा उत्पादनमा चासो दिन छोडेका हुन्। अति सिमान्तकृत चेपाङ जातिले डोको नाम्लो बिक्री गरेर चामलसँग साट्थे। तर, पछिल्लो समयमा उनीहरूको हस्तकला उत्पादन कम हुँदै गएको छ। बिक्री कम हुनथालेपछि युवा पुस्ताको आकर्षण परम्परागत पेसामा छैन। चितवन, मकवानपुर, धादिङ, गोरखालगायत जिल्लाको पहाडी भेगमा बस्ने चेपाङ समुदायले बाँस र निगालोको चोयाबाट डोको, थुम्से, डालोलगायत सामग्री बनाउँथे। त्यस्तै मान्द्रो, नाम्लो, नाङ्लो, जाबी (झोला) बनाउने उनीहरूको सीप हो। आधुनिकतासँगै आएका उत्पादनले परम्परागत पेसा संकटमा परेको चितवनको यौरालीटारस्थित गणेश माविका प्रधानाध्यापक रामकृष्ण प्रजाले बताए। प्लास्टिकजन्य उत्पादनले चेपाङको सिप नै खतरामा परेको उनको भनाइ छ। माझी समुदायको पेसा लोप हुँदै रामेछापको सुनकोसी र तामाकोसी नदी किनारमा बस्दै आएका अति सीमान्तकृत माझी समुदायको मौलिक पेसा लोप हुँदै गएको छ। कोसीमा डुंगा चलाउने र माछा मारेर जीविकोपार्जन गर्दै आएका माझी समुदाय पेसा नै लोप हुँदै गएको हो। कोसी र माझीबीच मामा र भान्जाको सम्बन्ध रहेको किंवदन्ती छ। कोसीलाई नै आफ्नो आम्दानीको माध्यम बनाएका माझी समुदाय पेसा लोप हुँदै गएपछि गुजारा चलाउनसमेत गाह्रो भएको मन्थली नगरपालिका६ भलुवाजोरका डुंगा व्यवसायी शुक्रवीर माझीले बताए। उनले डुंगा चलाउने र माछा मार्ने काम गरेर मासिक करिब ५० हजार आम्दानी गर्थे। छोराछोरीको पढाइ र घर खर्च डुंगा व्यवसायबाट नै पुर्याएका थिए। रामेछाप जिल्ला भरी २९ वटा घाटमा डुंगा सञ्चाल हुँदै आएको भए पनि सेलेकाटमा १२ वर्षदेखि र अन्य घाटमा बिगत पाँच वर्षदेखि डुंगा सञ्चालन बन्द रहेको छ। डुंगा व्यवसाय सञ्चालन गर्दै आएका दर्जनौं माझी बेरोजगार जस्तै भएका छन्। यस्तै दोलखाका जिरेल, सुरेल र थामी समुदायले भने आफ्नो मौलिक पेसा कृषि र डकर्मी कामलाई निरन्तरता दिइरहेका छन्। तामाङको पेसा लोप तामाङहरूको मौलिक पेसा बिगतमा चर्खाबाट धागो बनाउने थियो। उक्त पेसा लोप भएको छ। चर्खाबाट धागो बनाएर खाँडीको कपडा बानाउने र बेच्ने गर्दै आएका थिए। हाललाई चर्खा र खाँडीको कपडा लोप भएपछि तामाङको मौलिक पेसा लोप भएको छ। बिस्तारै चर्खाबाट धागो बनाउने काम लोप भएसँगै केही समय अघिसम्म तामाङ समुदाय गलैंचा बुन्ने पेसामा रहेको थियो। नेपाली गलैंचा बजार अभावको कारण गलैंचा बुन्ने कामसमेत कम भएको छ। कृष्णसारु मगर मकवानपुर, अनिल ढकालचितवन, सन्तोष ढुंगेलरामेछाप"

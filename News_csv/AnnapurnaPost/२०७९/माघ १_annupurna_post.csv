शीर्षक,विवरण
चोरलाई चाबी !,"मुलुकमा बहुदलीय व्यवस्था पुनःस्थापनापछि भ्रष्टाचार नियन्त्रणका लागि अख्तियार दुरुपयोग अनुसन्धान आयोग गठन हुनुलाई महत्त्वपूर्ण उपलब्धि ठानिएको थियो। तर, प्रजातन्त्र पुनर्बहालीपछि भ्रष्टाचार झन् संस्थागत बन्यो। अख्तियारलाई नगन्ने मात्र होइन, त्यसका आयुक्तलाई किन्ने दिनसम्म आयो। अख्तियारका तत्कालीन आयुक्त राजनारायण पाठक यसका उदाहारण हुन्। जुन निकाय र जसका पदाधिकारी भ्रष्टाचारीको खोजीनीति गर्छन्, तिनलाई मुद्दा चलाउँछन्, तिनै व्यक्ति यो देशमा भ्रष्ट सावित भएका छन्। राजनीतिक घनचक्करमा संवैधानिक आयोगमा राख्ने व्यक्ति छान्न नसक्दा वा विचौलियाको प्रभावमा निर्णयकर्ता पर्दा परिस्थिति चोरलाई चाबी दिएझैं भएको छ। प्रश्न उब्जिएको छ यो देशमा आशा कोबाट गर्ने ? अख्तियारमै भन्ने गरिन्छ पाठकका हातमा जति मुद्दा पर्थे, प्रायः भजाइन्थे। यस अर्थमा उनका लागि अदालतले ठहरिदिएको केवल ३९ लाख रुपैयाँ जरिवाना र ३ वर्ष ३ महिना कैद पर्याप्त हो त ? यस कोणबाट प्रश्न उब्जिएको छैन। तर, आमनागरिकले अब अदालतलाई पनि औंला उठाएर सोध्न सक्नुपर्छ। लोकतन्त्रले दिएको सुन्दर शक्ति सन्तुलनको प्रतिफल यतिचाहिँ पक्कै हो जथाभावी गर्यो भने संवैधानिक आयोग भनेर अदालतले छाड्नेवाला छैन। लोकतन्त्र विधिको शासन हो। यसमा संविधानकानुनभन्दा माथि कोही छैन, चाहे भ्रष्टाचार नियन्त्रण गर्ने दायित्व लिएको पदाधिकारी नै किन नहोस् ! सजायको भागीदार बन्छ भन्ने उदाहरण भने स्थापित भएको छ। यसले भविष्यमा पनि यस्ता निकायमा राख्न छान्ने पदाधिकारीबारे निर्णयकर्तालाई १० पटक सोच्न बाध्य बनाउने छ। पछिल्लो समय अख्तियारको सक्रियता प्रशंसनीय छ। तर, चलाएका अधिकांश मुद्दाले अदालतबाट सफाइ पाउने क्रम बढ्दो छ। यसै परिप्रेक्ष्यमा आयुक्त पाठक स्वयं भ्रष्ट मुकरर हुनु सुखद छ। पाठकले नेपाल इन्जिनियरिङ कलेजका सञ्चालक लम्बोदर न्यौपानेसँग जसरी ७८ लाख घुस लिएको श्रव्यदृश्य सार्वजनिक भएको थियो र उनीहरू कानुनी कठघराभित्र परे। अख्तियारका आयुक्त भ्रष्टाचारमा लिप्त हुनु पक्कै पनि दुःखद् हो। यस्ता व्यक्तिको प्रतिनिधित्वले अख्तियारजस्ता निकायलाई नचाहेर पनि बिटुल्याउँछन्। त्यसैले अख्तियारलाई राजनीतिको निरीह छायाँ बनाइनु हुँदैन। अख्तियारजस्तो संवेदनशील र महŒवपूर्ण संवैधानिक अंगमा पुग्ने पदाधिकारीले पनि आफ्नो पदीय गरिमालाई बचाउन सक्नुपर्छ। अख्तियार, न्यायालयलगायत लोकतन्त्रका खम्बाहरूमा जब फोहोरी राजनीति पस्यो, भ्रष्टाचारले त्यहाँ छिर्ने मौका पाएको हो। यति हो कि नेताहरूले चाहे भागबन्डामा होस् वा सर्वसम्मतिमा राजनारायण पाठक र लोकमानसिंह कार्कीहरूलाई ती ठाउँमा पुर्याउनै नपाउन्। अन्यथा, त्यसले लोकतन्त्रलाई नै डाम्नेछ।"
रेमिट्यान्ससँगै डलर सञ्चितिमा सुधार,"काठमाडौं : देशको अर्थतन्त्र सुधारोन्मुख स्थितिमा रहेको नेपाल राष्ट्र बैंकको तथ्यांकले देखाएको छ। केन्द्रीय बैंकले सार्वजनिक गरेको देशको वर्तमान आर्थिक तथा वित्तीय स्थितिले अर्थतन्त्रका सूचकांक सकारात्मक देखाएको हो। केन्द्रीय बैंकका अनुसार मुद्रास्फीति ७३८ प्रतिशतमा कायम भएको छ। यस अवधिमा आयात २०७ प्रतिशत कमी आए पनि निर्यात ३४६ प्रतिशतले र कुल वस्तु व्यापार घाटा १८८ प्रतिशतले घटेको छ। यता विप्रेषण आप्रवाह नेपाली रुपैयाँमा २३० प्रतिशतले र अमेरिकी डलरमा १३१ प्रतिशतले बढेको छ। चालू आर्थिक वर्षको पहिलो पाँच महिनामा शोधनान्तरस्थिति ४५ अर्ब ८७ करोड रुपैयाँले बचतमा छ। केन्द्रीय बैंकका अनुसार मंसिर मसान्तसम्म कुल विदेशी विनिमय सञ्चिति १२ खर्ब ९२ अर्ब ५६ करोड रुपैयाँ र अमेरिकी डलरमा ९ अर्ब ८२ करोड छ। संघीय सरकारको खर्च ४ खर्ब ३५ अर्ब २१ करोड र राजस्व परिचालन ३ खर्ब २६ अर्ब ८९ करोड रहेको तथ्यांकले देखाउँछ। वित्तीय क्षेत्रतर्फ विस्तृत मुद्राप्रदाय १९ प्रतिशतले बढेको छ। वार्षिक बिन्दुगत आधारमा यस्तो मुद्राप्रदाय ७४ प्रतिशतले बढेको हो। पाँच महिनामा बैंक तथा वित्तीय संस्थाको निक्षेप संकलन २२ प्रतिशतले बढेको छ। निजी क्षेत्रमा प्रवाहित कर्जा मात्र १६ प्रतिशतले वृद्धि भएको छ। वार्षिक बिन्दुगत आधारमा निक्षेपको वृद्धिदर ९५ प्रतिशत र निजी क्षेत्रमा प्रवाहित कर्जाको वृद्धिदर ४१ प्रतिशत छ। अघिल्लो वर्षको मंसिर महिनामा वार्षिक उपभोक्ता मुद्रास्फीति ७११ प्रतिशत थियो। मंसिरमा खाद्य तथा पेय पदार्थ समूहको मुद्रास्फीति ५८५ प्रतिशत र गैरखाद्य तथा सेवा समूहको मुद्रास्फीति ८५९ प्रतिशत छ। समीक्षा महिनामा खाद्य तथा पेय पदार्थ समूहअन्तर्गत रेष्टुराँ तथा होटल उपसमूहमा वस्तु तथा सेवाको भाउ गत वर्षको सोही अवधिभन्दा १५५६ प्रतिशत, सुर्तीजन्य पदार्थको ११८१ प्रतिशत, खाद्य तथा खाद्यजन्य पदार्थको ९३९ प्रतिशत, दुग्ध पदार्थ तथा अण्डाको ९०७ प्रतिशत र पेय पदार्थको ८८४ प्रतिशतले बढेको छ। गैरखाद्य तथा सेवा समूहअन्तर्गत यातायात उपसमूहमा मूल्यवृद्धि १७३३ प्रतिशत, स्वास्थ्यको ११२२ प्रतिशत, मनोरञ्जन तथा संस्कृतिको ८७६ प्रतिशत, घरायसी उपयोगका वस्तुहरूको ८२९ प्रतिशत र फर्निसिङ तथा घरायसी उपकरणहरूको ८२९ प्रतिशत छ। आर्थिक वर्ष २०७९८० को पाँच महिनामा कुल वस्तु आयात २०७ प्रतिशतले कमी आई ६ खर्ब ६४ अर्ब ७५ करोड कायम भएको छ। अघिल्लो वर्षको सोही अवधिमा यस्तो आयात ५९५ प्रतिशतले बढेको थियो। वस्तु आयात गरिने मुलुकका आधारमा भारत, चीन तथा अन्य मुलुकबाट भएको आयात क्रमशः २०० प्रतिशत, २२६ प्रतिशत र २१४ प्रतिशतले कमी आएको छ। वस्तुगत आधारमा पेट्रोलियम पदार्थ, स्पोन्ज आइरन, सुन, रासायनिक मल, हवाइजहाजका स्पेयर पार्टस् लगायतका वस्तुको आयात बढेको छ। सवारी साधन तथा स्पेयर पार्टस्, एमएस विलेट, चाँदी, औषधि, कच्चा सोयाविन तेल लगायतका वस्तुको आयात घटेको छ। गन्तव्यका आधारमा भारत र चीनतर्फ भएको निर्यात क्रमशः ४३७ प्रतिशत र ३५९ प्रतिशतले कमी आएको छ। अन्य मुलुकतर्फको निर्यात ७१ प्रतिशतले वृद्धि भएको छ। वस्तुगत आधारमा जिंक सिट, पार्टिकल बोर्ड, ऊनी गलंैचा, अलैंची, चिया लगायतका वस्तुको निर्यात बढेको छ भने सोयाविन तेल, पाम तेल, पिना, लत्ताकपडा, सुन चाँदीका सामान तथा गरगहना लगायतका वस्तुको निर्यात घटेको छ। निर्याततर्फ सुक्खा बन्दरगाह, जलेश्वर, कैलाली, कृष्णनगर, मेची, त्रिभुवन विमानस्थल भन्सार कार्यालय बाहेकका प्रमुख नाकाबाट गरिएको निर्यात घटेको छ। आयाततर्प सम्पूर्ण प्रमुख नाकाबाट भएको आयातमा कमी आएको छ। पाँच महिनामा विप्रेषण आप्रवाह (रेमिट्यान्स) २३० प्रतिशतले वृद्धि भई ४ खर्ब ८० अर्ब ५० करोड पुगेको छ। अघिल्लो वर्षको सोही अवधिमा विप्रेषण आप्रवाह ६३ प्रतिशतले घटेको थियो। केन्द्रीय बैंकका अनुसार चालु खाता ३७ अर्ब ९१ करोडले घाटामा रहेको छ। तर, शोधनान्तरस्थिति ४५ अर्ब ८७ करोडले बचतमा रहेको केन्द्रीय बैंकको तथ्यांक छ। अघिल्लो वर्षको सोही अवधिमा शोधनान्तरस्थिति १ खर्ब ९५ अर्ब १ करोडले घाटामा रहेको थियो। गत असार मसान्तमा १२ खर्ब १५ अर्ब ८० करोड बराबर रहेको कुल विदेशी विनिमय सञ्चिति ६३ प्रतिशतले वृद्धि भई २०७९ मंसिर मसान्तमा १२ खर्ब ९२ अर्ब ५६ करोड पुगेको छ। यो डलर सञ्चिति १०० महिनाको वस्तु आयात र ८७ महिनाको वस्तु तथा सेवा आयात धान्न पर्याप्त रहने देखिन्छ। यता डलर सञ्चिति बढ्दा राजस्वमा प्रतिकुल असर परेको छ। मंसिर महिना आयात प्रतिबन्धको अन्तिम महिना थियो। आयातमुखी नेपालको राजस्व ५ महिनामा गत आवको सोही अवधिको तुलनामा २० प्रतिशतले खुम्चिएको हो। यस अवधिमा संघीय सरकारको कुल राजस्व परिचालन (प्रदेश सरकार तथा स्थानीय सरकारमा बाँडफाँट हुने रकम समेत) ३ खर्ब २६ अर्ब ८९ करोड भएको छ। जसमध्ये कर राजस्व ३ खर्ब १ अर्ब ४६ करोड र गैरकर राजस्व २५ अर्ब ४३ करोड परिचालन भएको हो। गत आवको मंसिर मसान्तसम्म ३ खर्ब ८० अर्ब रुपैयाँ कर राजस्व र ३२ अर्ब रुपैयाँ गैरकर राजस्व गरी कुल ४ खर्ब १२ करोड रुपैयाँ राजस्व संकलन भएकोे थियो। २०७९ को असारदेखि मंसिरसम्म (५ महिनामा) सरकारको आम्दानीभन्दा १ खर्ब ८ अर्ब ३२ करोड रुपैयाँ खर्च भएको छ। यसरी खर्चभन्दा आम्दानी कम हुँदा केन्द्रिय बैंकमा रहेको सरकारको विभिन्न खाता (ढुकुटी)मा रहेको रकम पाँच महिनामै ४५ अर्ब २६ करोड रुपैयाँले घटेर १ खर्ब ८२ अर्ब ४३ करोड रुपैयाँमा सिमित भएको छ। यो रकम प्रदेश र स्थानीय सरकारको खातामा रहेको रकमसमेत हो।"
गरिबलाई शीतलहरको सकस,"भनिन्छ पुस फासफुस। तर, गरिबलाई यो महिना शीतलहरका कारण ज्यादै कष्टकर बन्ने गरेको छ। यस वर्षको पुस पनि कहरमै बितेको छ। मधेसलाई एक सातादेखि बाक्लो हुस्सु र कुहिरोले ढाकेको छ। जसकारण शीतलहरको कहर चलिरहेको छ। सप्तरीको तिलाठी कोइलाडी गाउँपालिका४ स्थित मुसहर टोलका १० वर्षीय सकलदेवले पुस २१ गते बुवा ४५ वर्षीय राजु भनिने देवु सदालाई गुमाए। देवुको चिसोले मृत्यु भएको भन्दै गाउँपालिकाले परिवारलाई राहत प्रदान गरेको छ। सकलदेवले चार वर्षअघि पुसमै आमा सौम्यादेवीलाई गुमाएका थिए। शीतलहरकै कारण दुवै जनाले ज्यान गुमाएको स्थानीयवासी बताउँछन्। विष्णुपुर गाउँपालिका१ मा सुतेको अवस्थामा पुस ८ गते जाडोले कठ्यांग्रिएर ४७ वर्षीय प्रेम यादवको मृत्यु भएको सप्तरी प्रहरीका प्रमुख एसपी अविनारायण काफ्लेले बताए। शीतलहरले अन्य कतिपय विपन्न परिवारका सन्तानलाई अनाथ पारे पनि घटना सार्वजनिक हुन नसकेको सुरुंगा नगरपालिकाका विश्वेन्द्र पासवानको भनाइ छ। दिउँसो पनि तात्न नपाएको शरीर राति बाक्लो ओढ्ने नभएपछि झन चिसो भई सुतेकै बेला कतिपयको ज्यान जाने गरेको चिकित्सक बताउँछन्। चिसोबाट ज्येष्ठ नागरिक, बालबालिका र दैनिक मजदुरी गरेर जीविका चलाउने वर्ग बढी प्रभावित हुने गरेको डाक्नेश्वरी नगरपालिका६ का ७० वर्षीय नारायण दासको भनाइ छ। निरन्तरको कठ्यांग्रिँदो जाडो, चिसो हावा, शीतलहर, हुस्सु र बाक्लो कुहिरोका कारण वातावरण बिग्रेर चौपाया पशु, पन्छी तथा बालीनालीसमेत प्रभावित भएका छन्। सहरी तथा ग्रामीण भेगमा चहलपहलमा कमी आएको छ। बाक्लो कुहिरोका कारण यातायातका साधन कम चल्न थालेका छन्। ऊनी कपडाको बिक्री बढेको छ। गरिबहरू भने दिनभर आगो तापेर बस्ने गरेका छन्। बिहानदेखि बेलुका अबेरसम्म चिया पसलमा अत्यधिक भीड हुने गरेको राजविराजका व्यवसायी महेन्द्र साहले बताए। अस्पताल, प्राथमिक स्वास्थ्य केन्द्रलगायत स्वास्थ्य चौकीमा विभिन्न किसिमका बिरामीको संख्या बढेको चिकित्सक बताउँछन्। आर्थिक रूपले कमजोर व्यक्तिहरू जाडोको मारमा परेको चिकित्सक डा मनोज यादवले बताए। उनका अनुसार चिसोका कारण बालबालिका, वृद्धवृद्धा र सुत्केरीमा रुखाखोकी, ज्वरो, दम, हातगोडा सुनिने, दुख्नेलगायत समस्या देखिएको छ। तापक्रम कम भएपछि श्वासप्रश्वास, रक्तसञ्चारमा समस्या हुने र मुटुले समेत काम गर्न छोड्ने डा यादवको भनाइ छ। विपन्न समुदायका बालबालिकाको पठनपाठनमा समस्या हुँदै गएको र सामुदायिक विद्यालयमा विद्यार्थीको संख्या आधा घटेको बोदे बर्साइन नगरपालिका८ स्थित राजाजी जनता माविका प्रधानाध्यापक सत्यनारायण यादवले बताए। अधिकांश विपन्न वर्गका विद्यार्थीसँग जाडो छल्ने लुगा नहुँदा हाजिरी अनुपात ह्वात्तै घटेको उनको भनाइ छ। चिसोले मधेसमा धेरैको ज्यान जानुका पछाडि चेतनाको कमी पनि कारण भएको प्रमुख जिल्ला अधिकारी भूपेन्द्र थापा बताउँछन्। खासगरी तातो खाने, पहिला नै न्यानो लुगाको जोहो गर्ने बानी नरहेको र कतिपय त किन्न नै नसक्ने अवस्थाको पनि रहेको उनको भनाइ छ। धनुषाको लक्ष्मीनियाँ गाउँपालिका२ स्थित मुसहरी टोलकी ६० वर्षीया श्रीवती सदा शीतलहरको कहर भोग्ने विपन्नमध्ये एक हुन्। आगो ताप्न दाउरा छैन। पराल तापेर गुजारा गर्नपर्छ। त्यो पनि मालिकसँग मागेर ल्याउँदै काम चलाउँदै छु। आफ्नो खेतबारी छैन। सधैं अरूको भरमा बाँच्नुपर्छ, उनले भनिन्, आर्थिक अवस्था कमजोर छ। ज्याकेट, कम्बल किन्न सक्दैनौं। अब कमजोर भएँ। ममा शक्ति छैन। सरकारले हामीलाई दिँदैन। कसरी खान्छौं, कसरी सुत्छौं, त्यो हामीलाई नै थाहा छैन। उनका अनुसार चमार, डोम, मुसहर समुदायको बसोबास रहेको बस्तीमा कपडा नभएर थरथर काम्दैै गरेको धेरै परिवार छ। घरको झुप्रोमा पराल नै ओछ्याउने, परालकै सुकुलमा सुत्ने र ओढ्ने गरेको छ, उनले भनिन्, आर्थिक अवस्था कमजोर छ। दाउरा किनेर सधैं खाना पकाउन सकिँदैन। परालकै सहारामा खाना पकाउनुपर्छ।सप्तरीको तिलाठी कोइलाडी गाउँपालिका८ तोपामा कपडा अभावमा आगो तापेर शरीर न्यानो पार्दै स्थानीयवासी । तस्बिर : मनोहर पोखरेल परालको सुकुल ओछ्याएको देखाउँदै मरनीदेवी सदाले भनिन्, घरमा केही छैन, रातमा परालको सुकुल ओडेर सुत्छौं। मानिसहरू भन्छन् गाउँगाउँमा सरकार आयो। तर, हामीलाई कसैले केही दिएन। सहर बजारतिर कम्बल बाँडेको सुनिन्छ। तर, यहाँ कोही आउँदैन। हामीसम्म त्यो आइपुग्दैन, हामीलाई कसले हेर्दिने ? जनकपुरधाम उपमहानगरपालिका१४ मुजेलियाका पुलकित सदाले गरिबलाई शीत छल्न मुस्किल रहेको बताए। फुसले छाएको घर देखाउँदै उनले भने, यी हेर्नहोस् वर्षौंदेखि हाम्रो घर यस्तै छ। यहाँ बसेको धेरै भयो। तर, कसैको आँखा परेको छैन। न गतिलो ओत छ, न आङ ढाक्ने कपडा नै। काम पाएको दिन चुल्हो बल्छ। नत्र भोकै सुत्छौं। बस्तिकी शिवो सदायले जाडोयाममा पराल सिरक र डस्ना बनाएर सुत्ने गरेको बताइन्। पराल दिनुपर्छ भन्ने सर्तमा मालिकको धान काट्न गएको उनको भनाइ छ। जनकपुर उपमहानगरपालिका १ धर्मवान टोलस्थित मुसहर बस्तीमा त्रिपालमुनि जाग्राम बसेर घुर ताप्दै रात काट्नुपरेको शविशक्ति सदाले बताइन्। उनी मात्रै होइन, ममता मल्लिक, इन्दल, निर्मला, बिनिता, तेततरी, कञ्चल सदालगायत सय घरपरिवारको अवस्था दयनीय छ। स्थानीयवासी लीला मेस्तरले भनिन्, जाडोको समयमा बिहान साँझ जसोतसो रहेका छौं। सरकारले जाडो पीडित परिवारलाई दिने भनेको राहतको नाममा केही पाएका छैनौं। चुनावमा सधैं भोट देउ कि देउ भने। तर, अहिले दुःखपर्दा कोहीले पनि सोधी खोजी गरेनन्। अहिले हामीलाई गतिलो कम्बल दिएहुन्थ्यो, नि ! सरकारले गतिलो कम्बल दिए, कम्तीमा राम्रोसँग सुत्न त पाउँथ्यौं नि ! सर्लाहीमा कठ्यांग्रिँदो चिसोका कारण स्थानीयवासी घरबाट बाहिर निस्कन सकेका छैनन्। आआफ्नो कामधन्दा छोडेर घरभित्र बस्न बाध्य बनेका छन्। बालबालिका र ज्येष्ठ नागरिक सबैभन्दा बढी प्रभावित छन्। दैनिक मजदुरी गरेर जीविकोपार्जन गर्ने विपन्न परिवार झनै समस्यामा परेका छन्। मलंगवा, चक्रघट्टालगायत स्थानीय तहले आआफ्नो पालिकाको सामुदायिक विद्यालयमा बिदासमेत दिएका छन्। किनमेल गर्ने ग्राहक नहुँदा बजार पनि सुनसान देखिएका छन्। व्यापार मन्द रहेको व्यापारी बताउँछन्। मलंगवा नगरपालिका४ का ४५ वर्षीय तिलाई पासवानले घरबाहिर गएर काम गर्न नसकेको बताए। उनले भवन निर्माणको काम गर्दै आएका छन्। दिनभरि न्यानो कपडा ओढेर र आगो तापेर घरमै बस्दै आएको उनको भनाइ छ। धेरै दिन यस्तै रह्यो भने हातमुख जोड्न पनि समस्या हुन्छ, पासवानले भने, स्थानीय तहले विपन्न परिवारलाई राहतको व्यवस्था गर्नुपर्छ। चक्रघट्टा गाउँपालिका७ पटेर्वाका राजकुमार माझीले चिसोका कारण मुसहर समुदाय निकै प्रभावित बनेको बताए। उनका अनुसार गाउँमा चार दर्जनभन्दा बढी मुसहर परिवारको बसोबास छ। सबैले दैनिक ज्याला मजदुरी गरेर नै जीवन निर्वाह गर्ने गरेका छन्। तर, चिसोका कारण कोही पनि काममा जान सकेका छैनन्। उनीहरू अधिकांश इँटाभटामा काम गर्छन्। यस्तो चिसोमा इँटा बनाउने काम गर्न समस्या छ। तर, घरपरिवार चलाउन केही व्यक्ति ज्यानलाई नै जोखिममा राखेर काम गर्ने गरेको माझीले बताए। कही कतैबाट न्यानो कपडाबाट र आगो ताप्नका लागि काठका व्यवस्था गरिएको छैन। घरमा भएको पराल जलाएर आगो ताप्ने गरेको उनको भनाइ छ। जिल्ला बिपद व्यवस्थापन समितिले केही स्थानमा राहतस्वरूप न्यानो कपडा बितरण गरेको प्रमुख जिल्ला अधिकारी थानेश्वर गौतमले बताए। संघ र प्रदेश सरकारबाट प्राप्त रकमबाट राहतका सामान किनेर बाँड्ने तयारीमा रहेको गौतमको भनाइ छ। सप्लार्यस खोजेर समान खरिद गर्ने तयार गर्दै छौं, उनले भने, केही सप्लार्यस आएको थियो। तर, उनीहरूको सामान चित्त बुझ्दो नभएपछि खरिद गर्न सकेनौं। स्थानीय तहलाई पनि राहत सामग्री बितरण तथा ठाउँठाउँमा आगो ताप्नका लागि आवश्यक व्यवस्था गर्न आग्रह गरिएको गौतमले बताए। केही समाजसेवीले आफ्नै पहलमा न्यानो कपडा तथा दाउरा बितरण गरेका छन्। केही स्थानीय तहले आफ्नो पालिकामा काठको मुढा बितरण गरे पनि त्यो अपुग भएको स्थानीयवासीको भनाइ छ। जिल्लामा चिसोका कारण ६ जनाले ज्यान गुमाइसकेका छन्। मधेस प्रदेश सरकारले शीतलहरबाट हुन सक्ने सम्भावित जोखिम व्यवस्थापनका लागि आठवटै जिल्लाका विपद् व्यवस्थापन समितिलाई ८ लाखका दरले रकम उपलब्ध गराउने निर्णय गरेको छ। प्रदेश विपद् पीडित उद्यार तथा राहत कोषबाट प्रदेशका आठवटै जिल्लामा विपद् व्यवस्थापन समितिलाई सो रकम उपलब्ध गराइने निर्णय गरिएको हो। उक्त रकम अपुग भएमा मागको आधारमा मन्त्रालयको निर्णयबाट थप रकम उपलब्ध गराउन सकिने जनाइएको छ। विपद् जोखिम न्यूनीकरण तथा व्यवस्थापन नियमावली, २०७६ को नियम १६ को उपनियम (२) मा भएको व्यवस्था बमोजिम जिल्ला विपद् व्यवस्थापन समितिबाट गत आर्थिक वर्ष २०७८७९ मा भएको कामको एकमुस्ट वार्षिक प्रतिवेदन हालसम्म प्राप्त नभएकाले सोही नियमावलीको नियम १६ को उपनियम (३) मा भएको व्यवस्थाबमोजिम प्रदेशको एकमुष्ट वार्षिक प्रतिवेदन तयार गर्न कठिनाइ भएकाले प्रदेशका सबै जिल्ला विपद् व्यवस्थापन समितिलाई सो अनुसारको विवरण पठाउन अनुरोधसमेत गरिएको गृहमन्त्री भरतप्रसाद साहले बताएका छन्। यसका साथै मधेस प्रदेश सरकारले विपद्बाट प्रभावितहरूको तथ्यांक अधावधिक गर्न मधेस प्रदेशका सुरक्षा निकायहरूको प्रतिनिधि र मन्त्रालयको प्रतिनिधि रहेको कार्यदल गठन गरी जिल्ला विपद् व्यवस्थापन समिति र स्थानीय विपद् व्यवस्थापनसँग समेत समन्वय गरी जोखिम भएका व्यक्तिपरिवार तथा उद्यार एवं राहत वितरणसम्बन्धी तथ्यांक अद्यावधिक गर्ने निर्णयसमेत गरेको छ। न्यानो पाउन घुरको भर केही दिनदेखि निरन्तर हुस्सु र चिसो हावाका कारण जनजीवन प्रभावित बनेको छ। जसबाट विपन्न परिवार सबैभन्दा बढी समस्यामा परेका छन्। मोरङको बूढीगंगा गाउँपालिका३ की ५५ वर्षीया फेकनी रिसिदेव शीतलहरको असरबाट जोगिन दिनभर घुर ताप्छिन्। नहरको डिलमा बिहान ४ बजेदेखि बेलुकासम्म परिवारका सात सदस्यसहित आगो तापेर बिताउने गरेका छन्। घुर बाल्न साहूबाट पराल र भुस मागेर ल्याउनुपरेको उनले बताइन्। सानासाना नातिनीहरू छन्। घुर नबाले चिसोले कठ्यांग्रेर मृत्यु हुन्छ, उनले भनिन्, कोही हाम्रो अवस्था बुझन आउँदैन। मोरङको बुढीगंगा गाउँपालिका३ स्थित नहर डिलमा बस्दै आएका सुकुम्बासी परिवार घुर ताप्दै। ५० वर्षीय हरिनारायण रिसिदेवले दुईतीन परिवार मिलेर घुर ताप्ने गरेको सुनाए। काम छैन। खान त ऋण नै लिनुपर्ने अवस्थामा कहाँ जाने र के गर्ने अन्योलमा हामी छौं, उनले भने। नहरको डिलमा ऐलानीमा बसेका करिब १ सय ५० घर सुकुम्बासी परिवारको दिनचर्या नै यस्तै छ। वडा नम्बर ४ का ६८ वर्षीया शान्ति चौधरीले भनिन्, हाम्रो पीडा बुझन कोही आउँदैन्। न्यानो लुगा मात्र दिए पनि हुन्थ्यो। काम गरेर पेट फाल्न नै धोधो रहेकाले लुगा किन्न समस्या भएको उनले सुनाइन् । अर्की स्थानीयवासी लखन्तरी चौधरीले पराल जोगाएर राखेकाले चिसोबाट जोगिएको बताइन्। मालिक र साहूसँग जति गुहार गरे पनि लुगा किन्न पैसा नदिने गरेको उनको दुखेसो छ। भनिन्, हामीलाई आगो बाल्न पराल दिनसमेत आलटाल गर्ने गरेको छ। कम्तीमा दाउराको व्यवस्था मिलाइदिए चिसोबाट जोगिन सहयोग पुग्थ्यो। बालबच्चा र ज्येष्ठ नागरिकलाई सबैभन्दा बढी समस्या भएको स्थानीयवासी रमेश थारुले बताए। छिमेकीसँगै पराल बालेर आगो तापिरहेका उनले भने, जाडोका कारण धेरै समस्या भएको छ। न्यानो कपडाको अभावमा कसरी जाडो कटाउने भन्ने पिरलो भएको छ। उनका अनुसार मुसहर बालबालिका सबैभन्दा बढी प्रभावित छन्। भने, राज्यले केही राहतको व्यवस्था गर्नपर्ने हो। तर, अहिलेसम्म तीनै तहको सरकारको ध्यान विपन्न नागरिकप्रति गएको छैन। मनिका झाजनकपुरधाम, गोविन्द महतोजनकपुरधाम, मनोहर पोखरेलराजविराज,सुनिल ठाकुरमलंगवा, जितेन्द्रनारायण ठाकुरविराटनगर"
"दुर्गममा पानीको हाहाकार, आयोजना अलपत्र","गोरखा : हरेक वर्ष बर्खा लागेपछि धार्चे२ केरौंजा गाउँमा बाढीपहिरो चल्छ। सात वर्षदेखि डेढ सयभन्दा धेरै घर बाढीपहिरोले बगाइसकेको छ। ५ सय १८ घरधुरीमध्ये सरकारको सहयोगमा १ सय ३७ घर लामाबेंसीमा स्थानान्तरण भएका छन्। गाउँ छाड्न अस्वीकार गरेका केरौंजावासी खानेपानी अभाव झेलिरहेका छन्। पानी छैन भनूँ गाउँ बगाउने पानी छ। छ भनूँ मान्छेले खाने पानी छैन, वडाध्यक्ष सरोज गुरुङ भन्छन्। त्यसअघि सञ्चालित खानेपानी आयोजना २०७२ सालको भूकम्पले नष्ट पारिदिएको थियो। त्यसपछि एक सामाजिक संस्थाले पाइप मात्र उपलब्ध गराएको थियो। त्यही पाइपमा ल्याएको पानी गाउँको दुई ठाउँमा खुला धारा बनाइएको छ, स्थानीयवासी अर्जुन गुरुङ भन्छन्, ५ सय घरधुरीले त्यही दुइटा धाराको प्रयोग गर्छन्। साह्रै समस्या छ। सरकारले सुरु गरेको आयोजना पनि लथालिंग छ। गाउँमा चर्कै समस्या भएपछि गण्डकी प्रदेश सरकारले २०७७७८ मा केरौंजा बृहत् खानेपानी आयोजना आरम्भ गर्यो। ५ सय १८ घरधुरी लाभान्वित हुने गरी दुई वर्षअघि सुरु गरिएको आयोजनाको प्रगति नहुँदा उपभोक्ता समस्यामा छन्। उक्त आयोजना कता अड्केको हो भन्नेबारे जनप्रतिनिधिले खोजतलास गरिदिनुपर्ने स्थानीय इन्द्र गुरुङको भनाइ छ। ४ करोड रुपैयाँको खानेपानी आयोजना दुई वर्षदेखि अड्केको छ। कहाँ अड्केको हो भनेर बुझ्न वडाध्यक्षभन्दा माथि हाम्रो पहुँच छैन, उनी भन्छन्, भर्खर चुनाव सकिएको छ। जनप्रतिनिधिले यसको बारेमा खोजतलास गरेर जहाँ अड्केको भए पनि काम छिटोछरितो हुने वातावरण गरिदिनुहुन्छ कि भन्ने आशा गर्छु। आयोजना दिने सरकारले बजेट नदिने गरेका कारण प्रगति नभएको वडाध्यक्ष गुरुङको भनाइ छ। तीनचार वर्षदेखि केरौंजा बृहत् खानेपानी योजना भनेर चालू छ, उनी भन्छन्, छ न त छ तर कता छ, कता छ ? बजेटै आउँदैन रहेछ। पाँच करोड लागत स्टिमेट गरिएको योजना हो। तर, यस वर्ष जम्मा १० लाख मात्र आएको छ। यस्तो तालले आयोजना सम्पन्न हुन ४०५० बर्ष लाग्छ। दुर्गम केरौंजाका बासिन्दाको पानीको समस्यालाई मध्यनजर गरी सम्बन्धित निकायले छिटोभन्दा छिटो आयोजना सम्पन्न गर्नुपर्ने माग रहेको उनको भनाइ छ। प्रदेश सरकारले ३ सय ७७ घरधुरीका लागि ३ करोड २७ लाख रुपैयाँको केरौंजा बृहत् खानेपानी योजना स्किम १ सञ्चालन गरेको थियो। त्यस्तै लामाबेंसीका १ सय ३७ घरधुरीका लागि स्किम २ सञ्चालन गरेको थियो। खानेपानी डिभिजन कार्यालय गोरखाका अनुसार स्किम १ मा मुहान र रिजर्भ ट्याङ्क निर्माणको काम भएको छ। स्किम २ मा भने मुहानको मात्र काम भएको छ। ५ सय १८ मध्ये ३ सय ७७ घरधुरीका लागि र १ सय ४१ घरधुरीका लागि दुइटा स्किम बनाएर काम सुरु गरिएको हो, कार्यालय प्रमुख किरण पौडेल भन्छन्, स्किम १ मा मुहानको ट्याङ्की र त्यहाँदेखि रिजर्भ ट्याङ्कीसम्मको काम सम्पन्न भएको छ। स्किम २ माचाहिँ मुहानको ट्याङ्की बनाउने काम मात्र भएको छ। तीन करोड २७ लाख रुपैयाँ लागत अनुमान गरिएको सो आयोजनामा पहिलो बर्ष ४७ लाख रुपैयाँ मात्र निकासा आएको र दोस्रो वर्ष २३ लाख अनुदान आएको उनको भनाइ छ। यो वर्ष त झन् जम्मा १० लाख मात्र आएको छ। बढाएर काम गरे भने २० लाख निकासा दिने वातवरण बनाउन सकिएला, उनी भन्छन्।"
"भत्ता होइन, कपडा र खाद्यान्न देऊ","हिजोआज के गर्दै हुनुहुन्छ ? के गर्नु ? इलमले बाँच्या छौं। काठका कोसी बनाउने काम आजकाल त पातलो भयो। बस्तीमा चामलको समस्या छ। भत्ता पनि नआउन्या भयो। सरकारले भत्ता रोक्न लाग्यो भन्छन्। भत्ता नआएर अहिले तनाव हुन लाग्याथ्यो। पहिला त यो भत्ता, चामल, कपडा आयाथ्यो। आजभोलि केही पनि आउँदैन भन्न खोज्या छन्। यस्तो भयो भन्देखिलाई मलाई समस्या हुन्छ। राउटे बस्तीका ठूला समस्या के के हुन् ? बस्तीमा त शिशूहरूको मृत्यु हुन थाल्यो नि ? मर्न थालेका छन्। अब किन मरेका होलान् र, त्यही काल आएर त होला। अस्पतालमा सुत्केरी गराएर बच्चाहरू बचाउन सकिन्छ की ? त्यो त सकिन्न होला। अस्पतालमा गएर सुत्केरी गराउन मेरो जनताले मान्नुपर्यो नि पहिला। त्यसका लागि त पहिला मैले मेरो जनतासँग सल्लाह गर्नुपर्छ। सल्लाह सुझाव नगरी त काम हुँदैन। मैले एक्लैले भनेर हुँदैन। एक्लैले भन्दा कसैले राम्रो मान्छ। कसैले राम्रो मान्दैन। पहिला सल्लाह गर्नुपर्छ। सल्लाह नगरी त काम हुँदैन फेरि। सल्लाह गरेपछि सबैलाई राम्रो हुन्छ। काठका भाँडा बनाउन किन कम भयो त ? पुर्खादेखि त्यो कोसी बनाउँथ्यौं। आजभोलि कम भयो। काठका कोसी, खाट, मधुस र पिर्का बनाउँथ्यौं। आफूलाई चाहिएको चिज बनाउँथ्यौं। काठको सामान बनाएर गाउँमा पठाउथ्यौं। धान, गहुँ, जौँ ल्याएर खाइन्थ्यो। आजभोलि त चामल आउन थाल्यो। खान मिले त भइहाल्यो नि। संस्थाले चामल दिन्छन्। खान मिल्यो र आराम गरी बसे त रमाइलो हुन्छ। ज्यान पनि सन्चो हुन्छ। पहिला त्यो काम गर्दा धेरै दुःख हु्न्थ्यो। आजभोलि त त्यति पसिना बगाउनु परेको छैन। पहिलाको काम छोडेपछि आजभोलि फेरि त्यही काममा लाग्न त गाह्रो हुन्छ नि। समस्या हुन्छ। आजभोलि सरकार र संस्थाहरूले चामल दिन थालेपछि त काम गर्न छाड्यौं। हाम्रो जनता आराम गरेर बसेका छन्। काम नगरेर बस्ने अवस्था ल्याएर सरकारले हामीलाई बिगारेको हो। सरकारले चामल र पैसा नदिए त हाम्रो जनता पनि दुःख गरेर खान्थे नि। तपाईंहरू मदिरा सेवन धेरै गर्न थाल्नुभयो। कसरी यस्तो भयो ? अब माघीपछि रक्सी बन्द गरिदिने सोचेको छु। माघीमा नदीमा गएर नुहाउने, हामी पनि नुहाउनु पर्यो। हजुरले पनि नुहाउँछ ? नेपाल सरकारको प्रधानमन्त्रीले पनि नुहाउनुहुन्छ होला। नुहाएर रमाइलो नाचगान गर्दै आफ्नो पुरानो खेल खेल्छौं। त्यसपछि रक्सी खान बन्द गरिदिने हो। रक्सी नखानुपर्ने हो। रक्सी खायो भने त भित्र क्यान्सर हुन्छ भन्छन्। त्यसैले माघी मनाएर रक्सी बन्द गराउने अब। अब दुई दिनसम्म जनतालाई बस्तीबाट बाहिर पनि जान नदिने हो। हामीले माघीपछि जनतालाई बाहिर जान पाउँदैनौं भनेर खबर दिएका छौं। जनताले पनि हुन्छ भन्या छन्। बरू घरकै जाँड खाने। तर, बजारको रक्सी अब नखाने। बजारको रक्सीले त हामीलाई सक्न लाग्यो। सरकारले दिने भत्ता सबै रक्सीमै सकिन्छ हो ?यही समस्या छ। नगद दिएपछि जनताले बजारमा गएर रक्सी खान्छन्। त्यसकारण मैले भन्दै आएको छु, अब सरकारले हामीलाई नगद होइन, चामल र कपडा दिनुपर्छ। खाना र लाउने कपडा पाए राउटेलाई अरू के चाहियो र ? लगाउने कपडा चाहियो, खाने चामल चाहियो। पैसा नै किन चाहियो ? यो कपडा लाउन पायो भने त तातो पाउँछ। राउटेमा अरू केही कारोबार हुँदैन। हाम्रा ठूला पर्वहरूमा खसी, बाख्रा र कुखुरा देऊ। यो भत्ताले त हो नि रक्सी खान थालेको। धेरै मदिरा खाएर सुत्दा राउटेहरू आगोमा जलेका छन्, अब कसरी रोक्नुहुन्छ ? हो। पहिला कपिललाई त्यस्तै भयो। ऊ मेरो साला हो। आगोमा जलेर घाइते भयो। केही वर्षपछि उनको निधन भयो। अहिले फेरि नारायण जलेर घाइते भएको छ। ऊ मेरो भाइ हो। उपचारका लागि काठमाडौं लगेका छन्। त्यो आयो भने जनतालाई अब रक्सी नै खान बन्द गराउने हो। अब कोही पनि एक्लै बजार जान पाउँदैनन्। लुकेर गयो भने कारबाही पनि गर्ने हो। राउटेको कारबाही भनेको समाज बसेर जवाफ दिने। खान नदिएपछि त समस्या समाधान हुन्छ। मुखियाले भनेको पनि टेर्न छाडेछन् नि ? किन मान्दैनन् ? त्यो सबै रक्सी खाएर हो। रक्सी खाएको मान्छे त बौलाउँछ नि। केही थाहा पाउँदैन। रक्सीले छोडिसक्यो भने त हात जोड्छ्। रक्सीले मेरा जनतालाई पनि अटेरी बनायो। अचेल जंगलमा कन्दमूल पाउन छोडेको हो ? अहिले पाउँदैन। अचेल राउटेहरू ठूला फाँट खोजेर बस्न थालेका छन्। जंगलमा बसेको भए त पाउँथ्यो होला। जंगलमा गएपछि त कन्दमूलहरू खान मिल्छ। यता जंगल नभएको बजार, शहर बजार, नांगो ठाउँ, फाँटको ठाउँमा कन्दमूल हुँदैन। कन्दमूल हुने त जहाँ जंगल बाक्लो भयो त्यहाँ पाउँछ। त्यस्तै, यो त माथिमाथि, खोलामाथि, लेकमा पाउँछ। अनि किन बजारको छेउछाउ बस्न थाल्नुभयो त ? बजार नजिक हुँदा कपडा र चामल किन्न सजिलो होला कि भनेर बस्न थालेको हो। पहिला हाम्रा धामी थिए। झारफुक गर्ने। धामी पनि मरिहाल्यो। अब एउटै धामी छ। पहिला तीनचार धामी थिए। कपाल दुख्यो, ज्वरो आयो, ज्यान दुख्यो, पेट, जुनै आङ बिसन्चो हुँदा धामीले झारफुक गर्थे। अहिले त अस्पतालमा गएर उपचार हुन्छ। त्यसैले हामी बजार र सडकको छेउमा बस्न थालेको हो। पैसा छुँदा पाप लाग्छ भन्ने मान्यता थियो। अहिले त पैसाकै पछि लाग्न थाल्नुभयो नि ? त्यो धेरै पहिलाको कुरा हो। अहिले त मान्छेको नयाँ सोच भयो। नयाँ पुस्ताले काठको काम नै गर्दैन। काम नगरेपछि खानलाई त पैसा चाहियो नि। पैसा नभएर नहुने अवस्था आयो। पैसा भयो भने त जंगल जानु नपर्ने भयो। अहिले पैसा भएपछि हातहातै बजारमा चामल किन्न पाइन्छ। पैसा भएपछि कपडा सजिलै पाइन्छ। राउटेलाई सजिलो भयो नि अहिले त। सरकारले घर बनाइदिएमा एकै ठाउँमा बस्नुहुन्छ त ? यो विस्तारै हुने कुरा हो। यो कुरा मैले मात्र भनेर हुँदैन। हाम्रो चलन छ, हामी मान्छे मरेको ठाउँमा दिन बिताउन सक्दैनौं। हामी बसेको ठाउँमा हाम्रो समुदायको कसैको मृत्यु भयो भने त्यो बस्ती छाडेर जान्छौं। अब सरकारले एक ठाउँमा घर बनाएपछि हामी त्यहाँ कसरी बस्ने ? यहीकारण हो, राउटले घरबास नगर्ने। मान्छे ढुंगो जस्तो होइन क्यारे। मान्छे बुढेशकाल लागेपछि त मरिहाल्छ। हजुरले मान्छे मरेपछि पोल्नुहुन्छ। हामी त यहाँबाट परसम्म लिएर खाल्डो खनेर गाड्छांै। त्यसपछि त्यो ठाउँलाई हामी हेर्दैनौं। त्यो ठाउँमा हेर्दा अर्को मान्छे पनि मर्छ भन्ने हाम्रो विश्वास छ। पुर्खादेखि मान्दै आएको राउटेको चलन हो यो। राउटेले एकै ठाउँमा बस्न सम्भव छैन। एकै ठाउँमा बसेर दिन बिताउनुपर्यो भने राउटे सकिन्छ। सरकारले राउटेका लागि के गरिदिए हुन्थ्यो जस्तो लाग्छ ? हिजोआज त सरकारले नै हेरेको छ। भत्ता दिएकै छ। संस्थाले चामल दिएकै छन्। सरकारले अब त्यो चामल, लुगालत्ता र कपडा दिए पुग्छ। अरू त राउटेलाई केही चाहिएको छैन। ठूला सरकारी अस्पताल गयो भने त्यहाँ पैसा लाग्दैन। तर, निजी अस्पतालमा उपचार गर्न जाँदा पैसा माग्छन्। हो त्यही भएर हाम्रो उपचार सबै ठाउँमा निःशुल्क होस्। खान, लाउन र उपचार भएपछि पुगिहाल्छ नि।"
कांग्रेसको गुन तिर्न चाहन्छन् प्रधानमन्त्री,"काठमाडौं : प्रधानमन्त्रीलाई कांग्रेसले विश्वासको मत दिएपछि सत्तारुढ गठबन्धनको भविष्य के होला ? राष्ट्रपति र सभामुख अब के एमालेले नै पाउला ? यस्ता आमप्रश्नबीच प्रधानमन्त्री पुष्पकमल दाहालले स्वयम् यसमा संशय पैदा गराएका छन्। देशका केही सम्पादकसँग शनिबार अपराह्न अन्तरक्रिया गर्दै उनले नयाँ परिस्थितिमा नयाँ नै ढंगले सोच्नुपर्ने बताए। विश्वासको मत दिएर कांग्रेसले लगाएको गुन आफूले पनि तिर्नुपर्ने उनको आशय थियो। कांग्रेसले पनि मलाई विश्वासको मत दियो। कांग्रेस अब यो लाइनमा आइसकेपछि उप्रति मेरो पनि दायित्व हुने नै भयो, उनले भने, ओलीजी र मैले सरकार बनाउने सहमति गरेपछि कांग्रेस स्वतः प्रमुख प्रतिपक्ष बन्छ भन्ने कल्पना गरिएको थियो। तर, अवस्था परिवर्तन भयो। अब फरक तरिकाले सोच्नु त पर्यो नि ! राष्ट्रपति र सभामुखको विषयमा एमालेसँग कुनै सहमति नभएको दाहालले दाबी गरे। परमादेशबाट केपी ओली सरकार ढालेर शेरबहादुर देउवालाई प्रधानमन्त्री बनाएपछि कांग्रेसमाओवादीलगायत पाँच दलीय गठबन्धन बलियो बनेको थियो। त्यसले डेढ वर्ष बिनामनमुटाब सरकार चलायो। स्थानीय र आमनिर्वाचनमा त्यही गठबन्धन कायम रह्यो। अरू थपथाप गर्दा सजिलै बहुमत पुग्ने अवस्थामा परिणाम आए पनि देउवाले दाहाललाई पहिलोपटक प्रधानमन्त्री दिन इनकार गरे। झ्वाँकिएर बालकोट पुगेका दाहाललाई एमाले अध्यक्ष ओलीले प्रधानमन्त्री बनाइदिए त्यस सँगै राजनीतिले नयाँ समीकरण समात्यो। नेकपा विभाजनपछि पुनः वाम गठबन्धनको सरकार बन्यो। दाहाललाई प्रधानमन्त्री दिँदा ओलीले एमालेको भागमा राष्ट्रपति र सभामुख राखेको भनिएको थियो। त्यससँगै राजनीतिले नयाँ तरंग लिएको थियो। एकाएक कांग्रेसले प्रधानमन्त्रीलाई विश्वासको मत दिएपछि त्यसको अन्तर्य के हुन सक्छ भनेर अनेक अड्कलबाजी सुरु भएका छन्। ओलीजी र मैले सरकार बनाउने सहमति गरेपछि कांग्रेस स्वतः प्रमुख प्रतिपक्ष बन्छ भन्ने कल्पना गरिएको थियो। तर, अवस्था परिवर्तन भयो। अब फरक तरिकाले सोच्नु त पर्यो नि !पुष्पकमल दाहाल प्रचण्ड, प्रधानमन्त्री कांग्रेसमा वरिष्ठ नेता रामचन्द्र पौडेलले राष्ट्रपति हुने तीव्र आकांक्षा राखेका छन्। बदलिँदो परिस्थितिमा उनले राष्ट्रिय सहमतिको सरकारको पैरवी मात्र गरेका छैनन् भेटघाट पनि बढाएका छन्। यसै सन्दर्भमा प्रधानमन्त्रीको अभिव्यक्तिले अर्को तरंग ल्याएको छ। प्रधानमन्त्री दाहालका अनुसार उनले माघ ३ गते सर्वदलीय बैठक राख्दै छन्। त्यसमा राष्ट्रपति र सभामुख कुन दललाई, किन दिने भन्नेबारे छलफल गराउन चाहेका छन्। उक्त सर्वदलीय बैठक एमाले अध्यक्ष ओलीसँगको सहमतिमै तय गरिएको उनको दाबी छ। तर, बालकोट स्रोतले त्यसको खण्डन गरेको छ। यस विषयमा ओली असन्तुष्ट रहेको स्रोतले जनायो। प्रधानमन्त्रीले विश्वासको मत लिएलगत्तै सरकारले पूर्णता पाउने भनिएको थियो। ओलीदाहाल दैनिक भेटघाट र छलफल भए पनि मन्त्रालय भागबन्डा मिल्ने सकेको छैन। यसलाई बदलिँदो राजनीतिक परिस्थितिको उपजका रूपमा धेरैले आशंका गरेका छन्। तर, प्रधानमन्त्री दाहालले भने, त्यस्तो केही होइन। दुई, तीन दिनमै सरकारले पूर्णता पाउने छ। राजनीतिले सही बाटो नलिँदा कर्मचारीतन्त्रले अधिकतम क्षमता प्रयोग गर्न नसकेको प्रधानमन्त्रीको ठम्याइ छ। म यसपाली परिणाममुखी काम गर्न चाहन्छु। सानातिना झमेलामा पर्दिन र अल्झिन्न पनि, उनले भने, सिंंहदरबारमा नै गएर पूर्णरूपमा काम गर्छु र कर्मचारीतन्त्राका अन्योल र अस्थिरता हटाउन चाहन्छु। राजनीतिक दलहरूको कमजोरीका कारण कर्मचारीतन्त्र पनि कमजोर बनेको मेरो अनुभूति छ। तिनलाई सक्रिय गराउन चाहन्छु।"
थारू गाउँमा माघीको रौनक,"माघेसंक्रान्ति पर्व विभिन्न समुदायले आआफ्नो परम्पराअनुसार मनाउँछन्। माघीको दिन तिलको लड्डु, चाकु, घिउ, तरुल, शखरखण्ड, खिचडी खाने प्रचलन छ। माघलाई नयाँ वर्षका रूपमा पनि मनाउने भएकाले पश्चिम नेपालका थारू बस्तीमा माघी पर्वको छुट्टै रौनक हुन्छ। दाङ, बाँके, बर्दिया, कैलाली, कञ्चनपुर र सुर्खेतका थारू गाउँबस्तीमा माघ सुरु हुनुभन्दा केही दिनअघिदेखि नै माघीको उल्लास र चहलपहल सुरु भइसकेको छ। पुसको अन्तिमदेखि माघ महिनाको मध्यसम्ममा थारू समुदायले माघी पर्व धुमधामसँग मनाउँछन्। माघीदेखि नै समुदायमा नयाँ कामको सुरुवात र नयाँ व्यवस्था लागू हुने भएकाले यसलाई नयाँ वर्षको रूपमा समेत मानिँदै दाङका थारू अगुवा चूर्णबहादुर चौधरी बताउँछन्। माघ लागेपछि गाउँको नयाँ अगुवा (भल्मन्सा, मतहवा, बरघर)चुन्ने काम हुन्छ। गाउँको अगुवा ककन्दारदेखि चौकीदारसम्म चुनिने, वर्ष भरिकालागि कसलाई के जिम्मेवारी दिने, घरको मूली को बन्ने ? लेनदेन घर सल्लाह लगायतका विषयमा छलफल हुने भएकोले यसलाई नयाँ आर्थिक वर्षका रूपमा पनि थारू समुदायले लिने गरेको तुलसीपुर६ मोतीपुरका थारू अगुवा छोटीलाल चौधरीले बताए। थारूले माघीको अघिल्लो साँझ जिता मार्ने (सुँगुर वा बँगुर मार्ने) र रातभर नाचगान गर्ने प्रचलन छ। कामबाट मुक्त भएर तथा स्वतन्त्ररुपमा मनाइने भएकोले यसलाई मुक्ति दिवसका रूपमा पनि थारू समुदायले हेर्ने गरेको उनले बताए। थारू समुदायमा विशेष गरेर पुसको अन्तिम दिनदेखि माघीको प्रभाव देखिने गर्छ। अहिले थारू गाउँगाउँमा रातभर आगो बाल्ने चलनअनुसार दाउरा संकलन, पिसान कुटान, रंगरोगन, जाँड बनाउने ढिक्री पकाउने तथा खानाका विभिन्न पकवान पाकिरहेका छन्। मुख्य गरेर दाङको रिहार, बाह्रकुने लगायतका बराह क्षेत्रमा माघी विशेष हुने भए पनि यस वर्षको माघीमा भने यी धार्मिक स्थलहरू सुनसान छन्। गाउँभरिका मानिसहरू एकठाउँमा जम्मा भएर आगो तापेर रमाइलो गर्छन्। राति आगो ताप्ने, भाले बासेसँगै नदी, खोलामा नुहाउने गर्दछन्। नुहाएर आफूभन्दा ठूलासँग आशीर्वाद लिने र सानालाई स्नेह गर्ने चलन रहेको छ। २ गते गाउँको भेला बोलाएर अगुवा छान्ने र नीति नियम बनाउने चलन छ। त्यसपछि केही दिन नाचगान गरेर पर्व मनाउने चलन रहेको छ। माघीकै अवसरमा नाचिने माघी नाच, छोक्रा, हुर्दुग्वा, लठहवालगायतका नाचलाई नयाँ नीतिका साथ गाउँगाउँमा गरिन्छ। माघीकै अवसरमा घरघरमा नाचगान गरेर दक्षिणासमेत उठाउने चलन रहेको छ। समुदायमा युवायुवती माघी खेल्ने गरेका छन्। माघेसंक्रान्ति अर्थात् मकर संक्रान्तिको अवसरमा पश्चिम नेपालका थारू बाहुल्य क्षेत्रमा माघी मेला र महोत्सवहरू सुरु भएका छन्। बाँकेको राप्तीसोनारी गाउँपालिकाको वडा नं ३ वनघुस्रीमा चार दिने भुवरभवानी माघी मेला सुरु भएको छ। राप्तीसोनारी गाउँपालिका अध्यक्ष तप्तबहादुर पौडेलले शनिबार मेलाको उद्घाटन गरेका हुन्। भुवरभवानी मन्दिर क्षेत्रमा झन्डै पाँच दशकदेखि माघी मेला लाग्दै आएको छ। मेलामा खुला भलिबल प्रतियोगिता पनि आयोजना गरिएको छ। यसअघि थारू कल्याणकारी सभाले नेपालगन्जमा माघी महोत्सव आयोजना गरेको थियो। त्यसैगरी बर्दियाको पर्यटकीय नगरी ठाकुरबाबा नगरपालिकाको ठाकुरद्वारामा रहेको ठाकुरजीको मन्दिरमा परम्परागत धार्मिक मेला सुरु भएको छ। १२ औं शताब्दीमा मूर्ति स्थापना गरिएको ठाकुरबाबाको मन्दिर परिसरमा माघीको दिन धार्मिक मेला लाग्दै आएको ठाकुरद्वारा मन्दिर ब्यवस्थापन तथा विकास समितिका अध्यक्ष रुद्रबहादुर खड्काले जानकारी दिए। यो वर्ष करिब ६० हजार तीर्थालुहरू मन्दिरमा भित्रिने समितिको अनुमान छ। ठाकुरद्वारा मन्दिरमा लाग्ने मेला परम्परागत हो। थारू समुदायहरू माघी स्नान गरी जल ल्याएर ठाकुरजीको मूर्तिमा जल चढाएपछि माघी सुरु हुने परम्परा छ। माघीको अर्कोदिन थारू तथा मगर समुदायको नृत्य प्रस्तुति हुन्छ। त्यसपछि डेउढालगायत विभिन्न जातजातीका स्थानीय नृत्य प्रस्तुत हुन्छ। माघी मेलाकै अवसर पारेर मेला परिसरमा संरक्षणलगायत पर्यटनसम्बन्धी सचेतनामूलक कार्यक्रम पनि आयोजना गरिएको चोरी शिकार नियन्त्रण युवा परिचालन अभियानका अध्यक्ष हेमन्त आचार्यले बताए। त्यसैगरी थारू कल्याणकारीणी सभा बर्दियाले सदरमुकाम गुलरियाको टाउन हलमा माघ २ गते माघी महोत्सव आयोजना गर्दैछ। थारू समुदायको मौलिक कला, साहित्य र संस्कृति जगेर्नाका लागि महोत्सव आयोजना गरिएको सभाका अध्यक्ष वीरबहादुर चौधरीले बताए। माघी पर्वलाई लक्षित गर्दै बर्दियाको बारबर्दियास्थित कुमरागाउँमा सालिन नेपाल नामक संस्थाले सांस्कृति मेला तथा बर्दिया उद्योग वाणिज्य संघले राजापुर महोत्सवको आयोजना गरेको छ। मगर संघ बर्दियाले माघीको पूर्वसन्ध्यामा शनिबार गुलरियामा माघी मिलन कार्यक्रम आयोजना गरेको थियो। नेपाल सरकारले माघी पर्वका दिन राष्ट्रिय विदा दिने गरेको छ।नेपालभर सबैले आआफ्नो परम्परा र संस्कृतिअनुसार यस पर्वलाई मनाउने भएकाले नै यो पर्व नपालीहरूमा अझै लोकप्रिय बनेको छ। यसले आपसी भाइचारा, सामाजिक सद्भाव, पारिवारिक मेलमिलापलगायत विभिन्न दृष्टिमा समाजलाई जोड्ने काम गरेको छ। लोप हुँदै संस्कृति सुर्खेतका थारू समुदायको लोक संस्कृति (कला, संस्कृति र सभ्यता) लोप हुने अवस्थामा छ। वीरेन्द्रनगर नगरपालिका९ तीलपुरका मानवीर थारू सूचना प्रविधि, युवा पुस्तामा देखिएको देखासिकी लगायतका कारण थारू समुदायको लोक संस्कृति संरक्षणमा चुनौती थपिएको बताउँछन्। उनी भन्छन्, थारू संस्कृति जर्गेनाका लागि होमस्टे तथा अन्य संघसंस्था, क्लबहरू बनाएर लाग्नुपर्ने अवस्था छ। सुर्खेतको वीरेन्द्रनगर नगरपालिकाभित्र ३८ बस्तीमा थारू समुदाय बसोवास छ। वडा नं ९ मा मात्रै थारूका ८ गाउँ छन्। सुर्खेतमा २०४९ सालदेखि थारू समुदायका अगुवासंस्कृति जर्गेनामा लागेका छन् तर नयाँ पुस्ताले पुरानो संस्कृति छोड्दै आएका छन्। संस्कृति संरक्षणकै लागि वीरेन्द्रनगर९ कालिमाटेमा कला संस्कृति, रहनसहन र सभ्यता झल्किने थारू संग्रहालय पनि बनाइएको छ। नवनिर्मित संग्रालयमा थारू कला र संस्कृति झल्किने सामग्रीहरू राखिएको छ। थारू अगुवा मानबहादुर चौधरीले थारूको लोक संस्कृति संरक्षणका लागि अभियान थालेको बताए। सुर्खेतका कोल्डाँडा, तातापानी, ठउरी, फलाँटे, जैपुर, तिलपुरलगायतका बस्तीहरू अहिले पनि थारूको बाक्लो बस्ती छ तर विगतको तुलनामा समुदायहरू छरिएर बस्नु, नयाँ पुस्ताले पुरानो लोक संस्कृतिप्रति चासो कम दिनु, थारू समुदायभित्र अन्य समुदायको पनि घुलमिल हुने जस्ता कारण हाम्रो लोक संस्कृति ओझेलमा पर्ने अवस्था आएको हो। थारू समुदायमा नाचिने विभिन्न नाचहरू, बनाइने परिकारहरू, बोलिने भाषा तथा संस्कृतिका जर्गेनाका लागि विभिन्न कार्यक्रम बेलाबेलामा भइरहन्छन्। थारू बस्तीमा दशैंदेखि विभिन्न महिनामा भिन्दाभिन्दै नाचहरू हुन्छन्। स्थानीय कालुराम थारूले १२ महिना नाचिने बड्का नाच, मुरुगरौवा नाच, कठघोरी नाच, झुम्रा, हुर्दुङ्गवा नाच, झर्रा र मुङ्गरौवा नाच लोप हुने अवस्थामा रहेको भन्दै चिन्ता ब्यक्त गरे। साखिया, झुम्रा, मयूर र र्हुदंगवा, देशौरे नाच हिजोआज थारू होमस्टेलगायत संस्कृति कार्यक्रममा नाचिने नाच भएका छन्। शंकरप्रसाद खनालनेपालगन्ज , गोपाल शर्मा भट्टराईदाङ, यादव आचार्य बर्दिया बिस्नप्रसाद न्यौपानेसुर्खेत"
मधेसमा बढे पर्यटक,"जनकपुरधाम : अंग्रेजी नयाँ वर्षको सुरुवातदेखि जनकपुरधामका होटेल तथा लज भरिभराउ छन्। भारतको विभिन्न स्थानबाट दर्जर्नाै गाडीमा भारतीय पर्यटक आउँदा यहाँको धर्मशाला तथा होटेल र लजहरू भरिभराउ भएका हुन्। मधेस प्रदेशमा घुम्न आउने पर्यटकको संख्यामा अढाई सय प्रतिशतले वृद्धि भएको छ। आठवटा जिल्ला रहेको मधेस प्रदेशमा आर्थिक वर्ष २०७८०७९ मा २० हजार ७ सय ३३ जना आएका छन्। नेपाल राष्ट्र बैंक जनकपुर कार्यालयले सार्वजनिक गरेको वार्षिक प्रतिवेदन २०७९ का अनुसार गत वर्षको तुलनामा यस वर्ष २५४५९ प्रतिशतले पर्यटकको संख्यामा वृद्धि भएको छ। मधेस प्रदेशमा पर्यटकको संख्यामा वृद्धि हुँदा प्रदेशको पर्यटक स्तरीय होटलमा कार्यरत कर्मचारीको संख्यामा वृद्धि भएको हो। राष्ट्र बैंकको प्रतिवेदनअनुसार आर्थिक वर्ष २०७७०७८ मा भने यस प्रदेशमा पर्यटक आउनेको संख्या ५ हजार ८ सय ४७ मात्र रहेको थियो। गत वर्ष ५७३५ प्रतिशतले पर्यटक आगमनको संख्यामा ह्रास आएको थियो। समीक्षा वर्षमा पर्यटक आगमन संख्यामा उल्लेखनीय वृद्धि हुनुमा कोभिड१९ को असर कम हुनु हो। त्यतिबेला पर्यटक आगमन ठप्प रहेकोमा सोको कोभिडको प्रभाव विस्तारै कम हुँदै गएर पर्यटक आवागमनमा सहजता आएको राष्ट्र बैंकको प्रतिवेदनमा उल्लेख छ।२०७८०७९ मा आउने पर्यटकमध्ये ९०६९ प्रतिशत पर्यटक भारतीय नागरिक छन्। यस्तै, चीनबाट १८३ प्रतिशत र तेस्रो मुलुकबाट ७४८ प्रतिशत पर्यटक आएको प्रतिवेदनमा उल्लेख छ। समीक्षा वर्षमा घुम्न आउने पर्यटकको संख्यामा वृद्धि भए पनि भारतबाट आउने पर्यटकको संख्यामा कमी आएको प्रतिवेदनले देखाएको छ। मधेस प्रदेशमा पर्यटकको संख्यामा वृद्धि हुँदा प्रदेशको पर्यटक स्तरीय होटलमा कार्यरत कर्मचारीको संख्यामा वृद्धि भएको हो। समीक्षा वर्षमा ३६४३ प्रतिशतले होटेलमा कार्यरत कर्मचारीको संख्यामा वृद्धि भएको छ। २०७७०७८ मा २६७० प्रतिशतले यस क्षेत्रमा रोजगारीमा ह्रास आएको थियो। भारतको बिहार, यूपी, आगरालगायतका स्थानबाट पर्यटक नयाँ वर्ष मनाउन जनकपुरधाम आउने क्रम निरन्तर भएपछि यहाँको होटेल तथा लज भरिएको हो। तर, यहाँ घुम्न आए पनि उनीहरू सीमित स्थानमा घुमेर फर्कने गरेका छन्। मधेस प्रदेशको पर्यटकीयस्थलको प्रचारप्रसार नहुँदा यहाँ आउने पर्यटक जनकपुरधामको जानकी मन्दिरमा दर्शन गरेर फर्कने गरेका छन्। उद्योग, पर्यटन तथा वन मन्त्रालय मधेस प्रदेशका सचिव विशाल घिमिरेले उद्योग, पर्यटन र वनसँगसँगै परेका कारण पर्यटन कम्लेक्स विषय बनेको बताए। उनले पर्यटन यस प्रदेशको प्राथमिकतामा रहेको बताए। नीति तथा कार्यक्रम र बजेटमा उल्लेख्य भए अनुरूप यसै वर्षदेखि प्रदेशको तीन स्थानमा पर्यटनका लागि कार्यालय स्थापना गरिएको बताए। उनले मधेसको रहनसहन र भारतको बिहार, यूपीको रहनसहन, धर्मसंस्कृति एकै प्रकारको रहेकाले बढीभन्दा बढी पर्यटक भित्र्याउनुपर्ने आवश्यकता रहेको बताए।"
चोरलाई चाबी !,"मुलुकमा बहुदलीय व्यवस्था पुनःस्थापनापछि भ्रष्टाचार नियन्त्रणका लागि अख्तियार दुरुपयोग अनुसन्धान आयोग गठन हुनुलाई महत्त्वपूर्ण उपलब्धि ठानिएको थियो। तर, प्रजातन्त्र पुनर्बहालीपछि भ्रष्टाचार झन् संस्थागत बन्यो। अख्तियारलाई नगन्ने मात्र होइन, त्यसका आयुक्तलाई किन्ने दिनसम्म आयो। अख्तियारका तत्कालीन आयुक्त राजनारायण पाठक यसका उदाहारण हुन्। जुन निकाय र जसका पदाधिकारी भ्रष्टाचारीको खोजीनीति गर्छन्, तिनलाई मुद्दा चलाउँछन्, तिनै व्यक्ति यो देशमा भ्रष्ट सावित भएका छन्। राजनीतिक घनचक्करमा संवैधानिक आयोगमा राख्ने व्यक्ति छान्न नसक्दा वा विचौलियाको प्रभावमा निर्णयकर्ता पर्दा परिस्थिति चोरलाई चाबी दिएझैं भएको छ। प्रश्न उब्जिएको छ यो देशमा आशा कोबाट गर्ने ? अख्तियारमै भन्ने गरिन्छ पाठकका हातमा जति मुद्दा पर्थे, प्रायः भजाइन्थे। यस अर्थमा उनका लागि अदालतले ठहरिदिएको केवल ३९ लाख रुपैयाँ जरिवाना र ३ वर्ष ३ महिना कैद पर्याप्त हो त ? यस कोणबाट प्रश्न उब्जिएको छैन। तर, आमनागरिकले अब अदालतलाई पनि औंला उठाएर सोध्न सक्नुपर्छ। लोकतन्त्रले दिएको सुन्दर शक्ति सन्तुलनको प्रतिफल यतिचाहिँ पक्कै हो जथाभावी गर्यो भने संवैधानिक आयोग भनेर अदालतले छाड्नेवाला छैन। लोकतन्त्र विधिको शासन हो। यसमा संविधानकानुनभन्दा माथि कोही छैन, चाहे भ्रष्टाचार नियन्त्रण गर्ने दायित्व लिएको पदाधिकारी नै किन नहोस् ! सजायको भागीदार बन्छ भन्ने उदाहरण भने स्थापित भएको छ। यसले भविष्यमा पनि यस्ता निकायमा राख्न छान्ने पदाधिकारीबारे निर्णयकर्तालाई १० पटक सोच्न बाध्य बनाउने छ। पछिल्लो समय अख्तियारको सक्रियता प्रशंसनीय छ। तर, चलाएका अधिकांश मुद्दाले अदालतबाट सफाइ पाउने क्रम बढ्दो छ। यसै परिप्रेक्ष्यमा आयुक्त पाठक स्वयं भ्रष्ट मुकरर हुनु सुखद छ। पाठकले नेपाल इन्जिनियरिङ कलेजका सञ्चालक लम्बोदर न्यौपानेसँग जसरी ७८ लाख घुस लिएको श्रव्यदृश्य सार्वजनिक भएको थियो र उनीहरू कानुनी कठघराभित्र परे। अख्तियारका आयुक्त भ्रष्टाचारमा लिप्त हुनु पक्कै पनि दुःखद् हो। यस्ता व्यक्तिको प्रतिनिधित्वले अख्तियारजस्ता निकायलाई नचाहेर पनि बिटुल्याउँछन्। त्यसैले अख्तियारलाई राजनीतिको निरीह छायाँ बनाइनु हुँदैन। अख्तियारजस्तो संवेदनशील र महŒवपूर्ण संवैधानिक अंगमा पुग्ने पदाधिकारीले पनि आफ्नो पदीय गरिमालाई बचाउन सक्नुपर्छ। अख्तियार, न्यायालयलगायत लोकतन्त्रका खम्बाहरूमा जब फोहोरी राजनीति पस्यो, भ्रष्टाचारले त्यहाँ छिर्ने मौका पाएको हो। यति हो कि नेताहरूले चाहे भागबन्डामा होस् वा सर्वसम्मतिमा राजनारायण पाठक र लोकमानसिंह कार्कीहरूलाई ती ठाउँमा पुर्याउनै नपाउन्। अन्यथा, त्यसले लोकतन्त्रलाई नै डाम्नेछ।"
विमान दुर्घटनाको जाँचबुझ आयोगमा को को छन् ?,"काठमाडौं :सरकारले यती एयरलाइन्सको विमान दुर्घटनाको छानबिन गर्न पाँच सदस्यीय जाँचबुझ आयोग गठन गरेको छ। आइतबार बसेको मन्त्रिपरिषको आकस्मिक बैठकले विमान दुर्घटनाको छानबिन गर्न पूर्वसचिव नागेन्द्र घिमिरेको नेतृ्त्वमा पाँच सदस्यीय जाँचबुझ आयोग गठन गर्ने निर्णय गरेको सरकार प्रवक्ता उप्रधानमन्त्री तथा अर्थमन्त्री विष्णु पौडेलले जानकारी दिए। उनका अनुसार आयोगको सदस्यमा हवाई विज्ञ नेपाली सेनाका अवकाश प्राप्त क्याप्टेन दीपकप्रकाश बास्तोला,अवकाश प्राप्त क्याप्टेन सुनिल थापा,जहाज मर्मत सम्भार विषयका इन्जिनियर एकराज जंग थापा सदस्य सचिव संस्कृति पर्यटन तथा नागरिक उड्डयन मन्त्रालय सहसचिव वुद्धिसागर लामिछाने रहेका छन्। आयोगलाई ४५ दिनभित्र प्रतिवेदन पेश गर्न समयसीमा तोकिएको छ। साथै सबै हवाइजहाजहरूको प्राविधिक परीक्षण अनिवार्य गर्नसमेत बैठकले निर्देशन दिएको छ। त्यसको अनुगमनको जिम्मेवारी नागरिक उड्डयन प्राधिकरणलाई तोकिएको छ। दुर्घटनाको कारण भने खुल्न सकेको छैन। जहाजमा ७२ जना सवार थिए । ६८ जना यात्रु र ४ जना चालक दलका सदस्य हुन् । जसमा ५३ जना नेपाली र १५ विदेशी नागरिक थिए। आइतबार बिहान काठमाडौंबाट पोखरा उडेको विमान अवतरणका क्रममा दुर्घटना भएको थियो।"
प्रदेशमा पहिलो महिला सभामुख बनिन् नन्दा गुरुङ,"सुर्खेत : कर्णालीले महिला सभामुख पाएको छ। प्रदेश मन्त्रिपरिषद्मा महिला सहभागिताको बहस चलिरहँदा प्रदेशसभाको नेतृत्व गर्ने अवसर भने महिलालाई प्राप्त भएको हो। प्रदेशसभाको सभामुख चयनका लागि आइतबार भएको निर्वाचनमा एमाले सांसद नन्दा गुरुङ सभामुखमा विजयी भएकी हुन्। कांग्रेसका उम्मेदवार खड्गबहादुर पोखरेललाई हराउँदै गुरुङ सभामुखमा विजयी भइन्। गुरुङले २४ मत प्राप्त गरिन्। प्रदेशससभामा रहेका ४० सांसदमध्ये २४ जना सांसदले उनलाई मत दिएका हुन्। उनलाई सत्ता गठबन्धनमा रहेका एमालेका १०, माओवादीका १३ र राप्रपाका एकजना सांसदले मत दिएका हुन्। यस्तै कांग्रेसको तर्फबाट सभामुखको उम्मेदवार बनेका खड्गबहादुर पोखरेलले भने १४ मत मात्र प्राप्त गरेका छन्। आइतबारको मतदानमा प्रदेशसभाका ४० मध्ये ३८ जना सांसद सहभागी थिए। दुई जना सांसद भने मतदानमा सहभागी भएनन्। प्रदेशसभामा रहेका स्वतन्त्र सांसद देवेन्द्रबहादुर शाहीले कसैलाई मत नदिएर तटस्थ बसे भने प्रदेशसभा बैठकको अध्यक्षता गरेका कारण कांग्रेस सांसद हिक्मतबहादुर विष्ट पनि मत विभाजनमा सहभागी भएनन्। यस्तै यसअघि मुख्यमन्त्रीको नियुक्तिमा सत्ता गठबन्धनलाई समर्थन गरेकी एकीकृत समाजवादीकी सांसद कल्याणी खड्काले भने सभामुखको निर्वाचनमा कांग्रेस उम्मेदवारको पक्षमा मत दिएकी छन्। सभामुख चयनका लागि शनिबार मनोनयन दर्ता भएको थियो। सभामुखमा विजयी भएकी गुरुङ एमालेको तर्फबाट समानुपातिक सांसदमा निर्वाचित भएकी थिइन्। सुर्खेत निवासी उनलाई एमाले कर्णाली प्रदेश कमिटीले सभामुखको उम्मेदवार बनाउने निर्णय गरेको हो। गुरुङ निर्वाचित भएसँगै कर्णालीले पहिलो महिला सभामुख पाएको छ। त्यतिमात्र होइन, उनी संघीयता कार्यान्वयनपछि प्रदेशहरुमा सभामुख बन्ने पहिलो महिला बनेकी छन्। अघिल्लो कार्यकालमा पनि एमालेले कर्णालीमा सभामुख पाएको थियो। त्यसबेला एमालेका राजबहादुर शाही सभामुख बनेका थिए। तर यसपालि सत्ता गठबन्धनको भागबण्डामा सभामुख पाएको एमालेले महिलालाई अवसर दिइएको जनाएको छ। गुरुङको प्रस्तावकमा एमाले संसदीय दलका नेता यामलाल कँडेल र समर्थकमा माओवादी संसदीय दलका नेतासमेत रहेका मुख्यमन्त्री राजकुमार शर्मा थिए। यस्तै काँग्रेसबाट सभामुखको उम्मेदवार बनेका पोखरेल सुर्खेत निर्वाचन क्षेत्र नं १ (क) बाट प्रदेशसभाको सदस्यमा निर्वाचित भएका हुन्। नेपाली काँग्रेस सुर्खेतका सभापतिसमेत रहेका पोखरेल सभामुख भने बन्न सकेनन्। प्रदेशसभामा माओवादीका १३, एमालेका १०, राप्रपा र एकीकृत समाजवादीका एकएक जना सांसद छन्। यस्तै प्रदेशसभाको सबैभन्दा ठूलो दल काँग्रेसका १४ जना सांसद छन् भने एक जना स्वतन्त्र सांसद छन्। कर्णालीमा एमाले र माओवादीबीचको भागबण्डामा मुख्यमन्त्री माओवादी र सभामुख एमालेले पाएका छन्।"
प्रभावित परिवारलाई आवश्यक सहजीकरण गर्न गृहमन्त्रीको निर्देशन,"काठमाडौं: राष्ट्रिय विपद् जोखिम न्यूनीकरण तथा व्यवस्थापन कार्यकारी समितिको आकस्मिक बैठकले पोखरामा भएको विमान दुर्घटनापश्चात् मृतकहरूको पहिचान, शव व्यवस्थापन, बीमा तथा पीडित परिवारलाई गर्नुपर्ने सहजीकरण गर्ने निर्णय गरेको छ। गृहमन्त्रालयमा आज साँझको बैठकमा गृहमन्त्री रवि लामिछानेले उक्त घटनाप्रति दुःख व्यक्त गर्दै शवपरीक्षण, बीमाका प्रावधान आदिमा सहजीकरण गर्ने, दुर्घटनामा मृतकका पीडित परिवारलाई आवश्यक सूचना तथा जानकारी दिई शव व्यवस्थापनलगायतका काममा आवश्यक परामर्शलगायतका सहजीकरण गर्न सरोकारवाला सबैलाई निर्देशन दिएका छन्। सबै सरोकारवालाहरुले पीडित परिवार तथा मिडियामा सूचना तथा जानकारी सहज रूपमा दिन तीन किसिमले सूचना तथा जानकारी प्रवाह गर्नुपर्ने विषयमा समेत छलफल भएको गृहमन्त्रीको सचिवालयले जनाएको छ । पहिले मृतकका परिवारलाई, दोस्रो विदेशी नागरिकको सम्बन्धमा सम्बन्धित मिसनदूतावासलाई र तेस्रो सञ्चारकर्मीलाई सूचना प्रवाहमा सहजीकरण गर्न भनिएको छ। गृहमन्त्री लामिछानेले पीडित परिवारलाई आवश्यक सहजीकरणका लागि विमानस्थल क्षेत्रमा र शवपरीक्षण हुने शिक्षण अस्पतालमा समेत छुट्टै कक्षको व्यवस्था गर्न निर्देशन दिएका छन्।"
प्रधानमन्त्री प्रचण्ड र नेकपा बहुमतका अध्यक्ष बास्तोलाबीच भेट,काठमाडौं: प्रधानमन्त्री पुष्पकमल दाहाल प्रचण्ड र नेकपा बहुमत पार्टीका अध्यक्ष धर्मेन्द्र बास्तोलाबीच भेटवार्ता भएको छ। बन्दी कार्यकर्ता रिहाइको माग गर्दै बास्तोलाले प्रधानमन्त्री प्रचण्डलाई भेटेका हुन्। भेटमा प्रचण्डले बन्दी कार्यकर्ता रिहाई गर्न प्रतिबद्ध रहेको बताएका थिए। थुनामा रहेका बन्दीलाई रिहा गर्ने विषय सरकारको नीति तथा कार्यक्रममा उल्लेख गरेको बताएका थिए। २०७७ फागुन २१ मा तत्कालीन केपी शर्मा ओली नेतृत्व सरकार र नेकपाबीच कारागारमा रहेका पार्टीका नेता र कार्यकर्ता रिहाई गर्न र सम्पूर्ण मुद्दाहरु खारेज गर्ने सहमति भएको थियो।
निर्वाचनका बेला गरेका प्रतिवद्धता पूरा गर्छौं : कांग्रेस उपसभापति खड्का,"सुर्खेत : नेपाली कांग्रेसका उपसभापति पूर्णबहादुर खड्काले निर्वाचनका क्रममा मतदातासँग गरिएका प्रतिवद्धता कार्यान्वयनतर्फ आफू लागिरहेको बताएका छन्। उपसभापति खड्काले प्रतिनिधिसभा तथा प्रदेशसभा निर्वाचनका क्रममा कर्णालीका विभिन्न जिल्लामा भएका चुनावी सभाहरूमा आफूसहित तत्कालीन गठबन्धनका तर्फबाट गरिएका प्रतिवद्धताहरू कार्यान्वयन हुने बताए। उपसभापति खड्काले प्रधानमन्त्री पुष्पकमल दाहाल प्रचण्ड पनि प्रतिवद्ध रहेको बताए। उनले प्रचण्ड प्रधानमन्त्रीमा नियुक्त भएपछि बधाई दिने क्रममा आफूले कर्णालीका मतदातासँग गरिएका वाचाको स्मरण गराएको सुनाए। प्रचण्डसँग भएको कुराकानीबारे मतदातासँग जानकारी गराउँदै उपसभापति खड्काले भने, अहिलेको राजनीतिक समीकरणले कर्णालीको विकास र समृद्धिमा कुनै किसिमको समस्या आउँदैन्। भेरीगंगा उपत्यका नमुनाको आधुनिक सहर निर्माणको काम अघि बढेको छ, रामघाटमा विमानस्थलको काम पनि सुरू भएको छ, उपसभापति खड्काले भने, प्रादेशिक सरूवा रोग अस्पताल, मदन भण्डारी राजमार्ग, १३२ केभीको विद्युत प्रसारण लाइनसँगै अधुरा विकास योजनाले गति लिन थालेका छन्।"
"प्रधानमन्त्री प्रचण्ड र केपी शर्मा ओलीबीच भेट, सरकारलाई पूर्णता दिन छलफल","काठमाडौं: प्रधानमन्त्री पुष्पकमल दाहाल प्रचण्ड र नेकपा एमालेका अध्यक्ष केपी शर्मा ओलीबीच बालुवाटारमा भेटवार्ता भएको छ। प्रधानमन्त्रीले विश्वासको मत लिए पनि सरकारलाई पूर्णता दिन नसक्दा सत्ता साझेदार दलका शीर्ष नेता छलफलमा जुटेका हुन्। सरकारको पूर्णतासँगै भेटवार्तामा शक्ति बाँडफाँट, राष्ट्रपति, उपराष्ट्रपति, सभामुख, उपसभामुखको निर्वाचनबारे छलफल भएको प्रधानमन्त्री प्रचण्डको सचिवालयले जनाएको छ। त्यस्तै दुई नेताबीच पोखरामा भएको यती एयरलाइन्सको दुर्घटनाका विषयमा पनि छलफल भएको छ। आजैको मन्त्रिपरिषदको आकष्मिक बैठकले दुर्घटनाको शोकमा भोलि सार्वजनिक बिदा दिने निर्णय गरेको थियो। चाँडै सरकारलाई पूर्णता दिने भनिए पनि पोखराको दुर्घटनाले गृहकार्य नटुंगिएकाले मन्त्रिपरिषद विस्तारमा केही समय लाग्ने देखिएको छ।"
विमान दुर्घटनाको शोकमा भोलि सार्वजनिक बिदा,काठमाडौं : सरकारले विमान दुर्घटनाको शोकमा भोलि सार्वजनिक बिदा दिने निर्णय गरेको छ। विमान दुर्घटनापछि बसेको मन्त्रिपरिषद बैठकले सोमबार सार्वजनिक बिदा दिने निर्णय गरेको हो। बैठका निर्णय सार्वजनिक गर्दै सरकारका प्रवक्ता तथा अर्थमन्त्री विष्णु पौडेलले शोक बिदा दिने निर्णय गरेको जानकारी दिए। दुर्घटनाको कारण भने खुल्न सकेको छैन। जहाजमा ७२ जना सवार थिए । ६८ जना यात्रु र ४ जना चालक दलका सदस्य हुन् । जसमा ५३ जना नेपाली र १५ विदेशी नागरिक थिए। आइतबार बिहान काठमाडौंबाट पोखरा उडेको विमान अवतरणका क्रममा दुर्घटना भएको थियो।
"देउवानेपालबीच भेट, राष्ट्रपति र सभामुख निर्वाचनबारे छलफल",काठमाडौं: नेपाली कांग्रेसका सभापति शेरबहादुर देउवा र नेकपा एकीकृत समाजवादीका अध्यक्ष माधवकुमार नेपालबीच भेटवार्ता भएको छ। नेता नेपाल देउवालाई भेट्न देउवा धुम्बाराही पुगेका हुन्। पछिल्लो राजनीतिक घटनाक्रमका विषयमा छलफल भएको छ। देउवा नेतृत्वको गठबन्धन टुटेपछि नेपाल उनलाई भेट्न धुम्बाराही पुगेका थिए। दुई नेताबीच प्रचण्ड नेतृत्वको सरकारलाई समर्थन दिएपछि शक्ति बाँडफाँटका विषयमा पनि छलफल भएको छ। अब हुने राष्ट्रपति निर्वाचन र सभामुख निर्वाचनका विषयमा पनि दुई नेताबीच छलफल भएको छ।
विमान दुर्घटनाको छानबिन गर्न ५ सदस्यीय जाँचबुझ आयोग गठन,काठमाडौं : सरकारले पोखरामा भएको यती एयरलाइन्सको विमान दुर्घटनाबारे छानबिन गर्न ५ सदस्यीय जाँचबुझ आयोग गठन गरेको छ। आइतबार प्रधानमन्त्री निवास बालुवाटारमा बसेको मन्त्रिपरिषद्को आकस्मिक बैठकले दुर्घटनाको छानबिन गर्न ५ सदस्यीय समिति गठन गर्ने निर्णय गरेको हो। बैठकपछि उपप्रधान तथा अर्थमन्त्री विष्णु पौडेलले दुर्घटनाबारे छानविन गर्न जाँचबुझ आयोग गठन गर्ने जानकारी दिए। दुर्घटनाको कारण भने खुल्न सकेको छैन। जहाजमा ७२ जना सवार थिए । जसमा ६८ जना यात्रु र ४ जना चालक दलका सदस्य थिए। ५३ नेपाली यात्रु र १५ विदेशी नागरिक रहेको यती एयरलाइन्सले जनाएको छ।
सरकार जनताको अवस्था बदल्न दृढ संकल्पित छ : प्रचण्ड,"काठमाडौं : प्रधानमन्त्री पुष्पकमल दाहाल प्रचण्डले सरकार जनताको अवस्था बदल्न दृढ संकल्पित भएको बताएका छन्। माघे संक्रान्ति (मकर संक्रान्ति) को अवसरमा शुभकामना व्यक्त गर्दै प्रचण्डले वर्तमान सरकार जनताको जीवनमा गुणात्मक परिवर्तन ल्याउने संकल्पका साथ अवस्था बदल्न दृढ संकल्पित भएको बताएका हुन्। प्रचण्डले माघे संक्रान्ति पर्वले सम्पूर्ण नेपालीहरूको बीचमा सहकार्य, हार्दिकता, धार्मिक सहिष्णुता कायम गर्दै राष्ट्रिय एकता र राष्ट्रिय मौलिक संस्कृतिको निर्माणमा उर्जा प्रदान गर्ने अपेक्षा गर्दै सबै नेपालीलाई मुलुकको विकासमा एकताबद्ध हुन प्रेरणा मिलोस् कामना व्यक्त गरेका छन्। उनले सरकारले सामाजिक न्याय, सुशासन र समृद्धिलाई प्रमुख लक्ष्य बनाएको उल्लेख गरेका छन्। प्रतिनिधिसभा तथा प्रदेशसभा निर्वाचनपछि ताजा जनादेशको जगमा वर्तमान सरकार गठन भएको छ। सरकारले सामाजिक न्याय, सुशासन र समृद्धिलाई प्रमुख लक्ष्य बनाएको छ। प्रतिनिधिसभाबाट अभूतपूर्व विश्वासको मत प्राप्त गरेको वर्तमान सरकार जनताको जीवनमा गुणात्मक परिवर्तन ल्याउने संकल्पका साथ अवस्था बदल्न दृढ संकल्पित छ। सन्देशमा भनिएको छ, यस अवसरमा सम्पूर्ण नेपालीलाई सामाजिक न्याय, सुशासन र समृद्धिको लक्ष्यमा हातेमालो गर्न र यस पर्वलाई राष्ट्रिय एकता, सद्भाव र सहकार्य थप बलियो बनाउने ऐतिहासिक अवसरमा रूपमा मनाउन हार्दिक अपील गर्दछु। प्रधानमन्त्री प्रचण्डको शुभकामना सन्देशमा नेपालका प्रत्येक जातजाति र धर्मावलम्बीहरूका आआफ्नै सांस्कृतिक महत्व बोकेका मौलिक चाडपर्वहरू रहेको उल्लेख छ। नेपाल बहुजातीय, बहुभाषिक, बहुसांस्कृतिक, बहुधार्मिक विशेषताले भरिएको सुन्दर देश हो। अनेकतामा एकता र राष्ट्रिय स्वाभिमान हाम्रा साझा पहिचान हुन्। नेपालका प्रत्येक जातजाति र धर्मावलम्बीहरूका आआफ्नै सांस्कृतिक महत्व बोकेका मौलिक चाडपर्वहरू रहेका छन्। यी चाडपर्वहरूले नयाँ उमङ्ग र उत्साहका साथ एक आपसमा एकता तथा सद्भाव स्थापित गर्न महत्वपूर्ण भूमिका खेल्दै आएका छन्। सन्देशमा भनिएको छ, भौगोलिक, जातीय र सांस्कृतिक विविधता रहेको नेपालमा एकै दिन पर्ने र एउटै नामको पर्वलाई पनि भिन्नभिन्न भेग र समुदायमा भिन्नभिन्न ढंगले मनाउने प्रचलनसमेत रहेको छ। माघ महिनाको १ गते मनाइने यस पर्वलाई थारू समुदायले माघी भनेर मनाउँछन् र नयाँ वर्ष मान्ने गर्छन्। मगर समुदायले पनि यसलाई आफ्नो मुख्य चाडको रूपमा धुमधामका साथ मनाउँछन् भने नेपालको समस्त भूभाग, हिमाल, पहाड र तराईका बसोबास गर्ने क्षेत्री, बाहुन, राई, मगर, लिम्बु, नेवार, गुरुङ आदि सबै जातजातिले यस पर्वलाई आआफ्ना परम्परा, भिन्नभिन्न विशेषता र प्रकृतिले मनाउने गरेका छन्।"
बालुवाटारमा मन्त्रिपरिषदको आकस्मिक बैठक,काठमाडौं : मन्त्रिपरिषदको आकस्मिक बैठक सुरु भएको छ। प्रधानमन्त्रीको सरकारी निवास बालुवाटारमा बैठक सुरु भएको प्रधानमन्त्रीको सचिवालयले जनाएको छ। पोखरामा यती एयरलाइन्सको विमान दुर्घटना भएपछि सो विषयमा छलफल गर्न प्रधानमन्त्री पुष्पकमल दाहाल प्रचण्डले आकस्मिक बैठक बोलाएका हुन्। बैठकअघि प्रधानमन्त्री प्रचण्ड र उपप्रधानमन्त्री तथा गृहमन्त्री रवि लामिछाने र नेपाल वायु सेवा सञ्चालक संघका अध्यक्ष क्याप्टेन रामेश्वर थापासहितको टोली त्रिभुवन विमानस्थल पुगेर दुर्घटनास्थितको बारेमा बुझेका थिए। प्रधानमन्त्रीले विमानस्थलमा रहेको उद्दार समन्वय केन्द्रमा पुगेर घटनाको विस्तृत विवरण लिए थिए। निरीक्षणका क्रममा प्रधानमन्त्रीले दुर्घटना हुनुको प्राविधिक र अन्य कारणबारे जानकारी लिएका थिए। काठमाडौंबाट ६८ यात्रु लिएर पोखराका लागि उडेको यती एयरलाइन्सको एएनसी एटीआर ७२ जहाज पोखरा विमानस्थलमा अवतरण गर्दा दुर्घटना भएको हो। विमानमा चालक दलका ४ सदस्यसहित ७२ यात्रु सुवार थिए। विमान पाइल कमल केसीले उडाएका थिए।
उद्दारमा खटिन कार्यकर्तालाई देउवाको निर्देशन,काठमाडौं : नेपाली कांग्रेसका सभापति एवं पूर्वप्रधानमन्त्री शेरबहादुर देउवाले पोखरामा भएको विमान दुर्घटनाप्रति दुःख व्यक्त गरेका छन्। काठमाडौंबाट पोखराका लागि उडेको यती एयरलाइन्सको एटीआर७२ जहाज पोखरामा आइतबार बिहान दुर्घटनाग्रस्त भएको थियो। सभापति देउवाले दुर्घटनाको तत्कालै प्रभावकारीरुपमा उद्धार गर्न सरकारसँग आग्रह गर्दै उद्धारमा खटिन कांग्रेसका स्थानीय कार्यकर्तालाई निर्देशन दिएका छन्। विमानमा चालक दलका ४ सदस्यसहित ७२ जना सवार थिए। विमान पोखरा अन्तर्राष्ट्रिय विमानस्थलमा अवतरण गर्नुअघि सेती नदी किनारमा दुर्घटना भएको थियो ।
अहिले पूरै संसार नै योग र ध्यानमा केन्द्रित छ : प्रचण्ड,"काठमाडौं : प्रधानमन्त्री पुष्पकमल दाहाल प्रचण्डले योग शिक्षा र साधनालाई विद्यालयस्तरबाटै प्राथमिकता दिन आवश्यक रहेको बताएका छन्। आइतबार भक्तपुरमा आयोजित कार्यक्रमलाई सम्बोधन गर्दै प्रचण्डले योग शिक्षालाई जनस्तरमा पुर्याउन सरकारको तर्फबाट संस्थागत व्यवस्थापन गर्ने प्रतिबद्धता व्यक्त गरेका हुन्। अहिले सारा विश्व, योग, ध्यान र साधनातिर केन्द्रित रहेको उनले बताए। अहिले पूरै संसार नै योग र ध्यानतिर आकर्षित र केन्द्रित छ। पूर्वीय सभ्यताको पनि नेपालका त्यसको धरोहर हो भन्न पाउँदा हामी सबै नेपालीलाई गर्वको महशुस हुन्छ। उनले भने,हाम्रा सांस्कृतिक धरोहरमा पनि योगमा आधारित विशेषता पाइन्छन्। नेपालमा योग र ध्यानको परम्परा धेरै पुरानो छ। योग र ध्यान विज्ञानमा आधारित छ। त्यसबाट पनि यसको महत्त्व थप प्रष्ट हुन्छ। प्रधानमन्त्री प्रचण्डले नेपालमा पहिलेदेखि नै योगको जानकारी भएपनि संयुक्त राष्ट्रसंघले विश्व योग दिवसका रूपमा मनाउने निर्णय गरेपछि संसारभर नै जिज्ञासा र अभिरुची बढेको बताए। प्रधानमन्त्री प्रचण्डले भने,योग दर्शन पूर्वीय समाजले संसारलाई दिएको सबैभन्दा सुन्दर र अलौकिक उपहार हो। नेपाल योगको भूमि हो र यो योग धरोहर हो। उनले नागरिकको स्वास्थ्यका लागि योग महत्त्वपूर्ण रहेको बताए । सम्पन्न देशहरूमा धेरै डिप्रेसन र आत्महत्याका घटना भएको बताउँदै प्रचण्डले मानसिक रूपमा पनि व्यक्तिलाई चुस्त राख्न योग आवश्यक रहेको उनले बताए। कार्यक्रममा प्रधानमन्त्री प्रचण्ड औपचारिक पोसाकमै योगभ्यासमा सहभागी भएका थिए।"
"दुर्घटनाग्रस्त विमानमा सवार ७२ जनामध्ये १० विदेशी,६ बालबालिका",पोखरा : पोखरामा दुर्घटना भएको यती एयरलाइन्सको एटीआर ७२ विमानमा १० विदेशी नागरिक रहेको पाइएको छ। विमानमा चालक दलका चार सदस्यसहित ७२ जना सवार थिए। जसमध्ये ६ जना बालबालिका रहेका छन्। बालबालिकामध्ये ३ जना शिशु रहेको पाइएको छ। सेती नदीको खोँचमा दुर्घटना भएकाले उद्धार कार्य जटिल भएको सम्बन्धित अधिकारीले जनाएका छन् । उद्धारका लागि सुरक्षाकर्मीहरू परिचालन भइरहेको र विमानमा लागेको आगो पनि निभाउने काम भइरहेको छ। यती एयरलाइन्सको कलसाइन ९एनएएनसी एटीआर७२ विमान पोखरा अन्तर्राष्ट्रिय विमानस्थलमा अवतरण हुनुअघि दुर्घटना भएको थियो । जहाजमा ७० जना सवार थिए। आइतबार बिहान साढे १० बजे काठमाडौंबाट ६८ जना यात्रु लिएर पोखरा उडेको थियो। ११ बजे पोखराको नयाँ एयरपोर्टमा ल्याण्ड हुने क्रममा विमान दुर्घटना भएको हो। विमान पाइलट कमल केसीले उडाएका थिए। उद्दार जारी छ।
पर्वले साझा पहिचान निर्माण गर्न महत्त्वपूर्ण योगदान पुर्याएको छ : राष्ट्रपति भण्डारी,"काठमाडौं : राष्ट्रपति विद्यादेवी भण्डारीले पर्वहरूले साझा नेपाली पहिचान निर्माण गर्न महत्त्वपूर्ण योगदान पुर्याएको बताएकी छन्। माघे संक्रान्ति एवम् माघी पर्वको अवसरमा स्वदेश तथा विदेशमा रहेका नेपाली दिदीबहिनी तथा दाजुभाइहरूमा सुख, शान्ति, सुस्वास्थ्य र समृद्धिका लागि शुभकामना व्यक्त गर्दै उनले पर्वले सांस्कृतिक र जातीय विविधतालाई आपसमा जोड्ने गरेको बताएकी हुन्। माघे संक्रान्ति वा मकर संक्रान्ति पर्वलाई नेपालका विभिन्न जातजातिले आआफ्नै ढङ्गले हर्षोल्लासपूर्वक मनाउने गर्दछन्। विशेष गरीथारू समुदायमा माघी पर्वलाई नयाँ वर्षका रूपमा धुमधामसँग मनाइन्छ भने तराईबासीले माघ १ लाई नहान अर्थात् नुहाउने पर्वको रूपमा मनाउने गर्दछन्। शुभकामना सन्देशमा भनिएको छ, आजको दिन पवित्र नदी एवम् त्रिवेणीहरूमा स्नान गरी मन्दिरमा पूजा अर्चना गरेपश्चात् घिउ, चाकु, तरुल, सेलरोटी, तिलको लड्डु, ढिक्री र खिचडी जस्ता परिकारहरू खाई रमाइलोसँग यो पर्व मनाउने प्रचलन रहिआएको छ। विशिष्ट मौलिक सांस्कृतिक सम्पदाको रूपमा रहेका यस्ता पर्वहरूले हाम्रो मुलुकलाई विश्वसामु परिचित गराउन महत्त्वपूर्ण भूमिका निर्वाह गरिरहेका राष्ट्रपति भण्डारीको विश्वास गरिन्। उनले चाडपर्वले नेपालीहरूको बीचमा बन्धुत्व, आपसी मेलमिलाप र सहिष्णुता कायम गर्दै राष्ट्रिय एकतालाई थप सुदृढ पार्न मद्दत पुग्ने विश्वास व्यक्त गरिन्। राष्ट्रपति भण्डारीको सन्देशमा भनिएको छ, बहुजातीय, बहुभाषिक, बहुसांस्कृतिक विविधतायुक्त नेपाली समाजमा यस प्रकारका चाडपर्वहरूले सम्पूर्ण नेपालीहरूको बीचमा बन्धुत्व, आपसी मेलमिलाप र सहिष्णुता कायम गर्दै राष्ट्रिय एकतालाई थप सुदृढ पार्न मद्दत पुग्ने विश्वास लिएको छु। माघे संक्रान्ति एवम् माघी पर्वबाट प्रकृति र संस्कृतिको संरक्षण गर्दै सभ्य सुसंस्कृत र समतामूलक समाजको निर्माण गर्न हामी सबैलाई प्रेरणा मिलोस् भन्ने कामना समेत व्यक्त गरिन्।"
मन्त्रिपरिषदको आकस्मिक बैठक आह्वान,"काठमाडौं : मन्त्रिपरिषदको आकस्मिक बैठक आह्वान गरिएको छ। काठमाडौंबाट यात्रु लिएर पोखराका लागि उडेको यती एयरलाइन्सको एएनसी एटीआर ७२ जहाज दुर्घटना भएपछि प्रधानमन्त्री पुष्पकमल दाहाल प्रचण्डले मन्त्रिपरिषदको आकस्मिक बैठक बोलाएका छन्। दुर्घटनाप्रति प्रचण्डले दुख व्यक्त गर्दै प्रभावकारी तरिकाले उद्दारमा लाग्न गृह मन्त्रालय, सुरक्षाकर्मी, नेपाल सरकारका सम्पूर्ण निकायलाई निर्देशन दिएका छन्। दुर्घटनाको विवरण बुझ्न प्रधानमन्त्री त्रिभुवन विमानस्थल प्रस्थान गरेका छन्।"
कांग्रेसको गुन तिर्न चाहन्छन् प्रधानमन्त्री,"काठमाडौं : प्रधानमन्त्रीलाई कांग्रेसले विश्वासको मत दिएपछि सत्तारुढ गठबन्धनको भविष्य के होला ? राष्ट्रपति र सभामुख अब के एमालेले नै पाउला ? यस्ता आमप्रश्नबीच प्रधानमन्त्री पुष्पकमल दाहालले स्वयम् यसमा संशय पैदा गराएका छन्। देशका केही सम्पादकसँग शनिबार अपराह्न अन्तरक्रिया गर्दै उनले नयाँ परिस्थितिमा नयाँ नै ढंगले सोच्नुपर्ने बताए। विश्वासको मत दिएर कांग्रेसले लगाएको गुन आफूले पनि तिर्नुपर्ने उनको आशय थियो। कांग्रेसले पनि मलाई विश्वासको मत दियो। कांग्रेस अब यो लाइनमा आइसकेपछि उप्रति मेरो पनि दायित्व हुने नै भयो, उनले भने, ओलीजी र मैले सरकार बनाउने सहमति गरेपछि कांग्रेस स्वतः प्रमुख प्रतिपक्ष बन्छ भन्ने कल्पना गरिएको थियो। तर, अवस्था परिवर्तन भयो। अब फरक तरिकाले सोच्नु त पर्यो नि ! राष्ट्रपति र सभामुखको विषयमा एमालेसँग कुनै सहमति नभएको दाहालले दाबी गरे। परमादेशबाट केपी ओली सरकार ढालेर शेरबहादुर देउवालाई प्रधानमन्त्री बनाएपछि कांग्रेसमाओवादीलगायत पाँच दलीय गठबन्धन बलियो बनेको थियो। त्यसले डेढ वर्ष बिनामनमुटाब सरकार चलायो। स्थानीय र आमनिर्वाचनमा त्यही गठबन्धन कायम रह्यो। अरू थपथाप गर्दा सजिलै बहुमत पुग्ने अवस्थामा परिणाम आए पनि देउवाले दाहाललाई पहिलोपटक प्रधानमन्त्री दिन इनकार गरे। झ्वाँकिएर बालकोट पुगेका दाहाललाई एमाले अध्यक्ष ओलीले प्रधानमन्त्री बनाइदिए त्यस सँगै राजनीतिले नयाँ समीकरण समात्यो। नेकपा विभाजनपछि पुनः वाम गठबन्धनको सरकार बन्यो। दाहाललाई प्रधानमन्त्री दिँदा ओलीले एमालेको भागमा राष्ट्रपति र सभामुख राखेको भनिएको थियो। त्यससँगै राजनीतिले नयाँ तरंग लिएको थियो। एकाएक कांग्रेसले प्रधानमन्त्रीलाई विश्वासको मत दिएपछि त्यसको अन्तर्य के हुन सक्छ भनेर अनेक अड्कलबाजी सुरु भएका छन्। ओलीजी र मैले सरकार बनाउने सहमति गरेपछि कांग्रेस स्वतः प्रमुख प्रतिपक्ष बन्छ भन्ने कल्पना गरिएको थियो। तर, अवस्था परिवर्तन भयो। अब फरक तरिकाले सोच्नु त पर्यो नि !पुष्पकमल दाहाल प्रचण्ड, प्रधानमन्त्री कांग्रेसमा वरिष्ठ नेता रामचन्द्र पौडेलले राष्ट्रपति हुने तीव्र आकांक्षा राखेका छन्। बदलिँदो परिस्थितिमा उनले राष्ट्रिय सहमतिको सरकारको पैरवी मात्र गरेका छैनन् भेटघाट पनि बढाएका छन्। यसै सन्दर्भमा प्रधानमन्त्रीको अभिव्यक्तिले अर्को तरंग ल्याएको छ। प्रधानमन्त्री दाहालका अनुसार उनले माघ ३ गते सर्वदलीय बैठक राख्दै छन्। त्यसमा राष्ट्रपति र सभामुख कुन दललाई, किन दिने भन्नेबारे छलफल गराउन चाहेका छन्। उक्त सर्वदलीय बैठक एमाले अध्यक्ष ओलीसँगको सहमतिमै तय गरिएको उनको दाबी छ। तर, बालकोट स्रोतले त्यसको खण्डन गरेको छ। यस विषयमा ओली असन्तुष्ट रहेको स्रोतले जनायो। प्रधानमन्त्रीले विश्वासको मत लिएलगत्तै सरकारले पूर्णता पाउने भनिएको थियो। ओलीदाहाल दैनिक भेटघाट र छलफल भए पनि मन्त्रालय भागबन्डा मिल्ने सकेको छैन। यसलाई बदलिँदो राजनीतिक परिस्थितिको उपजका रूपमा धेरैले आशंका गरेका छन्। तर, प्रधानमन्त्री दाहालले भने, त्यस्तो केही होइन। दुई, तीन दिनमै सरकारले पूर्णता पाउने छ। राजनीतिले सही बाटो नलिँदा कर्मचारीतन्त्रले अधिकतम क्षमता प्रयोग गर्न नसकेको प्रधानमन्त्रीको ठम्याइ छ। म यसपाली परिणाममुखी काम गर्न चाहन्छु। सानातिना झमेलामा पर्दिन र अल्झिन्न पनि, उनले भने, सिंंहदरबारमा नै गएर पूर्णरूपमा काम गर्छु र कर्मचारीतन्त्राका अन्योल र अस्थिरता हटाउन चाहन्छु। राजनीतिक दलहरूको कमजोरीका कारण कर्मचारीतन्त्र पनि कमजोर बनेको मेरो अनुभूति छ। तिनलाई सक्रिय गराउन चाहन्छु।"
गण्डकीको चार सदस्यीय मन्त्रीमण्डलमा २ मन्त्री स्याङ्जाका,"स्याङ्जा : गण्डकी प्रदेशको ४ सदस्यीय मन्त्रीमण्डलमा २ मन्त्री स्याङ्जाले पाएको छ। मुख्यमन्त्री सहितको ४ सदस्यीय मन्त्रीपरिषदमा सरकारको प्रवक्ता सहित २ मन्त्री स्याङ्जाका बनेका हुन्। सत्ता साझेदार मध्ये नेकपा एमालेतर्फका सीता सुन्दास र राष्ट्रिय प्रजातन्त्र पार्टीका पञ्चराम गुरुङ् पहिलो पटक मन्त्री बनेका हुन्। उनीहरु दुबैजना हाल बिनाविभागीय मन्त्री हुन् भने सुन्दासलाई प्रवक्ता समेतको जिम्मेवारी दिइएको छ। सुन्दास स्याङ्जाको प्रतिनिधिसभा क्षेत्र नं १ अन्तरगत प्रदेशसभा १ बाट प्रत्यक्षतर्फ निर्वाचित भएका थिए। पुतलीबजार नगरपालिका ७ जन्मेकी उनी हाल पुतलीबजार १ मा बस्दै आएकी छन्। जिल्ला समन्वय समिति स्याङ्जाका निवर्तमान प्रमुख हुन्। उनले नेकपा माओवादी केन्द्र सहितको कांग्रेस गठबन्धनतर्फका उम्मेदवार अमृता थापा मगरलाई पराजित गरेकी थिइन्। यसैगरी गुरुङ् समानुपातिकतर्फका उम्मेदवार हुन्। उनी पुतलीबजार नगरपालिका ५ पौगेगौडे निवासी हुन्। ६० सदस्यीय गण्डकी प्रदेश सभामा नेकपा एमालेका २२, नेकपा माओवादी केन्द्रका ८, राप्रपाका २ र एकीकृत समाजवादी सहितको बहुमत पुर्याएपछि प्रदेश सरकार बनेको हो। प्रदेश सभाको सबैभन्दा ठूलो दल नेपाली कांग्रेसको २७ सांसद भइकन पनि कांग्रेस प्रतिपक्षी दल बनेको छ। प्रदेशका नवनियुक्त मुख्यमन्त्री खगराज अधिकारी सहित ४ मन्त्रीले पुस २५ गते पद तथा गोपनियताको शपथ लिइसकेका छन्। अधिकारीले एमाले सुन्दास, माओवादीका चुमान र राप्रपाका पञ्चराम गुरुङलाई मन्त्री नियुक्त गरेका हुन्।"
यी हुन् दुर्घटनाग्रस्त यतिको विमानमा सवार यात्रुहरु (सूचीसहित),पोखरा : पोखरामा दुर्घटनाग्रस्त यती एयरलाइन्सको एटीआर ७२ विमानमा ६८ यात्रु सवार रहेको पाइएको छ। आइतबार बिहान काठमाडौंबाट ६८ जना यात्रु लिएर यती एयरको विमान पोखरा उडेको थियो। पोखरा विमानस्थलमा अवतरण गर्न लाग्दा विमान दुर्घटना भएको हो। विमान पाइलट कमल केसीले उडाएका थिए। विमानमा चालकदलका ४जनासहित ७२ यात्रु सवार थिए। यी हुन् विमानमा सवार यात्रुहरु चालक दलका सदस्यकमल केसीऐ खतिवडाके रानाएसआर ठकुरी
विमान दुर्घटनाबारे बुझ्न प्रधानमन्त्री त्रिभुवन अन्तरार्ष्ट्रिय विमानस्थलमा,"काठमाडौं : प्रधानमन्त्री पुष्पकमल दाहाल प्रचण्ड त्रिभुवन अन्तर्राष्ट्रिय विमानस्थल पुगेर विमान दुर्घटनाबारे जानकारी लिएका छन् । काठमाडौंबाट यात्रु लिएर पोखराका लागि उडेको यती एयरलाइन्सको एएनसी एटीआर ७२ जहाज आइतबार बिहान दुर्घटनामा परेको हो। घटनालगत्तै दुर्घटनाबारे वस्तुस्थिति बुझ्न प्रधानमन्त्री प्रचण्ड, गृहमन्त्री रवि लामिछाने, नेपाल वायु सेवा सञ्चालक संघका अध्यक्ष क्या रामेश्वर थापासहितको टोली त्रिभुवन अन्तर्राष्ट्रिय विमानस्थल पुगेको हो। प्रधानमन्त्रीले विमानस्थलमा रहेको उद्दार समन्वय केन्द्रमा पुगेर घटनाको विस्तृत विवरण लिएको प्रधानमन्त्री सचिवालयले जनाएको छ। निरीक्षणका क्रममा प्रधानमन्त्रीले दुर्घटना हुनुको प्राविधिक र अन्य कारणबारे जानकारी लिएका थिए। विमानस्थलका कर्मचारीहरूले प्रधानमन्त्रीलाई घटनाबारे जानकारी गराएका छन्। प्रधानमन्त्रीले सरकारका सबै निकायलाई प्रभावकारी रूपमा उद्दारमा लाग्नु निर्देशन दिएका छन्। उनले आज १:३० बजे मन्त्रिपरिषदको आकस्मिक बैठक बोलाएका छन्। निरीक्षणमा प्रधानमन्त्रीका साथै उपप्रधान एवं गृहमन्त्री रवि लामिछाने लगायत सरकारी अधिकारीहरू छन्। जहाजमा चालकदलसहित ७० जना सवार थिए। दुर्घटनास्थलबाट ३२ जनाको शव निकालिएको छ।"
यती एयरलाइन्सको विमान दुर्घटना :उद्धारका लागि हेलिकोप्टर परिचालन,"पोखरा : पोखरामा भएको विमान दुघर्टनामा उद्धारका लागि दुईवटा हेलिकोप्टर परिचालन गरिएको छ । नेपाल नागरिक उड्डयन प्राधिकरणको खोज तथा उद्धार समन्वय केन्द्रले जारी गरेको विज्ञप्तिमा पोखराबाट एनएएलएक्स र एनएएलए हेलिकोप्टर परिचालन गरिएको जनाएको छ। साथै काठमाडौं तथा पोखरा विमानस्थलमा खोज तथा उद्धार कार्यका लागि थप हेलिकोप्टरहरु तयारीका साथ राखिएको र स्थलमार्गबाट खोजी कार्यका लागि नेपाली सेना,सशस्त्र प्रहरी बल,विमानस्थल रेस्क्यू एण्ड फायर फाइटिङतथा नेपाल प्रहरी समेत संलग्न भइ उद्धार भइरहेको केन्द्रले जानकारी दिएको छ । केन्द्रका अनुसार विमानमा ५३ जना नेपाली नागरिक,पाँच जना भारतीय,चार जना रसियन नागरिक थिए । साथै आयरल्याण्डका एक जना,अर्जेन्टिनाका एक जना, कोरियाका दुई जना,फ्रान्सका एक जनाका साथै चारजना चालक दलका चार जना सदस्य थिए । चालक दलका सदस्यमा क्याप्टेन कमल केसी र अञ्जु खतिवडा थिए भने विमान परिचारिकामा सृजना होङ्गचुन र ओसिन आले मगर थिए। केन्द्रका अनुसार एनवाईटी ६९१ नम्बरको ९एनएएनसी विमान पोखरा टावरसँग विहान १०:५० बजे सेती खोँच भन्ने स्थानमा सम्पर्कमा आएको र सोपश्चता उक्त विमान दुर्घटना भएको हो । यती एयरलाइन्सका प्रवक्ता सुदर्शन बर्तौलाका अनुसार काठमाडौं विमानस्थलबाट बिहान १०:३३ बजे विमान पोखराका लागि उडेको थियो।"
नारायणी नदीमा चल्यो क्रुज सिप,"चितवन : माघे संक्रान्तिको अवसर पारेर नारायणी नदीमा राइनो क्रुजसिप'सञ्चालनमा आएको छ। 'पहिलो पटक चढेको हुँ, रमाइलो लाग्यो पानी जहाज नभएपनि त्यसको झल्को लाग्यो, 'प्रेमवस्तिका सिताराम रिमालले भने, 'नेपालमा यो खालको पर्यटनको काम राम्रो होला जस्तो लागेको छ।' भरतपुर महानगरपालिका १६ काभ्रेघाटस्थित नारायणी नदीमा पानी जहाजको झल्को दिने खालको क्रुज निमार्ण गरिएको हो। तीनवटा तला रहेको क्रुजमा एक पटकमा १८० जना यात्रु एकैसाथ चढ्न मिल्नेछ। पहिलो तलामा सभा समारोह, विवाह ब्रतबन्ध गर्न मिल्ने ठाँउ छ। माथिल्लो तलामा रेष्टुरेण्ट छ। त्यसैमा बार,भिआईपीक्याविन र शौचालय छ। अगाडीको भागमा सेल्फी प्वाइन्ट बनाइएको छ। तल्लो तलाको अघिल्लो भागमा चालक दल बस्ने ककपिट छ। क्रुजसिपमा चढेर नदी छेउमा रहेका वनजंगल, धार्मिक क्षेत्र लगायतका मनोरम दृश्य अवलोकन गर्न सकिने राइनो वाटर इन्टरटेन्मेण्ट प्रालिका प्रबन्ध निर्देशक रामचन्द्र कंडेलले बताए। निमार्ण थालिएको चार वर्षपछिमात्रै क्रुजसिप सञ्चालनमाआएको हो। दुई वर्ष अघि परिक्षण गरिएको थियो। करिब १५ करोड लागतमा तयार भएको राइनो वाटर इन्टरटेन्मेण्ट प्रालिका कार्यकारी निर्देशक दिपक ढुङ्गेलले बताए। क्रुप सिपका लागी तीन सिफ्ट बनाइएको छ। बिहानीमा ब्रेकफाष्ट क्रुज, अपरान्हान लन्च र साँझमा डिनर क्रुज रहेको छ। 'हामी विदेश जाने क्रममा देखेपछि हामीले त्यसलाई नेपालमा किन नल्याउने भनेर लाग्यौ, 'उनले भने, सबै साथीहरुको अनुभव समेटेर क्रुजसिप बनाएका हौं।' खाना सहितको प्याकेज भने करिब एक महिना पछि मात्रै हुने उनले बताए। नर्वेजियन प्रविधिबाट भारतको केरलाका प्राविधिकले निमार्ण गरेका हुन्। नारायणी नदीको गहिराइको अध्ययनपछि सञ्चालन गर्न सकिने निस्कर्ष निकालेका थिए। क्रुजको तल्लो भागमा कुनै कारणले प्वाल परेर वा क्षतिभएर पानी पसेमा सबै भागमा पानी नजाने गरी डिजाइन गरिएको छ। हरेक यात्रुको दशलाखको बिमाको सुविधा छ। सञ्चालन अनुमति प्रतिघण्टा ४० किलोमिटर छ। हिउँदमा पानीको सतह न्यून रहेको कारण लामो दूरीमा सञ्चालन गर्न नसकिने सञ्चालकले जनाएका छन्। क्रुजमा दुई इञ्जिन रहेका छन्। तीनघण्टाको प्याकेज बनाइएको छ। हिउँदमा देवघाटसम्म र वर्षामा गाजीपुसम्म पुर्याउने भनिएको छ। अहिलेलाई टिकटको मूल्य ७ सय रुपैयाँ प्रस्ताव गरिएको छ। खानाको प्याकेजका लागी यो भन्दा बढी तिनुर्छ।"
दम्पत्तिनै दुर्घटनामा परेपछि हेम्जा शोकमा,"कास्की: पोखराको हेम्जा हनुमान चोकका राजन सापकोटाको घरमा आज बिहानैदेखि खुसियाली थियो। एक त माघे सङ्क्रान्ति पर्व अर्कोतर्फ अमेरिकाबाट आउँदै गरेका राजन । अमेरिकाबाट शनिबार काठमाडौँ झरेका सापकोटालाई लिन उनकी श्रीमती आशिका हिजो नै काठमाडौँ पुगेकी थिइन्। माघे सङ्क्रान्ति पनि आजै परेको हुँदा सापकोटा दम्पत्ति यति एयरलायन्सको जहाज चढी पोखरा आउँदै थिए। पोखराको विमानस्थलमा झर्न नपाउँदै दम्पत्ति नै दुर्घटनामा परे। सापकोटा आउने कुरा छरछिमेक सबैलाई थाहा भइसकेको थियो । बिहानसम्मको खुसियाली छाएको सापकोटाको परिवार यतिखेर शोकमा डुबेको छ । सापकोटाकी आमा गीता दुर्घटनाको खबरसँगै बेहोस भए। उनका छरछिमेक सबैका आँखा रसाएका छन् । डिभी परेर दुई वर्षअघि मात्र अमेरिका पुगेका सापकोटा गर्त वर्ष बिहे गर्न पोखरा आएका थिए। गत वर्ष माघको १९ गते विवाह गरेका सापकोटा पुनःअमेरिका फर्की शनिबार मात्रै नेपाल आएका हुन्। उनका काका प्रकाशचन्द्रका अनुसार घरपरिवारसँग भेटघाट एवं बिहेको एक वर्षपछिको उत्सव(ज्युँती मेटेर) मनाएर फर्कने गरी राजन आएका हुन्। 'दुर्घटनाको खबरसँगै हामी छरछिमेक सबै शोकमा डुबेका छौँ', उनले भने। उता दुर्घटनाले आशिकाका माइतीहरू पनि शोकमा छन् । सापकोटासँगै हेम्जाकै जीतेन्द्रबहादुर कुँवर र उनकी श्रीमती भगवती पनि उक्त विमानमा सँगै दुर्घटनामा परे। घरायसी कामकाजको सिलसिलामा काठमाडौँ गएका कुँवर दम्पत्तिले छोराछोरीलाई भने शनिबार बसमा पोखरा पठाएका थिए। जहाज दुर्घटनामा हेमाजाकै चारचार जना परेपछि यतिखेर सिङ्गो हेम्जा शोकमा डुबेको छ। रासस"
उद्धार कार्य सोमबार बिहानसम्मका लागि स्थगित,"काठमाडौं : पोखराको सेती खोंचमा भएको विमान दुर्घटनामा हराएकाहरूको सोमबार बिहानबाट खोजी कार्य हुने भएको छ। नेपाली सेनाको जनसम्पर्क तथा सूचना निर्देशनालयका अनुसार रातको समयमा उद्धार गर्न कठिन हुने भएकाले भोलि बिहानैदेखि खोजी कार्य सुरु गर्ने गरी फौज घटनास्थलमै रहेको छ। विमान दुर्घटना भएको खबर पाएपछि नेपाली सेनाको टोली घटना स्थलमा परिचालन भएको थियो। उद्धारमा करिब २ सय सेनाका फौज खटिएका थिए। जसमा नेपाल प्रहरी, सशस्त्र प्रहरी बल, नेपाल र स्थानीयको सहकार्यमा खोज तथा उद्धार कार्य गरिएको सेनाले जनाएको छ। यती एयरलाइन्सले एक विज्ञप्ति जारी गर्दै दुर्घटनामा सवार ६९ जनाको मृत्यु भएको पुष्टि गरेको छ। तीन जना हराइरहेका छन्।"
प्रत्यक्षदर्शी भन्छन्: यस्तो दुर्घटना कहिल्यै देखिएको थिएन,"कास्की: 'घरको आँगनमा घाम तापेर कुर्सीमा बसिरहेको थिएँ, आइतबार बिहान ११ बजे एक्कासी जहाज घरको छतलाई नै छुनेगरी उत्तर तर्फबाट कोल्टिँदै आयो, हेर्दाहेर्दै घरको एक सय मिटर पूर्वको सेती डिलको बाँस घारीमा ठूलो आवाज दिँदै बजारियो। जहाजको एक टुक्रा म बसिरहेको कुर्ची नजिकै आएर बजारियो', जहाज दुर्घटना स्थलको एक सय मिटर पश्चिम स्यालदुले निवासी ८७ वर्षीय बबरजङ्ग गुरुङले भने, 'आँखै अगाडि यस्तो दुर्घटना कहिल्यै देखेको थिइनँ।' 'जहाज बजारिएपछि आगोको मुस्लोसहित धुवाँले गाउँ नै ढाक्यो, केही समयपछि पुलिस र आर्मी आइपुगे, मसहित मेरो परिवार र वरपरका छिमेकीसमेत ठूलो कालले बाच्यौँ भनेर घरभित्र पस्यौँ तर आगो फैलिन्छ कि भन्ने चिन्ता झन् बढ्न थाल्यो। पछि जहाजमा लागेको आगो नियन्त्रणमा आयो', उनले भने। सेती खोंचको पूर्वी भागमा डिलको बाँसको थानमा बजारिएको विमानका केही टुक्रा सेती खोंच वारि, केही टुक्रा पारि र केही टुक्रा खोंचमा खसेका छन्। शवहरु केही डिलमा अड्किएको भए पनि अधिकांश सेती खोंचमा नै खसेका छन्। आज बिहान पोखरा अन्तर्राष्ट्रिय विमानस्थल नजिकै नयाँगाउँको खोंचमा विमान दुर्घटना भएको थियो। विमानमा ६८ यात्रु र चारजना चालक दलका सदस्यसहित ७२ जना सवार थिए। दुर्घटनाग्रस्त ९ एनएएनसी विमान पोखरा अन्तर्राष्ट्रिय विमानस्थलमा अवतरण गर्ने क्रममा पुरानो र नयाँ विमानस्थलबीचको नयाँगाउँस्थित सेतीको खोंचमा दुर्घटनामा परेको थियो। दुर्घटनास्थल नजिकै नयाँगाउँ निवासी विष्णुहरि सापकोटाले भने, 'उत्तरतर्फको काहूँ डाँडातर्फबाट पुरानो विमानस्थलमा आज जहाज आयो भनियो। तर, जहाज पुरानो विमानस्थलबाट पश्चिम मोडेर नयाँ विमानस्थलमा लाने क्रममा एक्कासि ढलपल ढलपल हुँदै सेती नदीको खोंच डिलको बाँसको थानमा छुन पुग्यो। अनि ठूलो आवाजसहित भुईमा खस्यो। हामी दौडेर त्यहाँ पुग्दा आगोको मुस्लोसहित धुवाँ आइरहेको थियो', उनले भने। 'दुर्घटनास्थलमा जान सक्ने अवस्था थिएन। केही समयपछि आएका सुरक्षाकर्मीले पानीको फोहोराले आगो निभाउने प्रयास गरे, केही समयपछि आगो नियन्त्रणमा आएको भए पनि सेती खोंचमा रहेको लास जलेको गन्ध आइतबार दिनभरि आइनै रहेको छ', स्थानीय सापकोटाले भने। सेती खोंचको पूर्वी भागका एक दर्जन घर विमानचालकले बचाएर सेती खोंचमा खसालेको अनुमान स्थानीय प्रीती गुरुङको छ। अर्का प्रत्यक्षदर्शी स्थानीय मनिषा परियारले भनिन्, 'हामी त घाम तापेर बसिरहेका थियौँ, जहाज कोल्टेकोल्टे हुँदै आयो, के भएछ भनेर हेरियो', उनले भनिन्, 'त्यसको एकैछिनमा जहाज गति गुमाउँदै भूइँमा खस्यो, बचाउ बचाउ भन्ने आवाज सुनियो, अनि त हामी झनै आत्तियौँ।' विमान कोल्टे परेको दुईतीन मिनेटमै सेतीको खोंचमा ठोक्किएको उनले बताइन्। विमान खोंचमा खसेकाले बस्ती जोगिएको उनको भनाइ थियो। 'कोल्टे कोल्टे हुँदै वारि ठोकिएर पारि जोतिन पुग्यो, अनि आगो बल्न सुरु भइहाल्यो', मनिषाले भनिन्, 'धन्न हाम्रै घरमाथि खसेन जहाजको क्षति त हुन्थ्यो नै हाम्रो पनि बिचल्ली हुन्थ्यो।' आगो बल्न थालेपछि बाल्टीमा पानी लिएर गए पनि उद्धार गर्न नसकेको उनले बताइन्। केही स्थानीयले प्रहरीलाई खबर गरे पनि जलिरहेको जहाज हेर्नुभन्दा अर्को उपाय नभएको उनको भनाइ थियो। 'एकै छिनमा आगो बल्न सुरु भयो। हामीले बाल्टीमा पानी बोकेर त गयौँ तर त्यसले के हुन्थ्यो ?' उनले भनिन्, 'कसैले प्रहरीलाई फोन गर्न तिर लाग्यौँ। केही छिनमा बोरिङको ट्याङ्कर पनि आयो त्यसपछि दमकल, एम्बुलेन्स, प्रहरी, आर्मी सबै आए। अनि बल्ल हामीलाई बाँच्नेहरु बाँच्छन् कि भन्ने भयो।' पोखराको सेती खोंचमा आज बिहान भएको विमान दुर्घटनामा परेकामध्ये ६८ जनाको शव निकालिएको जिल्ला प्रहरी कार्यालय कास्कीका प्रहरी प्रमुख अजय केसीले जानकारी दिए। दुर्घटनामा पर्ने यतीको उक्त विमान पोखराको अन्तर्राष्ट्रिय विमानस्थलमा पहिलोपटक अवतरण गर्ने विमान थियो। उक्त विमानलाई यती एयरलाइन्सका वरिष्ठ क्याप्टेन कमल केसीले उडाएका थिए। क्याप्टेन केसी प्रशिक्षक पाइलट पनि हुन्। यही विमानबाट पोखरा अन्तर्राष्ट्रिय विमानस्थलमा पहिलो डेमो उडान गरेका थिए। नेपालमा ७२ यात्रु क्षमताको एटिआर विमान दुर्घटना भएको यो पहिलो घटना भएको बताइएको छ। उक्त विमानमा चालक दलका सदस्यहरू कमल केसी, अन्जु खतिवडा सृजना होंगचुन र ओसिन आले मगर थिए। जहाजमा नेपाली ५३, भारतीय नागरिक पाँच, रसियन चार, आयरल्यान्डका एक, अस्ट्रेलियन एक, अर्जेन्टिनी एक, कोरियन दुई, फ्रान्सेली एक गरी ६८ यात्रु थिए। रासस"
पोखराको विमान दुर्घटनामा पत्रकार त्रिभुवन पौडेलको निधन,"काठमाडौं: पत्रकार त्रिभुवन पौडेलको निधन भएको छ। पोखरामा आइतबार भएको यती एयरलाइन्सको विमान दुर्घटनामा पत्रकार पौडेलको निधन भएको हो। स्वर्गीय पौडेल पोखरा हटलाइन दैनिकका प्रकाशकसम्पादक थिए। केहीदिन अघि काठमाडौं आएका पौडेल आज पोखरा फर्किएका थिए। पोखरा फर्कनेक्रममा उनी सवार विमान सेती खोंचमा दुर्घटनामा परेको थियो। विमानमा पत्रकार पौडेलसँगै ५३ नेपाली र १५ विदेशी नागरिक सवार थिए। नेपाल पत्रकार महासंघका केन्द्रीय सदस्य रहेका पौडेलको निधनले महासंघ स्तब्ध र शोकमग्न भएको महासंघले जनाएको छ। नेपाल पत्रकार महासंघका उपलब्ध केन्द्रीय समितिको आकस्मिक बैठकले १३ दिनसम्म केन्द्र, प्रदेश र सबै शाखामा शोक मनाउने निर्णय गरेको छ। सोमबार महासंघका केन्द्र, प्रदेश र सबै शाखा कार्यालय बन्द गर्ने तथा १३ दिनसम्म शोकसभा बाहेकका कुनै पनि औपचारिक कार्यक्रम नगर्ने निर्णय भएको महासचिव रोशन पुरीले जानकारी दिए। सोमबारदेखि १३ दिनसम्म केन्द्रीय कार्यालयलगायत प्रदेश र शाखा कार्यालयमा शोक पुस्तिका राख्ने निर्णय भएको पुरीले बताए।"
बोइङको परिचारिका बन्दै थिइन् सिर्जना,"बुटवल : रुपन्देही सैनामैना५ सेरुवाकी सिर्जना हुङचुङ (सिर्जु थापा) बोइङको विमानको परिचारिका बन्ने लाइनमा थिइन्। यती एयरलाइन्समा २०७२ देखि उनले काम गर्न सुरु गरेकी थिइन्। मेहनत र लगावले उनको निरन्तर बढुवा भइरहेको थियो। बोइङको परिचारिका बन्ने लिष्टमा उनी छनौट भइसकेकी थिइन्, पासपोर्ट पनि बनाएकी थिइन्', नातामा भिनाजु पर्ने रेवन्तबहादुर सिंजालीले भने। सिर्जना तीन दाजुभाईकी एक्ली बहिनी थिइन्। २९ वर्षीया उनी गएको दशैंमा सैनामैना आएकी थिइन्। शनिबार राति परिवारका सबै सदस्यसँग गफिँदै उनले भोलि (आइतबार) पोखरा जान लागेको सुनाएकी थिइन्। उनलाई एयरलाइन्सले छोटो समयमै ७२ सिटे विमानमा काम गर्ने अवसर दिएको उनले बताउने गरेकी थिइन्। विमान दुर्घटनाको खबरपछि परिवारमा चिन्ता छ। सोमबार साँझसम्म उनको मृत्यु बारे जानकारी दिइएको थिएन। दुर्घटनाको खबर पाएकी आमा खिमिसरा थापाले छोरीप्रति विलौना गरिन्। माघे संक्रान्तिको बटुक बनाएर पाहुर पठाउने योजना थियो। काठमाडौंमा बस्दै आएकी सिर्जुकी भाउजु पाहुर बोकेर जाने तयारी गरिरहँदा विमान दुर्घटनाको खबर आएको थियो। खबरले घर छिमेकी शोकमा छन्। पाल्पाको बगनासकाली९ मा जन्मिएकी उनी परिवारको बसाइसराईसँगै सैनामैना आएकी थिइन्। उनले सैनामैनाकै सिद्धार्थ मेमोरियल बोर्डिङमा अध्ययन गरेकी थिइन्। उच्च शिक्षा भने बुटवलको सिसिटी कलेजबाट लिइन्। एयर होस्टेजको तालिम सके लगत्तै उनले सात वर्षअघि जागिर पाएकी थिइन्। जागिरका लागि पनि धेरै कुर्न परेन,' भिनाजु सिंजालीले भने।"
नुवाकोटको विभिन्न स्थानमा गोरु जुधाइयो,"नुवाकोट : माघे संक्रान्तिका अवसरमा नुवाकोटको विभिन्न स्थानमा गोरु जुधाईको आयोजना गरिएको छ। यसपटक तारुकामा १६ हल गोरु जुधाइएको छ। यहाँ ३५ वर्षदेखि गोरु जुधाई मेला आयोजना हुने गरेको छ। तारकेश्वर गाउँपालिका३ चन्दनीमा यस पटक महोत्सवका रूपमा गोरु जुधाई मेला गरिएको हो। नुवाकोटमा माघे सङ्क्रान्तिमा सदियौं पुरानो पहिचान, नमूना, पर्व र पहिचानका रूपमा गोरु जुधाइने गरिएको छ। गोरु जुधाई सोमबार पनि हुने महोत्सव आयोजक समिति अध्यक्ष तथा गोरुपालक किसान मदनकुमार श्रेष्ठले बताए। पन्चकन्या गाउँपालिका ३ पिपलडाँडामा ११ हल गोरु जुधाइएको आयोजक समितिका संयोजक गणेश खनालले बताए। विदुर नगरपालिका १० बेत्रावतीमा यस वर्ष ९ हल गोरु जुधाइएको छ। मेला अवलोकन गर्न नुवाकोटसहित रसुवा, काठमाडौं, धादिङ, गोरखा, चितवन, मकवानपुर, सिन्धुपाल्चोक, काभ्रेबाट समेत आएका छन्।"
बसमा ट्रक ठोकिँदा तीन जना घाइते,भक्तपुर : भक्तपुर नगरपालिका६ देकोचास्थित ख्वप कलेज नजिक आइतबार साँझ भएको दुर्घटनामा तीन जना घाइते भएका छन्। पकुनेपाटीबाट देकोचातर्फ आउँदै गरेको बा ५ ख २१९३ नम्बरको निसान ट्रक सोही स्थानमा बाटोको साइडमा रोकी राखेको बा ३ ख २४४४ नम्बरको भाडाको बसमा ठोक्किएको हो। दुर्घटना हुँदा निसान ट्रकमा सवार तीन जना घाइते भएका छन्। ट्रक चालक बाँके राप्ती सोनाली १ घर भई हाल भक्तपुर नगरपालिका१० कमलविनायक बस्ने २४ वर्षीय नरेश बाठाको डा इवामुरा अस्पतालमा उपचार भई भक्तपुर इन्टरनेश्नल अस्पताल कौशलटार रिफर गरिएको जिल्ला पहरी परिसर भक्तपुरका सुचना अधिकृत राजु पाण्डेले जानकारी गराए। सहचालक रोल्पा रुम्तीगढी गाउँपालिका८ घर भई हाल काभ्रेको बासडोल बस्ने २३ वर्षीय कमल रोक्का मगर भक्तपुर अस्पतालमा उपचार भइरहको पाण्डेले बताए। दुवै सवारी साधन ग्यारेजमा लगिएको छ। बस चालक भक्तपुर६ डेकोचा बस्ने ३७ वर्षीय दिनेश बारीलाई प्रहरीले नियन्त्रणमा लिएको छ।
भक्तपुरका इँटाभट्टामा १४ हजारलाई प्रत्यक्ष रोजगारी,"भक्तपुर : भक्तपुरका इँटाभट्टाहरूमा आइतबारदेखि इँटा पोल्ने काम सुरु भएको छ। आइतबार जिल्लाका सबै इँटाभट्टाहरूले एकैचोटी काम सुरु भएको हो। इँटाभट्टाको वरिपरिका खेतहरूमा काँचो इँटा उत्पादन थालिएको थियो। काँचो इँटा सुक्न थालेसँगै पोल्ने काम सुरु भएको हो। भक्तपुर इँटा उद्योग व्यवसायी संघका अध्यक्ष नातिभाइ ह्योम्वाले यो वर्ष गत वर्षभन्दा आधा इँटाभट्टा मात्रै सञ्चालन हुन सकेको बताए। उनका अनुसार जिल्लाभर यो वर्ष ३५ वटा मात्रै इँटाभट्टाहरू सञ्चालनमा आउन सकेका छन्। यसअघि यहाँ ६० वटाभन्दा बढी इँटाभट्टाहरू सञ्चालनमा थिए। अध्यक्ष ह्योम्वाका अनुसार जिल्लाका इँटाभट्टाबाट १४ हजार भन्दा वढीले प्रत्यक्ष रोजगारी मिलेको छ। इँटा पार्ने, बोक्ने, पोल्नेलगायतका कामका लागि मजदुर आवश्यक पर्दछ। एउटा इँटाभट्टाका लागि झण्डै चार सय मजदुर आवश्यक पर्ने उनको भनाइ छ। गत वर्षभन्दा यो वर्ष इँटा पोल्ने काम पनि ढिला गरी सुरु भएको छ। गत वर्ष पुस १० गते इँटा पोल्नका लागि भट्टामा आगो लगाउन थालेको थियो। तर यो वर्ष मंसिर ४ को निर्वाचनका कारण काम पनि ढिला गरी मात्रै सरु भएको भक्तपुर इँटाभट्टा व्यवसायी संघले जनाएको छ।"
फोरेन्सिक जाँच र शव पहिचानका लागि तयारी अवस्थामा रहन अस्पताललाई निर्देशन,"काठमाडौं: स्वास्थ्य तथा जनसङ्ख्या मन्त्रालयले पोखरा विमान घटनामा शव परीक्षणलगायत स्वास्थ्य उपचारको व्यवस्था गर्न काठमाडौँ उपत्यकाका हव अस्पताललाई तयारी अवस्थामा रहन निर्देशन दिएको छ । मन्त्रालयका सहप्रवक्ता डा समीरकुमार अधिकारीले स्वास्थ्य आपतकालीन कार्य सञ्चालन केन्द्रद्वारा काठमाडौँ उपत्यकाका हव अस्पतालमा आगोले पोलेको, फोरेन्सिक जाँच र शव पहिचानका लागि सम्भावित आउने सक्ने केस व्यवस्थापनका लागि तयारी अवस्थामा रहन निर्देशन दिएका हुन्। प्रादेशिक स्वास्थ्य आपतकालीन कार्य सञ्चालन केन्द्र, हव अस्पताल तथा स्वास्थ्य सम्बन्धित निकायसँग पनि निरन्तर समन्वय गरिरहेको उनले बताए। मन्त्रालयले पोखरा स्वास्थ्य विज्ञान प्रतिष्ठानद्वारा शव व्यवस्थापन गर्दै आएको र थप समन्वयका लागि तथा सहयोगका लागि पोखरास्थित अन्य मेडिकल कलेज र त्रिभुवन विश्वविद्यालय शिक्षण अस्पतालसँग पनि समन्वय गरिएको जनाएको छ । सहप्रवक्ता डा अधिकारीले प्रादेशिक स्वास्थ्य आपतकालीन कार्य सञ्चालन केन्द्रद्वारा एक प्रतिनिधि दुर्घटना स्थलमा आवश्यक समन्वयका लागि खटाइएको साथै उपचार तथा शव व्यवस्थापनका लागि हव तथा सेटेलाइट अस्पतालसँग समन्वय गरिएको बताए। आइतबार बिहान काठमाडौँबाट पोखराका लागि उडेको ७२ जना सवार यती एयरलायन्सको विमान सेती नदीको खोचमा दुर्घटना हुँदा सवार ६९ जनाको निधन भएको पुष्टि भएको छ।"
"पोखरा दुर्घटना: ६९ जनाको मृत्यु पुष्टि, ३ जनाको उद्धार जारी","काठमाडौं: पोखराको सेती खोंचमा भएको विमान दुर्घटनामा ६९ जनाको मृत्यु भएको छ। यती एयरलाइन्सले एक विज्ञप्ति जारी गर्दै दुर्घटनामा सवार ६९ जनाको मृत्यु भएको पुष्टि गरेको हो। तीन जनाको उद्धार जारी रहेको एयरलाइन्सले जनाएको छ। यसैबीच नेपाली सेनाले एक विज्ञप्ति जारी गर्दै सोमबार बिहान सम्मका लागि उद्धार कार्य स्थगित गरेको छ। दिनभर करिब दुई सय जनाको संख्यामा परिचालित फौजले नेपाल प्रहरी, सशस्त्र प्रहरी बल र स्थानीयबासीसँगको सहकार्यमा खोजी गरेको थियो। अहिले रातको समय भएको जनाउँदै सेनाले उद्धारको काम भोलि बिहानैदेखि गर्ने जनाएको छ। बिहान १० बजे ३२ मिनेटमा काठमाडौंबाट पोखराका लागि उडेको विमान अन्तिम पटक १० बजेर ५० मिनेटमा सेती खोंचबाट टावरको सम्पर्कमा आएको थियो। त्यसपछि विमान सेती खोंचमा दुर्घटनामा परेको थियो। विमानमा चार चालक दलका सदस्यसहित ६८ यात्रु थिए। विमानमा ५३ नेपाली र १५ विदेशी यात्रु सवार थिए।"
वीरगन्जमा विभिन्न समुदायले माघी पर्व मनाए,"वीरगन्ज : खासगरि थारु समुदायको मुख्य चाड मानिने माघी (खिंचडी) पर्व वीरगन्जमा भने थारुसँगै भोजपुरी, मैथिली, मारवाडी र नेवारी समुदायले सँगसँगै मनाएका छन्। यसअघिका वर्षहरूमा माघ १ गते वीरगन्जमा थारु समुदायको एकल आयोजनामा माघी (खिंचडी) महोत्सव आयोजना हुँदै आएको थियो। तर यसपालि भने आइतबार थारुसँगै भोजपुरी, मैथिली, मारवाडी र नेवार समुदायले एकैथलोमा खिंचडी समारोह आयोजना गरेर सँगसँगै माघी पर्व मनाएका हुन्। वीरगन्जको आदर्शनगरस्थित पुरानो बसपार्क परिसरमा माघी मूल समारोह समितिले आयोजना गरेको खिंचडी महोत्सवमा यी समुदायका खानाका परिकारहरूको स्टल राखिएको थियो। थारु समुदायको स्टलमा घोङगी, गंगटा, माछा, हाँस, परेवा र कुखुराको मासुका परिकार राखिएको थियो। भोजपुरी समुदायको स्टलमा तिल र भुजाको लड्डु, मैथिलीको स्टलमा खिंचडी, नेवारको स्टलमा यमरी लगायतका परिकार राखिएका थिए।"
यती एयरलाइन्सले भोलि देशभरका उडान रद्द गर्ने,काठमाडौं: दुर्घटनाको शोकमा यती एयरलाइन्सले सोमबारका लागि तय भएका सम्पूर्ण उडान स्थगित गरेको छ। विमान दुर्घटनामा ज्यान गुमाएकाहरुको शोकमा सोमबार कम्पनीका तर्फबाट देशभरको उडान रद्द गरिएको एयरलाइन्सका प्रवक्ता सुदर्शन बर्तौलाले जानकारी दिए। कूल ६८ यात्रु र चार चालक दलका सदस्य रहेको यती एयरलाइन्सको ९एनएएनसी एटिआर७२ जहाज आज बिहान पोखरामा अवतरण गर्ने क्रममा सेती नदी किनारमा दुर्घटनामा परेको थियो ।
सबै शव सङकलन भइसकेपछि मात्रै पहिचान थालिने,कास्की: पोखरामा भएको यति एयरलायन्सको जहाज दुर्घटनामा परी मृत्यु भएकाको शव सबै सङ्कलन भएपछि मात्रै पहिचान गर्न थालिने भएको छ । मृतकहरूको शव निकालेर गण्डकी हस्पिटलमा लगिएको र सबै सङ्कलन भएपछि मात्रै पहिचान थालिने पोखरा स्वास्थ्य विज्ञान प्रतिष्ठानका निर्देशक डा भरत खत्रीले जानकारी दिए। दुर्घटनाग्रस्त जहाजमा यात्रारतमध्ये हालसम्म ६० जनाको शव सेती खोँचबाट निकालिएको छ भने ३१ वटा हस्पिटलमा लगिसकिएको छ । कठिन भौगोलिक अवस्थितिका कारण केही शव क्रेनको प्रयोग गरी निकाल्ने प्रयास भइरहेको छ।
राष्ट्रिय भूकम्प सुरक्षा दिवसको मूल समारोह स्थगित,काठमाडौंः राष्ट्रिय भूकम्प सुरक्षा दिवसको मूल समारोह स्थगित भएको छ। भोलि सोमबार आयोजना गरिएको राष्ट्रिय भूकम्प सुरक्षा दिवसको मूल समारोह स्थगित भएको हो। २५औं राष्ट्रिय भूकम्प सुरक्षा दिवसको मूल समारोह स्थगित भएको गृह मन्त्रालयले जनाएको छ।
स्वर्गीय आमाको नाममा स्मृति पुरस्कार,"दोलखा : पत्रकार चिरञ्जीवी मास्केले आफ्ना आमाहरू विष्णुलक्ष्मी श्रेष्ठ (कर्म दिने) र तुलसीमाया मास्के (जन्म दिने) को स्मृतिमा विष्णुलक्ष्मी तुलसीमाया साहित्य सम्मान पुरस्कार प्रदान गरेका छन्। विष्णुलक्ष्मी साहित्यिक पुरस्कार समितिले स्थापना गरेको सम्मानवाट दोलखाको भीमेश्वर नगरपालिका६ चोथाङ घर भएका रविन्द्र तामाङलाई सम्मान गरिएको छ। फुटकर साहित्य र कविताहरू पनि लेख्दै आएका साहित्यकार तामाङलाई सदरमुकाम चरिकोटमा आज एक कार्यक्रमका बीच प्रदेशसभा क्षेत्र नम्बर २ का सांसद भरत केसीले नगद १० हजार र सम्मानपत्र सहित सम्मान गरेका छन्। मास्केले प्रत्येक वर्षको माघ १ गते आफ्नो जन्मदिनका अवसर पारेर सो पुरस्कार प्रदान गर्दै आएका छन्। हालसम्म ११ जना स्रष्टाले सम्मान प्राप्त गरिसकेका छन्। विष्णुलक्ष्मी साहित्यिक पुरस्कार समितिले हरेक वर्ष प्रकाशन गर्दै आएको प्रदेय साहित्यिक पुस्तकसमेत सार्वजनिक गरिएको छ। पुस्तकमा जिल्लाका ३८ जना सर्जक र स्रष्टाका लेख रचना समेटिएका छन्। विष्णुलक्ष्मी साहित्यिक पुरस्कार समिति दोलखाका अध्यक्ष विष्णु सुवेदीको अध्यक्षतामा सम्पन्न पुरस्कार वितरण तथा पुस्तक सार्वजनिक कार्यक्रममा बागमती प्रदेश सभा सदस्य भरतबहादुर केसीले कला, साहित्य र संस्कृतिको क्षेत्रको विकासले मात्र समग्र सम्बृद्धि सम्भव भएको धारणा राखेका छन्। सांसद केसीले साहित्यिक क्षेत्रको विकाससँगै अरू विकास गर्न सकिने भन्दै राजनीतिक रूपमा विभक्त नभइ विकासका लागि एक भएर लाग्न आवश्यक भएको बताए। कार्यक्रममा भीमेश्वर नगरपालिकाका प्रमुख ईश्वर नारायण मानन्धर, प्रमुख जिल्ला अधिकारी भोजराज खतिवडा, मेलुङ गाउँपालिकाका अध्यक्ष हिरा कुमार थोकर, मेलुङ गाउँपालिकाका उपाध्यक्ष गायत्री आचार्यले स्थानीय तहको कला, साहित्य, भाषा, धर्म संस्कृतिको विकासका लागि वातावरण बनाउने प्रतिवद्धता व्यक्त गरेका छन्। कार्यक्रममा दोलखा संस्कृति प्रतिष्ठान दोलखाका अध्यक्ष शंकरलाल श्रेष्ठले प्रदेय पुस्तकले दोलखाको साहित्यिक इतिहासमा पुलको काम गरेको, साहित्यलाई जोड्ने काम, समाज रुपान्तरण गर्ने काम गरेको बताए। विष्णुलक्ष्मी साहित्यिक पुरस्कार समितिका संरक्षक चिरञ्जीवी मास्केले साहित्य र पत्रकारिताको माध्यमबाट दोलखालाई चिनाउनुपर्ने बताए।"
सम्झौता भएको दुई वर्षमा पनि जडान भएन स्मार्ट सडक बत्ती,"काठमाडौं : काठमाडौं महानगरपालिकाको मुख्यमुख्य सडकमा स्मार्ट स्ट्रिट लाइट जडानका लागि सम्झौता भएको दुई वर्ष बितिसक्दा पनि काम हुनसकेको छैन। २०७७ मङ्सिर २५ गते काठमाडौं महानगरपालिका, नेपाल विद्युत् प्राधिकरण र सडक विभागबीच सहकार्य गर्ने गरी सम्झौता भएको थियो। सम्झौता भएको ४५ दिनदेखि काम सुरु गर्ने भनिए पनि सुरुको एक वर्ष कोरोना महामारीका कारण काम अघि बढाउन नसकिएको कामपाको भनाइ छ। कोरोनाको त्रास कम भएपछि भने कामपाले सडक बत्तीको विद्युत् महसुल र प्राधिकरणले सम्पत्ति कर तिर्नुपर्नेजस्ता विषयमा विवाद हुँदा थप काम अघि बढ्न नसकेको हो। सहमतिअनुसार कामपा क्षेत्रभित्रका मुख्यमुख्य सडकमा जडान गरिने आधुनिक बत्तीका लागिे कामपा र नेपाल विद्युत् प्राधिकरणको संयुक्त लगानीमा गरिने र लगानीको ६० कामपाको र प्रतिशत प्राधिकरणको ४० प्रतिशत रहने उल्लेख छ। कामपाको अधिकारक्षेत्रभित्र पर्ने सडकका जम्मा ६० किलोमिटर क्षेत्रमा बत्ती जडान गर्ने सम्झौता उल्लेख छ। सहमतिअनुसार पहिलो चरणमा अन्तर्राष्ट्रिय विमानस्थलदेखि नयाँबानेश्वर, त्रिपुरेश्वर, कालीमाटी, कलंकी, महाराजगञ्ज चोक, पुतली सडक, शीतल निवासलगायत क्षेत्रमा पहिलो चरणमा करिब १२ करोड रुपैयाँको लागतमा एक हजार सात सय थान आधुनिक सडक बत्ती जडानका लागि कार्यअघि बढाउने भनिएको छ। कामपाको भौतिक पूर्वाधार विभाग प्रमुख राम थापाका अनुसार स्मार्ट सडक बत्ती जडान गर्ने सहमति भए पनि कुन कम्पनीको, कति थान र कुन क्षमताको बत्ती जडान गर्ने तथा त्यसको मर्मतसम्भार कस्ले गर्ने, बत्तीको महसुल कस्ले तिर्नेजस्ता विषय स्पष्ट नभएकाले काम अघि बढ्न नसकेको हो। ती विषयमा सम्झौता गर्नका लागि छलफल भइरहेकाले सम्झौतापछि तत्काल काम सुरु हुने प्रमुख थापा बताए। त्यसैगरी बत्ती जडानपछि बत्ती ती स्थानका फुटपाथलगायतको मर्मत विभागले गर्ने सम्झौतामा उल्लेख छ। बत्ती जडानसँगै राति सडकमा हुने दुर्घटना कम हुने र यात्रुलाई आवतजावतमा सहयोग पुग्ने विश्वास कामपाको छ। उक्त बत्तीले सडकमा सोलार वा अन्य बत्तीलेभन्दा बढी उज्यालो दिने र त्यसको प्रकाश साँझको समयमा बढी चम्किलो हुने बताइएको छ।"
वारागुङ मुक्तिक्षेत्रका ज्येष्ठ नागरिकलाई ब्ल्यांकेट वितरण,जोमसोम : मुस्ताङको वारागुङ मुक्तिक्षेत्र गाउँपालिकाले पाँचवटै वडाका ज्येष्ठ नागरिकलाई ब्ल्याङकेट वितरण गरेको छ। हिउँदयामको मौसममा सम्भावित हिमपात र चिसो थेग्न पालिकाअन्तर्गतका ज्येष्ठ नागरिकहरूलाई ब्ल्यांकेट वितरण गरिएको वारागुङ मुक्तिक्षेत्र गाउँपालिकाले जनाएको छ। पालिकाले ३४७ जना ज्येष्ठ नागरिकलाई न्यानो कपडा वितरण गरेको पालिकाका प्रमुख प्रशासकीय अधिकृत जीतबहादुर रानाले जानकारी दिए। यसअघि लोमान्थाङ गाउँपालिकाले पनि जाडो छल्न बेसी नझरी गाउँमा बसेका ५५० घरधुरीलाई न्यानो कपडा( ज्याकेट) वितरण गरेको थियो। उपल्लो मुस्ताङमा बिहान र बेलुकीपख तापक्रम माइनस २० डिग्री र तल्लो मुस्ताङमा माइनस १० डिग्रीमा झर्ने गरेको छ।
माघी मनाउन पोखरा जाँदै थिइन् लोकगायिका निरा छन्त्याल,"काठमाडौं :पोखरामा दुर्घटना भएको यती एयरलाइन्सको विमानमा लोकगायिक निरा छन्त्यालको मृत्यु भएको छ। उनी माघी मनाउन सो विमानबाट पोखरा जाँदै थिइन्। तर,पोखरा नपुग्दै उनी चढेको विमान दुर्घटनामा पर्यो। पोखरामा पाइला टेक्न नपाउँदै उनी संसारबाट विदा भइन्। उनीसहित ६८ यात्रु सवार रहेको यती एयरलाइन्सको विमान पोखरा विमानस्थलमा अवतरणका क्रममा सेती खोँचमा दुर्घटनाग्रस्त भयो। पुरानो एयरपोर्टको आकाश पुग्न १ मिनेट पनि नपुग्दै जहाज आकाशमै कोल्टियो र सेतीनदीको खोँचमा खसेको थियो। उनले विमान चढ्नुअघि माघे संक्रान्तिको अवसरमा शुभकामना दिएकी थिइन्। माघे संक्रान्तिको शुभकामना दिँदै उनले लेखेकी छन्'माघे संक्रान्तिको पावन अवसरमा देश तथा विदेशमा रहनुहुने सम्मपूर्ण आमाबाबु,दाजुभाइ तथा दिदीबहिनीहरुमा हार्दिक शुभकामना व्यक्त गर्दछु।' माघीको अवसरमा काठमाडौंमा शनिबार एक कार्यक्रममा सहभागी भएकी थिइन् उनी। कार्यक्रमपछि काठमाडौंमा गरेको रमाइलोपछि आज (आइतबार) का लागि पोखरामा रमाइलो गर्नुपर्छ भन्दै फेसबुकमा तस्बिर समेत पोस्ट गरेकी थिइन्। सोही अनुरुप उनी बिहान पोखरा जानका लागि यती एयरलाइन्सको विमान चढेकी थिइन्। विमानमा सवारमध्ये ६८ जनाको शव भेटिएका छन्। ४ जनाको अवस्था अज्ञात छ। दुर्घटनामा २५ महिला,३७ पुरुष,३ बालक र ३ शिशु परेका छन्। विमानमा १५ जना विदेशी नागरिक रहेको पाइएको छ। खोज कार्य जारी रहेको प्रहरीले जनाएको छ। सरकारले दुर्घटनाको छानबिन गर्न ५ सदस्यीय जाँचबुझ आयोग गठन गर्ने निर्णय गरेको छ। शोकमा भोलि सार्वजनिक बिदा समेत दिइएको छ।"
यती एयरलाइन्सको विमान दुर्घटना :६८ जनाको शव भेटियो,काठमाडौं: पोखराको सेती खोंचमा भएको विमान दुर्घटनामा ६८ जनाको शव फेला परेको छ। अझैं ४ जनाको अवस्था अज्ञात छ। उद्दार कार्य जारी छ। दुर्घटनामा परेका यात्रुको शव गण्डकी अस्पतालमा ल्याइएको काश्की प्रहरीले जनाएको छ। यती एयरलाइन्सको दुर्घटनाग्रस्त विमानमा चार चालकदलसहित ७२ जना सवार थिए। ६८ जना यात्रुमा ५३ जना नेपाली र १५ जना विदेशी नागरिक सवार थिए। आइतबार बिहान ६८ जना यात्रु लिएर विमान पोखरा उडेको थियो। पोखरा विमानस्थलमा अवतरण गर्न नपाउँदै विमान दुर्घटना भएको हो। विमान पाइलट कमल केसीले उडाएका थिए।
आन्तरिक उडानका सबै विमानको प्राविधिक परीक्षण गर्न सरकारको निर्देशन,"काठमाडौं : सरकारले आन्तरिक उडानका सबै विमानको प्राविधिक परीक्षण गर्न निर्देशन दिएको छ। पोखरामा यती एयरलाइन्सको विमान दुर्घटनापछि बसेको मन्त्रिपरिषदको आकस्मिक बैठकले आगामी दिनमा दुर्घटना हुन नदिन वायु सेवा कम्पनीहरुलाई निर्देशन दिएको हो। त्यसको अनुगमनको जिम्मेवारी नागरिक उड्डयन प्राधिकरणलाई तोकिएको छ। यस्तै बैठकले विमान दुर्घटनाको छानबिन गर्न पाँच सदस्यीय जाँचबुझ आयोग गठन गरेको छ। पूर्वसचिव नागेन्द्र घिमिरेको नेतृ्त्वमा पाँच सदस्यीय जाँचबुझ आयोग गठन गरेको हो। बैठकले विमान दुर्घटनाको शोकमा भोलि सार्वजनिक बिदा दिने निर्णय गरेको छ। दुर्घटनाको कारण भने खुल्न सकेको छैन। जहाजमा ७२ जना सवार थिए । ६८ जना यात्रु र ४ जना चालक दलका सदस्य सवार विमानमा ५३ नेपाली र १५ विदेशी नागरिक थिए। आइतबार बिहान काठमाडौंबाट पोखरा उडेको विमान अवतरणका क्रममा दुर्घटना भएको थियो। क्यानले अहिलेसम्म २९ जनाको शव भेटिएको पुष्टि गरेको छ। मृत्यु हुनेमा १० महिला १८ पुरुष र एक शिशु छन्। विमानमा २५ महिला, ३७ पुरुष, तीन बालक र तीन शिशु छन्। दुर्घटनामा परेका यात्रुको शव गण्डकी अस्पतालमा ल्याइएको जिल्ला प्रशासन कार्यालय कास्कीका प्रशासकीय अधिकृत दीपक रेग्मीले जानकारी दिएका छन्।"
गौशालामा पार्किङ गरी राखिएको कार चोरी,गौशाला(महोत्तरी) : महोत्तरीको गौशाला बजारमा पार्किङ गरी राखिएको एउटा कार चोरी भएको छ। गौशाला नगरपालिका५ का रुपेश कुमार साहले घर अगाडि पार्किङ गरी राखिएको प्र २०२००१ च ०८१७ को कार गएराति चोरी भएको हो। कार गएराति १ बजेपछि चोरी हुनसक्ने स्थानीयले आकलन गरिएको छ। बजार रहेको प्रहरी विट नजिकैबाट सो कार चोरी भएको पीडित साहले बताए। बजारभन्दा २ सय मिटरको दूरीमा रहेको इलाका प्रहरी कार्यालय र घटनास्थलको छेउमै प्रहरी विट रहेको छ। जहाँ चौबिसौं घण्टा प्रहरी खटिएको हुन्छ। यता घटनाको जानकारी पाएलगतै प्रहरीले अनुसन्धान सुरु गरेको इलाका प्रहरी कार्यालय गौशालाले जनाएको छ। चोरी भएको स्थानमा सिसि क्यामेरा नभएको हुँदा चोरलाई पहिचान गर्न असहज भएपनि अन्य ठाउँमा भएका क्यामेराको सहयोगले चोरलाई पहिचान गर्न लागेको प्रहरी स्रोतले जनाएको छ।
यती एअरलाइन्सले भन्यो: विमान सेती खोंचसम्म सम्पर्कमा थियो,"काठमाडौं: यती एयरलाइन्सले दुर्घटनाग्रस्त विमान सेती खोंचसम्म टावरको सम्पर्कमा आएको जनाएको छ। दुर्घटनाग्रस्त विमानको जानकारी दिन यती एयरले जारी गरेको विज्ञप्तिमा बिहान १०:३२ बजे काठमाडौंबाट उडेको यती एअरलाइन्सको ,  वायुयान पोखरा अन्तर्राष्ट्रिय विमानस्थलमा अवतरण गर्ने क्रममा दुर्घटनाग्रस्त भएको बताएको छ। विमानमा चालक दलका ४ जना सदस्य र ६८ जना यात्रु सवार रहेको यती एयरलाइन्सले जनाएको छ। जहाँ ३७ जना पुरुष, २५ जना महिला, ३ जना बच्चा र ३ जना शिशु थिए। ५३ जना नेपाली, ५ जना भारतीय, ४ जना रसियन, २ जना कोरियन, १ जना अर्जेटेनि, १ जना अस्ट्रेलियन, १ जना आइरिस र १ जना फ्रान्सेली नागरिक छन्। विमान अन्तिम पटक पोखरा अन्तर्राष्ट्रिय विमानस्थलको टावरसँग १०:५० बजे सेती खोंच भन्ने स्थानमा सर्म्पकमा रहेको एयरलाइन्सले जनाएको छ । घटनास्थलबाट उद्धार जारी रहेको र विस्तृत विवरण क्रमश: अपेटड गरिने जनाएको छ।"
उदयपुरको त्रियुगामा न्यानो कपडा वितरण,"उदयपुर : उदयपुरको त्रियुगा नगरपालिका१० मा अपांगता भएका व्यक्ति, जेष्ठ नागरिक र एकल महिलालाई न्यानो कपडा वितरण गरिएको छ। वडा कार्यालयको बजेटबाट वडामा रहेका शारीरिक, मानसिक अपांगता भएका व्यक्ति, एकल महिला, ६० वर्ष माथिका दलित र ६८ वर्ष माथिका जेष्ठ नागरिकलाई चिसोबाट बच्न न्यानो कपडा वितरण गरिएको हो। चिसो बढ्दै जाँदा जेष्ठ नागरिक, असाहय व्यक्तिको दैनिकी कष्टकर बन्दै गएकाले बच्नका लागि फाइबरको सिरक वितरण गरिएको वडाध्यक्ष किरण पाण्डेले बताए। तोकिएको मापदण्डअनुसार वडाभित्र रहेका ५ सय ३० जनालाई सिरक वितरण गरिएको उनले बताए। उनले भने, मापदण्ड अनुसार सबैलाई वितरण गरिएको छ, केही छुट्न गएका भए पुनः वितरण गरिने छ।' जेष्ठ नागरिकलाई सिरक वितरण गर्दै नगर प्रमुख वसन्तकुमार बस्नेतले नगरभित्रका नागरिक बचाउनु जनप्रतिनिधिको कर्तव्य भएकाले लक्षित कार्यक्रमबाट खर्च गर्ने गरी न्यानो कपडा वितरण गरिएको बताए।"
विमान दुर्घटना अपडेट: ४९ जनाको शव भेटियो,काठमाडौं: पोखराको सेती खोंचमा भएको विमान दुर्घटनामा ४९ जनाको शव फेला परेको छ। दुर्घटनास्थलबाट उद्धार जारी रहँदा ४९ जनाको शव फेला परेको क्यान स्रोतले जनाएको छ। अहिले उद्धारकार्य जारी छ। दुर्घटनामा परेका यात्रुको शव गण्डकी अस्पतालमा ल्याइएको जिल्ला प्रशासन कार्यालय कास्कीका प्रशासकीय अधिकृत दीपक रेग्मीले जानकारी दिएका छन्। शवहरू अस्पताल लगिएसँगै दिवङ्गत यात्रुका परिवारजनले अस्पताल परिसर भरिएको छ। अस्पताल परिसरमा दिवङ्गत यात्रुका परिवारजन शोकाकुल अवस्थामा छन् । शवहरू अधिकांशः पहिचान गर्न नसकिने अवस्थामा रहेको जनाइएको छ। यती एयरलाइन्सको दुर्घटनाग्रस्त विमानमा चार चालकदलसहित ७२ जना सवार थिए। ६८ जना यात्रुमा ५३ जना नेपाली र १५ जना विदेशी नागरिक सवार थिए।
हवाई दुर्घटना : छानबिन समितिका प्रतिवेदन कार्यान्वयन भएनन्,"काठमाडौं : सरकारले हवाई दुर्घटना कम गर्न अनेकन प्रयास गरेपनि अपेक्षित प्रगति हुन सकेको छैन। पटकपटक छानबिन समिति गठन गरेर प्रतिवेदन दिइए पनि दुर्घटनामा न्यूनीकरण हुनुको साटो दुर्घटनाको सङ्ख्या भने बढ्दो छ। मानवीय क्षतिको हिसाबले आज पोखरामा भएको यती एयरलाइन्सको विमान दुर्घटना आन्तरिक उडानतर्फको सबैभन्दा ठूलो हो। काठमाडौंबाट पोखराका लागि उडेको एनवाइटी ६९१, नाइन एन एएनसी जहाज दुर्घटना हुँदा ठूलो जनधनको क्षति भएको छ। हालै सञ्चालनमा आएको पोखरा अन्तर्राष्ट्रिय विमानस्थलमा परीक्षण उडान गरेकै जहाज दुर्घटनामा परेको हो। तुलनात्मक रूपमा सुरक्षित मानिएको एटिआर सिरिजका जहाज दुर्घटना पर्नु आफैंमा दुर्भाग्य भएको वायुसेवा सञ्चालक संघका प्रतिनिधि एवं आधिकारिक व्यवस्थापक घनश्यामराज आचार्यको भनाइ छ। उनले नेपालमा साना विमान बढी मात्रामा दुर्घटनामा पर्ने गरेका थिए। एटिआर नै दुर्घटनामा परेको पहिलो पटक हो। नेपालको भौगोलिक बनावट, विमानस्थलको क्षमता तथा यात्रु सङ्ख्यालाई ध्यान दिएर एटिआर सिरिजका विमान ल्याइएको बताउने गरिएको छ। आचार्यका अनुसार एटिआर सिरिजका विमानले इञ्जिनमा कुनै प्राविधिक समस्या देखिए जानकारी दिन्छ। हवाई दुर्घटनापछि गठन गरिने छानबिन समितिले दिएका प्रतिवेदन कार्यान्वयन हुन नसक्दा समस्या दोहोरिने गरेको विज्ञहरुको भनाइ छ। सरकारले हवाई दुर्घटनालगत्तै अनुसन्धानका लागि पटकपटक उच्चस्तरीय छानबिन समिति बनाउने, प्रतिवेदन तयार पार्ने र कार्यान्वयनका लागि सिफारिस गर्ने गरेको छ। तर प्रतिवेदन कार्यान्वयन गर्नेतर्फ ध्यान दिन नसक्दा समस्या दोहोरिने गरेको छ। सरकारले पोखरामा आज बिहान भएको यती एयरलाइन्सको विमान दुर्घटनाको सत्यतथ्य पत्ता लगाउन पाँच सदस्यीय जाँच आयोग गठन गरेको छ। प्रधानमन्त्री निवास बालुवाटारमा बसेको मन्त्रिपरिषद्को आकस्मिक बैठकले दुर्घटनाको कारण पहिचान गर्न र आगामी दिनमा त्यस्ता दुर्घटना दोहोरिन नदिनका लागि अपनाउनुपर्ने सुझावसहितको प्रतिवेदन दिन आयोग गठन गरेको हो। आयोगको संयोजकमा पूर्वसचिव नागेन्द्र घिमिरे छन्। आयोगका सदस्यमा हवाई विज्ञद्वय दीपकप्रकाश बाँस्तोला (अवकाशप्राप्त उपरथी) र सुनिल थापा (अवकाशप्राप्त क्याप्टेन) तथा हवाई मर्मत इञ्जिनीयर एकराजजङ थापा छन्। आयोगको सदस्यसचिवमा संस्कृति, पर्यटन तथा नागरिक उड्डयन मन्त्रालयका सहसचिव बुद्धिसागर लामिछाने छन्। आयोगलाई ४५ दिनको समयावधि तोकिएको छ। आयोगले दुर्घटनाको कारण पहिचान गर्नुका साथै आगामी दिनमा त्यस्ता दुर्घटना हुन नदिनका लागि गर्नुपर्ने कार्यका लागि सुझावसहितको प्रतिवेदन पेस गर्ने जिम्मेवारी दिइएको छ। सरकारले गैरसैनिक हवाई उडान दुर्घटना जाँच नियमावली, २०७१ बमोजिम दुर्घटना जाँच आयोग गठन गरिएको हो। समितिले ४५ दिनभित्र प्रतिवेदन तयार पार्ने कार्यादेश दिइएको उपप्रधान एवम् अर्थमन्त्री विष्णु पौडेलले जानकारी दिए। कतिपय हवाई दुर्घटना मानवीय र प्राविधिक कारणले हुने गरेको छ। त्यसमा विमानको प्राविधिक पक्षले पनि काम गर्दछ। तर, हवाई सुरक्षाको विषयलाई प्रत्येक मुलुकले उच्च प्राथमिकतामा राख्ने गरेका छन्। अन्तर्राष्ट्रिय नागरिक उड्डयन सङ्गठन (आइकाओ)ले पनि हवाई सुरक्षाका विषयमा विशेष ध्यान दिँदै दुर्घटनाको जोखिम कम गर्न सहजीकरण गर्न गर्दै आएको छ। समस्या न्यून हुनुको साटो बरु बढ्दै गएको छ। समस्या लगातार बढ्दै गएका कारण कुनै न कुनै रुपमा समाधानको दीर्घकालीन प्रयत्न जरुरी रहेको आवश्यकतासमेत महसुस भएको छ। यति एयरलाइन्सकाको विमान दुर्घटनापछि हवाई सुरक्षाका विषयमा चासो र चिन्ता बढेको छ। विभिन्न खालका आशङ्का र अनुमान पनि आएका छन्। तर सरकारले उच्चस्तरीय आयोग गठन गरिसकेको सन्दर्भमा आयोगको प्रतिवेदन नआई यसै भन्न नसकिने विज्ञ तथा जानकारको भनाइ छ। नेपाल नागरिक उड्डयन प्राधिकरणका पूर्व महानिर्देशक त्रिरत्न मानन्धरका अनुसार आजको दुर्घटना नेपालको हवाई उड्डयन क्षेत्रकै दुर्भाग्य हो। उनले दुर्घटनाको कारणको खोजी गरी त्यसलाई कार्यान्वयन गर्नुपर्ने बताए। 'यो आफैंमा ठूलो र दुर्भाग्यपूर्ण घटना हो। तथ्य र कारण खोजी गरेर समाधानको उपाय खोजी गर्नुपर्छ', मानन्धरले भने। हाम्रो आकाशको अवस्था, विमानको प्राविधिक अवस्था तथा एयर ट्राफिक कन्ट्रोलमा खटिने कर्मचारीको अवस्थाका बारेमासमेत अध्ययन गर्नुपर्ने सुझाव दिइएको थियो। नेपालमा पहिलो अन्तर्राष्ट्रिय हवाई दुर्घटना बाराको सिमरामा भएको थियो। सन् १९५५ मा कालिगा एयरको विमान दुर्घटना हुँदा दुई जनाले ज्यान गुमाएका थिए। यस्तै, सन १९५६ र १९५८ भारतीय एयरलाइन्सका दुई विमान दुर्घटना भएका थिए। ती दुर्घटनामा ३४ यात्रुको ज्यान गएको थियो। यस्तै, १९९२ मा थाई एयरको विमान दुर्घटना हुँदा एक सय १३ जनाको ज्यान गएको थियो। सन् १९९२ मै पाकिस्तान एयरलाइन्सको विमान दुर्घटनामा पर्यो र एक सय ५७ जनाले ज्यान गुमाएका थिए। सन् १९९० मा लुफ्थान्सा एयरको विमान दुर्घटनामा पर्यो र पाँच जनाले ज्यान गुमाएका थिए। सन् २०१४ मा अवतरणको क्रममा टर्किस एयरको विमान दुर्घटनामा मानवीय क्षति भने भएन। पटकपटक दोहारिएका यस्ता हवाई दुर्घटनाको खास कारण खोजेर आगामी दिनमा समस्या आउन नदिन सम्बद्ध पक्षले विशेष ध्यान दिनु आवश्यक छ। सन् २०१९ को अप्रिलमा सोलुखुम्बुको लुक्ला विमानस्थलमा समिट एअरको एउटा विमान धावनमार्गको छेउमा रहेका दुईवटा हेलिकोप्टरमा गएर ठोकिँदा कम्तीमा तीन जनाको मृत्यु भएको थियो। यस्तै, सन् २०१९ को फेब्रुअरीमा एयर डाइनेस्टीको हेलिकप्टर ताप्लेजुङमा पाथीभरा नजिकै दुर्घटनामा पर्दा तत्कालीन संस्कृति, पर्यटन तथा नागरिक उड्डयनमन्त्री रवीन्द्र अधिकारीसहित सात जनाको मृत्यु भएको थियो। सन् २०१८ को सेप्टेम्बरमा गोर्खाबाट काठमाडौं आउँदै गरेको अल्टिट्यूड एयरको हेलिकप्टर धादिङ र नुवाकोटबीच रहेको एउटा जंगलमा दुर्घटनाग्रस्त हुँदा एक जापानी पर्यटक र अन्य पाँच जनाको मृत्यु भएको थियो। मार्च २०१८ मा बंगलादेशबाट नेपाल आएको यूएस बाङ्गला एयरलाइन्सको विमान त्रिभुवन अन्तर्राष्ट्रिय विमानस्थलमा दुर्घटनाग्रस्त हुँदा ५१ जनाको मृत्यु भएको थियो। यस्तै गत जेठ १३ गते यतिकै भगिनी संस्था तारा एयरको ट्वीनअटर जहाज मुस्ताङमा दुर्घटनामा परी २२ जनाको ज्यान गएको थियो। हालै मात्र सञ्चालनमा आएको पोखरा अन्तर्राष्ट्रिय विमानस्थल नजिक भएको दुर्घटना आफैमा ठूलो मानवीय क्षतिसहितको दुर्घटना भएकाले अन्तर्राष्ट्रिय समुदायको ध्यानाकर्षण हुनु स्वाभाविक नै हो। नेपालको हवाई दुर्घटनाको इतिहासलाई हेर्ने हो भने हालसम्म छ दर्जन विमान दुर्घटनामा परेका छन। सन १९९१ जुन ९ मा नेपाल वायुसेवा निगमको जहाज दुर्घटनामा परेको थियो। काठमाडौंबाट लुक्लाका लागि उडानमा रहेको सो विमान दुर्घटनामा पर्दा चालक दलका तीन सदस्यसहित १४ जनाको निधन भएको थियो। नेपालमा पहिलो हवाई दुर्घटना १९७३ अक्टोबर ६ मा भएको थियो। सोही आधारमा हेर्ने हो भने हालसम्म नेपालमा १०८औं हवाई दुर्घटना हो। यति एयरलाइन्सको हकमा भने यो चौँथो दुर्घटना हो। रासस"
दाहिने घुम्नुपर्ने जहाज आकाशमै देब्रे कोल्टिएको थियो,"पोखरा :साढे ११ बजे अवतरण गर्नुपर्ने यती एयरलाइन्सको जहाजले पोखरा अन्तर्राष्ट्रिय विमानस्थलको माथिको आकाश पार गरिसकेको थियो । जहाज पुरानो पोखरा विमानस्थलपोर्ट माथिको आकाश पुग्नै लागेको थियो,भुइँ झर्यो र दुर्घटनाग्रस्त भयो । काठमाडौंबाट पोखरा आउने जहाज नयाँ विमानस्थलमा अवतरण गर्नुअघि पुरानो विमानस्थलको आकाश पुगेर फन्को मार्छन् । आइतबार यती एयरलाइन्सको नाइन एनएएनसी जहाज त्यसै गर्ने गरी पुरानो एयरपोर्टतिर जाँदै थियो । टावरसँग कन्ट्याक्ट गरेरै उता गएको हो,नयाँ एयरपोर्टका एक कर्मचारीले अन्नपूणर्सँग भने । तर,पुरानो एयरपोर्टको आकाश पुग्न १ मिनेट पनि नपुग्दै जहाज आकाशमै कोल्टियो र सेतीनदीको खोँचमा खस्यो । जहाज दायाँ घुमेर फेरि नयाँ एयरपोर्टमा अवतरण पुग्नुपर्नेमा सेती नदी पार गर्नअुघि नै बायाँ कोल्टिएर खसेको प्रत्यक्षदर्शी बताउँछन् । जहाज खस्नुअघि नै आकाशमै कोल्टिएको दुर्घटनास्थल वरिपरिको घरका बासिन्दा बताउँछन् । धन्न जहाज सेतीमा खस्यो, हाम्रा घरतिर ठोक्किएन,तिनले भने,घरहरुतिर ठोक्किएको भने अझै धेरै क्षति हुनसक्थ्यो । दुर्घटनाको कारण भने खुल्न सकेको छैन। जहाजमा ७२ जना सवार थिए । ६८ जना यात्रु र ४ जना चालक दलका सदस्य हुन् । जसमा ५३ जना नेपाली र १५ विदेशी नागरिक थिए।"
गोपाल गिरी पत्रकारिता पुरस्कार महेश दासलाई प्रदान,वीरगन्ज : स्वर्गीय गोपाल गिरी स्मृति क्रियाशील पत्रकारिता पुरस्कार वीरगन्जका पत्रकार महेश दासलाई प्रदान गरिएको छ। वीरगन्जका पूर्व मेयर एंव पत्रकार स्वर्गीय गोपाल गिरिको स्मृतिमा नेपाल पत्रकार महासंघ पर्सा शाखाले स्थापना गरेको पुरस्कार दासलाई प्रदान गरिएको हो। आइतबार बिहान नेपाल पत्रकार महासंघ पर्साको सभाकक्षमा आयोजित कार्यक्रममा वीरगन्ज महानगरपालिकाका मेयर राजेशमान सिंहले दासलाई पुरस्कार प्रदान गरेका हुन्। गत पुस १९ मा बसेको पत्रकार महासंघ पर्साको बैठकले लामो समयदेखि वीरगन्जलाई कार्यक्षेत्र बनाएर पत्रकारिता गर्दै आएका दासलाई पुरस्कृत गर्ने निर्णय गरेको थियो। पुरस्कृत दास वीरगन्ज महानगरका मेयर सिंहका प्रेस सल्लाहकार पनि हुन्।
"निःशुल्क खुवाइँदै कफी, रुचि बढाउने लक्ष्य","सन्धिखर्क : अर्घाखाँचीको सन्धिखर्क चुत्राबेसीमा रहेको त्रिवेणीधाममा निःशुल्क कफी खुवाउने कार्यक्रम सञ्चालन गरिएको छ। अर्घाखाँचीमा उत्पादन भएको अर्गानिक कफीको स्वाद चखाउन प्रधानमन्त्री कृषि आधुनिकीकरण परियोजनाले निःशुल्क कफी खुवाएको हो। अर्घाखाँची जिल्लामा उत्पादन भएको कफी विदेशका विभिन्न देशमा बिक्री भइरहेको तर जिल्लामा बिक्री कम भएपछि अर्गानिक कफीको प्रचारप्रसार गर्न कफी खुवाउन कफी स्टल मेलामा राखिएको प्रधानमन्त्री कृषि आधुनिकीकरण परियोजनाका जिल्ला संयोजक रामनाथ पाण्डेले बताए। अर्घाखाँची जिल्लाका विभिन्न क्षेत्रमा कफी उत्पादन हुने गर्दछ। जिल्लामा वार्षिक १५ मेट्रिक टन कफी उत्पादन हुने गर्दछ। जिल्लामा उत्पादन भइरहेको कफी, दक्षिण कोरिया, अमेरिका, जापान,लगायतका देशमा बिक्रि बितरण भइरहेको कफी कृषक पुस्करनाथ बन्जाडेले बताए। जिल्लाका कफी कृषकहरूलाई बिक्री वितरणका लागि कुनै समस्या नभएको कृषक बन्जाडेको भनाइ छ। परम्परागत रूपमा अन्नखेतीमा लागेकाहरू पनि पछिल्लो समय कृषकहरू समूह बनाएर व्यबसायिक कफी खेतीमा लागेका छन्। शितगंगा नगरपालिका३ को जन जागृति कृगक समुहमा मात्र १ लाख कफीका बिरुवा छन्। अरू खेती छाडेर कृषकहरू कफी खेतीमा लागेको शितगंगा३ को जनजागृति कफि कृषक समूहका अध्यक्ष मिना भुसालले बताइन्। पछिल्लो समय अर्घाखाँचीको सन्धिखर्क नगरपालिका, शीतगंगा नगरपालिका, भूमिकास्थान नगरपालिका, छत्रदेव गाउँपालिका, पाणिनि गाउँपालिका र मालारानी गाउँपालिकाका विभिन्न स्थानमा कृषकहरू व्यावसायिक कफी खेतीमा लागेका छन्।"
"बिहान काठमाडौं उत्रिएर पोखरा घुम्न गएका थिए, यी कोरियन बाबुछोरा","काठमाडौं: पोखरामा आइतबार यती एयरलाइन्सको विमान दुर्घटनामा पर्यो। यो विमानमा चार चालक दलका सदस्य र ६८ यात्रुसहित ७२ जना सवार थिए। ५३ नेपाली र १५ विदेशी नागरिकले यात्रा गरिरहेको विमानमा दुई दक्षिण कोरियन नागरिक थिए। १४ वर्षका बालक यू स्याङ्याङ र ४५ वर्षका यू योङचोएल आइतबार बिहानमात्रै नेपाल आएका थिए। बिहान ९ बजे एयर इण्डियाको विमानबाट काठमाडौंको त्रिभुवन अन्तर्राष्ट्रिय विमानस्थल अवतरण गरेका कोरियन बाबुछोरा लगत्तै पोखरा लागे। १०:३२ बजे यती एयरलाइन्सको एटीआर७२ विमानबाट पोखरा प्रस्थान गरेका उनीहरू गन्तव्य नपुग्दै सेतीको खोंचमा विलय भए। १०: ५० मा सेती खोंचबाट टावरसँग सम्पर्कमा आएको विमान त्यसपछि सम्पर्कविच्छेद भएको थियो। लगत्तै ठूलो आवाजसहित विमान खोंचमा खसेको थियो। विमान दुर्घटनामा परेपछि ठूलो आगो लागेको थियो। नेपालीको एक आकर्षक श्रम गन्तव्य कोरियाबाट बाबुछोरा नेपाल घुम्न आएका थिए। उनीहरू पर्यटकीय शहर पोखरासँगै अन्य क्षेत्रमा घुमघामको योजना बनाएर नेपाल आएका थिए। दुई कोरियन बाबुछोरासँगै विमानमा पाँच भारतीय, चार रसियन, एक अर्जेन्टेनी, एक अस्ट्रेलियन, एक आइरिस र एक फ्रान्सेली नागरिक सवार थिए। दुर्घटनालगत्तै उद्धारकार्य थालिए पनि दुर्घटनास्थल विकट खोंच भएकाले ढिलो गरीमात्र उद्धारकार्य भएको थियो। दुर्घटनामा भेटिएका शव गण्डकी अस्पतालमा पुर्याइयो। अंग्रेजी नयाँ वर्षको अवसर पारेर जनवरी १ अर्थात पुस १७ गतेमात्र पोखरा अन्तर्राष्ट्रिय विमानस्थलको उद्घाटन भएको थियो। विमानस्थलको उद्घाटनसँगै अहिले पर्यटकीय चहलपहलको सिजन भएकाले पनि पोखरा जानेको संख्या बढ्दै गएको छ। यो दुर्घटनाले फेरि नेपालको हवाइ यात्रा सुरक्षित नभएको सन्देश दिएको हवाइ विज्ञहरू बताउँछन्। (मृतकका परिवारको आग्रहमा यस अगाडि प्रकाशित बाबुछोराको तस्बिर हटाइएको छ। सम्पादक)"
अयोध्या लैजाने शीला उत्खननस्थलमा क्षमापूजा,"म्याग्दी : भारतको अयोध्यामा निर्माण हुन लागेको रामलला मन्दिरमा मूर्ति बनाउन लैजान गरिएको शीला उत्खननस्थलमा आज क्षमापूजा गरिएको छ। बेनी नगरपालिका६ ठूलो पहिरोस्थित कालीगण्डकी नदी किनारमा गण्डकी प्रदेशका प्रमुख पृथ्वीमान गुरुङले धार्मिकविधि अनुसार क्षमापूजा गरेका हुन्। क्षमापूजामा प्रतिनिधिसभा सदस्य तथा पूर्व उपप्रधानमन्त्री बिमलेन्द्र निधि, प्रतिनिधिसभा सदस्य खमबहादुर गर्बुजा, निवर्तमान मुख्यमन्त्री कृष्णचन्द्र नेपाली पोखरेल, बेनी नगरपालिकाका प्रमुख सुरत केसी, उपप्रमुख ज्योति लामिछाने, प्रमुख जिल्ला अधिकारी तुलसीराम पौडेललगायत जनप्रतिनिधि, राजनीतिक दलका प्रतिनिधि, सुरक्षा अधिकारीलगायतको उपस्थिति थियो। क्षमापूजापछि नगरप्रमुख केसीले प्रदेश प्रमुख गुरुङ र जनकपुरको जानकी मन्दिरका पिठाधिस राम तपश्वेर दासमार्फत अयोध्याको रामलला मन्दिर निर्माण समितिका सचिव राजेन्द्रसिंह पंकजलाई शीलाको प्रतिकस्वरुप तीन शालिग्राम हस्तान्तरण गरेका थिए।"
"पोखराको विमान दुर्घटना: भारतका ५, रसियाका ४, कोरियाका २, आयरल्यान्ड, अस्ट्रेलिया, अर्जेन्टिना र फ्रान्सका ११ यात्रु सवार","काठमाडौं: पोखरामा दुर्घटना परेको यति एयरको विमानमा १५ विदेशी यात्रु सवार रहेको त्रिभुवन अन्तराष्ट्रिय विमानस्थल नागरिक उड्डयन कार्यालय (क्यान) गौचरले जनाएको छ । क्यानका अनुसार विमानमा पाँच भारतीय, चार रसियन नागरिक थिए। त्यस्तै आयरल्यान्डका एक, अस्ट्रेलयाका एक, अर्जेन्टिनाका एक, कोरियाका २ र फ्रान्सका एक यात्रु सवार थिए। यति एयरको  ,  विमान पोखरा टावरसँग १०:५० बजे सेति खोच भन्ने स्थानमा सम्पर्कमा आएको र सो पश्चात उक्त विमान दुर्घटना भएको विमानस्थल नागरिक उड्डयन कार्यालयले जनाएको छ । दुर्घटनामा परेको विमानबाट उद्धारका लागि ,  हेलिकप्टर परिचालन भएको छ। काठमाडौं तथा पोखरा विमानस्थलमा खोज तथा उद्धार कार्यको लागि थप हेलिकप्टर तयारी अवस्थामा राखिएको र स्थलमार्गबाट खोजी भइरहेको कार्यालयले जनाएको छ। अहिले घटनास्थलमा नेपाली सेना, सशस्त्र प्रहरी, विमानस्थल स्थित उद्धार तथा आगो नियन्त्रक दल, नेपाल प्रहरीको टोलीले उद्धार गरिरहेको छ।"
रुरु क्षेत्र रिडिमा भक्तजनको घुइँचो (फोटोफिचर),"तानसेन : पाल्पा, गुल्मी र स्याङ्जाको संगमस्थल रुरु क्षेत्रधाम रिडिमा कालीगण्डकी स्नानका लागि भक्तजनको भीड लागेको छ। माघे संक्रान्तीका अवसरमा परम्परादेखि नै रिडिमा जेठी, माइली र कान्छी संक्रान्तीको रूपमा मेला लाग्दै आएको छ। भक्तजनले बिहानैदेखी स्नान गर्नुका साथै ऋषिकेश भगवानको दर्शन गरिरहेका छन्। स्नान गर्नाले अन्जानमा गरेका सम्पूर्ण पाप नाश हुने र मृत्युपछि स्वर्गमा बास हुने जनविश्वास रहेको पाइन्छ। रुरु क्षेत्रधाम नेपालको चार धाममध्ये एक भएकाले यसको विशेष धार्मिक महत्व छ। मेलामा नेपालकै नमुना तीन मुखे पुल विशेष आर्कषण बनेको छ। पाल्पा, गुल्मी र स्याङ्जाबाट पुलमा आवतजावत गर्न सकिन्छ। तस्बिरहरू : कृष्ण पोखरेल"
पोखरामा दुर्घटनाग्रस्त विमानमा १५ विदेशी यात्रु सवार,"काठमाडौं: पोखरामा दुर्घटना परेको यति एयरको विमानमा ५३ नेपाली र १५ विदेशी यात्रु सवार थिए। त्रिभुवन अन्तराष्ट्रिय विमानस्थल नागरिक उड्डयन कार्यालय (क्यान) गौचरले दुर्घटना र उद्धार कार्य भइरहेको जानकारी दिन जारी गरेको विज्ञप्तिमा चालक दलका चार, ५३ नेपाली नागरिक र १५ विदेशी यात्रु सवार रहेको उल्लेख गरेको छ। विमानस्थल नागरिक उड्डयन कार्यालयका अनुसार विमानमा पाँच भारतीय, चार रसियन नागरिक थिए। त्यस्तै आयरल्यान्डका एक, अस्ट्रेलयाका एक, अर्जेन्टिनाका एक, कोरियाका २ र फ्रान्सका एक यात्रु सवार रहेको क्यानले जनाएको छ। चार चालक दलका सदस्यमा कमल केसी, अञ्जु खतिवडा, सृर्जना होंगचुन र ओसीन आले मगर रहेको क्यानले जनाएको छ। यति एयरको  ,  विमान पोखरा टावरसँग १०:५० बजे सेति खोच भन्ने स्थानमा सम्पर्कमा आएको र सो पश्चात उक्त विमान दुर्घटना भएको विमानस्थल नागरिक उड्डयन कार्यालयले जनाएको छ । दुर्घटनामा परेको विमानबाट उद्धारका लागि ,  हेलिकप्टर परिचालन भएको छ। काठमाडौं तथा पोखरा विमानस्थलमा खोज तथा उद्धार कार्यको लागि थप हेलिकप्टर तयारी अवस्थामा राखिएको र स्थलमार्गबाट खोजी भइरहेको कार्यालयले जनाएको छ। अहिले घटनास्थलमा नेपाली सेना, सशस्त्र प्रहरी, विमानस्थल स्थित उद्धार तथा आगो नियन्त्रक दल, नेपाल प्रहरीको टोलीले उद्धार गरिरहेको छ।"
"झापाको दमकमा आगलागी, ६ वटा पसलमा क्षति","झापा : झापाको दमकमा आज बिहान आगलागी हुँदा ६ वटा पसल जलेर नष्ट भएको छ । दमक नगरपालिका ६ स्थित नमुना बजारमा बिहान करिब ३ बजे आगलागी भएको थियो । राज श्रेष्ठले सञ्चालन गरेको पसलबाट सुरु भएको आगलागीले छेउछाउका रहेका सङ्गीता श्रेष्ठ, विजय श्रेष्ठ, कृष्ण न्यौपाने, पुनम घिमिरे लगायतले सञ्चालन गर्दै आएको कपडा, कस्मेटिक पसलमा क्षति पुर्याएको जिल्ला प्रहरी कार्यालय झापाले जनाएको छ । श्रेष्ठको पसलमा आगो लाग्दा ५ वटा पसलको सरसामान बाहिर निकाल्न भ्याएका थिए । साथै आगोले सोही स्थानमा रहेको घिमिरे मार्केटका केही पसलमा पनि क्षति पुर्याएको छ । आगो लागेको कारण खुल्न नसकेको पनि विद्युत् सर्ट भएर आगलागी भएको अनुमान गरिएको छ । क्षतिको पूर्ण विवरण आउन बाँकी रहेको प्रहरीले जनाएको छ । आगलागी दमकका २ वटा दमकल, गौरादह, कानेपोखरी, लेटाङ, शुन्दरहरैंचा, कमल लगायतका स्थानबाट आएका अन्य दमकलसहित दमक प्रहरी र स्थानीयवासीको सहयोगमा नियन्त्रणमा लिइएको थियो ।"
रेमिट्यान्ससँगै डलर सञ्चितिमा सुधार,"काठमाडौं : देशको अर्थतन्त्र सुधारोन्मुख स्थितिमा रहेको नेपाल राष्ट्र बैंकको तथ्यांकले देखाएको छ। केन्द्रीय बैंकले सार्वजनिक गरेको देशको वर्तमान आर्थिक तथा वित्तीय स्थितिले अर्थतन्त्रका सूचकांक सकारात्मक देखाएको हो। केन्द्रीय बैंकका अनुसार मुद्रास्फीति ७३८ प्रतिशतमा कायम भएको छ। यस अवधिमा आयात २०७ प्रतिशत कमी आए पनि निर्यात ३४६ प्रतिशतले र कुल वस्तु व्यापार घाटा १८८ प्रतिशतले घटेको छ। यता विप्रेषण आप्रवाह नेपाली रुपैयाँमा २३० प्रतिशतले र अमेरिकी डलरमा १३१ प्रतिशतले बढेको छ। चालू आर्थिक वर्षको पहिलो पाँच महिनामा शोधनान्तरस्थिति ४५ अर्ब ८७ करोड रुपैयाँले बचतमा छ। केन्द्रीय बैंकका अनुसार मंसिर मसान्तसम्म कुल विदेशी विनिमय सञ्चिति १२ खर्ब ९२ अर्ब ५६ करोड रुपैयाँ र अमेरिकी डलरमा ९ अर्ब ८२ करोड छ। संघीय सरकारको खर्च ४ खर्ब ३५ अर्ब २१ करोड र राजस्व परिचालन ३ खर्ब २६ अर्ब ८९ करोड रहेको तथ्यांकले देखाउँछ। वित्तीय क्षेत्रतर्फ विस्तृत मुद्राप्रदाय १९ प्रतिशतले बढेको छ। वार्षिक बिन्दुगत आधारमा यस्तो मुद्राप्रदाय ७४ प्रतिशतले बढेको हो। पाँच महिनामा बैंक तथा वित्तीय संस्थाको निक्षेप संकलन २२ प्रतिशतले बढेको छ। निजी क्षेत्रमा प्रवाहित कर्जा मात्र १६ प्रतिशतले वृद्धि भएको छ। वार्षिक बिन्दुगत आधारमा निक्षेपको वृद्धिदर ९५ प्रतिशत र निजी क्षेत्रमा प्रवाहित कर्जाको वृद्धिदर ४१ प्रतिशत छ। अघिल्लो वर्षको मंसिर महिनामा वार्षिक उपभोक्ता मुद्रास्फीति ७११ प्रतिशत थियो। मंसिरमा खाद्य तथा पेय पदार्थ समूहको मुद्रास्फीति ५८५ प्रतिशत र गैरखाद्य तथा सेवा समूहको मुद्रास्फीति ८५९ प्रतिशत छ। समीक्षा महिनामा खाद्य तथा पेय पदार्थ समूहअन्तर्गत रेष्टुराँ तथा होटल उपसमूहमा वस्तु तथा सेवाको भाउ गत वर्षको सोही अवधिभन्दा १५५६ प्रतिशत, सुर्तीजन्य पदार्थको ११८१ प्रतिशत, खाद्य तथा खाद्यजन्य पदार्थको ९३९ प्रतिशत, दुग्ध पदार्थ तथा अण्डाको ९०७ प्रतिशत र पेय पदार्थको ८८४ प्रतिशतले बढेको छ। गैरखाद्य तथा सेवा समूहअन्तर्गत यातायात उपसमूहमा मूल्यवृद्धि १७३३ प्रतिशत, स्वास्थ्यको ११२२ प्रतिशत, मनोरञ्जन तथा संस्कृतिको ८७६ प्रतिशत, घरायसी उपयोगका वस्तुहरूको ८२९ प्रतिशत र फर्निसिङ तथा घरायसी उपकरणहरूको ८२९ प्रतिशत छ। आर्थिक वर्ष २०७९८० को पाँच महिनामा कुल वस्तु आयात २०७ प्रतिशतले कमी आई ६ खर्ब ६४ अर्ब ७५ करोड कायम भएको छ। अघिल्लो वर्षको सोही अवधिमा यस्तो आयात ५९५ प्रतिशतले बढेको थियो। वस्तु आयात गरिने मुलुकका आधारमा भारत, चीन तथा अन्य मुलुकबाट भएको आयात क्रमशः २०० प्रतिशत, २२६ प्रतिशत र २१४ प्रतिशतले कमी आएको छ। वस्तुगत आधारमा पेट्रोलियम पदार्थ, स्पोन्ज आइरन, सुन, रासायनिक मल, हवाइजहाजका स्पेयर पार्टस् लगायतका वस्तुको आयात बढेको छ। सवारी साधन तथा स्पेयर पार्टस्, एमएस विलेट, चाँदी, औषधि, कच्चा सोयाविन तेल लगायतका वस्तुको आयात घटेको छ। गन्तव्यका आधारमा भारत र चीनतर्फ भएको निर्यात क्रमशः ४३७ प्रतिशत र ३५९ प्रतिशतले कमी आएको छ। अन्य मुलुकतर्फको निर्यात ७१ प्रतिशतले वृद्धि भएको छ। वस्तुगत आधारमा जिंक सिट, पार्टिकल बोर्ड, ऊनी गलंैचा, अलैंची, चिया लगायतका वस्तुको निर्यात बढेको छ भने सोयाविन तेल, पाम तेल, पिना, लत्ताकपडा, सुन चाँदीका सामान तथा गरगहना लगायतका वस्तुको निर्यात घटेको छ। निर्याततर्फ सुक्खा बन्दरगाह, जलेश्वर, कैलाली, कृष्णनगर, मेची, त्रिभुवन विमानस्थल भन्सार कार्यालय बाहेकका प्रमुख नाकाबाट गरिएको निर्यात घटेको छ। आयाततर्प सम्पूर्ण प्रमुख नाकाबाट भएको आयातमा कमी आएको छ। पाँच महिनामा विप्रेषण आप्रवाह (रेमिट्यान्स) २३० प्रतिशतले वृद्धि भई ४ खर्ब ८० अर्ब ५० करोड पुगेको छ। अघिल्लो वर्षको सोही अवधिमा विप्रेषण आप्रवाह ६३ प्रतिशतले घटेको थियो। केन्द्रीय बैंकका अनुसार चालु खाता ३७ अर्ब ९१ करोडले घाटामा रहेको छ। तर, शोधनान्तरस्थिति ४५ अर्ब ८७ करोडले बचतमा रहेको केन्द्रीय बैंकको तथ्यांक छ। अघिल्लो वर्षको सोही अवधिमा शोधनान्तरस्थिति १ खर्ब ९५ अर्ब १ करोडले घाटामा रहेको थियो। गत असार मसान्तमा १२ खर्ब १५ अर्ब ८० करोड बराबर रहेको कुल विदेशी विनिमय सञ्चिति ६३ प्रतिशतले वृद्धि भई २०७९ मंसिर मसान्तमा १२ खर्ब ९२ अर्ब ५६ करोड पुगेको छ। यो डलर सञ्चिति १०० महिनाको वस्तु आयात र ८७ महिनाको वस्तु तथा सेवा आयात धान्न पर्याप्त रहने देखिन्छ। यता डलर सञ्चिति बढ्दा राजस्वमा प्रतिकुल असर परेको छ। मंसिर महिना आयात प्रतिबन्धको अन्तिम महिना थियो। आयातमुखी नेपालको राजस्व ५ महिनामा गत आवको सोही अवधिको तुलनामा २० प्रतिशतले खुम्चिएको हो। यस अवधिमा संघीय सरकारको कुल राजस्व परिचालन (प्रदेश सरकार तथा स्थानीय सरकारमा बाँडफाँट हुने रकम समेत) ३ खर्ब २६ अर्ब ८९ करोड भएको छ। जसमध्ये कर राजस्व ३ खर्ब १ अर्ब ४६ करोड र गैरकर राजस्व २५ अर्ब ४३ करोड परिचालन भएको हो। गत आवको मंसिर मसान्तसम्म ३ खर्ब ८० अर्ब रुपैयाँ कर राजस्व र ३२ अर्ब रुपैयाँ गैरकर राजस्व गरी कुल ४ खर्ब १२ करोड रुपैयाँ राजस्व संकलन भएकोे थियो। २०७९ को असारदेखि मंसिरसम्म (५ महिनामा) सरकारको आम्दानीभन्दा १ खर्ब ८ अर्ब ३२ करोड रुपैयाँ खर्च भएको छ। यसरी खर्चभन्दा आम्दानी कम हुँदा केन्द्रिय बैंकमा रहेको सरकारको विभिन्न खाता (ढुकुटी)मा रहेको रकम पाँच महिनामै ४५ अर्ब २६ करोड रुपैयाँले घटेर १ खर्ब ८२ अर्ब ४३ करोड रुपैयाँमा सिमित भएको छ। यो रकम प्रदेश र स्थानीय सरकारको खातामा रहेको रकमसमेत हो।"
"दुर्गममा पानीको हाहाकार, आयोजना अलपत्र","गोरखा : हरेक वर्ष बर्खा लागेपछि धार्चे२ केरौंजा गाउँमा बाढीपहिरो चल्छ। सात वर्षदेखि डेढ सयभन्दा धेरै घर बाढीपहिरोले बगाइसकेको छ। ५ सय १८ घरधुरीमध्ये सरकारको सहयोगमा १ सय ३७ घर लामाबेंसीमा स्थानान्तरण भएका छन्। गाउँ छाड्न अस्वीकार गरेका केरौंजावासी खानेपानी अभाव झेलिरहेका छन्। पानी छैन भनूँ गाउँ बगाउने पानी छ। छ भनूँ मान्छेले खाने पानी छैन, वडाध्यक्ष सरोज गुरुङ भन्छन्। त्यसअघि सञ्चालित खानेपानी आयोजना २०७२ सालको भूकम्पले नष्ट पारिदिएको थियो। त्यसपछि एक सामाजिक संस्थाले पाइप मात्र उपलब्ध गराएको थियो। त्यही पाइपमा ल्याएको पानी गाउँको दुई ठाउँमा खुला धारा बनाइएको छ, स्थानीयवासी अर्जुन गुरुङ भन्छन्, ५ सय घरधुरीले त्यही दुइटा धाराको प्रयोग गर्छन्। साह्रै समस्या छ। सरकारले सुरु गरेको आयोजना पनि लथालिंग छ। गाउँमा चर्कै समस्या भएपछि गण्डकी प्रदेश सरकारले २०७७७८ मा केरौंजा बृहत् खानेपानी आयोजना आरम्भ गर्यो। ५ सय १८ घरधुरी लाभान्वित हुने गरी दुई वर्षअघि सुरु गरिएको आयोजनाको प्रगति नहुँदा उपभोक्ता समस्यामा छन्। उक्त आयोजना कता अड्केको हो भन्नेबारे जनप्रतिनिधिले खोजतलास गरिदिनुपर्ने स्थानीय इन्द्र गुरुङको भनाइ छ। ४ करोड रुपैयाँको खानेपानी आयोजना दुई वर्षदेखि अड्केको छ। कहाँ अड्केको हो भनेर बुझ्न वडाध्यक्षभन्दा माथि हाम्रो पहुँच छैन, उनी भन्छन्, भर्खर चुनाव सकिएको छ। जनप्रतिनिधिले यसको बारेमा खोजतलास गरेर जहाँ अड्केको भए पनि काम छिटोछरितो हुने वातावरण गरिदिनुहुन्छ कि भन्ने आशा गर्छु। आयोजना दिने सरकारले बजेट नदिने गरेका कारण प्रगति नभएको वडाध्यक्ष गुरुङको भनाइ छ। तीनचार वर्षदेखि केरौंजा बृहत् खानेपानी योजना भनेर चालू छ, उनी भन्छन्, छ न त छ तर कता छ, कता छ ? बजेटै आउँदैन रहेछ। पाँच करोड लागत स्टिमेट गरिएको योजना हो। तर, यस वर्ष जम्मा १० लाख मात्र आएको छ। यस्तो तालले आयोजना सम्पन्न हुन ४०५० बर्ष लाग्छ। दुर्गम केरौंजाका बासिन्दाको पानीको समस्यालाई मध्यनजर गरी सम्बन्धित निकायले छिटोभन्दा छिटो आयोजना सम्पन्न गर्नुपर्ने माग रहेको उनको भनाइ छ। प्रदेश सरकारले ३ सय ७७ घरधुरीका लागि ३ करोड २७ लाख रुपैयाँको केरौंजा बृहत् खानेपानी योजना स्किम १ सञ्चालन गरेको थियो। त्यस्तै लामाबेंसीका १ सय ३७ घरधुरीका लागि स्किम २ सञ्चालन गरेको थियो। खानेपानी डिभिजन कार्यालय गोरखाका अनुसार स्किम १ मा मुहान र रिजर्भ ट्याङ्क निर्माणको काम भएको छ। स्किम २ मा भने मुहानको मात्र काम भएको छ। ५ सय १८ मध्ये ३ सय ७७ घरधुरीका लागि र १ सय ४१ घरधुरीका लागि दुइटा स्किम बनाएर काम सुरु गरिएको हो, कार्यालय प्रमुख किरण पौडेल भन्छन्, स्किम १ मा मुहानको ट्याङ्की र त्यहाँदेखि रिजर्भ ट्याङ्कीसम्मको काम सम्पन्न भएको छ। स्किम २ माचाहिँ मुहानको ट्याङ्की बनाउने काम मात्र भएको छ। तीन करोड २७ लाख रुपैयाँ लागत अनुमान गरिएको सो आयोजनामा पहिलो बर्ष ४७ लाख रुपैयाँ मात्र निकासा आएको र दोस्रो वर्ष २३ लाख अनुदान आएको उनको भनाइ छ। यो वर्ष त झन् जम्मा १० लाख मात्र आएको छ। बढाएर काम गरे भने २० लाख निकासा दिने वातवरण बनाउन सकिएला, उनी भन्छन्।"
६८ जना यात्रु सवार यति एयरलाइन्सको जहाज पोखरामा दुर्घटना,"पोखरा : ६८ जना यात्रु सवार यति एयरलाइन्सको विमान दुर्घटना भएको छ। काठमाडौंबाट बिहान १०:३३ बजे पोखराका लागि उडेको यति एयरलाइन्सको एटीआर७२ विमान दुर्घटना भएको प्रहरीले जनाएको छ। यति एयरलाइन्सका प्रवक्ता सुदर्शन बर्तौलाका अनुसार विमानमा दुई पाइलट, दुई जना एयर होस्टेस र ६८ जना यात्रु सवार छन्। उक्त जहाजमा १० जना विदेशी यात्रु रहेका छन्। विमान दुर्घटना भएको सूचना प्राप्त भएपछि अस्पताललाई उच्च तयारीमा रहन निर्देशन दिएको कास्की जिल्लाका प्रमुख जिल्ला अधिकारी टेकबहादुर केसीले जानकारी दिए। दुर्घटनाको बारेमा थप विवरण आउन बाँकी छ। पोखरामा यति एयरलाइन्सको जहाज दुर्घटना"
लोकमार्गले बन्यो सुगम,"बागलुङ : कुनै समय बागलुङको निसीभलकोटलाई जिल्लाकै दुर्गम स्थानमा गनिँदै आएको थियो। प्रशासनिक कामका लागि जिल्ला सदरमुकाम बागलुङ बजारसम्म आउनसमेत निसीबासीलाई ३४ दिनको पैदल यात्रा गर्नुपर्ने बाध्यता थियो। राष्ट्रिय गैरवको सडक आयोजना पुष्पलाल मध्यपहाडी लोकमार्ग बनेपछि पश्चिम बागलुङका निसीभलकोटबासीहरूलाई भने बरदान सावित भएको छ। लोकमार्गले निसीभलकोट जिल्ला सदरमुकाम र पूर्वी रुकुमसँग सिधा सडक सञ्जालमा जोडिएपछि दुर्गमको परिचय नै बदलिएको हो। निसी गाउँपालिकको मुख्य सडकखण्ड नै मध्यपहाडी लोकमार्ग हो। लोकमार्गको कालोपत्रे सडक नै निसीका जनतालाई जिल्ला, प्रदेश र संघीय राजधानीसँग जोड्ने माध्यम बनेको छ। जिल्ला सदरमुकाममा प्रशासनिकलगायतका कामका लागि निसीबासीहरू एकदिनमै आउन सक्ने भएका छन्। सडक सञ्जालकै कारण पछिल्लो समय निसीमा बजारीकरणसमेत विस्तार हुँदै गएको छ। लोकमार्गका कारण सेवा सुविधा विस्तारले निसी सुगम गाउँको रुपमा परिचित हुँदै गएको छ। सडक बनेपछि निसीमा सञ्चार सेवा पनि विस्तार भएको छ। लोकमार्ग आसपास क्षेत्रका जग्गाको मुल्यसमेत बढ्दै गएको निसीखोला गाउँपालिका१ का निर्वतमान वडाध्यक्ष इन्द्रबहादुर मल्लले बताए। उनले सडक सञ्जाल विस्तार हुनुअघि सित्तैमा गरीखान पाइने जग्गाको भाउ अहिले आकासिएको बताए। मध्यपहाडी लोकमार्गले आसपासका समथर खेतबारीमा पक्की घर बन्न थालेका छन्। लोकमार्गले बागलुङका १० स्थानीय तहमध्ये बागलुङ नगरपालिका, काठेखोला गाउँपालिका, गलकोट नगरपालिका, बडिगाड गाउँपालिका, ढोरपाटन नगरपालिका र निसीखोला गाउँपालिकालाई जोडेको छ। लोकमार्ग जिल्ला सदरमुकामदेखि निसीको पातिहाल्ने (रुकुमको सिमाना)सम्म जोडिएको छ। बुर्तिवाङ बजारलाई नेपाल सरकारले मध्यपहाडी लोकमार्गमा पर्ने १० वटा नमुना सहरका रुपमा विकास गर्न थालेको छ। बागलुङ बजारको उपल्ला चौरदेखि सुरु भएको लोकमार्गले निसीको पातिहाल्नेसम्म पुग्दा काठेखोलाको अक्षते, बिहुँ रिजाल चोक, घाँडाबाँधे, गलकोटको हटिया, बडिगाडको खर्वाङ, खौरा, खारा, न्वारा, भिमगिठे, हाँडिखोला, रिघाफेदी, ढोरपाटन नगरपालिकाको बुर्तिवाङ, निसीखोला गाउँपालिकाको देविस्थान, ढुँवाखोर, झिवाखोला, जुग्जाखोला, कानाबगर, बडावनखोला, निसी, भल्कोट क्षेत्रमा बजारीकरण विस्तार भएको छ। लोकमार्ग विस्तार भएपछि जनतालाई सरकारी सेवा सुविधाको उपयोग, दैनिक उपयोग्य बस्तुको खरिदबिक्री र गाउँको उत्पादनलाई बजारीकरणमा सजिलो भएको बडिगाड गाउँपालिका३ का पूर्ववडाध्यक्ष खडकबहादुर पुनले बताए। पहुँच मार्गलाई ध्यानमा राखेर जिल्ला सदरमुकामदेखि निसी पातीहाल्नेसम्म युवाहरूले लोकमार्ग आसपासमा नयाँनयाँ रेष्टुरेन्ट, होटल, माछा तथा बंगुर फर्म, गाईभैसी फर्म सञ्चालन गरेका छन्। काठेखोला गाउँपालिका५ बिहुँको घोडाबाँधे र रिजाल चोक क्षेत्र होटल व्यवसायीले भरिएका छन्। मध्यपहाडी लोकमार्ग बागलुङको जिरोकिलो उपल्लाचौरमा बस्ती विस्तार भएको छ। जिल्लाका अन्य स्थानीय तह पनि लोकमार्ग पहुँचबाट धेरै टाढा छैनन्। लोकमार्गले नछोएको स्थानीय तहमा कालीगण्डकी करिडोर विस्तार भएको छ। ताराखोला गाउँपालिका, तमानखोला गाउँपालिका र बरेङ गाउँपालिकाले नजिकको स्थानबाट लोकमार्गसम्म पहुँच मार्ग विस्तार गरेका छन्। २४ वटा जिल्ला र २२५ वटा बस्तीलाई जोड्ने लोकमार्गको १ हजार ७ सय ८६ किलोमिटरमध्ये सबैभन्दा बढी १ सय ३४ किलोमिटर खण्ड बागलुङमा पर्छ। लोकमार्गको १ सय २० किलोमिटर कालोपत्रे भएको छ भने १४ किलोमिटर सडक अझै कालोपत्रे हुन सकेको छैन।"
मध्यपुरठिमीमा आगलागीबाट १५ लाखको क्षति,भक्तपुर : भक्तपुरको मध्यपुरठिमी नगरपालिका वडा नं ९ बोडे पेट्रोल पम्प ओरालोमा आगलागी भएको छ। भक्तपुर जिल्ला भक्तपुर नगरपालिका वडा नं ४ घर भइ हाल भक्तपुर कटुन्जे बस्ने ४० वर्षीय राकेश सुवालले सञ्चालन गरेको नवदुर्गा पेपर फ्याक्ट्री (अण्डाको क्रेट बनाउने फ्याक्ट्री) मा एक्कासी करेन्ट सर्ट भइ आगलागी भएको प्रहरीले जनाएको छ। प्रहरी दमकल र स्थानीयको सहयोगमा आगो नियन्त्रणमा लिइसकेको छ। आगलागीबाट फ्याक्ट्रीभित्र रहेका सामानहरु पूर्ण रुपले जली नष्ट भएको भक्तपुर प्रहरी परिसरले जनाएको छ। अन्डाको क्रेड बनाउने कागज ३ लाख बराबरको र जेनेरेटर १ थान १२ लाखको गरी कुल १५ लाख बराबरको सामानको क्षति भएको परिसरका सूचना अधिकृत राजु पाण्डेले जनाए। घटनाको सम्बन्धमा प्रहरी वृत्त ठिमी भक्तपुरबाट थप अनुसन्धान कार्य भइरहेको जनाइएको छ।
झापाको माई मेलामा भक्तजनको घुइँचो,"झापा: झापाको कनकाईमाई नदी किनारमा लागेको माई मेलामा भक्तजनको घुइँचो लागेको छ। आज मकर अर्थात् माघे सङ्क्रान्ति हो। हरेक वर्ष आजको दिन स्वतःस्फूर्त रुपमा कनकाईमाई नदी किनारमा भव्य मेला लाग्दै आइरहेको छ। धार्मिक आस्था र विश्वास राख्ने भक्तजनले मकर सङ्क्रान्तिका दिन सूर्य उत्तरायण भएका बेला गरिएको स्नान, दान, जप तप, तीर्थ, व्रतलाई उत्तम मानिन्छ। त्यसैले नदीमा नुहाएर पूजाआर्चना गरे आफूले चिताएका मनकामना पूरा हुने धार्मिक विश्वास रहेको भक्तजनहरू बताउँछन्। आइतबार बिहानैदेखि नदी किनारमा पूजापाठ गर्नेहरूको घुइँचो छ। कोरोना भाइरस सङ्क्रमणका कारण विगत दुई वर्ष आयोजक समितिले मेला लगाएनन्। यसपल्ट आयोजक समितिले भव्य मेलाको आयोजना गरेको छ। विगतमा तीन दिन लाग्दै आएको मेला अहिले पाँच दिनसम्म लाग्ने गरेको छ। कनकाई नगरपालिका र शिवसताक्षी नगरपालिकाको संयुक्त आयोजनामा नदीको दुवै किनारमा मेला लगाइएको छ। कनकाई पुल पूर्वपट्टि कनकाई नगर प्रमुख राजेन्द्रकुमार पोखरेल र कनकाई पुल पश्चिमपट्टि शिवसताक्षी नगर प्रमुख मेघा हाङ थोप्राले मेलाको उद्घाटन गरेका थिए। मेलामा रोटेपिङ, विभिन्न खेल तमासा, ब्रेकडान्स, बटर फ्लाई, कोलम्बस, विभिन्न जातजातिका झाँकी, कला साहित्यका विविध कार्यक्रम आयोजना गरिएको स्थानीय लक्ष्मण अधिकारीले बताए। माई मेलामा यो वर्ष २ लाख तीर्थयात्री मकर स्नान गर्न आउन सक्ने अनुमान गरिएको उनले बताए। मेलाका कारण पूर्व पश्चिम राजमार्ग अन्तरगतको कनकाई नदीको पुलमा भिडभाड नियन्त्रणका लागि नदीमै आयोजक समितिले काठको पुल निर्माण गरेको प्रहरी कार्यालय झापाका डीएसपी वसन्त पाठकले जानकारी दिए। मेलाको सुरक्षा व्यवस्था कडा बनाइएको बताउँदै डीएसपी पाठकले भने, कनकाई पुल पारीवारि दुई डीएसपीको नेतृत्वमा तीन सय सुरक्षाकर्मी परिचालन गरिएको छ। राजमार्गमा ट्राफिक व्यवस्थाका लागि ट्राफिक प्रहरी र मेला स्थलमा सादा पोसाकमा पनि प्रहरी खटाइएको उनले बताए । माई मेलामा झापा, मोरङ, सुनसरी, धनकुटा, इलाम, पाँचथर, ताप्लेजुङ लगायत भारतको सिलिगुडी, सिक्किम, दार्जिलिङ, असाम, मणिपुर लगायत भुटानबाट पनि भक्तजनहरू आउने गरेको छ।"
"पुल ठेक्का लाग्यो, काम भएन","जाजरकोट : जाजरकोटको जुनीचाँदे गाउँपालिका४ र छेडागाड नगरपालिका६ जोड्ने कालेखोलाको पुल निर्माणमा ढिलाइ भएको छ। ठेकेदारको लापरबाहीका कारण पुल निर्माणमा ढिलाइ भएको हो। गएको चैतमा पुल निर्माणको ठेक्का सम्झौता गरेको ठेकेदार कम्पनीले पुस महिना बित्नैलाग्दा पनि कामको सुरुवात गरेको छैन। समयमा पुल नबन्दा यातायात सञ्चालनमा समस्या भएको छ। जय बागेश्वरी बाँके नेपालगन्जले २०७८ चैत १८ गते पुल निर्माणको ठेक्का लिएको हो। ८ करोड ९० लाखमा ठेक्का लिएको कम्पनीले काम नै सुरु नगरेर पुल निर्माण अलपत्र पारेको हो। ७० मिटर लम्बाइ र साढे सात मिटर चौडाइको मोटरेबल पुल दुई वर्षभित्र सम्पन्न गरिसक्नुपर्ने छ। तर, ठेक्का लिएको ९ महिनासम्म पनि ठेकेदारले पुल निर्माण कार्य सुरु गरेको छैन । ९ महिनासम्म पनि पुल निर्माणको काम सुरु हुन नसकेको सडक डिभिजन कार्यालय चौरजहारीले जनाएको छ। सडक डिभिजन कार्यालयले गएको जेठ २० गते नै इन्जिनियर प्रज्वल सुनारको नेतृत्वमा ठेकेदार कम्पनीलाई साइट देखाउने काम गरिसकेको छ। त्यसबेला ठेकेदार कम्पनीले तोकिएकै समयमा काम सुरु गर्ने बताएको थियो। तर, समयमै पुल निर्माण सुरु गर्नुको सट्टा ठेकेदार नवीन श्रेष्ठ भने मंसिरदेखि सम्पर्कबिहीन बनेका छन्। उनी सडक डिभिजन कार्यालय चौरजहारी, जुनीचाँदे गाउँपालिका र स्थानीयको सम्पर्कमा आएका छैनन्। सडक डिभिजन कार्यालय चौरजहारीले पुल निर्माणका लागि पटकपटक ताकेता गर्दै आएको छ। पटकपटक पत्र काटेर काम सुरु गर्नु भनेका छौं सडक डिभिजन कार्यालय चौरजहारीका प्रमुख आशुतोष कर्णले भने, तर, ठेकेदार कम्पनी सम्पर्कमा नै आएको छैन। तोकिएकै समयमा पुल निर्माण सुरु नभएपछि स्थानीयवासी पनि आक्रोशित बनेका छन्। ठेक्का लाग्नासाथ पुल निर्माण सुरु गर्छु भनेको थियो जुनीचाँदे ४ का वडाध्यक्ष हरिबहादुर खड्काले भने, तर, ९ महिना बितिसक्दा पनि काम सुरु भएन। सुरुमा ठेकेदारले समयमै काम गर्ने भन्दै वडा कार्यालयले सहयोग गर्नुपर्ने बताएका थिए। ठेकेदार स्वयंले नै आवश्यक सहयोग गर्नुपयो भन्थे, हप्तादिनमा काम सुरु गर्छु भनेका थिए वडाध्यक्ष खड्काले भने, तर, सामानको चाँजोपाँजो मिलाउँदैछु भन्दाभन्दै ९ महिना कटाइसक्यो। असोजअघि ठेकेदारले वडा कार्यालयलाई सडक डिभिजन कार्यालयले पुलको डीपीआर उपलब्ध नगराएका कारण काम सुरु गर्न समस्या भएको बताउने गरेका थिए। कहिले डीपीआर पाएको छैन भनेर ढाँट्यो उनले भने, असोजपछि भने काम गर्न नसक्ने भन्दै ठेकेदार सम्पर्कबिहीन भएको छ। कालेखोलामा पक्की पुल नहँुदा स्थानीयले सास्ती खेप्दै आएका छन्। पुल नभएकै कारण असारदेखि असोजसम्म सवारीसाधनले खोला पार गर्न सक्दैनन्। समयमै कालेखोला पुल निर्माण सुरु नगरेपछि सडक डिभिजन कार्यालय चौरजहारीले जय बागेश्वरी बाँके नेपालगन्जसँग सम्झौता तोड्ने चेतावनी दिएको छ। दुईपटक पत्र काट्दा पनि बेवास्ता गरेका कारण छिट्टै सम्झौता तोडेर निर्माण कम्पनीलाई कालोसूचिमा राख्ने तयारी भएको कार्यालयले जनाएको छ। छिटो काम सुरु गर्नु भन्दै मंसिर र चैतमा गरेर दुईपटक पत्र काटिसक्यौं, तर, ठेकेदारले वास्ता गरेन सडक डिभिजन कार्यालय चौरजहारीका प्रमुख आशुतोष कर्णले भने, अब सम्झौता तोडेर कालोसूचिमा राख्न सिफारिस गर्छौं।"
नेपाल एयरलाइन्सले आजदेखि इलामकाठमाडौं उडान भर्दै,"काठमाडौं : नेपाल एयरलाइन्सले आजदेखि इलामकाठमाडौं उडान सुरु गर्नेभएको छ । सातामा एउटा उडान गर्ने गरी इलाम नगरपालिका र नेपाल एयरलाइन्सबीच सहमति भएको छ। एक वर्षअघि करिब तीन महिना उडान भएर स्थगन भएको इलामको फाल्गुनन्द सुकिलुम्बा विमानस्थलमा आजदेखि पुनः उडान सञ्चालन हुने भएको हो। इलाम नगरपालिका९ मा रहेको यस फल्गुनन्द सुकिलुम्बा विमानस्थलबाट गत वर्ष इलाम नगरपालिकाले तारा एयरसँग सम्झौता गरेर केही उडान गरेको थियो। तर सम्झौता सकिएसँगै उडानसमेत बन्द भएको छ। विमानबाट इलामकाठमाडौं करिब एक घण्टामा एकोहोरो उडान गर्न सकिन्छ। आज करिब ८ बजे काठमाडौंबाट उडान गर्ने तालिका रहेको छ। इलाममा करिब ९ बजे आउने र साढे नौ बजे काठमाडौंका लागि उड्ने तालिका निर्धारण भएको इलाम नगर प्रमुख केदार थापाले बताए। उनले उडानसँगै इलाममा पर्यटकको सङ्ख्यामा वृद्धि हुने अपेक्षा लिएको जानकारी दिए। इलामबाट १९ सिट क्षमताको ट्वीनअटर जहाज सञ्चालन हुनेछ। इलामबाट काठमाडौंको एकतर्फी भाडा छ हजार तीन सय तोकिएको छ। काठमाडौंबाट इलामका लागि भने एकतर्फी भाडा छ हजार पाँच सय तोकिएको छ । तर ज्येष्ठ नागरिक, विद्यार्थी र बालबालिकालाई विशेष छुटको सुविधा उपलब्ध गरिएको नगरपालिकाले जनाएको छ। एक उडानमा दुई जना ७० वर्ष नाघेका ज्येष्ठ नागरिकलाई करबाहेकको रकममा ५० प्रतिशत भाडा छुट गरिएको छ। यात्रुले इलाम बजारस्थित सिटीमार्टको पहिलो तलाबाट टिकट लिने व्यवस्था मिलाइएको नगरपालिकाले जनाएको छ। यो विमानस्थलबाट इलामसहित पाँचथर, ताप्लेजुङ र भारतको दार्जिलिङका बासिन्दाले पनि सुविधा पाउने अपेक्षा गरिएको छ। पर्यटकीय क्षेत्र इलाम भएका कारण नियमित उडान राख्दा यात्रु पाउन समस्या नहुने नगरपालिकाले जनाएको छ। यस विमानस्थल छ सय ७० मिटर लम्बाइ र २० मिटर चौडाइको धावनमार्ग कालोपत्र गरिएको छ। रासस"
नारायणी नदीमा आजदेखि क्रुजसिप चलाइने,"चितवन : नारायणी नदीमा आजदेखि क्रुजसिप सञ्चालनमा आउने भएको छ। राइनो वाटर इन्टरटेन्मेन्ट कम्पनीले क्रुजसिप सञ्चालनमा आउने जनाएको हो। दुई वर्ष पहिले नै क्रुजसिपको परीक्षण गरिएको थियो। कोभिड माहामारी र केही नीतिगत व्यवधानका कारण क्रुजसिप सञ्चालनमा ल्याउन कठिन भएको कम्पनीले जनाएको छ। कम्पनीका कार्यकारी निर्देशक दीपक ढुङ्गेलका अनुसार सबै प्रक्रिया पूरा गरेर क्रुजसिप सञ्चालन गर्न लागिएको जानकारी दिए। उनका अनुसार आज दिउँसो १ बजे विशेष क्रुजिङको समय हुनेछ। तीन तलाको क्रुजसिपमा कुल एक सय ८० जना सवार गर्न सक्नेछन्। क्रुजसिपमा यात्रा गर्ने यात्रुहरुको १० लाख बराबरको बीमा गरिएको छ। क्रुजसिपमा सवार हुनका लागि टिकट सात सय, ब्रेकफास्ट क्रुजिङको एक हजार पाँच सय, लञ्च क्रुजिङ दुई हजार र डिनर क्रुजिङ दुई हजार पाँच सय तेकिएको ढुङ्गेलले जानकारी दिए। भरतपुर महानगरपालिका वडा नम्बर १६ ज्ञानेश्वर सामुदायिक वन स्थित काभ्रेघाटमा क्रुजसिपको स्टेसन छ। एक पटकमा यात्रुले करिब एक घण्टा नारायणी नदीमा क्रुजको मज्जा लिन पाउनेछन्। क्रुजसिपमा विवाह, ब्रतबन्ध, पास्नी, जन्मोत्सव, वैवाहिक वर्षगाँठ लगायतका गतिविधिहरु गर्न पाइने कम्पनीका प्रबन्ध निर्देशक रामचन्द्र कँडेलले बताए। क्रुजसिप निर्माणमा १५ करोड बढी खर्च भएको कँडेलले जानकारी दिए। उनका अनुसार क्रुज सञ्चालनका लागि ४० किलोमिटरसम्मको अनुमति लिइएको छ। रुट पहिचान गरेर सोही अनुसार यात्रा गराइने उनले जानकारी दिए। क्रुजसिपभित्र रेष्टुराँ, कार्यक्रमका लागि स्टेज, बैठक सेमिनार गर्न मिल्ने हल, सेल्फी प्वाइन्ट पनि निर्माण गरिएको छ।"
पोखरामा यति एयरलाइन्सको जहाज दुर्घटना,पोखरा : काठमाडौंबाट पोखरा उडेको विमान पोखरामा दुर्घटना भएको छ। यति एयरलाइन्सको जहाज आइतबार बिहान पोखरामा दुर्घटनामा परेको हो। पुरानो विमानस्थलनजिकै सिताराम हाउजिङमा विमान दुर्घटना भएको हो। दुर्घटनास्थलमा अहिले धुवाँको मुस्लो देखिएको छ। दुर्घटनाको बारेमा थप विवरण आउन बाँकी छ।
गरिबलाई शीतलहरको सकस,"भनिन्छ पुस फासफुस। तर, गरिबलाई यो महिना शीतलहरका कारण ज्यादै कष्टकर बन्ने गरेको छ। यस वर्षको पुस पनि कहरमै बितेको छ। मधेसलाई एक सातादेखि बाक्लो हुस्सु र कुहिरोले ढाकेको छ। जसकारण शीतलहरको कहर चलिरहेको छ। सप्तरीको तिलाठी कोइलाडी गाउँपालिका४ स्थित मुसहर टोलका १० वर्षीय सकलदेवले पुस २१ गते बुवा ४५ वर्षीय राजु भनिने देवु सदालाई गुमाए। देवुको चिसोले मृत्यु भएको भन्दै गाउँपालिकाले परिवारलाई राहत प्रदान गरेको छ। सकलदेवले चार वर्षअघि पुसमै आमा सौम्यादेवीलाई गुमाएका थिए। शीतलहरकै कारण दुवै जनाले ज्यान गुमाएको स्थानीयवासी बताउँछन्। विष्णुपुर गाउँपालिका१ मा सुतेको अवस्थामा पुस ८ गते जाडोले कठ्यांग्रिएर ४७ वर्षीय प्रेम यादवको मृत्यु भएको सप्तरी प्रहरीका प्रमुख एसपी अविनारायण काफ्लेले बताए। शीतलहरले अन्य कतिपय विपन्न परिवारका सन्तानलाई अनाथ पारे पनि घटना सार्वजनिक हुन नसकेको सुरुंगा नगरपालिकाका विश्वेन्द्र पासवानको भनाइ छ। दिउँसो पनि तात्न नपाएको शरीर राति बाक्लो ओढ्ने नभएपछि झन चिसो भई सुतेकै बेला कतिपयको ज्यान जाने गरेको चिकित्सक बताउँछन्। चिसोबाट ज्येष्ठ नागरिक, बालबालिका र दैनिक मजदुरी गरेर जीविका चलाउने वर्ग बढी प्रभावित हुने गरेको डाक्नेश्वरी नगरपालिका६ का ७० वर्षीय नारायण दासको भनाइ छ। निरन्तरको कठ्यांग्रिँदो जाडो, चिसो हावा, शीतलहर, हुस्सु र बाक्लो कुहिरोका कारण वातावरण बिग्रेर चौपाया पशु, पन्छी तथा बालीनालीसमेत प्रभावित भएका छन्। सहरी तथा ग्रामीण भेगमा चहलपहलमा कमी आएको छ। बाक्लो कुहिरोका कारण यातायातका साधन कम चल्न थालेका छन्। ऊनी कपडाको बिक्री बढेको छ। गरिबहरू भने दिनभर आगो तापेर बस्ने गरेका छन्। बिहानदेखि बेलुका अबेरसम्म चिया पसलमा अत्यधिक भीड हुने गरेको राजविराजका व्यवसायी महेन्द्र साहले बताए। अस्पताल, प्राथमिक स्वास्थ्य केन्द्रलगायत स्वास्थ्य चौकीमा विभिन्न किसिमका बिरामीको संख्या बढेको चिकित्सक बताउँछन्। आर्थिक रूपले कमजोर व्यक्तिहरू जाडोको मारमा परेको चिकित्सक डा मनोज यादवले बताए। उनका अनुसार चिसोका कारण बालबालिका, वृद्धवृद्धा र सुत्केरीमा रुखाखोकी, ज्वरो, दम, हातगोडा सुनिने, दुख्नेलगायत समस्या देखिएको छ। तापक्रम कम भएपछि श्वासप्रश्वास, रक्तसञ्चारमा समस्या हुने र मुटुले समेत काम गर्न छोड्ने डा यादवको भनाइ छ। विपन्न समुदायका बालबालिकाको पठनपाठनमा समस्या हुँदै गएको र सामुदायिक विद्यालयमा विद्यार्थीको संख्या आधा घटेको बोदे बर्साइन नगरपालिका८ स्थित राजाजी जनता माविका प्रधानाध्यापक सत्यनारायण यादवले बताए। अधिकांश विपन्न वर्गका विद्यार्थीसँग जाडो छल्ने लुगा नहुँदा हाजिरी अनुपात ह्वात्तै घटेको उनको भनाइ छ। चिसोले मधेसमा धेरैको ज्यान जानुका पछाडि चेतनाको कमी पनि कारण भएको प्रमुख जिल्ला अधिकारी भूपेन्द्र थापा बताउँछन्। खासगरी तातो खाने, पहिला नै न्यानो लुगाको जोहो गर्ने बानी नरहेको र कतिपय त किन्न नै नसक्ने अवस्थाको पनि रहेको उनको भनाइ छ। परालको सहारा धनुषाको लक्ष्मीनियाँ गाउँपालिका२ स्थित मुसहरी टोलकी ६० वर्षीया श्रीवती सदा शीतलहरको कहर भोग्ने विपन्नमध्ये एक हुन्। आगो ताप्न दाउरा छैन। पराल तापेर गुजारा गर्नपर्छ। त्यो पनि मालिकसँग मागेर ल्याउँदै काम चलाउँदै छु। आफ्नो खेतबारी छैन। सधैं अरूको भरमा बाँच्नुपर्छ, उनले भनिन्, आर्थिक अवस्था कमजोर छ। ज्याकेट, कम्बल किन्न सक्दैनौं। अब कमजोर भएँ। ममा शक्ति छैन। सरकारले हामीलाई दिँदैन। कसरी खान्छौं, कसरी सुत्छौं, त्यो हामीलाई नै थाहा छैन। उनका अनुसार चमार, डोम, मुसहर समुदायको बसोबास रहेको बस्तीमा कपडा नभएर थरथर काम्दैै गरेको धेरै परिवार छ। घरको झुप्रोमा पराल नै ओछ्याउने, परालकै सुकुलमा सुत्ने र ओढ्ने गरेको छ, उनले भनिन्, आर्थिक अवस्था कमजोर छ। दाउरा किनेर सधैं खाना पकाउन सकिँदैन। परालकै सहारामा खाना पकाउनुपर्छ।सप्तरीको तिलाठी कोइलाडी गाउँपालिका८ तोपामा कपडा अभावमा आगो तापेर शरीर न्यानो पार्दै स्थानीयवासी । तस्बिर : मनोहर पोखरेल परालको सुकुल ओछ्याएको देखाउँदै मरनीदेवी सदाले भनिन्, घरमा केही छैन, रातमा परालको सुकुल ओडेर सुत्छौं। मानिसहरू भन्छन् गाउँगाउँमा सरकार आयो। तर, हामीलाई कसैले केही दिएन। सहर बजारतिर कम्बल बाँडेको सुनिन्छ। तर, यहाँ कोही आउँदैन। हामीसम्म त्यो आइपुग्दैन, हामीलाई कसले हेर्दिने ? जनकपुरधाम उपमहानगरपालिका१४ मुजेलियाका पुलकित सदाले गरिबलाई शीत छल्न मुस्किल रहेको बताए। फुसले छाएको घर देखाउँदै उनले भने, यी हेर्नहोस् वर्षौंदेखि हाम्रो घर यस्तै छ। यहाँ बसेको धेरै भयो। तर, कसैको आँखा परेको छैन। न गतिलो ओत छ, न आङ ढाक्ने कपडा नै। काम पाएको दिन चुल्हो बल्छ। नत्र भोकै सुत्छौं। बस्तिकी शिवो सदायले जाडोयाममा पराल सिरक र डस्ना बनाएर सुत्ने गरेको बताइन्। पराल दिनुपर्छ भन्ने सर्तमा मालिकको धान काट्न गएको उनको भनाइ छ। जनकपुर उपमहानगरपालिका १ धर्मवान टोलस्थित मुसहर बस्तीमा त्रिपालमुनि जाग्राम बसेर घुर ताप्दै रात काट्नुपरेको शविशक्ति सदाले बताइन्। उनी मात्रै होइन, ममता मल्लिक, इन्दल, निर्मला, बिनिता, तेततरी, कञ्चल सदालगायत सय घरपरिवारको अवस्था दयनीय छ। स्थानीयवासी लीला मेस्तरले भनिन्, जाडोको समयमा बिहान साँझ जसोतसो रहेका छौं। सरकारले जाडो पीडित परिवारलाई दिने भनेको राहतको नाममा केही पाएका छैनौं। चुनावमा सधैं भोट देउ कि देउ भने। तर, अहिले दुःखपर्दा कोहीले पनि सोधी खोजी गरेनन्। अहिले हामीलाई गतिलो कम्बल दिएहुन्थ्यो, नि ! सरकारले गतिलो कम्बल दिए, कम्तीमा राम्रोसँग सुत्न त पाउँथ्यौं नि ! घरबाहिर निस्कनै सकस सर्लाहीमा कठ्यांग्रिँदो चिसोका कारण स्थानीयवासी घरबाट बाहिर निस्कन सकेका छैनन्। आआफ्नो कामधन्दा छोडेर घरभित्र बस्न बाध्य बनेका छन्। बालबालिका र ज्येष्ठ नागरिक सबैभन्दा बढी प्रभावित छन्। दैनिक मजदुरी गरेर जीविकोपार्जन गर्ने विपन्न परिवार झनै समस्यामा परेका छन्। मलंगवा, चक्रघट्टालगायत स्थानीय तहले आआफ्नो पालिकाको सामुदायिक विद्यालयमा बिदासमेत दिएका छन्। किनमेल गर्ने ग्राहक नहुँदा बजार पनि सुनसान देखिएका छन्। व्यापार मन्द रहेको व्यापारी बताउँछन्। मलंगवा नगरपालिका४ का ४५ वर्षीय तिलाई पासवानले घरबाहिर गएर काम गर्न नसकेको बताए। उनले भवन निर्माणको काम गर्दै आएका छन्। दिनभरि न्यानो कपडा ओढेर र आगो तापेर घरमै बस्दै आएको उनको भनाइ छ। धेरै दिन यस्तै रह्यो भने हातमुख जोड्न पनि समस्या हुन्छ, पासवानले भने, स्थानीय तहले विपन्न परिवारलाई राहतको व्यवस्था गर्नुपर्छ। चक्रघट्टा गाउँपालिका७ पटेर्वाका राजकुमार माझीले चिसोका कारण मुसहर समुदाय निकै प्रभावित बनेको बताए। उनका अनुसार गाउँमा चार दर्जनभन्दा बढी मुसहर परिवारको बसोबास छ। सबैले दैनिक ज्याला मजदुरी गरेर नै जीवन निर्वाह गर्ने गरेका छन्। तर, चिसोका कारण कोही पनि काममा जान सकेका छैनन्। उनीहरू अधिकांश इँटाभटामा काम गर्छन्। यस्तो चिसोमा इँटा बनाउने काम गर्न समस्या छ। तर, घरपरिवार चलाउन केही व्यक्ति ज्यानलाई नै जोखिममा राखेर काम गर्ने गरेको माझीले बताए। कही कतैबाट न्यानो कपडाबाट र आगो ताप्नका लागि काठका व्यवस्था गरिएको छैन। घरमा भएको पराल जलाएर आगो ताप्ने गरेको उनको भनाइ छ। जिल्ला बिपद व्यवस्थापन समितिले केही स्थानमा राहतस्वरूप न्यानो कपडा बितरण गरेको प्रमुख जिल्ला अधिकारी थानेश्वर गौतमले बताए। संघ र प्रदेश सरकारबाट प्राप्त रकमबाट राहतका सामान किनेर बाँड्ने तयारीमा रहेको गौतमको भनाइ छ। सप्लार्यस खोजेर समान खरिद गर्ने तयार गर्दै छौं, उनले भने, केही सप्लार्यस आएको थियो। तर, उनीहरूको सामान चित्त बुझ्दो नभएपछि खरिद गर्न सकेनौं। स्थानीय तहलाई पनि राहत सामग्री बितरण तथा ठाउँठाउँमा आगो ताप्नका लागि आवश्यक व्यवस्था गर्न आग्रह गरिएको गौतमले बताए। केही समाजसेवीले आफ्नै पहलमा न्यानो कपडा तथा दाउरा बितरण गरेका छन्। केही स्थानीय तहले आफ्नो पालिकामा काठको मुढा बितरण गरे पनि त्यो अपुग भएको स्थानीयवासीको भनाइ छ। जिल्लामा चिसोका कारण ६ जनाले ज्यान गुमाइसकेका छन्। प्रदेशबाट ८८ लाख राहत रकम मधेस प्रदेश सरकारले शीतलहरबाट हुन सक्ने सम्भावित जोखिम व्यवस्थापनका लागि आठवटै जिल्लाका विपद् व्यवस्थापन समितिलाई ८ लाखका दरले रकम उपलब्ध गराउने निर्णय गरेको छ। प्रदेश विपद् पीडित उद्यार तथा राहत कोषबाट प्रदेशका आठवटै जिल्लामा विपद् व्यवस्थापन समितिलाई सो रकम उपलब्ध गराइने निर्णय गरिएको हो। उक्त रकम अपुग भएमा मागको आधारमा मन्त्रालयको निर्णयबाट थप रकम उपलब्ध गराउन सकिने जनाइएको छ। विपद् जोखिम न्यूनीकरण तथा व्यवस्थापन नियमावली, २०७६ को नियम १६ को उपनियम (२) मा भएको व्यवस्था बमोजिम जिल्ला विपद् व्यवस्थापन समितिबाट गत आर्थिक वर्ष २०७८७९ मा भएको कामको एकमुस्ट वार्षिक प्रतिवेदन हालसम्म प्राप्त नभएकाले सोही नियमावलीको नियम १६ को उपनियम (३) मा भएको व्यवस्थाबमोजिम प्रदेशको एकमुष्ट वार्षिक प्रतिवेदन तयार गर्न कठिनाइ भएकाले प्रदेशका सबै जिल्ला विपद् व्यवस्थापन समितिलाई सो अनुसारको विवरण पठाउन अनुरोधसमेत गरिएको गृहमन्त्री भरतप्रसाद साहले बताएका छन्। यसका साथै मधेस प्रदेश सरकारले विपद्बाट प्रभावितहरूको तथ्यांक अधावधिक गर्न मधेस प्रदेशका सुरक्षा निकायहरूको प्रतिनिधि र मन्त्रालयको प्रतिनिधि रहेको कार्यदल गठन गरी जिल्ला विपद् व्यवस्थापन समिति र स्थानीय विपद् व्यवस्थापनसँग समेत समन्वय गरी जोखिम भएका व्यक्तिपरिवार तथा उद्यार एवं राहत वितरणसम्बन्धी तथ्यांक अद्यावधिक गर्ने निर्णयसमेत गरेको छ। न्यानो पाउन घुरको भर केही दिनदेखि निरन्तर हुस्सु र चिसो हावाका कारण जनजीवन प्रभावित बनेको छ। जसबाट विपन्न परिवार सबैभन्दा बढी समस्यामा परेका छन्। मोरङको बूढीगंगा गाउँपालिका३ की ५५ वर्षीया फेकनी रिसिदेव शीतलहरको असरबाट जोगिन दिनभर घुर ताप्छिन्। नहरको डिलमा बिहान ४ बजेदेखि बेलुकासम्म परिवारका सात सदस्यसहित आगो तापेर बिताउने गरेका छन्। घुर बाल्न साहूबाट पराल र भुस मागेर ल्याउनुपरेको उनले बताइन्। सानासाना नातिनीहरू छन्। घुर नबाले चिसोले कठ्यांग्रेर मृत्यु हुन्छ, उनले भनिन्, कोही हाम्रो अवस्था बुझन आउँदैन। मोरङको बुढीगंगा गाउँपालिका३ स्थित नहर डिलमा बस्दै आएका सुकुम्बासी परिवार घुर ताप्दै। ५० वर्षीय हरिनारायण रिसिदेवले दुईतीन परिवार मिलेर घुर ताप्ने गरेको सुनाए। काम छैन। खान त ऋण नै लिनुपर्ने अवस्थामा कहाँ जाने र के गर्ने अन्योलमा हामी छौं, उनले भने। नहरको डिलमा ऐलानीमा बसेका करिब १ सय ५० घर सुकुम्बासी परिवारको दिनचर्या नै यस्तै छ। वडा नम्बर ४ का ६८ वर्षीया शान्ति चौधरीले भनिन्, हाम्रो पीडा बुझन कोही आउँदैन्। न्यानो लुगा मात्र दिए पनि हुन्थ्यो। काम गरेर पेट फाल्न नै धोधो रहेकाले लुगा किन्न समस्या भएको उनले सुनाइन् । अर्की स्थानीयवासी लखन्तरी चौधरीले पराल जोगाएर राखेकाले चिसोबाट जोगिएको बताइन्। मालिक र साहूसँग जति गुहार गरे पनि लुगा किन्न पैसा नदिने गरेको उनको दुखेसो छ। भनिन्, हामीलाई आगो बाल्न पराल दिनसमेत आलटाल गर्ने गरेको छ। कम्तीमा दाउराको व्यवस्था मिलाइदिए चिसोबाट जोगिन सहयोग पुग्थ्यो। बालबच्चा र ज्येष्ठ नागरिकलाई सबैभन्दा बढी समस्या भएको स्थानीयवासी रमेश थारुले बताए। छिमेकीसँगै पराल बालेर आगो तापिरहेका उनले भने, जाडोका कारण धेरै समस्या भएको छ। न्यानो कपडाको अभावमा कसरी जाडो कटाउने भन्ने पिरलो भएको छ। उनका अनुसार मुसहर बालबालिका सबैभन्दा बढी प्रभावित छन्। भने, राज्यले केही राहतको व्यवस्था गर्नपर्ने हो। तर, अहिलेसम्म तीनै तहको सरकारको ध्यान विपन्न नागरिकप्रति गएको छैन। मनिका झाजनकपुरधाम, गोविन्द महतोजनकपुरधाम, मनोहर पोखरेलराजविराज,सुनिल ठाकुरमलंगवा, जितेन्द्रनारायण ठाकुरविराटनगर"
पोखरामा विमान दुर्घटना : उद्दार कार्य जारी,"पोखरा : यति एयरलाइन्सको विमान दुर्घटनास्थलमा उद्दार कार्य जारी रहेको छ। जिल्ला प्रहरी कार्यालय कास्कीका अनुसार विमान दुर्घटनास्थलमा नेपाली सेना, नेपाल प्रहरी, स्थानीयबासिन्दा दुर्घटनास्थलमा पुगेका छन्। काठमाडौंबाट आइतबार बिहान १०:३३ बजे ६८ जना यात्रु बोकेर पोखराका लागि उडेको यति एयरलाइन्सको एटीआर७२ विमान दुर्घटना भएको हो। यति एयरलाइन्सका प्रवक्ता सुदर्शन बर्तौलाका अनुसार विमानमा दुई पाइलट, दुई जना एयर होस्टेस र ६८ जना यात्रु सवार छन्। उक्त जहाजमा १० जना विदेशी यात्रु रहेका छन्। यात्रुको अवस्थाबारे जानकारी हुन बाँकी रहेको छ।"
यती एयरको विमान दुर्घटना :घटनास्थलबाट ३२ शव निकालियो,पोखरा : यती एयरको एटीआर ७२ विमान दुर्घटनास्थलबाट ३२ जनाको शव निकालिएको छ। सेती नदीको खोँचमा दुर्घटना भएकाले उद्धार कार्य जटिल भएको सम्बन्धित अधिकारीले जनाएका छन् । उद्धारका लागि सुरक्षाकर्मीहरू परिचालन भइरहेको र विमानमा लागेको आगो पनि निभाउने काम भइरहेको छ। यती एयरलाइन्सको कलसाइन ९एनएएनसी एटीआर७२ विमान पोखरा अन्तर्राष्ट्रिय विमानस्थलमा अवतरण हुनुअघि दुर्घटना भएको थियो । जहाजमा ७० जना सवार थिए। आइतबार बिहान साढे १० बजे काठमाडौंबाट ६८ जना यात्रु लिएर पोखरा उडेको थियो। ११ बजे पोखराको नयाँ एयरपोर्टमा ल्याण्ड हुने क्रममा विमान दुर्घटना भएको थियो। विमान पाइलट कमल केसीले उडाएका थिए।
पोखरा अन्तर्राष्ट्रिय विमानस्थलबाट उडान स्थगित,पोखरा : आज बिहान यती एयरलाइन्सको विमान दुर्घटना भएपछि पोखरा अन्तर्राष्ट्रिय विमानस्थलबाट आज हुने भनिएका सम्पूर्ण उडान स्थगित भएको छ । त्रिभुवन अन्तर्राष्ट्रिय विमानस्थलका प्रवक्ता टेकनाथ सिटौलाले दुर्घटना भएपछि पोखरा विमानस्थलबाट हुने सबै उडान स्थगित गरिएको जानकारी दिए। विमानमा चालक दलका चार जना र ६८ जना यात्रु सवार थिए । विमान वरिष्ठ क्याप्टेन कमल केसी र अञ्जु खतिवडाले उडाएका थिए । प्राधिकरणका अनुसार आठ जना विदेशी नागरिक र ६० जना नेपाली नागरिक थिए ।
दाङका सबै क्रसर उद्योग बन्द,"दाङ : गृहमन्त्रालयले मापदण्डविपरीत सञ्चालनमा आएका अवैध क्रसरहरूलाई तत्काल बन्द गर्न निर्देशन दिएसँगै दाङमा पनि क्रसर उद्योग बन्द भएका छन् । गत पुस २० गते मन्त्रालयले निर्देशन दिएसँगै २१ गते जिल्ला प्रशासन कार्यालय दाङले सार्वजनिक सूचना जारी गरी जिल्लामा रहेका सबै क्रसर उद्योग बन्द गर्न निर्देशन दिएको थियो । सोहीअनुरुप जिल्लाका सबै क्रसर उद्योग बन्द भएका छन् । अहिले सबै उद्योग बन्द भए पनि वैध र अवैध उद्योग प्रमाणितपछि वैधानिक उद्योगलाई सञ्चालन गर्न अनुमति दिइने भएको छ । उद्योगहरूको अनुगमनका लागि समिति पनि गठन गरिएको छ । सहायक प्रमुख जिल्ला अधिकारी सावित्रा थापाको संयोजकत्वमा छानविन तथा अनुगमन समितिसमेत गठन गरिएको हो । यसको सदस्यहरूमा जिल्ला समन्वय अधिकारी, क्रसर व्यवसायी सङ्घका अध्यक्ष, डिभिजन वन कार्यालय, जिल्ला प्रहरी कार्यालयका प्रहरी निरीक्षक, सशस्त्र प्रहरी निरीक्षक, नापी कार्यालय, सडक डिभिजन कार्यालय, जिल्ला घरेलु कार्यालय, विद्युत् कार्यालय तथा सम्बन्धित स्थानीय तहका प्रतिनिधिहरू रहने छन् । सोही समितिले कागजातका आधारमा छानविन अगाडि बढाउनेछ । दाङमा १२ क्रसर उद्योग र ३२ बालुवा प्रशोधन केन्द्र रहेका छन् । तर प्रशोधनको अनुमति पाएका आठ उद्योगले क्रसरको काम गरिरहेका छन् ।"
महोत्सवमा रैथाने खाना,"दाङ : होटल व्यवसायी समितिले शनिबार तुलसीपुरमा रैथाने महोत्सव गरेको छ। रैथाने खानाको प्रचारप्रसार गरी दाङको पर्यटन प्रबद्र्धन र विकास गर्न माघी पर्वको पूर्वसन्ध्यामा रैथाने खाना महोत्सवमा शनिबार आठ प्रकारका रैथाने खानाका परिकार जनप्रतिनिधि, सुरक्षा निकाय, पत्रकार, होटल व्यवसायीलगायतलाई निःशुल्क रूपमा खुवाएको हो। रैथाने खानाको उपभोग गरेपछि मात्र यसको उत्पादनलाई दिगो विकास गर्न सकिने निष्कर्षसहित महोत्सव आयोजना गरिएको समितिको तुलसीपुरका अध्यक्ष इन्द्रबहादुर बस्नेतले बताए। उनले भने, परम्परागतदेखि उपभोग गर्दै आएको खाना नै हो तर पछिल्लो समय यसको उपभोग घट्दै गएकाले बजारमा ल्याउन आवश्यक ठानेर यी खानाको प्रबद्र्धन अभियानमा लागेका हौं। दाङका होटलमा रैथाने खानाको मेनु अनिवार्य आवश्यकता भएको उनले बताए। उनले भने, स्वास्थ्यका लागि आति आवश्यक भए पनि पछिल्लो पुस्ताले भुल्दै जान थालेपछि होटल व्यवसायी नै रैथाने दाङसहित पश्चिमका रैथाने खानालाई विश्वबजारमा पुयाउनका लागि होटल व्यवसायी समितिले आवश्यक कदम चालेको तुलसीपुर होटल व्यवसायी समितिका सचिव तुफान केसीले बताए। केही दिनअघिमात्रै रैथाने खानाको प्रचारका लागि कार्यक्रमको आयोजना गरेका थियौँ, त्यसमा ढिक्री र लसुनको अचारको स्वाद अमेरिका बस्ने कुकलाई समेत चासो जागिसकेको छ। उनले भने, हराउन थालेको रैथाने खानाको विकासका लागि अहिलेको प्रयास शुरुवात हो, अब क्रमशः होटलका मेनुमा पनि आउँछ। रैथाने खाना बनाउनका लागि कुकको उत्पादनमा समेत लागेको उनले बताए। उपमहानगरपालिकाका नगरप्रमुख टीकाराम खड्काले स्थानीय खानाको प्रवद्र्धनका लागि होटल व्यवसायीले चालेको प्रयासलाई स्थानीय सरकारले पनि साथ दिने बताए। स्थानीय वस्तुको बजारीकरणमा हामी आफैंले गर्ने काम होटल व्यवसायी समितिले गर्नुभएको छ। उनले भने, दाङकै रैथाने खानाको पहिचान गरी व्यवसायीले त्यसलाई पनि समेट्नुपर्छ। पर्यटन विकासपरिषद् लुम्बिनीका बोर्ड सदस्य जनक खरालले रैथाने खानाको प्रवद्र्धनका लागि आवश्यक सहयोग गर्न सकिने बताए। विदेशी संस्कृतिमा रमाउने प्रचलनले नेपाली मौलिक कुराहरू लोप हुँदै गएका छन्। रैथाने खाना नेपालको मौलिक खाना हो, उनले भने, यसको प्रवद्र्धनका लागि हामीले आवश्यक सहयोग र समन्वय गर्न सक्छौँ। तुलसीपुर उद्योग वाणिज्य संघका अध्यक्ष रामप्रसाद चालिसे, तुलसीपुर चेम्बर अफ कर्मशका अध्यक्ष टोपबहादुर घर्ती, नेपाल होटेल व्यवसायी संघका केन्द्रीय सदस्य नेत्रलाल वली, सेफ प्रशिक्षक विजय घिमिरेका अनुसार रैथाना खानाको रूपमा महोत्सवमा सिन्की र भटमासको झोल, ढिक्री, लसुनको चटनी, आलु भांगाको अचार र मही, साँधेको कुखुराको मासु, काचो मेवाको अचार अनि खिचडी लगायतका खानाका परिकार करिब ८ सय जनालाई खुवाइएको थियो। खोलेमा अर्गानिकता छ। सुपमा छैन, सेफ घिमिरेले भने, स्थानीय उत्पादनलाई बजारीकरण गर्ने माध्यम नै अब रैथानै खानाको संरक्षण गर्नु हुनेछ।"
क्यानले भन्यो दुर्घटनास्थलमा उद्धार जारी छ,"काठमाडौं: त्रिभुवन अन्तराष्ट्रिय विमानस्थल नागरिक उड्डयन कार्यालय (क्यान) गौचरले पोखरामा भएको विमान दुर्घटनाको उद्धार जारी रहेको जनाएको छ। । कार्यालयले एक विज्ञप्ति जारी गर्दै काठमाडौंबाट बिहान १० बजेर ३२ मिनेटमा पोखराका लागि उडेको विमानमा ५३ नेपाली नागरिक रहेको जनाएको छ। विमानस्थल नागरिक उड्डयन कार्यालयका अनुसार विमानमा पाँच भारतीय, चार रसियन नागरिक थिए। त्यस्तै आयरल्यान्डका एक यात्रु, अस्ट्रेलियाका एक, अर्जेन्टिनाका एक, कोरिका २, फ्रान्सका एक यात्रु सवार थिए। चार चालक दलमा कमल केसी, अञ्जु खतिवडा, सृर्जना होंगचुन र ओसीन आले मगर थिए। यति एयरको  ,  विमान पोखरा टावरसँग १०:५० बजे सेति खोच भन्ने स्थानमा सम्पर्कमा आएको र सो पश्चात उक्त विमान दुर्घटना भएको विमानस्थल नागरिक उड्डयन कार्यालयले जनाएको छ । दुर्घटनामा परेको विमानबाट उद्धारका लागि ,  हेलिकप्टर परिचालन भएको छ। काठमाडौं तथा पोखरा विमानस्थलमा खोज तथा उद्धार कार्यको लागि थप हेलिकप्टर तयारी अवस्थामा राखिएको र स्थलमार्गबाट खोजी भइरहेको कार्यालयले जनाएको छ। अहिले घटनास्थलमा नेपाली सेना, सशस्त्र प्रहरी, विमानस्थल स्थित उद्धार तथा आगो नियन्त्रक दल, नेपाल प्रहरीको टोलीले उद्धार गरिरहेको छ।"
मनाइँदै नरहरी पर्व,"बैतडी महेन्द्रनगर : माघे संक्रान्तिको दिन सुदूरपश्चिम प्रदेशका पहाडी जिल्लामा भने आज नरहरी पर्व मनाइँदैछ। पुस समान्तको राति मिठो मिठो परिकार पकाइन्छ। पाप नष्ट हुने मान्यताका राति पकाएको पहिलो रोटी माघ १ गते नरहरी पर्वको दिन बिहानै नुहाइधुवाइ गरेर कागलाईसेलरोटी दिने परम्परा रहेको साहित्यकार कविराज भट्टले बताए। का कौवा का मेरो सेलपुरी खा भन्दै घरको धुरीमा सेल पुरी राखेर कागलाई बोलाउने गरिन्छ, भट्टले भने। साहित्यकार रमेश पन्तले यो दिनमा छोरीहरूलाई माइतमा बोलाएर मिठो मसिनो खुवाउने चलन रहेको बताउँछन्। नरहरीपर्वको दिन चामलको रोटी, तरुल, सखरखण्डलगायतका परिकार पकाउने गरिन्छ। वनजंगलमा पाइने माटोमुनिको फल खानुपर्ने मान्यताले कन्दमुलजन्य खानेकुरा तरुल, सखरखण्ड खाने गरेको संस्कृतिका जानकार हरिप्रशाद जोशीले बताए।तरुल, तिल र सखरका परिकार समेत खाने चलन छ। तिल र सखर खाँदा जाडोमा शरीरलाई उर्जा दिने बताइन्छ। धार्मिक मान्यता अनुसार नर भनेको मानव र हरी भनेको भगवान भन्ने बुझिन्छ। धार्मिक अध्यात्मिक कार्यको सुरुवात भएको दिनको रुपमा नरहरी मनाउने गरिएको संस्कृतिका जानकारी आचार्य रघुनाथ जोशीले जानकारी दिए। धार्मिक मान्यताअनुसार माघ १ गतेदेखि असार मसान्तसम्मको अवधिलाई उत्तरायनको अवधि भन्ने गरिन्छ। उत्तरायणको अवधिमा मांगलिक कार्यहरू गर्न उपयुक्त हुने विश्वास रहेकाले पनि माघ १ गतेदेखि मांगलिक कार्यको सुभारम्भ भएको जनविश्वास रहेको छ। ब्रतबन्ध, बिवाह लगायतका मांगलिक कार्य प्रायःजसो उत्तरायनको अवधिमा गर्ने गरिएको छ। पण्डित गणेश भट्टा अनुसार सूर्य मकर राशीमा प्रवेश गर्ने भएकोले नरहरी पर्वदेखि धार्मिक कार्य गर्ने र माघ महिनालाई धार्मिक महिनाका रूपमा मनाउने चलन रहेको छ। नरहरी पर्र्वका दिन सुदूरपश्चिम प्रदेशको कैलालीको गोदावरीधाम र हरिहरघाट, डँडेल्धुराको परशुरामधाम, बैतडीको पाटन नगरपालिका६ सुर्नया नदी किनारको शक्तिपीठ रामेश्वरधाममा माघस्नान गर्ने भक्तहरूको घुँइचो लाग्छ। जहाँ माघ महिनाभरी स्नान गर्ने गरिन्छ।"
"उद्दारमा जुट्न प्रधानमन्त्रीको निर्देशन, एयरपोर्टमा पुगे प्रचण्ड",काठमाडौं : प्रधानमन्त्री पुष्पकमल दाहाल प्रचण्डले पोखरा विमान दुर्घटनास्थलमा उद्दारमा जुट्न निर्देशन दिएका छन्। प्रचण्डले पोखरामा भएको यति एयरलाइन्सको विमान दुर्घटनाप्रति दुख व्यक्त गर्दै उद्दारमा जुट्न राज्य संयन्त्रलाई निर्देशन दिएका हुन्। सबै औपचारिक कार्यक्रम रद्द गरि प्रधानमन्त्री प्रचण्ड अवस्था बुझ्न एयरपोर्ट पुगेका हुन्। प्रधानमन्त्रीले आजै मन्त्रीपरिषदको बैठकसमेत बोलाएका छन्। यति एयरको एनवाईटी ६९१ कल साइन विमानमा ६६ जना यात्रु र ४ जना चालक दलका सदस्य रहेका छन्। यात्रुमध्ये १० जना जति विदेशी नागरिक (पर्यटक) भएको बताइएको छ। काठमाडौंबाट बिहान १०: ३३ बजे पोखरा उडेको यति एयरलाइन्सको एटीआर७२ विमान ल्याण्ड हुन लाग्दा ११ बजे दुर्घटना भएको प्रहरीले जनाएको छ।
नुवाकोटमा आज ४८ हल गोरु जुधाइँदै,"नुवाकोट : माघे संक्रान्तिको अवसरमा आज नुवाकोटको विभिन्न स्थानहरूमो गोरु जुधाई मेला हुँदैछ। नुवाकोटको तारुकालगायत विभिन्न स्थानमा ४८ हल गोरु जुध्ने छन्। विजेताहलाई ५० हजार रुपैयाँसम्म नगद पुरस्कार राखिएको छ। गोरु जुधाई मेलाको लागि गोरु दर्ता गराउने काम सकिएसँगै हल गोरु ठूला जुरो बनाउँदै मैदानमा उत्रिएका छन्। आइतवार नुवाकोटको तारुका (तारकेश्वर गाउँपालिका), बेत्रावती (विदुर नगरपालिका), पञ्चकन्या, लिखु, तादी गाउँपालिकालगायतका स्थानमा गोरु जुधाई प्रतियोगिता गरिँदै छ। अन्य स्थानको भन्दा नुवाकोटको तारुका, चन्दनीको गोरु जुधाई मेला विशेष र चर्चित छ। यस पटक तारुकमा गोरु जुधाई महोत्सव र बेत्रावतीको गोरु जुधाईलाई मेलालाई आयोजकहरूले विशेष रुपमा आयोजना गरिएको जनाएका छन्। सदियौंदेखि माघे संक्रान्तिको दिन गोरु जुधाई हुने नुवाकोटको तारुकामा यस वर्ष भने तारुकाको पौरख, नेपालको गौरव भन्ने मूल नाराका साथ आइतबार र सोमबार गोरु जुधाउने कार्यक्रम छ। तारुकामा २८, पन्चकन्यामा ११ र वेत्रावतिमा नौ हल गोरु जुधाउने कार्य सुरु भएको छ। पन्चकन्या गापा ३ पिपलडांडामा विजेता गोरु धनीलाई नगद ५० हजार रुपैयाँ पुरस्कार दिइने आयोजक समितिका संयोजक गणेश खनालले जानकारी दिए। ऐतिहासिक सांस्कृतिक जगेर्ना र पर्यटन प्रवद्र्धन गर्ने उद्धेश्यले तारुकामा गोरु जुधाई सांस्कृतिक महोत्सवको आयोजना गरिएको आयोजक समितिका अध्यक्ष मदनकुमार श्रेष्ठले जानकारी दिए। जुधाइने गोरु दुई हजार रुपैयाँ पछि फिर्ता हुने गरि शुल्क लिइएको छ भने गोरुको वर्गिकरण गरी क, ख र ग वर्ग अनुसार पुरस्कार दिइने उनको भनाई छ। गएको वर्ष विजेता गोरुका धनीहरुलाई प्रोत्साहन स्वरुप वर्गिकरण अनुसार १०, ८ र ६ हजार पुरस्कार प्रदान गरिएको थियो। जुधाउने गोरुको औषधि उपचार तथा बिमाको व्यवस्था गरिएको छ। जुधाइने गोरुको संख्या बढी भएको र यस पटक महोत्सवसहित मनोरञ्जनात्मक कार्यक्रमसमेत रहेका कारण दुई दिन आयोजना गरिएको आयोजकले जनाएको छ। दर्शकहरुका लागि होमस्टेको व्यवस्था गरिएको छ। माघे संक्राान्ति गोरु जुधाइ महोत्सव व्यवस्थापन समितिका अध्यक्ष मदनकुमार श्रेष्ठले दिएको जानकारी अनुसार समितिले किसानलाई मेलालाई पहिलो पटक महोत्सवसहित मनोरन्जनात्मक बनाइएको छ। वडाध्यक्ष सुर्यमान श्रेष्ठका अनुसार यस वर्ष गोरु जुधाई मेलालाई महोत्सवका रूपमा सञ्चालन गरिएको छ। माघे संक्रान्ति पर्व तारुकामा विदेशिएका युवा जनशक्ति घर फर्कन पर्व भएका कारण विशेष रुपमा रहेको श्रेष्ठले वताए। मेला समितिका संस्थापक जनकराज ढुङ्गानाले तारुकाको गोरु जुधाइ प्रतिस्पर्धालाई व्यवस्थित, आकर्षक, रोचक र थप मनोरञ्जनात्मक गतिविधिसमेत संलग्न गराइने भएकाले यस वर्ष दुई दिन गोरु जुधाउन लागिएको बताएका छन्। अघिल्ला वर्ष मेलाका रूपमा मनाइने गरिएको भए पनि यो वर्ष महोत्सवका रूपमा दुई दिन मनाउन लागिएको हो। तारकेश्वर गापाले गोरु जुधाई मेलालाई सम्पन्न गर्न आर्थिक सहयोग गरेको अध्यक्ष शिव अधिकारी अविरलले वताए। तारुकाको चन्दनीको गोरु जुधाई नेपालको एकमात्र स्थानमा हुने गोरु जुधाई भएको कारण यसको संरक्षण र सम्वद्र्धनमा विशेष योजना रहेको बताए।गोरुलाई समय निर्धारण नगरी एकआपसमा जुधेसम्म जुधाइने छ भने राष्ट्रिय तथा स्थानीय कलाकारमार्फत लोकदोहोरीलगायतका अन्य मनोरञ्जनका गतिविधिसमेत समावेश गराउन लागिएको छमेला समितिका संयोजक मदन श्रेष्ठले भने। माघे संक्रान्तिको अवसरमा जुधाउन दर्ता भएका गोरुलाई एकले अर्कोसँग (वान भर्सेज वान) प्रतिस्पर्धा गराउन लागिएको छ। प्रतिस्पर्धामा विजेता हुने गोरु, धेरै समयसम्म जुध्ने गोरु, उत्कृष्ट प्रस्तुतिका साथ जुध्ने गोरुलगायतका शिर्षकमा गोरुधनी किसानलाई नगदसहित सम्मान गरिने आयोजकले जनाएको छ। नुवाकोटको तारकेश्वर गाउँपालिका३ तारुका, चन्दनीस्थित कटहरबोट पाटोमा जुधाइने गोरुले स्पेनी बुलफाइटको झल्को दिने र नेपालका लागि बिल्कुलै नयाँ प्रतियोगिताका रूपमा परिचित छ। तारुकाको गोरु जुधाइलाई अनुसरण गर्दै अहिले नुवाकोटका विभिन्न स्थानमा गोरु जुधाउन थालिएको भएपनि उपयुक्त स्थान, आकर्षक गोरु, रोमाञ्चक प्रतिस्पर्धा, ऐतिहासिक महत्वलगायतका कारण तारुकाको गोरु जुधाइको आकर्षण र महिमा सबैभन्दा उत्कृष्ट रहेको समितिका अध्यक्ष श्रेष्ठले बताए। पशु जुधाएर मनोरञ्जन लिन हुँदैन भनेर अधिकारकर्मीहरुवाट विरोधका आवाज उठ्नेदेखि धेरैपटक कार्यक्रम रोक्न पनि खोजियो, विगतलाई स्मरण गर्दै उनी भन्छन्, गोरु जुधाइको ऐतिहासिक तथा सांस्कृतिक महत्वलाई बचाउन र उनीहरूको जुध्ने रहेर पूरा गर्न निरन्तरता दिइएको हो। तारुकाको मौलिक परम्परा र इतिहास जीवन्त बनाउने गोरु जुधाई मेलामा पछिल्लो समय आन्तरिक र वाह्य पर्यटकहरू समेत आकर्षित हुन थालेका छन्। यस पटक नौं हल गोरु जुधाउने तयारी भएको क्लबले जनाएको छ। दर्शकहरूको थप मनोरञ्जनका लागि बेत्रावती बजारको नेवार समुदायको लाखे नाच, जिबजिबे रसुवाको ब्राम्हण समुदायको बालनभजन, मगर समुदायको सोरठी नाच, तामाङ सेलो र तामाङ जातीको झाँक्री नाच, पञ्चेबाजा सहितको झाँकी प्रदर्शन गरिने छ। गोरु जुधाई दिउँसो ३ बजेसम्म हुने र त्यसपछि राती आठ बजेसम्म साँस्कृतिक कार्यक्रम रहने आयोजकले जनाएको छ। जुधाई जित्ने पहिलो गोरु धनी किसानलाई १३ हजार रुपैयाँ र दोस्रो हुने गोरुको धनी कृषकलाई ११ हजार रुपैयाँ पुरस्कारको व्यवस्था गरिएको गोरु छनौट उपसमितिका सदस्य तथा क्लवका पुर्व अध्यक्ष सुरज लवटले जानकारी दिएका छन्। जुध्ने क्रममा चोटपटक लाग्ने गोरुको बीमा समेत भएको छ। नुवाकोट र रसुवाको सिमा क्षेत्र ऐतिहासिक एवं धार्मिक तिर्थस्थल बेत्रावतीमा गोरु जुधाउने परम्परा छ। गोरु जुधाई हेर्न नुवाकोट, रसुवा, धादिङ, काठमाडौ, चितवन, मकवानपुर, गोरखावाटसमेत सर्वसाधारण आउने गरेका छन्।"
बझाङको तपोवनमा स्नान गर्नेको घुइँचो,"बझाङ : बझाङको धार्मिक तिर्थस्थल तपोवनमा पनि यसपाली माघे संक्रान्तिका दिन मेला लागेको छ। तपोवनमा जिल्लाभित्र र जिल्ला बाहिरका भक्तजन आएर पुजा र तातोपानीका कुण्डमा स्नान गरेका छन्। तल्कोट गाउँपालिका१ र मष्टा गाउँपालिका४ को सिमाना सेती नदीमा रहेको धार्मिक स्थलमा आइतबार बिहानैदेखि घुइँचो लागेको छ। तातोपानी कुण्डको पानी उमाले जस्तो हुन्छ र वाफ आउने गर्दछ। कुण्डमा नुहाएमा चर्मरोग साथै अन्य मनोकामना पुरा हुने मान्यताले तिर्थयात्रु आउने गर्दछन्। यहाँ विवाह, ब्रतबन्ध जस्ता कर्मकाण्डका कार्य गर्दा पुण्य मिल्दछ भन्ने मान्यता रहेको छ। ६ बजेपछि स्नान गर्नेको घुइँचो लाग्ने गरेका कारण आफू बिहानै ४ बजे आएर तातोपानीमा स्नान गरि फर्किएको मष्टा ३ वीरबहादुर बाँनीयाले बताए। तपोवन तिर्थस्थलसम्म अहिले तल्कोट गाँउपालिकाले गाडी जाने बाटो र नुहाउन कुण्डहरु महिला,पुरुषका लागि छुट्टाछुट्टै बनाएर सजिलो पारिएको छ। गत वर्ष कात्तिक पहिलो साता आएको सेती नदी नदीको बाढीले बगाएका कारण तल्कोट गाउँपालिका तर्फका लिफ्टिङ सिस्टम, ट्यांकीमा क्षति पुगेको छ।"
थारू गाउँमा माघीको रौनक,"माघेसंक्रान्ति पर्व विभिन्न समुदायले आआफ्नो परम्पराअनुसार मनाउँछन्। माघीको दिन तिलको लड्डु, चाकु, घिउ, तरुल, शखरखण्ड, खिचडी खाने प्रचलन छ। माघलाई नयाँ वर्षका रूपमा पनि मनाउने भएकाले पश्चिम नेपालका थारू बस्तीमा माघी पर्वको छुट्टै रौनक हुन्छ। दाङ, बाँके, बर्दिया, कैलाली, कञ्चनपुर र सुर्खेतका थारू गाउँबस्तीमा माघ सुरु हुनुभन्दा केही दिनअघिदेखि नै माघीको उल्लास र चहलपहल सुरु भइसकेको छ। पुसको अन्तिमदेखि माघ महिनाको मध्यसम्ममा थारू समुदायले माघी पर्व धुमधामसँग मनाउँछन्। माघीदेखि नै समुदायमा नयाँ कामको सुरुवात र नयाँ व्यवस्था लागू हुने भएकाले यसलाई नयाँ वर्षको रूपमा समेत मानिँदै दाङका थारू अगुवा चूर्णबहादुर चौधरी बताउँछन्। माघ लागेपछि गाउँको नयाँ अगुवा (भल्मन्सा, मतहवा, बरघर)चुन्ने काम हुन्छ। गाउँको अगुवा ककन्दारदेखि चौकीदारसम्म चुनिने, वर्ष भरिकालागि कसलाई के जिम्मेवारी दिने, घरको मूली को बन्ने ? लेनदेन घर सल्लाह लगायतका विषयमा छलफल हुने भएकोले यसलाई नयाँ आर्थिक वर्षका रूपमा पनि थारू समुदायले लिने गरेको तुलसीपुर६ मोतीपुरका थारू अगुवा छोटीलाल चौधरीले बताए। थारूले माघीको अघिल्लो साँझ जिता मार्ने (सुँगुर वा बँगुर मार्ने) र रातभर नाचगान गर्ने प्रचलन छ। कामबाट मुक्त भएर तथा स्वतन्त्ररुपमा मनाइने भएकोले यसलाई मुक्ति दिवसका रूपमा पनि थारू समुदायले हेर्ने गरेको उनले बताए। थारू समुदायमा विशेष गरेर पुसको अन्तिम दिनदेखि माघीको प्रभाव देखिने गर्छ। अहिले थारू गाउँगाउँमा रातभर आगो बाल्ने चलनअनुसार दाउरा संकलन, पिसान कुटान, रंगरोगन, जाँड बनाउने ढिक्री पकाउने तथा खानाका विभिन्न पकवान पाकिरहेका छन्। मुख्य गरेर दाङको रिहार, बाह्रकुने लगायतका बराह क्षेत्रमा माघी विशेष हुने भए पनि यस वर्षको माघीमा भने यी धार्मिक स्थलहरू सुनसान छन्। गाउँभरिका मानिसहरू एकठाउँमा जम्मा भएर आगो तापेर रमाइलो गर्छन्। राति आगो ताप्ने, भाले बासेसँगै नदी, खोलामा नुहाउने गर्दछन्। नुहाएर आफूभन्दा ठूलासँग आशीर्वाद लिने र सानालाई स्नेह गर्ने चलन रहेको छ। २ गते गाउँको भेला बोलाएर अगुवा छान्ने र नीति नियम बनाउने चलन छ। त्यसपछि केही दिन नाचगान गरेर पर्व मनाउने चलन रहेको छ। माघीकै अवसरमा नाचिने माघी नाच, छोक्रा, हुर्दुग्वा, लठहवालगायतका नाचलाई नयाँ नीतिका साथ गाउँगाउँमा गरिन्छ। माघीकै अवसरमा घरघरमा नाचगान गरेर दक्षिणासमेत उठाउने चलन रहेको छ। समुदायमा युवायुवती माघी खेल्ने गरेका छन्। माघी मेला महोत्सव माघेसंक्रान्ति अर्थात् मकर संक्रान्तिको अवसरमा पश्चिम नेपालका थारू बाहुल्य क्षेत्रमा माघी मेला र महोत्सवहरू सुरु भएका छन्। बाँकेको राप्तीसोनारी गाउँपालिकाको वडा नं ३ वनघुस्रीमा चार दिने भुवरभवानी माघी मेला सुरु भएको छ। राप्तीसोनारी गाउँपालिका अध्यक्ष तप्तबहादुर पौडेलले शनिबार मेलाको उद्घाटन गरेका हुन्। भुवरभवानी मन्दिर क्षेत्रमा झन्डै पाँच दशकदेखि माघी मेला लाग्दै आएको छ। मेलामा खुला भलिबल प्रतियोगिता पनि आयोजना गरिएको छ। यसअघि थारू कल्याणकारी सभाले नेपालगन्जमा माघी महोत्सव आयोजना गरेको थियो। त्यसैगरी बर्दियाको पर्यटकीय नगरी ठाकुरबाबा नगरपालिकाको ठाकुरद्वारामा रहेको ठाकुरजीको मन्दिरमा परम्परागत धार्मिक मेला सुरु भएको छ। १२ औं शताब्दीमा मूर्ति स्थापना गरिएको ठाकुरबाबाको मन्दिर परिसरमा माघीको दिन धार्मिक मेला लाग्दै आएको ठाकुरद्वारा मन्दिर ब्यवस्थापन तथा विकास समितिका अध्यक्ष रुद्रबहादुर खड्काले जानकारी दिए। यो वर्ष करिब ६० हजार तीर्थालुहरू मन्दिरमा भित्रिने समितिको अनुमान छ। ठाकुरद्वारा मन्दिरमा लाग्ने मेला परम्परागत हो। थारू समुदायहरू माघी स्नान गरी जल ल्याएर ठाकुरजीको मूर्तिमा जल चढाएपछि माघी सुरु हुने परम्परा छ। माघीको अर्कोदिन थारू तथा मगर समुदायको नृत्य प्रस्तुति हुन्छ। त्यसपछि डेउढालगायत विभिन्न जातजातीका स्थानीय नृत्य प्रस्तुत हुन्छ। माघी मेलाकै अवसर पारेर मेला परिसरमा संरक्षणलगायत पर्यटनसम्बन्धी सचेतनामूलक कार्यक्रम पनि आयोजना गरिएको चोरी शिकार नियन्त्रण युवा परिचालन अभियानका अध्यक्ष हेमन्त आचार्यले बताए। त्यसैगरी थारू कल्याणकारीणी सभा बर्दियाले सदरमुकाम गुलरियाको टाउन हलमा माघ २ गते माघी महोत्सव आयोजना गर्दैछ। थारू समुदायको मौलिक कला, साहित्य र संस्कृति जगेर्नाका लागि महोत्सव आयोजना गरिएको सभाका अध्यक्ष वीरबहादुर चौधरीले बताए। माघी पर्वलाई लक्षित गर्दै बर्दियाको बारबर्दियास्थित कुमरागाउँमा सालिन नेपाल नामक संस्थाले सांस्कृति मेला तथा बर्दिया उद्योग वाणिज्य संघले राजापुर महोत्सवको आयोजना गरेको छ। मगर संघ बर्दियाले माघीको पूर्वसन्ध्यामा शनिबार गुलरियामा माघी मिलन कार्यक्रम आयोजना गरेको थियो। नेपाल सरकारले माघी पर्वका दिन राष्ट्रिय विदा दिने गरेको छ।नेपालभर सबैले आआफ्नो परम्परा र संस्कृतिअनुसार यस पर्वलाई मनाउने भएकाले नै यो पर्व नपालीहरूमा अझै लोकप्रिय बनेको छ। यसले आपसी भाइचारा, सामाजिक सद्भाव, पारिवारिक मेलमिलापलगायत विभिन्न दृष्टिमा समाजलाई जोड्ने काम गरेको छ। लोप हुँदै संस्कृति सुर्खेतका थारू समुदायको लोक संस्कृति (कला, संस्कृति र सभ्यता) लोप हुने अवस्थामा छ। वीरेन्द्रनगर नगरपालिका९ तीलपुरका मानवीर थारू सूचना प्रविधि, युवा पुस्तामा देखिएको देखासिकी लगायतका कारण थारू समुदायको लोक संस्कृति संरक्षणमा चुनौती थपिएको बताउँछन्। उनी भन्छन्, थारू संस्कृति जर्गेनाका लागि होमस्टे तथा अन्य संघसंस्था, क्लबहरू बनाएर लाग्नुपर्ने अवस्था छ। सुर्खेतको वीरेन्द्रनगर नगरपालिकाभित्र ३८ बस्तीमा थारू समुदाय बसोवास छ। वडा नं ९ मा मात्रै थारूका ८ गाउँ छन्। सुर्खेतमा २०४९ सालदेखि थारू समुदायका अगुवासंस्कृति जर्गेनामा लागेका छन् तर नयाँ पुस्ताले पुरानो संस्कृति छोड्दै आएका छन्। थारू समुदायमा योगदान गर्नेहरू थारू रत्न र थारू गौरव पुरस्कारबाट सम्मानित हुँदै थारू माघीले जोडेको संसार संस्कृति संरक्षणकै लागि वीरेन्द्रनगर९ कालिमाटेमा कला संस्कृति, रहनसहन र सभ्यता झल्किने थारू संग्रहालय पनि बनाइएको छ। नवनिर्मित संग्रालयमा थारू कला र संस्कृति झल्किने सामग्रीहरू राखिएको छ। थारू अगुवा मानबहादुर चौधरीले थारूको लोक संस्कृति संरक्षणका लागि अभियान थालेको बताए। सुर्खेतका कोल्डाँडा, तातापानी, ठउरी, फलाँटे, जैपुर, तिलपुरलगायतका बस्तीहरू अहिले पनि थारूको बाक्लो बस्ती छ तर विगतको तुलनामा समुदायहरू छरिएर बस्नु, नयाँ पुस्ताले पुरानो लोक संस्कृतिप्रति चासो कम दिनु, थारू समुदायभित्र अन्य समुदायको पनि घुलमिल हुने जस्ता कारण हाम्रो लोक संस्कृति ओझेलमा पर्ने अवस्था आएको हो। थारू समुदायमा नाचिने विभिन्न नाचहरू, बनाइने परिकारहरू, बोलिने भाषा तथा संस्कृतिका जर्गेनाका लागि विभिन्न कार्यक्रम बेलाबेलामा भइरहन्छन्। थारू बस्तीमा दशैंदेखि विभिन्न महिनामा भिन्दाभिन्दै नाचहरू हुन्छन्। स्थानीय कालुराम थारूले १२ महिना नाचिने बड्का नाच, मुरुगरौवा नाच, कठघोरी नाच, झुम्रा, हुर्दुङ्गवा नाच, झर्रा र मुङ्गरौवा नाच लोप हुने अवस्थामा रहेको भन्दै चिन्ता ब्यक्त गरे। साखिया, झुम्रा, मयूर र र्हुदंगवा, देशौरे नाच हिजोआज थारू होमस्टेलगायत संस्कृति कार्यक्रममा नाचिने नाच भएका छन्। शंकरप्रसाद खनालनेपालगन्ज , गोपाल शर्मा भट्टराईदाङ, यादव आचार्य बर्दिया बिस्नप्रसाद न्यौपानेसुर्खेत"

शीर्षक,विवरण
मास्क प्रयोग गर्न सांसदलाई सभामुख सापकोटाको आग्रह,"काठमाडौं : एमालेका सांसदले कोरोना संक्रमण बढेको भन्दै सरकारको ध्यानाकर्षण गराएपछि सभामुख अग्नि सापकोटाले सांसदहरुलाई अनिवार्य मास्क लगाउन आग्रह गरेका छन् । मंगलबार प्रतिनिधि सभा बैठकमा सापकोटाले कोरोना भाइरसको संक्रमण बढेकाले सांसदहरुलाई मास्क लगाउन आग्रह गरेका हुन् । सभामुख सापकोटाले भने, माननीय सदस्यहरु, कोभिड १९ को संक्रमण दर लगातार बढ्दै गइरहेको माननीय सदस्यहरुलाई विदितै छ। तसर्थ संसदका बैठकमा उपस्थित हुँदा आवश्यक सतर्कता अपनाउन र मास्क प्रयोग गर्नुहुन म आग्रह गर्छु। बैठकमा अधिकांश सांसदले मास्क लगाएका थिएनन्। बैठकमा विशेष समय लिँदै सांसद योगेश भट्टराईले मंकीपक्स, हैजा र कोरोना भाइरस संक्रमणको विषयमा नेपाल सरकार गम्भीर नभएको भन्दै ध्यानाकर्षण गराएका थिए। मंकीपक्सलाई लिएर विश्व स्वास्थ्य संगठन (डब्लूएचओ)ले संसारभर स्वास्थ्य आपत्काल घोषणा गरेको तर नेपालमा मंकीपक्स र बढ्दै गएको कोरोना संक्रमणका बारेमा रोकथामको पूर्वतयारी समेत नभएकाले सरकारको ध्यानाकर्षण गराउँदै संसदलाई जानकारी गराउन माग गरेका थिए।"
माओवादी अध्यक्ष प्रचण्ड जापान भ्रमणमा जाँदै,काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्ड' जापान भ्रमण जाने भएका छन्। नेपाली जनप्रगतिशील मञ्चको कार्यक्रममा सहभागी हुन उनी जापान जान लागेका हुन्। उनका स्वकीय सचिव रमेश मल्लका अनुसार प्रचण्ड साउन २१ गते जापान राजधानी टोकियो जाने कार्यक्रम छ। प्रचण्डको राजनीतिक भेटघाटबारे भने केही खुलाइएको छैन। प्रचण्ड हालसालै भारत भ्रमण गरेका थिए।
दार्चुलामा खोलाले बगाएर बालिका बेपत्ता,दार्चुला : दार्चुलामा खोलाले बगाएर एक बालिका बेपत्ता भएकी छिन्। जिल्लाको महाकाली नगरपालिका३ की १२ वर्षीया कविता बडाल स्थानीय कल्चौडे खोलामा बगेर बेपत्ता भएकी हुन्। आज बिहान घाँस काटेर घर फर्कदै गर्दा उनलाई खोलाले बगाएको आफन्तले बताए।
"चलचित्र विकास बोर्डको अध्यक्षमा भुवन केसी नियुक्त, यस्ता छन् मन्त्रिपरिषद् निर्णयहरु",काठमाडौं : सरकारले चलचित्र विकास बोर्डको अध्यक्षमा अभिनेता भुवन केसीलाई नियुक्त गरेको छ। सोमबार साँझ बसेको मन्त्रिपरिषद् बैठकले केसीलाई नियुक्त गरेको सञ्चार तथा सूचना प्रविधिमन्त्री ज्ञानेन्द्रबहादुर कार्कीले बताएका छन्। त्यस्तै नेपाली मूलका पोलिस नागरिक डा बोधराज सुवेदीलाई पोल्याण्डको वार्सा क्षेत्रभरि कार्यक्षेत्र तोकी नेपालको अवैतानिक वाणिज्यदूत नियुक्त गरेको छ। सहीद गंगाला राष्ट्रिय हृदय केन्द्रको सदस्य पदमा डा प्रकाशराज रेग्मी र डा नविन चन्द्र गौतमलाई मनोनयन गर्ने निर्णय गरेको मन्त्री कार्कीले बताए। त्यस्तै सरकारले स्विट्जरल्यान्ड सरकारबाट प्राप्त हुने ९५ करोड रुपैयाँ बराबरको अनुदान सहायता रकम स्वीकृत गर्ने निर्णय गरेको छ। बैठकले सबैको दीगो खानेपानी तथा सरसफाई आयोजनाका लागि युरोपियन युनियनबाट प्राप्त हुने एक अर्ब ३७ करोड रुपैयाँ अनुदान सहायतासमेत स्वीकृत गरेको मन्त्री कार्कीले बताए। त्यस्तै राष्ट्रिय जनस्वास्थ्य समितिको सदस्यमा राप्ती स्वास्थ्य विज्ञान प्रतिष्ठानका उपकुलपतिलाई मनोनयन गर्ने निर्णय गरेको छ।
"सेयर बजारमा दोहोरो अंकको गिरावट, कारोबार रकम पनि घट्यो",काठमाडौं : दुई दिनसम्म निरन्तर बढेको सेयर बजार आज दोहोरो अंकले घटेको छ। सेयर कारोबारको तेस्रो दिन आज नेप्से परिसूचक ४४८० अंकले घटेको हो। आज नेप्से ४४८० अंकले घटेर २०८८१६ विन्दुमा पुगेको छ। नेप्से ओरालो लागेसँगै कारोबार रकम पनि घटेको छ। यसदिन २२२ कम्पनीको ८७ लाख ४० हजार ५५१ कित्ता सेयर ३ अर्ब ७० करोड ४९ लाख ९८ हजार ३९८ रुपैयाँमा कारोबार भयो। सोमबार ४ अर्ब १० करोड ६८ लाख १८ हजार ९४१ रुपैयाँमा खरिदबिक्री भएको थियो। आज कारोबारमा आएका सबै समूहको सूचक घटेको छ। यसदिन कुनै पनि कम्पनीको सेयर मूल्यमा सकारात्मक सर्किट लागेन। मंगलबार पनि १९ करोड ३६ लाख ६७ हजार २६० रुपैयाँको कारोबार हुँदा शिवम् सिमेन्ट्स अग्रस्थानमा रह्यो। आज सेयरबजारमा गणपति लघुवित्तका लगानीकर्ताले सबैभन्दा बढी गुमाएका छन्। यसको मूल्य आज ६८२ प्रतिशतले घटेको छ।
यामाहा नेपालले ल्यायो सहुलियत दरको नयाँ ईएमआई (यामाहा फाइनान्स) अफर,"काठमाडौं : नेपालका लागि यामाहा मोटरसाइकलको आधिकारिक बिक्रेता यामाहा नेपालले बहुसुविधासहितको नयाँ ईएमआई बजारमा ल्याएको छ। देशमा व्याप्त आर्थिक मन्दिको असरलाई ध्यानमा राखेर सेवाग्राहीहरूलाई सहुलीयतपूर्ण ईएमआईमा यामाहाको कुनै पनि बाइकस्कुटर उपलब्ध गराउने उद्देश्यका साथ गत शुक्रबारबाट फाइनान्सिङ योजना सञ्चालनमा ल्याइएको हो। कम्पनीका अनुसार उक्त योजनाअन्तर्गत यामाहाको कुनै पनि बाइकस्कुटर लिन चाहने सेवाग्राहीहरूले अब ४० प्रतिशत अग्रिम भुक्तानी गरी १८ महिने, २४ महिने र ३० महिनेसम्मको अधिक फाइनान्सिङ सुविधाहरूको लाभ लिन सक्नेछन्। यामाहाको बाइकस्कुटर खरिद गर्दा 'प्राइस रेञ्ज' अन्तर्गत विभिन्न ईएमआई अफरहरू प्राप्त गर्न सकिने छ।"
प्रतिनिधिसभा र प्रदेशसभाको निर्वाचन मंसिर ४ गते हुने संकेत,"काठमाडौं : निर्वाचन आयोगका प्रमुख निर्वाचन आयुक्त दिनेश थपलियाले प्रतिनिधिसभा एवं प्रदेशसभाको निर्वाचन मंसिर ४ गते हुने संकेत गरेका छन्। मंगलबार आयोगले आयोजना गरेको पत्रकार सम्मेलनमा उनले मन्त्रिपरिषद बैठकले मंसिर ४ गते निर्वाचन घोषणा गरे आश्चर्य नहुने बताए। 'अबको मन्त्रिपरिषद् बैठकले मंसिर ४ को मिति घोषणा गरे आश्चर्य हुने छैन, उनले भने। उनले आम निर्वाचनमा खर्च बढ्ने आँकलन गरे। उनले स्थानीय तह निर्वाचनमा दुई करोड मतपत्र छापेको बताउँदै आगामी निर्वाचनमा ८ करोड मतपत्र छाप्नुपर्ने बताए। उनले निर्वाचनको लागि आन्तरिक तयारी थालिसकेको जानकारी दिएका थिए ।"
"थप ६३८ जनामा कोरोना पुष्टि, २ जनाको मृत्यु","काठमाडौं : थप ६३८ जनामा कोरोना भाइरस संक्रमण पुष्टि भएको छ। पछिल्लो २४ घन्टामा परीक्षण भएका ५०५५ नमूनामध्ये ६३८ नमूनाको रिपोर्ट पोजिटिभ आएको स्वास्थ्य तथा जनसंख्या मन्त्रालय पुष्टि गरेको हो। मन्त्रालयका अनुसार पीसीआरबाट २२१५ र एन्टिजेन विधिबाट २८४० नमूनाको परीक्षण भएको थियो। जसमध्ये पीसीआरबाट ४०० र एन्टिजेनबाट २३८ जनामा संक्रमण पुष्टि भएको हो। आज कोरोनाबाट थप २ जनाको मृत्यु भएको छ। हाल कोरोना सक्रिय संक्रमितको संख्या ३७१४ पुगेको मन्त्रालयले जनाएको छ। पछिल्लो २४ घन्टामा २ लाख ५७ हजार ८७८ जनाले कोरोनाविरुद्धको खोप लगाएका छन्। कोरोना संक्रमण बढ्दै गएपछि स्वास्थ्य मन्त्रालयले अनिवार्य मास्क लगाउन,भौतिक दुरी कायम गर्न र सरसफाईमा विशेष ध्यान आग्रह गरेको छ।"
"रणवीर सिंहविरुद्ध प्रहरीमा उजुरी, पक्राउ गर्न माग","मुम्बई : बलिउड अभिनेता रणवीर सिंहविरुद्ध प्रहरीमा उजुरी परेको छ। हालै पेपर म्यागजिनका लागि खिचाइएको 'न्युड' तस्बिर हटाउन माग गर्दै उनीविरुद्ध उजुरी दर्ता भएको हो। बलिउड हंगामाका अनुसार मुम्बईको चैम्बुर थानामा उजुरी दर्ता भएको हो। ललित श्यामले उनीविरुद्ध उजुरी दर्ता गर्दै गर्दै रणवीरलाई पक्राउ गरी कारबाही गर्न र सामाजिक सञ्जालबाट उक्त तस्बिर हटाउन माग गरेका छन्। उक्त तस्बिरले महिलाहरुको भावनालाई ठेस पु्र्याउने भन्दै आइपीसीको धारा ५०९, २९२, २९४, आइटी एक्ट ६७ए अनुसार कारबाही माग गरिएको छ। सामाजिक सञ्जालमा रणवीर ट्रोलको सिकारसमेत बनिरहेका छन्। तर बलिउड सेलिब्रेटीहरुको उनको पक्षमा उभिएका छन्। आलिया भट्ट, अर्जुन कपुर, प्रियंका चोपडा, अनुराग कायश्प, जोया अख्तरलगायतले उनको पक्षमा उभिएका छन्। यसैबीच निर्माता एवं निर्देशक राम गोपाल बर्माले लैंगिक समानताको उदाहरण दिँदै पुरुषहरु पनि आफ्नो शरीर देखाउन सक्ने बताएका छन्। महिलाले आफ्नो शरीर देखाउन सक्छिन् भने पुरुषले पनि आफ्नो शरीर देखाउन किन सक्दैनन्?,' उनले प्रश्न गरेका छन्। उनले लैंगिक समानाताको बहस भइरहेका बेला महिला जतिकै अधिकार पुरुषहरुले पनि पाउनुपर्ने बताएका छन्।"
सम्पत्ति शुद्धीकरणबारे सदनलाई जानकारी गराउन माग,"काठमाडौं : प्रतिनिधिसभाको आजको बैठकमा सांसद गगनकुमार थापाले सम्पत्ति शुद्धीकरण (मनिलन्ड्रिङ) बारे अविलम्ब सदनलाई जानकारी गराउन सरकारसमक्ष माग गरेका छन्। बैठकको शून्य समयमा बोल्दै सांसद थापाले सम्पत्ति शुद्धीकरणसम्बन्धी पर्याप्त कानुन बनिनसकेको र भएको पनि प्रभावकारीरूपमा कार्यान्वयन नभएको अवस्थामा मुलुकमा व्यापक कर छली र भ्रष्ट्राचार बढिरहेको सन्दर्भमा समष्टिगत मूल्यप्रणाली कमजोर रहेको विज्ञहरूले औँल्याइरहेको भन्दै वास्तविकता सार्वजनिक गर्न आग्रह गरे। फाइनान्सियल एक्सन टाक्सफोर्ससँग सम्बन्धित एसिया प्यासिफिक ग्रूप अन मनिलन्ड्रिङको नेपाल सदस्य हो। इपिजीको परस्पर मूल्याङ्कन आगामी अक्टोबर नोभेम्बरमा हुने सुनिएको र यस्तो मूल्याङ्कन मूलतः हाम्रो कानुनी व्यवस्था र कार्यान्वयन र यसको प्रभावकारिताका आधारमा गरिने भएकाले नेपाललाई कालोसूचीमा पर्न नदिन बेलैमा तयारी गरिनुपर्ने सांसद थापाको भनाइ छ। सांसद थापाले कालोसूचीमा परे विप्रेषण र आयातमा निर्भर नेपालजस्तो मुलुकको अन्तर्राष्ट्रिय बैंकिङ कारोबार बन्द हुने एलसी खोल्न नपाउने अवस्था आउन नदिने गरी तयारी गर्न आग्रह गरे। उनले भने, 'मूल्याङ्कनका ४० सूचकाङ्कमा नेपालको अवस्था के छ, विज्ञहरूले आशङ्का गरेको जस्तो कालोसूचीमा पर्न नदिन सरकारले के कस्तो तयारी गरिरहेको छ, त्यो सदनलाई जानकारी गराउन माग गर्दछु।'"
पुरानो कुनै पनि ब्रान्डको कारसँग नयाँ चेरी कार साट्न सकिने,काठमाडौं : नेपालमा चेरी गाडीको आधिकारिक वितरक एसपीजी अटोमोबाइल्सले एक्सचेन्ज विक आयोजना गरेको छ। थापाथलीमा रहेको चेरीको फ्ल्यागसिस सोरुममा आजदेखि सुरु भएको उक्त एक्सचेन्ज विक आइतबारसम्म चल्ने छ। एक्सचेन्ज विकको अवसरमा पुरानो कुनै पनि ब्रान्डको कारसँग नयाँ चेरी कार साट्न सकिने छ। सो अवसरमा ४ लाख रुपैयाँसम्म छुट उपलब्ध हुनेछ। त्यसैगरी पुरानो चेरी कारसँग नयाँ कार साट्दा आकर्षक लोयल्टी बोनस १ लाखसम्म उपलब्ध हुनेछ भने एक्सचेन्ज बोनस पनि १ लाखसम्म उपलब्ध हुनेछ। ग्राहकलाई १ वर्षको इन्स्योरेन्स र १ वर्षको सडक कर निःशुल्क उपलब्ध हुनेछ। समग्रमा चेरी टिग्गो सिरिजका गाडीमा ग्राहकले ६ लाख ३१ हजार रुपैयाँसम्मको फाइदा लिन सक्ने कम्पनीको भनाइ छ। थप जानकारीका लागि थापाथलीस्थित सोरुम वा कम्पनीको वेबसाइट भिजिट गर्न सकिन्छ।
भारतमा राज्यसभा र लोकसभाका १९ सांसद निलम्वित,"नयाँ दिल्ली : भारतको राज्यसभा अन्तर्गतका १९ जना सांसदलाई निलम्बन गरिएको छ। मर्यादाविपरित संसदमा हंगामा गरेको भन्दै उनीहरुलाई एक हप्ताका लागि निलम्बन गरिएको हो। भारतीय सञ्चारमाध्यमहरुका अनुसार तृणमूलका सांसद सुष्मिता देव, डा शान्तनु सेन, डला सेन, शान्ता क्षेत्री, मोहम्मद अब्दुल्ला, एए रहिम, एल यादव, वीवी शिवादासन, अवीर रन्जन विश्वास र नदीमुल हक छन्। विपक्षी दलका यी नेताहरु संसद अवरोध गरी काम कारबाहीमा बाधा पुर्याएको उपसभापतिको आरोप छ। त्यस्तै सोमबार लोकसभा अन्तर्गत कांग्रेसका चार सांसदलाई निलम्बन गरिएको थियो। जसमा मणिक्कम टेगोर, टीएम प्रतापन, ज्योतिमणि र रम्या हरिदास छन्। उनीहरुले महँगीविरुद्ध संसदमा विरोध गरेका थिए।"
मोटरसाइकल दुर्घटना हुँदा चालकको मृत्यु,नवलपरासी : नवलपरासी बर्दघाट सुस्ता पश्चिमको सुस्ता गाउँपालिका२ सतपत्तीमा आज बिहान मोटरसाइकल दुर्घटना हुँदा चालकको मृत्यु भएको छ। मृत्यु हुनेमा सरावल गाउँपालिका१ सालबासका ५३ वर्षीय ओमनाथ फौहदार रहेका छन्। उनको चौपत्तास्थित शहिद स्मृती सामुदायिक अस्पतालमा उपचारको क्रममा बिहान मृत्यु भएको हो। लु २२ प ३६७५ नम्बरको मोटरसाइकल अनियन्त्रित भइ साँगुरोपुलबाट तल खसेको प्रहरी चौकी कुडियाले जानकारी दिएको छ।
राष्ट्रिय बिमा संस्थान र राष्ट्रिय बिमा कम्पनीमा नेपाल बैंकको एटिएम सञ्चालन,"काठमाडौं : नेपालको पहिलो बैंक नेपाल बैंक लिमिटेडले काठमाडौंको रामशाहपथस्थित राष्ट्रिय बिमा संस्थान र राष्ट्रिय बिमा कम्पनीमा एटिएम सञ्चालनमा ल्याएको छ। सोमबार आयोजित एक कार्यक्रममा नेपाल बैंकका सहायक प्रमुख कार्यकारी अधिकृत तथा राष्ट्रिय बिमा कम्पनी लिमिटेडका सञ्चालक समिति सदस्य प्रकाश कुमार अधिकारीले उक्त एटिएमको उद्घाटन गरेका थिए। उक्त कार्यक्रममा राष्ट्रिय बिमा संस्थानका प्रमुख प्रशासक कविराज पाठक, राष्ट्रिय बिमा कम्पनी लिमिटेडका प्रमुख कार्यकारी अधिकृत ज्ञानेन्द्रराज ओझा तथा नायब प्रमुख कार्यकारी अधिकृत शुभास कोइराला, नेपाल बैंक काठमाडौं बैंकिङ अफिसका प्रमुख सुन्दर पन्थी, बजारीकरण तथा अनुसन्धान डिभिजन प्रमुख अर्जुन बहादुर कंडेललगायतको उपस्थिति रहेको थियो। बैंकले नेपालभर २१९ शाखाहरू, १८३ एटिएम साथै ४७ वटा एक्सटेन्सन काउन्टर मार्फत करिब २२ लाख ग्राहकहरूलाई वित्तीय सेवा दिइरहेको छ। बैंकले ग्राहक सेवामा व्यापक सुधार गरि आधुनिक बैंकिङ प्रविधिमार्फत बैकिङ सेवा प्रदान गर्दै प्रतिस्पर्धी रूपमा अगाडि बढिरहेको छ। बैंकले छिटोछरितो र गुणस्तरीय ग्राहक सेवामा मुख्य जोड दिई युवा जनशक्तिमार्फत नेपालभरि बैंकिङ सेवा प्रदान गरिरहेको छ। दक्ष व्यवस्थापन, युवा कर्मचारी र आधुनिक प्रविधिको समुचित प्रयोग भएसँगै आम नेपालीमा बैंक प्रतिको आकर्षण दिन प्रतिदिन बढ्दै गएको देखिन्छ।"
हाईअल्टिच्युड खेलकुद तालिम केन्द्रलाई २५ हेक्टर जग्गा,"जोमसोम : हाईअल्टिच्युड खेलकुद तालिम केन्द्रका लागि २५ हेक्टर जग्गा प्रदान गरिएको छ। गण्डकी प्रदेशको सामाजिक विकास मन्त्रालयको पहलमा पर्वतीय खेलकुद क्षेत्रको विकास तथा पर्यटन प्रर्वद्धन गर्ने उद्देश्यले पहल गरिएको हाईअल्टिच्युड खेलकुद तालिम केन्द्र स्थापना गर्न उक्त जग्गा प्रदान गरिएको हो। २०७९ जेठ ३ गते नेपाल सरकारको नाममा २५ हेक्टर जमिनको लालपूर्जा प्राप्ति गर्ने काम सम्पन्न भएको नापी कार्यालय मुस्ताङले जनाएको छ। जग्गा प्राप्तिका लागि यसअघि स्थानीयबासी, वारागुङ मुक्तिक्षेत्र गाउँपालिका, स्थानीय जग्गा सिफारिस समिति र प्रदेशको सामाजिक विकास मन्त्रालयले पहल गरेका थिए। नापी विभाग र नापी कार्यालय मुस्ताङले तालिम केन्द्रका लागि जग्गा नापजाँचको काम गरिएको नापी कार्यालय मुस्ताङका सूचना अधिकारी मदन श्रेष्ठले जानकारी दिए। केन्द्र निर्माणका लागि आवश्यक जग्गा नापजाँच गर्न २ महिना लागेको नापी कार्यालयका सूचना अधिकारी श्रेष्ठले बताए। उनका अनुसार जग्गा नापजाँच सम्बन्धी सम्पूर्ण काम गर्नका लागि नापी कार्यालय मुस्ताङका प्राविधिक टोली सम्बन्धित स्थानमा पुगेका थिए। टोलीले सुरुमा ३० हेक्टर जग्गा नापजाँच गरेपनि जग्गा काँटछाँट गरेपछि २५ हेक्टर जग्गा केन्द्रका लागि सिफारिस गरेका थिए। तालिम केन्द्र निर्माणका लागि बनेको २५ हेक्टर जमिनको लालपुर्जा अहिले नापी कार्यालय मुस्ताङमा आइसकेको छ। नापी कार्यालयले अनुकुल समय मिलाएर लालपूर्जा जिल्ला प्रशासन कार्यालय मुस्ताङलाई हस्तान्तरण गर्ने तयारी भइरहेको उनले बताए। जग्गाको टुङ्गो लागेपछि सरकारलाई पूर्वाधार निर्माणमा बजेट विनियोजन गर्न सहज हुनेछ। समून्द्री सतहदेखि ३८ सय मिटरको अग्लो उचाइमा अवस्थित छेङ्गुरमा २०७५ साल फागुनमा हाईअल्टिच्यूड खेल पूर्वाधारको लागि आवश्यक जग्गा पहिचान गर्न गण्डकी प्रदेशका पूर्व मुख्यमन्त्री पृथ्वीसुब्बा गुरुङसहितको टोली पुगेको थियो। प्रदेशले जग्गा छनोट गरेको ४ वर्षपछि जग्गा प्राप्ति भएको हो। पर्वतीय खेलक्षेत्रको प्रवर्द्धन गर्दै आन्तरिक तथा बाह्य पर्यटकको पर्यटकीय कनेक्टिभिटी जोड्ने उद्देश्यले गण्डकी प्रदेशले मुस्ताङमा हाईअल्टिच्युड तालिम केन्द्र पूर्वाधार निर्माणको परिकल्पना गरेको थियो। प्रसिद्ध धार्मिक स्थल मूक्तिक्षेत्र नजिकै पर्ने छेङगुरमा हाईअल्टिच्युड खेल पूर्वाधार निर्माणको लागि जग्गा प्राप्त भइसकेकाले सरकारलाई पूर्वाधार निर्माणको काम अघि बढाउन सहज भएको संघीय सांसद प्रेमप्रसाद तुलाचनले जानकारी दिए। सांसद तुलाचनले हाईअल्टिच्युड खेल पूर्वाधार निर्माण भएमा राष्ट्रिय तथा अन्तर्राष्ट्रिय खेलाडी तालिम अभ्यास तथा खेल खेल्न मुस्ताङ आउने र यसले मुस्ताङको समग्र पर्यटन विकासमा टेवा पुग्ने दावी गरे।"
२२४ जना जिल्ला न्यायाधीशको सरुवा (सूचीसहित),काठमाडौं : न्यायपरिषदले २२४ जना जिल्ला न्यायाधीशको सरुवा गरेको छ। मंगलबार बसेको परिषद्को बैठकले जिल्ला अदालतका २१ जना न्यायाधीशका लागि ६३ जनाको सूची पनि सार्वजनिक गरेको छ। सूची सार्वजनिक भएसँगै उनीहरुका विषयमा गुनासो वा उजुरी गर्न सकिने छ। सूची हेर्नुस्:
एमसीसी र एसपीपीको बिरोधमा प्रदर्शन गरिने,"काठमाडौं : साना कम्युनिष्ट पार्टीहरूले अमेरिकी सहायता परियोजना (एमसीसी) र स्टेट पार्टनरशिप प्रोग्राम (एसपीपी) को बिरोधमा आन्दोलनका कार्यक्रम सार्वजनिक गरेका छन्। मंगलबार काठमाडौंमा पत्रकार सम्मेलन गर्दै उनीहरूले एमसीसी र एसपीपी नेपालको राष्ट्रियतामाथिको हस्तक्षेप भएको भन्दै आन्दोलनका कार्यक्रम घोषणा गरेका हुन्। आन्दोलनका कार्यक्रममा साउन १३ गते देशव्यापी कोणसभा घोषणा, १५ गते मशाल जुलुस र २१ गते प्रदेश तथा काठमाडौंमा विरोध प्रदर्शन गर्ने रहेको नेपाल कम्युनिष्ट पाटीका अध्यक्ष ऋषि कट्टेलले बताए। उनले एसपीपीमा सहभागी नहुने पत्र नपठाएर वर्तमान गठबन्धनको सरकारले आत्मसमर्पण र राष्ट्रघात गरेको आरोप लगाए। मुलुकमा महङ्गी बढ्दा समेत कुनै चासो नदेखाएर सरकारले जनताप्रतिको संवेदनशिलता गुमाएको उनले बताए। पत्रकार सम्मेलनमा वैज्ञानिक समाजवादी कम्युनिष्ट पार्टीका महासचिव आहुतिले सरकार भ्रष्टचारमा डुवेका कारण अब सबै जनता मिलेर आन्दोलन गर्नुपर्ने धारणा राखे। उनले साना कम्युनिष्ट पार्टीबीच कार्यगत एकता गर्दै जनताको जनजीविकाका पक्षमा आवाज उठाउने जिकिर गरे। उनीहरूले पहिलो चरणको आन्दोलन सकिएपछि अर्को चरणको संघर्षका कार्यक्रम घोषणा गर्ने जनाएका छन्।"
उदयपुरको कटारीमा फस्टाउँदै तरकारी खेती,"उदयपुर : उदयपुरको कटारी नगरपालिका८ ढाप्टारकी कविता कार्कीको घरमा हिजोआज सधै हरियो तरकारी पाक्छ। त्यो पनि आफ्नै करेसाबारीको अर्गानिक। उनले यसैबाट वार्षिक ७ लाखसम्म बचत गर्छिन्। दुई वर्षअघिसम्म बजारबाट तरकारी खरिद गर्दै आएकी उनी अहिले आफ्नै करेसाबारीको तरकारीमा आत्मनिर्भर छिन्। 'करेसाबारी भएपछि हरियोपरियो खान पाइयो,' उनी भन्छिन्, 'पहिलापहिला त कटारी बजारबाट ओइलिएको तरकारी महंगो मूल्यमा किनेर खानुपर्थ्यो, अहिले त्यो खर्चले छोराछोरीको शिक्षा र विविध खर्च धान्ने गरेको छ।' त्यसो त कविताकोमा मात्र हैन ढाप्टारकै फूलमाया बम्जनको घरमा पनि आफ्नै करेसाबारीको अर्गानिक हरियो तरकारी पाक्छ। उनको घर छेउको करेसाबारीमा पनि हरिया सागपात, धनियाँ, खुर्सानी प्रसस्त फलेका छन्। उनको परिवारलाई पनि अहिले तरकारी खान समस्या छैन्। कविता र फुलमाया उदाहरणका पात्र मात्र हुन्। त्यस क्षेत्रका सुनाखरी कृषक समूहमा आवद्ध ३० घरधुरीको करेसाबारीमा अर्गानिक तरकारी फल्ने गरेको छ। गाउँमा सबैले खेर गएको पानी र जमिनको सदुपयोग गर्दै तरकारी खेती सुरु गरेपछि बस्ती नै परिवर्तन भएको छ। तीन कठ्ठा क्षेत्रफलमा रहेको करेसाबारीमा उत्पादन भएको तरकारी आफूले खाएर मासिक १५ हजारसम्म लिन सफल भएको उनी बताउँछिन्। तरकारी पूर्णरुपले अर्गानिक भएकाले बिक्रीका लागि कटारीसम्म पुर्याउन समस्या परेको उनी बताउँछिन्। उनले भनिन् 'कतिबेला ढाप्टारको तरकारी आउँछ र किनौला भनेर बसेका हुन्छन्, पुर्याउन भ्याइँदैन त्यति छिटो बिक्री हुन्छ।' उत्पादन गर्न सके बजारको अभाव नभएको किसानको भनाइ छ। कम फाइदा हुने भएकाले अर्गानिक तरकारी उत्पादन न्युन किसानले लगाउने गरेका छन्। 'विभिन्न रोगको संक्रमण र भने जस्तो उत्पादन नहुने खतरा पनि अर्गनिक खेतीमा हुने गरेको छ, फुलमायाले भनिन्, 'त्यसैले धेरैजसोले विषादी लगाउँछन र बजारमा पुर्ण अर्गानिक भन्ने गरेका छन्, त्यसलाई चिर्नपनि हामीले गुणस्तरीयतामा कुनै सम्झौता गरेका छैनौं। फुलमायाको आँगनमा भाँडा सुकाउने चाङ्, धुँवा बहिर जाने सुधारिएको चुल्हो, जैविक मल उत्पादन, सुधारिएको बाख्राको गोठ छ। एकवर्ष पहिलेदेखि गाउँमा हुरेण्डेक उदयपुर र वल्ड नेर्वसको सहकार्यमा स्थानीयलाई आत्मनिर्भर बनाउने परियोजना सञ्चालनमा आएपछि उनीहरूमा तरकारी खेतीको अवधारणा आएको हो। परियोजनाका कार्यक्रम संयोजक विनु सुवेदीकाअनुसार स्थानीयले घरमा अनिवार्य पानी सफा गर्ने फिल्टर, भाँडा सुकाउने चाङ्, करेसाबारीमा अनिवार्य तरकारी उत्पादन, गोठ सुधार गरेकै हुनु पर्छ। स्थानीयलाई अर्गानिक तरकारी उत्पादन र आत्मनिर्भर बनाउन यस्तो अवधारणा अघि सारिएको उनको भनाइ छ। 'अर्गानिक उत्पादन र रैथाने उत्पादनमा हाम्रो जोड छ,' उनले भनिन्, 'पहिलो चरणमा स्थानीयलाई आत्मनिर्भर बनाउने नै हो, त्यसपछि व्यवसायिक बनाउन पनि बल गछौं।' सुवेदीका अनुसार स्थानीयले आफ्नै उत्पादनबाट कम्तिमा अर्गानिक तरकारी, कृषिबाट उत्पादन र सरसफाईमा ध्यान दिन सक्ने बनाउने उद्देश्य रहेको छ। कटारीसँगै उदयपुरको बेलका, त्रियुगा नगरपालिका र रौतामाई गाउँपालिकामा परियोजना सञ्चालित रहेको उनी बताउँछिन्। कटारीको वडा नम्बर ८ मा अहिले ११ समूहका सदस्यहरू परियोजनामा आवद्ध भएर विभिन्न चरणका कामहरू गरिरहेको सामाजिक परिचालक मिना आले बताउँछिन्। परियोजनाले ट्याङ्की निर्माण, टनेला, गोठसुधार, पानी संकलन, बजारीकरण लगायतमा सहयोग गरेपछि स्थानीयलाई सहज भएको समूहका सदस्य लाखबहादुर राईले बताए। उनीहरूलाई पेसामा लगनशील बनाउन बेलामौकामा विभिन्न चरणमा तालिमहरू दिने गरेको सामाजिक परिचालक आले बताउँछिन्। ढाप्टारबासीको मेहनतलाई कदर गर्दै नगरपालिकाका उमपेयर गिता खड्काले आगामी दिनमा किसानको मेहनतलाई दिगोपना दिँदै अन्य किसानलाई पनि थप प्रोत्साहन हुने गरी कार्यक्रम ल्याइने बताइन्। 'वास्तवमै किसानमा परिवर्तन देखिएको छ, यसको दिगोपनाको खाँचो छ, उनले भनिन्, कृषिमा आत्मनिर्भर बनाउने गरी आगामी दिनमा नगरपालिको योजना अघि सार्छ।'"
राजा राखेरै देशलाई समृद्ध बनाउन सकिन्छ : राजेन्द्र लिङ्देन,"काठमाडौं : राप्रपाका अध्यक्ष राजेन्द्र लिङ्देनले राजा राखेरै देशलाई समृद्ध बनाउन सकिने बताएका छन्। मंगलबार काठमाडौंमा आयोजित पार्टी प्रवेश कार्यक्रममा लिङ्देनले राजा चाहिन्छ भन्दा कोही पनि डराउनु नपर्ने भन्दै राजा राखेरै देशलाई समृद्ध बनाउन सकिने बताएका हुन्। यसका लागि मुलुकको वर्तमान शासनव्यवस्था नै परिवर्तन गर्नुपर्ने उनको भनाइ छ। उनले देशमा पूर्णसमानुपातिक संसद्, प्रत्यक्ष निर्वाचित प्रधानमन्त्रीका साथै अभिभावकीय भूमिकामा राजा रहनुपर्ने दोहोराएका छन्। देशको बोझको रुपमा रहेको प्रदेशको संरचना खारेज गर्ने, भ्रष्ट नेताहरुलाई छानविनको दायरामा ल्याएर कारबाही गर्नुपर्ने उनले बताए। उनले स्वतन्त्रताको नाममा अभिभावक बिहीन ढंगले कुनै काम गरे दुर्घटनामात्र हुने तर्क गरेका छन्।"
माओवादी सांसदद्वयको प्रश्न आइपीएसअन्तर्गतको सम्मेलनमा सहभागी हुन प्रधानसेनापतिलाई किन पठाइयो?,"काठमाडौं : माओवादी केन्द्रका दुई सांसदले प्रधानसेनापति प्रभुराम शर्माको अष्ट्रेलिया भ्रमणप्रति आपत्ति जनाएका छन्। मंगलबार प्रतिनिधिसभाको बैठकमा माओवादी सांसद्वय अन्जना विसङ्खे र अमृता थापा मगरले आपत्ति जनाएका हुन्। अष्ट्रेलियाको सिड्नीमा भइरहेको सेनापतिहरुको सम्मेलन हिन्द प्रशान्त महासागर रणनीतिअन्तर्गत रहेको र अमेरिकाले रुसचीन र उत्तर कोरियाविरुद्ध आयोजना गरेको भन्दै प्रधानसेनापतिको सहभागिता आपत्तिजनक रहेको उनीहरुले बताएका हुन्। सांसद विसङ्खेले प्रधानसेनापतिलाई आइपीएसको सम्मेलनमा कुन हैसियतमा पठाएको भन्दै जवाफ मागेकी छन्। 'आइपीएसको अन्तर्राष्ट्रिय सम्मेलन अष्ट्रेलियाको मेलवर्नमा सुरु भइरहेको छ। नेपाल आइपीएसको अंग होइन भनेर एमसीसी संसदबाट पारित गराउँदा यसैसँग १२ बुँदे घोषणा पारित गराइएको थियो। जसमा एमसीसी आइपीएसको अंग हु्नेछैन भनेर उल्लेख गरिएको थियो। यो निर्णयलाई लत्याएर सरकारले प्रधानसेनापतिलाई आइपीएसको सम्मेलनमा कुन हैसियतमा सहभागिता हुन पठायो? यसको जवाफ सभामुखमार्फत् सरकारसँग जोडदार माग गर्दछु,' उनले भनिन्। नेपाल असंलग्न परराष्ट्र नीति तथा पञ्चशील सिद्धान्तमा निरन्तर अगाडि बढिरहेको भन्दै उनले थपिन्, 'हामी कुनै राष्ट्रसँग न कुनै हस्तक्षेप रुचाउँछौं, न कुनै दुश्मनी। उक्त नीतिविपरित सरकार एक कदम पनि अगाडि बढ्न मिल्दैन। यदि यो नीतिको बेवास्ता गर्न थालियो भने नेपालको राष्ट्रिय स्वाभिमान र स्वतन्त्रता विखण्डित हुनेछ।' त्यस्तै सांसद थापाले प्रधानसेनापतिको भ्रमण संविधानको मर्मविपरित रहेको बताइन्। 'अष्ट्रेलियामा भइरहेको कार्यक्रम रुसचीन र उत्तर कोरियाविरुद्ध अमेरिकाले हिन्द प्रशान्त महासागर रणनीतिअन्तर्गत सेनापतिहरुको सम्मेलन रहेको कुरा साँचो हो भने हाम्रो संविधानको मर्मविरुद्ध हुनेछ। उक्त कुरा सच्याउन सरकारको गम्भीर ध्यानाकर्ष गराउन चाहन्छु,' उनले भनिन्। प्रधानसेनापति शर्मा गत शनिबार अष्ट्रेलिया भ्रमणमा गएका हुन्। साउन ९ देखि ११ गतेसम्म सिड्नीमा आयोजना हुने सुरक्षा सम्मेलनमा सहभागी हुनका लागि मन्त्रिपरिषद्को गत असार ३१ गते बसेको बैठकले स्वीकृति दिएको थियो। नेपाली सेनाले विसं २०५६ सालदेखि उक्त सम्मेलनमा नियमित सहभागी हुँदै आएको दाबी गरेको छ। 'एसिया प्रशान्त क्षेत्रमा अवस्थित राष्ट्रका सेना प्रमुखहरुको उपस्थितिमा विद्यमान अन्तर्राष्ट्रिय सुरक्षा एवं आपसी सहयोगका पक्षहरुलाई समेटी विविध सुरक्षाका विषयहरुमा छलफल हुनुका साथै सहभागी राष्ट्रका सेना प्रमुखहरुबीच अन्तर्राष्ट्रिय सुरक्षा वातावरण, प्रविधि, रणनीतिक सोच लगायतका समसामयिक विषयहरुमा छलफल, अन्तरक्रिया तथा विचार आदानप्रदान हुनेछन्,' जनसम्पर्क तथा सूचना निर्देशननालय जंगी अड्डाले विज्ञप्ति जारी गर्दै भनेको छ।"
बजेट चलखेल प्रकरण : छानविन समितिको बैठकमा खोलियो फरेन्सिक ल्याबबाट प्राप्त रिपोर्ट,काठमाडौं : संसदीय विशेष छानविन समितिले फरेन्सिक ल्याबबाट प्राप्त भएको सीसीटीभीको हार्डडिक्सको रिपोर्ट खोलेको छ। समितिको मंगलबार बिहान ८ बजेपछि बसेको बैठकमा फरेन्सिक ल्याबबाट लाहाछापसहित प्राप्त शिलबन्दी गरेको हार्डडिस्कको रिपोर्ट खोलेको हो। पूर्व अर्थमन्त्री जनार्दन शर्माले अनधिकृत व्यक्तिको प्रवेशबाट बजेट बनाएको आरोपमा गठित संसदीय विशेष छानविन समितिलाई अर्थ मन्त्रालयले दिएको हार्डडिक्समा जेठ १४ गतेको भिडियो नभेटिएपछि प्रहरी विधि विज्ञान प्रयोगशालामा पठाइएको थियो। संसदीय विशेष छानबिन समितिले साउन ४ गते पठाएको उक्त हार्डडिक्स सोमबार नेपाल प्रहरीको अपराध अनुसन्धान विभागको केन्द्रीय प्रहरी डिजिटल फरेन्सिक विज्ञान प्रयोगशालाबाट प्राप्त भएको हो। उक्त रिपोर्टको समितिले अध्ययन सुरु गरेको हो। समितिले आइतबार गृह मन्त्रालयसँग जेठ १४ र १५ गतेको सिंहदरबारको मुल गेट दक्षिण र पश्चिमद्वारको सीसीटीभी फुटेज माग गरेको छ। विशेष छानविन समितिले काम सुरु गरेको १० दिन बितिसक्दा पनि प्रमाण जुटाउन नसकेपछि असार २८ गते सदनमा समय थपको माग गरेको थियो। समितिबाट सिफारिस भएर आए अनुसार सभामुख अग्निप्रसाद सापकोटाले बिहीबारको बैठकमा ७ दिन म्याद थप्न प्रस्ताव गरेपछि सदनले अनुमोदन गरेको थियो। समितिले असार २८ मा काम थालेको थियो। सत्तारुढ दलका समितिकै सदस्यहरुमा शर्माको कल डिटेल र लोकेसन ट्रयाकिङ लिने विषयमा विवाद भएको छ। एमालेबाट समितिमा रहेका सदस्यहरुले कल डिटेल र लोकेसन ट्रयाकिङको प्रस्ताव गरे तर सत्तारुढ दलका मानबहादुर विश्वकर्मा र देव गुरुङले भने यसमा असहमति जनाए। सत्तारुढ दलबाट सहभागी समितिका सदस्य यो विषय ढाकछोप गर्न नै लागेका छन्। कल डिटेल र लोकेसन ट्रयाक गर्दा यथार्थ बाहिर आउने भएपछि तत्कालिन मन्त्री शर्माका पार्टी नेकपा माओवादी केन्द्र र नेपाली कांग्रेसतर्फ समितिले सदस्यहरु झक्किएका छन्। बयान र सीसीटीभी फुटेजको विषयमा नै अल्झाएर समय खेर फाल्न लागिरहेका छन्।समिति सदस्य खगराज अधिकारी लगायतले छानविन टुंगो पुग्नको लागि कल डिटेल नै प्रमुख रहेको बताइरहेका छन्।
क्यालिफोर्नियाको जंगलमा लागेको डढेलो फैलँदै : छ हजार विस्थापित,"मिड्पिन्स : क्यालिफोर्नियाको योसेमाइट राष्ट्रिय निकुञ्ज नजिकै शुक्रबारदेखि लागेको डढेलो थप फैलिँदा यसबाट हजारौँ मानिस विस्थापित भएका छन्। क्यालिफोर्नियाको वन तथा अग्नि संरक्षण विभाग (क्याल फायर) ले एक प्रतिवेदनमा जनाएअनुसार ओक फायर नाम दिइएको डढेलो निभाउन १७ हेलिकप्टरसहित दुई हजारभन्दा बढी अग्नि नियन्त्रक खटिएका छन्। डढेलो सोमबारसम्ममा पाँच हजार ७५० हेक्टरभन्दा बढी क्षेत्रमा फैलिइसकेको बताइएको छ। क्याल फायरको रिपोर्टअनुसार अत्यधिक खडेरीले गर्दा जमिनमा चिसोपना घटेको र डढेलो फैलिने जोखिम थप बढिरहेको छ। अधिकारीहरूले खतरनाक भनी वर्णन गरेको डढेलोबाट प्रभावित स्थानमा उद्धारकर्मीहरूले जोखिम क्षेत्रका बासिन्दाहरूलाई उद्धार गर्न र संरचनाहरूको सुरक्षा गर्न खटिरहेका छन्। डढेलोले करिब १५ भौतिक संरचनामा पूर्णतया क्षति पुर्याएको छ हजारौं मानिस जोखिममा परेका छन्। क्याल फायर अफिसर हेक्टर भास्केजले भने, 'प्रभाबित क्षेत्रका छ हजारभन्दा बढी मानिसलाई सुरक्षित स्थलमा सारिएको छ।' क्यालिफोर्नियाका गभर्नर गाभिन न्युजमले शनिबार मारिपोसा काउन्टीमा नागरिक र सम्पत्तिको सुरक्षाको लागि अत्यधिक खतराको अवस्था रहेको भन्दै उक्त क्षेत्रमा आपतकालीन अवस्थाको घोषणा गरे। हालैका वर्षहरूमा, क्यालिफोर्निया र पश्चिमी संयुक्त राज्य अमेरिकाका अन्य भागहरूमा पछिल्ला वर्षहरूमा देखिएको लामो खडेरी र उष्ण जलवायुले गर्दा ठूला डढेलोको जोखिम बढेको छ।"
श्रीलंकाबाट सिक्ने कि ?,"भाइ राष्ट्रपति, दाजु प्रधानमन्त्री, अर्को भाइ अर्थमन्त्री। अझै अर्को भाइ सिँचाइ मन्त्री, भतिजो खेलकुद मन्त्री र राष्ट्रपति स्वयं रक्षामन्त्री। यो कुनै निरंकुश जहानियाँ शासनको सरकारको संरचना होइन। यो केही दिन अघिसम्म शासनारुढ समाजवादी लोकतान्त्रिक गणतन्त्र श्रीलंका सरकारको संरचना हो। २ सय २५ सदस्यीय संसद्मा १ सय ४५ सिट जितेको पार्टीले कसैलाई गन्ने कुरै भएन। प्रतिपक्ष तितरबितर र निरीह थियो। त्यसमाथि अवर्णनीय र अनुपम मेलमिलाप भएको राजनीतिका माहिर खेलाडीले भरिभराउ राजापक्ष खानदान। परिवारलाई मालामाल बनाए तापनि त्यो बेजोडको मेलमिलाप मुलुकको हकमा भने घातकसिद्ध भएको छ। राजापक्ष परिवारलाई देवता सरह मान्ने मतदाता आज ठगिएको महसुस गर्दै निराश र क्रुद्ध बनेका छन्। खानदानी चोरहरू मिलेर हाम्रो देश लुटे। अहिले कोलम्बोका गल्लीहरूमा बहुधा सुनिने क्रन्दन हो यो। पर्यटनबाट प्रशस्त आम्दानी हुन्थ्यो। रबर, चिया र गार्मेन्टको निर्यात पनि राम्रै थियो। धानको उत्पादन पर्याप्त हुने गर्दथ्यो। केही समय अघिसम्म दक्षिण एसियाकै समृद्ध र अनुकरणीय देश मानिन्थ्यो श्रीलंका। खान लाउन पुगेकै थियो। जनता खुसहाल थिए। किन्तु राष्ट्रपति गोटाबाया राजापक्षलाई घस्रीघस्री समृद्धि प्राप्त गर्ने कुरामा विश्वास थिएन। उनको दिमागमा मुलुकलाई रातारात समृद्ध बनाउने भूत सवार भयो। समृद्धिको जादुगरी अभियन्ता बनेर संसारभरि प्रख्यात हुन चाहन्थे उनी। श्रीलंकाले साबिकमै प्रशस्त ऋण लिएकै थियो। राष्ट्रपतिको निर्देशनमा चर्को ब्याजमा थप ऋण लिन सुरु भयो। त्यो ऋणको ब्याज चुक्ता गर्न अरू ऋण लिन थालियो। परन्तु कोभिडको महामारी र साम्प्रदायिक विद्वेषको वातावरण सिर्जना हुनासाथ महत्त्वाकांक्षाका कच्चा पर्खालहरू क्रमशः ढल्न थाले। सन् १९४९ मा जन्मेका गोटाबाया राजापक्ष श्रीलंकाली सेनाका सफल अफिसर थिए। उमेरको आधारमा अनिवार्य अवकाश हुने बेला नपुग्दै बीचैमा सेनाको जागिर छाडेर उनी बेलायततिर लागे। सन् २००५ मा दाजु महेन्द्र राजापक्ष राष्ट्रपति पदको उम्मेदवार बनेपछि दाजुलाई सहयोग गर्ने उद्देश्यले स्वदेश फर्केका थिए उनी। विजयी भएका दाजुले उनलाई रक्षा मन्त्रालयको शक्तिशाली सचिव पदमा नियुक्ति गरे। गोटाबायाकै पहल र संयोजनमा सन् २००९ मा विद्रोही तामिल नेता प्रभाकरण मारिएका थिए। तिनै राजापक्ष सन् २०१९ को राष्ट्रपतीय निर्वाचनमा सिंहली राष्ट्रवादको नारा दिएर विजयी हुन सफल भए। सन १९७० को दशकमा श्रीलंकामा कृषि उत्पादनमा वृद्धिका लागि किसानहरूलाई आयातित रासायनिक मलमा सब्सिडी दिन थालियो। खाद्यान्न उत्पादनमा भारी वृद्धि भएको हुँदा बजारभाउ घट्यो। त्यसैबीच रासायनिक मलकै कारण अनेक प्रकारका रोग लाग्न थाले भन्ने भनाइ नेपालमा जस्तै श्रीलंकामा पनि फैलिएको थियो। राष्ट्रपति राजापक्षलाई कसैले श्रीलंकालाई रासायनिक मलविहीन पूर्ण आग्र्यानिक खेती गर्ने देश बनाउनुपर्ने सुझाव दियो। शक्तिशाली राष्ट्रपतिले रासायनिक मलको आयातमा पूर्ण प्रतिबन्ध लगाइदिए। उनी आग्र्यानिक फलफूल, सागसब्जी र खाद्यान्न निर्यात गरेर अकुत डलर भित्त्याउने सपना देख्न थाले। निरोगी श्रीलंका अभियान को त्यो पाखण्ड देखेर किसानहरू विस्मित भए। देशमा प्रांगारिक मल धेरै नै कम उत्पादन हुने हुँदा चीनबाट आयात गरियो। तर त्यही मल पनि हानिकारक र प्रदूषित भएको पत्ता लागेपछि अदालती मामिला बन्न पुग्यो। खाद्यान्न उत्पादनमा ४० प्रतिशतले ह्रास आयो। मुलुकमा चामल आयात गर्नुपर्ने अवस्थामा पुग्यो। धीरेधीरे वर्षौं लगाएर दिगो र भरपर्दो तरिकाले गर्नुपर्ने रासायनिक मलको विस्थापन भावुक तरिकाले रातारात गर्न खोज्दा राष्ट्रको दुर्गति भयो। किसानको आर्थिक मेरुदण्ड भाँचियो। जनता महँगीको घोर दुष्चक्रमा परे। राष्ट्रपति राजापक्षको नियत खराब थिएन। परन्तु उनमा मैले जे गरे पनि सफलै हुन्छु भन्ने अभिमान थियो। आफ्नै कार्यकालमा सारा कुरा गरेर देखाउने असम्भव महत्त्वाकांक्षाको सिकार बन्न पुगे उनी। आज श्रीलंका सडकमा छ। त्यहाँको विदेशी मुद्रा भण्डार शून्यमा झरेको छ। श्रीलंकाको बरबादीमा सामाजिक सञ्जालको पनि ठूलो हात रह्यो। स्वदेशी भाइबहिनीले देशमा भयानक साम्प्रदायिक समस्या रहेको भन्दै फेसबुकमा निकै बढाइचढाइ गरेर लेखे। उनीहरूको त्यो ज्यादतीपूर्ण हल्लाले गर्दा विदेशीहरू श्रीलंकाभित्र छिर्न डराए। पर्यटन व्यवसाय धराशायी भयो। आज श्रीलंकामा एक कप चिया खान एक सय रुपैयाँ बोकेर जानुपर्छ। एक केजी चामलको मूल्य पाँच सय पर्छ। छिमेकी भारतमा २० रुपैयाँ पर्ने एक बोतल पानीको मूल्य श्रीलंकामा एक सय रुपैयाँ पर्छ। एक थान पाउरोटीलाई डेढ सय तिर्नुपर्छ। अस्पतालमा अत्यावश्यक औषधिको समेत अभाव छ। सौभाग्यवश श्रीलंकाभन्दा अगाडि नेपालमा त्यस्तो घटना भएन। बुद्धि, विवेक र ज्ञान भए यो सिक्ने अवसर हो। निरन्तर सत्ता स्वार्थ र गठबन्धनको जोड घटाउमा लागिरहने हो भने त रामराम मात्र भन्न सकिन्छ। आज श्रीलंकाको हालत त्यस्तो व्यापारीको जस्तो भएको छ जसले आफ्नो सर्वस्व खर्च गरेर र थप ऋणसमेत लिएर ठूलो महल बनायो। घर ठूलो बनाएर मात्र के गर्नू ? जब भित्र अन्न छैन, लुगाफाटो छैन, लत्ताकपडा छैन, पानी छैन र बिरामी हुँदा खाने औषधिसमेत छैन। त्यति मात्र होइन, साहुले ताकेता गर्न थालिसक्दा ब्याज बुझाउने रकम पनि साथमा छैन। भौतिक पूर्वाधारको निर्माण मात्र समृद्धि हासिल गर्न पर्याप्त हुँदो रहेनछ। आज श्रीलंका मूर्खको महल जस्तै गल्र्याम्म ढलेको छ। महलको निर्माता महल छाडेर स्वैच्छिक निर्वासनमा विदेश पलायन गर्न विवश भएको छ। भनिन्छ एउटा छिमेकीको घरमा भएको घटनाबाट अर्को छिमेकीले पाठ सिक्दछ। वल्लो घरमा झैझगडा र फसाद भइरहँदा पल्लो घरमा पनि असर पर्दछ। त्यही छिमेकी श्रीलंकाको गृहयुद्धको चपेटामा परेर भारतले युवा नेता राजीव गान्धीलाई गुमाउनु पर्यो। अहिले भारतको आर्थिक अवस्था मजबुत नै छ। ऊसँग झन्डै एक वर्षको आयात धान्ने विदेशी मुद्राको सञ्चिति पनि छ। तथापि कतिपय भारतीय नागरिकहरू आफ्नो सरकारलाई श्रीलंकाको घटनाबाट पाठ सिक्ने सुझाव दिइरहेका छन्। नेपालका सत्ताधारीहरूले पनि श्रीलंकाको घटनाबाट धेरै कुरा सिक्नु जरुरी छ। सौभाग्यवश श्रीलंकाभन्दा अगाडि नेपालमा त्यस्तो घटना भएन। बुद्धि, विवेक र ज्ञान भए यो सिक्ने अवसर हो। निरन्तर सत्ता स्वार्थ र गठबन्धनको जोड घटाउमा लागिरहने हो भने त रामराम मात्र भन्न सकिन्छ। हुन त संसारको कुनै पनि देशको अर्थतन्त्र पूर्णतः आत्मनिर्भर हुँदैन। तथापि सानो धक्काले नै तासको महल झैं तहसनहस हुने अर्थतन्त्र बोकेर कति दिन टिक्ने ? नेपाल अहिले खाडीमा पसिना बगाउने युवाहरूको भरमा उभिएको छ। आज समग्र मानव जाति युद्धको विभीषिकाको सन्त्रासमा छ। युक्रेन युद्धको कारण संसारभरिका देशहरू महँगीको मारमा छन्। निकट भविष्यमै ठूलो खाद्यान्न संकटको अनुमान गरिएको छ। संसारभरिका धेरै युवाले रोजगारी गुमाउने सम्भावना बढेर गएको छ। विभिन्न किसिमका महामारीहरू फैलिने क्रम बढ्दो छ। कतिपय देशहरू ती सम्भावित कठिनाइको सामना गर्ने तयारीमा जुट्न थालिसके। परन्तु यो भयावह समयमा हाम्रो सरकार कहाँ छ ? यहाँ राष्ट्र बैंक र अर्थ मन्त्रालयबीच सल्लाह र सम्मति होइन वक्र पर्छ। प्रधानमन्त्री सारा घटनाबारे बेखबर झैँ निष्फिक्री देखिन्छन्। सरकार प्रमुख प्रतिपक्षी दलसँगको सम्बन्धलाई सुमधुर पार्नेभन्दा धमिल्याउने ध्याउन्नमा निमग्न प्रतीत हुन्छ। अनेक तानाबाना बुनेर सिद्धान्त र शैली नमिल्नेहरूबीच रचिएको गठबन्धन सरकारमा कुनै तालमेल छैन। मन्त्री पद पालैपालो सबैको पोल्टामा भरिदिने भुटेको मकै र भटमाससरी भएको छ। खाडी, दक्षिण कोरिया र मलेसियामा काम गरेर बसेका नेपाली युवाहरूले कुनै कारणवश रोजगारी गुमाउनुपर्यो भने यो सरकार के गर्छ ? सम्भावित प्रतिकूल परिघटनाबारे सरकार र राजनीतिक दलहरूबीच कुनै छलफल भयो ? सायद केही पनि भएको छैन। देश र जनताको पर्वाह कसैलाई पनि छैन यहाँ। नेताहरूको नजरमा राज्यकोष कुबेरको भण्डार हो। प्रदेश सरकारका हर्ताकर्ताहरू मरेका पितृको नाममा प्रतिष्ठान स्थापना गर्दैछन्। यिनीहरूलाई सार्वजनिक धन खर्च गरेर दिवंगत पिताको सालिक ठड्याउन सके पितृऋण चुक्ता हुन्छ भनेर सिकाउने पण्डित को होला ? निर्लज्जहरूले सरमलाई कालीगण्डकीमा बगाइसके। छिमेकमा राष्ट्रपति घर छाडेर भागेको र उनको निवास विद्रोहीहरूले कब्जा गरेको थाहा पाउँदा पनि चेत नखुल्ने हो भने यिनीहरूलाई कसले के भनेर सम्झाउने ? अहिले श्रीलंकामा सत्ताधारीहरूप्रति यति घृणा फैलिएको छ कि राजापक्ष परिवारको नाता पर्नेहरू समेत घृणाका पात्र हुनु परेको छ। डिरेल भएको मुलुक सानोतिनो प्रयासले ट्याक मा आउने कुनै सम्भावना छैन। पासपोर्ट अफिसमा देश छाडेर जाने अठोट गरेका युवाहरूको अपार भीड लागेको छ। उनीहरू भन्छन्, माटोको मायाले मात्र पेट भरिँदो रहेनछ। भनिन्छ, सके गल्ती नै नगर्नू, कदाचित गल्ती भइहालेछ भने त्यसबाट सिक्नू। गल्ती हुनु ठूलो कुरा होइन, तर गल्ती दोहोर्याइरहनु अक्षम्य हो। हामी नेपालीहरूले गल्तीबाट सिक्न कहिल्यै जानेनौं। हाम्रो वीरता देशको लागि कहिल्यै काम लागेन। हामीले स्वदेशमा श्रम गर्न कहिल्यै सिकेनौं। सुगौलीको सन्धिपश्चात्का हाम्रा प्रत्येक सरकारहरूले हामीलाई विदेशमा बहादुर बन्न प्रेरित गरिरहे। आज छिमेकी देश श्रीलंकामा विकराल संकट परेको छ। के हामीले त्यो संकटबाट पाठ सिकौंला ?  खनाल नेपाल सरकारका पूर्वसहसचिव हुन्।"
मंकीपक्स रोगको बारेमा सरकार गम्भीर नभएको भन्दै एमालेले गरायो ध्यानाकर्षण,"काठमाडौं : नेकपा एमालेले नेपाल सरकार मंकीपक्स रोगको बारेमा गम्भीर नभएको भन्दै ध्यानाकर्षण गराएको छ। प्रतिनिधि सभाको आजको बैठकमा एमाले सचिव एवम् सांसद योगेश भट्टराईले विश्व स्वास्थ्य संगठन (डब्लूएचओ)ले संसारभर स्वास्थ्य आपत्काल घोषणा गरेपनि नेपालमा रोकथामका लागि कुनै पूर्व तयारी नगरेको भन्दै ध्यानाकर्षण गराएका हुन्। ब्लूएचओले एलर्ट जारी गरेपनि नेपाल सरकार निद्राको अवस्थामा रहेको आरोप लगाएका छन्। नेपाल सरकार मौन बसिरहेको छ, निद्राको अवस्थामा छ, डब्लूएचओले असाध्यै एलर्ट जारी गरिसकेको छ, विश्व स्वास्थ्य संकटकालको घोषणा गरेको छ तर हाम्रो सीमानामा साइन बोर्ड राखेको छैन, नेपालको एयरपोर्टमा सचेतनाको साइन बोर्ड राखेको छैन, नेपालका सञ्चारमाध्यमबाट नेपाल सरकारले कुनै विज्ञापन सूचना सार्वजनिक गरेको छैन। खुला सीमाना छ भारतमा मंकीपक्स देखिसकेकाले अवस्थामा भयानक अवस्थाबाट हामी टाढा छैनौं। उनले थपे, सीमानामा कडाई गर्नुपर्यो, सचेतना गर्नुपर्यो, टेस्टिङ स्टेशन स्थापना गर्नुपर्यो। भट्टराईले भारतमा संक्रमण देखिएकाले नेपाल पनि जोखिममा पर्ने भएकाले पूर्व तयारी र पूर्व सतर्कता अपनाउनुपर्ने बताए। उनले काठमाडौं उपत्यकामा ३४ जना हैजाका बिरामी पुष्टि भएपनि सरकारले कुनै चासो नदेखाएको बताए। समुदायस्तरमा पनि हैजा फैलिसक्दा पनि डब्लूएचओको मापदण्ड अनुसार कुनै काम नगरेको भन्दै ध्यानाकर्षण गराए । भट्टराईले समुदायस्तरमा महामारी फैलिसक्दा पनि सरकारले संसदमा जानकारी नगराएकोप्रति रोष प्रकट गरेका छन्। उनले नेपाल सरकारले पिउने पानी र खानेपानी गुणस्तर भए नभएको परीक्षण गराउन आग्रह गरे। उनले मंकीपक्स, हैजा र कोरोना भाइरस संक्रमणको विषयमा संसद्लाई जानकारी गराउन समेत ध्यानाकर्षण गराए। विश्व स्वास्थ्य संगठन (डब्लूएचओ)को इमर्जेन्सी कमिटीको बैठकले स्वास्थ्य आपत्काल घोषणा गर्ने निर्णय गरेको थियो। डब्लूएचओले संसारभर स्वास्थ्य आपत्काल घोषणा गरेको यो तेस्रो पटक हो। कोरोना भाइरसको महामारीमा दुई वर्षअघि स्वास्थ्य आपत्काल घोषणा गरिएको थियो। त्यसअघि पोलिओको महामारी फैलिँदा पनि डब्लूएचओले स्वास्थ्य आपत्काल घोषणा गरेको थियो। डब्लूएचओले मंकीपक्स संसारका सबै क्षेत्रमा फैलिएको जनाएको छ।"
चेस ओलम्पियाडको अभिमुखीकरण,"काठमाडौं : मित्रराष्ट्र भारतको चेन्नई सहरमा आयोजना हुने ४४औं चेस ओलम्पियाडमा सहभागी हुने नेपाली टोलिको अभिमुखीकरण कार्यक्रम सुुरु भएको छ। नेपाल बुद्धिचाल संघको आयोजनामा सोमबार काठमाडौंको ठमेल पार्क होटलमा सुरु भएको कार्यक्रममा ओलम्पियाड टोलीका खेलाडी तथा अफिसियलहरूको सहभागिता रहेको छ। मंगलबार सम्पन्न हुने दुई दिने कार्यक्रममा मनोविज्ञान, मोटिमेसन, खेल शैली तथा प्राविधिक विषयका प्रस्तुतिमाथि छलफल हुनेछ। कार्यक्रमको पहिलो दिन मनोविद् डा नरेन्द्र ठगुन्ना, नेपाल बुद्धिचाल संघका अध्यक्ष विदुरप्रसाद गौतम, उपाध्यक्ष नारायणदास गमाल, महासचिव धरमबहादुर लामा तथा सचिव उमेश केसीले विभिन्न विषयमा आआफ्नो धारणा राखेका छन्। कार्यक्रमको दोस्रो दिन पूर्वनेसनल च्याम्पियन एवं ओलम्पियाड खेलाडीद्धय सुरवीर लामा तथा केशव श्रेष्ठ लगायतले अनुभव बाँड्ने कार्यक्रम छ। आगामी जुलाईको २८ तारिखमा उद्घाटन भई अगस्ट ९ मा सम्पन्न हुने ओलम्पियाडको पुरुषतर्फको टिममा वर्तमान नेसनल च्याम्पियन पुरुषोतम चौंलागाईं सहित फिडेमास्टरद्वय रुपेश जयसवाल तथा क्षितिज भण्डारी एवं क्यान्डिडेटमास्टरद्वय विवेक थिङ तथा मिलन लामा रहेका छन्। त्यसैगरी महिलातर्फ नेसनल च्याम्पियन सुजना लोहनी सहित कृतिसरा अधिकारी, अनिशा न्यौपाने, विनिता कपाली र शान्ति थिङ छन्। सहभागी खेलाडीमध्ये रुपेशले २०१२(रसिया) एवं २०१८(जर्जिया) को अनुभव संगाली सकेका छन् भने सुजनासँग २०१६(अवरवैजान) तथा २०१८(जर्जिया) को अनुभव छ। त्यस्तै क्षितिज भण्डारी २०१६(अजरवैजान) तथा विवेक २०१८(जर्जिया) ओलम्पियाडमा सहभागी भएका छन्। अन्य खेलाडीको हकमा चेन्नाई ओलम्पियाड नयाँ अनुभव हुनेछ।"
"बजेट चलखेल प्रकरण : कानुनी रित पुर्याइएको मात्र छ, अरु केही छैन","काठमाडौं : संसदीय विशेष छानविन समितिले सीसीटीभीको हार्डडिक्सको रिपोर्ट अध्ययन सुरु गरेको छ। समितिको मंगलबार बिहान बसेको बैठकमा फरेन्सिक ल्याबबाट प्राप्त शिलबन्दी गरेको हार्डडिस्कको रिपोर्ट खोलेपछि अध्ययन सुरु गरेको हो। पूर्व अर्थमन्त्री जनार्दन शर्माले अनधिकृत व्यक्तिको प्रवेशबाट बजेट बनाएको आरोपमा गठित संसदीय विशेष छानविन समितिलाई अर्थ मन्त्रालयले दिएको हार्डडिक्समा जेठको भिडियो नभेटिएपछि प्रहरी विधि विज्ञान प्रयोगशालामा पठाइएको थियो। संसदीय विशेष छानबिन समितिले साउन ४ गते पठाएको उक्त हार्डडिक्स सोमबार नेपाल प्रहरीको अपराध अनुसन्धान विभागको केन्द्रीय प्रहरी डिजिटल फरेन्सिक विज्ञान प्रयोगशालाबाट प्राप्त भएको हो। समितिका एक सदस्यले भने, कानुनी रित पुर्याइएको मात्र छ, अरु केही छैन। विधि विज्ञान प्रयोगशालाले पठाएको रिपोर्टमा अर्थ मन्त्रालयको सीसीटीभीको भिडियो भएपनि कहिलेको हो खुलेको छैन। अर्थमन्त्री शर्माले असार १४ गते राति पूर्वनायबसुब्बा रघुनाथ घिमिरेसहित खेताला विज्ञ राखेर बजेटमा चलखेल गरेको घटनाको खुलासा ३० जेठमा अन्नपूर्ण पोस्ट्ले गरेको थियो। जबकि करका दर र दायरा परिवर्तन गर्दा अर्थमन्त्रीका सल्लाहकारलाई पनि राख्न पाइँदैन। तर, उक्त परिपाटी लत्याउँदै पूर्वनासु घिमिरेलाई राखेर केही व्यापारिक घरानालाई फाइदा र केहीलाई बेफाइदा हुने गरी चलखेल भएको थियो। त्यसबारे अन्नपूर्ण पोस्ट्ले मध्यराति बजेटमा जब चुकुल लाग्यो शीर्षक समाचार प्रकाशन गरेपछि मन्त्री शर्माको चर्को विरोध त भयो नै। तत्काल सीसीटीभी हेर्न पाउनुपर्ने माग संसद्मै उठ्यो। तर, अर्थमन्त्रीले त्यसलाई टार्दै आए। उपभोक्ता हित संरक्षण मञ्चका तर्फबाट सचिव जयप्रसाद पौडेलले सार्वजनिक सरोकारको विषय भन्दै असार १४ गते मन्त्रालयमा सूचना माग गरेका थिए। अर्थमन्त्री शर्माले अघिल्लो सरकारले अध्यादेशमार्फत ल्याएको बजेट प्रतिस्थापन गरेको र आगामी आर्थिक वर्षको बजेट ल्याएको अघिल्लो रातको फुटेजको प्रतिलिपि माग पौडेलले गरेका थिए। राज्यका कामकारबाहीलाई लोकतान्त्रिक पद्धतिअनुरूप खुला र पारदर्शी बनाई नागरिकप्रति जवाफदेही र जिम्मेवार बनाउन सूचनाको हकसम्बन्धी ऐन, २०६४ को प्रयोग गर्दै सूचना माग गर्न पाइने कानुनी व्यवस्था छ। अर्थ मन्त्रालयले त्यसको जवाफमा सीसीटिभी फुटेज मेटिएको बताएको थियो। शाखा अधिकृत धनकुमार राईले हस्ताक्षर गरेको पत्रमा लेखिएको छ, मन्त्रालयमा जडान भएको सीसीटीभीको क्षमता र जडान भएको क्यामेराको आधारमा बढीमा १३ दिनसम्मको मात्र सीसीटीभी फुटेज अभिलेखमा रहने र तत्पश्चात् पहिलेको अभिलेख क्रमशः मेटिँदै जाने भनी लेखी आएको हुँदा सोही व्यवहोरा सूचना तथा जानकारी गराइएको आदेशानुसार अनुरोध गर्दछु। समितिले गृह मन्त्रालयसँग जेठ १४ र १५ गतेको सिंहदरबारको मुल गेट दक्षिण र पश्चिमद्वारको सीसीटीभी फुटेज माग गरेको छ। विशेष छानविन समितिले काम सुरु गरेको १० दिन बितिसक्दा पनि प्रमाण जुटाउन नसकेपछि असार २८ गते सदनमा समय थपको माग गरेको थियो। समितिबाट सिफारिस भएर आए अनुसार सभामुख अग्निप्रसाद सापकोटाले बिहीबारको बैठकमा ७ दिन म्याद थप्न प्रस्ताव गरेपछि सदनले अनुमोदन गरेको थियो। समितिले असार २८ मा काम थालेको थियो। सत्तारुढ दलका समितिकै सदस्यहरुमा शर्माको कल डिटेल र लोकेसन ट्रयाकिङ लिने विषयमा विवाद भएको छ। एमालेबाट समितिमा रहेका सदस्यहरुले कल डिटेल र लोकेसन ट्रयाकिङको प्रस्ताव गरे तर सत्तारुढ दलका नेताहरुले भने यसमा असहमति जनाएका छन्।"
"नक्कली आमाबुवा, सक्कली नागरिकता","सिमरा : भारत दार्जलिङकी २१ वर्षीया रजनी राई यतिबेला बारा प्रहरीको खोजी सूचिमा छिन्। नक्कली अभिभावक खडा गरेर नेपाली नागरिकता लिएको रहस्य खुलेपछि प्रहरीले उनको खोजी थालेको हो। सिमरास्थित ईलाका प्रशासन कार्यालयबाट असार १ गते ३३०२७९००५१३ नम्बरको नागरिकता लिएकी रजनी त्यसयता सम्पर्कविहीन छिन्। निजगढ नगरपालिका वडा नं १२ ले दिएको सिफारिसका आधारमा रजनीले नागरिकता प्राप्त गरेकी हुन्। नागरिकता प्राप्त गर्न रजनीले नक्कली अभिभावक खडा गरेको र झुठो विवरण पेश गरेको रहस्य झण्डै एक महिनापछि मात्रै खुलेको थियो। निजगढ १२ रतनपुरका श्यामराज गोलेलाई बुवा र जिरामाया गोलेलाई आमा बनाउँदै जेठ २३ गते रजनी गोलेको नाममा जन्मदर्ता बनाएकी उनले सोही जन्मदर्ताको आधारमा नागरिकता लिन सफल भएकी हुन्। नागरिकता प्राप्त गर्न रतनपुरका गोले परिवारलाई प्रयोग गरेकी रजनीले जेठ २३ गते जिरामायामार्फत जन्मदर्ताका लागि निवेदन दिएकी र सोही दिन जन्मदर्ता प्राप्त गरेको देखिएको छ। २०५८ साल चैत्र १५ गते जन्म भएको उल्लेख गरेर रजनीले जन्मदर्ता प्रमाणपत्र प्राप्त गरेकी थिइन्। तर रजनी भारतीय नागरिक रहेको प्रमाण खुल्ने मतदाता परिचयपत्र र आधार कार्डमा उनको जन्म सन् १९८९०३२४ अर्थात विस २०४५१२११ गते उल्लेख छ। जन्मदर्ता अघि रतनपुरस्थित अस्थायी प्रहरी चौकीमा सर्जमिन मुचुल्का तयार गरिएको थियो। उक्त सर्जमिन मुचुल्कामा यसअघि विविध कारण जन्मदर्ता हुन नसकेको उल्लेख गर्दै निजगढ नगरपालिका वडा नं १२ का वडासचिव शुभचन्द्र महतो, वडा सदस्य बुद्धिमाया विकसहित ८ जनाले हस्ताक्षर गरेका छन्। निवेदक जिरामायासहित मुचुल्कामा स्थानीय आइते सिंह मोक्तान, सरिता सुब्बा, अकलबहादुर थिङ, गणेशबहादुर पाख्रिन र बासुलाल मोक्तानले हस्ताक्षर गरेका छन्। सर्जमिन मुचुल्काको आधारमा जन्मदर्ता बनाइएको र सोही जन्मदर्ताको आधारमा जेठ २४ गते रजनीले नागरिकताका लागि निवेदन दिएकी थिइन्। नागरिकता प्राप्त गर्नका लागि भरिने अनुसूचि १ फारममा रजनीलाई अविवाहित रहेको प्रमाणित गरिएको छ। तर रजनीको भारतीय आधार कार्डमा उनको पतिको नाम छेडुप सिंगर र भारतीय मतदाता परिचय पत्रमा उनको बुवाको नाम किशोर राई उल्लेख छ। नक्कली विवरण भरिएको अनुसूचि फारमसहित निजगढ नगरपालिका वडा नं १२ का वडाध्यक्ष ज्ञानबहादुर गोलेले जेठ २४ गते ईलाका प्रशासन कार्यालयलाई नागरिकताका लागि सिफारिस गरेका थिए। सोही सिफारिसका आधारमा ईलाका प्रशासन कार्यालयले रजनीलाई असार १ गते नागरिकता दिएको हो। वडाध्यक्ष गोलेले नक्कली अभिभावक र झुटो विवरणको विषयमा आफूलाई जानकारी नै नभएको बताए। 'कागजपत्र सबै ठिक थियो, गाँउको चिनेकै मान्छे भएकाले सिफारिस गरेको हो', वडाध्यक्ष गोलेले भने, 'तर अहिले भारतीय नागरिकले झुक्याएर नागरिकता लगेको जानकारी हुन आएको छ। त्यसैले बदरका लागि प्रक्रिया सुरु गरेको छु।' गोले स्थानीय तह निर्वाचनमा नेपाली कांग्रेसबाट दोस्रो पटक वडाध्यक्षमा निर्वाचित भएका हुन्। उनकै सिफारिसका आधारमा भारतीय नागरिकले नागरिकता प्राप्त गरेपछि यतिबेला उनीसमेत छानविनको दायरामा तानिएका छन्। ईलाका प्रशासन कार्यालयले वडाध्यक्ष गोलेसहित रजनीको नक्कली अभिभावकलाई नागरिकतासहित उपस्थित गराउन निजगढस्थित ईलाका प्रहरी कार्यालयलाई पत्र काटेको छ। यसअघि नागरिकता प्राप्त गरेकी रजनीलाई हाजिर हुन पत्र काटेको प्रशासनले उनी सम्पर्कविहीन भएपछि वडाध्यक्ष र अभिभावकको नाममा पत्र काटेको हो। रजनीका नक्कली अभिभावकसमेत सम्पर्कमा छैनन्। ईलाका प्रशासन कार्यालय सिमराका प्रमुख मोहनप्रसाद अर्यालले नागरिकता प्राप्त गर्ने व्यक्ति हाल सम्पर्कमा नभएका कारण वडाध्यक्ष र अभिभावकलाई उपस्थित हुन पत्र काटिएको जानकारी दिए। 'हामीले पहिला नागरिकता प्राप्त गर्ने व्यक्तिलाई खोज्यौं तर सम्पर्क हुने स्थिति नभएपछि वडाध्यक्ष र अभिभावकलाई बोलाएका छौं', अर्यालले भने, 'उनीहरु आएपछि नागरिकताको विषयमा छानविन गरेर बदरसहित आवश्यक प्रक्रिया अघि बढाउँछौं।' कार्यालयबाट जारी भएको सक्कली नागरिकता फर्काउने काम पहिलो प्राथमिकतामा रहने र बदरका लागि गृह मन्त्रालयमा प्रक्रिया थालिने अर्यालको भनाइ छ। नागरिकता कार्यालयबाट जारी भए पनि बदर गर्ने अधिकार गृह मन्त्रालयसँग मात्रै रहनेछ। 'हामीसँग बदर गर्ने अधिकार हुँदैन त्यसैले गृह मन्त्रालयमार्फत प्रक्रिया अगाडि बढाउनुपर्छ', अर्यालले भने। भारतीय नागरिकले नागरिकता लगेको विषयमा अर्याल समेत अनविज्ञ देखिन्छन्। वडा कार्यालयको सिफारिस, जन्मदर्ता, प्रहरी सर्जमिन मुचुल्कालगायत सबै कागजात पूरा देखेपछि कार्यालयले नागरिकता जारी गरेको अर्यालले बताए। 'हामीले सिफारिस भई आउने कागजपत्र हेर्ने हो, कागजपत्रमा कुनै शंका लागेमा मात्रै छानविन गरेर नागरिकता दिने गरेका छौं', अर्यालले भने, 'तर यो विषयमा सबै कागजात पूरा देखेपछि नागरिकता जारी भएको हो।' जनप्रतिनिधि र प्रशासनलाई झुक्याएर नागरिकता लिएकी रजनीले गोले परिवारलाई आर्थिक प्रलोभन देखाएर प्रयोग गरेको देखिन्छ। दार्जलिङबाट नागरिकता बनाउनकै लागि निजगढ आएकी उनी त्यसयता सम्पर्क बाहिर छिन्। रजनीले पासपोर्ट बनाउनका लागि नेपाली नागरिकता लिएको र पासपोर्ट बनाएर विदेश जाने तयारीमा रहेको समेत बुझिएको छ।"
धनुषाबाट स्रोत नखुलेको २४ लाख रुपैयाँसहित एक भारतीय पक्राउ,ढल्केवर(धनुषा) : स्रोत नखुलेको झण्डै २४ लाख नेपाली रुपैयाँसहित एक भारतीय युवकलाई धनुषा प्रहरीले पक्राउ गरेको छ । पक्राउ पर्नेमा भारत विहारको मधुवनी जिल्ला ग्राम पंचायत हरलाखी हरिने वार्ड नं ९ बस्ने १९ वर्षीय अब्दुल समी रहेका छन् । विशेष सुचनाको आधारमा प्रहरी चौकी हनुमाननगरबाट खटिएको प्रहरी टोलीले जनकपुरधाम उपमहानगरपालिका १२ कुवाँ स्थित महादेव मन्दिरनजिक लोहनाबाट जनकपुरतर्फ आउँदै गरेको बीआर३२ एजे ०१७० नम्बरको मोटरसाइकलमा चेकजाँच गर्दा स्रोत नखुलेको ठुलो परिमाणको रकमसहित उनलाई पक्राउ गरेको प्रहरीले जनाएको छ । उनको साथबाट प्रहरीले २३ लाख ८९ हजार ४८० नेपाली रुपैयाँ बरामद गरेको धनुषाका प्रहरी प्रवक्ता एवं प्रहरी नायव उपरीक्षक प्रदीपकुमार क्षेत्रीले जानकारी दिए । उनलाई नगद रूपैयाँसहित नियन्त्रणमा लिएर जिल्ला प्रहरी कार्यालय धनुषामा राखेर थप अनुसन्धान गरिरहेको प्रहरीले जनाएको छ ।
कोरोना भाइरस : अझै सतर्क बनौं,"कोभिड१९ को विश्वव्यापी लहर कम भए पनि छिमेकी भारतमा संक्रमण दर तीव्र रूपमा बढेको छ। त्यसको सोझो असर नेपालमा पनि परेको छ। पछिल्लो साता नेपालमा पनि कोभिडको नयाँ संक्रमण छोप्दै छोप्दै गएको छ। साउन १ गतेदेखि ९ गतेसम्म कोभिड संक्रमणबाट मृत्यु भएकाको संख्या पाँच जना पुगिसक्यो। संक्रमित ३ हजार ५ सय ३४ जना पुगेका छन्। एकै दिन सोमबार देशभर ५ सय ६८ जना संक्रमित भेटिनुले यसको दरको तीव्रतालाई संकेत गरेको छ। संक्रमितमध्ये पनि केही नयाँ छन् र केही पहिला संक्रमित भइसकेका, खोप लगाइसकेका पनि छन्। संक्रमणबाट मृतकको संख्या अब ११ हजार ९ सय ५७ भइसकेको छ। जसै संक्रमण दर उकालो लाग्न थालेको छ, अब निगरानी बढाउन जरुरी भइसकेको छ। स्वास्थ्यका मापदण्ड पालनामा कडाइ गर्नुपर्ने भएको छ। नेपालले कोभिडको पहिलो लहर आउनुअघि जुन सतर्कता अपनाउनुपर्ने थियो, त्यतिबेला निकै लापरबाही गर्यो। नेपालीलाई केही पनि हुन्न जसरी कानमा तेल हालेर सरकार र नागरिक दुवै बसे। तर कोभिड आइछाड्यो र दसौं हजार नेपालीको ज्यान लियो। हङकङ लगेर स्वाब परीक्षण गर्नुपर्ने अवस्थाको अन्त्य गर्दै सरकारले दर्जनौं परीक्षणस्थल निर्माण यसबीचमा गरेको छ। स्वास्थ्य संस्थाहरूमा भेन्टिलेटर र आईसीयूको व्यवस्था पनि भएको छ। तर भाइरसको संक्रमण भनेको यस्तो चिज हो, जसको सर्ने प्रक्रिया निकै छिटो हुन्छ र सयौं हजारौं व्यक्ति एकैपटक संक्रमित हुन सक्छन्। एकैचोटि त्यतिका धेरै व्यक्ति संक्रमित हुने हो भने नेपालका कहीँका अस्पतालले पनि धान्दैनन्। त्यसैले सबैभन्दा पहिलो उपाय भनेकै संक्रमणबाट बच्न हरतरहको प्रयास गर्नु हो। स्वास्थ्यको मापदण्ड पालना गर्नु हो। हात राम्ररी बेलाबेला धोइरहनु, मास्क लगाइरहनु हो। त्यसो त धेरै नेपालीले खोप पनि पाइसकेका छन्। खोप लगाउने क्रम जारी पनि छ। हेलचेक्र्याइँ भइसक्यो कि लगाउनुपर्ने खोप नलगाई नलगाई थन्क्याएर राखेर त्यसको म्याद सकियो। सरकारीतर्फको लापरबाही त्यस्तो छ भने नागरिकहरू अब कोभिड हरायो, आउँदैन भनेर ढुक्कले र फुक्काफाल भएर हिँडिरहेका छन्। संक्रमणको दर सबैभन्दा बढी सहरी क्षेत्रमा देखिएको छ। हुन पनि सहरी क्षेत्र भनेको धेरै भीडभाड हुने र धेरै गतिविधि हुने ठाउँ हो। जहाँ जोखिम धेरै छ, सतर्कता पनि त्यहीं बढी आवश्यक छ। अहिले देखिएको कोभिडको भेटियन्ट बीए ५ भेटियन्ट हो, जुन अघिल्ला प्रजातिहरूभन्दा तीव्रतर रूपमा फैलने खालेको भएको विज्ञहरूले बताइसकेका छन्। तुलनात्मक रूपमा मुलुकभर उपचारको पूर्वाधार धेरै बलियो भइसकेको छ। मुलुकभर आठ सय आईसीयू छन्। १ हजार २७ भेन्टिलेटर छन्। १ सय ३२ अक्सिजन प्लान्ट छन्। अक्सिजन सिलिन्डरको संख्या १५ हजार छ। हो, पहिलो चरणको महामारीमा जस्तो अप्ठेरो आइनपर्ला तर, महामारीको जोखिम खेलाँची गर्ने विषय होइन। तीव्रतर रूपमा फैलियो भने यिनै पूर्वाधार अपर्याप्त भइदिन सक्छ। जानाजानै जोखिम निम्त्याउनु मूर्खता हुन्छ। वास्तवमा संक्रमण रोक्ने र स्वस्थ रहन राज्यभन्दा धेरै नागरिक बढी जिम्मेवार हुनुपर्छ। भीडभाडमा नजाने, मान्छेमात्रै थुपार्ने गतिविधि नगर्ने, मास्कको अनिवार्य प्रयोग गर्ने र साबुनपानीले हात धोइरहने काम व्यक्तिव्यक्तिले गर्न जरुरी छ। संक्रमणको सञ्जाल तोड्न सक्दा मात्रै यसबाट धेरैजनालाई बचाउन सकिन्छ। सामाजिक दूरी कायम गर्ने र संक्रमणको जालो फैलन नदिन सरकारले मापदण्ड जुन बनाएको छ, त्यसको पालनामा नागरिकहरू नै सबैभन्दा धेरै सचेत र जिम्मेवार हुनुपर्छ।"
बिहारका मुख्यमन्त्री नितिश कुमारलाई फेरि कोरोना संक्रमण,"बिहार : बिहारका मुख्यमन्त्री नितिश कुमार फेरि एकपटक कोरोना संक्रमित भएका छन्। नितिशलाई दोस्रो पटक कोरोना संक्रमण भएको हो। यो वर्षको जनवरीमा उनी पहिलो पटक कोरोना पोजिटिभ देखिएका थिए। बिहारको मुख्यमन्त्रीको कार्यालयले ट्वीट गर्दै यो जानकारी दिएको हो। ट्विटमा भनिएको छ, उहाँ चिकित्सकको सल्लाहमा होम आइसोलेसनमा हुनुहुन्छ। उनले कोभिड मैत्री सावधानी अपनाउन सबैलाई अपिल गरेका छन्। नितिश पछिल्ला केही दिनदेखि सार्वजनिक कार्यक्रममा देखिएका छैनन्। उनी राष्ट्रपतिको सपथ समारोहमा समेत उपस्थित भएका थिएनन्। पछिल्लो २४ घण्टामा भारतमा १४ हजार ८३० नयाँ कोरोना संक्रमित थपिएका छन् भने ३६ जनाको मृत्यु भएको छ।"
प्रहरीको फन्दामा फरार अभियुक्त,"विराटनगर : सुनसरीको धरान उपमहानगर१६ की ४६ वर्षीया सरीता भनिने कृष्णकुमारी लिम्बू मानव बेचविखन मुद्दामा दोषी ठहर भइन्। जिल्ला अदालत सुनसरीले २०७८ असार २२ गते उनलाई १० वर्ष कैद र ५० हजार रूपैयाँ जरिवानाको फैसला सुनायो। तर, फरार रहेकी उनी पक्राउ भने परेकी थिइनन्। दोषी ठहर भएको एक वर्षपछि पात्र उनी गत असार २१ गते पक्राउ परिन्। प्रदेश १ प्रहरी कार्यालय विराटनगरको अनुसन्धान समूह (रिट)ले उनलाई गाउँघरमै लुकीछिपी बसेको अवस्थामा पक्राउ गरेको हो। प्रहरीले पक्राउ गरेर बुझाएपछि अदालतले लिम्बूलाई कारागार चलान गर्यो। अहिले उनी झुम्का कारागारमा कैद सजाय भुक्तान गरिरहेकी छन्। भोजपुरका १९ वर्षीय चित्रकुमार मग्रातीको धरानको विष्णुपादुका स्मृति पार्कमा २०७१ साल मंसिर १ गते हत्या भयो। पिकनिक खानलाई सँगै गएका साथीहरू उदयपुरका गम्भीरबहादुर दनुवार र संखुवासभाका विक्रम राईले कुटेर उनको हत्या गरेका थिए। राई २ सातापछि मंसिर १४ गते भोजपुरको दिंलाबाट पक्राउ परे। तर, दनुवार फरार थिए। दुवै जनालाई जिल्ला अदालत सुनसरीले २० वर्ष कैद सजायको फैसला सुनाएको थियो। घटनाको ८ वर्ष पुग्नै लाग्दा असार १० गते दनुवार पनि पक्राउ परे। सुनसरी प्रहरीले काठमाडौंको बानियाँटारबाट पक्राउ गरेर बुझाएपछि अदालतले कैद सजाय भुक्तानका लागि कारागार चलान गर्यो। सुनसरीको साविकको झोक्राहा गाविस६ का ४५ वर्षीय बसन्त खत्वे २०६६ सालमा नातिनीको हत्या गरी फरार भए। घाँटी बटारेर नातिनीलाई मारेपछि भागेका उनलाई सुनसरी अदालतले २०७४ वैशाख २४ गते २० वर्ष कैद सजायको फैसला सुनायो। घटनाको १२ वर्षपछि अर्थात् २०७८ साउन १७ गते पक्राउ परे। प्रहरीले पेस गरेपछि अदालतले कारागार चलान गर्यो। खत्वे अहिले झुम्का कारागारमा कैद सजाय भुक्तान गरिरहेका छन्। अपराध गरेको ठहरसहित अदालतले दोषी करार गरे पनि कैद तथा जरिवाना भुक्तान नगरिकन लिम्बू, दनुवार र खत्वेजस्ता धेरै प्रतिवादी लामो समयदेखि भागिरहेका छन्। उनीहरूजस्ता फरारीलाई पक्राउ गर्न प्रदेश १ मा प्रहरीले विशेष अभियान चलायो। आर्थिक वर्ष २०७८७९ मा उल्लेख्य सफलता पनि प्राप्त गरेको छ। अपराधी पक्राउमा प्रहरीले ऐतिहासिक रेकर्ड राखेको हो। प्रदेश १ बाट एक वर्षको अवधिमा १ हजार ७३८ जना फरार प्रतिवादीलाई पक्राउ गरिएको प्रदेश प्रहरीका प्रवक्ता एसपी नवीनराज राईले बताए। उनका अनुसार पक्राउ पर्नेमा १ हजार जना फौजदारी र ७३८ जना देवानी मुद्दाका छन्। ठूलो संख्याका फरारी प्रहरीको फन्दामा पर्दा ९६६ वर्ष चार महिना १५४ दिन कैद असुल भएको छ, राईले भने। आर्थिक वर्ष २०७६७७ मा प्रहरीले प्रदेशबाट ९७० जना फरारलाई पक्राउ गरेको थियो। ३९३ वर्ष कैद र २ करोड ५३ लाख २ हजार ३५० रूपैयाँ जरिवाना असुल गर्यो। आर्थिक वर्ष २०७७७८ मा ७४३ जना फरार अपराधी पक्राउ परेका थिए। ७३५ वर्ष कैद र ४ करोड ४३ लाख ५८ हजार ९२७ रूपैयाँ जरिवाना असुल भयो। विगतको तुलनामा आव २०७८७९ मा प्रहरीले दोब्बरभन्दा बढी फरार प्रतिवादीलाई पक्राउ गरेको छ। प्रदेशका १४ जिल्लामध्ये सबैभन्दा धेरै सुनसरीबाट पक्राउ परेका छन्। प्रदेशभरिका १ हजार ७३८ जनामध्ये लगभग आधा सुनसरीबाट पक्राउ परेका हुन्। सुनसरी प्रहरी प्रमुख एसपी सञ्जयसिंह थापाका अनुसार एक वर्षमा ८५६ जनालाई पक्राउ गरिएको छ। लामो समयदेखि भागिरहेका अपराधीलाई पक्राउ गरेर १९५ वर्ष आठ महिना पाँच दिन कैद र एक करोड २६ लाख ४९ हजार पाँच सय ४० रूपैयाँ जरिवाना असुल गरिएको उनले बताए। एसपी थापाले कर्तव्य ज्यान, अपहरण तथा शरीर बन्धक, जबरजस्ती करणी, डाँकाजस्ता जघन्य अपराधका फरारलाई पक्राउ गरिएको बताए। फरार पक्राउमा उत्कृष्ट सुनसरी प्रहरी अदालतबाट सम्मानितसमेत भइसकेको छ। सुनसरी अदालतले २०७८ चैत ७ गते सम्मान गरेको थियो। विशेष कार्यक्रममार्फत न्यायाधीश कैलाशप्रसाद सुवेदीले एसपी थापालाई सम्मान पत्र प्रदान गरेका हुन्। प्रदेश १ मा सुनसरीपछि धेरै प्रतिवादी मोरङबाट पक्राउ परेका छन्। एक वर्षको अवधिमा २८९ जनालाई पक्राउ गरिएको मोरङ प्रहरी प्रमुख एसपी शान्तिराज कोइरालाले बताए। उनका अनुसार फरारलाई पक्राउ गरेर २४१ वर्ष एक महिना २७ दिन कैद र एक करोड ३३ लाख १२ हजार छ सय ६१ रूपैयाँ जरिवाना असुल गरिएको छ। अपराधमा संलग्न भएर वर्षौंदेखि भागिरहेकालाई पक्राउ गर्न विशेष टोली खटाइएको एसपी कोइरालाको भनाइ छ। झापाबाट २२४ जना प्रतिवादी पक्राउ परेका छन्। १६८ वर्ष पाँच महिना ११ दिन कैद र २ करोड ५३ लाख ८० हजार ५४० हजार रूपैयाँ जरिवाना असुल भएको झापा प्रहरीका प्रवक्ता डीएसपी बसन्त पाठकले बताए। प्रदेश प्रहरीको रिटले ७४ जनालाई पक्राउ गर्दा १४८ वर्ष पाँच महिना २० दिन कैद र एक करोड ६९ लाख ८२ हजार ५८९ रूपैयाँ जरिवाना असुल भएको छ।"
"गुजरातमा घरेलु मदिरा सेवनबाट २४ जनाको मृत्यु, ४० भन्दा बढी बिरामी","गुजरात : भारतको गुजरात राज्यको बोटाद जिल्लमा घरेलु मदिरा सेवन गर्नाले ४० भन्दा धेरै मानिस अस्पताला भर्ना भएका छन्। यो घटनामा मंगलबार बिहानसम्म २४ जनाको मृत्यु भइसकेको बीबीसी समाचारमा उल्लेख छ। मदिरा सेवनबाट बिरामी भएका मानिसहरुलाई उपचारका लागि भावनगर, बोटाद र अहमदाबाद पठाइएको छ। गुजरातका डीजीपी भाटियाका अनुसार प्रहरीले हालसम्म रक्सी बनाउने र बेच्ने ५ जनालाई नियन्त्रणमा लिएको छ। घटनाको थप अनुसन्धानमा सहयोग गर्न गुजरात एटीएस मंगलबार बिहान बोटाड पुगेको छ । भावनगर रेन्जका आईजी अशोक कुमार यादवले डीएसपी दर्जाका अधिकारीले एसआईटीको नेतृत्व गर्ने बताएका छन्। यस बाहेक गुजरात एटीएस र अहमदाबाद क्राइम ब्रान्चले पनि यस घटनाको अनुसन्धान सुरु गरेको छ। घटना भएको गाउँका सरपंच जिगर डुंगारानीले घटनामा सिस्टमको लापरवाही भएको आरोप लगाएका छन् । उनले भने, तीनचार महिनाअघि एसपी र पीएसआईलाई लिखित उजुरी दिएँ तर समस्याको समाधान भएन ।' बीबीसी"
राष्ट्रपति भण्डारीबाट चार देशको राजदूत नियुक्त,"काठमाडौं : राष्ट्रपति विद्यादेवी भण्डारीले चार देशका लागि राजदूत नियुक्त गरेकी छन्। नेपालको संविधानको धारा २८२ को उपधारा (१) बमोजिम नेपाल सरकार, मन्त्रिपरिषद्को सिफारिसमा स्पेन, रूसी महासंघ, डेनमार्क, भुटानका लागि आवासीय राजदूत नियुक्त गरेकी हुन्। राष्ट्रपति कार्यालयका प्रवक्ता सागर आचार्यका अनुसार मन्त्रिपरिषद्को सिफारिसमा डा शर्मिला पराजुली (ढकाल)लाई स्पेन, मिलनराज तुलाधारलाई रूसी महासंघ, प्राडा राम स्वार्थ रायलाई डेनमार्क र गणतन्त्र भारतका लागि नेपालको आवासीय राजदूत डा शंकरप्रसाद शर्मालाई भुटानका लागि समेत गैरआवासीय नेपाली राजदूत पदमा नियुक्त गरिएको छ।"
मदन भण्डारी विश्वविद्यालय विधेयकको संशोधन प्रस्ताव स्वीकृत,"काठमाडौं : प्रतिनिधि सभाले मदन भण्डारी विज्ञान तथा प्रविधि विश्वविद्यालय विधेयक, २०७९ सर्वसम्मतिले पारित भएको छ। साउन ८ गते गणपूरक संख्या नपुगेकै कारण निर्णयार्थ प्रस्तुत हुन नसकेको मदन भण्डारी विज्ञान तथा प्रविधि विश्वविद्यालय विधेयक, २०७९ का सम्बन्धमा राष्ट्रिय सभाबाट भएको संशोधनमाथि स्वीकृत गरियोस् भन्ने प्रस्ताव सर्वसम्मतिले पारित गरेको हो। कुनै पनि प्रस्ताव निर्णयार्थ पेश गर्न प्रतिनिधि सभाको एक चौथाइ सदस्य उपस्थित हुनुपर्ने प्रावधान छ। यो विधेयक तत्कालीन केपी ओली नेतृत्वको सरकारले २०७६ साउन १२ ल्याएको थियो। उक्त विधेयकलाई प्रतिनिधि सभा र राष्ट्रिय सभाले पारित गरिसकेको छ। प्रतिनिधि सभाले राष्ट्रिय सभामा भएको संशोधन स्वीकार गरेकाले अब यो विधेयक सभामुख हुँदै राष्ट्रपतिसमक्ष प्रमाणीकरणका लागि पठाउने तयारी गरेको छ।"
नीराजन र पूजाको मैले जानिन होला,"काठमाडौं : गायक पुष्पन प्रधानले सार्वजनिक गर्ने मायाले भरिएका गीतहरूलाई दर्शकले निक्कै रुचाएका छन््। यसैले, पनि यी गायकका गीतहरू दर्शकका लागि प्रतीक्षामा रहन्छ। उनै, पुष्पनको स्वरमा समावेश मैले जानीन होला बोलको गीत सार्वजनिक गरिएको छ। आफ्नी प्रेमिकालाई माया गर्न आफूले नजाने पनि उसको खुसी कहिले नहराओस्् भन्ने प्रेमीको चाहनामा रहेर यो गीत लेखिएको छ। सार्वजनिक गीतमा सञ्जित साना सानाको शब्द तथा संगीत रहेको छ, भने जोनी योन्जन तामाङको एरेन्ज र मास्टरिङ रहेको छ। यो गीतमा संजित साना सानाको शब्द तथा संगीत छ। गीतको शब्द र संगीत दुबै कर्णप्रिय छ। भिडियोमा नायिका पूजा शर्मा, कलाकार निराजन प्रधान र कलाकार हिउँवाला गौतमको अभिनय छ। ब्लड क्यान्सरले थलिएकी एक यूवतीले आफ्नो प्रेमीको खुशीका लागि कसरी उसलाई वास्तविक घटना लुकाउँछे भन्ने कथामा निर्देशक हरि हुमागाईले मर्मस्पर्शी कथा बुनेका छन्।"
३ किशोरी मृत्यु प्रकरण : घटनाको कारण खोज्दै प्रहरी,"झापा : एउटै रूखमा तीन किशोरी एकैपटक किन झुन्डिए भन्दै नेपाल प्रहरी अनुसन्धानमा जुटेको छ। झापाको कचनकवल गाउँपालिका५ स्थित दल्लेगाउँ नजिकैको सुनकोसी चिया बगानसँगै बगेको झिङ खोलाको किनारस्थित बयरको रूखमा सोही ठाउँका पंचम गणेशकी १६ वर्षीय छोरी करिना, पुवालु गणेशकी १७ वर्षीय छोरी अञ्जली र वीरबल गणेशकी १७ वर्षीय छोरी कल्पना कुमारी आइतबार बिहान साढे ७ बजे झुन्डिएको अवस्थामा मृत फेला परेका थिए। एकै परिवारका नभई अलगअलग परिवारका तीन जना किशोरी एकैपटक जीवन त्याग्नेबारे कसरी सहमति जुटाए होलान् भन्दै प्रहरी र स्थानीय पनि आश्चर्य चकित परेको जिल्ला प्रहरी कार्यालय झापाका प्रहरी नायब उपरीक्षक (डीएसपी) वसन्त पाठकले बताए। घटनास्थलमा मेरै नेतृत्वमा टोली पुगेर सबै कानुनी प्रक्रिया गरी शवलाई रूखबाट निकालेर शव परीक्षणका लागि बीपी मेमोरियल स्वास्थ्य विज्ञान प्रतिष्ठान धरान पठाएका हौं, डीएसपी पाठकले भने, ती किशोरीहरूको शवको पोस्टमार्टम गरी परिवारलाई आइतबार राति नै शव जिम्मा लगाइसकेका छौं। धरानबाट पोस्टमार्टमको आधिकारिक रिपोर्ट भने नपाएको प्रहरीले जनाएको छ। शवहरूको पोस्टमार्टम गर्ने चिकित्सकलाई सम्पर्क गर्दा आत्महत्याबाहेक अन्य कुनै कारण देखा नपरेको जानकारी प्राप्त भयो, उनले भने, आत्महत्याको कारण खोज्न १ नम्बर प्रदेश प्रहरी कार्यालय विराटनगरको (आरआईटी), प्रहरी कार्यालय झापा र इलाका प्रहरी कार्यालय बनियानी टोली आइतबारदेखि नै खटाइएको छ। घटनाको प्रकृति हेर्दा अनौठो छ। सायद नेपालमै यस्तो घटना पहिलो हुनुपर्छ। घटनास्थलको विषय वस्तु र पोस्टमार्टम रिपोर्ट बुझ्दा अहिलेसम्म ठोस प्रमाण भने फेला नपरेको उनले जानकारी दिए। उनले भने, ती किशोरीसँग काम गर्ने अन्य महिला मजदुरसँग पनि प्रहरीले सोधपुछ गरिरहेको छ। यता तीनै किशोरीको छुट्टाछुट्टै समयमा दाहसंस्कार गरिएको छ। सोमबार राति १ बजे धरानबाट तीनै जनाको शव आएको थियो। अञ्जलीको दाहसंस्कार मेची नदी किनारमा राति नै गरिएको थियो। करिना र कल्पनाको झिङ खोला किनारमा सोमबार बिहान अलगअलग समयमा गरिएको गाउँपालिकाका उपाध्यक्ष नवराज भट्टराईले जानकारी दिए। अञ्जलीको क्रियामा उनका दाजु धमेन्द्र गणेश, कल्पनाको क्रियामा उनका दाजुकुमार गणेश र करिनाको क्रियामा उनका बुबा पुवालु गणेश बसेका छन्। तीनै किशोरीका परिवार अत्यन्त गरिब समुदायको हो। ती परिवारलाई क्रिया गर्ने खर्च पनि अभाव देखिएको छ। गाउँपालिकाले सोमबार ती परिवारहरूको घरमै पुगेर एकएक बोरा चामल, २२ केजी दाल, नुन र तेल दिएको गाउँपालिकाका उपाध्यक्ष भट्टराईले बताए। शव पोस्टमार्टमका लागि धरान पठाएको तीनवटा गाडीको खर्च गाउँपालिकाले बेहोरेको बताउँदै उनले भने, छिट्टै ती परिवारलाई गाउँपालिकाले उचित नगद हस्तान्तरण गर्नेछ।"
"बाँकेमा एक दम्पत्ती मृत फेला, घटना शङ्कास्पद","बाँके : बाँकेको कोहलपुर नगरपालिका१४ स्थित पार्वतीपुरमा मंगलबार एक दम्पती आफ्नै घरमा मृतावस्थामा भेटिएका छन् । मृतावस्थामा भेटिएका दम्पती २५ वर्षीय कृष्णकुमार गडेरिया र २३ वर्षीया अञ्जली गडेरिया रहेको जिल्ला प्रहरी कार्यालय बाँकेका प्रहरी नायब उपरीक्षक मधसुदन न्यौपानेले जानकारी दिए। उनका अनुसार सुतिरहेको अवस्थामा फेला परेका दम्पतीमध्ये पति कृष्णको मुखबाट रगत आएको र दायाँ हातमा चोट लागेको छ । सो दम्पतीको विवाह भएको एक वर्ष भएको बताइएको छ । 'घटनाको वास्तविक अवस्था विस्तृत अनुसन्धान गरेपछि मात्रै थाहा हुन्छ', प्रनाउ न्यौपानेले भने । उनले घटना शङ्कास्पद भएको उल्लेख गर्दै शव परीक्षणका लागि भेरी अस्पताल पठाइएको बताए । घरमा सुतेर बिहान नउठेपछि आफन्तले प्रहरीलाई खबर गरेका थिए । रासस"
भारतमा अलपत्र परेका पाँच नेपाली बालबालिकाको उद्धार,"झापा : भारतमा अलपत्र परेका पाँच नेपाली बालबालिकाको उद्धार गरिएको छ । उद्धार गरी काँकडभिट्टा नाकाबाट नेपाल ल्याएका ती बालबालिकालाई प्रहरीको रोहबरमा परिवारजनलाई जिम्मा लगाइएको छ। भारत पश्चिम बंगाल कलकत्तास्थित महावाणिज्यदूत ईश्वर राज पोख्रेलको पहलमा असम, दार्जिलिङ र सिलगुडीका आश्रमबाट ती बालबालिकालाई उद्धार गरिएको हो । उनीहरूको उद्धारका लागि इलाका प्रहरी कार्यालय काँकडभिट्टा र विश्व सेवा बिस्तार संस्थाले सहजीकरण गरेका थिए । उद्धार गरिएकाहरू मेचीनगरका १० वर्षीय सन्तोष रोक्का, भद्रपुरकी १५ वर्षीय प्रियङ्का कार्की, जनकपुरका ११ वर्षीय रोशन पञ्जिहार, चितवनका ८ वर्षीय किरण तामाङ र ९ वर्षीय मिलन तामाङ रहेका छन् । तामाङद्वय दाजुभाइ हुन् । काँकडभिट्टामा एक संक्षिप्त कार्यक्रमको आयोजना गरी परिवारजनलाई बोलाएर ती बालबालिकालाई जिम्मा लगाएको इलाका प्रहरी कार्यालय काँकडभिट्टाका डिएसपी ज्ञानकुमार महतोले जानकारी दिए ।"
गंगा चौधरीको प्रश्न : निर्मलाको हत्या भएको ४ वर्ष बित्दा पनि किन हत्यारा सार्वजनिक गरिएन?,"काठमाडौं : प्रतिनिधि सभाको मंगलबार बसेको बैठकमा नेकपा एमालेकी संसद गंगा चौधरीले निर्मला पन्थको बलात्कारपछि हत्या भएको ४ वर्ष सम्म पनि सरकारले अपराधी खोज्न नसकेको आरोप लगाएकी छन्। सांसद चौधरीले सरकारले हत्यारा सार्वजनिक नगरेकोले हत्यारा फेला पारेको कुरा नै शंकास्पद भएको उल्लेख गरेकी छन्। उनले भनिन्, 'आज निर्मला पन्थको हत्या भएको ठिक ४ वर्ष भयो। पहिला यो सदनमा चर्कोचर्को आवाज गुन्जिन्थ्यो तर आज म त्यो आवाज खोजिरहेकी छु। के साँच्चिकै निर्मलाको हत्यारा पत्ता लागेकै हो?' उनले यदी हत्यारा समातिएकै हो भने कुन कारागारमा राखिएको र अहिलेसम्म किन सार्वजनिक नगरेको भन्दै सरकारलाई प्रश्न तेर्स्याएकी छन्। शीर्ष नेताहरुमा लेन्डुप दोर्जेको झल्को उनले हाम्रा शीर्ष नेताहरुमा सिकिम्मका नेता लेन्डुप दोर्जेको झल्को देखिने पनि बताइन्। उनले भनिन्, 'मेरो दृष्टि भ्रम हो या सबैले यस्तै झझल्को देखिरहेका छन् । सम्माननीय सभामुखको आशनको दाहिनेतिर बस्ने सबैको अनुहारले लेन्डुप दोर्जेको याद दिलाएको छ।' लेन्डुप दोर्जेलाई तत्कालीन भारतीय प्रम इन्दिरा गान्धीले सिकिम्म भारतमा नगाभुनजेल रातो कार्पेट औच्छ्याएर स्वागत गर्ने बताउँदै उनले हाम्रा नेताहरुको हालत पनि त्यस्तै भएको बताइन्।"
"प्रहरीले पठायो सीसीटिभी फुटेज : झिलिक्क देखिन्छ, खाली आउँछ","काठमाडौं : संसदीय विशेष छानविन समितिका सदस्यहरुले सीसीटीभीमा कैद भएका भिडियोका फुटेज हेरेका छन्। मंगलबार बिहान बसेको समितिको बैठकमा नेपाल प्रहरीको अपराध अनुसन्धान विभागको केन्द्रीय प्रहरी डिजिटल फरेन्सिक विज्ञान प्रयोगशालाबाट प्राप्त भएको रिपोर्ट र भिडियोका फुटेज हेरेका हुन्। बैठकमा फरेन्सिक ल्याबबाट प्राप्त शिलबन्दी गरेको हार्डडिस्कको रिपोर्ट खोलिएको हो। पूर्वअर्थमन्त्री जनार्दन शर्माले अनधिकृत व्यक्तिको प्रवेशबाट बजेट बनाएको आरोपमा गठित संसदीय विशेष छानविन समितिलाई अर्थ मन्त्रालयले दिएको हार्डडिक्समा जेठको भिडियो नभेटिएपछि रिकभर गर्न समितिले प्रहरी विधि विज्ञान प्रयोगशालामा पठाइएको थियो। बैठकपछि संसदीय विशेष छानविन समितिका एक सदस्यले भने,सीसीटिभी रिकभर भयो भनेर प्रहरीले पत्र पठाएको छ। साथमा सीसीटिभीका फुटेजहरु पनि छ तर एक सेकेण्ड जति झिलिक्क देखिन्छ, त्यसपछि पूरै खालीकालो आउँछ । पुन : झिलिक्क देखिन्छ त्यसपछि फेरि खाली भएको पाइएको छ। मान्छेहरूको अनुहार प्रष्ट चिनिएको छैन। उनका अनुसार जुन प्रयोजनका लागि अनुसन्धानको गरिएको हो भिडियोमा त्यस विषय प्रष्ट हुन सकेको छैन । उनले भने, भिडियो अस्पष्ट भएकाले फरेन्सिक ल्याबका सम्बन्धित विज्ञहरुसँग सहयोग आवश्यक भएको छ। समितिले बेलुका ४ बजे फरेन्सिक विज्ञसँग परामर्श गर्ने निर्णय गरेको छ। त्यसपछि थप जानकारी हुन्छ। बिहानी प्रहर जब पूर्वनासुले बजेट चलाए अर्थमन्त्री जनार्दन शर्माले दिए राजीनामा काण्डै काण्ड मच्चाएर बाहिरिए अर्थमन्त्री बजेटको स्वामित्व लिन किन हच्किए उच्च अधिकारी ? बजेट चलखेल प्रकरण : सीसीटीभीको हार्डडिस्क संसदीय समितिमा आइपुग्यो, फरेन्सिक रिपोर्ट आज हेरिँदै बजेट चलखेल प्रकरण : छानविन समितिको बैठकमा खोलियो फरेन्सिक ल्याबबाट प्राप्त रिपोर्ट बजेट चलखेल प्रकरण : कानुनी रित पुर्याइएको मात्र छ, अरु केही छैन अर्थमन्त्री शर्माले असार १४ गते राति पूर्वनायबसुब्बा रघुनाथ घिमिरेसहित खेताला विज्ञ राखेर बजेटमा चलखेल गरेको घटनाको खुलासा ३० जेठमा अन्नपूर्ण पोस्ट्ले गरेको थियो। जबकि करका दर र दायरा परिवर्तन गर्दा अर्थमन्त्रीका सल्लाहकारलाई पनि राख्न पाइँदैन। तर, उक्त परिपाटी लत्याउँदै पूर्वनासु घिमिरेलाई राखेर केही व्यापारिक घरानालाई फाइदा र केहीलाई बेफाइदा हुने गरी चलखेल भएको थियो। त्यसबारे अन्नपूर्ण पोस्ट्ले मध्यराति बजेटमा जब चुकुल लाग्यो शीर्षक समाचार प्रकाशन गरेपछि मन्त्री शर्माको चर्को विरोध त भयो नै। तत्काल सीसीटीभी हेर्न पाउनुपर्ने माग संसद्मै उठ्यो। तर, अर्थमन्त्रीले त्यसलाई टार्दै आएका थिए। उक्त घटनाको सर्वत्र विरोध भएपछि असार २२ गते संसदीय समिति बनाइएको हो। त्यससँगै तत्कालीन अर्थमन्त्री शर्माले राजीनामा दिएका थिए। उपभोक्ता हित संरक्षण मञ्चका तर्फबाट सचिव जयप्रसाद पौडेलले सार्वजनिक सरोकारको विषय भन्दै असार १४ गते मन्त्रालयमा सूचना माग गरेका थिए। अर्थ मन्त्रालयले त्यसको जवाफमा समेत सीसीटिभी फुटेज मेटिएको बताएको थियो। शाखा अधिकृत धनकुमार राईले हस्ताक्षर गरेको पत्रमा लेखिएको छ, मन्त्रालयमा जडान भएको सीसीटीभीको क्षमता र जडान भएको क्यामेराको आधारमा बढीमा १३ दिनसम्मको मात्र सीसीटीभी फुटेज अभिलेखमा रहने र तत्पश्चात् पहिलेको अभिलेख क्रमशः मेटिँदै जाने भनी लेखी आएको हुँदा सोही व्यवहोरा सूचना तथा जानकारी गराइएको आदेशानुसार अनुरोध गर्दछु। सीसीटीभी जडान तथा सञ्चालनसम्बन्धी कार्यविधि, २०७२ अनुसार तीन महिनासम्म सीसीटीभी फुटेज सुरक्षित राख्नुपर्छ। कार्यविधिविपरीत सीसीटीभी क्यामरा जडान वा सञ्चालन भए गरेको पाइएमा विद्युतीय (इलेक्ट्रोनिक) कारोबार ऐन,२०६३ बमोजिम कारबाही हुने व्यवस्था छ। कानुनकै अवज्ञा गरेका अर्थमन्त्री शर्मा र अर्थ मन्त्रालयका जिम्मेवार अधिकारीहरू विधि र प्रक्रियाप्रति उत्तरदायी नभएको उनीहरूको टिप्पणी छ। समितिले गृह मन्त्रालयसँग जेठ १४ र १५ गतेको सिंहदरबारको मुल गेट दक्षिण र पश्चिमद्वारको सीसीटीभी फुटेज माग गरेको छ। विशेष छानविन समितिले काम सुरु गरेको १० दिन बितिसक्दा पनि प्रमाण जुटाउन नसकेपछि असार २८ गते सदनमा समय थपको माग गरेको थियो। समितिबाट सिफारिस भएर आए अनुसार सभामुख अग्निप्रसाद सापकोटाले बिहीबारको बैठकमा ७ दिन म्याद थप्न प्रस्ताव गरेपछि सदनले अनुमोदन गरेको थियो। समितिले असार २८ मा काम थालेको थियो। सत्तारुढ दलका समितिकै सदस्यहरुमा शर्माको कल डिटेल र लोकेसन ट्रयाकिङ लिने विषयमा विवाद भएको छ। एमालेबाट समितिमा रहेका सदस्यहरुले कल डिटेल र लोकेसन ट्रयाकिङको प्रस्ताव गरे तर सत्तारुढ दलका नेताहरुले भने यसमा असहमति जनाएका छन्।"
उपभोक्ताको भोगाइ : चर्को महँगी,"काठमाडौं : अन्तर्राष्ट्रिय प्रभावका कारण समग्रमा चर्को महँगीको मार खेपेका आम उपभोक्ताहरूले मुद्रास्फीति १४ प्रतिशतसम्म पुगेको अनुमान गरेका छन्। एकातिर सरकारले चालू आर्थिक वर्षमा मुद्रास्फीति ७ प्रतिशतको सीमामा राख्ने भनिरहे पनि चर्को महँगी भोगिरहेका सर्वसाधारणले भने बजारमा लक्षित सीमाको दोब्बर अर्थात् १४ प्रतिशतसम्म पुग्ने अनुमान गरेका हुन्। यो महँगी अझै ३ महिनासम्म रहने नेपाल राष्ट्र बैंकको एक सर्वेक्षणले देखाएको छ। यससँगै, १ वर्षसम्म साढे १३ प्रतिशत मुद्रास्फीति रहने अनुमान गरिएको छ। केन्द्रीय बैंकको आर्थिक वर्ष २०७८०७९ को चौथो त्रैमासिकको अपेक्षित मुद्रास्फीति सर्वेक्षणले यस्तो नतिजा सार्वजनिक गरेको हो। राष्ट्र बैंकका अनुसार सो सर्वेक्षण २०७९ असार २० देखि असार २७ सम्म २८ सहरका ३१ बजार क्षेत्रका व्यक्तिहरूसँग अन्तर्वार्तामार्फत सम्पन्न गरिएको हो। सर्वेक्षणको परिणामहरू १ हजार १ सय ४१ सहरी व्यक्तिहरूको प्रतिक्रियामा आधारित रहेको बताइएको छ। अघिल्लो सर्वेक्षणको तुलनामा यस सर्वेक्षणमा २ सय १० थप व्यक्तिहरू थपिएका छन्। यसैक्रममा राष्ट्र बैंकका आर्थिक अनुसन्धान विभागका कार्यकारी निर्देशक डा प्रकाशकुमार श्रेष्ठ सो सर्वेक्षणबाट आम सर्वसाधारणले अधिकांश वस्तुको मुल्य बढ्ने आंकलन गरिरहेका छन् र यसअनुसार महँगी बढ्ने संकेत देखिएको बताउँछन्। यससँगै अहिलेसम्म केन्द्रीय बैंकले लगातार त्रैमासिक रूपमा ४ ओटा सर्वेक्षण निकालेको छ। पहिलाको सर्भेले मुद्रास्फीति ८ प्रतिशत हुनसक्ने प्रक्षेपण गरेको थियो। अहिले यही हाराहारीमा छ। यो सर्वेक्षणमा धेरैले गरेको अनुमान मेल खाएको छ। यसले अबको महँगीको संकेत गर्ने र आगामी दिनमा सजग बनाउन मद्दत गर्नेछ, उनले भने। यद्यपि नेपाल राष्ट्र बैंकले हरेक महिना चामल, साग, दाललगायतका उपभोग्य वस्तु आदि गरेर ४ सय ९६ वस्तुको बजार मूल्यमा रहेर मुद्रास्फीतिको तथ्यांक सार्वजनिक गर्ने गर्छ। यसअनुसार आर्थिक वर्ष २०७८०७९ को ११ महिनासम्म मुद्रास्फीति ८५६ प्रतिशत पुगेको छ। मुद्रास्फीति लक्षित सीमाको दोब्बर हुने ३ महिनासम्म १४ र १ वर्षमा साढे १३ पुग्ने अनुमान मुद्रास्फीति अपेक्षा सर्वेक्षणअनुसार तीन महिनापछिको मध्य अपेक्षित मुद्रास्फीति प्रक्षेपण २०७८ चैतको तुलनामा बढेको छ। एक वर्षपछिको मध्य अपेक्षित मुद्रास्फीति चैत्र, २०७८ को तुलनामा थोरै घटेको केन्द्रीय बैंकको भनाइ छ। तीन महिना र एक वर्षपछिको मध्य अपेक्षित मुद्रास्फीति क्रमशः १४ प्रतिशत र १३५ प्रतिशत रहेको छ। उपभोक्ताले, अहिलेको मुद्रास्फीति १४ प्रतिशत रहेको महसुस गरेका छन्। व्यक्तिहरूले निकट अवधिमा मुद्रास्फीति समान रहने तर मध्यम अवधिमा घट्ने अपेक्षा गरेका छन्, प्रतिवेदनमा उल्लेख छ। उक्त सर्वेक्षणमा ९४७ प्रतिशत उत्तरदाताले आगामी तीन महिनामा मूल्यवृद्धि हुने अपेक्षा गरेका छन्। त्यसैगरी, ९४४ प्रतिशत उत्तरदाताले आगामी एक वर्षमा मूल्यवृद्धि हुने अपेक्षा गरेका छन्। आगामी तीन महिनामा मूल्यवृद्धि हुने अपेक्षा गर्ने उत्तरदाताहरूको अंश चैत, २०७८ को तुलनामा केही बढेको छ भने अर्को एक वर्षमा मूल्यवृद्धि हुने अपेक्षा गर्ने उत्तरदाताहरूको अंश थोरै घटेको केन्द्रीय बैंकले बताएको छ। यसैगरी, गैरखाद्य र सेवा तथा घरजग्गा (आवास) बाहेकका सम्पूर्ण उपभोग समूहहरूमा आगामी तीन महिनामा मूल्यवृद्धि हुने अपेक्षा गर्ने उत्तरदाताहरूको अंश चैत्र, २०७८ को तुलनामा बढेको छ। यस्तै, तरकारी र फलफूल तथा माछा, मासु, दूध, घिउ र तेल उपभोग समूहबाहेकका सबै समूहहरूमा एक वर्ष अगाडि मूल्य बढ्ने अपेक्षा गर्ने उत्तरदाताहरूको अंश चैत्र, २०७८ को तुलनामा घटेको छ। तीन महिनापछिको मध्य अपेक्षित मुद्रास्फीति प्रक्षेपण २०७८ चैतको तुलनामा बढेको छ। एक वर्ष पछिको मध्यअपेक्षित मुद्रास्फीति चैत्र, २०७८ को तुलनामा थोरै घटेको छ।"
बजेटभन्दा बढी व्यापारघाटा,"काठमाडौं : नेपालको वार्षिक बजेटभन्दा बढी व्यापारघाटा भएको छ। सरकारले गत वर्ष १६ खर्ब ३२ अर्बको बजेट ल्याएकोमा १७ खर्ब भन्दा बढी व्यापारघाटा भएको छ। स्वदेशमा उत्पादन हुन नसक्दा व्यापारघाटा बर्सेनि बढ्दै गएको छ। निजी क्षेत्र तथा सहकारीले उत्पादनमा ध्यान दिन नसक्दा बजेटभन्दा बढी व्यापार घाटा भएको हो। भन्सार विभागका अनुसार गत आर्थिक वर्षमा २०७८०७९ मा व्यापार घाटा १७ खर्ब २० अर्ब ४१ करोड पुगेको छ। यो अघिल्लो वर्षको तुलनामा २३ प्रतिशतले बढी हो। अघिल्लो वर्ष १३ खर्ब ९८ अर्ब ७१ करोडले व्यापार घाटा भएको थियो। नेपालको अर्थतन्त्र आयातीत छ। स्वदेशमा सम्भावना रहेका वस्तुहरू आयात भइरहेका छन्। निजी क्षेत्रले इजी मनी खोज्नाले अधिकांश उद्योगी उद्योग खोल्न छोडेर आयातीत सामानको बिक्रीमै रमाइरहेका छन्। सहकारीले पनि उत्पादनमा योगदान दिन नसक्दा उपभोग्य वस्तु बाहिरबाटै ल्याउने गरिएको जानकारहरू बताउँछन्। अर्थविद् ज्ञानेन्द्र अधिकारीले पछिल्लो समयमा आयातको ग्राफ बढ्दै गएको बताउँछन्। अघिल्लो वर्षको तुलनामा आयातमा कडाइ गरेपनि विदेशी मुद्रा बाहिरिने क्रम नरोकिएको उनले बताए। नेपालीमा उद्यमशीलता हराउँदै गएको उनको भनाइ छ। हामी व्यापारमुखी हुँदा परनिर्भर हुँदै गएका छौं, अधिकारी भन्छन्, व्यापार घाटा घटाउन उत्पादन बढाउनुको विकल्प छैन। विभागका अनुसार गत वर्ष १९ खर्ब २० अर्ब ४४ करोडको आयात भएको छ। यो गत वर्षको तुलनामा २४७२ प्रतिशतले बढी हो। अघिल्लो वर्ष १५ खर्ब ३९ अर्ब ८३ करोड रुपैयाँको आयात भएको थियो। विभागका अनुसार गत आवमा २१ खर्ब २० अर्ब ४७ करोडको प्रत्यक्ष वैदेशिक व्यापार भएको छ। यो अघिल्लो वर्षको तुलनामा २६१५ प्रतिशतले बढी हो। नेपालले गत वर्ष २ खर्बको को निर्यात गरेको छ। गत वर्षको तुलनामा यो ४१ प्रतिशतले बढी हो। गत वर्ष १ खर्ब ४१ अर्बको आयात भएको थियो। नेपालको आयातनिर्यातको सन्तुलन टिकाउ हुन नसकेको नेपाल राष्ट्र बैंकका पूर्वकार्यकारी निर्देशक नरबहादुर थापाले बताए। निर्यातको तुलनामा आयात अत्यधिक हुँदा व्यापार घाटा उच्च हुँदै गएको छ। आर्थिक नीति सफल हुन नसक्दा उत्पादन बढ्न नसकेको र निजी क्षेत्रमैत्री सरकार नहुँदा आयात भएको थापा बताउँछन्। गम्भीर किसिमको आत्मसमीक्षा गर्नैपर्छ थापा भन्छन्, कृषि क्षेत्रमा वैदेशिक लगानी खुला गर्नुपर्छ। कृषि कर्जा दुरुपयोग भएर घरघडेरीमा जाँदा व्यापार घाटा बढाएको थापा दाबी गर्छन्। भन्सार विभागका अनुसार पेट्रोलियम पदार्थ खरिदमा ३ खर्ब २० अर्ब ३२ करोड रुपैयाँ बाहिरिएको छ। कृषि तथा कृषिजन्य वस्तु खरिदमा ३ खर्ब ५० अर्ब रुपैयाँ बाहिरिएको छ। राष्ट्र बैंकका पूर्वकार्यकारी निर्देशक थापाका अनुसार कृषिमा प्राथमिकता दिन सके व्यापार घाटा कम गर्न सकिन्छ। आयात प्रतिस्थापन गर्दै निर्यात गर्न सके व्यापार घाटा कम गर्न सकिन्छ, थापा भन्छन्, निजी क्षेत्रमैत्री कानुन ल्याएर प्रशासनिक सुधारमा ध्यान दिनुपर्छ। बढ्दो मूल्यवृद्धिका कारण पेट्रोलको खपत बढेको छ। यसका साथै दैनिक उपयभोग्य वस्तुमा उपयोग बढी भएका कारण आयात उच्च हुँदै गएको छ। १ खर्ब १३ अर्बबराबरको भटमास, पाम र सूर्यमुखीको कच्चा तेल आयात भएको छ। त्यस्तै ५२ अर्बबराबरको मोबाइल र ल्यापटप, ४८ अर्बको सुनचाँदी र रु ७३ अर्बभन्दा बढीको खाद्यान्न आयात भएको छ। निर्यातमा पनि आयातकै हिस्सा छ। भटमास र पाम आयलको तेल आयात भएर निर्यात हुने गरेको छ। निर्यातमा यस्तो हिस्सा उच्च छ। यसबाट नेपाललाई खासै लाभ नभएको जानकारहरू बताउँछन्। विभागका अनुसार आर्थिक वर्ष २०७८७९ मा विश्वका १ सय ६४ देशबाट आयात भएको छ। सबैभन्दा धेरै आयात भारतबाट भएको छ। भारतबाट मात्रै १२ खर्ब १५ करोड २७ लाखभन्दा बढीको आयात भएको छ। भारतमा १खर्ब ५५ अर्ब २२ करोडबराबरको निर्यात भएको छ। भारतसँग मात्रै १० खर्ब ४४ अर्ब ९३ करोडको भन्दाको व्यापार घाटा भएको छ। भारतपछि धेरै आयात चीनबाट भएको छ। चीनबाट २ खर्ब ६४ अर्ब ७८ करोडबराबरको आयात हुँदा ८० करोड ८७ लाखको निर्यात भएको छ। चीनसँगमात्रै २ खर्ब ६३ अर्ब ९७ करोडबराबरको व्यापार घाटा भएको छ।"
"मिलमा विद्युत् सर्ट भइ करेन्ट लागेर एक जनाको मृत्यु, एक घाइते",पाँचथर : यहाँ करेन्ट लागेर एक जनाको मृत्यु भएको छ भने एक जना घाइते भएका छन्। अन्न पिस्ने मिलमा विद्युत् सर्ट भइ करेन्ट लाग्दा घाइते भएका जिल्लाको तुम्बेवा गाउँपालिका२ का ३८ वर्षीय जीवन मगरको उपचारका क्रममा सोमबार राति मृत्यु भएको हो। करेन्ट लागेर सोही स्थानका ३५ वर्षीय पूर्णकुमार मगर घाइते भएका छन्। सोमबार दिउँसो २ बजे जीवनको घरमा जडान गरिएको मिलमा अन्न पिस्ने क्रममा उनीहरूलाई करेन्ट लागेको थियो । करेन्ट लागेर घाइते भएका उनीहरुलाई उपचारका लागि विपी कोइराला स्वास्थ्य विज्ञान प्रतिष्ठान धरान पठाइएकामा अस्पताल पुर्याउनासाथ जीवनलाई चिकित्सकले मृत घोषित गरेको जिल्ला प्रहरी कार्यालयले जनाएको छ । करेन्ट लागेर घाइते भएका पूर्णकुमारको सोही अस्पतालमा उपचार भइरहेको र अवस्था सामान्य रहेको प्रहरीले जनाएको छ । मृतक जीवनले हालैमात्र घरमा उक्त मिल जडान गरेको स्थानीयवासीले बताएका छन् । उनी गत स्थानीय तहको निर्वाचनमा वडा सदस्यको उम्मेदवार भइ झिनो मतान्तरले पराजित भएका थिए ।
"म्याग्दीको गुर्जामा जुवातास, धुमपान प्रतिबन्ध","म्याग्दी : म्याग्दीको धवलागिरि गाउँपालिका१ गुर्जामा जुवातास खेल्न, धुमपान र सुर्ती सेवन गर्न प्रतिबन्ध लगाइएको छ । वडाका जनप्रतिनिधिहरूको सोमबार बसेको बैठकले जुवातास, धुमपान सेवनमा प्रतिबन्ध लगाउनुका साथै तोकिएको भन्दा अन्य समय मदिरा सेवन गर्नेलाई जरिवाना तिराउने निर्णय गरेको छ । चुरोट, खैनी सेवनलाई पूर्णप्रतिबन्ध र बिहान ५ देखि साँझ ५ बजेसम्म जाँड, रक्सी सेवन गर्न प्रतिबन्ध लगाइएको वडाध्यक्ष झकबहादुर छन्त्यालले बताए। 'तोकिएको भन्दा अन्य समय मदिरा सेवन गर्नेलाई पहिलोपटक सम्झाइबुझाई, दोस्रोपटक रु १०० र तेस्रोपटकदेखि दोब्बरका दरले जरिवाना तिराउने नियम बनाएका छौँ', उनले भने, 'जरिवानाबाट सङ्कलन भएको रकम फोहर र दूषित पानीका कारण हुने स्वास्थ्य समस्या न्युनीकरणका लागि व्यक्तिगत तथा सामुदायिक सरसफाइ गर्ने व्यक्ति र परिवार पहिचान गरेर पुरस्कृत गर्न खर्च गर्छौँ ।' घरेलु हिंसा, विवाद, झगडाका साथै स्वास्थ्य र सामाजिक समस्याको मुख्य कारण जुवातास र मदिरा भएकाले प्रतिबन्ध लगाइएको वडाध्यक्ष छन्त्यालले बताउनुभयो । जुवातास खेलेर समय बिताउने युवा र प्रौढ पुरुषलाई घरायसी, आयआर्जन र विकास आयोजनामा परिचालन गरिने कार्यपालिका सदस्य सीताकुमारी छन्त्यालले जानकारी दिए। अघिल्लो कार्यकालमा गरेको प्रयासले सामाजिक, आर्थिक सुधार, शान्ति र सद्भाव कायम राख्न सहयोग पुगेकाले आमा समूह, युवा क्लब र अगुवाहरूसँग समन्वय गरेर निरन्तरता दिइएको वडा कार्यालयले जनाएको छ । सडक यातायातको सुविधा नपुगेको भौगोलिकरूपमा विकट र दुर्गम क्षेत्रमा अवस्थित गुर्जामा २६५ घरधुरी छन्त्याल र दलित समुदायको बसोबास छ । रासस"
भाइरल ज्वरोका बिरामी बढेपछि इलामका विद्यालय बन्द,"इलाम : रुघाखोकी र ज्वरो बढेपछि इलामका विद्यालयहरू बन्द गर्न थालिएका छन्। पछिल्ला दिन जिल्लाभरि नै रुघाखोकीसहित ज्वरोका बिरामी बढ्न थालेका छन्। केही समयअघि इलाम नगरपालिकाभित्रका निजी सबै विद्यालय बन्द गरिएको थियो। पछिल्लो समय सूर्योदय नगरपालिकामा सञ्चालित पञ्चकन्या अङ्ग्रेजी विद्यालय र एभरल्यान्ड इन्टरनेशनल एकेडेमीमा बन्द गरिएको छ। एक साताका लागि विद्यालय बन्द गरिएको हो। परीक्षा सञ्चालन भइरहेका अवस्थामा पनि विद्यालयबन्द गर्नुपरेको बताइएको छ। चिकित्सकहरूले यसलाई भाइरल समस्या भएको जनाएका छन्। गाउँगाउँमा बिरामी हुने क्रम बढेपछि अस्पतालमा बिरामीको चाप बढ्दै गएको छ। इलाम अस्पतालसहित फिक्कल बजारस्थित प्राथमिक स्वास्थ्य केन्द्र, प्राथमिक स्वास्थ्य केन्द्र मङ्गलबारेलगायतका स्वास्थ्य संस्थामा बिरामीको भीड लाग्ने गरेको छ। साथै निजी अस्पताल तथा मेडिकलमा समेत बिरामीको उत्तिकै चाप बढेको छ। ज्वरो आउने, रुघाखोकी लाग्ने, जिउ दुख्ने, हातखुट्टा करकर खाने, छाती र घाँटी दुख्नेलगायतका लक्षण बिरामीमा छ। बालबालिकामा समेत क्षणमा ज्वरो आउने क्षणमै ज्वरो घट्ने, शरीरका केही भागमा तापक्रम बढे पनि केही भागमा चिसोपना नै रहनेलगायतका लक्षण देखिएको छ। कतिपय बिरामीमा अधिक टाउको दुख्ने, बान्ता हुने लक्षणसमेत देखापरेको छ। अस्पतालमा शय्या नहुँदा बिरामीलाई भुइँमा राखेरसमेत उपचार गराइँदै आएको छ। बिरामीलाई चिकित्सकले भीडभाडमा नजान र मास्कको प्रयोग गर्न सुझाव दिँदै आएका छन्। पानी उमालेर मात्र खाने, चिसोबाट जोगिनसमेत स्वास्थ्यकर्मीको सल्लाह छ। बर्खामा दूषित पानीसहितको भेल पानीको मुहानमा पस्ने र सोही पानी प्रयोगका कारण पनि ज्वरोका बिरामी बढेको जनाइएको छ। रासस"
मत र विजयी सिटको आधारमा रामेछापमा एमाले पहिलो पार्टी,"रामेछाप : नेकपा एमाले रामेछापले जिल्लामा आफू पहिलो पार्टी भएको दाबी गरेको छ। जिल्ला कमिटीको चौथो पूर्ण बैठकमा स्थानीय तह निर्वाचनको निर्वाचनको समीक्षा गर्दै रामेछापमा लोकप्रिय मत र विजयी सिटको आधारमा एमाले पहिलो पार्टी रहेको दाबी गरेको हो। जिल्ला कमिटीका उपसचिव एवम् प्रचार तथा प्रशासन विभाग प्रमुख प्रकाशकुमार कार्कीले जिल्लामा अन्य पार्टीले घोषितअघोषित रुपमा गठबन्धन गरेपनि एमाले लोकप्रिय मतसहित पहिलो पार्टी रहेको जानकारी दिए। उनले स्थानीय तहको निर्वाचनमा सत्ता गठबन्धनको चौतर्फी घेराबन्दी, राज्य प्रशासनको चरम दुरुपयोग, आर्थिक चलखेल र एमाले विरुद्ध भ्रम पूर्ण प्रचार भएकाले बैठकले भर्त्सनासमेत गरेको बताए। कार्कीले जारी गरेको प्रेस विज्ञप्तिमा एमालेले ४३ हजार ६९० मत, नेपाली कांग्रेसले ३८ हजार ८९८ मत र माओवादी केन्द्रले १८ हजार ७७३ मत प्राप्त गरेको तथ्यांक छ। ८ स्थानीय तह र ६४ वडा रहेको रामेछापमा एमालेले ३ पालिका प्रमुखसहित २४ वडा, नेपाली कांग्रेसले ३ पालिका प्रमुखसहित २४ वडा र माओवादी केन्द्रले २ पालिका प्रमुखसहित १५ वडा र अन्य पार्टीले एउटा वडा जितेको उल्लेख छ। बैठकले पार्टीलाई राजनीतिक, वैचारिक र सांगठनिक पक्षहरुमा थप सुदृढ र एकताबद्ध बनाउन आवश्यक रहेको निष्कर्षसहित साउन र भदौ दुई महिना जिल्ला, पालिका र वडा तहमा प्रशिक्षण अभियान सञ्चालन गर्ने निर्णय गरेको कार्कीले बताए। बैठकले विधान अनुसार अवधि पुगेका सबै जनवर्गीय संगठनका सम्मेलन भदौभित्र सम्पन्न गर्न निर्देशन दिएको छ। बैठकले स्थानीय तहको निर्वाचनमा पार्टीको उम्मेदवारविरुद्ध लाग्ने एमालेका नेता कार्यकर्ताहरुलाई कारबाहीसमेत गरेको छ। बैठकमा एमाले केन्द्रीय उपमहासचिव पृथ्वीसुब्बा गुरुङले संघ र प्रदेशको निर्वाचन छिट्टै हुने भएकाले त्यसको तयारीमा जुट्न निर्देशनसमेत दिए। गुरुङले नेकपा एमालेलाई देशकै पहिलो शक्तिको रूपमा पुन: स्थापित गर्नको लागि वडा, पालिका तथा जिल्ला तहबाटै लाग्न आवश्यक भएको भन्दै आआफ्नो क्षेत्रमा केन्द्रित हुन निर्देशन दिएका हुन्।"
"बजेट चलखेल प्रकरण : सीसीटीभीको हार्डडिस्क संसदीय समितिमा आइपुग्यो, फरेन्सिक रिपोर्ट आज हेरिँदै","काठमाडौं : पूर्व अर्थमन्त्री जनार्दन शर्माले अनधिकृत व्यक्तिको प्रवेशबाट बजेट बनाएको आरोपमा गठित संसदीय विशेष छानविन समितिले फरेन्सिक ल्याबबाट प्राप्त भएको सीसीटीभीको हार्डडिक्सलाई आज हेर्दैछ। संसदीय विशेष छानबिन समितिले साउन ४ गते पठाएको उक्त हार्डडिक्स सोमबार नेपाल प्रहरीको अपराध अनुसन्धान विभागको केन्द्रीय प्रहरी डिजिटल फरेन्सिक विज्ञान प्रयोगशालाबाट प्राप्त भएको हो। ६ दिनको दिनमा ल्याबले हार्डडिक्स फिर्ता गरेको छ। समितिको सोमबार बसेको बैठक सकिएपछि फरेन्सिक ल्याबबाट लाहाछापसहित शिलबन्दी गरेको हार्डडिस्क प्राप्त भएको समिति सचिव सुरेन्द्र अर्यालले जानकारी दिए। ल्याबबाट शिलबन्दी भएका हार्डडिस्क सोमबार ढिला आइपुग्यो। यसको रिपोर्ट पनि खामबन्दी छ। अब मंगलबार बिहान ८ बजेदेखि शुरु हुने बैठकमा खोल्नेछौं। यसपछि जेठ १४ गतेको फुटेज रिकभर भए नभएको थाहा होला।, सचिव अर्यालले भने ,ल्याबबाट जिम्मेवारी कर्मचारीलाई पठाउन मात्रै भनेको थियो। रिपोर्ट के आयो त्यसबारे भनिएन। अब बैठकमै थाहा हुन्छ। समिति सचिव अर्यालकाअनुसार विषयहरु गम्भीर रुपमा प्रवेश गरेको छ, छलफल भइरहेको छ तर अझै निष्कर्ष केहि निक्लिएको छैन। बैठकमा हालसम्म प्राप्त सुझावलाई आधार मानेर अनुसन्धानको दायरा कति विस्तार गर्ने र कतिमा सिमित राख्ने भन्ने कुराको छलफल भएको छ। यसमा टुङ्गो लाग्न सकेको छैन, उनले थपे। समितिले आइतबार गृह मन्त्रालयसँग जेठ १४ र १५ गतेको सिंहदरबारको मुल गेट दक्षिण र पश्चिमद्वारको सीसीटीभी फुटेज माग गरेको थियो। विशेष छानविन समितिले काम सुरु गरेको १० दिन बितिसक्दा पनि प्रमाण जुटाउन नसकेपछि असार २८ गते सदनमा समय थपको माग गरेको थियो। समितिबाट सिफारिस भएर आए अनुसार सभामुख अग्निप्रसाद सापकोटाले बिहीबारको बैठकमा ७ दिन म्याद थप्न प्रस्ताव गरेपछि सदनले अनुमोदन गरेको थियो। जबकी तत्कालीन अर्थमन्त्री जनार्दन शर्माले राजीनामा दिएकै दिन असार २२ गते छानबिन समिति गठन गरिएको थियो। समितिले असार २८ मा काम थालेको थियो। कल डिटेल र लोकेसन हेर्न सत्तारुढ दलको अवरोध सत्तारुढ दलका समितिकै सदस्यहरुमा शर्माको कल डिटेल र लोकेसन ट्रयाकिङ लिने विषयमा विवाद भएको छ। एमालेबाट समितिमा रहेका सदस्यहरुले कल डिटेल र लोकेसन ट्रयाकिङको प्रस्ताव गरेर तर सत्तारुढ दलका मानबहादुर विश्वकर्मा र देव गुरुङले भने यसमा असहमति जनाए। सत्तारुढ दलबाट सहभागी समितिका सदस्य यो विषय ढाकछोप गर्न नै लागेका छन्। कल डिटेल र लोकेसन ट्रयाक गर्दा यथार्थ बाहिर आउने भएपछि तत्कालिन मन्त्री शर्माका पार्टी नेकपा माओवादी केन्द्र र नेपाली कांग्रेसतर्फ समितिले सदस्यहरु झक्किएका छन्। बयान र सीसीटीभी फुटेजको विषयमा नै अल्झाएर समय खेर फाल्न लागिरहेका छन्। समिति सदस्य खगराज अधिकारीले छानविन टुंगो पुग्नको लागि कल डिटेल नै प्रमुख रहेको बताइरहेका छन् तर सत्तारुढ दलका तर्फबाट समितिमा रहेका सदस्यहरु भने यो विषयमा प्रवेश नगरी यो घटनालाई ढिसमिसपारेर सक्न खोजिरहेका छन्। मध्यरातमा अर्थमन्त्रीको कक्षमा कसरी छिरे मन्त्रालयकै एक पूर्वनायब सुब्बा? बिहानी प्रहर जब पूर्वनासुले बजेट चलाए साढे ७ अर्ब सिध्याउन अर्थमन्त्रीको चलखेल काण्डै काण्ड मच्चाएर बाहिरिए अर्थमन्त्री अन्ततः अर्थमन्त्री जनार्दन शर्माको बहिर्गमन पूर्वअर्थमन्त्रीले के दिए बयान ? बजेटको स्वामित्व लिन किन हच्किए उच्च अधिकारी ? बजेटभन्दा बढी व्यापारघाटा"
म्यान्मारमा ४ प्रजातन्त्रवादी नेतालाई मृत्युदण्ड,"याङ्गुन (बीबीसी) : म्यान्मारको सेनाले चारजना प्रजातन्त्रवादी नेतालाई मृत्युदण्ड दिएको छ। दशकौंपछि त्यहाँ पहिलो पटक मृत्युदण्ड दिइएको हो। पूर्वसांसद फ्यो जेया थअ, लेखक को जिम्मी, ह्ला म्यो आङ र आङ थुरा जअलाई आतंककारी गतिविधि गरेको आरोप लगाउँदै मृत्युदण्ड दिइएको बीबीसीले उल्लेख गरेको छ। जुन महिनामा सेनाले मृत्युदण्डको घोषणा गर्दा अन्तर्राष्ट्रिय समुदायले त्यसको निन्दा गरेको थियो। सन् २०२१ मा सेनाले देशको शासनसत्ता आफ्नो हातमा लिएको थियो। आङ सान सू चीले नेतृत्व गरेको न्यासनल लीग फर डेमोक्रेसी एनएलडीको नेतृत्वमा रहेको प्रजातान्त्रिक सरकारलाई अपदस्थ गर्दै सेनाले गत वर्ष फेब्रुअरीमा सत्ता लिएको थियो। सैन्य कूको विरोधमा उठेको स्वरलाई पनि सेनाले दमन गरेको थियो। घटनाबारे प्रजातन्त्रवादी नेता सूची निकै मर्माहत भएको एक स्रोतले बीबीसी बर्मेली सेवालाई बताएका छन्। यद्यपि उनले यस विषयमा कुनै प्रतिक्रिया नजनाएको बताइएको छ। सेनाले देशको शासनसत्ता आफ्नो हातमा लिने क्रममा उनलाई पक्राउ गरेको थियो। कूको विरोधमा गठन गरिएको छाया सरकारले मृत्युदण्डको निन्दा गरेको छ।"
जनप्रतिनिधिले २ दिनमा खाए ८०३ किलो मासु,"जनकपुरधाम : स्थानीय तहमा कसरी भ्रष्टाचार हुन्छ भन्ने कुरा जनकपुर उपमहानगरपालिकाको एउटा घटना हेरे पुग्छ। जहाँका जनप्रतिनिधिले दुई दिनको नगरसभा कार्यक्रममा नै ८०३ किलो मासु खाएको विवरण तयार पारेका छन्। यसमा खर्च मात्रै ७ लाख १० हजार रुपैयाँ गरिएको छ। नगरसभामा उपस्थितहरूको विवरणसमेत नखुलाई मासुमा नै यतिको खर्च गरेको महालेखापरीक्षकको तथ्यांकले पुष्टि गर्छ। उक्त तथ्यांकअनुसार नगरसभाका सहभागीहरूले १ हजारका दरले ६ सय ५३ किलो खसीको मासु खाएका छन्। यसको खर्च ६ लाख ५३ हजार रुपैयाँ पर्छ भने कुखुराको मासु ३ सय ८० रुपैयाँको दरले १ सय ५० किलो खाएका छन्। जसको खर्च ५७ हजार पर्छ। जनकपुरधाम उपमहानगरपालिकाको नगरसभा सञ्चालनकै लागि ५० लाख बजेट विनियोजन गरिएको थियो। जसमध्ये ४३ लाख ८ हजार २८ रुपैयाँ खर्चसमेत गरिएको उल्लेख छ। यो जनकपुरधाम उपमहानगरपालिका भित्रको अनियमितताको एउटा उदाहरण मात्रै हो। यहाँ आर्थिक वर्ष २०७७७८ को आर्थिक कारोबारमा व्यापक भ्रष्टाचार र अनियमितता गरेको सार्वजनिक भएको छ। तत्कालीन नगरप्रमुख लालकिशोर साहबाट निर्देशित भएर नगर कार्यपालिकाको कार्यालयबाट भएका अधिकांश काम कारबाही अपारदर्शी र आर्थिक अनुशासन विपरीतको रहेको हालै सार्वजनिक भएको महालेखापरीक्षकको वार्षिक तथ्यांकले पुष्टि गर्छ। उपमहानगरपालिकाले महालेखापरीक्षकबाट स्वीकृत नेपाल सार्वजनिक क्षेत्र लेखामानको ढाँचासमेत पूर्णरूपमा प्रयोग नगरी वित्तीय विवरण तयार गरेको प्रतिवेदनमा उल्लेखित छ। गत वर्षको लेखापरीक्षणबाट जनकपुरधाम उपमहानगरपालिकाको जम्मा बेरुजु १ अर्ब ५ करोड १७ लाख ४९ हजार रुपैयाँ छ। जसमध्ये गत वर्षको ३३ करोड ७४ लाख ११ हजार रुपैयाँ बेरुजु देखिएको छ, जसको प्रतिक्रिया र प्रमाणसमेत पेस भएको छैन। उक्त बेरुजुमध्ये असुल गर्नुपर्ने २ करोड ३९ लाख ८४ हजार, प्रमाण कागजात पेस गर्नुपर्ने १४ करोड ९५ लाख ५३ हजार, नियमित गर्नुपर्ने ११ करोड १५ लाख ६६ हजार र पेश्की ५ करोड २३ लाख ८ हजार छ। भात पकाएको ज्याला १ लाख २५ हजार नगरसभामा दुुई दिनको खाना बनाए बापतको ज्याला १ लाख २५ हजार रुपैयाँ खर्चिएको छ। त्यसैगरी जानकी टेलिभिजनमार्फत प्रत्यक्ष प्रशारण गराउन ९५ हजार रुपैयाँ खर्च गरेको छ। नगरसभामा सहभागीहरूलाई केशरिया गम्छा ओढाउन ३ सय ६० थान गम्छा खरिद गर्न १ लाख ४२ हजार खर्चिएको छ भने खाजा, कोल्ड ड्रिक्सहरूमा छुट्टै ७ लाख ९० हजार खर्चिएको मलेपको तथ्यांकले देखाउँछ। नगरसभामा लाखौं खर्चेको पालिकाले सो बेला बजेटसमेत पारदर्शी नगरेको र उद्घाटन सत्रमै तामझाम गरी लाखौं रकम सकाएको आरोप तत्कालीन वडा अध्यक्ष सुदर्शन सिंह लगाउँछन्। डटपेन खरिदमा समेत कमिसन नगरसभाका लागि खरिद गरिएको डटपेनमा समेत कमिसनका लागि बढी मूल्य तिरिएको पाइएको छ। २०७८ असार ११ मा नगरसभाका लागि न्यू माता दि स्टोर्स जनकपुरबाट खरिद गरिएको २ सय ८० थान पाइलट पेन १ सय १० रुपैयाँका दरले किनिएको छ भने ०७८ असार २६ मा मायालु ट्रेडर्स जनकपुरबाट ३ सय थान पाइलट पेन १ सय ५७ रुपैयाँका दरले खरिद गरेको देखिन्छ। उक्त पाइलट पेनको बजार मूल्य अधिकतम १ सय १० रुपैयाँ रहेकोमा मायालु ट्रेर्डसबाट खरिद गरेको ३ सय थानलाई प्रतिथान ४७ रुपैयाँ बढीमा खरिद गरी १४ हजार १ सय २१ रुपैयाँ भुक्तानी गरिएको छ। पालिकाको बजेटबाट छोराको नाममा पुस्तक छपाइ जनकपुरधामस्थित विभिन्न सम्पदाहरूको ५ सय २८ थान फोटोसहितको जनकपुरधाम नामको पुस्तक छपाइ गरेबापत एलिएन्स प्रिन्टर एन्ड मिडिया प्रालिलाई ४ लाख ८३ हजार भुक्तानी गरिएको छ। पालिकाको बजेटबाट छापिएको सो किताबको वितरण कति जनालाई भयो त्यसको कुनै प्रमाण छैन। तर, किताबको कभर पेजमा कार्यालयको नाम राख्नुको साटो पूर्वनगरप्रमुख लालकिशोर साहका छोरा सुमित सबिता शेखरको नाम राखेर छापिएको छ। उक्त किताब हेर्दा सार्वजनिक निकायले प्रकाशन गरेको भन्दा पनि व्यक्तिगत प्रकाशन जस्तै देखिन्छ। लामखुट्टे नियन्त्रमा २३ लाख खर्च जनकपुरको सबैभन्दा ठूलो समस्या नै लामखुट्टे र फोहोर रहेको छ। यहाँ आउने पर्यटक वा नवआगन्तुकहरू लामखुट्टेको प्रकोपका कारण आजिज हुन्छन्। लामखुट्टे नियन्त्रका लागि वर्षभरीमा दुई चार दिन नगरभरि स्प्रे गर्नुबाहेक उपमहानगरपालिकाले केही नगरेको जनगुनासो छ। तर, उपमहानगपालिकाको आर्थिक विवरणमा गत वर्षमा लामखुट्टे नियन्त्रणका लागि ४० लाख बजेट विनियोजन गरिएको र त्यसमध्ये २३ लाख २४ हजार २ सय २३ रुपैयाँ खर्चसमेत भइसकेको देखिन्छ। आगामी वर्षमा उपमहानगरपालिकाका खर्चहरू पारदर्शी हुनेछन् : नगरप्रमुख साह पूर्वनगरप्रमुख लालकिशोर साहको पालामा भएका खर्चहरू नियमसंगत र अव्यावहारिक रहेको स्वीकार्दै जनकपुरधाम उपमहानगरपालिकाका नवनिर्वाचित नगरप्रमुख मनोजकुमार साह आगामी दिनमा खर्चहरू पारदर्शी हुने दाबी गर्छन्। सबैको कार्यशैली फरक हुन्छ। मभन्दा अगाडि यो नगरपालिका कसरी चलेको थियो त्यो तपाईं हामी सबैलाई थाहा छ तर, अब मेरो कार्यकालमा सबै खर्चहरू पारदर्शी हुनेछन् र अनावश्यक खर्चमा कटौती गरिने वाचा गर्छु, नगरप्रमुख साहले भने।"
श्रीलङ्काका पूर्व राष्ट्रपतिलाई युद्ध अपराध अभियोग लगाउन सिंगापुरसँग आग्रह,"कोलम्बो : श्रीलङ्काको दशकौं लामो गृहयुद्धका क्रममा मानवताविरुद्ध अपराध गरेको आरोपमा पूर्व राष्ट्रपति गोटाबाया राजपाक्षविरूद्ध अभियोग दर्ता गर्न एक अन्तर्राष्ट्रिय मानवअधिकार समूहले सिंगापुरसँग औपचारिक रूपमा आग्रह गरेको अधिकारीहरूले सोमबार बताएका छन् । द्वीप राष्ट्रको पीडादायी आर्थिक संकटबाट क्रोधित हजारौं प्रदर्शनकारीहरूले उनको आधिकारिक निवासमा आक्रमण गरेपछि राजपाक्ष यसै महिनाको सुरुमा मालदिभ्स हुँदै सिङ्गापुर पुगी निर्वासित जीवन बिताइरहेका छन् । उनले प्रदर्शनकारी राष्ट्रपति निवासमा प्रवेश गरेपछि सेनाको सहयोगमा सैनिक विमानमा माल्दिभ्स हुँदै सिंगापुर पुगी राजीनामा दिएका थिए । सन् २००९ मा देशको तमिल पृथकवादी समूहसँगको द्वन्द्व रक्तपातपूर्ण रूपमा अन्त्य हुँदा उनका भाइ महिन्दा राजपाक्ष राष्ट्रपति थिए भने गोटवाय श्रीलङ्काको रक्षा मन्त्रालय सम्हालेका थिए । तत्कालीन प्रशासनले युद्धको अन्तिम समयमा करिब ४० हजार तमिल नागरिकको हत्या गरेको आरोप अधिकार समूहहरूले लगाउँदै आएका छन् । दक्षिण अफ्रिकामा अवस्थित इन्टरनेशनल ट्रुथ एण्ड जस्टिस प्रोजेक्टले अन्तरराष्ट्रिय मानवीय कानूनको गम्भीर उल्लंघन गरेको आरोपमा भूतपूर्व राष्ट्रपतिलाई गिरफ्तार गर्न र आफ्नो विश्वव्यापी अधिकार प्रयोग गर्न सिंगापुरलाई आग्रह गरेको हो । उक्त संस्थाको ६३ पृष्ठको गुनासोमा हत्या, मृत्युदण्ड, यातना र अमानवीय व्यवहार, बलात्कार र अन्य प्रकारका यौन हिंसा, स्वतन्त्रताबाट वञ्चित हुनु, गम्भीर शारीरिक तथा मानसिक हानि र भोकमरीजस्ता घटना घटाएकोमा पूर्व राष्ट्रपति दोषी रहेको जिकिर गरिएको छ । सिंगापुरका महान्यायाधिवक्ताको कार्यालयले सोमबार थप विवरण नदिई सप्ताहन्तमा उक्त समूहबाट गुनासो प्राप्त भएको पुष्टि गरेको छ । कुनै समय शक्तिशाली मानिएको राजपाक्ष वंशले स्वतन्त्र जाँचको लागि बारम्बार गरिएको अन्तरराष्ट्रिय आह्वानको प्रतिरोध गर्दै लामो समयदेखि तमिल टाइगर पृथकवादी आन्दोलनलाई कुल्चँदा कुनै पनि नागरिकको मृत्यु भएको छैन भन्ने दावी गरेका छन् । नोभेम्बर २०१९ मा सत्तामा आएको केही समय नबित्दै, एक सेवानिवृत्त सेना लेफ्टिनेन्ट कर्नललाई राजपाक्षले माफी दिए र तीन जना बालबालिका सहित आठ तमिलहरूको हत्याका लागि एक सैनिक सर्जेन्टलाई मृत्युदण्डको सजायबाट मुक्त गरेका थिए । गत वर्ष राजपाक्षले भूतपूर्व विधायकसहित चार जनाको हत्याको आरोपमा मृत्युदण्डको सजाय पाएका आफ्नो घनिष्ठ सहयोगी डुमिन्डा सिल्भालाई आममाफी दिएका थिए । श्रीलङ्काले व्यवहारमा मृत्युदण्डको पालना गर्दैन । त्यसैले आजीवन सजाय सुनाइएका उनीहरूले जेलजीवन बिताइरहेका समय स्थानीय र अन्तर्राष्ट्रिय निन्दाको बावजुद पूर्वराष्ट्रपतिले उनीहरूलाई आममाफी दिई मुक्त गरेका थिए । राजपाक्षलाई पनि सामुहिक हत्याको नेतृत्व गरेको आरोप लगाइएको छ । तर उनले सन् २००५ देखि २०१५ को बीचमा रक्षा मन्त्रीको रूपमा सेवा गर्दा मतभेदकहरू र पत्रकारहरूको अपहरण र हत्या गरेको दावीको खण्डन गर्दै आएका छन् । सन् २०१९ मा उनी राष्ट्रपति बनेर सार्वभौम प्रतिरक्षा प्राप्त गरेपछि क्यालिफोर्नियाको एउटा अदालतमा उनीविरुद्ध दुईवटा मुद्दा फछ्र्यौट भएको थियो । ती मुद्दामध्ये एउटा यातनाबाट बचेका भनिएका ११ जना व्यक्तिहरूले दर्ता गरेका थिए अर्कोचाहिं राजपाक्षको बिहेमा मारिएका तत्कालीन संस्थापक पक्षविरोधी एक सम्पादककी छोरीले गरेकी थिइन् । रासस"
फेरि छाउगोठमै,"अछाम : साँफेबगर३ की २१ वर्षीया पार्वती बुढा रावतको ०७६ मंसिर १५ गते छाउपडी गोठमा ज्यान गयो। त्यो घटनापछि प्रहरी प्रशासन र जनप्रतिनिधिको रोहवरमा जिल्लाका छाउगोठ धमाधम भत्काइए। किशोरीमहिलाहरू महिनावारी (छाउ) भएका बेला घरमै बस्न थाले। तर, कोरोनाका कारण छाउगोठ भत्काउने काम करिब २ वर्ष रोकियो। त्यही समय जिल्लामा पुनः छाउ गोठ बन्न थाले। घरभित्र प्रवेश पाएका किशोरी तथा महिलाहरू फेरि छाउ गोठ फर्किन बाध्य छन्। साँफेबगर९ बुढाकोटकी रिजना कुँवर महिनावारी (छाउ) भएका बेला फेरि गोठमा बस्न थालेकी छिन्। एक वर्षअघि भने उनी घरमा नै बस्ने गर्थिन्। गाउँका अरू महिलाहरू गोठमा नै बस्ने गरेकाले आफूलाई पनि गोठमै बस्न जान घरका सदस्यले बाध्य पारेको गुनासो उनको छ। मेरो उमेरका सबै गोठमा बस्छन्। त्यसैकारण मेरा घरकाले पनि गोठमै बस भन्न थाले, उनले भनिन्, अहिले महिनावारी भएका बेला गोठमा बस्छु। घरका मान्छे सबै गोठमा बस्छन् तँलाई किन घरमा बस्नुपर्याे भन्छन्। चौरपाटी३ सोकटकी सुनिता साउदले समाज र घरपरिवारका कारण फेरि छाउगोठमा बस्नुपर्ने बाध्यता आइलागेको बताइन्। घर परिवारका मान्छेलाई सम्झाउन खोज्दा उल्टै गाली गर्छन्, उनले भनिन्, देवी देउताका मन्दिरहरूलाई घरबाट अलग्गै नराख्दासम्म यो समस्याको समाधान हुँदैन। त्यसैकारण बुढापाकाले मान्नु हुन्न। साँफेबगर९ बुढाकोटकी सिर्जना कुँवर किशोरी समूहकी अध्यक्ष हुन्। बुढाकोट माध्यमिक विद्यालय कक्षा १० मा अध्ययनरत कुँवर सामाजिक सुधारका विभिन्न क्रियाकलापमा सक्रिय छिन्। तर, उनी आफैं भने महिनावारी (छाउ) भएका बेला घरमा बस्न पाउँदिनन्। कुँवरको घरमा ९० वर्षकी हजुरआमा छिन्। वृद्धा हजुरआमाले देवता रिसाउँछन् भनेर छाउ भएका बेला उनलाई गोठमै पठाउने गरेकी छिन्। छाउ भएका बेला घरमा बस्ने कि नबस्ने भनेर परिवारका सदस्यसँग जहिल्यै झगडा हुने गरेको कुँवरले बताइन्। भनिन्, घरमा बुबाआमाले त केही भन्नुहुन्न। तर, हजुरआमाले घरमा बस्न दिनुहुन्न। देउता रिसाउने डर सबैको दिमागमा परेको छ। बुढाकोट गाउँमा मात्रै ५१ वटा छाउगोठ (छाउ भएका महिला बस्ने ससाना गोठ) छन्। कोरोना महामारी कम भएपछि भत्किएका गोठ पुनःनिर्माण भए। प्रशासनले पनि अनुगमन गरेन। बुढाकोट माविका प्रधानाध्यापक चक्रबहादुर कुँवरको घरमै छाउगोठ बनाइएको छ। शौचालयको माथि गोठ बनाइएको छ। सडक छेउमै उनको घर छ। घरभन्दा अलि पर शौचालयसँगै छाउगोठ छ। महिनावारी भएका बेला बुढाकोट विद्यालयका छात्राहरूसमेत त्यहीँ गोठमा बास बस्ने गरेको स्थानीय बताउँछन्। सडकबाटै देखिने त्यो छाउगोठ भत्काउनेतिर भने जनप्रतिनिधि र समाजका अगुवाको ध्यान छैन। छाउगोठ मुक्त घोषणा भए पनि केही अझै छन्। यसका लागि फेरि हटाउने अभियान सञ्चालन गर्नुपर्ने देखिएको छ। यहाँ मानसिकताबाट छाउगोठ हट्न सकेको छैन। चेतना विकास गर्न गाउँपालिकाले विभिन्न कार्यक्रमहरू सञ्चालन गर्ने तयारी गरेको छ।  डम्बर बिसी, अध्यक्ष, तुर्माखाँद गाउँपालिका भर्खरै स्थानीय तहको निर्वाचन सकियो। अब कार्यक्रम बनाउँदैछौं। सबैसँग समन्वय गरेर छिट्टै नै छाउगोठको अनुगमन गर्ने तयारीमा छौं।  नारायण डाँगी, प्रमुख, जिल्ला प्रहरी कार्यालय अछाम विगतमा गोठ भत्काए पनि निगरानी र अनुगमनको अभावमा पुनः ब्युँतिए। कोरोनाका कारण छाउगोठ भत्काउने अभियान रोकियो। अहिले त भत्काएका गोठ धमाधम निर्माण भइसकेका छन्। शौचालयलाई समेत छाउगोठ बनाइएको छ।  पशुपति कुँवर,अभियान्ता महिनावारी भएका बेलामा विद्यालय जाँदा पनि नियमित बाटोबाट हिँड्न नपाइने स्थानीय कृष्णा कुँवरले बताइन्। उनले भनिन्, बाटोमा देवताको मन्दिर रहेको रूख छ। त्यसैले लामोबाटो भएर जानुपर्छ। महिनावारी भएको बेला त्यो बाटो नहिँड्नु भनेर शिक्षकहरूले नै भन्ने गरेको कृष्णाले बताइन्। ०७६ पुस महिनादेखि फागुनको पहिलो सातासम्म छाउगोठ भत्काउने अभियानले निकै तीव्रता पाएको थियो। कोरोनाले रोकियो गोठ भत्काउने अभियानमा फेरि कसैको पनि चासो देखिएन। छाउगोठ भत्काउन पुगेका जनप्रतिनिधि, प्रहरी र अगुवाहरू अपशब्द प्रयोग गरिएका गाली खानुपरेको तीतो अनुभव सुनाउँछन्। छोउगोठ भत्काउने क्रममा स्थानीयले जनप्रतिनिधिलाई लखेटेको, प्रहरीलाई कुटेको, जनप्रनिधिले खानुपरेको गाली कुराले पनि यस अभियान प्रतिचासो नभएको हो कि भन्ने देखाउँछ। साँफेबगर१३ बाब्लाकी पूर्ववडासदस्य हेमा नागरीले छाउगोठ भत्काउँदा स्थानीयले आफूलाई समेत लठ्ठीले हिर्काएको बताइन्। भनिन्, जरा गाडेर बनेको छाउपडी कुप्रथालाई हटाउन सजिलो छैन, हामीले निकै गाली खायौ, कुट्नसमेत आए, गाउँमै बस्न असजिलो भयो। महिनावारी भएको बेला छाउगोठमा बस्नेहरूलाई सरकारी सेवा सुविधा रोक्ने घोषणा स्थानीय सरकारले गरेका थिए। वडाका सिफारिसदेखि लिएर अन्य सेवा लिन आउनेलाई छाउगोठ भएनभएको बारेमा सोध्ने गरेको र छाउगोठ भएमा सिफारिसलगायत अन्य सेवाहरू रोक्ने गरेको सदस्य नागरीले बताइन्। भनिन्, बाब्लाका केही टोलमा छाउपडी गोठ फेरि बनिसकेका छन्। छाउगोठ भत्काउने अभियानलाई पुनः सञ्चालन गर्न जरुरी छ। अछामका विभिन्न स्थानमा पुनः बनाइएका छाउगोठहरु। तस्बिर : गीता कुँवर साँफेबगर नगरपालिकाका महिला बालबालिका तथा ज्येष्ठ नागरिक शाखाका प्रमुख अनिता जोशीले जनचेतनामूलक थुप्रै क्रियाकलापहरू सञ्चालन गरिए पनि छाउगोठ पुनर्निर्माण भइरहेको बताइन्। पहिलेभन्दा केही परिवर्तन भए पनि छाउपडी प्रथा पूर्णरूपमा नियन्त्रण हुन नसकेको उनले बताइन्। भनिन्, मुलुकी अपराध संहिताले नै निषेध गरेको छाउपडी भने रोकिएको छैन। बरु, गोठ भत्काउने अभियान सेलायो, नयाँ गोठ भने धमाधम बन्दै छन्। छाउगोठ भत्काएपछि फेरि निगरानी र अनुगमन हुन सकेन। विगतमा गोठ भत्काए पनि निगरानी र अनुगमनको अभावमा पुनः छाउगोठ ब्युतिन थालेको अभियान्ता पशुपति कुँवरले बताइन्। गाउँमा फेरि छाउगोठ बनेका छन्, उनले भनिन्, कोरोनाका कारण छाउगोठ भत्काउने अभियान रोकियो। अहिले त भत्काएका गोठ धमाधम निर्माण भइसकेका छन्। शौचालयलाई समेत छाउगोठ बनाइएको छ। छाउगोठ भत्काउने कामसँग सँगै कानुनी र मानसिक परामर्शको आवश्यक रहेको उनले बताइन्। साँफेबगर नगरपालिकाका नवनिर्वाचित नगर प्रमुख राजेन्द्रबहादुर कुँवरले छाउगोठको अनुगमन गर्ने बताए। उनले भने, सबै पक्षको सहभागितामा छाउगोठ अनुगमन गर्नेछौं। छाउपडी कुप्रथा विकासको बाधक हो। साँफेबगरलाई समृद्ध र सुन्दर बनाउन भौतिक पूर्वाधारले मात्र हुँदैन। यस्ता कूरीति अन्त्यका योजनाबद्ध तरिकाले लाग्ने तयारी गरेका छौं। जिल्लालाई छाउगोठ मुक्त घोषणा गर्ने गरी तयारी थाले पनि कोरोनाले ठप्प भयो। १० पालिका रहेका अछाममा ५ वटा पालिका मात्र छाउगोठ मुक्त घोषणा भए। कमलबजार नगरपालिका, ढकारी गाउँपालिका, तुर्माखाद गाउँपालिका, बान्नीगढी जयगढ गाउँपालिका, मंगलसेन नगरपालिका छाउगोठ मुक्त घोषणा भए। बाँकी ५ पालिका घोषणा हुन सकेका छैनन्। कोरोनाका कारण यो अभियान ओझेलमा पर्याे। त्यसपछि भने निरन्तरता पाउन सकेन। कोरोनाको संक्रमण सकिएपछि लामो समयसम्म रोकिएका जिल्लामा राजनीतिक दलहरूको जिल्ला अधिवेशनमा सबै व्यस्त भए। त्यसपश्चात् स्थानीय तहको निर्वाचन सम्पन्न भयो। स्थानीय तहको निर्वाचनमा राजनीतिक दलहरूले घोषणा पत्रमा समेटे पनि प्राथमिकतामा पारेनन्। कसैकसैको घोषणापत्रमा मात्र दुई लाइन छाउगोठ मुक्त बनाउन अभियान चलाउने भनेर मात्र लेखिएको देखियो। उनीहरूले सडक, खानेपानी, भौतिक पूर्वाधार शिक्षा रोजगारलाई बढी उच्च प्राथमिकतामा राखे। तुर्माखाँद गाउँपालिका अध्यक्ष डम्बर बिसीले छाउगोठ मुक्त घोषणा भए पनि केही गोठ रहेको भन्दै यसका लागि फेरि सशक्त अभियान सञ्चालन गर्ने बताए। भने, केही समस्या देखिएको छ। मानसिकताबाट छोउगोठ हट्न सकेको छैन। यसका लागि विभिन्न कार्यक्रमहरू सञ्चालन गर्ने तयारी छ। अछाममा विगतमा गैरसरकारी संस्थाहरूले यससम्बन्धी थुपै कार्यक्रमहरू गरे। छाउपडीको विषयलाई लिएर मात्र विभिन्न परियोजनामार्फत गतिविधिहरू सञ्चालन गरे। अहिले गैरसरकारी संस्थाहरूसँग छुट्टै कार्यक्रमहरू नभएको तर यो विषयलाई समेट्ने गरेको वाक नेपालका अध्यक्ष बलबहादुर केसीले बताए। भने, पहिले जस्तो कार्यक्रमहरू छैनन् अहिले, विभिन्न सामाजिक विषयहरूमा भने छाउपडी कुप्रथालाई समेट्ने गरेका छौं। जिल्लामा विगतभन्दा अहिले ७० प्रतिशत परिवर्तन भएको केसी दाबी गर्छन्। अझै छाउगोठ मुक्त बनाउने अभियान सञ्चालन गर्न जनप्रतिनिधि, प्रशासन र समाजका अगुवाहरूले निरन्तर लागिरहन आवश्यक रहेको उनले बताए। ०७३ सालमा महिला तथा बालबालिका कार्यालयले छाउगोठ अवस्था विश्लेषणसबन्धी घरधुरी सर्वेक्षण गरेको थियो। सर्वेक्षणबाट जिल्लामा ३२ हजार ६ सय ६ गोठ रहेको थाहा हुन आएको थियो। पार्वतीको छाउगोठमा मृत्यु भएपछि चलेको अभियानका क्रममा जिल्लामा हालसम्म ६ हजार ८ सय ५५ गोठ भत्काएको तथ्यांक प्रशासनसँग छ। पहिलो चरणमा प्रहरीले ४ हजार ९ सय २४, स्थानीय तहले १ हजार १ सय ३७ र दोस्रोचरणमा ७ सय ९४ गोठ भत्काइएको हो। सबैभन्दा बढी चौरपाटी गाउँपालिकामा १ हजार २ सय ६४ गोठ र सबैभन्दा कम कमलबजार नगरपालिकामा २ सय ८० गोठ भत्काइएको छ। त्यसैगरी साँफेबगर नगरपालिकामा ९ सय ९८, बान्नीगढी जयगढ गाउँपालिकामा ८ सय २१, ढकारी गाउँपालिकामा ७ सय ९३, पञ्चदेवल विनायक नगरपालिकामा ६ सय ६३, मंगलसेन नगरपालिकामा ५ सय ९४, मेल्लेख गाउँपालिकामा ५ सय ७८, तुर्माखाँद गाउँपालिकामा ४ सय ८९ र रामारोशन गाउँपालिमा ४ सय ५ गोठ भत्काइएको प्रशासनले जनाएको छ। जिल्ला प्रहरी प्रमुख डीएसपी नारायण डागी सबैसँग समन्वय गरेर छिट्टै नै अनुगमन गर्ने बताए। उनले भने, छलफल गर्दै छौ, भर्खरै स्थानीय तहको निर्वाचन सकियो, अब कार्यक्रम बनाउँदैछौ, सबैसँग समन्वय गरेर छिट्टै नै छाउगोठको अनुगमन गर्ने तयारीमा छौं। छाउपडी कुप्रथाको बढी प्रभाव रहेको अछाममा हालसम्म कतिले छाउगोठमा ज्यान गुमाए भन्ने कुराको आधिकारिक तथ्यांक कसैसँग छैन। पछिल्लो डेढ दशकको अवधिमा मात्रै साँफेबगरकी पार्वती बुढा रावत, तुर्माखादकी पार्वती बुढा र गौरी बुढा, गाज्राकी रोशनी तिरुवालगायत १४ जनाभन्दा बढीले छाउगोठमा सुतेको बेला विभिन्न कारणले ज्यान गुमाएका छन्। यसमध्ये सर्पको डसाइबाट दुई जनाको, केहीको गोठमा बालेको आगोको धुवाबाट निस्सासिएर र केहीको कठ्याङ्ग्रिएर ज्यान गएको छ। केहीको मृत्युको कारण खुलेको छैन। सर्वोच्च अदालतले २०६२ वैशाख १९ मा एक महिनाभित्र छाउपडी प्रथालाई कूरीति घोषणा गरी तीन महिनाभित्र निर्देशिका बनाई लागू गर्न सरकारलाई निर्देशनात्मक आदेश दिएको थियो। तत्कालीन सरकारले २०६३ वैशाख २६ गतेको निर्णयले छाउपडी प्रथालाई कूरीति घोषणा गर्यो। त्यसको झन्डै वर्ष दिनपछि महिला, बालबालिका तथा समाज कल्याण मन्त्रालयले छाउपडी प्रथा उन्मूलन निर्देशिका, २०६४ जारी गर्यो। २०७५ साल भदौ १ गतेदेखि लागू हुने गरी २०७४ असोजमा जारी भएको मुलुकी अपराध (संहिता) ऐन, २०७४ ले स्पष्ट रूपमा भनेको छः महिलाको रजस्वला वा सुत्केरीको अवस्थामा छाउपडीमा राख्न वा त्यस्तै अन्य कुनै किसिमको भेदभाव, छुवाछूत वा अमानवीय व्यवहार गर्नु वा गराउनु हुँदैन। यस्तो कसुर गर्ने व्यक्तिलाई तीन मनिासम्म कैद वा ३ हजार रुपैयाँसम्म जरिवाना वा दुवै सजाय हुनसक्ने र कसुर गर्ने व्यक्ति राष्ट्रसेवक भएमा थप तीन महिनासम्म कैद सजाय हुने कानुनी व्यवस्था छ।"
कोरोना भाइरस : अझै सतर्क बनौं,"कोभिड१९ को विश्वव्यापी लहर कम भए पनि छिमेकी भारतमा संक्रमण दर तीव्र रूपमा बढेको छ। त्यसको सोझो असर नेपालमा पनि परेको छ। पछिल्लो साता नेपालमा पनि कोभिडको नयाँ संक्रमण छोप्दै छोप्दै गएको छ। साउन १ गतेदेखि ९ गतेसम्म कोभिड संक्रमणबाट मृत्यु भएकाको संख्या पाँच जना पुगिसक्यो। संक्रमित ३ हजार ५ सय ३४ जना पुगेका छन्। एकै दिन सोमबार देशभर ५ सय ६८ जना संक्रमित भेटिनुले यसको दरको तीव्रतालाई संकेत गरेको छ। संक्रमितमध्ये पनि केही नयाँ छन् र केही पहिला संक्रमित भइसकेका, खोप लगाइसकेका पनि छन्। संक्रमणबाट मृतकको संख्या अब ११ हजार ९ सय ५७ भइसकेको छ। जसै संक्रमण दर उकालो लाग्न थालेको छ, अब निगरानी बढाउन जरुरी भइसकेको छ। स्वास्थ्यका मापदण्ड पालनामा कडाइ गर्नुपर्ने भएको छ। नेपालले कोभिडको पहिलो लहर आउनुअघि जुन सतर्कता अपनाउनुपर्ने थियो, त्यतिबेला निकै लापरबाही गर्यो। नेपालीलाई केही पनि हुन्न जसरी कानमा तेल हालेर सरकार र नागरिक दुवै बसे। तर कोभिड आइछाड्यो र दसौं हजार नेपालीको ज्यान लियो। हङकङ लगेर स्वाब परीक्षण गर्नुपर्ने अवस्थाको अन्त्य गर्दै सरकारले दर्जनौं परीक्षणस्थल निर्माण यसबीचमा गरेको छ। स्वास्थ्य संस्थाहरूमा भेन्टिलेटर र आईसीयूको व्यवस्था पनि भएको छ। तर भाइरसको संक्रमण भनेको यस्तो चिज हो, जसको सर्ने प्रक्रिया निकै छिटो हुन्छ र सयौं हजारौं व्यक्ति एकैपटक संक्रमित हुन सक्छन्। एकैचोटि त्यतिका धेरै व्यक्ति संक्रमित हुने हो भने नेपालका कहीँका अस्पतालले पनि धान्दैनन्। त्यसैले सबैभन्दा पहिलो उपाय भनेकै संक्रमणबाट बच्न हरतरहको प्रयास गर्नु हो। स्वास्थ्यको मापदण्ड पालना गर्नु हो। हात राम्ररी बेलाबेला धोइरहनु, मास्क लगाइरहनु हो। त्यसो त धेरै नेपालीले खोप पनि पाइसकेका छन्। खोप लगाउने क्रम जारी पनि छ। हेलचेक्र्याइँ भइसक्यो कि लगाउनुपर्ने खोप नलगाई नलगाई थन्क्याएर राखेर त्यसको म्याद सकियो। सरकारीतर्फको लापरबाही त्यस्तो छ भने नागरिकहरू अब कोभिड हरायो, आउँदैन भनेर ढुक्कले र फुक्काफाल भएर हिँडिरहेका छन्। संक्रमणको दर सबैभन्दा बढी सहरी क्षेत्रमा देखिएको छ। हुन पनि सहरी क्षेत्र भनेको धेरै भीडभाड हुने र धेरै गतिविधि हुने ठाउँ हो। जहाँ जोखिम धेरै छ, सतर्कता पनि त्यहीं बढी आवश्यक छ। अहिले देखिएको कोभिडको भेटियन्ट बीए ५ भेटियन्ट हो, जुन अघिल्ला प्रजातिहरूभन्दा तीव्रतर रूपमा फैलने खालेको भएको विज्ञहरूले बताइसकेका छन्। तुलनात्मक रूपमा मुलुकभर उपचारको पूर्वाधार धेरै बलियो भइसकेको छ। मुलुकभर आठ सय आईसीयू छन्। १ हजार २७ भेन्टिलेटर छन्। १ सय ३२ अक्सिजन प्लान्ट छन्। अक्सिजन सिलिन्डरको संख्या १५ हजार छ। हो, पहिलो चरणको महामारीमा जस्तो अप्ठेरो आइनपर्ला तर, महामारीको जोखिम खेलाँची गर्ने विषय होइन। तीव्रतर रूपमा फैलियो भने यिनै पूर्वाधार अपर्याप्त भइदिन सक्छ। जानाजानै जोखिम निम्त्याउनु मूर्खता हुन्छ। वास्तवमा संक्रमण रोक्ने र स्वस्थ रहन राज्यभन्दा धेरै नागरिक बढी जिम्मेवार हुनुपर्छ। भीडभाडमा नजाने, मान्छेमात्रै थुपार्ने गतिविधि नगर्ने, मास्कको अनिवार्य प्रयोग गर्ने र साबुनपानीले हात धोइरहने काम व्यक्तिव्यक्तिले गर्न जरुरी छ। संक्रमणको सञ्जाल तोड्न सक्दा मात्रै यसबाट धेरैजनालाई बचाउन सकिन्छ। सामाजिक दूरी कायम गर्ने र संक्रमणको जालो फैलन नदिन सरकारले मापदण्ड जुन बनाएको छ, त्यसको पालनामा नागरिकहरू नै सबैभन्दा धेरै सचेत र जिम्मेवार हुनुपर्छ।"
बजेटभन्दा बढी व्यापारघाटा,"काठमाडौं : नेपालको वार्षिक बजेटभन्दा बढी व्यापारघाटा भएको छ। सरकारले गत वर्ष १६ खर्ब ३२ अर्बको बजेट ल्याएकोमा १७ खर्ब भन्दा बढी व्यापारघाटा भएको छ। स्वदेशमा उत्पादन हुन नसक्दा व्यापारघाटा बर्सेनि बढ्दै गएको छ। निजी क्षेत्र तथा सहकारीले उत्पादनमा ध्यान दिन नसक्दा बजेटभन्दा बढी व्यापार घाटा भएको हो। भन्सार विभागका अनुसार गत आर्थिक वर्षमा २०७८०७९ मा व्यापार घाटा १७ खर्ब २० अर्ब ४१ करोड पुगेको छ। यो अघिल्लो वर्षको तुलनामा २३ प्रतिशतले बढी हो। अघिल्लो वर्ष १३ खर्ब ९८ अर्ब ७१ करोडले व्यापार घाटा भएको थियो। नेपालको अर्थतन्त्र आयातीत छ। स्वदेशमा सम्भावना रहेका वस्तुहरू आयात भइरहेका छन्। निजी क्षेत्रले इजी मनी खोज्नाले अधिकांश उद्योगी उद्योग खोल्न छोडेर आयातीत सामानको बिक्रीमै रमाइरहेका छन्। सहकारीले पनि उत्पादनमा योगदान दिन नसक्दा उपभोग्य वस्तु बाहिरबाटै ल्याउने गरिएको जानकारहरू बताउँछन्। अर्थविद् ज्ञानेन्द्र अधिकारीले पछिल्लो समयमा आयातको ग्राफ बढ्दै गएको बताउँछन्। अघिल्लो वर्षको तुलनामा आयातमा कडाइ गरेपनि विदेशी मुद्रा बाहिरिने क्रम नरोकिएको उनले बताए। नेपालीमा उद्यमशीलता हराउँदै गएको उनको भनाइ छ। हामी व्यापारमुखी हुँदा परनिर्भर हुँदै गएका छौं, अधिकारी भन्छन्, व्यापार घाटा घटाउन उत्पादन बढाउनुको विकल्प छैन। विभागका अनुसार गत वर्ष १९ खर्ब २० अर्ब ४४ करोडको आयात भएको छ। यो गत वर्षको तुलनामा २४७२ प्रतिशतले बढी हो। अघिल्लो वर्ष १५ खर्ब ३९ अर्ब ८३ करोड रुपैयाँको आयात भएको थियो। विभागका अनुसार गत आवमा २१ खर्ब २० अर्ब ४७ करोडको प्रत्यक्ष वैदेशिक व्यापार भएको छ। यो अघिल्लो वर्षको तुलनामा २६१५ प्रतिशतले बढी हो। नेपालले गत वर्ष २ खर्बको को निर्यात गरेको छ। गत वर्षको तुलनामा यो ४१ प्रतिशतले बढी हो। गत वर्ष १ खर्ब ४१ अर्बको आयात भएको थियो। नेपालको आयातनिर्यातको सन्तुलन टिकाउ हुन नसकेको नेपाल राष्ट्र बैंकका पूर्वकार्यकारी निर्देशक नरबहादुर थापाले बताए। निर्यातको तुलनामा आयात अत्यधिक हुँदा व्यापार घाटा उच्च हुँदै गएको छ। आर्थिक नीति सफल हुन नसक्दा उत्पादन बढ्न नसकेको र निजी क्षेत्रमैत्री सरकार नहुँदा आयात भएको थापा बताउँछन्। गम्भीर किसिमको आत्मसमीक्षा गर्नैपर्छ थापा भन्छन्, कृषि क्षेत्रमा वैदेशिक लगानी खुला गर्नुपर्छ। कृषि कर्जा दुरुपयोग भएर घरघडेरीमा जाँदा व्यापार घाटा बढाएको थापा दाबी गर्छन्। भन्सार विभागका अनुसार पेट्रोलियम पदार्थ खरिदमा ३ खर्ब २० अर्ब ३२ करोड रुपैयाँ बाहिरिएको छ। कृषि तथा कृषिजन्य वस्तु खरिदमा ३ खर्ब ५० अर्ब रुपैयाँ बाहिरिएको छ। राष्ट्र बैंकका पूर्वकार्यकारी निर्देशक थापाका अनुसार कृषिमा प्राथमिकता दिन सके व्यापार घाटा कम गर्न सकिन्छ। आयात प्रतिस्थापन गर्दै निर्यात गर्न सके व्यापार घाटा कम गर्न सकिन्छ, थापा भन्छन्, निजी क्षेत्रमैत्री कानुन ल्याएर प्रशासनिक सुधारमा ध्यान दिनुपर्छ। बढ्दो मूल्यवृद्धिका कारण पेट्रोलको खपत बढेको छ। यसका साथै दैनिक उपयभोग्य वस्तुमा उपयोग बढी भएका कारण आयात उच्च हुँदै गएको छ। १ खर्ब १३ अर्बबराबरको भटमास, पाम र सूर्यमुखीको कच्चा तेल आयात भएको छ। त्यस्तै ५२ अर्बबराबरको मोबाइल र ल्यापटप, ४८ अर्बको सुनचाँदी र रु ७३ अर्बभन्दा बढीको खाद्यान्न आयात भएको छ। निर्यातमा पनि आयातकै हिस्सा छ। भटमास र पाम आयलको तेल आयात भएर निर्यात हुने गरेको छ। निर्यातमा यस्तो हिस्सा उच्च छ। यसबाट नेपाललाई खासै लाभ नभएको जानकारहरू बताउँछन्। विभागका अनुसार आर्थिक वर्ष २०७८७९ मा विश्वका १ सय ६४ देशबाट आयात भएको छ। सबैभन्दा धेरै आयात भारतबाट भएको छ। भारतबाट मात्रै १२ खर्ब १५ करोड २७ लाखभन्दा बढीको आयात भएको छ। भारतमा १खर्ब ५५ अर्ब २२ करोडबराबरको निर्यात भएको छ। भारतसँग मात्रै १० खर्ब ४४ अर्ब ९३ करोडको भन्दाको व्यापार घाटा भएको छ। भारतपछि धेरै आयात चीनबाट भएको छ। चीनबाट २ खर्ब ६४ अर्ब ७८ करोडबराबरको आयात हुँदा ८० करोड ८७ लाखको निर्यात भएको छ। चीनसँगमात्रै २ खर्ब ६३ अर्ब ९७ करोडबराबरको व्यापार घाटा भएको छ।"
जनप्रतिनिधिले २ दिनमा खाए ८०३ किलो मासु,"जनकपुरधाम : स्थानीय तहमा कसरी भ्रष्टाचार हुन्छ भन्ने कुरा जनकपुर उपमहानगरपालिकाको एउटा घटना हेरे पुग्छ। जहाँका जनप्रतिनिधिले दुई दिनको नगरसभा कार्यक्रममा नै ८०३ किलो मासु खाएको विवरण तयार पारेका छन्। यसमा खर्च मात्रै ७ लाख १० हजार रुपैयाँ गरिएको छ। नगरसभामा उपस्थितहरूको विवरणसमेत नखुलाई मासुमा नै यतिको खर्च गरेको महालेखापरीक्षकको तथ्यांकले पुष्टि गर्छ। उक्त तथ्यांकअनुसार नगरसभाका सहभागीहरूले १ हजारका दरले ६ सय ५३ किलो खसीको मासु खाएका छन्। यसको खर्च ६ लाख ५३ हजार रुपैयाँ पर्छ भने कुखुराको मासु ३ सय ८० रुपैयाँको दरले १ सय ५० किलो खाएका छन्। जसको खर्च ५७ हजार पर्छ। जनकपुरधाम उपमहानगरपालिकाको नगरसभा सञ्चालनकै लागि ५० लाख बजेट विनियोजन गरिएको थियो। जसमध्ये ४३ लाख ८ हजार २८ रुपैयाँ खर्चसमेत गरिएको उल्लेख छ। यो जनकपुरधाम उपमहानगरपालिका भित्रको अनियमितताको एउटा उदाहरण मात्रै हो। यहाँ आर्थिक वर्ष २०७७७८ को आर्थिक कारोबारमा व्यापक भ्रष्टाचार र अनियमितता गरेको सार्वजनिक भएको छ। तत्कालीन नगरप्रमुख लालकिशोर साहबाट निर्देशित भएर नगर कार्यपालिकाको कार्यालयबाट भएका अधिकांश काम कारबाही अपारदर्शी र आर्थिक अनुशासन विपरीतको रहेको हालै सार्वजनिक भएको महालेखापरीक्षकको वार्षिक तथ्यांकले पुष्टि गर्छ। उपमहानगरपालिकाले महालेखापरीक्षकबाट स्वीकृत नेपाल सार्वजनिक क्षेत्र लेखामानको ढाँचासमेत पूर्णरूपमा प्रयोग नगरी वित्तीय विवरण तयार गरेको प्रतिवेदनमा उल्लेखित छ। गत वर्षको लेखापरीक्षणबाट जनकपुरधाम उपमहानगरपालिकाको जम्मा बेरुजु १ अर्ब ५ करोड १७ लाख ४९ हजार रुपैयाँ छ। जसमध्ये गत वर्षको ३३ करोड ७४ लाख ११ हजार रुपैयाँ बेरुजु देखिएको छ, जसको प्रतिक्रिया र प्रमाणसमेत पेस भएको छैन। उक्त बेरुजुमध्ये असुल गर्नुपर्ने २ करोड ३९ लाख ८४ हजार, प्रमाण कागजात पेस गर्नुपर्ने १४ करोड ९५ लाख ५३ हजार, नियमित गर्नुपर्ने ११ करोड १५ लाख ६६ हजार र पेश्की ५ करोड २३ लाख ८ हजार छ। नगरसभामा दुुई दिनको खाना बनाए बापतको ज्याला १ लाख २५ हजार रुपैयाँ खर्चिएको छ। त्यसैगरी जानकी टेलिभिजनमार्फत प्रत्यक्ष प्रशारण गराउन ९५ हजार रुपैयाँ खर्च गरेको छ। नगरसभामा सहभागीहरूलाई केशरिया गम्छा ओढाउन ३ सय ६० थान गम्छा खरिद गर्न १ लाख ४२ हजार खर्चिएको छ भने खाजा, कोल्ड ड्रिक्सहरूमा छुट्टै ७ लाख ९० हजार खर्चिएको मलेपको तथ्यांकले देखाउँछ। नगरसभामा लाखौं खर्चेको पालिकाले सो बेला बजेटसमेत पारदर्शी नगरेको र उद्घाटन सत्रमै तामझाम गरी लाखौं रकम सकाएको आरोप तत्कालीन वडा अध्यक्ष सुदर्शन सिंह लगाउँछन्। डटपेन खरिदमा समेत कमिसन नगरसभाका लागि खरिद गरिएको डटपेनमा समेत कमिसनका लागि बढी मूल्य तिरिएको पाइएको छ। २०७८ असार ११ मा नगरसभाका लागि न्यू माता दि स्टोर्स जनकपुरबाट खरिद गरिएको २ सय ८० थान पाइलट पेन १ सय १० रुपैयाँका दरले किनिएको छ भने ०७८ असार २६ मा मायालु ट्रेडर्स जनकपुरबाट ३ सय थान पाइलट पेन १ सय ५७ रुपैयाँका दरले खरिद गरेको देखिन्छ। उक्त पाइलट पेनको बजार मूल्य अधिकतम १ सय १० रुपैयाँ रहेकोमा मायालु ट्रेर्डसबाट खरिद गरेको ३ सय थानलाई प्रतिथान ४७ रुपैयाँ बढीमा खरिद गरी १४ हजार १ सय २१ रुपैयाँ भुक्तानी गरिएको छ। जनकपुरधामस्थित विभिन्न सम्पदाहरूको ५ सय २८ थान फोटोसहितको जनकपुरधाम नामको पुस्तक छपाइ गरेबापत एलिएन्स प्रिन्टर एन्ड मिडिया प्रालिलाई ४ लाख ८३ हजार भुक्तानी गरिएको छ। पालिकाको बजेटबाट छापिएको सो किताबको वितरण कति जनालाई भयो त्यसको कुनै प्रमाण छैन। तर, किताबको कभर पेजमा कार्यालयको नाम राख्नुको साटो पूर्वनगरप्रमुख लालकिशोर साहका छोरा सुमित सबिता शेखरको नाम राखेर छापिएको छ। उक्त किताब हेर्दा सार्वजनिक निकायले प्रकाशन गरेको भन्दा पनि व्यक्तिगत प्रकाशन जस्तै देखिन्छ। जनकपुरको सबैभन्दा ठूलो समस्या नै लामखुट्टे र फोहोर रहेको छ। यहाँ आउने पर्यटक वा नवआगन्तुकहरू लामखुट्टेको प्रकोपका कारण आजिज हुन्छन्। लामखुट्टे नियन्त्रका लागि वर्षभरीमा दुई चार दिन नगरभरि स्प्रे गर्नुबाहेक उपमहानगरपालिकाले केही नगरेको जनगुनासो छ। तर, उपमहानगपालिकाको आर्थिक विवरणमा गत वर्षमा लामखुट्टे नियन्त्रणका लागि ४० लाख बजेट विनियोजन गरिएको र त्यसमध्ये २३ लाख २४ हजार २ सय २३ रुपैयाँ खर्चसमेत भइसकेको देखिन्छ। पूर्वनगरप्रमुख लालकिशोर साहको पालामा भएका खर्चहरू नियमसंगत र अव्यावहारिक रहेको स्वीकार्दै जनकपुरधाम उपमहानगरपालिकाका नवनिर्वाचित नगरप्रमुख मनोजकुमार साह आगामी दिनमा खर्चहरू पारदर्शी हुने दाबी गर्छन्। सबैको कार्यशैली फरक हुन्छ। मभन्दा अगाडि यो नगरपालिका कसरी चलेको थियो त्यो तपाईं हामी सबैलाई थाहा छ तर, अब मेरो कार्यकालमा सबै खर्चहरू पारदर्शी हुनेछन् र अनावश्यक खर्चमा कटौती गरिने वाचा गर्छु, नगरप्रमुख साहले भने।"
फेरि छाउगोठमै,"अछाम : साँफेबगर३ की २१ वर्षीया पार्वती बुढा रावतको ०७६ मंसिर १५ गते छाउपडी गोठमा ज्यान गयो। त्यो घटनापछि प्रहरी प्रशासन र जनप्रतिनिधिको रोहवरमा जिल्लाका छाउगोठ धमाधम भत्काइए। किशोरीमहिलाहरू महिनावारी (छाउ) भएका बेला घरमै बस्न थाले। तर, कोरोनाका कारण छाउगोठ भत्काउने काम करिब २ वर्ष रोकियो। त्यही समय जिल्लामा पुनः छाउ गोठ बन्न थाले। घरभित्र प्रवेश पाएका किशोरी तथा महिलाहरू फेरि छाउ गोठ फर्किन बाध्य छन्। साँफेबगर९ बुढाकोटकी रिजना कुँवर महिनावारी (छाउ) भएका बेला फेरि गोठमा बस्न थालेकी छिन्। एक वर्षअघि भने उनी घरमा नै बस्ने गर्थिन्। गाउँका अरू महिलाहरू गोठमा नै बस्ने गरेकाले आफूलाई पनि गोठमै बस्न जान घरका सदस्यले बाध्य पारेको गुनासो उनको छ। मेरो उमेरका सबै गोठमा बस्छन्। त्यसैकारण मेरा घरकाले पनि गोठमै बस भन्न थाले, उनले भनिन्, अहिले महिनावारी भएका बेला गोठमा बस्छु। घरका मान्छे सबै गोठमा बस्छन् तँलाई किन घरमा बस्नुपर्याे भन्छन्। चौरपाटी३ सोकटकी सुनिता साउदले समाज र घरपरिवारका कारण फेरि छाउगोठमा बस्नुपर्ने बाध्यता आइलागेको बताइन्। घर परिवारका मान्छेलाई सम्झाउन खोज्दा उल्टै गाली गर्छन्, उनले भनिन्, देवी देउताका मन्दिरहरूलाई घरबाट अलग्गै नराख्दासम्म यो समस्याको समाधान हुँदैन। त्यसैकारण बुढापाकाले मान्नु हुन्न। साँफेबगर९ बुढाकोटकी सिर्जना कुँवर किशोरी समूहकी अध्यक्ष हुन्। बुढाकोट माध्यमिक विद्यालय कक्षा १० मा अध्ययनरत कुँवर सामाजिक सुधारका विभिन्न क्रियाकलापमा सक्रिय छिन्। तर, उनी आफैं भने महिनावारी (छाउ) भएका बेला घरमा बस्न पाउँदिनन्। कुँवरको घरमा ९० वर्षकी हजुरआमा छिन्। वृद्धा हजुरआमाले देवता रिसाउँछन् भनेर छाउ भएका बेला उनलाई गोठमै पठाउने गरेकी छिन्। छाउ भएका बेला घरमा बस्ने कि नबस्ने भनेर परिवारका सदस्यसँग जहिल्यै झगडा हुने गरेको कुँवरले बताइन्। भनिन्, घरमा बुबाआमाले त केही भन्नुहुन्न। तर, हजुरआमाले घरमा बस्न दिनुहुन्न। देउता रिसाउने डर सबैको दिमागमा परेको छ। बुढाकोट गाउँमा मात्रै ५१ वटा छाउगोठ (छाउ भएका महिला बस्ने ससाना गोठ) छन्। कोरोना महामारी कम भएपछि भत्किएका गोठ पुनःनिर्माण भए। प्रशासनले पनि अनुगमन गरेन। बुढाकोट माविका प्रधानाध्यापक चक्रबहादुर कुँवरको घरमै छाउगोठ बनाइएको छ। शौचालयको माथि गोठ बनाइएको छ। सडक छेउमै उनको घर छ। घरभन्दा अलि पर शौचालयसँगै छाउगोठ छ। महिनावारी भएका बेला बुढाकोट विद्यालयका छात्राहरूसमेत त्यहीँ गोठमा बास बस्ने गरेको स्थानीय बताउँछन्। सडकबाटै देखिने त्यो छाउगोठ भत्काउनेतिर भने जनप्रतिनिधि र समाजका अगुवाको ध्यान छैन। छाउगोठ मुक्त घोषणा भए पनि केही अझै छन्। यसका लागि फेरि हटाउने अभियान सञ्चालन गर्नुपर्ने देखिएको छ। यहाँ मानसिकताबाट छाउगोठ हट्न सकेको छैन। चेतना विकास गर्न गाउँपालिकाले विभिन्न कार्यक्रमहरू सञ्चालन गर्ने तयारी गरेको छ। डम्बर बिसी, अध्यक्ष, तुर्माखाँद गाउँपालिका भर्खरै स्थानीय तहको निर्वाचन सकियो। अब कार्यक्रम बनाउँदैछौं। सबैसँग समन्वय गरेर छिट्टै नै छाउगोठको अनुगमन गर्ने तयारीमा छौं। नारायण डाँगी, प्रमुख, जिल्ला प्रहरी कार्यालय अछाम विगतमा गोठ भत्काए पनि निगरानी र अनुगमनको अभावमा पुनः ब्युँतिए। कोरोनाका कारण छाउगोठ भत्काउने अभियान रोकियो। अहिले त भत्काएका गोठ धमाधम निर्माण भइसकेका छन्। शौचालयलाई समेत छाउगोठ बनाइएको छ। पशुपति कुँवर,अभियान्ता महिनावारी भएका बेलामा विद्यालय जाँदा पनि नियमित बाटोबाट हिँड्न नपाइने स्थानीय कृष्णा कुँवरले बताइन्। उनले भनिन्, बाटोमा देवताको मन्दिर रहेको रूख छ। त्यसैले लामोबाटो भएर जानुपर्छ। महिनावारी भएको बेला त्यो बाटो नहिँड्नु भनेर शिक्षकहरूले नै भन्ने गरेको कृष्णाले बताइन्। ०७६ पुस महिनादेखि फागुनको पहिलो सातासम्म छाउगोठ भत्काउने अभियानले निकै तीव्रता पाएको थियो। कोरोनाले रोकियो गोठ भत्काउने अभियानमा फेरि कसैको पनि चासो देखिएन। छाउगोठ भत्काउन पुगेका जनप्रतिनिधि, प्रहरी र अगुवाहरू अपशब्द प्रयोग गरिएका गाली खानुपरेको तीतो अनुभव सुनाउँछन्। छोउगोठ भत्काउने क्रममा स्थानीयले जनप्रतिनिधिलाई लखेटेको, प्रहरीलाई कुटेको, जनप्रनिधिले खानुपरेको गाली कुराले पनि यस अभियान प्रतिचासो नभएको हो कि भन्ने देखाउँछ। साँफेबगर१३ बाब्लाकी पूर्ववडासदस्य हेमा नागरीले छाउगोठ भत्काउँदा स्थानीयले आफूलाई समेत लठ्ठीले हिर्काएको बताइन्। भनिन्, जरा गाडेर बनेको छाउपडी कुप्रथालाई हटाउन सजिलो छैन, हामीले निकै गाली खायौ, कुट्नसमेत आए, गाउँमै बस्न असजिलो भयो। महिनावारी भएको बेला छाउगोठमा बस्नेहरूलाई सरकारी सेवा सुविधा रोक्ने घोषणा स्थानीय सरकारले गरेका थिए। वडाका सिफारिसदेखि लिएर अन्य सेवा लिन आउनेलाई छाउगोठ भएनभएको बारेमा सोध्ने गरेको र छाउगोठ भएमा सिफारिसलगायत अन्य सेवाहरू रोक्ने गरेको सदस्य नागरीले बताइन्। भनिन्, बाब्लाका केही टोलमा छाउपडी गोठ फेरि बनिसकेका छन्। छाउगोठ भत्काउने अभियानलाई पुनः सञ्चालन गर्न जरुरी छ। अछामका विभिन्न स्थानमा पुनः बनाइएका छाउगोठहरु। तस्बिर : गीता कुँवर साँफेबगर नगरपालिकाका महिला बालबालिका तथा ज्येष्ठ नागरिक शाखाका प्रमुख अनिता जोशीले जनचेतनामूलक थुप्रै क्रियाकलापहरू सञ्चालन गरिए पनि छाउगोठ पुनर्निर्माण भइरहेको बताइन्। पहिलेभन्दा केही परिवर्तन भए पनि छाउपडी प्रथा पूर्णरूपमा नियन्त्रण हुन नसकेको उनले बताइन्। भनिन्, मुलुकी अपराध संहिताले नै निषेध गरेको छाउपडी भने रोकिएको छैन। बरु, गोठ भत्काउने अभियान सेलायो, नयाँ गोठ भने धमाधम बन्दै छन्। छाउगोठ भत्काएपछि फेरि निगरानी र अनुगमन हुन सकेन। विगतमा गोठ भत्काए पनि निगरानी र अनुगमनको अभावमा पुनः छाउगोठ ब्युतिन थालेको अभियान्ता पशुपति कुँवरले बताइन्। गाउँमा फेरि छाउगोठ बनेका छन्, उनले भनिन्, कोरोनाका कारण छाउगोठ भत्काउने अभियान रोकियो। अहिले त भत्काएका गोठ धमाधम निर्माण भइसकेका छन्। शौचालयलाई समेत छाउगोठ बनाइएको छ। छाउगोठ भत्काउने कामसँग सँगै कानुनी र मानसिक परामर्शको आवश्यक रहेको उनले बताइन्। साँफेबगर नगरपालिकाका नवनिर्वाचित नगर प्रमुख राजेन्द्रबहादुर कुँवरले छाउगोठको अनुगमन गर्ने बताए। उनले भने, सबै पक्षको सहभागितामा छाउगोठ अनुगमन गर्नेछौं। छाउपडी कुप्रथा विकासको बाधक हो। साँफेबगरलाई समृद्ध र सुन्दर बनाउन भौतिक पूर्वाधारले मात्र हुँदैन। यस्ता कूरीति अन्त्यका योजनाबद्ध तरिकाले लाग्ने तयारी गरेका छौं। जिल्लालाई छाउगोठ मुक्त घोषणा गर्ने गरी तयारी थाले पनि कोरोनाले ठप्प भयो। १० पालिका रहेका अछाममा ५ वटा पालिका मात्र छाउगोठ मुक्त घोषणा भए। कमलबजार नगरपालिका, ढकारी गाउँपालिका, तुर्माखाद गाउँपालिका, बान्नीगढी जयगढ गाउँपालिका, मंगलसेन नगरपालिका छाउगोठ मुक्त घोषणा भए। बाँकी ५ पालिका घोषणा हुन सकेका छैनन्। कोरोनाका कारण यो अभियान ओझेलमा पर्याे। त्यसपछि भने निरन्तरता पाउन सकेन। कोरोनाको संक्रमण सकिएपछि लामो समयसम्म रोकिएका जिल्लामा राजनीतिक दलहरूको जिल्ला अधिवेशनमा सबै व्यस्त भए। त्यसपश्चात् स्थानीय तहको निर्वाचन सम्पन्न भयो। स्थानीय तहको निर्वाचनमा राजनीतिक दलहरूले घोषणा पत्रमा समेटे पनि प्राथमिकतामा पारेनन्। कसैकसैको घोषणापत्रमा मात्र दुई लाइन छाउगोठ मुक्त बनाउन अभियान चलाउने भनेर मात्र लेखिएको देखियो। उनीहरूले सडक, खानेपानी, भौतिक पूर्वाधार शिक्षा रोजगारलाई बढी उच्च प्राथमिकतामा राखे। तुर्माखाँद गाउँपालिका अध्यक्ष डम्बर बिसीले छाउगोठ मुक्त घोषणा भए पनि केही गोठ रहेको भन्दै यसका लागि फेरि सशक्त अभियान सञ्चालन गर्ने बताए। भने, केही समस्या देखिएको छ। मानसिकताबाट छोउगोठ हट्न सकेको छैन। यसका लागि विभिन्न कार्यक्रमहरू सञ्चालन गर्ने तयारी छ। अछाममा विगतमा गैरसरकारी संस्थाहरूले यससम्बन्धी थुपै कार्यक्रमहरू गरे। छाउपडीको विषयलाई लिएर मात्र विभिन्न परियोजनामार्फत गतिविधिहरू सञ्चालन गरे। अहिले गैरसरकारी संस्थाहरूसँग छुट्टै कार्यक्रमहरू नभएको तर यो विषयलाई समेट्ने गरेको वाक नेपालका अध्यक्ष बलबहादुर केसीले बताए। भने, पहिले जस्तो कार्यक्रमहरू छैनन् अहिले, विभिन्न सामाजिक विषयहरूमा भने छाउपडी कुप्रथालाई समेट्ने गरेका छौं। जिल्लामा विगतभन्दा अहिले ७० प्रतिशत परिवर्तन भएको केसी दाबी गर्छन्। अझै छाउगोठ मुक्त बनाउने अभियान सञ्चालन गर्न जनप्रतिनिधि, प्रशासन र समाजका अगुवाहरूले निरन्तर लागिरहन आवश्यक रहेको उनले बताए। ०७३ सालमा महिला तथा बालबालिका कार्यालयले छाउगोठ अवस्था विश्लेषणसबन्धी घरधुरी सर्वेक्षण गरेको थियो। सर्वेक्षणबाट जिल्लामा ३२ हजार ६ सय ६ गोठ रहेको थाहा हुन आएको थियो। पार्वतीको छाउगोठमा मृत्यु भएपछि चलेको अभियानका क्रममा जिल्लामा हालसम्म ६ हजार ८ सय ५५ गोठ भत्काएको तथ्यांक प्रशासनसँग छ। पहिलो चरणमा प्रहरीले ४ हजार ९ सय २४, स्थानीय तहले १ हजार १ सय ३७ र दोस्रोचरणमा ७ सय ९४ गोठ भत्काइएको हो। सबैभन्दा बढी चौरपाटी गाउँपालिकामा १ हजार २ सय ६४ गोठ र सबैभन्दा कम कमलबजार नगरपालिकामा २ सय ८० गोठ भत्काइएको छ। त्यसैगरी साँफेबगर नगरपालिकामा ९ सय ९८, बान्नीगढी जयगढ गाउँपालिकामा ८ सय २१, ढकारी गाउँपालिकामा ७ सय ९३, पञ्चदेवल विनायक नगरपालिकामा ६ सय ६३, मंगलसेन नगरपालिकामा ५ सय ९४, मेल्लेख गाउँपालिकामा ५ सय ७८, तुर्माखाँद गाउँपालिकामा ४ सय ८९ र रामारोशन गाउँपालिमा ४ सय ५ गोठ भत्काइएको प्रशासनले जनाएको छ। जिल्ला प्रहरी प्रमुख डीएसपी नारायण डागी सबैसँग समन्वय गरेर छिट्टै नै अनुगमन गर्ने बताए। उनले भने, छलफल गर्दै छौ, भर्खरै स्थानीय तहको निर्वाचन सकियो, अब कार्यक्रम बनाउँदैछौ, सबैसँग समन्वय गरेर छिट्टै नै छाउगोठको अनुगमन गर्ने तयारीमा छौं। छाउपडी कुप्रथाको बढी प्रभाव रहेको अछाममा हालसम्म कतिले छाउगोठमा ज्यान गुमाए भन्ने कुराको आधिकारिक तथ्यांक कसैसँग छैन। पछिल्लो डेढ दशकको अवधिमा मात्रै साँफेबगरकी पार्वती बुढा रावत, तुर्माखादकी पार्वती बुढा र गौरी बुढा, गाज्राकी रोशनी तिरुवालगायत १४ जनाभन्दा बढीले छाउगोठमा सुतेको बेला विभिन्न कारणले ज्यान गुमाएका छन्। यसमध्ये सर्पको डसाइबाट दुई जनाको, केहीको गोठमा बालेको आगोको धुवाबाट निस्सासिएर र केहीको कठ्याङ्ग्रिएर ज्यान गएको छ। केहीको मृत्युको कारण खुलेको छैन। सर्वोच्च अदालतले २०६२ वैशाख १९ मा एक महिनाभित्र छाउपडी प्रथालाई कूरीति घोषणा गरी तीन महिनाभित्र निर्देशिका बनाई लागू गर्न सरकारलाई निर्देशनात्मक आदेश दिएको थियो। तत्कालीन सरकारले २०६३ वैशाख २६ गतेको निर्णयले छाउपडी प्रथालाई कूरीति घोषणा गर्यो। त्यसको झन्डै वर्ष दिनपछि महिला, बालबालिका तथा समाज कल्याण मन्त्रालयले छाउपडी प्रथा उन्मूलन निर्देशिका, २०६४ जारी गर्यो। २०७५ साल भदौ १ गतेदेखि लागू हुने गरी २०७४ असोजमा जारी भएको मुलुकी अपराध (संहिता) ऐन, २०७४ ले स्पष्ट रूपमा भनेको छः महिलाको रजस्वला वा सुत्केरीको अवस्थामा छाउपडीमा राख्न वा त्यस्तै अन्य कुनै किसिमको भेदभाव, छुवाछूत वा अमानवीय व्यवहार गर्नु वा गराउनु हुँदैन। यस्तो कसुर गर्ने व्यक्तिलाई तीन मनिासम्म कैद वा ३ हजार रुपैयाँसम्म जरिवाना वा दुवै सजाय हुनसक्ने र कसुर गर्ने व्यक्ति राष्ट्रसेवक भएमा थप तीन महिनासम्म कैद सजाय हुने कानुनी व्यवस्था छ।"
कोरोना भाइरस : अझै सतर्क बनौं,"कोभिड१९ को विश्वव्यापी लहर कम भए पनि छिमेकी भारतमा संक्रमण दर तीव्र रूपमा बढेको छ। त्यसको सोझो असर नेपालमा पनि परेको छ। पछिल्लो साता नेपालमा पनि कोभिडको नयाँ संक्रमण छोप्दै छोप्दै गएको छ। साउन १ गतेदेखि ९ गतेसम्म कोभिड संक्रमणबाट मृत्यु भएकाको संख्या पाँच जना पुगिसक्यो। संक्रमित ३ हजार ५ सय ३४ जना पुगेका छन्। एकै दिन सोमबार देशभर ५ सय ६८ जना संक्रमित भेटिनुले यसको दरको तीव्रतालाई संकेत गरेको छ। संक्रमितमध्ये पनि केही नयाँ छन् र केही पहिला संक्रमित भइसकेका, खोप लगाइसकेका पनि छन्। संक्रमणबाट मृतकको संख्या अब ११ हजार ९ सय ५७ भइसकेको छ। जसै संक्रमण दर उकालो लाग्न थालेको छ, अब निगरानी बढाउन जरुरी भइसकेको छ। स्वास्थ्यका मापदण्ड पालनामा कडाइ गर्नुपर्ने भएको छ। नेपालले कोभिडको पहिलो लहर आउनुअघि जुन सतर्कता अपनाउनुपर्ने थियो, त्यतिबेला निकै लापरबाही गर्यो। नेपालीलाई केही पनि हुन्न जसरी कानमा तेल हालेर सरकार र नागरिक दुवै बसे। तर कोभिड आइछाड्यो र दसौं हजार नेपालीको ज्यान लियो। हङकङ लगेर स्वाब परीक्षण गर्नुपर्ने अवस्थाको अन्त्य गर्दै सरकारले दर्जनौं परीक्षणस्थल निर्माण यसबीचमा गरेको छ। स्वास्थ्य संस्थाहरूमा भेन्टिलेटर र आईसीयूको व्यवस्था पनि भएको छ। तर भाइरसको संक्रमण भनेको यस्तो चिज हो, जसको सर्ने प्रक्रिया निकै छिटो हुन्छ र सयौं हजारौं व्यक्ति एकैपटक संक्रमित हुन सक्छन्। एकैचोटि त्यतिका धेरै व्यक्ति संक्रमित हुने हो भने नेपालका कहीँका अस्पतालले पनि धान्दैनन्। त्यसैले सबैभन्दा पहिलो उपाय भनेकै संक्रमणबाट बच्न हरतरहको प्रयास गर्नु हो। स्वास्थ्यको मापदण्ड पालना गर्नु हो। हात राम्ररी बेलाबेला धोइरहनु, मास्क लगाइरहनु हो। त्यसो त धेरै नेपालीले खोप पनि पाइसकेका छन्। खोप लगाउने क्रम जारी पनि छ। हेलचेक्र्याइँ भइसक्यो कि लगाउनुपर्ने खोप नलगाई नलगाई थन्क्याएर राखेर त्यसको म्याद सकियो। सरकारीतर्फको लापरबाही त्यस्तो छ भने नागरिकहरू अब कोभिड हरायो, आउँदैन भनेर ढुक्कले र फुक्काफाल भएर हिँडिरहेका छन्। संक्रमणको दर सबैभन्दा बढी सहरी क्षेत्रमा देखिएको छ। हुन पनि सहरी क्षेत्र भनेको धेरै भीडभाड हुने र धेरै गतिविधि हुने ठाउँ हो। जहाँ जोखिम धेरै छ, सतर्कता पनि त्यहीं बढी आवश्यक छ। अहिले देखिएको कोभिडको भेटियन्ट बीए ५ भेटियन्ट हो, जुन अघिल्ला प्रजातिहरूभन्दा तीव्रतर रूपमा फैलने खालेको भएको विज्ञहरूले बताइसकेका छन्। तुलनात्मक रूपमा मुलुकभर उपचारको पूर्वाधार धेरै बलियो भइसकेको छ। मुलुकभर आठ सय आईसीयू छन्। १ हजार २७ भेन्टिलेटर छन्। १ सय ३२ अक्सिजन प्लान्ट छन्। अक्सिजन सिलिन्डरको संख्या १५ हजार छ। हो, पहिलो चरणको महामारीमा जस्तो अप्ठेरो आइनपर्ला तर, महामारीको जोखिम खेलाँची गर्ने विषय होइन। तीव्रतर रूपमा फैलियो भने यिनै पूर्वाधार अपर्याप्त भइदिन सक्छ। जानाजानै जोखिम निम्त्याउनु मूर्खता हुन्छ। वास्तवमा संक्रमण रोक्ने र स्वस्थ रहन राज्यभन्दा धेरै नागरिक बढी जिम्मेवार हुनुपर्छ। भीडभाडमा नजाने, मान्छेमात्रै थुपार्ने गतिविधि नगर्ने, मास्कको अनिवार्य प्रयोग गर्ने र साबुनपानीले हात धोइरहने काम व्यक्तिव्यक्तिले गर्न जरुरी छ। संक्रमणको सञ्जाल तोड्न सक्दा मात्रै यसबाट धेरैजनालाई बचाउन सकिन्छ। सामाजिक दूरी कायम गर्ने र संक्रमणको जालो फैलन नदिन सरकारले मापदण्ड जुन बनाएको छ, त्यसको पालनामा नागरिकहरू नै सबैभन्दा धेरै सचेत र जिम्मेवार हुनुपर्छ।"
प्रतिनिधिसभा र प्रदेशसभाको निर्वाचन मंसिर ४ गते हुने संकेत,"काठमाडौं : निर्वाचन आयोगका प्रमुख निर्वाचन आयुक्त दिनेश थपलियाले प्रतिनिधिसभा एवं प्रदेशसभाको निर्वाचन मंसिर ४ गते हुने संकेत गरेका छन्। मंगलबार आयोगले आयोजना गरेको पत्रकार सम्मेलनमा उनले मन्त्रिपरिषद बैठकले मंसिर ४ गते निर्वाचन घोषणा गरे आश्चर्य नहुने बताए। 'अबको मन्त्रिपरिषद् बैठकले मंसिर ४ को मिति घोषणा गरे आश्चर्य हुने छैन, उनले भने। उनले आम निर्वाचनमा खर्च बढ्ने आँकलन गरे। उनले स्थानीय तह निर्वाचनमा दुई करोड मतपत्र छापेको बताउँदै आगामी निर्वाचनमा ८ करोड मतपत्र छाप्नुपर्ने बताए।"
माओवादी सांसदद्वयको प्रश्न आइपीएसअन्तर्गतको सम्मेलनमा सहभागी हुन प्रधानसेनापतिलाई किन पठाइयो?,"काठमाडौं : माओवादी केन्द्रका दुई सांसदले प्रधानसेनापति प्रभुराम शर्माको अष्ट्रेलिया भ्रमणप्रति आपत्ति जनाएका छन्। मंगलबार प्रतिनिधिसभाको बैठकमा माओवादी सांसद्वय अन्जना विसङ्खे र अमृता थापा मगरले आपत्ति जनाएका हुन्। अष्ट्रेलियाको सिड्नीमा भइरहेको सेनापतिहरुको सम्मेलन हिन्द प्रशान्त महासागर रणनीतिअन्तर्गत रहेको र अमेरिकाले रुसचीन र उत्तर कोरियाविरुद्ध आयोजना गरेको भन्दै प्रधानसेनापतिको सहभागिता आपत्तिजनक रहेको उनीहरुले बताएका हुन्। सांसद विसङ्खेले प्रधानसेनापतिलाई आइपीएसको सम्मेलनमा कुन हैसियतमा पठाएको भन्दै जवाफ मागेकी छन्। 'आइपीएसको अन्तर्राष्ट्रिय सम्मेलन अष्ट्रेलियाको मेलवर्नमा सुरु भइरहेको छ। नेपाल आइपीएसको अंग होइन भनेर एमसीसी संसदबाट पारित गराउँदा यसैसँग १२ बुँदे घोषणा पारित गराइएको थियो। जसमा एमसीसी आइपीएसको अंग हु्नेछैन भनेर उल्लेख गरिएको थियो। यो निर्णयलाई लत्याएर सरकारले प्रधानसेनापतिलाई आइपीएसको सम्मेलनमा कुन हैसियतमा सहभागिता हुन पठायो? यसको जवाफ सभामुखमार्फत् सरकारसँग जोडदार माग गर्दछु,' उनले भनिन्। नेपाल असंलग्न परराष्ट्र नीति तथा पञ्चशील सिद्धान्तमा निरन्तर अगाडि बढिरहेको भन्दै उनले थपिन्, 'हामी कुनै राष्ट्रसँग न कुनै हस्तक्षेप रुचाउँछौं, न कुनै दुश्मनी। उक्त नीतिविपरित सरकार एक कदम पनि अगाडि बढ्न मिल्दैन। यदि यो नीतिको बेवास्ता गर्न थालियो भने नेपालको राष्ट्रिय स्वाभिमान र स्वतन्त्रता विखण्डित हुनेछ।' त्यस्तै सांसद थापाले प्रधानसेनापतिको भ्रमण संविधानको मर्मविपरित रहेको बताइन्। 'अष्ट्रेलियामा भइरहेको कार्यक्रम रुसचीन र उत्तर कोरियाविरुद्ध अमेरिकाले हिन्द प्रशान्त महासागर रणनीतिअन्तर्गत सेनापतिहरुको सम्मेलन रहेको कुरा साँचो हो भने हाम्रो संविधानको मर्मविरुद्ध हुनेछ। उक्त कुरा सच्याउन सरकारको गम्भीर ध्यानाकर्ष गराउन चाहन्छु,' उनले भनिन्। प्रधानसेनापति शर्मा गत शनिबार अष्ट्रेलिया भ्रमणमा गएका हुन्। साउन ९ देखि ११ गतेसम्म सिड्नीमा आयोजना हुने सुरक्षा सम्मेलनमा सहभागी हुनका लागि मन्त्रिपरिषद्को गत असार ३१ गते बसेको बैठकले स्वीकृति दिएको थियो। नेपाली सेनाले विसं २०५६ सालदेखि उक्त सम्मेलनमा नियमित सहभागी हुँदै आएको दाबी गरेको छ। 'एसिया प्रशान्त क्षेत्रमा अवस्थित राष्ट्रका सेना प्रमुखहरुको उपस्थितिमा विद्यमान अन्तर्राष्ट्रिय सुरक्षा एवं आपसी सहयोगका पक्षहरुलाई समेटी विविध सुरक्षाका विषयहरुमा छलफल हुनुका साथै सहभागी राष्ट्रका सेना प्रमुखहरुबीच अन्तर्राष्ट्रिय सुरक्षा वातावरण, प्रविधि, रणनीतिक सोच लगायतका समसामयिक विषयहरुमा छलफल, अन्तरक्रिया तथा विचार आदानप्रदान हुनेछन्,' जनसम्पर्क तथा सूचना निर्देशननालय जंगी अड्डाले विज्ञप्ति जारी गर्दै भनेको छ।"
गंगा चौधरीको प्रश्न : निर्मलाको हत्या भएको ४ वर्ष बित्दा पनि किन हत्यारा सार्वजनिक गरिएन?,"काठमाडौं : प्रतिनिधि सभाको मंगलबार बसेको बैठकमा नेकपा एमालेकी संसद गंगा चौधरीले निर्मला पन्थको बलात्कारपछि हत्या भएको ४ वर्ष सम्म पनि सरकारले अपराधी खोज्न नसकेको आरोप लगाएकी छन्। सांसद चौधरीले सरकारले हत्यारा सार्वजनिक नगरेकोले हत्यारा फेला पारेको कुरा नै शंकास्पद भएको उल्लेख गरेकी छन्। उनले भनिन्, 'आज निर्मला पन्थको हत्या भएको ठिक ४ वर्ष भयो। पहिला यो सदनमा चर्कोचर्को आवाज गुन्जिन्थ्यो तर आज म त्यो आवाज खोजिरहेकी छु। के साँच्चिकै निर्मलाको हत्यारा पत्ता लागेकै हो?' उनले यदी हत्यारा समातिएकै हो भने कुन कारागारमा राखिएको र अहिलेसम्म किन सार्वजनिक नगरेको भन्दै सरकारलाई प्रश्न तेर्स्याएकी छन्। शीर्ष नेताहरुमा लेन्डुप दोर्जेको झल्को उनले हाम्रा शीर्ष नेताहरुमा सिकिम्मका नेता लेन्डुप दोर्जेको झल्को देखिने पनि बताइन्। उनले भनिन्, 'मेरो दृष्टि भ्रम हो या सबैले यस्तै झझल्को देखिरहेका छन् । सम्माननीय सभामुखको आशनको दाहिनेतिर बस्ने सबैको अनुहारले लेन्डुप दोर्जेको याद दिलाएको छ।' लेन्डुप दोर्जेलाई तत्कालीन भारतीय प्रम इन्दिरा गान्धीले सिकिम्म भारतमा नगाभुनजेल रातो कार्पेट औच्छ्याएर स्वागत गर्ने बताउँदै उनले हाम्रा नेताहरुको हालत पनि त्यस्तै भएको बताइन्।"
"चलचित्र विकास बोर्डको अध्यक्षमा भुवन केसी नियुक्त, यस्ता छन् मन्त्रिपरिषद् निर्णयहरु",काठमाडौं : सरकारले चलचित्र विकास बोर्डको अध्यक्षमा अभिनेता भुवन केसीलाई नियुक्त गरेको छ। सोमबार साँझ बसेको मन्त्रिपरिषद् बैठकले केसीलाई नियुक्त गरेको सञ्चार तथा सूचना प्रविधिमन्त्री ज्ञानेन्द्रबहादुर कार्कीले बताएका छन्। त्यस्तै नेपाली मूलका पोलिस नागरिक डा बोधराज सुवेदीलाई पोल्याण्डको वार्सा क्षेत्रभरि कार्यक्षेत्र तोकी नेपालको अवैतानिक वाणिज्यदूत नियुक्त गरेको छ। सहीद गंगाला राष्ट्रिय हृदय केन्द्रको सदस्य पदमा डा प्रकाशराज रेग्मी र डा नविन चन्द्र गौतमलाई मनोनयन गर्ने निर्णय गरेको मन्त्री कार्कीले बताए। त्यस्तै सरकारले स्विट्जरल्यान्ड सरकारबाट प्राप्त हुने ९५ करोड रुपैयाँ बराबरको अनुदान सहायता रकम स्वीकृत गर्ने निर्णय गरेको छ। बैठकले सबैको दीगो खानेपानी तथा सरसफाई आयोजनाका लागि युरोपियन युनियनबाट प्राप्त हुने एक अर्ब ३७ करोड रुपैयाँ अनुदान सहायतासमेत स्वीकृत गरेको मन्त्री कार्कीले बताए। त्यस्तै राष्ट्रिय जनस्वास्थ्य समितिको सदस्यमा राप्ती स्वास्थ्य विज्ञान प्रतिष्ठानका उपकुलपतिलाई मनोनयन गर्ने निर्णय गरेको छ।
मास्क प्रयोग गर्न सांसदलाई सभामुख सापकोटाको आग्रह,"काठमाडौं : एमालेका सांसदले कोरोना संक्रमण बढेको भन्दै सरकारको ध्यानाकर्षण गराएपछि सभामुख अग्नि सापकोटाले सांसदहरुलाई अनिवार्य मास्क लगाउन आग्रह गरेका छन् । मंगलबार प्रतिनिधि सभा बैठकमा सापकोटाले कोरोना भाइरसको संक्रमण बढेकाले सांसदहरुलाई मास्क लगाउन आग्रह गरेका हुन् । सभामुख सापकोटाले भने, माननीय सदस्यहरु, कोभिड १९ को संक्रमण दर लगातार बढ्दै गइरहेको माननीय सदस्यहरुलाई विदितै छ। तसर्थ संसदका बैठकमा उपस्थित हुँदा आवश्यक सतर्कता अपनाउन र मास्क प्रयोग गर्नुहुन म आग्रह गर्छु। बैठकमा अधिकांश सांसदले मास्क लगाएका थिएनन्। बैठकमा विशेष समय लिँदै सांसद योगेश भट्टराईले मंकीपक्स, हैजा र कोरोना भाइरस संक्रमणको विषयमा नेपाल सरकार गम्भीर नभएको भन्दै ध्यानाकर्षण गराएका थिए। मंकीपक्सलाई लिएर विश्व स्वास्थ्य संगठन (डब्लूएचओ)ले संसारभर स्वास्थ्य आपत्काल घोषणा गरेको तर नेपालमा मंकीपक्स र बढ्दै गएको कोरोना संक्रमणका बारेमा रोकथामको पूर्वतयारी समेत नभएकाले सरकारको ध्यानाकर्षण गराउँदै संसदलाई जानकारी गराउन माग गरेका थिए।"
"स्थानीय निर्वाचनमा सीके राउत र रेशम चौधरीको पार्टीले कति मत पाए?, १० पार्टीको विवरणसहित",काठमाडौं : स्थानीय तह निर्वाचनमा सबैभन्दा धेरे मत नेपाली कांग्रेसले ल्याएको छ। निर्वाचन आयोगले मंगलबार सार्वजनिक गरेको मतपरिणामअनुसार कांग्रेसले ३९ लाख ५६ हजार १९३ मत ल्याएको छ। यो खसेको कूल मतको ३४२८ प्रतिशत हो। त्यस्तै दोस्रोमा नेकपा एमालेले ३८ लाख ११ हजार ६०२ मत ल्याएको छ। यो कूल खसेको मतको ३३०३ मत हो। त्यस्तै तेस्रोमा माओवादीले १५ लाख ३ हजार २४७ मत ल्याएको छ भने चौथोमा जनता समाजवादी पार्टीले ५ लाख ७७ हजार ३८० मत ल्याएको छ। माधव कुमार नेपाल नेतृत्वको नेकपा एकीकृत समाजवादीले ४ लाख २२ हजार ७३७ मत ल्याएको छ। त्यस्ते राष्ट्रिय प्रजातन्त्र पार्टीले ३ लाख ६४ हजार १६० मत ल्याउँदा महन्थ ठाकुर नेतृत्वको लोकतान्त्रिक समाजवादी पार्टीले २ लाख ४४ हजार ८८२ मत ल्याएको छ। सीके राउत नेतृत्वको जनमत पार्टीले १ लाख १५ हजार ३५ मत ल्याएको छ। यो कूल खसेको मतको १ प्रतिशत हो। त्यस्तै नेपाल मजदुर किसान पार्टीले ४८ हजार ६०६ मत ल्याउँदा राष्ट्रिय जनमोर्चाले ४० हजार ४९१ मत ल्याएको छ। रेशम चौधरी नेतृत्वको नागरिक उन्मुक्ति पार्टीले ३१ हजार ३९ मत ल्याएको छ।
मंकीपक्स रोगको बारेमा सरकार गम्भीर नभएको भन्दै एमालेले गरायो ध्यानाकर्षण,"काठमाडौं : नेकपा एमालेले नेपाल सरकार मंकीपक्स रोगको बारेमा गम्भीर नभएको भन्दै ध्यानाकर्षण गराएको छ। प्रतिनिधि सभाको आजको बैठकमा एमाले सचिव एवम् सांसद योगेश भट्टराईले विश्व स्वास्थ्य संगठन (डब्लूएचओ)ले संसारभर स्वास्थ्य आपत्काल घोषणा गरेपनि नेपालमा रोकथामका लागि कुनै पूर्व तयारी नगरेको भन्दै ध्यानाकर्षण गराएका हुन्। ब्लूएचओले एलर्ट जारी गरेपनि नेपाल सरकार निद्राको अवस्थामा रहेको आरोप लगाएका छन्। नेपाल सरकार मौन बसिरहेको छ, निद्राको अवस्थामा छ, डब्लूएचओले असाध्यै एलर्ट जारी गरिसकेको छ, विश्व स्वास्थ्य संकटकालको घोषणा गरेको छ तर हाम्रो सीमानामा साइन बोर्ड राखेको छैन, नेपालको एयरपोर्टमा सचेतनाको साइन बोर्ड राखेको छैन, नेपालका सञ्चारमाध्यमबाट नेपाल सरकारले कुनै विज्ञापन सूचना सार्वजनिक गरेको छैन। खुला सीमाना छ भारतमा मंकीपक्स देखिसकेकाले अवस्थामा भयानक अवस्थाबाट हामी टाढा छैनौं। उनले थपे, सीमानामा कडाई गर्नुपर्यो, सचेतना गर्नुपर्यो, टेस्टिङ स्टेशन स्थापना गर्नुपर्यो। भट्टराईले भारतमा संक्रमण देखिएकाले नेपाल पनि जोखिममा पर्ने भएकाले पूर्व तयारी र पूर्व सतर्कता अपनाउनुपर्ने बताए। उनले काठमाडौं उपत्यकामा ३४ जना हैजाका बिरामी पुष्टि भएपनि सरकारले कुनै चासो नदेखाएको बताए। समुदायस्तरमा पनि हैजा फैलिसक्दा पनि डब्लूएचओको मापदण्ड अनुसार कुनै काम नगरेको भन्दै ध्यानाकर्षण गराए । भट्टराईले समुदायस्तरमा महामारी फैलिसक्दा पनि सरकारले संसदमा जानकारी नगराएकोप्रति रोष प्रकट गरेका छन्। उनले नेपाल सरकारले पिउने पानी र खानेपानी गुणस्तर भए नभएको परीक्षण गराउन आग्रह गरे। उनले मंकीपक्स, हैजा र कोरोना भाइरस संक्रमणको विषयमा संसद्लाई जानकारी गराउन समेत ध्यानाकर्षण गराए। विश्व स्वास्थ्य संगठन (डब्लूएचओ)को इमर्जेन्सी कमिटीको बैठकले स्वास्थ्य आपत्काल घोषणा गर्ने निर्णय गरेको थियो। डब्लूएचओले संसारभर स्वास्थ्य आपत्काल घोषणा गरेको यो तेस्रो पटक हो। कोरोना भाइरसको महामारीमा दुई वर्षअघि स्वास्थ्य आपत्काल घोषणा गरिएको थियो। त्यसअघि पोलिओको महामारी फैलिँदा पनि डब्लूएचओले स्वास्थ्य आपत्काल घोषणा गरेको थियो। डब्लूएचओले मंकीपक्स संसारका सबै क्षेत्रमा फैलिएको जनाएको छ।"
माओवादी अध्यक्ष प्रचण्ड जापान भ्रमणमा जाँदै,काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्ड' जापान भ्रमण जाने भएका छन्। नेपाली जनप्रगतिशील मञ्चको कार्यक्रममा सहभागी हुन उनी जापान जान लागेका हुन्। उनका स्वकीय सचिव रमेश मल्लका अनुसार प्रचण्ड साउन २१ गते जापान राजधानी टोकियो जाने कार्यक्रम छ। प्रचण्डको राजनीतिक भेटघाटबारे भने केही खुलाइएको छैन। प्रचण्ड हालसालै भारत भ्रमण गरेका थिए।
स्थानीय तह निर्वाचनमा ५ अर्ब चार करोड खर्च,"काठमाडौं : हालै सम्पन्न भएको स्थानीय तहको निर्वाचनमा ५ अर्ब ४ करोड रुपैयाँ खर्च भएको छ। आयोगले मंगलबार काठमाडौंमा पत्रकार सम्मेलन गर्दै सरकारबाट निकासा भएको ८ अर्ब ११ करोडमध्ये स्थानीय तहको निर्वाचनमा ५ अर्ब ४ करोड रुपैयाँ खर्च भएको हो। उक्त खर्च २०७४ सालको स्थानीय तह निर्वाचन, प्रदेश तथा प्रतिनिधिसभा निर्वाचनको भन्दा कम रहेको आयोगले जनाएको छ। खर्चपछि बाँकी रहेको ३ अर्ब ६ करोड रुपैया नेपाल सरकारमा नै फिर्ता गरिएको प्रमुख निर्वाचन आयुक्त दिनेश कुमार थपलियाले जानकारी दिए। स्थानीय निर्वाचनमा सचिवालयमा १ अर्ब २ करोड ६३ लाख १२ हजार १२९ रुपैयाँ, मुख्य निर्वाचन अधिकृत र निर्वाचन अधिकृतको कार्यालयमा ३ अर्ब ५४ करोड, जिल्ला निर्वाचन कार्यालयहरूमा ४१ करोड ३३ लाख र मतपेटिका ढुवानीमा ४ करोड ५० लाख रुपैयाँ खर्च भएको छ। निर्वाचनमा प्रतिमतदान केन्द्रमा २ लाख २९ हजार ५७८ रुपैयाँ र प्रतिमतदाता २८४ रुपैयाँ खर्च भएको आयोगले जनाएको छ। पत्रकार सम्मेलनमा प्रमुख निर्वाचन आयुक्त थपलियाले एकै चरणमा निर्वाचन भएका कारण खर्च कटौतीमा ठूलो योगदान पुगेको बताए। सम्पूर्ण व्यहोरासहित एकैचरणमा प्रदेश र प्रतिनिधिसभा सदस्यको निर्वाचन गर्न सरकारलाई सिफारिस गरेको भन्दै उनले आगामी मन्त्रीपरिषद बैठकले मंसिर ४ गतेका लागि निर्वाचनको मिति तोक्न सक्ने बताए। आगामी निर्वाचनको सम्पूर्ण तयारी समेत सुरु भइरहेको उनले जानकारी दिए। संघ र प्रदेशको निर्वाचन स्थानीय तह निर्वाचनभन्दा कम खर्चिलो हुन सक्ने उनको भनाइ छ। उनले मतदाताका लागि अनलाइन नामावली दर्ता गर्ने काम सुरु गरिसकेको र आगामी निर्वाचनपछि देशैभर अनलाइन नाम दर्ता सुरु गरिने दावी गरे। त्यस्तै आयोगले स्थानीय तह निर्वाचनमा लोकप्रिय मतमा कांग्रेस पहिलो दल भएको जानकारी दिएको छ। आयोगको विवरणअनुसार कांग्रेसले ३९ लाख ५६ हजार १९३ मत पाएको छ। त्यस्तै नेकपा एमालेले ३८ लाख ११ हजार ६०२ मत पाएको छ। त्यस्तै नेकपा माओवादी केन्द्रले १५ लाख तीन हजार २४७ मत पाएको छ।"
राजा राखेरै देशलाई समृद्ध बनाउन सकिन्छ : राजेन्द्र लिङ्देन,"काठमाडौं : राप्रपाका अध्यक्ष राजेन्द्र लिङ्देनले राजा राखेरै देशलाई समृद्ध बनाउन सकिने बताएका छन्। मंगलबार काठमाडौंमा आयोजित पार्टी प्रवेश कार्यक्रममा लिङ्देनले राजा चाहिन्छ भन्दा कोही पनि डराउनु नपर्ने भन्दै राजा राखेरै देशलाई समृद्ध बनाउन सकिने बताएका हुन्। यसका लागि मुलुकको वर्तमान शासनव्यवस्था नै परिवर्तन गर्नुपर्ने उनको भनाइ छ। उनले देशमा पूर्णसमानुपातिक संसद्, प्रत्यक्ष निर्वाचित प्रधानमन्त्रीका साथै अभिभावकीय भूमिकामा राजा रहनुपर्ने दोहोराएका छन्। देशको बोझको रुपमा रहेको प्रदेशको संरचना खारेज गर्ने, भ्रष्ट नेताहरुलाई छानविनको दायरामा ल्याएर कारबाही गर्नुपर्ने उनले बताए। उनले स्वतन्त्रताको नाममा अभिभावक बिहीन ढंगले कुनै काम गरे दुर्घटनामात्र हुने तर्क गरेका छन्।"
"'सीसीटीभीबारे समिति निष्कर्षमा पुगेको छैन, प्रतिवेदनबाटै थाहा हुन्छ'","काठमाडौं : अर्थमन्त्री जनार्दन शर्मामाथि छानबिनका लागि बनेको संसदीय समितिले भोलि (बुधबार) प्रतिवेदन तयार पार्ने भएको छ। मंगलबार सिंहदरवारमा बसेको बैठकले छलफल र प्रतिवेदन सँगसँगै तयार पार्ने विषयमा छलफल भएको सचिव सुरेन्द्र अर्यालले बताएका छन्। उनले सीसीटीभीका विषयमा धेरै छलफल नभएको स्पष्ट पारे। 'बैठकमा प्रतिवेदन कसरी लेख्ने विषयमा बढी छलफल भयो। सीसीटीभीको विषयमा धेरै छलफल भएन,' सञ्चारकर्मीसँग उनले भने। उनले सीसीटीभीबारे प्रतिवेदनबाटै थाहा हुने बताए। 'सीसीटीभीमा देखिएको कुरा प्रतिवेदनबाट थाहा पाउनुहुन्छ। समति नै अहिले निष्कर्षमा पुगेको छैन। अहिल्यै यो देखियो वा देखिएन भनेर बताउने अवस्था छैन,' उनले भने। उनले सत्य तथ्य पता लगाउने औजार सीसीटीभीमात्र नभएको भन्दै अन्य प्रमाणहरुबारे पनि छलफल भइरहेको बताए। 'तपाइँहरु किन सीसीटीभीलाई मात्र 'फोकस' गरिरहनुभएको छ मैले बुझ्न सक्दिनँ। सत्य तथ्यमा पुग्ने विभिन्न औजारहरु (टुल्सहरु) हुनसक्छन्। ती समग्र टुल्सहरुको बारेमा भोलि छलफल हुन्छ। थप के गर्ने हो हामीले भोलि नै छलफल गर्छौं,' उनले भने। समितिले सीसीटीभी फुटेजलगायत अन्य काजगात प्रमाणहरु संकलन गरेको र अर्थ मन्त्रालयका विभिन्न पदाधिकारीसँग समेत छलफल गरेको उनले बताए। त्यसकै आधारमा भोलि दिनभरि बैठक बसेर निष्कर्ष पुग्ने उनको भनाइ थियो। समितिको बैठक भोलि साढे ११ बजे बस्दैछ।"
एमसीसी र एसपीपीको बिरोधमा प्रदर्शन गरिने,"काठमाडौं : साना कम्युनिष्ट पार्टीहरूले अमेरिकी सहायता परियोजना (एमसीसी) र स्टेट पार्टनरशिप प्रोग्राम (एसपीपी) को बिरोधमा आन्दोलनका कार्यक्रम सार्वजनिक गरेका छन्। मंगलबार काठमाडौंमा पत्रकार सम्मेलन गर्दै उनीहरूले एमसीसी र एसपीपी नेपालको राष्ट्रियतामाथिको हस्तक्षेप भएको भन्दै आन्दोलनका कार्यक्रम घोषणा गरेका हुन्। आन्दोलनका कार्यक्रममा साउन १३ गते देशव्यापी कोणसभा घोषणा, १५ गते मशाल जुलुस र २१ गते प्रदेश तथा काठमाडौंमा विरोध प्रदर्शन गर्ने रहेको नेपाल कम्युनिष्ट पाटीका अध्यक्ष ऋषि कट्टेलले बताए। उनले एसपीपीमा सहभागी नहुने पत्र नपठाएर वर्तमान गठबन्धनको सरकारले आत्मसमर्पण र राष्ट्रघात गरेको आरोप लगाए। मुलुकमा महङ्गी बढ्दा समेत कुनै चासो नदेखाएर सरकारले जनताप्रतिको संवेदनशिलता गुमाएको उनले बताए। पत्रकार सम्मेलनमा वैज्ञानिक समाजवादी कम्युनिष्ट पार्टीका महासचिव आहुतिले सरकार भ्रष्टचारमा डुवेका कारण अब सबै जनता मिलेर आन्दोलन गर्नुपर्ने धारणा राखे। उनले साना कम्युनिष्ट पार्टीबीच कार्यगत एकता गर्दै जनताको जनजीविकाका पक्षमा आवाज उठाउने जिकिर गरे। उनीहरूले पहिलो चरणको आन्दोलन सकिएपछि अर्को चरणको संघर्षका कार्यक्रम घोषणा गर्ने जनाएका छन्।"
सम्पत्ति शुद्धीकरणबारे सदनलाई जानकारी गराउन माग,"काठमाडौं : प्रतिनिधिसभाको आजको बैठकमा सांसद गगनकुमार थापाले सम्पत्ति शुद्धीकरण (मनिलन्ड्रिङ) बारे अविलम्ब सदनलाई जानकारी गराउन सरकारसमक्ष माग गरेका छन्। बैठकको शून्य समयमा बोल्दै सांसद थापाले सम्पत्ति शुद्धीकरणसम्बन्धी पर्याप्त कानुन बनिनसकेको र भएको पनि प्रभावकारीरूपमा कार्यान्वयन नभएको अवस्थामा मुलुकमा व्यापक कर छली र भ्रष्ट्राचार बढिरहेको सन्दर्भमा समष्टिगत मूल्यप्रणाली कमजोर रहेको विज्ञहरूले औँल्याइरहेको भन्दै वास्तविकता सार्वजनिक गर्न आग्रह गरे। फाइनान्सियल एक्सन टाक्सफोर्ससँग सम्बन्धित एसिया प्यासिफिक ग्रूप अन मनिलन्ड्रिङको नेपाल सदस्य हो। इपिजीको परस्पर मूल्याङ्कन आगामी अक्टोबर नोभेम्बरमा हुने सुनिएको र यस्तो मूल्याङ्कन मूलतः हाम्रो कानुनी व्यवस्था र कार्यान्वयन र यसको प्रभावकारिताका आधारमा गरिने भएकाले नेपाललाई कालोसूचीमा पर्न नदिन बेलैमा तयारी गरिनुपर्ने सांसद थापाको भनाइ छ। सांसद थापाले कालोसूचीमा परे विप्रेषण र आयातमा निर्भर नेपालजस्तो मुलुकको अन्तर्राष्ट्रिय बैंकिङ कारोबार बन्द हुने एलसी खोल्न नपाउने अवस्था आउन नदिने गरी तयारी गर्न आग्रह गरे। उनले भने, 'मूल्याङ्कनका ४० सूचकाङ्कमा नेपालको अवस्था के छ, विज्ञहरूले आशङ्का गरेको जस्तो कालोसूचीमा पर्न नदिन सरकारले के कस्तो तयारी गरिरहेको छ, त्यो सदनलाई जानकारी गराउन माग गर्दछु।'"
"बजेट चलखेल प्रकरण : कानुनी रित पुर्याइएको मात्र छ, अरु केही छैन","काठमाडौं : संसदीय विशेष छानविन समितिले सीसीटीभीको हार्डडिक्सको रिपोर्ट अध्ययन सुरु गरेको छ। समितिको मंगलबार बिहान बसेको बैठकमा फरेन्सिक ल्याबबाट प्राप्त शिलबन्दी गरेको हार्डडिस्कको रिपोर्ट खोलेपछि अध्ययन सुरु गरेको हो। पूर्व अर्थमन्त्री जनार्दन शर्माले अनधिकृत व्यक्तिको प्रवेशबाट बजेट बनाएको आरोपमा गठित संसदीय विशेष छानविन समितिलाई अर्थ मन्त्रालयले दिएको हार्डडिक्समा जेठको भिडियो नभेटिएपछि प्रहरी विधि विज्ञान प्रयोगशालामा पठाइएको थियो। संसदीय विशेष छानबिन समितिले साउन ४ गते पठाएको उक्त हार्डडिक्स सोमबार नेपाल प्रहरीको अपराध अनुसन्धान विभागको केन्द्रीय प्रहरी डिजिटल फरेन्सिक विज्ञान प्रयोगशालाबाट प्राप्त भएको हो। समितिका एक सदस्यले भने, कानुनी रित पुर्याइएको मात्र छ, अरु केही छैन। विधि विज्ञान प्रयोगशालाले पठाएको रिपोर्टमा अर्थ मन्त्रालयको सीसीटीभीको भिडियो भएपनि कहिलेको हो खुलेको छैन। अर्थमन्त्री शर्माले असार १४ गते राति पूर्वनायबसुब्बा रघुनाथ घिमिरेसहित खेताला विज्ञ राखेर बजेटमा चलखेल गरेको घटनाको खुलासा ३० जेठमा अन्नपूर्ण पोस्ट्ले गरेको थियो। जबकि करका दर र दायरा परिवर्तन गर्दा अर्थमन्त्रीका सल्लाहकारलाई पनि राख्न पाइँदैन। तर, उक्त परिपाटी लत्याउँदै पूर्वनासु घिमिरेलाई राखेर केही व्यापारिक घरानालाई फाइदा र केहीलाई बेफाइदा हुने गरी चलखेल भएको थियो। त्यसबारे अन्नपूर्ण पोस्ट्ले मध्यराति बजेटमा जब चुकुल लाग्यो शीर्षक समाचार प्रकाशन गरेपछि मन्त्री शर्माको चर्को विरोध त भयो नै। तत्काल सीसीटीभी हेर्न पाउनुपर्ने माग संसद्मै उठ्यो। तर, अर्थमन्त्रीले त्यसलाई टार्दै आए। उपभोक्ता हित संरक्षण मञ्चका तर्फबाट सचिव जयप्रसाद पौडेलले सार्वजनिक सरोकारको विषय भन्दै असार १४ गते मन्त्रालयमा सूचना माग गरेका थिए। अर्थमन्त्री शर्माले अघिल्लो सरकारले अध्यादेशमार्फत ल्याएको बजेट प्रतिस्थापन गरेको र आगामी आर्थिक वर्षको बजेट ल्याएको अघिल्लो रातको फुटेजको प्रतिलिपि माग पौडेलले गरेका थिए। राज्यका कामकारबाहीलाई लोकतान्त्रिक पद्धतिअनुरूप खुला र पारदर्शी बनाई नागरिकप्रति जवाफदेही र जिम्मेवार बनाउन सूचनाको हकसम्बन्धी ऐन, २०६४ को प्रयोग गर्दै सूचना माग गर्न पाइने कानुनी व्यवस्था छ। अर्थ मन्त्रालयले त्यसको जवाफमा सीसीटिभी फुटेज मेटिएको बताएको थियो। शाखा अधिकृत धनकुमार राईले हस्ताक्षर गरेको पत्रमा लेखिएको छ, मन्त्रालयमा जडान भएको सीसीटीभीको क्षमता र जडान भएको क्यामेराको आधारमा बढीमा १३ दिनसम्मको मात्र सीसीटीभी फुटेज अभिलेखमा रहने र तत्पश्चात् पहिलेको अभिलेख क्रमशः मेटिँदै जाने भनी लेखी आएको हुँदा सोही व्यवहोरा सूचना तथा जानकारी गराइएको आदेशानुसार अनुरोध गर्दछु। समितिले गृह मन्त्रालयसँग जेठ १४ र १५ गतेको सिंहदरबारको मुल गेट दक्षिण र पश्चिमद्वारको सीसीटीभी फुटेज माग गरेको छ। विशेष छानविन समितिले काम सुरु गरेको १० दिन बितिसक्दा पनि प्रमाण जुटाउन नसकेपछि असार २८ गते सदनमा समय थपको माग गरेको थियो। समितिबाट सिफारिस भएर आए अनुसार सभामुख अग्निप्रसाद सापकोटाले बिहीबारको बैठकमा ७ दिन म्याद थप्न प्रस्ताव गरेपछि सदनले अनुमोदन गरेको थियो। समितिले असार २८ मा काम थालेको थियो। सत्तारुढ दलका समितिकै सदस्यहरुमा शर्माको कल डिटेल र लोकेसन ट्रयाकिङ लिने विषयमा विवाद भएको छ। एमालेबाट समितिमा रहेका सदस्यहरुले कल डिटेल र लोकेसन ट्रयाकिङको प्रस्ताव गरे तर सत्तारुढ दलका नेताहरुले भने यसमा असहमति जनाएका छन्।"
बजेट चलखेल प्रकरण : छानविन समितिको बैठकमा खोलियो फरेन्सिक ल्याबबाट प्राप्त रिपोर्ट,काठमाडौं : संसदीय विशेष छानविन समितिले फरेन्सिक ल्याबबाट प्राप्त भएको सीसीटीभीको हार्डडिक्सको रिपोर्ट खोलेको छ। समितिको मंगलबार बिहान ८ बजेपछि बसेको बैठकमा फरेन्सिक ल्याबबाट लाहाछापसहित प्राप्त शिलबन्दी गरेको हार्डडिस्कको रिपोर्ट खोलेको हो। पूर्व अर्थमन्त्री जनार्दन शर्माले अनधिकृत व्यक्तिको प्रवेशबाट बजेट बनाएको आरोपमा गठित संसदीय विशेष छानविन समितिलाई अर्थ मन्त्रालयले दिएको हार्डडिक्समा जेठ १४ गतेको भिडियो नभेटिएपछि प्रहरी विधि विज्ञान प्रयोगशालामा पठाइएको थियो। संसदीय विशेष छानबिन समितिले साउन ४ गते पठाएको उक्त हार्डडिक्स सोमबार नेपाल प्रहरीको अपराध अनुसन्धान विभागको केन्द्रीय प्रहरी डिजिटल फरेन्सिक विज्ञान प्रयोगशालाबाट प्राप्त भएको हो। उक्त रिपोर्टको समितिले अध्ययन सुरु गरेको हो। समितिले आइतबार गृह मन्त्रालयसँग जेठ १४ र १५ गतेको सिंहदरबारको मुल गेट दक्षिण र पश्चिमद्वारको सीसीटीभी फुटेज माग गरेको छ। विशेष छानविन समितिले काम सुरु गरेको १० दिन बितिसक्दा पनि प्रमाण जुटाउन नसकेपछि असार २८ गते सदनमा समय थपको माग गरेको थियो। समितिबाट सिफारिस भएर आए अनुसार सभामुख अग्निप्रसाद सापकोटाले बिहीबारको बैठकमा ७ दिन म्याद थप्न प्रस्ताव गरेपछि सदनले अनुमोदन गरेको थियो। समितिले असार २८ मा काम थालेको थियो। सत्तारुढ दलका समितिकै सदस्यहरुमा शर्माको कल डिटेल र लोकेसन ट्रयाकिङ लिने विषयमा विवाद भएको छ। एमालेबाट समितिमा रहेका सदस्यहरुले कल डिटेल र लोकेसन ट्रयाकिङको प्रस्ताव गरे तर सत्तारुढ दलका मानबहादुर विश्वकर्मा र देव गुरुङले भने यसमा असहमति जनाए। सत्तारुढ दलबाट सहभागी समितिका सदस्य यो विषय ढाकछोप गर्न नै लागेका छन्। कल डिटेल र लोकेसन ट्रयाक गर्दा यथार्थ बाहिर आउने भएपछि तत्कालिन मन्त्री शर्माका पार्टी नेकपा माओवादी केन्द्र र नेपाली कांग्रेसतर्फ समितिले सदस्यहरु झक्किएका छन्। बयान र सीसीटीभी फुटेजको विषयमा नै अल्झाएर समय खेर फाल्न लागिरहेका छन्।समिति सदस्य खगराज अधिकारी लगायतले छानविन टुंगो पुग्नको लागि कल डिटेल नै प्रमुख रहेको बताइरहेका छन्।
"बजेट चलखेल प्रकरण : सीसीटीभीको हार्डडिस्क संसदीय समितिमा आइपुग्यो, फरेन्सिक रिपोर्ट आज हेरिँदै","काठमाडौं : पूर्व अर्थमन्त्री जनार्दन शर्माले अनधिकृत व्यक्तिको प्रवेशबाट बजेट बनाएको आरोपमा गठित संसदीय विशेष छानविन समितिले फरेन्सिक ल्याबबाट प्राप्त भएको सीसीटीभीको हार्डडिक्सलाई आज हेर्दैछ। संसदीय विशेष छानबिन समितिले साउन ४ गते पठाएको उक्त हार्डडिक्स सोमबार नेपाल प्रहरीको अपराध अनुसन्धान विभागको केन्द्रीय प्रहरी डिजिटल फरेन्सिक विज्ञान प्रयोगशालाबाट प्राप्त भएको हो। ६ दिनको दिनमा ल्याबले हार्डडिक्स फिर्ता गरेको छ। समितिको सोमबार बसेको बैठक सकिएपछि फरेन्सिक ल्याबबाट लाहाछापसहित शिलबन्दी गरेको हार्डडिस्क प्राप्त भएको समिति सचिव सुरेन्द्र अर्यालले जानकारी दिए। ल्याबबाट शिलबन्दी भएका हार्डडिस्क सोमबार ढिला आइपुग्यो। यसको रिपोर्ट पनि खामबन्दी छ। अब मंगलबार बिहान ८ बजेदेखि शुरु हुने बैठकमा खोल्नेछौं। यसपछि जेठ १४ गतेको फुटेज रिकभर भए नभएको थाहा होला।, सचिव अर्यालले भने ,ल्याबबाट जिम्मेवारी कर्मचारीलाई पठाउन मात्रै भनेको थियो। रिपोर्ट के आयो त्यसबारे भनिएन। अब बैठकमै थाहा हुन्छ। समिति सचिव अर्यालकाअनुसार विषयहरु गम्भीर रुपमा प्रवेश गरेको छ, छलफल भइरहेको छ तर अझै निष्कर्ष केहि निक्लिएको छैन। बैठकमा हालसम्म प्राप्त सुझावलाई आधार मानेर अनुसन्धानको दायरा कति विस्तार गर्ने र कतिमा सिमित राख्ने भन्ने कुराको छलफल भएको छ। यसमा टुङ्गो लाग्न सकेको छैन, उनले थपे। समितिले आइतबार गृह मन्त्रालयसँग जेठ १४ र १५ गतेको सिंहदरबारको मुल गेट दक्षिण र पश्चिमद्वारको सीसीटीभी फुटेज माग गरेको थियो। विशेष छानविन समितिले काम सुरु गरेको १० दिन बितिसक्दा पनि प्रमाण जुटाउन नसकेपछि असार २८ गते सदनमा समय थपको माग गरेको थियो। समितिबाट सिफारिस भएर आए अनुसार सभामुख अग्निप्रसाद सापकोटाले बिहीबारको बैठकमा ७ दिन म्याद थप्न प्रस्ताव गरेपछि सदनले अनुमोदन गरेको थियो। जबकी तत्कालीन अर्थमन्त्री जनार्दन शर्माले राजीनामा दिएकै दिन असार २२ गते छानबिन समिति गठन गरिएको थियो। समितिले असार २८ मा काम थालेको थियो। सत्तारुढ दलका समितिकै सदस्यहरुमा शर्माको कल डिटेल र लोकेसन ट्रयाकिङ लिने विषयमा विवाद भएको छ। एमालेबाट समितिमा रहेका सदस्यहरुले कल डिटेल र लोकेसन ट्रयाकिङको प्रस्ताव गरेर तर सत्तारुढ दलका मानबहादुर विश्वकर्मा र देव गुरुङले भने यसमा असहमति जनाए। सत्तारुढ दलबाट सहभागी समितिका सदस्य यो विषय ढाकछोप गर्न नै लागेका छन्। कल डिटेल र लोकेसन ट्रयाक गर्दा यथार्थ बाहिर आउने भएपछि तत्कालिन मन्त्री शर्माका पार्टी नेकपा माओवादी केन्द्र र नेपाली कांग्रेसतर्फ समितिले सदस्यहरु झक्किएका छन्। बयान र सीसीटीभी फुटेजको विषयमा नै अल्झाएर समय खेर फाल्न लागिरहेका छन्। समिति सदस्य खगराज अधिकारीले छानविन टुंगो पुग्नको लागि कल डिटेल नै प्रमुख रहेको बताइरहेका छन् तर सत्तारुढ दलका तर्फबाट समितिमा रहेका सदस्यहरु भने यो विषयमा प्रवेश नगरी यो घटनालाई ढिसमिसपारेर सक्न खोजिरहेका छन्।"
मत र विजयी सिटको आधारमा रामेछापमा एमाले पहिलो पार्टी,"रामेछाप : नेकपा एमाले रामेछापले जिल्लामा आफू पहिलो पार्टी भएको दाबी गरेको छ। जिल्ला कमिटीको चौथो पूर्ण बैठकमा स्थानीय तह निर्वाचनको निर्वाचनको समीक्षा गर्दै रामेछापमा लोकप्रिय मत र विजयी सिटको आधारमा एमाले पहिलो पार्टी रहेको दाबी गरेको हो। जिल्ला कमिटीका उपसचिव एवम् प्रचार तथा प्रशासन विभाग प्रमुख प्रकाशकुमार कार्कीले जिल्लामा अन्य पार्टीले घोषितअघोषित रुपमा गठबन्धन गरेपनि एमाले लोकप्रिय मतसहित पहिलो पार्टी रहेको जानकारी दिए। उनले स्थानीय तहको निर्वाचनमा सत्ता गठबन्धनको चौतर्फी घेराबन्दी, राज्य प्रशासनको चरम दुरुपयोग, आर्थिक चलखेल र एमाले विरुद्ध भ्रम पूर्ण प्रचार भएकाले बैठकले भर्त्सनासमेत गरेको बताए। कार्कीले जारी गरेको प्रेस विज्ञप्तिमा एमालेले ४३ हजार ६९० मत, नेपाली कांग्रेसले ३८ हजार ८९८ मत र माओवादी केन्द्रले १८ हजार ७७३ मत प्राप्त गरेको तथ्यांक छ। ८ स्थानीय तह र ६४ वडा रहेको रामेछापमा एमालेले ३ पालिका प्रमुखसहित २४ वडा, नेपाली कांग्रेसले ३ पालिका प्रमुखसहित २४ वडा र माओवादी केन्द्रले २ पालिका प्रमुखसहित १५ वडा र अन्य पार्टीले एउटा वडा जितेको उल्लेख छ। बैठकले पार्टीलाई राजनीतिक, वैचारिक र सांगठनिक पक्षहरुमा थप सुदृढ र एकताबद्ध बनाउन आवश्यक रहेको निष्कर्षसहित साउन र भदौ दुई महिना जिल्ला, पालिका र वडा तहमा प्रशिक्षण अभियान सञ्चालन गर्ने निर्णय गरेको कार्कीले बताए। बैठकले विधान अनुसार अवधि पुगेका सबै जनवर्गीय संगठनका सम्मेलन भदौभित्र सम्पन्न गर्न निर्देशन दिएको छ। बैठकले स्थानीय तहको निर्वाचनमा पार्टीको उम्मेदवारविरुद्ध लाग्ने एमालेका नेता कार्यकर्ताहरुलाई कारबाहीसमेत गरेको छ। बैठकमा एमाले केन्द्रीय उपमहासचिव पृथ्वीसुब्बा गुरुङले संघ र प्रदेशको निर्वाचन छिट्टै हुने भएकाले त्यसको तयारीमा जुट्न निर्देशनसमेत दिए। गुरुङले नेकपा एमालेलाई देशकै पहिलो शक्तिको रूपमा पुन: स्थापित गर्नको लागि वडा, पालिका तथा जिल्ला तहबाटै लाग्न आवश्यक भएको भन्दै आआफ्नो क्षेत्रमा केन्द्रित हुन निर्देशन दिएका हुन्।"
"प्रहरीले पठायो सीसीटिभी फुटेज : झिलिक्क देखिन्छ, खाली आउँछ","काठमाडौं : संसदीय विशेष छानविन समितिका सदस्यहरुले सीसीटीभीमा कैद भएका भिडियोका फुटेज हेरेका छन्। मंगलबार बिहान बसेको समितिको बैठकमा नेपाल प्रहरीको अपराध अनुसन्धान विभागको केन्द्रीय प्रहरी डिजिटल फरेन्सिक विज्ञान प्रयोगशालाबाट प्राप्त भएको रिपोर्ट र भिडियोका फुटेज हेरेका हुन्। बैठकमा फरेन्सिक ल्याबबाट प्राप्त शिलबन्दी गरेको हार्डडिस्कको रिपोर्ट खोलिएको हो। पूर्वअर्थमन्त्री जनार्दन शर्माले अनधिकृत व्यक्तिको प्रवेशबाट बजेट बनाएको आरोपमा गठित संसदीय विशेष छानविन समितिलाई अर्थ मन्त्रालयले दिएको हार्डडिक्समा जेठको भिडियो नभेटिएपछि रिकभर गर्न समितिले प्रहरी विधि विज्ञान प्रयोगशालामा पठाइएको थियो। बैठकपछि संसदीय विशेष छानविन समितिका एक सदस्यले भने,सीसीटिभी रिकभर भयो भनेर प्रहरीले पत्र पठाएको छ। साथमा सीसीटिभीका फुटेजहरु पनि छ तर एक सेकेण्ड जति झिलिक्क देखिन्छ, त्यसपछि पूरै खालीकालो आउँछ । पुन : झिलिक्क देखिन्छ त्यसपछि फेरि खाली भएको पाइएको छ। मान्छेहरूको अनुहार प्रष्ट चिनिएको छैन। उनका अनुसार जुन प्रयोजनका लागि अनुसन्धानको गरिएको हो भिडियोमा त्यस विषय प्रष्ट हुन सकेको छैन । उनले भने, भिडियो अस्पष्ट भएकाले फरेन्सिक ल्याबका सम्बन्धित विज्ञहरुसँग सहयोग आवश्यक भएको छ। समितिले बेलुका ४ बजे फरेन्सिक विज्ञसँग परामर्श गर्ने निर्णय गरेको छ। त्यसपछि थप जानकारी हुन्छ। अर्थमन्त्री शर्माले असार १४ गते राति पूर्वनायबसुब्बा रघुनाथ घिमिरेसहित खेताला विज्ञ राखेर बजेटमा चलखेल गरेको घटनाको खुलासा ३० जेठमा अन्नपूर्ण पोस्ट्ले गरेको थियो। जबकि करका दर र दायरा परिवर्तन गर्दा अर्थमन्त्रीका सल्लाहकारलाई पनि राख्न पाइँदैन। तर, उक्त परिपाटी लत्याउँदै पूर्वनासु घिमिरेलाई राखेर केही व्यापारिक घरानालाई फाइदा र केहीलाई बेफाइदा हुने गरी चलखेल भएको थियो। त्यसबारे अन्नपूर्ण पोस्ट्ले मध्यराति बजेटमा जब चुकुल लाग्यो शीर्षक समाचार प्रकाशन गरेपछि मन्त्री शर्माको चर्को विरोध त भयो नै। तत्काल सीसीटीभी हेर्न पाउनुपर्ने माग संसद्मै उठ्यो। तर, अर्थमन्त्रीले त्यसलाई टार्दै आएका थिए। उक्त घटनाको सर्वत्र विरोध भएपछि असार २२ गते संसदीय समिति बनाइएको हो। त्यससँगै तत्कालीन अर्थमन्त्री शर्माले राजीनामा दिएका थिए। उपभोक्ता हित संरक्षण मञ्चका तर्फबाट सचिव जयप्रसाद पौडेलले सार्वजनिक सरोकारको विषय भन्दै असार १४ गते मन्त्रालयमा सूचना माग गरेका थिए। अर्थ मन्त्रालयले त्यसको जवाफमा समेत सीसीटिभी फुटेज मेटिएको बताएको थियो। शाखा अधिकृत धनकुमार राईले हस्ताक्षर गरेको पत्रमा लेखिएको छ, मन्त्रालयमा जडान भएको सीसीटीभीको क्षमता र जडान भएको क्यामेराको आधारमा बढीमा १३ दिनसम्मको मात्र सीसीटीभी फुटेज अभिलेखमा रहने र तत्पश्चात् पहिलेको अभिलेख क्रमशः मेटिँदै जाने भनी लेखी आएको हुँदा सोही व्यवहोरा सूचना तथा जानकारी गराइएको आदेशानुसार अनुरोध गर्दछु। सीसीटीभी जडान तथा सञ्चालनसम्बन्धी कार्यविधि, २०७२ अनुसार तीन महिनासम्म सीसीटीभी फुटेज सुरक्षित राख्नुपर्छ। कार्यविधिविपरीत सीसीटीभी क्यामरा जडान वा सञ्चालन भए गरेको पाइएमा विद्युतीय (इलेक्ट्रोनिक) कारोबार ऐन,२०६३ बमोजिम कारबाही हुने व्यवस्था छ। कानुनकै अवज्ञा गरेका अर्थमन्त्री शर्मा र अर्थ मन्त्रालयका जिम्मेवार अधिकारीहरू विधि र प्रक्रियाप्रति उत्तरदायी नभएको उनीहरूको टिप्पणी छ। समितिले गृह मन्त्रालयसँग जेठ १४ र १५ गतेको सिंहदरबारको मुल गेट दक्षिण र पश्चिमद्वारको सीसीटीभी फुटेज माग गरेको छ। विशेष छानविन समितिले काम सुरु गरेको १० दिन बितिसक्दा पनि प्रमाण जुटाउन नसकेपछि असार २८ गते सदनमा समय थपको माग गरेको थियो। समितिबाट सिफारिस भएर आए अनुसार सभामुख अग्निप्रसाद सापकोटाले बिहीबारको बैठकमा ७ दिन म्याद थप्न प्रस्ताव गरेपछि सदनले अनुमोदन गरेको थियो। समितिले असार २८ मा काम थालेको थियो। सत्तारुढ दलका समितिकै सदस्यहरुमा शर्माको कल डिटेल र लोकेसन ट्रयाकिङ लिने विषयमा विवाद भएको छ। एमालेबाट समितिमा रहेका सदस्यहरुले कल डिटेल र लोकेसन ट्रयाकिङको प्रस्ताव गरे तर सत्तारुढ दलका नेताहरुले भने यसमा असहमति जनाएका छन्।"
राष्ट्रपति भण्डारीबाट चार देशको राजदूत नियुक्त,"काठमाडौं : राष्ट्रपति विद्यादेवी भण्डारीले चार देशका लागि राजदूत नियुक्त गरेकी छन्। नेपालको संविधानको धारा २८२ को उपधारा (१) बमोजिम नेपाल सरकार, मन्त्रिपरिषद्को सिफारिसमा स्पेन, रूसी महासंघ, डेनमार्क, भुटानका लागि आवासीय राजदूत नियुक्त गरेकी हुन्। राष्ट्रपति कार्यालयका प्रवक्ता सागर आचार्यका अनुसार मन्त्रिपरिषद्को सिफारिसमा डा शर्मिला पराजुली (ढकाल)लाई स्पेन, मिलनराज तुलाधारलाई रूसी महासंघ, प्राडा राम स्वार्थ रायलाई डेनमार्क र गणतन्त्र भारतका लागि नेपालको आवासीय राजदूत डा शंकरप्रसाद शर्मालाई भुटानका लागि समेत गैरआवासीय नेपाली राजदूत पदमा नियुक्त गरिएको छ।"
भक्तपुरमा यस्तो देखियो घण्टाकर्ण पर्व (फोटो फिचर),"काठमाडौं : प्रत्येक वर्ष श्रावण कृष्ण चतुदर्शीका दिन मनाइने गठामङ्गल अर्थात् घण्टाकर्ण पर्व आज राजधानीमा मनाइएको छ। चाडपर्वमध्ये सबैभन्दा जेठो मानिएको गठामङ्गल अर्थात् घण्टाकर्ण पर्व सांस्कृतिक परम्पराअनुसार विशेषगरी राजधानीमा नेवार समुदायले मनाएका हुन्। परापूर्वकालदेखि मनाउँदै आएको यस पर्वमा गठामङ्गल नाम गरेको नरभक्षी राक्षस मारिएको सम्झनास्वरूप बिहानै हरियो नर्कट, निगालो अथवा गहुँको छ्वाली मिसाएर तीनखुट्टे राक्षसको स्वरूप बनाइ दोबाटो र चौबाटोमा उभ्याइने चलन छ। संस्कृतिविद् तेजेश्वरबाबु ग्वँग छ्वालीबाट बनाइ दोबाटो र चौबाटोमा दिनभर राखिने गठामङ्गल बेलुकी खेतको बीचमा लगेर बाल्दा धानमा कीरा नलाग्ने विश्वास रहेको बताउँछन्। स्थान एवं कूल परम्पराअनुसार कतै भने गठामङ्गललाई खोला वा नदी किनारमा लगी जलाइन्छ। यसैगरी आज बिहानै स्नान, पूजापाठ गरी घरआँगन सफा गरिने, केटाकेटीले बाटामा डोरी टाँगेर पैसा (जगात्) माग्ने र राति राँको बाली उक्त राक्षसको प्रतीक घिसार्दै जलाउने चलन छ। गोपाल वंशावलीअनुसार गठामङ्गललाई सत्य, रज र तम गुण मानेर भैरवका प्रतीकका रूपमा लिइने र नवविवाहित स्त्रीपुरुषले दर्शन गर्नुपर्ने चलन छ । यस्तो परम्परा अहिले पनि काठमाडौँ, ललितपुर र भक्तपुरका भित्री भागमा छ। यसो गर्नाले नवविवाहित जोडीको जीवनमा बाध्य बाधा, आन्तरिक बाधा एवं शत्रुबाट रक्षा प्राप्त हुन्छ। आर्थिक एवं भौतिक उन्नतिका लागि पनि घण्टाकर्णको पूजा आराधनालाई राजधानीको भित्री भागमा बस्नेले महत्वपूर्ण पर्वका रुपमा मान्छन्।"
दुरसञ्चार प्राधिकरणका कर्मचारी आन्दोलित,"काठमाडौं : नेपाल दूरसञ्चार प्राधिकरणका कर्मचारी आन्दोलित भएका छन्। कार्यव्यवस्था उचित नभएको भन्दै उनीहरू आन्दोलनमा उत्रिएका हुन्। कर्मचारी र व्यवस्थापनबीच मंगलबार वार्ता भएपनि वार्ता बिना निष्कर्ष टुंगिएको छ। नेपाल दूरसञ्चार प्राधिकरण स्वतन्त्र कर्मचारी युनियनले पर्याप्त शुद्ध हावा, प्रकाश एंव उपयुक्त तापक्रमको प्रबन्ध नभएको भन्दै आन्दोलन गरेको हो। युनियनका अध्यक्ष विजय यादवले जमलस्थित नेपाल दुरसञ्चार भवनमा काम गर्ने वातावरण नभएको बताए। 'स्थानान्तरण नै उपयुक्त हुन्छ' उनले भने, 'श्रम नियमावलीअनुसार कार्यस्थल नभएकाले आन्दोलन गरेका हौं।' व्यवस्थापनले वार्ता गर्न कमिटी गठन गरेको छ। तर, कमिटीमा कर्मचारी बस्न मानेका छैनन्। उनीहरूले अध्यक्षलगायत व्यवस्थापन तहका कर्मचारीसँग वार्ता गर्नुपर्ने अडान लिएका छन्। युनियनका अध्यक्ष यादवले बैठकमा व्यवस्थापन पक्षले झारा टार्ने, अलमल्याउने काम भएको बताए। 'वार्ता कमिटी गठन भएको छ तर, कर्मचारीको आन्दोलन भोलि पनि जारी हुन्छ' यादवले भने। कर्मचारीको स्वास्थ्यप्रति व्यवस्थापन गैरजिम्मेवार भएको उनले बताए। 'पर्याप्त हावा छैन, केही कर्मचारीलाई साह्रै सकस छ।' प्राधिकरणमा १ सय १० दरबन्दी स्वीकृति भएकोमा ९७ जना कर्मचारी छन्। त्यसमध्ये ५३ जना युनियनमा आबद्ध छन्। युनियनले १५ दिनअघि नै व्यवस्थापनको ध्यानाकर्षण गराएको थियो। २०७८ वैशाखमा कार्यालय जमलमा सरेको थियो। 'सेवासुविधा माग्ने कर्मचारीको अधिकार नै हो,' यादव भन्छन्,' मुख्यतः नियमनकारी निकाय उचित स्थानमा छैन।' युनियनले सोमबार दिउँसो प्राधिकरणका अध्यक्ष पुरुषोत्तम खनाललाई सोमबार चेतावनीसहितको पत्र दिएको थियो। शुक्रबारसम्म माग सम्बोधन नभए थप आन्दोलन गर्ने युनियनले चेतावनी दिएको छ। युनियनले सोमबार प्राधिकरणका अध्यक्षको कार्यकक्ष बाहिर धर्ना दिएको थियो। आन्दोलनको अवधिभर युनियनका कुनै पनि सदस्य काममा नजाने चेतावनी दिएका छन्। श्रम नियमावली २०७५ को नियम ४४ (ख) बमोजिम कर्मचारीलाई पर्याप्त शुद्ध हावा, प्रकाश एंव उपयुक्त तापक्रमको प्रबन्धसहितको कार्यक्षको व्यवस्था हुनुपर्ने व्यवस्था छ। युनियनले गत माघ महिनामा बुझाएको मागपत्र पनि कार्यान्वयन हुन नसकेको गुनासो गरेका छन्। ऋण सापटी सुविधालाई बिमासँग आवद्ध गर्नुपर्ने कर्मचारीले माग गरेका छन्।"
अमानवीय व्यवहार गर्ने युटुबर पक्राउ,"काठमाडौं : बाटोमा हिँडिरहेकी महिलालाई अमानवीय व्यवहार गरी सामाजिक सञ्जालमा प्रसारण गर्ने युटुबरलाई प्रहरीले पक्राउ गरेको छ। नकारात्मक सन्देश फैलाउने खालको प्य्राङ्क भिडियो बनाइ युट्युबमा राखेका नवलपरासी (बर्दघाट सुस्ता पूर्व), हुप्सेकोटका २६ वर्षीय प्रदीप भन्ने पूर्णचन्द्र भुसाललाई पक्राउ गरिएको प्रहरीको साइबर ब्यूरोले जनाएको छ। उनलाई विद्युतीय कारोबार ऐन २०६३ अन्तर्गतको कसुरमा आज जिल्ला अदालतबाट म्याद थप गरी अनुसन्धान थालिएको ब्यूरोका प्रहरी उपरीक्षक पशुपतिकुमार रायले जानकारी दिए। भुसाललाई नवलपरासी प्रहरीको सहयोगमा सोमबार पक्राउ गरी काठमाडौँ ल्याइएको ब्यूरोले जनाएको छ।"
भारतबाट कन्ट्याक्ट किलर झिकाएर भाइबुहारीको हत्या,"नेपालगन्ज : बाँकेमा दाइभाउजुले सहोदर भाइबुहारीलाई भारतीय कन्ट्याक्ट किलर झिकाएर हत्या गरेका छन्। जिल्ला प्रहरी कार्यालय बाँकेका प्रमुख एसपी श्यामकृष्ण अधिकारीका अनुसार कोहलपुर नगरपालिका वडा नं १४ पार्वतीपुरका २५ वर्षीय भाइ कृष्णकुमार गडरिया र २३ वर्षीया बुहारी अञ्जली गडरीयालाई दाइ विजयकुमार र भाउजु रेखाले हत्या गराएका हुन्। '५०५० हजार रुपैयाँ दिएर भारतबाट दुई जना कन्ट्याक्ट किलरलाई बोलाएर सोमबार राति ११ देखि १२ बजेको बीचमा कृष्ण र अञ्जलीको हत्या भएको हो', एसपी अधिकारीले भने, 'उनीहरूले बुहारीको हत्याको योजना बनाएका रहेछन्। भाइ पनि आएपछि दुबै जनाको हत्या भएको हो। अभियुक्त दाइले हत्याको जिम्मेवारी लिइसकेका छन्।' हत्यामा संलग्न मुख्य अभियुक्त भारतीय नागरिक भने फरार छन्। उनीहरू मृतकका नातेदार नै भएको प्रहरीले जनाएको छ। केही महिना अघि बुहारी अञ्जलीले पति कृष्ण र ससुरा घिरनलाई घरायसी विषयमा उक्साएर आफूलाई कुटपिट गर्न लगाएको रिसिबी साँध्न हत्या गरेको विजयले प्रहरीलाई बयानमा दिएका छन्। एउटै घरमा बस्ने उनीहरूको बुबा घरमा नभएको मौका छोपेर हत्या भएको छ। बाँकेका प्रहरी प्रमुख अधिकारी र इलाका प्रहरी कार्यालय कोहलपुरका प्रमुख डीएसपी ऐनबहादुर मल्ललगायतको टोलीले घटनाबारे जानकारी पाए लगत्तै घटनास्थल पुगेर सुक्ष्म अध्ययन गरेका थिए। जिल्ला प्रहरी कार्यालय बाँकेले मंगलबार इलाका प्रहरी कार्यालय कोहलपुरमा पत्रकार सम्मेलन गरेर हत्याका अभियुक्त दाजु भाउजुलाई सार्वजनिक गरेको थियो। घटनाबारे थप अनुसन्धान भइरहेको बाँके प्रहरीले जनाएको छ।"
खोलाले बगाउँदा वडा सदस्यको मृत्यु,नुवाकोट : नुवाकोटमा खोलाले बगाउँदा एक जनप्रतिनिधिको मृत्यु भएको छ। मंगलबार खोलाले बगाउँदा बेलकोटगढी नगरपालिका१२ की महिला वडा सदस्य सुकुमाया तामाङको मृत्यु भएको जिल्ला प्रहरी कार्यालय नुवाकोटले जनाएको छ। प्रहरी नायव उपरिक्षक रुपक खड्काका अनुसार बेलकोटगढी नगरपालिका१० मा बेलकोट खोलाले बगाउँदा उनको मृत्यु भएको हो। उनका अनुसार घरतर्फ जान लागेका बेला खोला तर्ने क्रममा खोलाले बगाउँदा तामाङको मृत्यु भएको हो। उनलाई बगाएको स्थानदेखि एक किलोमिटर तल शव फेला परेको हो। उनको शव पोष्टमार्टमका लागि नुवाकोट जिल्ला अस्पताल त्रिशूलीमा राखिएको छ। गत वैशाख ३० गते भएको स्थानीय तह सदस्य निर्वाचनमा उनी नेकपा एमालेबाट महिला वडा सदस्य पदमा निर्वाचित भएकी थिइन्।
बनेपामा ट्रक र मोटरसाइकल ठोक्किँदा एकको मृत्यु,काभ्रे : बनेपा नगरपालिका१३ भैसेपाटीमा ट्रक र मोटरसाइकल ठोक्किँदा एक जनाको मृत्यु भएको छ। बनेपाबाट भक्तपुरतर्फ जाँदै गरेको ट्रक र मोटरसाइकल ठोक्किँदा रोशी गाउँपालिका१ का १८ वर्षीय कृष्ट लामाको मृत्यु भएको प्रहरीले जनाएको छ । मंगलबार बेलुका ७ बजेतिर बनेपाबाट भक्तपुरतर्फ जादै गरेको ना ८ ख ८०८७ नम्बरको ट्रक र बा ६७ प २८९२ नम्बरको मोटरसाइकल ठोक्किएको थियो। उनको उपचारको क्रममा बनेपामा रहेको शिर मेमोरियल अस्पतालमा मृत्यु भएको जिल्ला ट्राफिक प्रहरी प्रमुख राजेश सिल्वालले जानकारी दिए। मोटरसाइकल चालक रोशी१ कै २६ वर्षीय एण्डी लामाको बनेपा अस्पतालमा उपचार भइरहेको छ। ट्रक र चालकलाई बनेपा प्रहरीले नियन्त्रणमा लिएको छ। दुर्घटनाको विषयमा थप अनुसन्धान भइरहेको ट्राफिक प्रमुख सिल्वालले जानकारी दिए।
अवैध लागूऔषध खैरो हेरोईनसहित पक्राउ,झापा : अवैध लागूऔषध खैरो हेरोईनसहित झापाबाट एक जना पक्राउ परेका छन्। मेचीनगर नगरपालिका६ काँकरभिट्टास्थित पुरानो मेचीपुल अगाडिबाट ३ ग्राम अवैध लागूऔषध खैरो हेरोईनसहित इलामको सन्दकपुर गाउँपालिका२ बस्ने २७ वर्षीय रविन गुरूङलाई सोमबार दिउँसो प्रहरीले पक्राउ गरेको हो। लागूऔषध नियन्त्रण ब्यूरो काँकरभिट्टा र इलाका प्रहरी कार्यालय काकरभिट्टाबाट खटिएको संयुक्त प्रहरी टोलीले जाँच गर्ने क्रममा उनलाई पक्राउ गरेको हो । यसबारे प्रहरीले आवश्यक अनुसन्धान गरिरहेको छ ।
नक्कली नोटसहित एक जना पक्राउ,पर्सा : नक्कली नोटसहित वीरगन्जमा एक जना पक्राउ परेका छन्। वीरगंज महानगरपालिका११ श्रीपुरटोलस्थित सडकबाट रौतहट परोहा नगरपालिका३ बस्ने ३२ वर्षीय बिटु दुवेदीलाई १ हजार दरको ६ थान नक्कली नोटसहित आइतबार साँझ प्रहरीले पक्राउ गरेको हो। विशेष सूचनाको आधारमा जिल्ला प्रहरी कार्यालय पर्सा र वडा प्रहरी कार्यालय श्रीपुर पर्साबाट खटिएको प्रहरीले जाँच गर्दा उनको साथबाट उक्त नक्कली नोट फेला परेको थियो। मुद्रा सम्बन्धी (खोटा चलन) कसूरमा जिल्ला अदालत पर्साबाट ७ दिन म्याद थप गरी अनुसन्धान गरिरहेको प्रहरीले जनाएको छ।
प्रहरीको फन्दामा फरार अभियुक्त,"विराटनगर : सुनसरीको धरान उपमहानगर१६ की ४६ वर्षीया सरीता भनिने कृष्णकुमारी लिम्बू मानव बेचविखन मुद्दामा दोषी ठहर भइन्। जिल्ला अदालत सुनसरीले २०७८ असार २२ गते उनलाई १० वर्ष कैद र ५० हजार रूपैयाँ जरिवानाको फैसला सुनायो। तर, फरार रहेकी उनी पक्राउ भने परेकी थिइनन्। दोषी ठहर भएको एक वर्षपछि पात्र उनी गत असार २१ गते पक्राउ परिन्। प्रदेश १ प्रहरी कार्यालय विराटनगरको अनुसन्धान समूह (रिट)ले उनलाई गाउँघरमै लुकीछिपी बसेको अवस्थामा पक्राउ गरेको हो। प्रहरीले पक्राउ गरेर बुझाएपछि अदालतले लिम्बूलाई कारागार चलान गर्यो। अहिले उनी झुम्का कारागारमा कैद सजाय भुक्तान गरिरहेकी छन्। भोजपुरका १९ वर्षीय चित्रकुमार मग्रातीको धरानको विष्णुपादुका स्मृति पार्कमा २०७१ साल मंसिर १ गते हत्या भयो। पिकनिक खानलाई सँगै गएका साथीहरू उदयपुरका गम्भीरबहादुर दनुवार र संखुवासभाका विक्रम राईले कुटेर उनको हत्या गरेका थिए। राई २ सातापछि मंसिर १४ गते भोजपुरको दिंलाबाट पक्राउ परे। तर, दनुवार फरार थिए। दुवै जनालाई जिल्ला अदालत सुनसरीले २० वर्ष कैद सजायको फैसला सुनाएको थियो। घटनाको ८ वर्ष पुग्नै लाग्दा असार १० गते दनुवार पनि पक्राउ परे। सुनसरी प्रहरीले काठमाडौंको बानियाँटारबाट पक्राउ गरेर बुझाएपछि अदालतले कैद सजाय भुक्तानका लागि कारागार चलान गर्यो। सुनसरीको साविकको झोक्राहा गाविस६ का ४५ वर्षीय बसन्त खत्वे २०६६ सालमा नातिनीको हत्या गरी फरार भए। घाँटी बटारेर नातिनीलाई मारेपछि भागेका उनलाई सुनसरी अदालतले २०७४ वैशाख २४ गते २० वर्ष कैद सजायको फैसला सुनायो। घटनाको १२ वर्षपछि अर्थात् २०७८ साउन १७ गते पक्राउ परे। प्रहरीले पेस गरेपछि अदालतले कारागार चलान गर्यो। खत्वे अहिले झुम्का कारागारमा कैद सजाय भुक्तान गरिरहेका छन्। अपराध गरेको ठहरसहित अदालतले दोषी करार गरे पनि कैद तथा जरिवाना भुक्तान नगरिकन लिम्बू, दनुवार र खत्वेजस्ता धेरै प्रतिवादी लामो समयदेखि भागिरहेका छन्। उनीहरूजस्ता फरारीलाई पक्राउ गर्न प्रदेश १ मा प्रहरीले विशेष अभियान चलायो। आर्थिक वर्ष २०७८७९ मा उल्लेख्य सफलता पनि प्राप्त गरेको छ। अपराधी पक्राउमा प्रहरीले ऐतिहासिक रेकर्ड राखेको हो। प्रदेश १ बाट एक वर्षको अवधिमा १ हजार ७३८ जना फरार प्रतिवादीलाई पक्राउ गरिएको प्रदेश प्रहरीका प्रवक्ता एसपी नवीनराज राईले बताए। उनका अनुसार पक्राउ पर्नेमा १ हजार जना फौजदारी र ७३८ जना देवानी मुद्दाका छन्। ठूलो संख्याका फरारी प्रहरीको फन्दामा पर्दा ९६६ वर्ष चार महिना १५४ दिन कैद असुल भएको छ, राईले भने। आर्थिक वर्ष २०७६७७ मा प्रहरीले प्रदेशबाट ९७० जना फरारलाई पक्राउ गरेको थियो। ३९३ वर्ष कैद र २ करोड ५३ लाख २ हजार ३५० रूपैयाँ जरिवाना असुल गर्यो। आर्थिक वर्ष २०७७७८ मा ७४३ जना फरार अपराधी पक्राउ परेका थिए। ७३५ वर्ष कैद र ४ करोड ४३ लाख ५८ हजार ९२७ रूपैयाँ जरिवाना असुल भयो। विगतको तुलनामा आव २०७८७९ मा प्रहरीले दोब्बरभन्दा बढी फरार प्रतिवादीलाई पक्राउ गरेको छ। प्रदेशका १४ जिल्लामध्ये सबैभन्दा धेरै सुनसरीबाट पक्राउ परेका छन्। प्रदेशभरिका १ हजार ७३८ जनामध्ये लगभग आधा सुनसरीबाट पक्राउ परेका हुन्। सुनसरी प्रहरी प्रमुख एसपी सञ्जयसिंह थापाका अनुसार एक वर्षमा ८५६ जनालाई पक्राउ गरिएको छ। लामो समयदेखि भागिरहेका अपराधीलाई पक्राउ गरेर १९५ वर्ष आठ महिना पाँच दिन कैद र एक करोड २६ लाख ४९ हजार पाँच सय ४० रूपैयाँ जरिवाना असुल गरिएको उनले बताए। एसपी थापाले कर्तव्य ज्यान, अपहरण तथा शरीर बन्धक, जबरजस्ती करणी, डाँकाजस्ता जघन्य अपराधका फरारलाई पक्राउ गरिएको बताए। फरार पक्राउमा उत्कृष्ट सुनसरी प्रहरी अदालतबाट सम्मानितसमेत भइसकेको छ। सुनसरी अदालतले २०७८ चैत ७ गते सम्मान गरेको थियो। विशेष कार्यक्रममार्फत न्यायाधीश कैलाशप्रसाद सुवेदीले एसपी थापालाई सम्मान पत्र प्रदान गरेका हुन्। प्रदेश १ मा सुनसरीपछि धेरै प्रतिवादी मोरङबाट पक्राउ परेका छन्। एक वर्षको अवधिमा २८९ जनालाई पक्राउ गरिएको मोरङ प्रहरी प्रमुख एसपी शान्तिराज कोइरालाले बताए। उनका अनुसार फरारलाई पक्राउ गरेर २४१ वर्ष एक महिना २७ दिन कैद र एक करोड ३३ लाख १२ हजार छ सय ६१ रूपैयाँ जरिवाना असुल गरिएको छ। अपराधमा संलग्न भएर वर्षौंदेखि भागिरहेकालाई पक्राउ गर्न विशेष टोली खटाइएको एसपी कोइरालाको भनाइ छ। झापाबाट २२४ जना प्रतिवादी पक्राउ परेका छन्। १६८ वर्ष पाँच महिना ११ दिन कैद र २ करोड ५३ लाख ८० हजार ५४० हजार रूपैयाँ जरिवाना असुल भएको झापा प्रहरीका प्रवक्ता डीएसपी बसन्त पाठकले बताए। प्रदेश प्रहरीको रिटले ७४ जनालाई पक्राउ गर्दा १४८ वर्ष पाँच महिना २० दिन कैद र एक करोड ६९ लाख ८२ हजार ५८९ रूपैयाँ जरिवाना असुल भएको छ।"
"नक्कली आमाबुवा, सक्कली नागरिकता","सिमरा : भारत दार्जलिङकी २१ वर्षीया रजनी राई यतिबेला बारा प्रहरीको खोजी सूचिमा छिन्। नक्कली अभिभावक खडा गरेर नेपाली नागरिकता लिएको रहस्य खुलेपछि प्रहरीले उनको खोजी थालेको हो। सिमरास्थित ईलाका प्रशासन कार्यालयबाट असार १ गते ३३०२७९००५१३ नम्बरको नागरिकता लिएकी रजनी त्यसयता सम्पर्कविहीन छिन्। निजगढ नगरपालिका वडा नं १२ ले दिएको सिफारिसका आधारमा रजनीले नागरिकता प्राप्त गरेकी हुन्। नागरिकता प्राप्त गर्न रजनीले नक्कली अभिभावक खडा गरेको र झुठो विवरण पेश गरेको रहस्य झण्डै एक महिनापछि मात्रै खुलेको थियो। निजगढ १२ रतनपुरका श्यामराज गोलेलाई बुवा र जिरामाया गोलेलाई आमा बनाउँदै जेठ २३ गते रजनी गोलेको नाममा जन्मदर्ता बनाएकी उनले सोही जन्मदर्ताको आधारमा नागरिकता लिन सफल भएकी हुन्। नागरिकता प्राप्त गर्न रतनपुरका गोले परिवारलाई प्रयोग गरेकी रजनीले जेठ २३ गते जिरामायामार्फत जन्मदर्ताका लागि निवेदन दिएकी र सोही दिन जन्मदर्ता प्राप्त गरेको देखिएको छ। २०५८ साल चैत्र १५ गते जन्म भएको उल्लेख गरेर रजनीले जन्मदर्ता प्रमाणपत्र प्राप्त गरेकी थिइन्। तर रजनी भारतीय नागरिक रहेको प्रमाण खुल्ने मतदाता परिचयपत्र र आधार कार्डमा उनको जन्म सन् १९८९०३२४ अर्थात विस २०४५१२११ गते उल्लेख छ। जन्मदर्ता अघि रतनपुरस्थित अस्थायी प्रहरी चौकीमा सर्जमिन मुचुल्का तयार गरिएको थियो। उक्त सर्जमिन मुचुल्कामा यसअघि विविध कारण जन्मदर्ता हुन नसकेको उल्लेख गर्दै निजगढ नगरपालिका वडा नं १२ का वडासचिव शुभचन्द्र महतो, वडा सदस्य बुद्धिमाया विकसहित ८ जनाले हस्ताक्षर गरेका छन्। निवेदक जिरामायासहित मुचुल्कामा स्थानीय आइते सिंह मोक्तान, सरिता सुब्बा, अकलबहादुर थिङ, गणेशबहादुर पाख्रिन र बासुलाल मोक्तानले हस्ताक्षर गरेका छन्। सर्जमिन मुचुल्काको आधारमा जन्मदर्ता बनाइएको र सोही जन्मदर्ताको आधारमा जेठ २४ गते रजनीले नागरिकताका लागि निवेदन दिएकी थिइन्। नागरिकता प्राप्त गर्नका लागि भरिने अनुसूचि १ फारममा रजनीलाई अविवाहित रहेको प्रमाणित गरिएको छ। तर रजनीको भारतीय आधार कार्डमा उनको पतिको नाम छेडुप सिंगर र भारतीय मतदाता परिचय पत्रमा उनको बुवाको नाम किशोर राई उल्लेख छ। नक्कली विवरण भरिएको अनुसूचि फारमसहित निजगढ नगरपालिका वडा नं १२ का वडाध्यक्ष ज्ञानबहादुर गोलेले जेठ २४ गते ईलाका प्रशासन कार्यालयलाई नागरिकताका लागि सिफारिस गरेका थिए। सोही सिफारिसका आधारमा ईलाका प्रशासन कार्यालयले रजनीलाई असार १ गते नागरिकता दिएको हो। वडाध्यक्ष गोलेले नक्कली अभिभावक र झुटो विवरणको विषयमा आफूलाई जानकारी नै नभएको बताए। 'कागजपत्र सबै ठिक थियो, गाँउको चिनेकै मान्छे भएकाले सिफारिस गरेको हो', वडाध्यक्ष गोलेले भने, 'तर अहिले भारतीय नागरिकले झुक्याएर नागरिकता लगेको जानकारी हुन आएको छ। त्यसैले बदरका लागि प्रक्रिया सुरु गरेको छु।' गोले स्थानीय तह निर्वाचनमा नेपाली कांग्रेसबाट दोस्रो पटक वडाध्यक्षमा निर्वाचित भएका हुन्। उनकै सिफारिसका आधारमा भारतीय नागरिकले नागरिकता प्राप्त गरेपछि यतिबेला उनीसमेत छानविनको दायरामा तानिएका छन्। ईलाका प्रशासन कार्यालयले वडाध्यक्ष गोलेसहित रजनीको नक्कली अभिभावकलाई नागरिकतासहित उपस्थित गराउन निजगढस्थित ईलाका प्रहरी कार्यालयलाई पत्र काटेको छ। यसअघि नागरिकता प्राप्त गरेकी रजनीलाई हाजिर हुन पत्र काटेको प्रशासनले उनी सम्पर्कविहीन भएपछि वडाध्यक्ष र अभिभावकको नाममा पत्र काटेको हो। रजनीका नक्कली अभिभावकसमेत सम्पर्कमा छैनन्। ईलाका प्रशासन कार्यालय सिमराका प्रमुख मोहनप्रसाद अर्यालले नागरिकता प्राप्त गर्ने व्यक्ति हाल सम्पर्कमा नभएका कारण वडाध्यक्ष र अभिभावकलाई उपस्थित हुन पत्र काटिएको जानकारी दिए। 'हामीले पहिला नागरिकता प्राप्त गर्ने व्यक्तिलाई खोज्यौं तर सम्पर्क हुने स्थिति नभएपछि वडाध्यक्ष र अभिभावकलाई बोलाएका छौं', अर्यालले भने, 'उनीहरु आएपछि नागरिकताको विषयमा छानविन गरेर बदरसहित आवश्यक प्रक्रिया अघि बढाउँछौं।' कार्यालयबाट जारी भएको सक्कली नागरिकता फर्काउने काम पहिलो प्राथमिकतामा रहने र बदरका लागि गृह मन्त्रालयमा प्रक्रिया थालिने अर्यालको भनाइ छ। नागरिकता कार्यालयबाट जारी भए पनि बदर गर्ने अधिकार गृह मन्त्रालयसँग मात्रै रहनेछ। 'हामीसँग बदर गर्ने अधिकार हुँदैन त्यसैले गृह मन्त्रालयमार्फत प्रक्रिया अगाडि बढाउनुपर्छ', अर्यालले भने। भारतीय नागरिकले नागरिकता लगेको विषयमा अर्याल समेत अनविज्ञ देखिन्छन्। वडा कार्यालयको सिफारिस, जन्मदर्ता, प्रहरी सर्जमिन मुचुल्कालगायत सबै कागजात पूरा देखेपछि कार्यालयले नागरिकता जारी गरेको अर्यालले बताए। 'हामीले सिफारिस भई आउने कागजपत्र हेर्ने हो, कागजपत्रमा कुनै शंका लागेमा मात्रै छानविन गरेर नागरिकता दिने गरेका छौं', अर्यालले भने, 'तर यो विषयमा सबै कागजात पूरा देखेपछि नागरिकता जारी भएको हो।' जनप्रतिनिधि र प्रशासनलाई झुक्याएर नागरिकता लिएकी रजनीले गोले परिवारलाई आर्थिक प्रलोभन देखाएर प्रयोग गरेको देखिन्छ। दार्जलिङबाट नागरिकता बनाउनकै लागि निजगढ आएकी उनी त्यसयता सम्पर्क बाहिर छिन्। रजनीले पासपोर्ट बनाउनका लागि नेपाली नागरिकता लिएको र पासपोर्ट बनाएर विदेश जाने तयारीमा रहेको समेत बुझिएको छ।"
धनुषाबाट स्रोत नखुलेको २४ लाख रुपैयाँसहित एक भारतीय पक्राउ,ढल्केवर(धनुषा) : स्रोत नखुलेको झण्डै २४ लाख नेपाली रुपैयाँसहित एक भारतीय युवकलाई धनुषा प्रहरीले पक्राउ गरेको छ । पक्राउ पर्नेमा भारत विहारको मधुवनी जिल्ला ग्राम पंचायत हरलाखी हरिने वार्ड नं ९ बस्ने १९ वर्षीय अब्दुल समी रहेका छन् । विशेष सुचनाको आधारमा प्रहरी चौकी हनुमाननगरबाट खटिएको प्रहरी टोलीले जनकपुरधाम उपमहानगरपालिका १२ कुवाँ स्थित महादेव मन्दिरनजिक लोहनाबाट जनकपुरतर्फ आउँदै गरेको बीआर३२ एजे ०१७० नम्बरको मोटरसाइकलमा चेकजाँच गर्दा स्रोत नखुलेको ठुलो परिमाणको रकमसहित उनलाई पक्राउ गरेको प्रहरीले जनाएको छ । उनको साथबाट प्रहरीले २३ लाख ८९ हजार ४८० नेपाली रुपैयाँ बरामद गरेको धनुषाका प्रहरी प्रवक्ता एवं प्रहरी नायव उपरीक्षक प्रदीपकुमार क्षेत्रीले जानकारी दिए । उनलाई नगद रूपैयाँसहित नियन्त्रणमा लिएर जिल्ला प्रहरी कार्यालय धनुषामा राखेर थप अनुसन्धान गरिरहेको प्रहरीले जनाएको छ ।
"नुवाकोटका अमितको मोबाइलमा ३३ करोडको कारोबार, कलंकी र लाजिम्पाटमा ५ करोडको सम्पत्ति","काठमाडौं : नुवाकोटको विदुर नगरपालिकाका अमित श्रेष्ठको बैंक खातामा ठूलो कारोबार भइरहेको सूचना प्रहरीले पायो। काठमाडौंको पानीपोखरीमा बस्ने श्रेष्ठ कुनै व्यापार व्यवसायमा संलग्न पनि छैनन्। तैपनि उनको नाममा करोडौंको सम्पत्ति छ, बेलबखत उनी विदेश भ्रमणमा पनि जाने गरेका छन्। सामान्य व्यक्तिले करोडौंको कारोबार गरेको देखिएपछि प्रहरीले श्रेष्ठलाई पक्राउ गरेको छ। काठमाडौं उपत्यका अपराध महाशाखाको टोलीले श्रेष्ठलाई गत असार २९ गते पक्राउ गरेको हो। जिल्ला प्रहरी कार्यालय काठमाडौंका प्रवक्ता दिनेशराज मैनालीका अनुसार श्रेष्ठले ३३ करोड बढी विदेशी मुद्राको कारोबार गरेका छन्। प्रहरीले क्रिप्टोकरेन्सीमार्फत् अवैध सम्पत्ति कमाएको भन्दै श्रेष्ठमाथि अनुसन्धान सुरु गरेको छ। प्रहरीले उनको मोबाइल र ल्यापटपको फरेन्सिक परीक्षणसमेत गरेको थियो। परीक्षणमा ३३ करोड ९ लाख २१ हजार रुपैयाँ बराबरको विदेशी मुद्रा कारोबार गरेको भेटिएको छ। उनको नाममा अष्ट्रेलियाको कमन वेल्थ बैंक, क्यानडाको रोयल बैंक अफ क्यानडा, क्यानडाकै बैंकमा सेयर कारोबार, नेपालको नबिल बैंकमा उनले डलर कारोबार, एनआइसी एसिया बैंक र एभरेष्ट बैंकमा सेयर र रकम लगानी गरेको पुष्टि भएको छ। उनको अधिकांश कारोबार अमेरिकी डलरमा गरिएको छ। नेपाल राष्ट बैंकको अनुमति बिना करोबार गरिएको प्रहरील जनाएको छ। प्रहरीका अनुसार उनको नाममा कलंकी र लाजिम्पाटमा समेत ५ करोड बढीको सम्पत्ति देखिएको छ। उनीविरुद्ध बैंक तथा वित्तीय संस्थासम्बन्धी ऐन २०७३ को कसुरमा काठमाडौं जिल्ला अदालतबाट म्याद थप गरी जिल्ला प्रहरी परिसर काठमाडौंबाट अनुसन्धान भइरहेको छ।"
"बाँकेमा एक दम्पत्ती मृत फेला, घटना शङ्कास्पद","बाँके : बाँकेको कोहलपुर नगरपालिका१४ स्थित पार्वतीपुरमा मंगलबार एक दम्पती आफ्नै घरमा मृतावस्थामा भेटिएका छन् । मृतावस्थामा भेटिएका दम्पती २५ वर्षीय कृष्णकुमार गडेरिया र २३ वर्षीया अञ्जली गडेरिया रहेको जिल्ला प्रहरी कार्यालय बाँकेका प्रहरी नायब उपरीक्षक मधसुदन न्यौपानेले जानकारी दिए। उनका अनुसार सुतिरहेको अवस्थामा फेला परेका दम्पतीमध्ये पति कृष्णको मुखबाट रगत आएको र दायाँ हातमा चोट लागेको छ । सो दम्पतीको विवाह भएको एक वर्ष भएको बताइएको छ । 'घटनाको वास्तविक अवस्था विस्तृत अनुसन्धान गरेपछि मात्रै थाहा हुन्छ', प्रनाउ न्यौपानेले भने । उनले घटना शङ्कास्पद भएको उल्लेख गर्दै शव परीक्षणका लागि भेरी अस्पताल पठाइएको बताए । घरमा सुतेर बिहान नउठेपछि आफन्तले प्रहरीलाई खबर गरेका थिए । रासस"
भारतमा अलपत्र परेका पाँच नेपाली बालबालिकाको उद्धार,"झापा : भारतमा अलपत्र परेका पाँच नेपाली बालबालिकाको उद्धार गरिएको छ । उद्धार गरी काँकडभिट्टा नाकाबाट नेपाल ल्याएका ती बालबालिकालाई प्रहरीको रोहबरमा परिवारजनलाई जिम्मा लगाइएको छ। भारत पश्चिम बंगाल कलकत्तास्थित महावाणिज्यदूत ईश्वर राज पोख्रेलको पहलमा असम, दार्जिलिङ र सिलगुडीका आश्रमबाट ती बालबालिकालाई उद्धार गरिएको हो । उनीहरूको उद्धारका लागि इलाका प्रहरी कार्यालय काँकडभिट्टा र विश्व सेवा बिस्तार संस्थाले सहजीकरण गरेका थिए । उद्धार गरिएकाहरू मेचीनगरका १० वर्षीय सन्तोष रोक्का, भद्रपुरकी १५ वर्षीय प्रियङ्का कार्की, जनकपुरका ११ वर्षीय रोशन पञ्जिहार, चितवनका ८ वर्षीय किरण तामाङ र ९ वर्षीय मिलन तामाङ रहेका छन् । तामाङद्वय दाजुभाइ हुन् । काँकडभिट्टामा एक संक्षिप्त कार्यक्रमको आयोजना गरी परिवारजनलाई बोलाएर ती बालबालिकालाई जिम्मा लगाएको इलाका प्रहरी कार्यालय काँकडभिट्टाका डिएसपी ज्ञानकुमार महतोले जानकारी दिए ।"
"म्याग्दीको गुर्जामा जुवातास, धुमपान प्रतिबन्ध","म्याग्दी : म्याग्दीको धवलागिरि गाउँपालिका१ गुर्जामा जुवातास खेल्न, धुमपान र सुर्ती सेवन गर्न प्रतिबन्ध लगाइएको छ । वडाका जनप्रतिनिधिहरूको सोमबार बसेको बैठकले जुवातास, धुमपान सेवनमा प्रतिबन्ध लगाउनुका साथै तोकिएको भन्दा अन्य समय मदिरा सेवन गर्नेलाई जरिवाना तिराउने निर्णय गरेको छ । चुरोट, खैनी सेवनलाई पूर्णप्रतिबन्ध र बिहान ५ देखि साँझ ५ बजेसम्म जाँड, रक्सी सेवन गर्न प्रतिबन्ध लगाइएको वडाध्यक्ष झकबहादुर छन्त्यालले बताए। 'तोकिएको भन्दा अन्य समय मदिरा सेवन गर्नेलाई पहिलोपटक सम्झाइबुझाई, दोस्रोपटक रु १०० र तेस्रोपटकदेखि दोब्बरका दरले जरिवाना तिराउने नियम बनाएका छौँ', उनले भने, 'जरिवानाबाट सङ्कलन भएको रकम फोहर र दूषित पानीका कारण हुने स्वास्थ्य समस्या न्युनीकरणका लागि व्यक्तिगत तथा सामुदायिक सरसफाइ गर्ने व्यक्ति र परिवार पहिचान गरेर पुरस्कृत गर्न खर्च गर्छौँ ।' घरेलु हिंसा, विवाद, झगडाका साथै स्वास्थ्य र सामाजिक समस्याको मुख्य कारण जुवातास र मदिरा भएकाले प्रतिबन्ध लगाइएको वडाध्यक्ष छन्त्यालले बताउनुभयो । जुवातास खेलेर समय बिताउने युवा र प्रौढ पुरुषलाई घरायसी, आयआर्जन र विकास आयोजनामा परिचालन गरिने कार्यपालिका सदस्य सीताकुमारी छन्त्यालले जानकारी दिए। अघिल्लो कार्यकालमा गरेको प्रयासले सामाजिक, आर्थिक सुधार, शान्ति र सद्भाव कायम राख्न सहयोग पुगेकाले आमा समूह, युवा क्लब र अगुवाहरूसँग समन्वय गरेर निरन्तरता दिइएको वडा कार्यालयले जनाएको छ । सडक यातायातको सुविधा नपुगेको भौगोलिकरूपमा विकट र दुर्गम क्षेत्रमा अवस्थित गुर्जामा २६५ घरधुरी छन्त्याल र दलित समुदायको बसोबास छ । रासस"
फेरि छाउगोठमै,"अछाम : साँफेबगर३ की २१ वर्षीया पार्वती बुढा रावतको ०७६ मंसिर १५ गते छाउपडी गोठमा ज्यान गयो। त्यो घटनापछि प्रहरी प्रशासन र जनप्रतिनिधिको रोहवरमा जिल्लाका छाउगोठ धमाधम भत्काइए। किशोरीमहिलाहरू महिनावारी (छाउ) भएका बेला घरमै बस्न थाले। तर, कोरोनाका कारण छाउगोठ भत्काउने काम करिब २ वर्ष रोकियो। त्यही समय जिल्लामा पुनः छाउ गोठ बन्न थाले। घरभित्र प्रवेश पाएका किशोरी तथा महिलाहरू फेरि छाउ गोठ फर्किन बाध्य छन्। साँफेबगर९ बुढाकोटकी रिजना कुँवर महिनावारी (छाउ) भएका बेला फेरि गोठमा बस्न थालेकी छिन्। एक वर्षअघि भने उनी घरमा नै बस्ने गर्थिन्। गाउँका अरू महिलाहरू गोठमा नै बस्ने गरेकाले आफूलाई पनि गोठमै बस्न जान घरका सदस्यले बाध्य पारेको गुनासो उनको छ। मेरो उमेरका सबै गोठमा बस्छन्। त्यसैकारण मेरा घरकाले पनि गोठमै बस भन्न थाले, उनले भनिन्, अहिले महिनावारी भएका बेला गोठमा बस्छु। घरका मान्छे सबै गोठमा बस्छन् तँलाई किन घरमा बस्नुपर्याे भन्छन्। चौरपाटी३ सोकटकी सुनिता साउदले समाज र घरपरिवारका कारण फेरि छाउगोठमा बस्नुपर्ने बाध्यता आइलागेको बताइन्। घर परिवारका मान्छेलाई सम्झाउन खोज्दा उल्टै गाली गर्छन्, उनले भनिन्, देवी देउताका मन्दिरहरूलाई घरबाट अलग्गै नराख्दासम्म यो समस्याको समाधान हुँदैन। त्यसैकारण बुढापाकाले मान्नु हुन्न। साँफेबगर९ बुढाकोटकी सिर्जना कुँवर किशोरी समूहकी अध्यक्ष हुन्। बुढाकोट माध्यमिक विद्यालय कक्षा १० मा अध्ययनरत कुँवर सामाजिक सुधारका विभिन्न क्रियाकलापमा सक्रिय छिन्। तर, उनी आफैं भने महिनावारी (छाउ) भएका बेला घरमा बस्न पाउँदिनन्। कुँवरको घरमा ९० वर्षकी हजुरआमा छिन्। वृद्धा हजुरआमाले देवता रिसाउँछन् भनेर छाउ भएका बेला उनलाई गोठमै पठाउने गरेकी छिन्। छाउ भएका बेला घरमा बस्ने कि नबस्ने भनेर परिवारका सदस्यसँग जहिल्यै झगडा हुने गरेको कुँवरले बताइन्। भनिन्, घरमा बुबाआमाले त केही भन्नुहुन्न। तर, हजुरआमाले घरमा बस्न दिनुहुन्न। देउता रिसाउने डर सबैको दिमागमा परेको छ। बुढाकोट गाउँमा मात्रै ५१ वटा छाउगोठ (छाउ भएका महिला बस्ने ससाना गोठ) छन्। कोरोना महामारी कम भएपछि भत्किएका गोठ पुनःनिर्माण भए। प्रशासनले पनि अनुगमन गरेन। बुढाकोट माविका प्रधानाध्यापक चक्रबहादुर कुँवरको घरमै छाउगोठ बनाइएको छ। शौचालयको माथि गोठ बनाइएको छ। सडक छेउमै उनको घर छ। घरभन्दा अलि पर शौचालयसँगै छाउगोठ छ। महिनावारी भएका बेला बुढाकोट विद्यालयका छात्राहरूसमेत त्यहीँ गोठमा बास बस्ने गरेको स्थानीय बताउँछन्। सडकबाटै देखिने त्यो छाउगोठ भत्काउनेतिर भने जनप्रतिनिधि र समाजका अगुवाको ध्यान छैन। छाउगोठ मुक्त घोषणा भए पनि केही अझै छन्। यसका लागि फेरि हटाउने अभियान सञ्चालन गर्नुपर्ने देखिएको छ। यहाँ मानसिकताबाट छाउगोठ हट्न सकेको छैन। चेतना विकास गर्न गाउँपालिकाले विभिन्न कार्यक्रमहरू सञ्चालन गर्ने तयारी गरेको छ।  डम्बर बिसी, अध्यक्ष, तुर्माखाँद गाउँपालिका भर्खरै स्थानीय तहको निर्वाचन सकियो। अब कार्यक्रम बनाउँदैछौं। सबैसँग समन्वय गरेर छिट्टै नै छाउगोठको अनुगमन गर्ने तयारीमा छौं।  नारायण डाँगी, प्रमुख, जिल्ला प्रहरी कार्यालय अछाम विगतमा गोठ भत्काए पनि निगरानी र अनुगमनको अभावमा पुनः ब्युँतिए। कोरोनाका कारण छाउगोठ भत्काउने अभियान रोकियो। अहिले त भत्काएका गोठ धमाधम निर्माण भइसकेका छन्। शौचालयलाई समेत छाउगोठ बनाइएको छ।  पशुपति कुँवर,अभियान्ता महिनावारी भएका बेलामा विद्यालय जाँदा पनि नियमित बाटोबाट हिँड्न नपाइने स्थानीय कृष्णा कुँवरले बताइन्। उनले भनिन्, बाटोमा देवताको मन्दिर रहेको रूख छ। त्यसैले लामोबाटो भएर जानुपर्छ। महिनावारी भएको बेला त्यो बाटो नहिँड्नु भनेर शिक्षकहरूले नै भन्ने गरेको कृष्णाले बताइन्। ०७६ पुस महिनादेखि फागुनको पहिलो सातासम्म छाउगोठ भत्काउने अभियानले निकै तीव्रता पाएको थियो। कोरोनाले रोकियो गोठ भत्काउने अभियानमा फेरि कसैको पनि चासो देखिएन। छाउगोठ भत्काउन पुगेका जनप्रतिनिधि, प्रहरी र अगुवाहरू अपशब्द प्रयोग गरिएका गाली खानुपरेको तीतो अनुभव सुनाउँछन्। छोउगोठ भत्काउने क्रममा स्थानीयले जनप्रतिनिधिलाई लखेटेको, प्रहरीलाई कुटेको, जनप्रनिधिले खानुपरेको गाली कुराले पनि यस अभियान प्रतिचासो नभएको हो कि भन्ने देखाउँछ। साँफेबगर१३ बाब्लाकी पूर्ववडासदस्य हेमा नागरीले छाउगोठ भत्काउँदा स्थानीयले आफूलाई समेत लठ्ठीले हिर्काएको बताइन्। भनिन्, जरा गाडेर बनेको छाउपडी कुप्रथालाई हटाउन सजिलो छैन, हामीले निकै गाली खायौ, कुट्नसमेत आए, गाउँमै बस्न असजिलो भयो। महिनावारी भएको बेला छाउगोठमा बस्नेहरूलाई सरकारी सेवा सुविधा रोक्ने घोषणा स्थानीय सरकारले गरेका थिए। वडाका सिफारिसदेखि लिएर अन्य सेवा लिन आउनेलाई छाउगोठ भएनभएको बारेमा सोध्ने गरेको र छाउगोठ भएमा सिफारिसलगायत अन्य सेवाहरू रोक्ने गरेको सदस्य नागरीले बताइन्। भनिन्, बाब्लाका केही टोलमा छाउपडी गोठ फेरि बनिसकेका छन्। छाउगोठ भत्काउने अभियानलाई पुनः सञ्चालन गर्न जरुरी छ। अछामका विभिन्न स्थानमा पुनः बनाइएका छाउगोठहरु। तस्बिर : गीता कुँवर साँफेबगर नगरपालिकाका महिला बालबालिका तथा ज्येष्ठ नागरिक शाखाका प्रमुख अनिता जोशीले जनचेतनामूलक थुप्रै क्रियाकलापहरू सञ्चालन गरिए पनि छाउगोठ पुनर्निर्माण भइरहेको बताइन्। पहिलेभन्दा केही परिवर्तन भए पनि छाउपडी प्रथा पूर्णरूपमा नियन्त्रण हुन नसकेको उनले बताइन्। भनिन्, मुलुकी अपराध संहिताले नै निषेध गरेको छाउपडी भने रोकिएको छैन। बरु, गोठ भत्काउने अभियान सेलायो, नयाँ गोठ भने धमाधम बन्दै छन्। छाउगोठ भत्काएपछि फेरि निगरानी र अनुगमन हुन सकेन। विगतमा गोठ भत्काए पनि निगरानी र अनुगमनको अभावमा पुनः छाउगोठ ब्युतिन थालेको अभियान्ता पशुपति कुँवरले बताइन्। गाउँमा फेरि छाउगोठ बनेका छन्, उनले भनिन्, कोरोनाका कारण छाउगोठ भत्काउने अभियान रोकियो। अहिले त भत्काएका गोठ धमाधम निर्माण भइसकेका छन्। शौचालयलाई समेत छाउगोठ बनाइएको छ। छाउगोठ भत्काउने कामसँग सँगै कानुनी र मानसिक परामर्शको आवश्यक रहेको उनले बताइन्। साँफेबगर नगरपालिकाका नवनिर्वाचित नगर प्रमुख राजेन्द्रबहादुर कुँवरले छाउगोठको अनुगमन गर्ने बताए। उनले भने, सबै पक्षको सहभागितामा छाउगोठ अनुगमन गर्नेछौं। छाउपडी कुप्रथा विकासको बाधक हो। साँफेबगरलाई समृद्ध र सुन्दर बनाउन भौतिक पूर्वाधारले मात्र हुँदैन। यस्ता कूरीति अन्त्यका योजनाबद्ध तरिकाले लाग्ने तयारी गरेका छौं। जिल्लालाई छाउगोठ मुक्त घोषणा गर्ने गरी तयारी थाले पनि कोरोनाले ठप्प भयो। १० पालिका रहेका अछाममा ५ वटा पालिका मात्र छाउगोठ मुक्त घोषणा भए। कमलबजार नगरपालिका, ढकारी गाउँपालिका, तुर्माखाद गाउँपालिका, बान्नीगढी जयगढ गाउँपालिका, मंगलसेन नगरपालिका छाउगोठ मुक्त घोषणा भए। बाँकी ५ पालिका घोषणा हुन सकेका छैनन्। कोरोनाका कारण यो अभियान ओझेलमा पर्याे। त्यसपछि भने निरन्तरता पाउन सकेन। कोरोनाको संक्रमण सकिएपछि लामो समयसम्म रोकिएका जिल्लामा राजनीतिक दलहरूको जिल्ला अधिवेशनमा सबै व्यस्त भए। त्यसपश्चात् स्थानीय तहको निर्वाचन सम्पन्न भयो। स्थानीय तहको निर्वाचनमा राजनीतिक दलहरूले घोषणा पत्रमा समेटे पनि प्राथमिकतामा पारेनन्। कसैकसैको घोषणापत्रमा मात्र दुई लाइन छाउगोठ मुक्त बनाउन अभियान चलाउने भनेर मात्र लेखिएको देखियो। उनीहरूले सडक, खानेपानी, भौतिक पूर्वाधार शिक्षा रोजगारलाई बढी उच्च प्राथमिकतामा राखे। तुर्माखाँद गाउँपालिका अध्यक्ष डम्बर बिसीले छाउगोठ मुक्त घोषणा भए पनि केही गोठ रहेको भन्दै यसका लागि फेरि सशक्त अभियान सञ्चालन गर्ने बताए। भने, केही समस्या देखिएको छ। मानसिकताबाट छोउगोठ हट्न सकेको छैन। यसका लागि विभिन्न कार्यक्रमहरू सञ्चालन गर्ने तयारी छ। अछाममा विगतमा गैरसरकारी संस्थाहरूले यससम्बन्धी थुपै कार्यक्रमहरू गरे। छाउपडीको विषयलाई लिएर मात्र विभिन्न परियोजनामार्फत गतिविधिहरू सञ्चालन गरे। अहिले गैरसरकारी संस्थाहरूसँग छुट्टै कार्यक्रमहरू नभएको तर यो विषयलाई समेट्ने गरेको वाक नेपालका अध्यक्ष बलबहादुर केसीले बताए। भने, पहिले जस्तो कार्यक्रमहरू छैनन् अहिले, विभिन्न सामाजिक विषयहरूमा भने छाउपडी कुप्रथालाई समेट्ने गरेका छौं। जिल्लामा विगतभन्दा अहिले ७० प्रतिशत परिवर्तन भएको केसी दाबी गर्छन्। अझै छाउगोठ मुक्त बनाउने अभियान सञ्चालन गर्न जनप्रतिनिधि, प्रशासन र समाजका अगुवाहरूले निरन्तर लागिरहन आवश्यक रहेको उनले बताए। ०७३ सालमा महिला तथा बालबालिका कार्यालयले छाउगोठ अवस्था विश्लेषणसबन्धी घरधुरी सर्वेक्षण गरेको थियो। सर्वेक्षणबाट जिल्लामा ३२ हजार ६ सय ६ गोठ रहेको थाहा हुन आएको थियो। पार्वतीको छाउगोठमा मृत्यु भएपछि चलेको अभियानका क्रममा जिल्लामा हालसम्म ६ हजार ८ सय ५५ गोठ भत्काएको तथ्यांक प्रशासनसँग छ। पहिलो चरणमा प्रहरीले ४ हजार ९ सय २४, स्थानीय तहले १ हजार १ सय ३७ र दोस्रोचरणमा ७ सय ९४ गोठ भत्काइएको हो। सबैभन्दा बढी चौरपाटी गाउँपालिकामा १ हजार २ सय ६४ गोठ र सबैभन्दा कम कमलबजार नगरपालिकामा २ सय ८० गोठ भत्काइएको छ। त्यसैगरी साँफेबगर नगरपालिकामा ९ सय ९८, बान्नीगढी जयगढ गाउँपालिकामा ८ सय २१, ढकारी गाउँपालिकामा ७ सय ९३, पञ्चदेवल विनायक नगरपालिकामा ६ सय ६३, मंगलसेन नगरपालिकामा ५ सय ९४, मेल्लेख गाउँपालिकामा ५ सय ७८, तुर्माखाँद गाउँपालिकामा ४ सय ८९ र रामारोशन गाउँपालिमा ४ सय ५ गोठ भत्काइएको प्रशासनले जनाएको छ। जिल्ला प्रहरी प्रमुख डीएसपी नारायण डागी सबैसँग समन्वय गरेर छिट्टै नै अनुगमन गर्ने बताए। उनले भने, छलफल गर्दै छौ, भर्खरै स्थानीय तहको निर्वाचन सकियो, अब कार्यक्रम बनाउँदैछौ, सबैसँग समन्वय गरेर छिट्टै नै छाउगोठको अनुगमन गर्ने तयारीमा छौं। छाउपडी कुप्रथाको बढी प्रभाव रहेको अछाममा हालसम्म कतिले छाउगोठमा ज्यान गुमाए भन्ने कुराको आधिकारिक तथ्यांक कसैसँग छैन। पछिल्लो डेढ दशकको अवधिमा मात्रै साँफेबगरकी पार्वती बुढा रावत, तुर्माखादकी पार्वती बुढा र गौरी बुढा, गाज्राकी रोशनी तिरुवालगायत १४ जनाभन्दा बढीले छाउगोठमा सुतेको बेला विभिन्न कारणले ज्यान गुमाएका छन्। यसमध्ये सर्पको डसाइबाट दुई जनाको, केहीको गोठमा बालेको आगोको धुवाबाट निस्सासिएर र केहीको कठ्याङ्ग्रिएर ज्यान गएको छ। केहीको मृत्युको कारण खुलेको छैन। सर्वोच्च अदालतले २०६२ वैशाख १९ मा एक महिनाभित्र छाउपडी प्रथालाई कूरीति घोषणा गरी तीन महिनाभित्र निर्देशिका बनाई लागू गर्न सरकारलाई निर्देशनात्मक आदेश दिएको थियो। तत्कालीन सरकारले २०६३ वैशाख २६ गतेको निर्णयले छाउपडी प्रथालाई कूरीति घोषणा गर्यो। त्यसको झन्डै वर्ष दिनपछि महिला, बालबालिका तथा समाज कल्याण मन्त्रालयले छाउपडी प्रथा उन्मूलन निर्देशिका, २०६४ जारी गर्यो। २०७५ साल भदौ १ गतेदेखि लागू हुने गरी २०७४ असोजमा जारी भएको मुलुकी अपराध (संहिता) ऐन, २०७४ ले स्पष्ट रूपमा भनेको छः महिलाको रजस्वला वा सुत्केरीको अवस्थामा छाउपडीमा राख्न वा त्यस्तै अन्य कुनै किसिमको भेदभाव, छुवाछूत वा अमानवीय व्यवहार गर्नु वा गराउनु हुँदैन। यस्तो कसुर गर्ने व्यक्तिलाई तीन मनिासम्म कैद वा ३ हजार रुपैयाँसम्म जरिवाना वा दुवै सजाय हुनसक्ने र कसुर गर्ने व्यक्ति राष्ट्रसेवक भएमा थप तीन महिनासम्म कैद सजाय हुने कानुनी व्यवस्था छ।"
भाइरल ज्वरोका बिरामी बढेपछि इलामका विद्यालय बन्द,"इलाम : रुघाखोकी र ज्वरो बढेपछि इलामका विद्यालयहरू बन्द गर्न थालिएका छन्। पछिल्ला दिन जिल्लाभरि नै रुघाखोकीसहित ज्वरोका बिरामी बढ्न थालेका छन्। केही समयअघि इलाम नगरपालिकाभित्रका निजी सबै विद्यालय बन्द गरिएको थियो। पछिल्लो समय सूर्योदय नगरपालिकामा सञ्चालित पञ्चकन्या अङ्ग्रेजी विद्यालय र एभरल्यान्ड इन्टरनेशनल एकेडेमीमा बन्द गरिएको छ। एक साताका लागि विद्यालय बन्द गरिएको हो। परीक्षा सञ्चालन भइरहेका अवस्थामा पनि विद्यालयबन्द गर्नुपरेको बताइएको छ। चिकित्सकहरूले यसलाई भाइरल समस्या भएको जनाएका छन्। गाउँगाउँमा बिरामी हुने क्रम बढेपछि अस्पतालमा बिरामीको चाप बढ्दै गएको छ। इलाम अस्पतालसहित फिक्कल बजारस्थित प्राथमिक स्वास्थ्य केन्द्र, प्राथमिक स्वास्थ्य केन्द्र मङ्गलबारेलगायतका स्वास्थ्य संस्थामा बिरामीको भीड लाग्ने गरेको छ। साथै निजी अस्पताल तथा मेडिकलमा समेत बिरामीको उत्तिकै चाप बढेको छ। ज्वरो आउने, रुघाखोकी लाग्ने, जिउ दुख्ने, हातखुट्टा करकर खाने, छाती र घाँटी दुख्नेलगायतका लक्षण बिरामीमा छ। बालबालिकामा समेत क्षणमा ज्वरो आउने क्षणमै ज्वरो घट्ने, शरीरका केही भागमा तापक्रम बढे पनि केही भागमा चिसोपना नै रहनेलगायतका लक्षण देखिएको छ। कतिपय बिरामीमा अधिक टाउको दुख्ने, बान्ता हुने लक्षणसमेत देखापरेको छ। अस्पतालमा शय्या नहुँदा बिरामीलाई भुइँमा राखेरसमेत उपचार गराइँदै आएको छ। बिरामीलाई चिकित्सकले भीडभाडमा नजान र मास्कको प्रयोग गर्न सुझाव दिँदै आएका छन्। पानी उमालेर मात्र खाने, चिसोबाट जोगिनसमेत स्वास्थ्यकर्मीको सल्लाह छ। बर्खामा दूषित पानीसहितको भेल पानीको मुहानमा पस्ने र सोही पानी प्रयोगका कारण पनि ज्वरोका बिरामी बढेको जनाइएको छ। रासस"
मोटरसाइकल दुर्घटना हुँदा चालकको मृत्यु,नवलपरासी : नवलपरासी बर्दघाट सुस्ता पश्चिमको सुस्ता गाउँपालिका२ सतपत्तीमा आज बिहान मोटरसाइकल दुर्घटना हुँदा चालकको मृत्यु भएको छ। मृत्यु हुनेमा सरावल गाउँपालिका१ सालबासका ५३ वर्षीय ओमनाथ फौहदार रहेका छन्। उनको चौपत्तास्थित शहिद स्मृती सामुदायिक अस्पतालमा उपचारको क्रममा बिहान मृत्यु भएको हो। लु २२ प ३६७५ नम्बरको मोटरसाइकल अनियन्त्रित भइ साँगुरोपुलबाट तल खसेको प्रहरी चौकी कुडियाले जानकारी दिएको छ।
२२४ जना जिल्ला न्यायाधीशको सरुवा (सूचीसहित),काठमाडौं : न्यायपरिषदले २२४ जना जिल्ला न्यायाधीशको सरुवा गरेको छ। मंगलबार बसेको परिषद्को बैठकले जिल्ला अदालतका २१ जना न्यायाधीशका लागि ६३ जनाको सूची पनि सार्वजनिक गरेको छ। सूची सार्वजनिक भएसँगै उनीहरुका विषयमा गुनासो वा उजुरी गर्न सकिने छ। सूची हेर्नुस्:
३ किशोरी मृत्यु प्रकरण : घटनाको कारण खोज्दै प्रहरी,"झापा : एउटै रूखमा तीन किशोरी एकैपटक किन झुन्डिए भन्दै नेपाल प्रहरी अनुसन्धानमा जुटेको छ। झापाको कचनकवल गाउँपालिका५ स्थित दल्लेगाउँ नजिकैको सुनकोसी चिया बगानसँगै बगेको झिङ खोलाको किनारस्थित बयरको रूखमा सोही ठाउँका पंचम गणेशकी १६ वर्षीय छोरी करिना, पुवालु गणेशकी १७ वर्षीय छोरी अञ्जली र वीरबल गणेशकी १७ वर्षीय छोरी कल्पना कुमारी आइतबार बिहान साढे ७ बजे झुन्डिएको अवस्थामा मृत फेला परेका थिए। एकै परिवारका नभई अलगअलग परिवारका तीन जना किशोरी एकैपटक जीवन त्याग्नेबारे कसरी सहमति जुटाए होलान् भन्दै प्रहरी र स्थानीय पनि आश्चर्य चकित परेको जिल्ला प्रहरी कार्यालय झापाका प्रहरी नायब उपरीक्षक (डीएसपी) वसन्त पाठकले बताए। घटनास्थलमा मेरै नेतृत्वमा टोली पुगेर सबै कानुनी प्रक्रिया गरी शवलाई रूखबाट निकालेर शव परीक्षणका लागि बीपी मेमोरियल स्वास्थ्य विज्ञान प्रतिष्ठान धरान पठाएका हौं, डीएसपी पाठकले भने, ती किशोरीहरूको शवको पोस्टमार्टम गरी परिवारलाई आइतबार राति नै शव जिम्मा लगाइसकेका छौं। धरानबाट पोस्टमार्टमको आधिकारिक रिपोर्ट भने नपाएको प्रहरीले जनाएको छ। शवहरूको पोस्टमार्टम गर्ने चिकित्सकलाई सम्पर्क गर्दा आत्महत्याबाहेक अन्य कुनै कारण देखा नपरेको जानकारी प्राप्त भयो, उनले भने, आत्महत्याको कारण खोज्न १ नम्बर प्रदेश प्रहरी कार्यालय विराटनगरको (आरआईटी), प्रहरी कार्यालय झापा र इलाका प्रहरी कार्यालय बनियानी टोली आइतबारदेखि नै खटाइएको छ। घटनाको प्रकृति हेर्दा अनौठो छ। सायद नेपालमै यस्तो घटना पहिलो हुनुपर्छ। घटनास्थलको विषय वस्तु र पोस्टमार्टम रिपोर्ट बुझ्दा अहिलेसम्म ठोस प्रमाण भने फेला नपरेको उनले जानकारी दिए। उनले भने, ती किशोरीसँग काम गर्ने अन्य महिला मजदुरसँग पनि प्रहरीले सोधपुछ गरिरहेको छ। यता तीनै किशोरीको छुट्टाछुट्टै समयमा दाहसंस्कार गरिएको छ। सोमबार राति १ बजे धरानबाट तीनै जनाको शव आएको थियो। अञ्जलीको दाहसंस्कार मेची नदी किनारमा राति नै गरिएको थियो। करिना र कल्पनाको झिङ खोला किनारमा सोमबार बिहान अलगअलग समयमा गरिएको गाउँपालिकाका उपाध्यक्ष नवराज भट्टराईले जानकारी दिए। अञ्जलीको क्रियामा उनका दाजु धमेन्द्र गणेश, कल्पनाको क्रियामा उनका दाजुकुमार गणेश र करिनाको क्रियामा उनका बुबा पुवालु गणेश बसेका छन्। तीनै किशोरीका परिवार अत्यन्त गरिब समुदायको हो। ती परिवारलाई क्रिया गर्ने खर्च पनि अभाव देखिएको छ। गाउँपालिकाले सोमबार ती परिवारहरूको घरमै पुगेर एकएक बोरा चामल, २२ केजी दाल, नुन र तेल दिएको गाउँपालिकाका उपाध्यक्ष भट्टराईले बताए। शव पोस्टमार्टमका लागि धरान पठाएको तीनवटा गाडीको खर्च गाउँपालिकाले बेहोरेको बताउँदै उनले भने, छिट्टै ती परिवारलाई गाउँपालिकाले उचित नगद हस्तान्तरण गर्नेछ।"
"मिलमा विद्युत् सर्ट भइ करेन्ट लागेर एक जनाको मृत्यु, एक घाइते",पाँचथर : यहाँ करेन्ट लागेर एक जनाको मृत्यु भएको छ भने एक जना घाइते भएका छन्। अन्न पिस्ने मिलमा विद्युत् सर्ट भइ करेन्ट लाग्दा घाइते भएका जिल्लाको तुम्बेवा गाउँपालिका२ का ३८ वर्षीय जीवन मगरको उपचारका क्रममा सोमबार राति मृत्यु भएको हो। करेन्ट लागेर सोही स्थानका ३५ वर्षीय पूर्णकुमार मगर घाइते भएका छन्। सोमबार दिउँसो २ बजे जीवनको घरमा जडान गरिएको मिलमा अन्न पिस्ने क्रममा उनीहरूलाई करेन्ट लागेको थियो । करेन्ट लागेर घाइते भएका उनीहरुलाई उपचारका लागि विपी कोइराला स्वास्थ्य विज्ञान प्रतिष्ठान धरान पठाइएकामा अस्पताल पुर्याउनासाथ जीवनलाई चिकित्सकले मृत घोषित गरेको जिल्ला प्रहरी कार्यालयले जनाएको छ । करेन्ट लागेर घाइते भएका पूर्णकुमारको सोही अस्पतालमा उपचार भइरहेको र अवस्था सामान्य रहेको प्रहरीले जनाएको छ । मृतक जीवनले हालैमात्र घरमा उक्त मिल जडान गरेको स्थानीयवासीले बताएका छन् । उनी गत स्थानीय तहको निर्वाचनमा वडा सदस्यको उम्मेदवार भइ झिनो मतान्तरले पराजित भएका थिए ।
दार्चुलामा खोलाले बगाएर बालिका बेपत्ता,दार्चुला : दार्चुलामा खोलाले बगाएर एक बालिका बेपत्ता भएकी छिन्। जिल्लाको महाकाली नगरपालिका३ की १२ वर्षीया कविता बडाल स्थानीय कल्चौडे खोलामा बगेर बेपत्ता भएकी हुन्। आज बिहान घाँस काटेर घर फर्कदै गर्दा उनलाई खोलाले बगाएको आफन्तले बताए।

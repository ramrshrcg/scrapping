शीर्षक,विवरण
सत्ता गुमे पनि कांग्रेसको शक्ति गुमेको छैन : नेता कोइराला,"काठमाडौं : नेपाली कांग्रेसका नेता डा शेखर कोइरालाले सत्ता गुमे पनि कांग्रेसको शक्ति नगुमेको बताएका छन्। नेता कोइरालाले आज एक विज्ञप्ति जारी गरी सत्ता गुमे पनि कांग्रेसको शक्ति नगुमेको भन्दै पार्टीका नेता, कार्यकर्ता तथा शुभेच्छुकलाई निराश नहुन आग्रह गरेका छन्। 'सत्ता गुम्दैमा कांग्रेसको शक्ति गुमेको छैन, हामी थप सशक्त भएर कांग्रेस सशक्तिकरणको अभियानमा जुट्न दृढ सङ्कल्प गछौँ, उनले भने। नेता डा कोइरालाले प्रधानमन्त्री पुष्पकमल दाहाल प्रचण्डको सत्तारोहण अपेक्षित नभए पनि बहुमत जुटाएर प्रधानमन्त्री बनेको भन्दै उनलाई बधाई ज्ञापन गरेका छन्। उनले संसद्को तेस्रो शक्ति भए पनि माओवादीले सरकारको नेतृत्व गर्ने अवस्था आउनुलाई अराजनीतिकको संज्ञा दिएका छन्। 'संसदबाट नयाँ सरकारको नेतृत्वमा प्रचण्डको सत्तारोहण अपेक्षित थिएन', नेता कोइरालाले भने। संविधानको रक्षा र समृद्धिको यात्रा गर्ने भनेर पार्टी सभापति शेरबहादुर देउवा नेतृत्वको गठबन्धनको निरन्तरता किन र कसरी असम्भव भयो भनेर गम्भीर प्रश्न उठेको उनको भनाइ छ। 'हामीले यसको चित्तबुझ्दो जवाफ कांग्रेस कार्यकर्ता, समर्थक, शुभेच्छुकलगायत सबै आम नेपालीमाझ दिनुपर्छ भन्ने मान्यता म राख्छु, उनले भनेका छन्। उनले कांग्रेस अब राष्ट्रिय राजनीतिमा नयाँ भूमिकामा प्रवेश गरेको भन्दै निराश नहुन सबैलाई आग्रह गरेका छन्।"
टिपरमा च्यापिएर परिचालकको मृत्यु,पाल्पा : पाल्पाको निस्दी गाउँपालिका ७ मा आज टिपरमा च्यापिएर परिचालकको घटनास्थलमै मृत्यु भएको छ। मृत्यु हुनेमा सुर्खेतको चिनगाड गाउँपालिका६ का २७ वर्षीय जितबहादुर चलाउने रहेका छन्। आज बिहान साढे ५ बजे हावा भर्न रोकेको ग २ ख ०७६९ नम्बरको टिपर अचानक गुड्न गई पार्किङमा राखेको ग २ ख ०७७१ नम्बरको टिपरमा ठोकिएको थियो। जसका कारण चलाउने दुईवटा टिपरको बीचमा च्यापिएको इलाका प्रहरी कार्यालय रामपुरले जानकारी दिएको छ।
प्रचण्ड नेतृत्वको पहिलो मन्त्रिपरिषद् बैठकले गर्यो यस्ता निर्णय,"काठमाडौं : प्रधानमन्त्री पुष्पकमल दाहाल 'प्रचण्ड'ले जनताका समस्या सम्बोधन गर्ने संकल्प लिएको बताएका छन्। प्रधानमन्त्री कार्यालय सिंहदरवारमा बसेको पहिलो मन्त्रिपरिषद् बैठकको निर्णय सुनाउँदै उनले जनताले पाइरहेका समस्या अब सम्बोधन गरिने बताए। 'जनताले ठाउँ ठाउँमा पाइराखेका सास्ती र दुःखहरूलाई कम गराउन। राहदानीसम्बन्धी समस्या समाधान गर्न। लामा लामा लाइन र पीडा जुन देखिएका छन्। त्यसलाई समयभित्रै नियन्त्रण गर्ने र प्रभावकारी ढंगले जनतालाई सेवा दिन हामी केन्द्रित भएका छौं,' उनले भने। उनले देशमा थुप्रै जटिलता र चुनौतीहरू भएको भन्दै त्यसलाई समाधान गर्न आफू नेतृत्वको सरकार प्रतिबद्ध रहेको बताए। उनले नेपालकोफप अर्थतन्त्रको स्थितिलाई सुधार्नेतर्फ पनि संकल्प लिएको बताए। 'नेपालको अर्थतन्त्रको स्थिति जसरी जटिल र चुनौतीपूर्ण दिशामा छ। त्यसलाई सुधार्न प्रभावकारी उपाय खोजेर अगाडि बढ्ने संकल्प लिएका छौं। सुशासनतिर गम्भीर ढंगले अगाडि बढ्छौं,' उनले भने। उनले छिट्टै प्रतिनिधिसभा बैठक बोलाउने बताए। त्यसबारे मन्त्रिपरिषद् बैठकले निर्णयसमेत गरेको उनले बताए। उनले निर्वाचनमा जस्तोसुकै परिणाम देखिए पनि सबैलाई समेटर सरकार बनाएको बताए। 'गएको निर्वाचनमा जस्तो प्रकृतिको परिणाम जस्तो देखियो। त्यसलाई समेटेर मन्त्रिपरिषद् बनाएको छ। यसले आशा पनि जगाएको छ,' उनले भने। प्रचण्डले आजै कार्यभार सम्हाल्दै सुशासन, सेवा प्रवाह र विकास निर्माणका काममा प्रभावकारिता अभिवृद्धि गर्न प्रधानमन्त्री तथा मन्त्रिपरिषद कार्यालयको सुदृढीकरण सम्बन्धी निर्णयमा हस्ताक्षर गरेका थिए।"
चीनले राख्यो कोरोनाको नयाँ नाम 'नोवल कोरोना भाइरस इन्फेक्सन',बेइजिङ : चीनले कोरोनाको नामलाई परिवर्तन गर्ने भएको छ। सोमबार चिनियाँ स्वास्थ्य अधिकारीले दिएको जानकारी अनुसार चीनले प्रयोग गर्दै आएको 'नोवल कोरोना भाइरस निमोनिया' शब्द परिवर्तन गरी 'नोवल कोरोना भाइरस इन्फेक्सन' राख्ने निर्णय गरेको छ। साथै कोभिड व्यवस्थापनलाई जनवरी ८ देखि 'ए' श्रेणीबाट 'बि' मा झार्ने निर्णय भएको राष्ट्रिय स्वास्थ्य आयोगले जनाएको छ। यसको अर्थ अब संक्रमितलाई आइसोलेसनमा नराखिने र उनीहरूसँग नजिकमा आएकालाई ट्रयाक नगरिने भन्ने हो।
बैंकिङ कसुरका चार दोषी पक्राउपछि अदालतमा पेस,"काठमाडौं : बैंकिङ कसुरमा दोषी ठहर भई कैद र लाखौँ जरिवाना तोकिएर फरार रहेका चार व्यक्तिलाई प्रहरीले विभिन्न क्षेत्रबाट पक्राउ गरी अदालतमा पेस गरेको छ। प्रहरीको केन्द्रीय अनुसन्धान ब्यूरो महाराजगञ्जबाट खटिएको प्रहरीले उक्त मुद्दाका दोषी मकवानपुको हेटौँडा उपमहानगरपालिका३ बस्ने ४८ वर्षीय राजन बर्तौला, सिन्धुपाल्चोक पाँचपोखरी गाउँपालिका६ घर भई हाल भक्तपुर सूर्यविनायक बस्ने ३८ वर्षीय विकास ज्योति, भक्तपुर सूर्यव नगरपालिका१० बस्ने ३५ वर्षीय रामसुन्दर कार्की र गोरखा बारपाक सुलिकोट गाउँपालिका६ घर भई भरतपुर चितवन बस्ने ५० वर्षीय नवराज पनेरुलाई पक्राउ गरेको हो। उनीहरूमध्ये राजन र नवराजलाई भरतपुर चितवनबाट, विकासलाई ललितपुर लगनखेलबाट र राम सुन्दरलाई काठमाडौँको जोरपाटीबाट पक्राउ गरेको ब्यूरोका प्रहरी उपरीक्षक कमल थापाले जानकारी दिए। उनीहरूमध्ये बैंकिङ कसुर मुद्दामा उच्च अदालत पाटनको विभिन्न मितिको फैसलाले राजनलाई १२ दिन कैद र ३४ लाख ९० हजार जरिवाना, विकासलाई १५ दिन कैद र ४२ लाख जरिवाना, राम सुन्दरलाई चार दिन कैद र १५ लाख ९२ हजार जरिवाना र नवराजलाई १० दिन कैद तथा २९ लाख जरिवाना हुने फैसला सुनाएको थियो।"
यस्तो देखियो प्रचण्ड नेतृत्व सरकारको पहिलो मन्त्रिपरिषद् बैठक,"काठमाडौं : प्रधानमन्त्री पुष्पकमल दाहाल 'प्रचण्ड' नेतृत्व सरकारको पहिलो मन्त्रिपरिषद् बैठक बसेको छ। प्रधानमन्त्रीको सिंहदरवारस्थित कार्यालयमा बैठक बसेको हो। बैठकमा प्रधानमन्त्री प्रचण्डसहित उपप्रधानमन्त्रीहरू विष्णु पौडेल, नारायणकाजी श्रेष्ठ, रवि लामिछने र मन्त्रीहरू ज्वाला कुमारी साह, दामोदर भण्डारी, राजेन्द्र कुमार राई र अब्दुल खान सहभागी छन्। बैठकले सरकारको नयाँ रणनीति तयार पार्ने बताइएको छ। सम्भवतः बैठकले महत्वपूर्ण निर्णय गरिने बताइएको छ।"
बझाङमा ट्याक्टर दुर्घटना हुँदा दुई जनाको मृत्यु,बझाङ : बझाङको छविस पाथिभेरा गाउपालिका५ थलारामा ट्याक्टर दुर्घटना हुँदा दुई जनाको मृत्यु भएको छ। सोमबार साँझ साढे ७ बजेको समयमा ट्याक्टर दुर्घटना हुँदा दुई जनाको मृत्यु भएको हो। मृत्यु हुनेमा छबिसपाथिभेरा५ का चालक मंगल धामी र सहचालक धनबहादुर ठगुन्ना रहेका छन्। झोलुङ्गे पुलका सामान लिएर गएको से २ त २३४३ नम्बरको उक्त ट्याक्टर उकालो सडकमा पछाडि सरेर दुर्घटना भएको प्रहरीले जनाएको छ। ट्याक्टरमा रहेका अर्का एक जना सकुसल रहेको पनि प्रहरीले जनाएको छ। थप विवरण आउन बाँकी छ।
अर्थतन्त्रलाई गतिशील बनाउने सरकारको निर्णय,"काठमाडौं : सरकारले अर्थतन्त्रमा देखिएका समस्या समाधानका लागि अर्थतन्त्रलाई गतिशील बनाउने निर्णय गरेको छ। सोमबार साँझ सिंहदरबारमा बसेको नयाँ सरकारको पहिलो मन्त्रिपरिषद् बैठकले बित्तिय र मौद्रीक नीतिको सामान्जस्यपूर्ण कार्यान्वयनबाट अर्थतन्त्रमा देखा परेका तरलता संकुचन, उच्च व्याजदर बिदेशी मुद्राको संचितिमा परेको दबाब तथा पुँजी बजारमा आएको गिरावटलाई सम्बोधन गरी अर्थतन्त्रलाई गतिशिल बनाउने निर्णय गरेको उपप्रधान एवं अर्थमन्त्री बिष्णु पौडेलले जानकारी दिए। बैठकले राजस्वको लक्ष्य प्राप्त गर्न चूहावटलाई कडाईका साथ नियन्त्रण गर्ने निर्णय पनि गरेको छ। यसका लागि राजस्व प्रशासनमा आवश्यक पुनःसंरचना गर्ने, अर्थतन्त्रमा देखिएका समस्या समाधान गर्न, राजस्वको लक्ष्य प्राप्त गर्न एवं आर्थिक वृद्धि हासिल गर्न निजी क्षेत्रसँग सहकार्य र सहयोगलाई वस्तुपरकरूपमा घनिभूत गराउने मन्त्री पौडेलले बताए। सार्वजनिक खर्चमा मितव्ययीता कायम गर्ने, प्रतिकात्मकरूपमा यसै आर्थिक वर्षदेखि राष्ट्रसेवकमा भएका तलव वृद्धि, कम्तीमा यस आर्थिक वर्षका लागि मन्त्रिपरिषद्का सदस्यहरूले नलिने निर्णय पनि भएको उनले जानकारी दिए। बैठकले नागरिकहरूलाई प्रदान गर्दै आएका आधारभूत सेवा विषेशगरी राष्ट्रिय परिचय पत्र, विद्युतिय राहदानी, सवारी चालक अनुमतिपत्र लगायतका सेवा प्रवाहलाई सुगम सरल र कम खर्चिलो झण्झटमुक्त बनाउने, यसमा देखिने गरी सुधारका कामहरू तत्काल आरम्भ गर्ने र कार्यान्वयन गर्ने निर्णय गरेको छ भने विकास परियोजनाहरूको सार्वजनिक खरिद, परियोजनाहरूको निर्माण तथा सञ्चालनमा देखिएको ढिलाइ, जिम्मेवारी पन्छाउने प्रवृति र निर्माण कार्यको गुणस्तरहिनता हटाउन, यस कार्यमा संलग्न हुने परियोजना प्रमुखलाई नै सबैभन्दा पहिले जिम्मेवार बनाउने निर्णय गरेको छ। त्यसकै आधारमा वृत्तिविकास सुनिश्चित हुनेगरी सार्वजनिक कानुनमा तत्काल सुधार गर्ने, विकाससम्बन्धी काममा तीव्रता दिन सोसम्बन्धी छुट्टै कानुन संसदको आउने अधिवेशनबाट पारित गरि कार्यान्वयन गर्ने निर्णय भएको उपप्रधान एवं अर्थमन्त्री पौडेलले जानकारी दिए।"
"दौरा सुरुवालमा प्रचण्ड, यस्ता देखिए शीतल निवासदेखि सिंहदरवारसम्मका दृश्य","काठमाडौं : प्रधानमन्त्री पुष्पकमल दाहाल 'प्रचण्ड' दौरा सुरुवालमा नेपालको ४४औं प्रधानमन्त्रीका रूपमा सपथ लिए। शीतल निवासमा सोमबार आयोजित कार्यक्रममा प्रचण्ड राष्ट्रिय पोसाकमा सरिक भएका थिए। त्यसलगत्तै उनी सहीदहरूलाई श्रदाञ्जली दिन लैनचौर, कीर्तिपुर हुँदै पार्टी कार्यालय पेरिसडाँडा पुगेका थिए। प्रचण्डले सोमबार राति पदभारसमेत ग्रहण गरे। पदभार ग्रहणपछि पहिलो मन्त्रिपरिषद् बैठक बसेको थियो। हेर्नुस् केही तस्बिरहरू:"
बारामा गाँजा खेती फडानी गर्ने प्रहरीको अभियान फेरि सुरु,वीरगन्ज : बारामा प्रहरीले फेरि गाँजा खेती नष्ट गर्ने अभियानलाई निरन्तरता दिएको छ। निर्वाचनका कारण केही महिना रोकिएको गाँजा खेती फडानी अभियान सोमबारदेखि फेरि सुरु गरेको हो। यसैक्रममा सोमबार निजगढमा प्रहरीले ठूलो परिमाणमा गाँजा खेती फडानी गरेको छ। निजगढ नगरपालिका वडा नम्बर १२ र १३ मा पर्ने कुलियामा लगाइएको गाँजा खेती प्रहरीले फडानी गरी नष्ट गरेको हो। नेपाल प्रहरी र सशस्त्र प्रहरीको संयुक्त टोलीले कुलियामा १७ कठ्ठा जग्गामा लगाइएको गाँजाको बोट फडानी गरेपछि जलाएर नष्ट गरेको बाराका प्रहरी प्रवक्ता प्रहरी नायब उपरीक्षक राजेश थापाले जानकारी दिए। गाँजा रोप्ने व्यक्तिको भने खोजी भइरहेको उनले बताए।
"हत्याको बदला लिन हत्याः विवाद भारतमा, घटना नेपालमा","सिमराः बाराको महागढीमाई नगरपालिकामा शुक्रबार भारतीय नागरिकको गोली प्रहार गरी हत्या भएको घटनामा संलग्न एक जनालाई बारा प्रहरीले पक्राउ गरेको छ। भारत मोतिहारीका ४५ वर्षीय शिवपुजन राय यादवको हत्यामा संलग्न भारत घोडासनका ३८ वर्षीय प्रमोद राम पक्राउ परेका हुन्। रामलाई घटनाकै दिन पक्राउ गरेको प्रहरीले अनुसन्धानबाट उनको संलग्नता रहेको पुष्टि भएपछि सोमबार सार्वजनिक गरेको हो। यादवको हत्या प्रकरणमा रामले सहयोगीको भूमिका खेलेको प्रमाण प्रहरीले प्राप्त गरेको बाराका प्रहरी उपरीक्षक होबिन्द्र बोगटीले जानकारी दिएका छन्। जिल्ला प्रहरी कार्यालयमा रामलाई सार्वजनिक गर्दै प्रहरी उपरीक्षक बोगटीले हत्याको बदला लिने मनसायसहित यादवको हत्या भएको प्रारम्भिक अनुसन्धानमा देखिएको बताए। यादवले भारतमा एक जनाको हत्या गरेको र हत्या गरिएको परिवारका सदस्यको योजनामा फेरी उनको हत्या भएको प्रारम्भिक अनुसन्धानले देखाएको छ प्रहरी उपरीक्षक बोगटीले भने घटनाको कारण रिसिबी साध्नका लागि भएको देखिएपनि हामी थप अनुसन्धान गरिरहेका छौं। प्रहरी उपरीक्षक बोगटीका अनुसार गोली प्रहारबाट मारिएका यादव र पक्राउ परेका राम दुवै भारतीय प्रहरीको मस्ट वाण्टेड सूचीमा रहेका अभियुक्त हुन्। दुवैविरुद्ध कर्तव्य ज्यान, अपहरण, हातहतियारसहित विभिन्न मुद्दा भारतीय प्रहरीमा दर्ता रहेको छ। विभिन्न अपराधमा संलग्न यादवले गत चैतमा परिवारभित्रकै सदस्य रहेका ग्राम पञ्चायतका उपप्रमुख रमेश यादवको गोली प्रहार गरी हत्या गरेका थिए। जग्गा विवादमा परिवारभित्रकै सदस्यको हत्या गरी फरार रहेका यादवलाई भारतीय प्रहरीले खोजीको सूचीमा राखेको थियो। विभिन्न अपराधमा संलग्न रहेका यादव नेपालमा लुकेर बस्दै आएका थिए। पछिल्लो समय उनी दुई दिन अघि मात्रै महागढीमाईस्थित आफन्तको घरमा आएका हुन्। आफन्तको घरमा आएका यादवको भारतमै बनेको योजनाअनुसार हत्या भएको प्रहरी उपरीक्षक बोगटीको भनाइ छ। यादवलाई महागढीमाई नगरपालिका२ स्थित भुतही पुल नजिकको खाजा पसलमा भारतीय नम्बरको मोटरसाइकलमा आएका सुटरले गोली प्रहार गरी हत्या गरेका हुन्। यादवलाई छातीमा एक राउण्ड गोली प्रहार गरेर भारतीय सुटर मोटरसाइकलमा फरार भएका थिए। यादवमाथि गोली प्रहार गर्ने सुटर अझै फरार छन्। सुटर फरार भएपनि यादवमाथि गोली प्रहार गर्नका लागि वातावरण बनाउने भूमिकामा रहेका राम पक्राउ परेका हुन्। रामलाई प्रहरीले परवानीपुर गाँउपालिका ५ स्थित एलएस न्युरो अस्पतालबाट नियन्त्रणमा लिएको हो। गोली प्रहारबाट गम्भिर घाईते भएका यादवको उपचार भइरहेको अस्पतालमा राम पनि पुगेका थिए। यादवको उपचारका क्रममा मृत्यु भएको थियो। अस्पतालमा शंकास्पद अवस्थामा देखेपछि प्रहरीले रामलाई नियन्त्रणमा लिएको थियो। रामलाई नियन्त्रणमा लिएपछि घटनाबारे अनुसन्धान गर्न प्रहरीलाई सहज भयो। अस्पतालमा भेटिएका रामको कल लग खाली देखेपछि प्रहरीले उनलाई नियन्त्रणमा लिएर अनुसन्धान अघि बढाएको हो। रामलाई नियन्त्रणमा लिएलगत्तै प्रहरीले उनको कल डिटेल जाँच गरेको थियो। कल डिटेलमा रामले घटनाको केही समयअघि यादवले प्रयोग गरेको नम्बरमा फोन गरेको देखियो। रामले यादवलाई फोन गरेर चिया पिउनका लागि बोलाएका थिए। राम र यादवबीच राम्रो मित्रता थियो। रामले फोन गरेर बोलाएपछि यादव घर नजिकै रहेको पसलमा चिया पिउन निस्किएका थिए। होटलमा चिया पिउँदै गरेको अवस्थामा उनीमाथि गोली हानिएको हो। यादव र राम दुवै अपराधिक पृष्ठभूमिका हुन्। त्यसैले दुवैबीच राम्रो सम्बन्ध थियो प्रहरी उपरीक्षक बोगटीले भने त्यही सम्बन्धको फाइदा उठाउँदै यादवको हत्यामा रामलाई परिचालन गरेको देखियो। प्रहरी उपरीक्षक बोगटीका अनुसार हत्याको मुख्य योजनाकार भने गत चैतमा यादवबाट मारिएका ग्राम पञ्चायतका उपप्रमुखका भाइ दिनेश हुन्। दाइको हत्या भएको रिसिबी साध्न दिनेशले यादवको हत्या योजना बुनेका हुन्। उक्त कामका लागि रामले ६० हजार भारतीय रुपैयाँ लिएका थिए। प्रहरीका अनुसार यादवलाई चिया पिउन घरबाहिर बोलाएलगत्तै रामले सुटरलाई फोन गरेर बोलाएका थिए। सुटरले मोटरसाइकल तयारी अवस्थामा राखेर यादवलाई गोली प्रहार गरी भारततर्फ फरार भएको प्रहरी उपरीक्षक बोगटीले बताए। सुटरले यादवमाथि गोली प्रहार गर्दा राम पनि घटनास्थलमै थिए। भारतमा अपराध गरी नेपालमा लुकेर बस्दै आएका राम र यादवबीच ८६ चोटी फोन सम्पर्क भएको कल डिटेलमा देखिएको छ। दुवैले एनसेलको नम्बर प्रयोग गर्दै आएका थिए। यादवको हत्या गर्ने योजना डेढ महिना अघि बनेको थियो। हत्याको योजनापछि रामले यादवसंग पटकपटक भेटेका थिए। घटनाबारे जानकारी दिँदै प्रहरी उपरीक्षक बोगटीले हत्याका योजना र सुटरको खोजी भइरहेको बताए। उनले घटनामा अन्य सबै फरार रहेकाले पक्राउका लागि भारतीय प्रहरीसंग समन्वय भइरहेको प्रहरी उपरीक्षक बोगटीले जानकारी दिएका छन्। गोली प्रहार गरी हत्या गरिएको शिवपुजन राय यादवको हत्यामा संलग्न प्रमोद रामलाई सार्वजनिक गर्दै प्रहरी।"
ब्रेन्टफोर्ड र टोटनहमको बराबरी,लन्डन : विश्वकपका कारण नोभेम्बरमा रोकिएको इङ्लिस प्रिमियर लिगमा सोमबार ब्रेन्टफोर्ड र टोटनहमले २२ गोलको बराबरी खेलेका छन्। ब्रेन्टफोर्डको मैदानमा भएको खेलको पहिलो हाफमा घरेलु टिमले १० को अग्रता लिएको थियो। भिटाली यानेन्टले गरेको गोलसँगै मध्यान्तर अगाडि १० को अवस्थामा रहेको ब्रेन्टफोर्डले दोस्रो हाफको सुरुआतमा अग्रता दोब्बर पारेको थियो। इभान टोनेले ५४औं मिनेटमा क्रिस्टियन नोडगार्डको पासलाई गोलमा परिणत गर्दै अग्रता २० मा पुर्याएका थिए। त्यसको ११ मिनेटपछि ह्यारी केनले टोटनहमका लागि पहिलो गोल फर्काएका थिए। क्लेमेट लङ्गलेटको पासलाई केनले गोलमा परिणत गरेका थिए। लङ्लेटले पेनाल्टी एरिया अगाडिबाट दिएको क्रसलाई केनले ६ यार्ड बक्स अगाडिबाट हेडरमार्फत गोल गरेका थिए। त्यसपछि ७१औं मिनेटमा पिएर एमिल होइबर्गले गरेको गोलसँगै टोटनहमले बराबरी गर्यो। डेजान कलुभ्सेभ्स्कीले दिएको पास ब्रेन्टफोर्डका खेलाडीलाई लागेर पेनाल्टी एरियामा रहेका होइबर्ग अगाडि आइपुगेको थियो। सोही मौकाको फाइदा उठाउँदै होइबर्गले टोटनहमलाई हारबाट जोगाए। बराबरीसँगै १६ खेलबाट ३० अंक जोडेको टोटनहम चौथो स्थानमा छ। समान खेलबाट २० अंकसहित ब्रेन्टफोर्ड नवौं स्थानमा छ। लिग लिडर आर्सनलको १४ खेलबाट ३७ अंक छ।
कांग्रेस अब संगठन रुपान्तरणको बाटोमा लाग्छ: डा गोविन्द पोखरेल (भिडियो वार्ता),"काठमाडौं: जनमतबाट ठूलो दल बनेपनि नेपाली कांग्रेस प्रतिपक्षी दलको भूमिकामा बस्नुपर्ने बाध्यात्मक अवस्था आएपछि अहिले पार्टीभित्र संगठन रुपान्तरणको बहस उठेको छ। कांग्रेस नेताले सभापति शेरबहादुर देउवालाई पार्टी नेतृत्व तथा संसदीय दलको नेताबाट हटाउने गृहकार्य थालेको बताएका छन्। अन्नपूर्ण पोस्टको कार्यक्रम 'द न्यूज मेकर'मा भूपाल लुइँटेलसँग कुरा गर्दै कांग्रेस नेता डा गोविन्द पोखरेलले देउवालाई पार्टी सभापति र संसदीय दलबाट हटाउन विशेष महाधिवेश बोलाउने तयारी थालिएको बताएका छन्। विशेष महाधिवेशन बोलाउन केन्द्रीय समिति बैठकमा घनिभूत छलफल चलाउने उनले बताए। जनमतले पहिलो पार्टी बनाएपनि अहिलेको यो परिणाम आउनुमा सबै दोष देउवाको रहेको उनको भनाइ छ। यस्तो परिणाम आउनुमा पार्टी देउवालाई चलाउने अदृश्य गिरोहको क्याप्चरमा पर्नु नै रहेको उनको भनाइ छ। कांग्रेस सरकारमा नजाँदा आकाशै खस्ने अवस्था त आउँदैन् किन शोकमा भन्ने प्रश्नमा उनले कांग्रेस शोकमा नभइ 'सक्ड'मा परेको बताए। उनले भने, 'हामी देउवालाई ठीक पार्न पहल गरिरहेका छौँ। तर प्राविधिक समस्या छ। केन्द्रीय समितिमा ८० प्रतिशत 'क्याप्चर' देउवाकै छ। संसदीय दलमा पनि त्यही देखियो। जे भए पनि हामी कांग्रेसलाई रुपान्तरण गर्न लागि पर्छौ।' अब कांग्रेस बस्ती, सडक र सदन तीनै ठाउँमा सशक्त रुपमा जरो गाड्ने गरी पार्टी संगठन रुपान्तरणको कार्यमा खटिने पोखरेलले बताए। कम्युनिष्टहरूले विगतमा पनि हन्डर खाएको भएकाले यो गठबन्धन पाँच वर्ष नै जाने उनको भनाइ छ। तर आजीवन सरकारको नेतृत्वमा नजाने भन्दै उनले चाँडै कांग्रेसलाई नेतृत्वमा ल्याउने गरी पार्टी रुपान्तरमा लाग्ने बताए। कांग्रेसले समृद्ध नेपालको परिकल्पनासहित काम गरिरहेको भन्दै जसको नेतृत्व भए पनि मुलुक समृद्धिको बाटोमा अघि बढोस् भन्ने आफ्नो कामना रहेको उनले बताए। पोखरेलसँगको कुराकानी हेर्नुहोस्।"
प्रधानमन्त्री प्रचण्डले ६ बजेलाई बोलाए मन्त्रिपरिषद्,काठमाडौं: प्रधानमन्त्री पुष्पकमल दाहाल प्रचण्डले मन्त्रिपरिषद् बैठक बोलाएका छन्। प्रधानमन्त्री नियुक्त भएपछि प्रचण्डले आजै बेलुकी ६ लाई मन्त्रिपरिषद् बैठक बोलाएका हुन्। नवनियुक्त मन्त्रीले आजै पद तथा गोपनियताको शपथ खाएका छन्। अहिले मन्त्रीको पदभार ग्रहण जारी छ। पदभार ग्रहणपछि मन्त्रिपरिषद बैठक बोलाइएको प्रधानमन्त्रीको सचिवालयले जनाएको छ।
वीरगन्जका उद्योगी व्यवसायी सरकारविरुद्ध सडक आन्दोलनमा,"वीरगन्ज : बैंकको चर्को ब्याजदर र नेपाल राष्ट्र बैंकको चालु पुँजी कर्जा मार्गदर्शन निर्देशिकाको विरोधमा वीरगन्जका उद्योगी व्यवसायी पनि सडक आन्दोलनमा उत्रिएका छन्। चर्को व्याजदर र सरकारको अव्यवहारिक नीतिका कारण उद्योग व्यपार चलाउन असहज भएको भन्दै सोमबार वीरगन्जमा वीरगन्ज उद्योग वाणिज्य संघको अगुवाइमा उद्योगी व्यापारीले प्रदर्शन गरेका छन्। संघको कार्यालय परिसरबट निस्किएको विरोध र्याली नगर परिक्रमा गर्दै आदर्शनगरस्थित नेपाल राष्ट्रिय बैंकको वीरगन्ज शाखा अगाडि पुगेर कोणसभामा परिणत भएको थियो। कोणसभामा बोल्दै उद्योगीहरूले पछिल्ला २ वर्ष कोभिडका कारण जर्जर अवस्थामा पुगेका निजी क्षेत्रलाई उकास्न सरकारले विशेष प्याकेज ल्याउनुको सट्टा झन धराशायी बनाउने नीति ल्याएकाले आफूहरू सडक आन्दोलनमै उत्रिएको बताए। विगत ८ महिनादेखि सरकारको बैंकसम्बन्धी अव्यवहारिक नीतिका कारण नीजि क्षेत्र झन् प्रतिकुल अवस्थामा पुगेको तथा कतिपय उद्योगीका घर लिलाम हुने अवस्थामा पुगेको र उद्योग कलकारखाना बन्दसमेत हुँदा यसप्रति सरकारको ध्यान नपुगेको उद्योगीहरूको गुनासो छ। सरकारले अब पनि ध्यान नदिए आन्दोलनलाई जारी नै राख्ने चेतावनी समेत उनीहरूले दिएका छन्। बैंकको चर्को ब्याजदरलाई एकल विन्दुमा ल्याउनुपर्ने, बैंकको प्रिमियम दर बेस रेटको अधिकतम २० प्रतिशतसम्म थप्न पाउने व्यवस्था हुनुपर्ने, बैंकले कर्जामा बढाएको अव्यवहारिक प्रिमियम रकम फिर्ता गर्नुपर्ने लगायतका माग उद्योगीहरूको छ। वीरगन्ज उद्योग वाणिज्य संघका अध्यक्ष डाक्टर सुवोधकुमार गुप्ताले सरकारले निजी क्षेत्रलाई हेपेको आभाष भइरहेको बताए। उनले यो मुलुकमा उद्योग र उधोगी नै नरहे देश विकास र रोजगारको सपना सरकारले नदेखे पनि हुने बताए। उनले कोभिडका कारण थलिएको निजी क्षेत्रलाई जोगाउनुको सट्टा उद्योग तथा उद्योगीको उठीबास गराउने तर्फ अग्रसर नहुन बैंकहरूलाई आग्रह गरे। सरकारले समय छँदै निजी क्षेत्रबारे विचार नगरे कडा स्वरूपको चरणबद्ध आन्दोलनतर्फ लाग्न आफूहरू बाध्य हुने चेतावनी दिए। उद्योगी गणेश लाठले आफूहरू अभिभावकविहीन भएको महसुश भइरहेको दुखेसो पोखे। व्यापारीको काम आफूले कमाएर राजश्व सरकारलाई बुझाउने, रोजगारी दिने ,देश विकासमा टेवा पुर्याउने भएपनि सरकारले आफूहरूलाई आन्दोलन गर्न बाध्य बनाएको गुनासो उनले गरे। व्यापारी तथा उद्योगीका लागि सहज वातावरण बनाइदिन सरकारलाई आग्रह गर्दै उनले भने ,सरकारले उद्योगीको गुहार अझै सुनेन भने चरणबद्ध आन्दोलन जारी नै रहन्छ।"
दक्षिण कोरियाले दियो बाच्छी र साँढे उपहार,"काठमाडौं: नेपाल सरकारको अनुरोधमा दक्षिण कोरियाबाट वस्तुगत सहायतास्वरूप उच्च उत्पादन क्षमताका कोरली बाच्छी र साँढेहरू प्राप्त भएको छ। सरकारले दूध तथा दुग्धजन्य पदार्थमा आत्मनिर्भरता हासिल गर्ने राष्ट्रिय लक्ष्य प्राप्तिमा सघाउ पुर्याउने उद्देश्य राखेको हो। यसरी सहयोग स्वरूप प्राप्त कोरली बाच्छी र साँढेहरू हेफर इन्टरनेशनल कोरिया र हेफर इन्टरनेशनल नेपालको समन्वयमा नेपाल ल्याइएका हुन्। २०२२ को डिसेम्बर २२ मा ६ वटा साँढे र ३६ वटा कोरली बाच्छी तथा डिसेम्बर २३ मा २१ वटा कोरली बाच्छी नेपाल ल्याइएको हो। हालसम्म जम्मा ६ वटा साँढे र ५७ वटा कोरली बाच्छीहरू नेपाल ल्याइसकिएको छ। डिसेम्बर २५ र २८ मा थप बाच्छी र साँढे नेपाल ल्याइने योजना छ। प्राप्त पशुमध्ये ८१ वटा कोरली बाच्छी कमलामाई नगरपालिका, सिन्धुलीलाई हस्तान्तरण गरिएको छ। कमलामाई नगरपालिका, सिन्धुलीले हेफर इन्टरनेस्नल नेपाल समेतको सहकार्यमा मोडेल डेरी भिलेज विकासको अवधारणामा कार्यक्रमहरू सञ्चालन गर्नेछ। सहायतामा प्राप्त भएका ७ कोरली बाच्छीहरू राष्ट्रिय गाई अनुसन्धान कार्यक्रम, चितवनमा, ४ वटा गाई आनुवांशिक स्रोत केन्द्र, जिरी र ९ वटा राष्ट्रिय पशु प्रजनन् कार्यालय, पोखरामा राखिने छ। वस्तुगत सहायतामा प्राप्त साँढेहरू कृत्रिम गर्भाधानका लागि सिमेन उत्पादन गर्न राष्ट्रिय पशु प्रजनन् कार्यालय पोखरा र लाहानमा राखिने छ। यसरी विभिन्न स्थानमा पालिने कोरली बाच्छीहरू दूध उत्पादन एवं उच्च क्षमताका बाच्छाबाच्छी उत्पादन प्रयोजनका बुल मदर्सको रूपमा रहने छन्। त्रिभुवन अन्तर्राष्ट्रिय विमानस्थलमा नेपालका लागि दक्षिण कोरियाका राजदूत पार्क चोङ सुकले कृषि तथा पशुपन्छी विकास मन्त्रालयका सचिवद्वय डा दीपककुमार खराल र डा गोविन्दप्रसाद शर्मालाई ती साँढे र बाच्छी हस्तान्तरण गरेका थिए।"
मेरो नागरिकताबारे भइरहेको अनुसन्धानमा सघाउँछुः गृहमन्त्री लामिछाने,"काठमाडौंः नवनियुक्त गृहमन्त्री रवि लामिछानेले नागरिकता विवादबारे भइरहेको अनुसन्धानमा सघाउने बताएका छन्। गृहमन्त्री भएपछि पदभार ग्रहणका क्रममा लामिछानेले आफ्नो नागरिकताबारे भइरहेको अनुसन्धानमा कसैलाई दवाव नदिने बताएका हुन्। लामिछानेले भने,म मन्त्री भएपनि मेरो अनुसन्धानमा निष्पक्ष सहयोग गर्छु। कुनैपनि कर्मचारीलाई दवाव दिने छैन लामिछानेले भने, स्वतन्त्र रूपमा कार्य सम्पादन गर्नेछु। हरेक कामकारबाहीमा स्वतन्त्र ढंगले सहयोग गर्ने मात्र हुन्छ कुनै हस्तक्षेप हुँदैन। अमेरिकी नागरिकता त्याग नगरी झुटा विवरण पेश गरेर नेपाली राहदानी बनाएको आरोप लामिछानेमाथि लागेको छ। उनीमाथि अमेरिकी नागरिकता लिँदा नेपाली नागरिकता खारेज नगरेको र फेरि अमेरिकी नागरिकता त्याग गरेपछि पनि पुनः पुरानै नागरिकताको प्रयोग गरेको आरोप छ। यस्तै, लामिछानेले निर्मला पन्तको न्यायका लागि पहल गर्ने बताए। उनले क्याविनेटभित्र प्रतिपक्षको भूमिका निर्वाह गर्ने बताए।"
आगलागीमा पाँचमहिने शिशुको मृत्यु,"भक्तपुर : सूर्यविनायक नगरपालिका६ पाण्डु बजार घलातेस्थित युनिटी टोलको एक घरमा आगलागी हुँदा पाँचमहिने शिशुको ज्यान गएको छ। रामेछाप दोरम्बा गाउँपालिका१ घर भएकी शर्मिला मोक्तानको कोठामा आगलागी हुँदा मोक्तानकी पाँचमहिने छोरी लासाङ मोक्तानको मृत्यु भएको महानगरीय प्रहरी परिसर भक्तपुरका प्रहरी नायब राजु केसीले जानकारी दिए। आगलागीमा परेर टाउको, अनुहार, तिघ्रा, हात, खुट्टालगायत आधा शरीर जलेकी शिशुको प्रहरीले उद्धार गरी उपचारका लागि भक्तपुरस्थित सिद्धिस्मृति अस्पतालमा लगिएकामा उपचारकै क्रममा ज्यान गएको उनले जानकारी दिए। आमाबुबा कोठामा नभएको र पाँचवर्षे दाजु मात्रै कोठामा रहेको बेलामा भएको आगलागीमा कोठामा रहेका सोफा र अन्य सामग्रीसमेत जलेर क्षति पुगेको उनले जानकारी दिए। आगलागी के कारण र केबाट सुरु भयो भन्नेबारेमा खुल्न नसकेको र घटनाको अनुसन्धान भइरहेको उनले जानकारी दिए।"
दोलखामा राष्ट्रिय पोल्ट्रि दिवसमा अण्डा वितरण गरिने,"दोलखा : दोलखामा राष्ट्रिय पोल्ट्रि दिवसको अवसरमा अण्डा वितरण गरिने भएको छ। भेटेनरी कार्यालयले सोमबार पत्रकार सम्मेलन गर्दै दिवसलाई साताव्यापी मनाउने र पुस १३ गते गर्भवती, कुपोषण र पुड्कोपना भएका बालबालिकालाई अण्डा वितरण गर्ने जनाएको हो। पुस १२ गते सामूदायिक विद्यालयमा अण्डा तथा मासु उपभोगको महत्व बारेमा स्कुल शिक्षा कार्यक्रमसहित दोलखाको बैतेश्वर४ को हनुमन्तेश्वर माविका विद्यार्थीलाई २ देखि ४ बजेभित्र अण्डा खुवाउने कार्यक्रम रहेको सूचना अधिकारी डा ध्रुव डिसीले बताए। यसैबीच पोल्ट्रीजन्य उत्पादनको उपभोग र महत्वका बारेमा जानकारी जनचेतना फैलाउने, कृषकलाई पोल्टी व्यवसायको बारेमा जानकारी दिने, श्रमिक बजारमा श्रमिकहरुलाइ अण्डाको परिकार वितरण गर्ने लगायतका कार्यक्रम राखिएका छन्।"
पौष १७ गते प्रदेशसभा बैठक बोलाउन प्रदेशप्रमुख समक्ष सिफारिस गर्ने निर्णय,विराटनगर : प्रदेश १ प्रदेशसभाको प्रथम अधिवेशन आउँदो पौष १७ गते बस्ने भएको छ। मन्त्रिपरिषदको सोमबार बसेको बैठकको निर्णयबमोजिम आउँदो आइतबार प्रदेश सभाको पहिलो बैठक बस्ने भएको हो। मुख्यमन्त्री राजेन्द्रकुमार राईको अध्यक्षतामा बसेको बैठकले संविधानको धारा १८३ को उपधारा (१) बमोजिम पौष १७ अपरान्ह १ बजेका लागि प्रदेशसभा बैठक बोलाउने निर्णय गरेको छ। बैठकले अधिवेशन बोलाउन प्रदेश प्रमुखसमक्ष सिफारिस गर्ने निर्णय गरेको हो। प्रदेश प्रमुखले प्रदेशसभाका लागि भएको निर्वाचनको अन्तिम परिणाम घोषणा भएको मितिले २० दिनभित्र अधिवेशन आह्वान गर्नुपर्ने संवैधानिक व्यवस्था रहेको प्रदेश सरकारका प्रवक्ता एवं यातायात व्यवस्था तथा सञ्चार मन्त्री उपेन्द्रप्रसाद घिमिरेले बताए। बैठकमा प्रदेशसभा बैठक बोलाउने बाहेकका अन्य कार्यसूची नभएकाले अन्य कुनै निर्णय नभएको जनाइएको छ।
गठबन्धनबाट बाहिरिने धम्की दिएपछि रवि लामिछानेलाई गृहमन्त्री बनाउन बाध्य भए प्रचण्ड,"काठमाडौं : सरकार गठन भएको दोस्रो दिनमै सत्ता गठबन्धनभित्र विवाद उत्पन्न भएको छ। मन्त्रालय बाँडफाँडको विषयलाई लिएर गठबन्धनभित्र विवाद उत्पन्न भएको हो। राष्ट्रिय स्वतन्त्र पार्टी (रास्वपा)का सभापति रवि लामिछानेलाई गृहमन्त्री दिने विषयमा गठबन्धनभित्रकै नेताहरूबीच मतभेद् सिर्जना भएको हो। तर गृह मन्त्री नपाए सरकारलाई गरेको समर्थन नै फिर्ता लिन्छु भनेपछि गठबन्धनका नेताहरू लामिछानेलाई गृह मन्त्रालय दिन बाध्य भएको उच्च स्रोतले बताएको छ। आइतबार बालकोटमा सत्तारुढ दलबीच भएको छलफलअनुसार गृह मन्त्रालय माओवादीले पाउने सहमति भएको स्रोतले बतायो। जसका लागि माओवादीले वरिष्ठ उपाध्यक्ष नारायणकाजी श्रेष्ठ वा उपमहासचिव वर्षमान पुनलाई गृह मन्त्रालय दिने तयारीसमेत गरेको थियो। तर सोमबार बिहानैदेखि रास्वपा अध्यक्ष लामिछानेले गृह मन्त्रालय नपाए सरकारबाट समर्थन फिर्ता लिने धम्की दिएको स्रोतले बतायो। लामिछानेको धम्कीपछि नेकपा एमाले अध्यक्ष केपी शर्मा ओली र प्रचण्ड दुवैले सम्झाउने प्रयास गरेका थिए। ओली र प्रचण्डले गृहबाहेक कुनै एक मन्त्रालय रोज्न र उपप्रधानमन्त्रीसहित सोही मन्त्रालयको जिम्मा दिने प्रस्ताव पनि लामिछानेलाई गरेका थिए। तर लामिछानेले जसरी पनि गृह मन्त्रालय नै चाहिने अड्डी कसेको स्रोतले बतायो। 'बालकोटको बैठकले नै मोटामोटी मन्त्रालयको टुंगो लगाएको थियो। रविजीलाई पनि कुनै मन्त्रालयको सपथ गराउने तयारी थियो। गृह मन्त्रालय भने माओवादीले लिने सहमति भएको थियो। सोहीअनुसार माओवादीले तयारीसमेत गरेको थियो। तर सोमबार बिहानदेखि नै रविजीले गृह मन्त्रालय नदिए समर्थन फिर्ता दिने धम्की दिनुभयो,' स्रोतले अन्नपूर्णसँग भन्यो। रविले गृह नपाए सरकार ढालिदिने चेतावनी दिएको माओवादी नेताहरूको भनाइ छ। अध्यक्ष प्रचण्डले बाध्यतामा गृह रविलाई सुम्पेको उनीहरूको भनाइ छ। 'गठन्धनभित्र धेरै दल आबद्ध छन्। एक दिनमै सरकार ढाल्ने कुरा पनि भएन। त्यही भएर माओवादीले गृहलाई 'सेक्रिफाइस' गर्यो,' माओवादीका एक स्थायी कमिटी सदस्यले भने। उनले अनुभव नै नभएकालाई गृहको जिम्मेवारी दिँदा राज्य सञ्चालनमा कठिनाइ पर्नेसक्ने आशंका व्यक्त गरे। 'भर्खरै राजनीतिमा आएका र अनुभव नै नभएकाले गृह मन्त्रालयको जिम्मेवारी दिइएको छ। अध्यक्ष कमरेडलाई यस्तो हुन्न त भनेका थियौं। तर बाध्यता आएपछि उहाँले पनि केही गर्न सक्नुभएन। तर यसले राज्य सञ्चालनमा गम्भीर असर पर्ने खतरा देखिन्छ,' ती नेताले अन्नपूर्णसँग भने। यता सत्तारुढ दल नेकपा एमाले नेताहरू पनि असन्तुष्टि पोखेका छन्। नागरिकता विवादमा मुछिएकालाई गृहजस्तो मन्त्रालय दिन नहुने एमाले नेताहरूको तर्क छ। 'नागरिकता विवादमा मुछिएको मान्छे। अदालतमा मुद्दा विचाराधीन छ। प्रहरीले त्यही व्यक्तिको नागरिकता प्रकरणमा अनुसन्धान गरिरहेको छ। अनि त्यस्ता व्यक्तलाई गृहकै जिम्मेवारी दिनु शोभनीय भएन,' एमालेका एक पोलिटव्युरो सदस्यले भने। उनले रविले सत्तासँग सौदाबाजी गरेको आरोप लगाए। यस्तो सौदाबाजी समय टिक्न नसक्ने उनको भनाइ छ। मंसिर ४ को निर्वाचनअघि नै लामिछाने नागरिकता विवादमा मुछिएका थिए। अमेरिकी नागरिकसमेत रहिसकेका उनले पुरानै नागरिकताको आधारमा उम्मेदवारी दिएको भन्दै सर्वोच्च अदालतमा मुद्दा दायर भएको छ। अदालतमा मुद्दा परेपछि जिल्ला प्रशासन कार्यालय, गृह मन्त्रालय हुँदै नेपाल प्रहरीले लामिछानेको नागरिकतामाथि छानबिन गरिरहेको छ।"
पदभार सम्हाल्नुअघि प्रधानमन्त्री प्रचण्डले गरे सहीदहरूको सालिकमा माल्यार्पण,काठमाडौं : प्रधानमन्त्री पुष्पकमल दाहाल प्रचण्डले लैनचौरस्थित सहीद स्मृति स्मारक पुगेर सहीदहरूप्रति श्रद्धाञ्जली अर्पण गरेका छन्। राष्ट्रपति कार्यालय शीतल निवासमा नेपालको ४४औँ प्रधानमन्त्रीका रूपमा पद तथा गोपनीयताको शपथ लिएपछि उनले सहीदप्रति श्रद्धाञ्जली अर्पण गरेका हुन्। त्यसलगत्तै दाहाल कीर्तिपुरस्थित पुष्पलाल स्मृति पार्कमा रहेको पुष्पलालको सालिकमा माल्यार्पण गरेका छन्। पार्टी कार्यालय पेरिसडाडामा रहेको सहीद तथा बेपत्ता स्मृति स्तम्भमा माल्यार्पण गरेपछि पदभार सम्हाल्न सिंहदरवा पुग्ने उनको सचिवालयले जनाएको छ। पदभारपछि आजै मन्त्रिपरिषद् बैठक बस्ने छ।
यी हुन् धनकुटाबाट मन्त्री बनेका राजेन्द्रकुमार राई,"धनकुटा: धनकुटाबाट प्रतिनिधि सभा सदस्यमा निर्वाचित राजेन्द्रकुमार राई मन्त्री बनेका छन्। पुष्पकमल दाहाल प्रचण्ड नेतृत्वको मन्त्रिपरिषद्मा उनी मन्त्री बनेका हुन्। कुन मन्त्रालय सम्हाल्ने हो भनेर टुंगिएको छैन। उनी गत मंसिर ४ गते सम्पन्न प्रदेश तथा प्रतिनिधि सभा निर्वाचनमा धनकुटा प्रनितिधि सभा क्षेत्र नं १ मा नेकपा एमालेको तर्फबाट विजयी भएका थिए। गठबन्धनका उम्मेदवार सुनिलबहादुर थापालाई १ हजार ३९७ मतान्तरले पराजित गर्दै उनले प्रतिनिधि सभा सदस्य बन्न सफल भए। ०२२ सालमा पाख्रिवास नगरपालिका वडा नं ७ राम्चेगाउँमा बुबा स्वर्गीय तेजबहादुर राई र आमा स्वर्गीय मोतिमाया राईको कान्छो छोराको रुपमा जन्मिएका उनी पहिलो पटक मन्त्री बनेका हुन् । ०७४ सालको निर्वाचनमा पनि धनकुटाबाट निर्वाचित भएका थिए। उनले स्नातकसम्म अध्ययन गरेका छन्। ०४९ सालमा जिल्ला विकास समितिको सदस्यमा पहिलोपटक जनप्रतिनिधि निर्वाचित भएका थिए। धनकुटा सदरमुकामको माथिल्लो गोकुडेश्वर माविमा पढ्ने क्रममा राई अनेरास्ववियुमा संगठित भएका हुन्। ०३६ सालमा काठमाडौंको चावहिलमा भएको अनेरास्ववियुको एकताको पाँचौ राष्ट्रिय सम्मेलनमा राई देशभरका प्रतिनिधिमध्ये सबैभन्दा कान्छा प्रतिनिधिका रुपमा सहभागी भएका थिए। त्यतिबेला उनी आठ कक्षामा पढ्थे। राई ०४२ सालमा माथिल्लो गोकुण्डेश्वरबाट एसएलसी दिएलगत्तै पूर्णकालीनरुपमा राजनीतिमा लागेका हुन्। २०४७ सालमा अनेरास्ववियुको धनकुटा जिल्ला अध्यक्ष भएका राईले एमालेको युवा संगठन तत्कालिन प्रजातान्त्रिक राष्ट्रिय युवा संगठनमा पनि काम गरे। २०४९ मा तत्कालिन जिल्ला विकास समितिको सदस्यबाट जनप्रतिनिधिमा निर्वाचित भएका उनी ०५४ मा जिल्ला विकास समितिको उपसभापतिमा निर्वाचित भएका थिए। त्यसपछि राईले जिल्ला पार्टीको सचिवालय सदस्य, किसान महासंघको केन्द्रीय सदस्य र राष्ट्रिय कफी तथा चिया विकास बोर्डको उपाध्यक्ष जिम्मेवारी पनि सम्हाल्ले। ०६६ असारमा भएको जिल्ला अधिवेशनबाट एमालेको धनकुटा जिल्ला अध्यक्षमा निर्वाचित भएका उनले दुई कार्यकाल कार्यकाल नेतृत्व गरे। ०७० सालमा भएको दोस्रो संविधानसभा निर्वाचनमा धनकुटा क्षेत्र नं २ मा राई तत्कालिन राप्रपाका महामन्त्री तथा हाल कांग्रेसका केन्द्रीय कार्य सम्पादन सदस्य सुनिल थापासँग ४५४ मतले पराजित भएका थिए। राईले ९ हजार ६३६ मत ल्याउँदा थापाले १० हजार ९३ मत ल्याएर विजयी भएका थिए। ०७४ सालको स्थानीय तहको निर्वाचनमा धनकुटाका ७ वटै तह आफ्नो पार्टीलाई जिताएर राईले एमाले अध्यक्ष केपी ओलीबाट 'म्यान अफ दि इलेक्सन'को उपाधी पाउने व्यक्ति हुन्। त्यसपछि राई २०७५ जेठ ३ गते एमाले र माओवादी केन्द्रको एकता भएर बनेको नेपाल कम्युनिष्ट पार्टी (नेकपा) को धनकुटाको अध्यक्ष भएका थिए। ०७८ मंसिरमा सम्पन्न एमालेको दशौं महाधिवेशनबाट राई केन्द्रीय सदस्यमा निर्वाचित भएका छन्। एमालेले हाल उनलाई धनकुटा इन्चार्जको जिम्मेवारी पनि दिएको छ। गएको प्रतिनिधिसभा निर्वाचनमा राई ३० हजार १०१ मतसहित निर्वाचित भएका हुन्। उनका प्रतिद्वन्द्वी कांग्रेसका सुनिल थापाले २८ हजार ७०४ मत पाएका थिए। राईले थापालाई एक हजार ३९७ मतले पराजित गरेका थिए। उनै राई हाल नेपाल सरकारको मन्त्री बनेका छन्। राई अगाडि धनकुटाबाट रकम चेम्जोङ र सुनिलबहादुर थापा २२ पटक मन्त्री भएका थिए।"
अर्थमन्त्री पौडेलको पहिलो निर्णय मन्त्रालय मातहतका काम अनलाइन प्रणालीबाट गर्ने,काठमाडौं: नवनियुक्त अर्थमन्त्री विष्णु पौडेलले पदभार ग्रहण गरेका छन्। पदभारसँगै मन्त्री पौडेलले अर्थमन्त्रालय मातहतका निकायलाई अनलाइन प्रणालीबाट व्यवस्थित बनाउने निर्णय गरेका छन्। पदभार ग्रहणपछि सञ्चारकर्मीसँग कुरा गर्दै मन्त्री पौडेलले अर्थतन्त्रका क्षेत्रमा देखिएका सम्पूर्ण समस्या हल गर्न आफू लागि पर्ने बताएका छन्। विगतको अर्थतन्त्रबाट चिन्तित हुने अवस्थालाई सुधार्ने उनको भनाइ छ। खस्कँदो आर्थिक अवस्था किन आयो यसको संघन पहिचान गरी समाधानको बाटो खोज्ने उनले बताए। समस्या समाधानका लागि अर्थ जगतका सबै क्षेत्र र विषय विज्ञसँग आवश्यक छलफल गरी निर्णय लिने उनले बताए।
जनकपुरको जितमा वाल्टन नायक,"काठमाडौंः चाडविक वाल्टनको अविजित अर्धशतकीय इनिङप्रेरित जनकपुर रोयल्सले नेपाल टी २० लिगमा सोमबार विराटनगर सुपर किङ्ग्सलाई पाँच विकेटले पराजित गरेको छ। त्रिवि क्रिकेट मैदानमा टस जितेर ब्याटिङ रोजेको विराटनगरले १९५ ओभरमा सबै विकेट गुमाएर एक सय ४० रनको योगफल तयार गरेको थियो। जवाफी ब्याटिङमा उत्रिएको जनकपुरले इनिङको अन्तिम बलमा दुई रन जोड्दै रोमाञ्चकरूपमा लक्ष्य पूरा गर्यो। जनकपुरका वाल्टनले ५४ बलमा पाँच चौका र चार छक्कासहित ६७ रनको शानदार इनिङ खेले। त्यसअघि कप्तान ट्रेभोन ग्रिफितले २५ तथा शारफुद्दिन असरफले २३ रन जोडेका थिए। बलिङतर्फ विराटनगरका लागि हुसेन तलत, नन्दन यादव र रिजन ढकालले एकएक विकेट लिए। पहिले इनिङमा ब्याटिङ रोजेको विराटनगरले निर्धारित २० ओभरमा ९ विकेट गुमाएर ४० रनको योगफल तयार गरेको थियो। विराटनगरका लागि नेपाली राष्ट्रिय टिमका कप्तान रोहित पौडेलले २९ बलमा तीन चौका र एक छक्कासहित ३२ रन जोडेका थिए। यस्तै, शिकन्दर राजाले १८ बलमा दुई चौका र चार छक्कासहित सर्वाधिक ३८ रन बनाउँदा हसेन तलतले २८ रनको योगदान गरे। ओपनर अर्जुन साउदले १८ रनबाहेक अन्य ब्याटरले उल्लेख्य प्रदर्शन गरेनन्। जनकपुरका लागि ललितले चार ओभरमा आठ रन खर्चेर एक मेडनसहित सर्वाधिक पाँच विकेट लिए। यस्तै, आदिल आलम र केसरिक विलियम्सले दुईदुई तथा सोमपाल कामीले १ विकेट लिए। पहिलो खेलमा जनकपुरले पोखरा एभेन्जर्सलाई पाँच विकेटले हराएको थियो। यस्तै विराटनगगर लुम्बिनी अल स्टार्ससँग २ रनले पराजित भएको थियो। जनकपुरले भोलि काठमाडौं नाइट्ससँग खेल्ने छ। यस्तै, विराटनगरले बुधबार पोखरासँग खेल्ने छ।"
यस्तो बन्यो नवगठित मन्त्रीमण्डलको वरियताक्रम,"काठमाडौं: राष्ट्रपति कार्यालयले नवगठित मन्त्रीमण्डलको मर्यादाक्रम तोकेको छ। जस अनुसार पहिलो नम्बरमा प्रधानमन्त्री छन्। प्रधानमन्त्री पुष्पकमल दाहालले उद्योग, वाणिज्य तथा आपूर्ति; उर्जा, जलस्रोत तथा सिँचाई; कृषि तथा पशुपंक्षी विकास; खानेपानी; परराष्ट्र; भूमि व्यवस्था, सहकारी तथा गरिबी निवारण; महिला, बालबालिका तथा ज्येष्ठ नागरिक; युवा तथा खेलकुद; रक्षा; वन तथा वातावरण; शिक्षा, विज्ञान तथा प्रविधि; श्रम, रोजगार तथा सामाजिक सुरक्षा; संस्कृति, पर्यटन तथा नागरिक उड्डयन; संघीय मामिला तथा सामान्य प्रशासन; सञ्चार तथा सूचना प्रविधि; सहरी विकास र स्वास्थ्य तथा जनसंख्या मन्त्रालयको जिम्मेवारी आफैँसँग राखेका छन्। त्यस्तै दोस्रो बरियताक्रममा उपप्रधानमन्त्री तथा अर्थमन्त्रालयको जिम्मेवारी सम्हालेका विष्णु पौडेल छन्। उपप्रधानमन्त्री तथा भौतिक पूर्वाधार मन्त्रालयको जिम्मेवारी सम्हालेका नारायणकाजी श्रेष्ठ तेस्रो वरियताक्रममा छन्। चौथो वरियताक्रममा उपप्रधानमन्त्री तथा गृहमन्त्री रवि लामिछाने छन्। कार्यभार नतोकिएका ज्वालाकुमारी साह पाँचौं, दामोदर भण्डारी छैटौँ, राजेन्द्रकुमार राई सातौँ र अब्दुल खान आठौँ वरितामा छन्।"
खेलकुद मन्त्रीको बिदाइ,"काठमाडौं : युवा तथा खेलकुद मन्त्रालयले मन्त्री महेश्वरजंग गहतराजलाई सोमबार एक कार्यक्रमबीच बिदाइ गरेको छ। खेलकुद मन्त्रालयका सचिव सूर्यप्रसाद गौतम, राष्ट्रिय खेलकुद परिषद्का सदस्यसचिव टंकलाल घिसिङ, राष्ट्रिय युवा परिषद्का उपाध्यक्ष सुरेन्द्र बस्नेत, युवा तथा साना व्यवसायी स्वरोजगार कोषका कार्यकारी अध्यक्ष डा देवराज रोका, नेपाल स्काउटका प्रतिनिधि, मन्त्रालयका कर्मचारीलगायतले मन्त्री गहतराजलाई मायाको चिनो प्रदान गरी बिदाइ गरेका थिए। सो अवसरमा मन्त्री गहतराजको सचिवालयका कर्मचारी, मन्त्रालयका कर्मचारीलाई पनि सम्मान गरिएको थियो। कार्यक्रमलाई सम्बोधन गर्दै मन्त्री गहतराजले आफ्नो कार्यकालमा सहयोग गरेकोमा सबैलाई धन्यवाद दिदै नवौं राष्ट्रिय खेलकुद सफलतापूर्वक सम्पन्न गर्नु ठूलो उपलब्धी भएको बताए। उनले ४ सय ४५ दिन खेलकुद मन्त्रीको कार्यभार सम्हालेका थिए। मन्त्री गहतराजको कार्यकालमा युवा तथा खेलकुद क्षेत्रमा भएका मुख्य मुख्य उपलब्धी समावेश गरी तयार पारिएको पुस्तक पनि वितरण गरिएको थियो।"
"प्रदेश १ सरकारको नेतृत्वमा माओवादीको दाबी, आङ्बोप्रति पार्टीभित्र बढ्दै असन्तुष्टि","विराटनगर : नेकपा (माओवादी केन्द्र)ले प्रदेश १ मा सरकारको नेतृत्व लिन पाउनुपर्ने दाबी गरेको छ। प्रदेशसभामा शपथग्रहणपछि सोमबार माओवादी केन्द्रका पोलिटब्युरो सदस्य एवं प्रदेश १ का आर्थिक मामिला तथा योजना मन्त्री इन्द्रबहादुर आङ्बोले मुलुकमा दलहरूको गठबन्धन रहेकाले प्रदेश सरकारको नेतृत्व माओवादीले लिन पाउनुपर्ने बताए। प्रदेशमा सबैभन्दा लामो समय मन्त्री बनेका उनले भने, मुलुकको सत्ता समीकरणका लागि दलहरूबीच नयाँ गठबन्धन बनेको छ। त्यही भएकाले प्रदेश १ सरकारको नेतृत्वमा माओवादीको दाबी रहन्छ। अहिलेको गठबन्धनमा माओवादीले प्रदेश सरकारको नेतृत्वका लागि सशक्त दाबी गरिरहेको उनले बताए। पाँचथरको खबाट दोस्रोपटक प्रदेशसभा सदस्यमा निर्वाचित भएका आङ्बोले पूर्वमुख्यमन्त्री शेरधन राई र हालका मुख्यमन्त्री राजेन्द्रकुमार राई नेतृत्वको सरकारमा एउटै मन्त्रालयको जिम्मेवारी पाएका थिए। उनले अब आफू मन्त्री नबन्ने पनि प्रष्ट पारे। अब मन्त्री नबन्ने र पार्टीले सरकारको नेतृत्व गर्न पाउँदा मुख्यमन्त्री बन्ने उनको चाहना छ। यद्यपि माओवादीले प्रदेशमा संसदीय दलको नेता चयन गरिसकेको छैन। संसदीय दलको नेताका लागि आङ्बोसहित २ जना आकांक्षी छन्। मुख्यमन्त्री बन्न दलको नेता चयन हुनुपर्छ। तेह्रथुमको खबाट प्रदेशसभा सदस्यमा निर्वाचित पार्टीका पोलिटब्युरो सदस्य दुर्गाप्रसाद चापागाईंले पनि संसदीय दलको नेतामा दाबी गरिरहेका छन्। माओवादीभित्र आङ्बो जनार्दन शर्मा र चापागाईं वर्षमान पुन पक्षधर भनेर चिनिन्छन्। तर, नयाँ राजनीतिक परिस्थितिका कारण सांसदहरूले पक्षधरता देखाउन चाहेका छैनन्। प्रदेश १ मा माओवादीका १३ जना प्रदेश सांसद छन्। अधिकांश सांसदहरू चापागाईंको पक्षमा रहेको स्रोतले बतायो। संसदीय दलको नेता चयन सर्वसम्मत गर्नुपर्छ भन्ने केन्द्रको बटमलाइन छ। सर्वसम्मत हुँदा पुराना र प्रदेशका अनुभवी भएकाले नाताले आङ्बोको सम्भावना बढी हुन्छ, माओवादी स्रोतले भन्यो, तर, प्रदेशसभामा निर्वाचित सांसदहरू भने चापागाईंको पक्षमा धेरै छन्। दलको नेता चयनका लागि चुनाव हुने हो भने चापागाईंको पल्लाभारी हुन्छ। माओवादीका एक नेताका अनुसार आङ्बोप्रति पार्टीभित्र असन्तुष्टि धेरै बढेको छ। लामो समय प्रदेश सरकारको मन्त्री हुँदा पनि पार्टीका लागि कुनै योगदान नदिएको र बारम्बार अवसर मात्रै खोज्ने गरेको आरोप उनीमाथि लागिरहेको ती नेताले बताए। उनले आङ्बो र चापागाईंका पक्षमा कतिकति जना सांसद छन् भन्ने खुलाउन चाहेनन्। तर, दलको नेता चयनका लागि चुनाव हुँदा आङ्बो पछि पर्ने उनको दाबी छ। पछिल्लो समय पार्टीको हितभन्दा पनि स्वार्थपूर्ण हिसाबले अघि बढ्न खोजेका कारण आङ्बोप्रति पार्टीभित्र तीव्र रूपमा असन्तुष्टि बढेको उनले बताए। माओवादीबाट निर्वाचित प्रदेशसभा सदस्य राजेन्द्र कार्कीका अनुसार पार्टी संसदीय दलको पहिलो बैठक मंगलबारका लागि बोलाइएको छ। उक्त बैठकबाट दलको नेता चयन गरिने र सकेसम्म सर्वसम्मत हुने उनले बताए। प्रदेश सरकारको नेतृत्व कुन पार्टीले लिने भन्ने कुरा केन्द्रीय गठबन्धनले टुंगो लगाउँछ, कार्कीले भने, त्यसपछि प्रदेशमा सरकार गठनको थप कुरा अघि बढ्छ। उनले माओवादीले सरकारको नेतृत्वमा दाबी गर्नु स्वभाविक भएको बताए। यता प्रदेशको सबैभन्दा ठूलो दल नेकपा (एमाले)ले पनि सरकारको नेतृत्व लिनका लागि पहल गरिरहेको छ। एमालेले आइतबार नै दलको नेतामा हिक्मतकुमार कार्कीलाई चयन गरिसकेको छ। प्रदेशसभामा एमालेका ४० जना प्रदेश सांसद छन्। प्रदेशसभामा अन्य दलहरू नेपाली कांग्रेसका २९, राष्ट्रिय प्रजातन्त्र पार्टी (राप्रपा)का ६, नेकपा (एकीकृत समाजवादी)का ४ र जनता समाजवादी पार्टी (जसपा)का १ जना सांसद छन्। पछिल्लो राजनीतिक समीकरण अनुसार प्रदेशमा सरकार गठनका लागि कांग्रेस र एकीकृत समाजवादीबाहेक नयाँ गठबन्धनको बहुमत पुग्छ। ९३ सदस्यीय प्रदेशसभामा बहुमत पुर्याउन ४७ सांसद मात्रै आवश्यक पर्छ।"
एनसेल वुमन आइकन आइसिटी अवार्ड २०२२ कार्कीलाई,"काठमाडौं : यो वर्षको एनसेल वुमन आइकन आइसिटी अवार्ड २०२२ शिला कंसाकार कार्कीलाई प्रदान गरिएको छ। शुक्रबार द सोल्टी काठमाडौंमा आयोजना भएको इन्फोडेभलपर्स आइसिटी अवार्डको ग्राण्ड फिनाले कार्यक्रममा कार्कीलाई अवार्ड प्रदान गरिएको हो। नेपालको सूचना प्रविधि क्षेत्रमा क्रियाशील रहेर उल्लेख्य योगदान पुर्याएका महिलालाई यो अवार्ड प्रदान गर्ने गरिन्छ। वुमन आइकन विजेतालाई एनसेलले ३ लाख रुपैयाँ नगद प्रदान गरेको थियो। कार्कीलाई यो अवार्ड नेपाल सरकारका प्रमुख सचिव शंकर दास बैरागी, काठमाडौं महानगरपालिकाका उपमेयर सुनिता डंगोल र एनसेलका प्रमुख मानव संशाधन तथा प्रशासकीय अधिकृत युवराज श्रीवास्तवले संयुक्त रुपमा हस्तान्तरण गरेका थिए। विजेतालाई नेपाल टेलिकमले एक वर्ष इन्टरनेट र ह्वावेले क्लाउड सेवा पनि प्रदान गरेको थियो। एनसेलले विगत २ वर्षदेखि सूचना तथा सञ्चार प्रविधिको क्षेत्रमा लागेका महिलाहरूको योगदानलाई सम्मान र उत्प्रेरित गर्न एनसेल वुमन आइकन आइसिटी अवार्ड प्रदान गर्दै आएको छ। गतवर्ष नेपालकै पहिलो महिला कम्प्युटर इन्जिनियर गुण केशरी प्रधानले एनसेल वुमन आइकन आइसिटी अवार्ड २०२१ पाएकी थिइन्। महिलाहरूलाई सूचना प्रविधिको क्षेत्रमा प्रोत्साहन तथा उनीहरुले यो क्षेत्रमा पुर्याएको योगदानको कदर गर्न कम्पनीको विविधता, समानता र समावेशीकरण अर्थात डाइभर्सिटी, इक्विटी एन्ड इन्क्लुशन (डीईआई) नीति अनुरुप एनसेलले आइसिटी अवार्डमा आवद्ध भएर यो अवार्ड प्रदान गरिरहेको छ। शिला कंसाकार कार्की नेपालको सूचना प्रविधि क्षेत्रको अग्रणी नाम हो। नेपाल प्रहरीमा कम्प्युटर शाखा स्थापना गर्न महत्वपूर्ण भूमिका खलेकी उनी नेपाल प्रहरीकी पूर्व डीआईजी समेत हुन्। सिस्टम एनालिष्टका रूपमा प्रहरी निरीक्षकबाट सरकारी सेवा सेवा आरम्भ गरेकी कार्की आइसिटी क्षेत्रबाट डीआईजीसम्म पुग्ने पहिलो महिला हुन्। २८ वर्ष प्रहरी सेवामा बिताएकी कार्की सूचना प्रविधिमा महिलाहरूलाई आकर्षित गर्न र उत्प्रेरित गर्न तल्लिन छन्। सूचना प्रविधिका विभिन्न संघ, संस्थामा क्रियाशील उनले नेपाल प्रहरीलाई डिजिटल युगमा पुर्याउन महत्वपूर्ण योगदान दिएकी छन्।"
बंगलादेश जाने नेपाली राष्ट्रिय कराते खेलाडीहरूलाई बिदाइ,"झापा : नेपालको पूर्वी नाका काँकडभिट्टामा नेपाली राष्ट्रिय कराते खेलाडीहरूलाई बिदाइ गरिएको छ। बंगलादेशमा हुने अन्तर्राष्ट्रिय बिजी कराते च्याम्पियनसिप २०२२ मा सहभागिताका लागि प्रस्थान हुने खेलाडीहरूलाई सोमबार एक संक्षिप्त कार्यक्रमका गरी बिदाइ गरिएको हो। बंगलादेशमा यही डिसेम्बर २७ देखि २९ तारिखसम्म सञ्चालन हुने प्रतियोगितामा सहभागी हुने खेलाडीहरूलाई मेचीनगर नगरपालिका प्रमुख गोपालचन्द्र बुढाथोकी, उपप्रमुख मिना पोखरेल उप्रेतीसहित विभिन्न सङ्घसंस्था र खेलकुदमा आबद्ध प्रतिनिधिहरूले बिदाइ गरेका हुन्। सो प्रतियोगिताका सहभागिता जनाउनेहरू टिम कोच विनोद शाक्य, रेफ्री बमबहादुर श्रेष्ठ, टिम मेनेजर अबिसा शाक्य कुबेरमान राई र बाबुराम श्रेष्ठ अफिसियलसहित खेलाडीहरू प्रमोद राई, अनिल पाण्डे, धनकुमार राई, आर्या शाक्य, विकास केसी, नुदेन साम्पाङ राई, आशिष् राई, कर्मा लामा, कार्साङ्ग तामाङ, नवीन पुन मगर, प्रकाश ओली, विवेक गुरुङ र दीपक खड्का रहेका छन्।"
गृहमन्त्री रवि लामिछानेको पहिलो निर्णय: निर्मला पन्तलाई न्याय दिलाउँछु,काठमाडौं: नवनियुक्त गृहमन्त्री रवि लामिछानेले पदभार ग्रहण गरेका छन्। गृहमन्त्रालयमा पदभार ग्रहण गर्दै उनले बलात्कारपछि हत्या भएकी निर्मला पन्तको न्यायका लागि पहल गर्ने निर्णय गरेका छन्। उनले पदभारपछि पहिलो निर्णयका रुपमा बलत्कारपछि हत्या भएकी निर्मला पन्तको हत्या अनुसन्धान गर्ने पहिलो निर्णय गरेका हुन्। पदभारपछि सञ्चारकर्मीसँग कुरा गर्दै उनले आफ्नो नागरिकताबारे भइरहेको अनुसन्धानमा सहयोग गर्ने बताएका छन्।
खेलकुद विकास समिति मोरङको कार्यालयमा तालाबन्दी,विराटनगर : जिल्ला खेलकुद विकास समिति मोरङको कार्यालयमा सोमबार अनिश्चितकालीन तालाबन्दी गरिएको छ। राष्ट्रिय खेलकुद परिषद्ले नेपाल तेक्वान्दो संघलाई विघटन गरेको विरोधमा तालाबन्दी गरिएको हो। परिषद्ले संघलाई विघटन गरेर महासंघ बनाउने निर्णय गरेपछि त्यसको विरोधमा आन्दोलन सुरु भएको छ। तेक्वान्दो संघमा आवद्ध रहेका र संघका समर्थकले विराटनगरमा प्रदर्शनसमेत गरेका छन्। संघलाई महासंघ बनाउन नपाइने मुख्य माग राखेर खेलकुद विकास समितिमा तालाबन्दी गरिएको नेपाल तेक्वान्दो संघ मोरङका अध्यक्ष दिवश नेपालले बताए। उनका अनुसार संघ विघटन फिर्ता हुनुपर्ने मागसहित प्रदर्शन र तालाबन्दी गरिएको हो। नेपालले आफूहरुको माग सम्बोधन हुनुपर्ने अडानसहित राष्ट्रिय खेलकुद परिषद्लाई ज्ञापनपत्रसमेत बुझाइएको बताए। लामो समयअघि स्थापना भएर दर्ता भइ नियम अनुसार खेलकुद गतिविधि गर्दै आइरहेका बेला विघटन गरेर संघको अस्तित्व मेटाउने प्रयास भएको उनको भनाइ छ। आफूहरुको माग सम्बोधन नभए थप संघर्षका कार्यक्रम अघि बढाइने जानकारी नेपालले दिए।
नागरिकता प्रकरणको विवाद नटुंग्याइ गृहमन्त्री बने रवि लामिछाने,"काठमाडौंः राष्ट्रिय स्वतन्त्र पार्टीका सभापति रवि लामिछाने गृहमन्त्री बनेका छन्। लामिछानेले सोमबार उपप्रधान तथा गृहमन्त्रीको शपथ लिए। नागरिकता विवाद विचाराधीन रहेकै अवस्थामा लामिछाने गृहमन्त्री बनेका हुन्। पार्टीको संसदीय दलको नेतासमेत रहेका लामिछाने मन्त्री बनेपछि उनको नागरिकतामाथि हुने अनुसन्धान प्रभावित हुने आशंका गर्न थालिएको छ। लामिछाने चितवन२ बाट निर्वाचित भएका थिए। अमेरिकी नागरिकता नत्यागी झुटा विवरण पेश गरेर नेपाली राहदानी बनाएको आरोप लामिछानेलाई छ। लामिछानेले अमेरिकी नागरिकता लिँदा नेपाली नागरिकता खारेज नगरेको र फेरि अमेरिकी नागरिकता त्याग गरेपछि पनि पुनः पुरानै नागरिकताको प्रयोग गरेको आरोप छ। लामिछानेले पहिलोपटक २०५० सालमा स्थानीय प्रशासनबाट नागरिकता निकालेका थिए। अमेरिका गएपछि उनले त्यतैको नागरिकता लिएपछि नेपाली नागरिकता खारेज भयो। नेपाली नागरिकता खारेजपछि उनले पुनः नागरिकता लिन चाहेमा पुरानो नम्बरमा नयाँ नागरिकता पाउँछन्। तर, उनले अझै पनि ०५० सालमा जारी नागरिकताले नै काम चलाइरहेको आरोप छ। अहिले उनको सोही नागरिकताको वैधानिकता माथि प्रश्न उठेको छ। लामिछानेको नागरिकता र राहदानी विवादबारे अनुसन्धान गर्न अख्तियार दुरूपयोग अनुसन्धान आयोगले गृह र परराष्ट्र मन्त्रालयलाई पत्राचार गरेको थियो। नेपाल नागरिकता ऐन, २०६३ को दफा १० (१) मा कुनै नेपाली नागरिकले विदेशी नागरिकता लिएमा नेपालको नागरिकता स्वतः कायम नरहने उल्लेख छ। नेपाल नागरिकता नियमावली, २०६३ ले विदेशी नागरिकता लिएर नेपालको नागरिकता त्याग गर्नेबारे नेपालका निकायलाई जानकारी दिनुपर्ने व्यवस्था गरेको छ। जसमा नेपालको नागरिकता त्याग्न चाहेमा निज नेपालभित्र बसेको भए सम्बन्धित प्रमुख जिल्ला अधिकारीसमक्ष र विदेशमा बसेको भए सम्बन्धित नेपाली राजदूत वा नेपाली नियोग प्रमुख वा महावाणिज्यदूत वा वाणिज्यदूतसमक्ष नेपाली नागरिकताको प्रमाणपत्रको सक्कल प्रति संलग्न गरी सूचना दिनुपर्ने र सूचना प्राप्त भएको ७ दिनभित्र नेपाली कूटनीतिक नियोगले परराष्ट्र मन्त्रालयमा लेखिपठाउनुपर्ने र नागरिकता खारेजीको प्रक्रिया थाल्ने उल्लेख छ। नागरिकता खारेजीको सूचना अभिलेख गर्नुपर्ने व्यवस्था छ। कसैले झुटा विवरण दिएर राहदानी वा यात्रा अनुमति लिने वा लिने प्रयत्न गरेमा पनि कानूनले सजाय तोकेको छ। राहदानी ऐन २०७६ को दफा २१ (क) मा झुटा विवरण दिई राहदानी लिन नहुने उल्लेख छ। यदी लिएमा भने दफा २२ बमोजिम दुई लाखदेखि पाँचलाख रूपैयाँसम्म जरिवाना वा एक वर्षदेखि ३ वर्षसम्म कैद सजाय वा दुवै सजाय हुने कानूनी व्यवस्था छ।"
रवि लामिछानेले भनेः उपप्रधानसहित गृहमा मेरो दावी छ,काठमाडौं : राष्ट्रिय स्वतन्त्र पार्टीका सभापति रवि लामिछानेले उपप्रधान तथा गृहमन्त्रीको दावी गरेका छन्। सत्ता गठबन्धनको बैठकमा लामिछानेले गृह मन्त्रीको दावी गरेका हुन्। उनले जनताको काम गर्न सरकारमा जाने निर्णय गरेको बताए।
"नयाँ सरकार गठनसँगै सेयर बजारमा हरियाली,नेप्से परिसूचक ५६ अंकले बढ्यो","काठमाडौं : नेकपा एमालेसहित सात दलको समर्थनमा प्रधानमन्त्री बनेका नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले आज आफ्नो नेतृ्त्वमा मन्त्रिमण्डल गठन गर्दैछन्। अहिले ४ बजे शपथ लिएपछि प्रचण्डले सानो आकारको मन्त्रिमण्डल गठन गर्दैछन्।प्रचण्ड नेतृत्वको मन्त्रिमण्डलमा नेकपा एमालेका उपाध्यक्ष विष्णु पौडेल उपप्रधानमन्त्री तथा अर्थमन्त्री बन्ने पक्का भएका छन्। पौडेल अर्थमन्त्री बन्ने चर्चासँगै सोमबार बिहानैदेखि सेयर बजार चम्किएको हो। लगानीकर्ताहरुले रुचाइएका अर्थमन्त्रीभित्र पौडेल पर्छन्। उनको कार्यकालमा सेयर बजारले राम्रो उचाइ लिएको लगानीकर्ताहरु बताउँछन्। फेरी उनै पौडेललाई अर्थमन्त्रीका रुपमा पाउने भएपछि लगानीकर्ताहरु हौसिएका छन्। गुमाएको लगानी फिर्ता गर्ने आशमा लगानीकर्ताहरु रहेका छन्। आज नेप्से परिसूचक ५६८६ अंकले बढेर १९२४ विन्दुमा पुगेको छ। यो ३ प्रतिशतभन्दा बढि हो। सेन्सेटिभ इण्डेक्स ८३८ अंकले बढेर ३७५४४ विन्दुमा पुगेको छ। कारोबारमा आएका १२ समूहको सूचक सकारात्मक देखिएका छन्। यसदिन फाइनान्स समूहको सूचक ६५२ प्रतिशतले बढ्यो। हाइड्रोपावरको ५१६ ,डेभलपमेन्टको ४६६ र इन्भेस्टमेन्टको सूचक ४१७ प्रतिशतले वृद्धि भयो। यस्तै बैंकिङ,नन लाइफ इन्स्योरेन्स र ट्रेडिङ समूहको सूचक ३ प्रतिशत बढिले उकालो लाग्यो। माइक्रो फाइनान्स, मनु एन्ड प्रो, लाइफ इन्स्योरेन्स र होटल्स एन्ड टुरिजम समूहको सूचक २ प्रतिशतले बढिले वृद्धि भयो। म्युचुअल फण्डको सूचक १ प्रतिशतले बढ्यो। १२ समूहको सूचक सकारात्मक देखिएको बजारमा अदर्श समूहको सूचक भने नकारात्मक देखियो। यसदिन २५० कम्पनीको सेयर कारोबार भयो। ५६ लाख ५३ हजार ०५३ कित्ता सेयर २ अर्ब ९ करोड ७० लाख ४९ हजार ९४१ रुपैयाँमा खरिदबिक्री भयो। करिब १ दर्जन कम्पनीको सेयर मूल्य १० प्रतिशत हाराहारिमा बढ्दा १० कम्पनीको मूल्य ८ प्रतिशत बढिले बढ्यो। कारोबार रकमका आधारमा नेपाल दूरसंचार कम्पनी शीर्षस्थानमा रह्यो। सो कम्पनीको २० करोड बढी रुपैयाँको सेयर कारोबार भयो। यस्तै हिमालयन डिस्टलरी ११ अर्बमाथिको सेयर कारोबार गरी दोस्रो स्थानमा रह्यो।"
प्रधानमन्त्री प्रचण्डलाई चीनले दियो बधाई,"काठमाडौं : चीनको विदेश मन्त्रालयले नवनियुक्त प्रधानमन्त्री पुष्पकमल दाहाल 'प्रचण्ड'लाई बधाई दिएको छ। सोमबार बधाई ज्ञापन गर्दै मन्त्रालयले चीनले नेपाल सरकारसँग द्विपक्षीय सम्बन्धलाई अझ प्रगाढ बनाउन इच्छुक रहेको जनाएको छ। मन्त्रालयका प्रवक्ता माओ निङले सोमबार आयोजित पत्रकार सम्मेलनमा नेपालमा सहज तरिकाले निर्वाचन सम्पन्न भएको र नयाँ प्रधानमन्त्री नियुक्त भएकोमा बधाई दिइन्। 'नेपाल सरकार र जनताको संयुक्त प्रयास र विभिन्न दल र राजनीतिक शक्तिको परामर्श र समन्वयबाट नेपालको स्थायित्व र आर्थिक तथा सामाजिक विकास हुनेमा विश्वास लागेको छ,' प्रवक्ता माओले भनिन्। दुई देशले संयुक्त रूपमा बेल्ट एण्ड रोड इनिसिएटिब परियोजनालाई अगाडि बढाउने तथा दुई देशको मित्रतालाई अझ प्रगाढ बनाउने उनले उल्लेख गरिन्।"
गुरुङ र महतोले सांसदको हैसियतमा काम गर्न नपाउने,"काठमाडौं: कांग्रेस सांसद टेकबहादुर गुरुङ र एमाले सांसद लक्ष्मी महतो कोइरीले सांसद हैसियतमा काम गर्न नपाउने भएका छन्। नेपाल प्रहरी र अख्तियार दुरुपयोग अनुसन्धान आयोगले संघीय संसदलाई पत्र लेख्दै उनीहरु दुवै सांसदलाई सांसद हैसियतको कारम कारवाहीमा सहभागी नगराउन पत्र लेखेको छ। संघीय संसद सतिवालयका प्रबक्ता रोजनाथ पाण्डेले अख्तियार र प्रहरीले पत्र आएको जानकारी दिए। पाण्डे भन्छन्, उहाँहरुलाई कुनै पनि जिम्मेवारी दिइनेछैन। सांसद बापतको सेवासुविधा प्राप्त हुनेछैन। उहाँहरुविरुद्ध लागेको मुद्धा किनारा नलाग्दासम्म सांसद हैसियतमा गरिने सबै कामकाज बन्द हुनेछन्।' सम्बन्धित दलको कार्यालयलाई जानकारी गराउने बताउदै पाण्डेले फौजदारी मुद्धा लागेका सांसदले संसदीय काम कारवाहीमा भाग नलिने जानकारी दिए। एमाले सांसद कोइरी र कांग्रेस सांसद गुरुङले गत बिहीबार मात्र पदको शपथ खाएका थिए। तर नेपाल प्रहरी र अख्तियार दुरुपयोग अनुसन्धान आयोगले संघीय संसदलाई पत्र पठाउँदै उनीहरूविरुद्ध मुद्दा भएकाले सांसदको हैसियतमा काम गर्न नदिन प्रत्रमा उल्लेख थियो। महतो महोत्तरी १ र गुरुङ मनाङबाट विजयी भएका हुन्। प्रतिनिधिसभाका सांसदहरुले बिहीबार सपथ लिएका थिए। यस समुहमा काग्रेस सांसद टेकबहाहुर गुरुङ र एमाले सांसद लक्ष्मी महतो कोइरी पनि थिए। गुरुङविरुद्ध भष्टाचारको आरोपमा विशेष अदालतमा मुद्धा चलिरहेको छ। महतो विरुद्ध शसस्त्र प्रहरीका असई थमन बिकको हत्या अभियोग लागेको छ। उनीहरू प्रहरीको फरार सुचीमा छन्। महतो र गुरुङले दुवैले जेष्ठ सदस्य पशुपतिशमसेर जबराबाट सपथ लिएका थिए। सुशील कोइराला नेतृत्वको सरकारमा टेकबहादुर गुरुङ श्रम तथा राज्यमन्त्री भएका थिए। काठमाडौं फनपार्कको जग्गा भाडामा लगाउँदा भष्टाचार गरेको भन्दै उनी सहित १६ जना विरुद्ध अख्तियार दुरुपयोग अनुसन्धान आयोगले विशेष अदालतमा मुद्धा दर्ता गरेको छ। एमाले सांसद लक्ष्मी महतो कोइरीसहित २८ जना विरुद्ध मधेस आन्दोलन २०७२ मा सशस्त्र प्रहरीका असाई थमन विकलाई गाडीबाट थुतेर खेतमा लखेटेर हत्या गरेको आरोप लागेको थियो। सशस्त्र प्रहरी विकका दाजु प्रेमबहादुर कोइरीले उनीहरु विरुद्ध जिल्ला अदालत महोत्तरीमा मुद्धा हर्ता भएको छ। जुन अहिलेसम्म अदालतमा विचाराधीन छ। थुनछेक बहसका क्रममा जिल्ला अदालत महोत्तरीले २०७६ असोजमा उनलाई १ लाख धरौटीमा छाड्ने आदेश दिएको थियो। आदेश विरुद्ध उच्च अदालत जनकपुरमा पुनरावेदन परेको थियो। उच्च अदालतले २०७७ मा महातोलाई थुनामै राखेर मुद्धा अघि बढाउन आदेश गरेको थियो। यो आदेश लगत्तै उनी फरार थिए। बिहीबार संसद भवनमा सपथ खादै गरेको अवस्थामा उनी भेटिएका थिए। फरार व्यक्तिले सपथ खाएको विषयमा नेपाल प्रहरीलाई कुनै जानकारी नभएको प्रहरी प्रक्ता टेकप्रसाद राईले बताएका थिए। सपथ खाएको समयमा संसद सचिवालयमा कुनै पनि जानकारी नआएको भएर सपथमा सहभागी भएको संसद सचिवालयका प्रबक्ता रोजनाथ पाण्डेले बताएका थिए। भष्टाचार विरुद्धको कसुर लागेका व्यक्तिको पद स्वत निलम्वनमा पर्ने कानूनी प्रावधान छ। अख्तियार दुरुपयोग अनुसन्धान दुरुपयोग ऐन २०४८ को दफा १७ मा स्वत सनलम्वन हुने व्यवस्था गरिएको छ। यो दफामा भनिएको छ, स्वतः निलम्बन हुने: सार्वजनिक पद धारण गरेको कुनै व्यक्तिलाई आयोगले दफा १६ वा दफा १९ को उपदफा (४) बमोजिम थुनामा राखेकोमा त्यसरी थुनामा राखेको अवधिभर र दफा १८ बमोजिम मुद्दा चलेकोमा सो मुद्दाको किनारा नभएसम्मको अवधिभर त्यस्तो व्यक्ति आफ्नो पदबाट स्वतः निलम्बन भएको मानिनेछ। त्यसरी निलम्बनमा रहेको व्यक्तिले कुनै सरकारी कार्यालय वा सार्वजनिक संस्थामा वा नेपाल सरकारलाई कुनै किसिमले प्राप्त ऋण वा अनुदान रकममा व्ययभार पर्ने पदमा कुनै पनि किसिमले नियुक्त भई काम गर्न पाउने छैन।'"
शपथ कार्यक्रममा सहभागी हुन प्रधानमन्त्री देउवा शीतलनिवासमा,काठमाडौं: प्रधानमन्त्री शेरबहादुर देउवा नवनियुक्त प्रधानमन्त्री पुष्पकमल दाहाल प्रचण्ड र मन्त्रीहरूको शपथ समारोहमा सहभागी हुन राष्ट्रपति कार्यालय पुगेका छन्। प्रधानमन्त्री देउवा केहीबेर अघि बालुवाटारबाट शीतल निवास प्रस्थान गरेको प्रधानमन्त्रीका स्वकीय सचिव भानु देउवाले अन्नपूर्ण पोस्टलाई बताए।
कर्णालीका नवनिर्वाचित सांसदले लिए शपथ,"सुर्खेत : कर्णालीमा नवनिर्वाचित प्रदेशसभा सदस्यहरुले पद तथा गोपनीयताको शपथ लिएका छन् । उनीहरुलाई ज्येष्ठ सदस्य नेकपा एमालेका विनोदकुमार शाहले शपथ गराएका हुन् । नवनिर्वाचित सांसदहरुलाई शपथ ग्रहण गराउनुअघि शाहलाई प्रदेश प्रमुख तिलक परियारले शपथ खुवाएका थिए । ज्येष्ठ सदस्य शाहले प्रदेश सभा सदस्य निर्वाचन ऐन, २०७४ को दफा ७५ बमोजिम सांसदहरुलाई शपथ खुवाएका हुन् । ठाँटीकाँध गाउँपालिका१ कोसेडीका ६६ वर्षिय शाह प्रतिनिधि सभा निर्वाचन क्षेत्र दैलेख२, प्रदेश सभा निर्वाचन क्षेत्र २ बाट निर्वाचित भएका थिए । प्रदेश राजधानी वीरेन्द्रनगरस्थित कर्णाली प्रदेश सभा भवनमा शपथ ग्रहण समारोहको आयोजना गरिएको थियो । शपथ समारोहमा धेरै पुरुष सांसदहरु दौरा सुरुवाल र महिला सांसदहरु सारी लगाएर आएका थिए । कतिपय सांसदहरुले आफ्नो जातीय पहिचान झल्काउने पोशाक समेत लगाएका थिए । शपथ ग्रहण कार्यक्रमका लागि सांसदहरुलाई राष्ट्रिय पोशाक वा आआफ्नो सांस्कृतिक पहिचान झल्कने पोशाकमा उपस्थित हुन् प्रदेश सभा सचिवालयले अनुरोध गरेको थियो । कर्णाली प्रदेश सभा ४० सदस्यीय छ । कर्णालीमा नेपाली कांग्रेसका १४, नेकपा माओवादी केन्द्रका १३, नेकपा एमालेका १०, नेकपा (एकीकृत समाजवादी) र राप्रपाका एकएक र एक जना स्वतन्त्र गरी ४० जना सांसद रहेका छन् । जसमध्ये २४ जना प्रत्यक्षतर्फ र १६ जना समानुपातिक प्रणालीबाट सांसद बनेका हुन् ।"
टिपरले च्यापेर सहचालकको मृत्यु,तानसेन: पाल्पामा टिपरले च्यापेर एक जनाको मृत्यु भएको छ। सोमबार बिहान साढे ५ बजे निस्दी गाउँपालिका वडा नं ७ ज्यामिरेमा रोकेर राखेको चुनढुङ्गाको टिपर अचानक गुडी टिपरका सहचालक सुर्खेतका चिनगाड गाउँपालिकाका २७ वर्षीय जीतबहादुर चलाउनेको मृत्यु भएको हो। टिपरले च्याप्दा गम्भीर बनेका उनको मृत्यु भएको जिल्ला प्रहरी कार्यालय पाल्पाका सूचना अधिकारी वीरेन्द्र थापाले बताए। हावा भर्न रोकेको टिपरका सहचालक चलाउनेको दुवै टिपरको बीचमा च्याप्पिएर निधन भएको पाल्पा प्रहरीले जनाएको छ । घटनाबारे थप अनुसन्धान जारी रहेको प्रहरीले जनाएको छ ।
"पारिवारिक विवादपछि पत्नी माइतमा, पति घरमा मृत फेला","विराटनगर : मोरङको केराबारी गाउँपालिका९ बेलचौरीमा सोमबार दिउँसो एक जना युवक आफ्नै घरभित्र मृत फेला परेका छन्। काठ र कर्कटपाताको प्रयोग गरेर बनाइएको घरको माथिल्लो तलाको कोठाभित्र ३० वर्षीय राम ऋषिदेव मृत फेला परेका हुन्। मोरङ प्रहरीका प्रवक्ता डीएसपी टीकाबहादुर कार्कीले सडेर दुर्गन्धित भएको अवस्थामा शव भेटिएको जानकारी दिए। उनका अनुसार घटनाको प्रकृति हेर्दा ३४ दिनअघि नै मृत्यु भएजस्तो देखिन्छ। गाउँमा दुर्गन्ध फैलिएसँगै खोजी गर्ने क्रममा स्थानीयले घरभित्र शव देखेपछि प्रहरीलाई खबर गरेका हुन्। सिरक ओढेको र शरीर सुन्निएको अवस्थामा ऋषिदेवको शव ओछ्यानमा फेला परेको डीएसपी कार्कीले बताए। घटनास्थलमा पुगेको इलाका प्रहरी कार्यालय बेलबारीका प्रहरी निरीक्षक खगेन्द्र धमला नेतृत्वको टोलीले शव पोस्टमार्टमका लागि बीपी कोइराला स्वास्थ्य विज्ञान प्रतिष्ठान धरान पठाएर घटनाको अनुसन्धान सुरु गरेको छ। प्रारम्भिक अनुसन्धानबाट घटना शंकास्पद नदेखिएको प्रहरीले जनाएको छ। प्रहरीका अनुसार मृत फेला परेका ऋषिदेव गत बिहीबारदेखि घरमा एक्लै बस्दै आएको खुलेको छ। पारिवारिक विवादपछि पत्नी (श्रीमती) रेखा ऋषिदेव मोरङको बेलबारी नगरपालिका१ स्थित माइत गएको पाइएको प्रहरीले जनाएको छ। प्रहरीका अनुसार उनीहरुबीचको विवादका बारेमा खुल्न बाँकी छ। घरमा झगडा परेपछि पत्नी माइततिर गएर बस्न थालेको पाइयो। घरमा पति मात्रै बस्दा रहेछन्, डीएसपी कार्कीले भने, अहिले आएर पति घरभित्रै मृत फेला परेका छन्। शव सडेर दुर्गन्धित भएको अवस्थामा भेटिएको छ। तर, प्रारम्भिक अनुसन्धानबाट घटना शंकास्पद नदेखिएको उनको भनाइ छ। उनले ऋषिदेवको मृत्युको कारण भने खुल्न बाँकी रहेको बताए। पोस्टमार्टम रिपोर्ट प्राप्त भएर विस्तृतमा अनुसन्धान गरेपछि मृत्युको कारण प्रष्ट हुने कार्कीले बताए।"
"जापानमा हिमपातका कारण १७ जनाको मृत्यु, ९० घाइते","टोकियो : जापानको ठूलो क्षेत्रमा १० दिनयता परेको भारी हिमपातका कारण १७ जनाको मृत्यु भएको छ। ९० जना घाइते भएका छन्। हिमपातका कारण हजारौं घरमा विद्युत् आपूर्ति बन्द भएको छ। देशको पश्चिमी तटका साथै उत्तरी क्षेत्र होक्काइडोमा हालैका दिनहरूमा लगातार भारी हिमपात भइरहेको छ। सोमबारदेखि बाक्लो हिमपात कम हुने अनुमान गरिएको छ। स्थानीय सञ्चारमाध्यमका अनुसार उत्तरपूर्वी यामागाता क्षेत्रको ओगुनी शहरसहित केही क्षेत्रमा २४ घण्टामा झण्डै एक मिटर हिमपात भएको छ। भारी हिमपातका कारण कारहरू सडकमा अड्किएपछि जापानको मौसमविज्ञान विभागले प्रभावित क्षेत्रका बासिन्दाहरूलाई सम्भव भएसम्म यात्रा नगर्न निर्देशन दिएको छ। सरकारी अधिकारीहरुले गत डिसेम्बर १७ देखि अहिलेसम्म हिमपातका कारण १७ जनाको मृत्यु हुनुका साथै दर्जनौं घाइते भएको बताएका छन्। राष्ट्रिय टेलिभिजन प्रसारक (एनएचके)का अनुसार मृतकमध्ये हिउँ सफा गर्ने क्रममा छतबाट खसेका एक पुरुष र कारमा कार्बन मोनोअक्साइड विषाक्तताका कारण मृत फेला परेकी एक महिला पनि रहेका छन्। होक्काइदोमा हिउँका कारण हालैका दिनहरूमा दशौँ हजार घरहरूमा विद्युतका लाइनहरू ढलेका छन्, यद्यपि अधिकांश जडानहरू अहिले पुनः स्थापित भएका छन्।"
नवनियुक्त मन्त्रीलाई यसरी चिन्नुहोस्,"काठमाडौंः प्रधानमन्त्री पुष्पकमल दाहाल 'प्रचण्ड' ले ८ सदस्सीय मन्त्रीमण्डल गठन गरेका छन्। सोमबार राष्ट्रपति कार्यालय शीतलनिवासमा राष्ट्रपति विद्यादेवी भण्डारीले प्रधानमन्त्रीसहित आठ जनालाई पद तथा गोपनीयताको शपथ गराएकी हुन्। यो मन्त्रीमण्डलमा तीन जना उपप्रधानमन्त्री बनेका छन्। माओवादी केन्द्रबाट उपप्रधानसहित भौतिक पूर्वाधार मन्त्रीमा नारायणकाजी श्रेष्ठ, एमालेबाट उपप्रधानसहित अर्थमन्त्री विष्णु पौडेल, राष्ट्रिय स्वतन्त्र पार्टीबाट गृहसहित उपप्रधानमन्त्रीमा रवि लामिछाने, जनमत पार्टीबाट उद्योग वाणिज्य तथा आपूर्ति मन्त्रीमा अब्दुल खानले शपथ लिएका छन्। यस्तै, एमालेका ज्वालाकुमारी शाह, दामोदर भण्डारी, राजेन्द्र राइले पनि मन्त्रीका रूपमा शपथ लिएका छन्। एमाले उपाध्यक्ष विष्णु पौडेल दोस्रोपटक अर्थमन्त्री बनेका छन्। उनको नेतृत्वमा एमाले यो सरकारमा गएको हो। विसं २०१६ साल मंसिर ५ गते स्याङ्जाको पुतलीबजारमा जन्मिएका पौडेल स्कूल पढ्दा पढ्दै भूमिगत राजनीतिमा होमिएका थिए। २०३३ सालदेखि राजनीतिमा सक्रिय पौडेलले २०३७ सालमा ३ वर्ष राजकाजको मुद्दा खेपेका थिए। सो समयमा ३ हजार रुपैयाँ जरिवानासहित भैरहवा जेल चलान भएपछि ४५ दिनको परिश्रमपछि उनले जेल विद्रोह गरेका थिए। विसं २०४७ सालमै नेकपा एमालेको केन्द्रीय कमिटीमा प्रवेश पाएका पौडेल सातौं महाधिवेशनपछि अशोक राईसँगै स्थायी कमिटी सदस्य बनेका थिए। पौडेल संसदीय राजनीतिमा ०५१ सालबाट प्रवेश गरेका हुन्। उनी २०५१ सालमा पाल्पा क्षेत्र नम्बर ३ बाट सांसद जितेर प्रतिनिधिसभा सदस्य बनेका थिए। विसं २०५६ मा रुपन्देही झरेका पौडेल क्षेत्र नम्बर ३ बाट ६०० मतले पराजित भए। पौडेल २०५४ सालमा युवा, खेलकुद तथा संस्कृतीमन्त्री समेत बनेका थिए। उनी २०६५ मा प्रचण्ड सरकारमा जलस्रोतमन्त्री र झलनाथ खनालको पालामा रक्षामन्त्री समेत बनेर कार्य गरिसकेका व्यक्ति हुन्। विसं २०६५ सालको आठौं महाधिवेशनबाट केन्द्रीय कमिटीको सचिव र २०७१ को नवौं महाधिवेशनबाट पौडेल उपमहासचिव निर्वाचित भए। विसं २०७२ मा ओली प्रधामन्त्री भएको बेला अर्थमन्त्रीका रूपमा काम गरे। र, अहिले फेरि अर्थमन्त्रीको जिम्मेवारी सम्हालेका छन्। माओवादीका वरिष्ठ उपाध्यक्ष नारायणकाजी श्रेष्ठ उपप्रधान तथा भौतिक पूर्वाधारमन्त्री बनेका छन्। श्रेष्ठ एकता केन्द्र मसालहुँदै माओवादीमा प्रवेश गरेका हुन्। २०७६ माघ ९ मा श्रेष्ठ राष्ट्रियसभा सदस्यमा निर्वाचित भएका थिए। २०७४ सालमा भएको प्रतिनिधिसभा सदस्य निर्वाचनमा गोरखा २ मा श्रेष्ठ सात हजार मतान्तरले बाबुराम भट्टराईसँग पराजित भएका थिए। यो पटकको निर्वाचनमा श्रेष्ठ प्रतिस्पर्धामा थिएनन्। माधवकुमार नेपाल प्रधानमन्त्री हुँदा श्रेष्ठ उपप्रधानसहित परराष्ट्र मन्त्री बनेका थिए। श्रेष्ठ माओवादी भित्र राष्ट्रियताको वकालत गर्ने नेताका रूपमा चिनिन्छन्। राष्ट्रिय स्वतन्त्र पार्टीका सभापति रवि लामिछाने उपप्रधानमन्त्री तथा गृहमन्त्री बनेका छन्। चुनावको केही महिनाअघि पार्टी गठन गरेका लामिछानेको संसदमा दर्बिलो उपस्थित भएको छ। २० सांसद पाएको रास्वपाले लामिछानेलाई संसदीय दलको नेता चुनेको थियो। उनी राजनीतिमा प्रवेश गर्नुअघि एक टेलिभिजन प्रस्तोता थिए। उनले प्रतिनिधि सभा निर्वाचन लड्न राष्ट्रिय स्वतन्त्र पार्टी गठन गर्ने घोषणा गरेका थिए। प्रतिनिधि सभा निर्वाचन २०७९ मा राष्ट्रिय स्वतन्त्र पार्टीका उम्मेदवार लामिछाने चितवन प्रतिनिधि सभा सदस्य निर्वाचन क्षेत्र २ बाट ४९ हजार २६४ मत प्राप्त गरी विजयी भएका थिए। उनका निकटतम प्रतिद्वन्द्वी नेपाली कांग्रेसका उम्मेदवार उमेश श्रेष्ठले १४ हजार ९८३ मत प्राप्त गरेका थिए। लामिछानेको नागरिकता र पासपोर्ट विवादित छ। अहिले नागरिकता र पासपोर्टसम्बन्धी प्रहरीले अनुसन्धान गरिरहेको छ। उनको मुद्दा सर्वोच्च अदालतमा विचाराधीन अवस्थामा छ। जनमत पार्टीका अब्दुल खानले पनि शपथ लिएका छन्। पार्टीले उद्योग वाणिज्य तथा आपूर्ति मन्त्रालयको जिम्मेवारी दिएपनि हालका लागि विनाविभागीय मन्त्रीका रुपमा शपथ लिएका हुन्। खान समानुपातिक सांसद हुन्। खान जनमतका बरिष्ठ उपाध्यक्ष हुन्। ३६ वर्षीय खानको स्थायी घर बर्दियाको गुलरिया हो। उनी काठमाडौंको अनामनगरमा प्रथमपटक डा सीके राउतको दुई दिने कार्यक्रममा स्वयंसेवकका रूपमा सहभागी भएका थिए। त्यहीँबाट राउतको सम्पर्कमा आएका खान काठमाडौंदेखि मधेसका विभिन्न जिल्लामा राउतको छायाकारूपमा भेटघाट, छलफल, मधेसको इतिहासको परिचयसहित जागृत अभियानमा लागेका थिए। यस्तै, नेकपाल एमालेबाट ज्वालाकुमारी शाह मन्त्री बनेकी छन्। माओवादीबाट नेकपाहुँदै एमाले आएकी शाह मन्त्री बनेकी हुन्। पार्टी अध्यक्ष ओली निकट मानिने शाह एमाले मधेश प्रदेशको अध्यक्ष समेत हुन्। यसअघि माओवादी केन्द्रबाट समानुपातिक सांसद बनेकी शाहले २०७८ जेठमा केपी ओली प्रधानमन्त्री हुँदा केही समय कृषि तथा पशुपंक्षी मन्त्रीको भूमिकामा रहेर जिम्मेवारी सम्हालिसकेकी छन्। एमालेका दामोदर भण्डारी पूर्वराज्यमन्त्री हुन्। भण्डारी बैतडीबाट निर्वाचित सांसद हुन्। भण्डारीले लगातार तेस्रोपटक जितेका हुन्। एमालेका राजेन्द्र राई धनकुटाबाट निर्वाचित सांसद हुन्। राईले कांग्रेसका सुनिलबहादुर थापालाई पराजित गराएका थिए। राई ओली निकट मानिन्छन्।"
प्रधानमन्त्री प्रचण्डले लिए सपथ,"काठमाडौं : राष्ट्रपति विद्यादेवी भण्डारीले नवनियुक्त प्रधानमन्त्री पुष्पकमल दाहाल प्रचण्डसहित केही मन्त्रीले सपथ लिएका छन्। शीतल निवासमा नवनियुक्त प्रधानमन्त्री प्रचण्डसहित आठ मन्त्रीले सपथ लिएका हुन्। माओवादी केन्द्रबाट २, एमालेबाट ४, राष्ट्रिय स्वतन्त्र पार्टी र जनमत पार्टीबाट ११ जना मन्त्री बनेका हुन्। माओवादी केन्द्रबाट उपप्रधानसहित भौतिक पूर्वाधार मन्त्रीमा नारायणकाजी श्रेष्ठ, एमालेबाट उपप्रधानसहित अर्थ मन्त्री विष्णु पौडेल, राष्ट्रिय स्वतन्त्र पार्टीबाट गृहसहित उपप्रधानमन्त्रीमा रवि लामिछाने, जनमतबाट मन्त्रीमा अब्दुल खानले सपथ लिएका छन्। त्यस्तै एमालेका ज्वालाकुमारी शाह, दामोदर भण्डारी, राजेन्द्र राईले पनि मन्त्रीका रूपमा सपथ लिएका छन्। एमालेका साह, भण्डारी, राई र जनमतका खानको मन्त्रालय पछि तोकिने छ। एमाले अध्यक्ष केपी शर्मा ओलीसहित सात दलको समर्थनमा तेस्रो पटक नेकपा माओवादी केन्द्रका अध्यक्ष प्रचण्ड प्रधानमन्त्री बनेका हुन्। यो गठबन्धनमा माओवादी केन्द्र, एमाले, राष्ट्रिय स्वतन्त्र पार्टी, राप्रपा, नागरिक उन्मुक्ति पार्टी, जनमत पार्टी, स्वतन्त्रका ३ सांसद छन्। राप्रपा र नागरिक उन्मुक्ति पार्टीले सरकारलाई समर्थन गरेपनि सरकारमा सहभागी नहुने भएको छ।"
"जनमत पार्टीले उद्योग मन्त्रीमा अब्दुल खानलाई पठाउने, सिके राउत मन्त्री नबन्ने","काठमाडौंः जनमत पार्टीले उद्योग वाणिज्य तथा आपूर्ति मन्त्रालय पाउने भएको छ। जनमतका अध्यक्ष सीके राउतका अनुसार पार्टी उपाध्यक्ष अब्दुल खानले उद्योग मन्त्रालय सम्हाल्नेछन्। संसद भवन बानेश्वरमा बसेको सत्ता साझेदार दलहरूको बैठकपछि राउतले आफू सरकारमा सहभागी नहुने बताए। एमाले अध्यक्ष केपी शर्मा ओलीसहित सात दलको समर्थनमा तेस्रो पटक नेकपा माओवादी केन्द्रका अध्यक्ष पुष्पकमल दाहाल 'प्रचण्ड' प्रधानमन्त्री बनेका छन्। राष्ट्रपति विद्यादेवी भण्डारीले प्रचण्डलाई आइतबार साँझ प्रधानमन्त्रीमा नियुक्त गरेकी हुन्। प्रधानमन्त्री प्रचण्डले आज बेलुका ४ बजे शपथ लिने कार्यक्रम छ। बैठकमा प्रधानमन्त्री प्रचण्ड, एमाले अध्यक्ष केपी शर्मा ओली, नेपाल समाजवादी पार्टीका अध्यक्ष डा बाबुराम भट्टराई, राष्ट्रिय स्वतन्त्र पार्टीका सभापति रवि लामछिने, राष्ट्रिय प्रजातन्त्र पार्टीका अध्यक्ष राजेन्द्र लिङ्देन, जसपा र जनमत पार्टीलगायत दलका शीर्ष नेताहरू सहभागी थिए।"
रवि लामिछाने बने गृहमन्त्री,काठमाडौं: राष्ट्रिय स्वतन्त्र पार्टीका अध्यक्ष रवि लामिछाने नेपाल सरकारको उपप्रधान तथा गृहमन्त्री बनेका छन्। लामिछानेले राष्ट्रपति कार्यालय शीतल निवासमा जारी शपथ ग्रहण गरेका छन्।
ककसलाई शपथ गराउने भन्ने जिम्मा प्रधानमन्त्रीलाई,"काठमाडौं : नयाँ सत्ता गठबन्धनको बैठक सकिएको छ । मन्त्रिमण्डल र आगामी रणनीति तय गर्न संसद भवनमा बसेको सत्ता गठबन्धनको बैठक केहिबेर अघि सकिएको हो बैठकले पहिलो चरणमा चुस्त मन्त्रिमण्डल गठन गर्ने सहमति गरेको छ। राष्ट्रिय स्वतन्त्र पार्टीका सभापति रवि लामिछानेले पहिलो चरणमा केही मन्त्रीहरुले शपथ लिने र अन्तिम निर्णयको अधिकार प्रधानमन्त्रीलाई दिइएको बताए। बैठक सकिएपछि पत्रकारसँग संक्षिप्त कुरा गर्दै लामिछानेले भने,'हामीले आफ्ना कुरा राखेका छौं। ककसलाई शपथ गराउने भन्ने निर्णय प्रधानमन्त्रीलाई सुम्पिएका छौं।' एमाले अध्यक्ष केपी शर्मा ओलीसहित सात दलको समर्थनमा तेस्रो पटक नेकपा माओवादी केन्द्रका अध्यक्ष पुष्पकमल दाहाल 'प्रचण्ड' प्रधानमन्त्री बनेका छन्। राष्ट्रपति विद्यादेवी भण्डारीले प्रचण्डलाई आइतबार साँझ प्रधानमन्त्रीमा नियुक्त गरेकी हुन्। प्रधानमन्त्री प्रचण्डले आज बेलुका ४ बजे शपथ लिने कार्यक्रम छ। बैठकमा प्रधानमन्त्री प्रचण्ड, एमाले अध्यक्ष केपी शर्मा ओली,नेपाल समाजवादी पार्टीका अध्यक्ष डाबाबुराम भट्टराई,राष्ट्रिय स्वतन्त्र पार्टीका सभापति रवि लामछिने, राष्ट्रिय प्रजातन्त्र पार्टीका अध्यक्ष राजेन्द्र लिङ्देन, जसपा र जनमत पार्टीलगायत दलका शीर्ष नेताहरु सहभागी थिए। राष्ट्रिय स्वतन्त्र पार्टीले प्रधानमन्त्रीमा प्रचण्डलाई समर्थन गर्ने र सरकारमा सहभागी हुने बताएको छ। यस्तै नागरिक उन्मुक्ति पार्टीले रेशम चौधरीको रिहाइ नभएसम्म सरकारमा नजाने तर समर्थन गर्ने निर्णय गरेको छ। प्रचण्डको शपथ ग्रहणसँग सानो आकारको मन्त्रिमण्डल गठन हुनेछ।"
"सिके राउतको प्रतिप्रश्न म सांसदका लागि पनि योग्य होइन, कसरी मन्त्री बनौँ? (भिडियो)","काठमाडौं: जनमत पार्टीका अध्यक्ष सिके राउतले आफू मन्त्री नबन्ने बताएका छन्। राउतलाई तपाई सरकारमा जाने हो भन्ने सञ्चारकर्मीको प्रश्नमा राउतले प्रतिप्रश्न गर्दै राउतले भने, 'म सांसदका लागि पनि योग्य होइन, कसरी मन्त्री बनौँ ?' सत्ता समीकरणको बैठकबाट बाहिरिएका राउतले आफूले भौतिक पूर्वाधार मन्त्रालय दावी गरेको बताए। राउत आफू मन्त्री नबने पनि आफ्ना जनप्रतिनिधिलाई सरकारमा पठाउने गरी गृहकार्य गरिरहेका छन्।"
एएसबीसी अन्डर २२ को छनौटमा सुस्मा तामाङ्ग विजयी,"काठमाडौं: यहि जनवरी १६ देखि २८ तारिखसम्म थाईल्याण्डको राजधानी बैङककमा हुन गइरहेको अन्डर २२ पुरुष तथा महिला बक्सिंग प्रतियोगिता अन्तर्गत आज सम्पन्न भएका राष्ट्रव्यापी खुल्ला छनौट प्रतियोगितामा महिला ४८ किलो तौल समुहमा आज भएको फाईनल खेलमा जेनेक्सका तेजीमाया गुरुङ्गलाई अंकको आधारमा पराजित गर्दै सुस्मा तामाङ्गले युनानिमस को आधारमा विजय हासिल गर्दै छनौट चरण पार गरेकी छन् । त्यसै गरी आज भएका पुरुष ५७ किलो तौल समुहमा केवाईबीसीका निर्मल सुबेदीले नक्सालका आयुश्मान चटौतलाई एबीडीको आधारमा पराजित गर्दै सेमि फाईनलमा प्रवेश गरेका छन । त्यसै गरी महिला ५७ किलो तौल समुहमा बक्समाण्डुका हेमा राईले झापाका सुस्मिता राईलाई अंकको आधारमा पराजित गर्दै छनौट चरण पार गरेका छन् । त्यसैगरी पुरुष ४८ किलो तौल समुहमा भएको फाईनल खेलमा बक्समाण्डुका लक्ष्मण राई र एचटुओका लालप्रसाद उप्रेतिबीच भएको खेलमा स्पलिट डिसिजनका आधारमा एचटुओका लालप्रसाद उप्रेति छनौट भएका छन् । सदस्य सचिव टंकलाल घिसिङ्गको प्रमुख आतिथ्यतामा भएको आजको राष्ट्रव्यापी बक्सिङ्ग छनौटमा नेपाल बक्सिङ्ग संघका अध्यक्ष राम अवाले, वरिष्ठ उपाध्यक्ष अर्जुन बहादुर केसी, महासचिव सविन भट्टाचार्य, कोषाध्यक्ष गौतम सुजखु, सदस्यहरु, मान बहादुर भण्डारी, ओम नारायण श्रेष्ठ, पुष्कर राज पन्त, श्याम काजी अवाले, शोभार जंग केसी तालिम तथा प्रशिक्षण विभागका प्रमुख तथा बक्सिङ्ग मुख्य प्रशिक्षक प्रचण्ड शर्मा लगायतको उपस्थिति रहेको थियो । छनौट चरणका अन्य खेलहरु भोलि दिनको १ बजे सञ्चालन हुनेछन्।"
"८ सदस्यीय मन्त्रिमण्डल गठन, नवनियुक्त मन्त्रीहरूले लिए सपथ","काठमाडौं : राष्ट्रपति विद्यादेवी भण्डारीले नवनियुक्त प्रधानमन्त्री पुष्पकमल दाहाल प्रचण्डसहित केही मन्त्रीले सपथ लिएका छन्। शीतल निवासमा नवनियुक्त प्रधानमन्त्री प्रचण्डसहित आठ मन्त्रीले सपथ लिएका हुन्। माओवादी केन्द्रबाट २, एमालेबाट ४, राष्ट्रिय स्वतन्त्र पार्टी र जनमत पार्टीबाट ११ जना मन्त्री बनेका हुन्। माओवादी केन्द्रबाट उपप्रधानसहित भौतिक पूर्वाधार मन्त्रीमा नारायणकाजी श्रेष्ठ, एमालेबाट उपप्रधानसहित अर्थ मन्त्री विष्णु पौडेल, राष्ट्रिय स्वतन्त्र पार्टीबाट गृहसहित उपप्रधानमन्त्रीमा रवि लामिछाने, जनमत पार्टीबाट उद्योग वाणीज्य तथा आपूर्ति मन्त्रीमा अब्दुल खानले सपथ लिएका छन्। त्यस्तै एमालेका ज्वालाकुमारी शाह, दामोदर भण्डारी, राजेन्द्र राईले पनि मन्त्रीका रूपमा सपथ लिएका छन्। एमाले अध्यक्ष केपी शर्मा ओलीसहित सात दलको समर्थनमा तेस्रो पटक नेकपा माओवादी केन्द्रका अध्यक्ष प्रचण्ड प्रधानमन्त्री बनेका हुन्। यो गठबन्धनमा माओवादी केन्द्र, एमाले, राष्ट्रिय स्वतन्त्र पार्टी, राप्रपा, नागरिक उन्मुक्ति पार्टी, जनमत पार्टी, स्वतन्त्रका ३ सांसद छन्। राप्रपा र नागरिक उन्मुक्ति पार्टीले सरकारलाई समर्थन गरेपनि सरकारमा सहभागी नहुने भएको छ।"
प्रदेश १ का सांसदले लिए शपथ,विराटनगर : प्रदेश १ का नवनिर्वाचित सांसद (प्रदेशसभा सदस्य)ले सोमबार पद तथा गोपनीयताको शपथ लिएका छन् । विराटनगरस्थित प्रदेशसभा हलमा ९२ जना सांसदको शपथग्रहण सम्पन्न भएको हो । उनीहरुलाई ज्येष्ठ प्रदेशसभा सदस्य गयानन्द मण्डलले शपथग्रहण गराए । त्यसअघि मण्डलले प्रदेश प्रमुख पर्शुराम खापुङबाट शपथ लिएका थिए । प्रदेश १ मा ९३ जना सांसद रहेका छन् । तीमध्ये मण्डलले सुरुमा प्रदेश प्रमुखबाट शपथ लिएका हुन् । त्यसपछि उनले ९२ जनालाई प्रदेशसभा हलमा शपथ खुवाए । प्रदेशसभा सचिवालयले दिउँसो १:३० बजे नवनिर्वाचितको शपथग्रहण कार्यक्रम राखेको थियो ।
प्रधानमन्त्री प्रचण्डको निर्देशन : बालुवाटारमा भड्किलो सामान खरिद नगर्नू,काठमाडौं : नवनियुक्त प्रधानमन्त्री पुष्पकमल दाहाल प्रचण्डले प्रधानमन्त्रीको सरकारी निवास बालुवाटारमा कुनै पनि भड्किलो सामान खरिद नगर्न निर्देशन दिएका छन्। प्रधानमन्त्रीले सचिवालयमार्फत कुनै पनि भड्किलो सरसामान खरिद नगर्न निर्देशन दिएका हुन्। प्रधानमन्त्री प्रचण्डका स्वकीय सचिव रमेश मल्लले प्रधानमन्त्री प्रचण्डले प्रधानमन्त्रीको सरकारी निवास बालुवाटारमा भड्किलो सामान खरिद नगर्न निर्देशन दिएको जानकारी दिए। मल्लका अनुसार कुनै पनि नयाँ तथा भड्किलो सर सामान खरिद नगर्न निवास व्यवस्थापन शाखालाई निर्देशन दिएका हुन्। सत्ता गठबन्धनमा प्रधानमन्त्रीमा सहमति नजुटेपछि एमालेसहित सात दलको समर्थनमा प्रचण्ड प्रधानमन्त्री बनेका हुन्। उनले आज बेलुका ४ बजे शपथ लिने कार्यक्रम छ।
"विराटनगरले जनकपुरलाई दियो १४१ को लक्ष्य, ललितको शानदार बलिङ","काठमाडौं: ललित राजवंशीको पाँच विकेटप्रेरित जनकपुर रोयल्सले नेपाल टी २० लिगमा सोमबार विराटनगर सुपर किङ्ग्सलाई एक सय ४० रनमा समेटेको छ। त्रिवि क्रिकेट मैदानमा टस जितेर ब्याटिङ रोजेको विराटनगरले निर्धारित २० ओभरमा ९ विकेट गुमाएर ४० रनको योगफल तयार गर्यो। विराटनगरका लागि नेपाली राष्ट्रिय टिमका कप्तान रोहित पौडेलले २९ बलमा तीन चौका र एक छक्कासहित ३२ रन जोडेका थिए। यस्तै, शिकन्दर राजाले १८ बलमा दुई चौका र चार छक्कासहित सर्वाधिक ३८ रन बनाउँदा हसेन तलतले २८ रनको योगदान गरे। ओपनर अर्जुन साउदले १८ रनबाहेक अन्य ब्याटरले उल्लेख्य प्रदर्शन गरेनन्। जनकपुरका लागि ललितले चार ओभरमा आठ रन खर्चेर एक मेडनसहित सर्वाधिक पाँच विकेट लिए। यस्तै, आदिल आलम र केसरिक विलियम्सले दुईदुई तथा सोमपाल कामीले १ विकेट लिए। पहिलो खेलमा जनकपुरले पोखरा एभेन्जर्सलाई पाँच विकेटले हराएको थियो। यस्तै विराटनगगर लुम्बिनी अल स्टार्ससँग २ रनले पराजित भएको थियो।"
रवि लामिछानेले भने आजको बैठकपछि सरकारमा जानेबारे निर्णय गर्छौं,"काठमाडौं : चौथो दल बनेको राष्ट्रिय स्वतन्त्र पार्टीले सरकारमा जाने संकेत गरेको छ। नयाँ बानेश्वरमा सुरु हुन लागेको नयाँ सत्तासमीकरणको बैठकमा सहभागी हुने क्रममा राश्वपाका सभापति रवि लामिछानेले सरकारमा सहभागी हुने संकेत गरेका हुन्। उनले भने,'अहिले हामी छलफलमा जाँदैछौं। कुनै निर्णय भएको छैन। दलको बैठकमा सरकारलाई समर्थन र सहभागी हुने निर्णय गरेका छौं। आजको नयाँ समीकरणको बैठकमा छलफलपछि बाँकी कुरा बताउँला।' तपाईं स्वयम सरकारमा जाने किन नजाने भन्ने संचारकर्मीको प्रश्नमा उनले आजको बैठकको छलफलपछि मात्रै टुंगो लाग्ने बताए। नेकपा एमालेका अध्यक्ष केपी शर्मा ओलीको समर्थन आइतबार माओवादी केन्द्रका अध्यक्ष पुष्पकमल दाहाल 'प्रचण्ड'प्रधानमन्त्री बनेका छन्। प्रचण्डलाई एमालेसहित सात दलको समर्थन रहेको छ। प्रधानमन्त्री प्रचण्डले आज बेलुका ४ बजे शपथ लिदैछन्।"
किन टुट्यो गठबन्धन ?,"प्रचण्डजीलाई धोका भएपछि उहाँ बालकोट पुग्नु भएको हो रामचन्द्र पौडेल  वरिष्ठ नेता, नेपाली कांग्रेस परिस्थिति नियन्त्रणबाहिर गएपछि मेरो केही लागेन। नेकपा माओवादी केन्द्रका अध्यक्ष पुष्पकमल दाहालले बालुवाटारको बैठक छाडेर एमाले अध्यक्ष केपी शर्मा ओलीलाई भेट्न हिँडेपछि नै आस गुमेको थियो। हाम्रो हातबाट सबैथोक जान्छ कि भन्ने डर छ। के हुन्छ यो देशको अवस्था मलाई चिन्ता छ। विमलेन्द्रजीले राष्ट्रपति र प्रधानमन्त्री पद कांग्रेसले लिने देउवाको सन्देश आइतबार बिहान दाहालजीलाई सुनाउनु भएको थियो। देउवाजीले दोस्रो पालोमा प्रधानमन्त्री पद लिन प्रचण्डलाई आग्रह गर्नुभएको थियो। आइतबार नै बालुवाटारमा बोलाइएको सत्तारुढ गठबन्धनको बैठक रोकेर प्रचण्डजी एमाले अध्यक्ष ओलीसँग संवाद गर्न बालकोटतर्फ गएपछि गठबन्धन टुट्यो भन्ने भएको हो। सहमतिअनुसार प्रचण्डजीलाई धोका भएको थियो। सहमतिअनुसार नपाएपछि उहाँ बालकोट पुग्नुभएको हो। राजनीतिमा जसले जसलाई झुक्याए पनि हुन्छ भन्ने तथ्य निर्माण भयो डा मिनेन्द्र रिजाल  नेता, नेपाली कांग्रेस २०७४ सालको निर्वाचनको परिणामबाट होइन निर्वाचनअघि नै सत्ता निर्माणको प्रक्रिया सुरु भयो। हामीले चुनावबाट होइन चुनावअघि नै सरकार निर्माणको गठबन्धन सुरु गर्याैं। आज थुप्रै कांग्रेसीजन प्रचण्डप्रति आक्रोश र निराशा पोखिरहेका छन्। म मा भने केही पनि छैन। २०७४ देखि नेपालको राजनीतिमा कांग्रेस, एमाले र माओवादीले सत्ता अन्तिम राजनीति भन्ने हिसाबले राजनीति गरेका छौं। यो राजनीतिमा जसले जसलाई झुक्याए पनि हुन्छ र जो जससँग मिले पनि हुन्छ भन्ने तथ्य निर्माण भयो। राजनीतिमा यो संस्कृति फेरिनुपर्छ। आजको जुन सरकार बन्यो त्यो अल्पकालका लागि महत्वपूर्ण होला दीर्घकालका लागि यसले कुनै पनि अर्थ राख्दैन। तेस्रोपटक प्रधानमन्त्री भइराख्दा शान्ति लोकतन्त्रलाई कसरी स्थापित गर्न सक्नुहुन्छ त्यो हेर्न बाँकी छ। केपी शर्मा ओलीजीले कांग्रेससँग पटकपटक बैमनस्यताको होइन प्रतिस्पर्धाको सम्बन्ध राख्न चाहान्छ भन्नुहुन्थ्यो। अब हेर्न बाँकी छ कांग्रेससँग उहाँले कस्तो सम्बन्ध राख्नुहुन्छ। शेरबहादुर देउवालाई केही भन्नु छैन। उहाँप्रति औंला उठाउने हाम्रा ऊर्जावान युवा नेताहरूलाई म के भन्न चाहान्छु भने फेरि पार्टी बनाउने अवसर आएको कछ। यसलाई पूर्ण रूपमा सदुपयोग गरौं। बीपीको पार्टीलाई साँचो अर्थमा बीपीको पार्टी बनाओ। गठबन्धनका दलले चाल्न सक्ने कदमप्रति नेतृत्व संवेदनशील हुनुपथ्र्यो गुरु घिमिरे  नेता, नेपाली कांग्रेस पार्टीको केन्द्रीय समितिको मिटिङ राखेर समीक्षा गर्नुपर्यो। नैतिकता भए पार्टी सभापतिले राजीनामा दिनुपर्ने हो। राजीनामा दिनुहुन्न भने अगाडि कदम चालिनुपर्छ। गठबन्धनमा सामेल भएका दलहरूले चाल्न सक्ने कदमप्रति नेतृत्व संवेदनशील हुनुपथ्र्यो। किनभने ढोका एकातिर बन्द भए तापनि अर्कोतिर खुल्छन् भन्ने हेक्का राख्नुपथ्र्यो। साना दलले ठूलो बार्गेनिङ गर्छन् भन्ने नेतृत्वलाई थाहा थियो। सरकारमा जान विभिन्न ढोका हेरेर बसेका हुन्छन्। तर, हाम्रो नेतृत्वले राष्ट्रपति पनि प्रधानमन्त्री सभामुख पनि चाहिने खालको सुझबुझ पूर्ण निर्णय होइन। यो भनेको बहुमत ल्याउँदा मात्रको अवस्थामा हो। नेतृत्वको सम्पूर्ण रूपबाट असफलता हो। यो राजनीतिक दुर्घटना हो। यो उहाँलाई धकेल्ने भजन मण्डलीका कारण यो अवस्था आएको हो। स्थानीय, प्रदेश र प्रतिनिधिसभाको निर्वाचन सफलतापूर्वक गराउन सफल भएको हो। राजनीतिक दुर्घटना हुनबाट निस्किएर देशलाई अगाडि बढाएको। उहाँलाई यो ठाउँमा पुयाएर दुर्घटना गराउन उहाँको वरिपरि घुम्ने प्रवित्ति हो। प्रचण्डले शनिबार र आइतबार दिनभर बालुवाटार र बालकोट ओहोरदोहोर गरेर गरेको बार्गेनिङ गरेरै भए पनि सत्ता हात पारे । यसको कारण कांग्रेस हो। हामीसँग बहुमत पनि थिएन। समानुपातिकमा पनि हामी पहिलो दल थिएनौं। अगाडि भागमा आएको सत्ता हातबाट गुम्यो। नेतृत्वको सुझबुझ भएन भनेर बुझौं। कांग्रेसले अडान नछोडेपछि एमालेसँग गठबन्धन गरेर प्रचण्ड प्रधानमन्त्री बने नैनसिंह महर नेता, नेपाली कांग्रेस कांग्रेसले सबै गुमाएको जिम्मा गठबन्धन वर्षौं रहन्छ भन्ने पदाधिकारीहरूले लिनुपर्छ। कांग्रेसले प्रधानमन्त्री र राष्ट्रपति छाड्न नमानेपछि एमालेसँग गठबन्धन गरेर प्रचण्ड प्रधानमन्त्री बने। माओवादीको बेइमानीबारे पहिला नै हेक्का थियो। हामी केही केन्द्रीय सदस्यहरू गठबन्धनभन्दा एक्लै निर्वाचनमा जानु उत्तम हुन्छभन्दा पदाधिकारीहरूको गोप्य सहमति भयो। त्यहाँबाट प्रभावशाली महामन्त्रीजीले कांग्रेस नेतृत्वमा सरकार बनाउन गठबन्धन नै आवश्यक भएको प्रस्ताव सुनाउनुभो। पारित गर्न अनुरोध गरेपछि प्रस्ताव पास भयो। संघदेखि प्रदेशसम्म सरकारबाट बाहिरिएपछि कांग्रेस पार्टीको इतिहासमा ७४ सिट छोडेर ९१ सिटमा लड्न बाध्य पारियो। निर्वाचनको समीक्षासमेत नगरेर सरकार निर्माणको प्रक्रियाका लागि समेत केन्द्रीय समिति बैठक आवश्यक ठानिएन। आज सबै कुरा गुमाउँदासमेत केन्द्रीय समितिको बैठक आवश्यक नठान्ने र वर्षौंसम्म गठबन्धन कायम रहन्छ भनेर हवाला दिने पदाधिकारी र कार्यसम्पादन समितिले वर्तमान जटिल राजनीतिक अवस्थाको जिम्मा लिनुपर्छ। कांग्रेसले लिएको अडान पार्टीको दीर्घकालीन हितमा छ कल्याण गुरुङ नेता, नेपाली कांग्रेस नेपाली कांग्रेसले लिएको राजनीतिक अडान पार्टीको दीर्घकालीन हितमा छ। देश र विदेशमा रहनु भएका पार्टीका, नेता कार्यकर्ता, समर्थक र शुभेच्छुकहरू कसैले पनि सानो चित्त गर्नुपर्ने वा निराश हुनुपर्ने कुनै कारण छैन। गल्ती कांग्रेसको होइन। समयले चाँडै प्रष्ट पार्नेछ। सभापतिको प्रवृत्तिका कारण निम्तिएको दुर्घटना हो यो सरिता प्रसाईं नेता, नेपाली कांग्रेस हामी पार्टीका केन्द्रीय सदस्य र सांसद हौं। अहिले समाचारमार्पत गठबन्धन टुट्यो प्रचण्ड एमालेसँग मिलेर प्रधानमन्त्री बने भन्ने खबर सुनियो। हामीलाई भरेसम्म कांग्रेसको नेतृत्वमा सरकारमा जान्छौं भनेका थिए। त्यहीअनुसार बस्यौं। पार्टीलाई बहुमत आए जस्तो स्वभाव देखाउने पार्टी सभापतिको प्रवृत्तिका कारण निम्तिएको दुर्घटना हो, यो।"
पोखरामा सुन्तला महोत्सव (फोटोफिचर),"पोखरा : किसानलाई सोझै उपभोक्तासँग जोड्न पोखरामा सुन्तला महोत्सव भएको छ । पोखरा महानगरपालिका र किसान बजार व्यवस्थापन समिति बिरौटाको आयोजनामा आइबारदेखि ४ दिने सुन्तला महोत्सव सुरु भएको हो । महोत्सवमा पोखरा महानगरपालिकाका वडा नम्बर २१ को दोपहरे, फलेपाटन, हरोबोट र पोखरा २२ को खाल्से लगायतका क्षेत्रका किसानले उत्पादन गरेको सुन्तला बिक्रीका लागि राखिएको छ । किसानले उत्पादन गरेको सुन्तलाले उचित मुल्य पाउन भन्ने उद्देश्यले उपभोक्तासँग सोझै सम्पर्क स्थापित गर्न महोत्सवको आयोजना गरिएको पोखरा महानगरपालिका कृषि महाशाखा प्रमुख मनहर कडरियाले बताए । महानगरपालिकाले किसानले उत्पादन गरेको कृषि उत्पादन सोझै उपभोक्तालाई बिक्री गर्न सहज होस भन्ने उद्देश्यले यसअघि नै महानगरका विभिन्न स्थानमा स्थायी संरचना बनाएर कृषि बजार केन्द्र स्थापना पनि गरिसकेको छ । महोत्सवमा सुन्तला खेती कसरी गर्ने, नयाँ बिरुवा रोप्दा एउटा बोट अर्को बोटको दुरी कति राख्ने, रोगको पहिचान, उपचार, खाद्यतत्वको व्यवस्थापन लगायतका विषयमा किसानलाई जानकारी पनि दिइने पोखरा महानगरपालिका कृषि महाशाखा प्रमुख कडरियाले जानकारी दिए । पोखरामा पछिल्लो समयमा दुई सय हेक्टरमा सुन्तला हुँदै आएको छ । आर्थिक वर्ष २०७६०७७ मा पोखरा महानगरपालिका क्षेत्रका क्रिस्ती, निर्मलपोखरी, खाल्से, भरतपोखरी र अन्य केही स्थानमा भएको सुन्तला उत्पादनबाट ५ करोग ४० लाख बराबरको सुन्तला बिक्री भएको पोखरा महानगरपालिका कृषि महाशाखाको प्रमुख कडरियाले जानकारी दिए । यस वर्ष सुन्तला उत्पादन राम्रो भएकोले ७ करोड बराबरको उत्पादन हुने आंकलन गरेको उनले सुनाए । २०५० सालसम्म पोखराको मुख्य बजार मालेपाटन, मासबार, बाटुलेचौर, लामाचौर, हेमजा लगायतका क्षेत्रमा सुन्तलाको पकेट क्षेत्र थियो । ५० यता भने बजार क्षेत्रका सुन्तला टुप्पो सुक्ने र जरा कुहिने रोगका कारण मासिएको कृषि महाशाखाले जनाएको छ । ७० को दर्शकमा सिट्स ग्रिनिङ रोग उकालो लाग्दै मास्ठाना, भरतपोखरी लगायतका क्षेत्रमा फैलन पुगेर त्यस क्षेत्रका सुन्तला पनि मासिदै गएको कडरियाले बताए । अहिले राम्रो सुन्तला उत्पादन भइरहेका पकेट क्षेत्र पोखरा २१ र २२ का सुन्तलाको बगैचामा पनि पाँच वर्षअघिदेखि यो रोग देखा परेर बोट मार्न थालेको पोखरा २१ दोपरेका किसान खिमलाल सुवेदी (नारायण) ले सुनाए । दक्षिण तर्फ फर्केका सुक्का क्षेत्र र कम उचाईका क्षेत्रका सुन्तलाको बोट मरेको पोखरा महानगरपालिका कृषि महाशाखा प्रमख कडरियाले जानकारी दिए । सिट्स ग्रिनिङका कारण सुन्तला रास भएकोले बोटको आयु लम्ब्याउने र नयाँ क्षेत्र विस्तार गर्नेतर्फ महानगरपालिकाले किसानलाई सहयोग गर्दै आएको बताए । सुन्तला महोत्सवमा सांस्कृतिक नृत्य, गीत, सुन्तला खाने प्रतियोगितालगायतका कार्यक्रम पनि गरिएको थियो । कार्यक्रममा पोखरा महानगरपालिका उपमेयर मञ्जु गुरुङले किसानले मेहनत गरेर उत्पादन गरेको सुन्तला, तरकारी, खाद्यन्नले उचित मूल्य पानु पर्छ भन्ने मान्यताले महानगरले ठाउँ ठाउँमा किसान बजार स्थापना गर्नुको साथै सुन्तला महोत्सव जस्ता कार्यक्रम आयोजना गरेको बताइन । सुन्तला खेतीको विषयमा भएको हाजीरजवाफ प्रतियोगितामा फेदीपाटन प्रथम किसानबीच सुन्तला उत्पादनदेखि बजारीकरण विषयमा केन्द्रित भएर भएको हाजिरजवाफ प्रतियोगितामा पोखरा २१ फेदी पाटन कृषि समूह प्रथम भएको छ । पोखरा २१ को हरोबोट कृषि समूह दोस्रो र खाल्से कृषि समूह तेस्रो भएको छ । हाजिर जवाफ प्रतियोगितामा सुन्तला कस्तो हावापानीमा हुन्छ, नर्सरी कसरी बनाउने, रोग र किरा कस्ता कस्ता हुन्छन, बजारी करण लगायतका विषयमा प्रश्न सोधीएको थियो । प्रतियोगितामा विजयीहरुलाई क्रमश ३ हजार, २ हजार र १ हजार नगद तथा प्रमाण पत्र प्रदान गरिएको थियो । पुस दश गतेदेखि सुरु भएको सुन्तला मोत्सव १३ गते सम्म पोखरा १७ बिरौटा चोकम हुनेछ ।"
साढे ७ लाख मूल्य बराबरको सामान बरामद,"विराटनगर: भारतबाट तस्करी गरेर ल्याइएका विभिन्न प्रकारका सामान प्रहरीले आइतबार राति मोरङका अलगअलग स्थानबाट बरामद गरेको छ। मोरङको जहदा गाउँपालिका१ नहर टोल र विराटनगर महानगरपालिका१६ को हुलास चोक तथा विराटनगर१७ को रघुपति जुट मिल्स नजिकबाट साढे ७ लाख मूल्य बराबरको सामान बरामद गरिएको प्रहरीले जनाएको छ। इलाका प्रहरी कार्यालय रानी, इलाका प्रहरी कार्यालय बुधनगर र सीमा प्रहरी चौकी रानीबाट खटिएको टोलीले राति ८:३५ बजेतिर सामान बरामद गरेको हो । मोरङ प्रहरीका प्रवक्ता डीएसपी दीपक श्रेष्ठका अनुसार बोरामा राख्दै भारतबाट भन्सार छली गरेर लुकाईछिपाई ल्याउँदै गरेको अवस्थामा सामान बरामद गरिएको हो। कपडा, झुल, ग्यास चुल्हो, कुकरको हेण्डिल कभर, रुद्राक्ष, पाउडर दूध, सीटी सफारीको सकअप, जुत्ता, चप्पल, गलबन्दी, गाईलाई खुवाउने भिटामिन, प्लाष्टिकको कुर्सी, पूजाका सामग्री, झोलाको क्लिप, मोजा, युरिया मल, चिनी लगायतका सामान बरामद गरिएको श्रेष्ठले बताए। तस्करीमा संलग्नहरु प्रहरीलाई देख्नासाथ सामान छाडेर फरार बनेको र उनीहरुको खोजी भइरहेको जानकारी उनले दिए। श्रेष्ठका अनुसार बरामद गरिएको सामान ७ लाख ४६ हजार रूपैयाँभन्दा बढीको छ। बरामद गरिएको तस्करीका सामान प्रहरीले आवश्यक अनुसन्धान र कारबाहीका लागि विराटनगर भन्सार कार्यालयमा बुझाउने भएको छ।"
"फैलिँदै कोरोना त्रास, होल्डिङ सेन्टर प्रयोगविहीन","झापाविराटनगर : छिमेकी राष्ट्र चीन र भारतमा फेरि कोरोनाको नयाँ भेरियन्ट तीव्र गतिमा फैलिरहेको छ। खुला सीमा नाकासँग जोडिएको भारत र छिमेकी चीनमा कोरोना देखा परेसँगै सो जोखिमलाई मध्यनजर गर्दै स्वास्थ्य प्रोटोकल पालना गर्ने व्यवस्था मिलाउन गृह मन्त्रालयले देशभरका निकायहरूलाई निर्देशन दिइसकेको छ। कोरोना संक्रमणको त्रास बढे पनि निर्माण सम्पन्न भएको महिनौं बितिसक्दा समेत झापा र विराटनगरमा निर्माण गरिएको होल्डिङ सेन्टर सञ्चालनमा आउन सकिरहेका छैनन्। सरकारले करोडौं लगानी गरेर निर्माण गरेको होल्डिङ सेन्टर अहिले प्रयोगविहीन अवस्थामा छन्। सेन्टरको रेखदेखका लागि नेपाली सेना खटाइएको छ। देशभर कोरोना कहर देखिएका बेला पूर्वी नाकाबाट नेपाल प्रवेश गर्ने नागरिकलाई लक्षित गरी सरकारले झापाको मेचीनगर नगरपालिका १४ दुवागढीस्थित हडिया खोला किनारमा २८ करोडको लागतमा एक हजार क्षमताको होल्डिङ सेन्टरको निर्माण कार्य अगाडि बढाएको थियो। तर, उक्त होल्डिङ सेन्टर निर्माण सम्पन्न भएको करिब ८ महिना बितिसक्दा समेत अझै सञ्चालनमा आउन सकेको छैन। नेपाली सेनाको संरक्षणमा चार विगाहा क्षेत्रफलमा एक हजारजना अट्ने क्षमताको होल्डिङ सेन्टरमा २२ वटा पक्की भवन बनाइएको छ। १४ वटा क्वारेन्टीन, दुई वटा डाक्टर र स्वस्थ्यकर्मी बस्ने भवन, १२ वटा डाइनिङ हल, दुई वटा एडमिन किचन, एउटा सेन्ट्रल किचन र १६ वटा शौचालयलगायतका संरचनाहरू निर्माण भइसकेको छ। कोरोना त्रास फेरि बढेको छ। तत्काल होल्डिङ सेन्टर प्रयोगमा ल्याउनु पर्यो । वा सो सेन्टरलाई अन्य प्रयोजनमा लगाउनु पर्ने स्थानीयको भनाइ छ। निर्माण गरेर छाडेको भवन प्रयोगमा ल्याइएन भने त्यो झन् जीर्ण बन्दै जाने उनीहरूको तर्क छ। कोरोनाको दोस्रो लहरको समयमा भारतबाट आउने नागरिकलाई राख्न स्थानीय प्रशासनलाई ठूलै समस्या भएको थियो। त्यसलाई मध्यनजर गर्दै सरकारले गत पुस मसान्तभित्रमा निर्माण कार्य सक्ने गरी होल्डिङ सेन्टरको निर्माण सम्पन्न गर्न नेपाली सेनालाई जिम्मा लगाएको थियो। राज्यको करोडौं रकम खर्चेर बनाइएको होल्डिङ सेन्टर मेचीनगरको सम्पत्ति भएको मेचीनगर १४ का वडाध्यक्ष बाबुलाल सुब्बाले बताए। यसलाई सही तरिकाले समयमा नै प्रयोगमा ल्याउनु राज्यको दायित्व भएको उनको भनाइ छ। पहिलो लहरमा नेपाली सेनाले आफैं होल्डिङ सेन्टर निर्माण गरे पनि दोस्रो र तेस्रो लहरमा समस्या नहोस् भनेर सरकारले झापासहित तराइका आठ जिल्लामा सुविधायुक्त होल्डिङ सेन्टर निर्माण कार्य अगाडि बढाइएको थियो। कोरोनाको त्रास बढेकाले यस होल्डिङ सेन्टरलाई कसरी प्रयोग गर्ने विषयमा गृहकार्य भइरहेको झापाका सहायक प्रमुख जिल्ला अधिकारी रुद्रप्रसाद न्यौपानेले बताए। कोरोना संक्रमण ह्वातै बढ्ने र फेरि घटेर जाने हुँदा यसलाई प्रयोगमा ल्याउन केही समस्या भएको हो। पूर्वाधारका सबै काम पूरा भइ हाल नेपाली सेनाले संरक्षण गरिरहेको बताउँदै न्यौपानेले भने, होल्डिङ सेन्टरलाई प्रयोगमा ल्याउन आन्तरिक छलफलसँगै माथिल्लो निकायको परामर्शका लागि लिखित रुपमा पत्राचार गरिसकेको अवस्था छ। होल्डिङ सेन्टर प्रयोगमा ल्याउन चिकित्सकसहितको आवश्यक जनशक्ति नै ठूलो चुनौती रहेको उनको भनाइ छ। कोरोना संक्रमण दर न्यूनीकरणको उद्देश्यका साथ विराटनगरमा नेपाली सेनाले होल्डिङ सेन्टर बनाएको थियो। विराटनगर महानगरपालिका१६ स्थित जुट मिल्स परिसरमा निर्माण गरिएको १ हजार जना अटाउन सक्ने क्षमताको होल्डिङ सेन्टर सञ्चालनमा आउन नसकेर प्रयोगविहीन बनेको छ। हाल उक्त संरचनामा नेपाली सेना र सशस्त्र प्रहरी बसिरहेका छन्। होल्डिङ सेन्टर पनि सेनाकै रेखदेखमा छ। कोरोना संक्रमण रोकथाम तथा नियन्त्रणका लागि संघीय सरकारले उपलब्ध गराएको २८ करोड ९१ लाख रुपैयाँको बजेटमा होल्डिङ सेन्टरको निमार्ण कार्य सम्पन्न गरिएको थियो। हनुमान कन्स्ट्रक्सनमार्फत् नेपाली सेनाले विराटनगर जुट मिल्सको ५ बिगाहा क्षेत्रफलमा अत्याधुनिक संरचनासहितको २२ कोठे होल्डिङ सेन्टर निर्माण गरेको थियो। तर, उक्त होल्डिङ सेन्टर हालसम्म सञ्चालनमा आउन सकेको छैन। होल्डिङ सेन्टर प्रदेश सरकारलाई हस्तान्तरण समेत गरिएको छैन। मोरङका सहायक प्रमुख जिल्ला अधिकारी शरदकुमार पोखरेलका अनुसार कार्यविधि बनाएर उक्त होल्डिङ सेन्टर प्रदेश सरकारले सञ्चालन गर्ने तयारी थियो। तर, कार्यविधि नबन्दा हाल उक्त संरचना प्रयोगविहीन अवस्थामा छ। सरकारी निर्णयानुसार प्रदेश वा संघीय सरकारलाई दीर्घकालीन विपद् व्यवस्थापनका लागि होल्डिङ सेन्टर हस्तान्तरण गर्ने भनिएको थियो, उनले भने, तर, कार्यविधि नै नबन्दा अहिले सो संरचना प्रयोगमा आउन सकेको छैन्। त्यहाँ अहिले घेराबारको काम पनि बाँकी नै छ। शनिबार एक विज्ञप्ति जारी गर्दै स्वास्थ्य तथा जनसंख्या मन्त्रालयले छिमेकी राष्ट्रहरूमा कोभिडको बिएफ् ७ नामक नयाँ भेरिएन्टको जोखिम बढ्दै गएको जनाएको थियो। खुल्ला सिमानाका कारण नेपालमा पनि यसको संक्रमण देखिन सक्ने भन्दै मन्त्रालयले आवश्यक स्वास्थ्य सर्तकता अपनाउन आग्रह समेत गरेको थियो। तर, कोभिड संक्रमण न्यूनीकरणको मुख्य आधार भनिएको होल्डिङ सेन्टर प्रयोगविहीन हुँदा यसले थप जोखिम सिर्जना गरेको छ। कार्यविधि निमार्णको सन्दर्भमा प्रदेश १ सरकार पनि बेखबर देखिएको छ। होल्डिङ सेन्टर सञ्चालन कार्यविधिको विषयमा प्रदेश सरकार स्वास्थ्य मन्त्रालयका प्रवक्ता सुरेश मेहता आफुलाई केही पनि जानकारी नभएको बताउँछन्। उनी भन्छन्, हामीलाई केही जानकारी छैन। आन्तरिक मामिला मन्त्रालयलाई थाहा होला। सोही सन्दर्भमा बोल्दै प्रदेश सरकार आन्तरिक मामिला तथा कानुन मन्त्रालयका सचिव उमेश बस्नेत आफू पनि यस विषयमा जानकार नरहेको जीकिर गर्छन्। उनी भन्छन्, यस विषयमा स्वास्थ्य वा सामाजिक विकास मन्त्रालयलाई थाहा होला। अहिले मोरङको याङशिलास्थित कालीशक्ति गणले होल्डिङ सेन्टर रेखदेखको कार्य गरिरहेको छ। नेपाली सेनाले ६० दिनभित्र निर्माण सम्पन्न गर्ने गरी २०७८ असार ३ गते होल्डिङ सेन्टरको ठेक्का प्रक्रिया अघि बढाएको थियो। तर, बजेट निकासा, स्थान छनोटमा विलम्ब र वर्षायामले पुर्याएको अवरोधका कारण निमार्ण कार्यमा केही ढिलाइ भएको थियो। २२ वटा भवनसहित निर्माण भएको होल्डिङ सेन्टरसँग १ हजार जना अटाउन सक्ने क्षमता छ। २२ वटा एट्याच बाथरुम र १५ वटा किचेन पनि सेन्टरभित्रै निर्माण गरिएका छन्।"
अर्थमन्त्रीमा विष्णु पौडेलको चर्चासँग चम्कियो सेयर बजार,काठमाडौं : अर्थमन्त्रीमा एमाले उपाध्यक्ष विष्णु पौडेलको चर्चासँगै सेयर बजारमा चमक देखिएको छ। एमालेसहित सात दलको समर्थनमा नेकपा माओवादी केन्द्रका अध्यक्ष पुष्पकमल दाहाल 'प्रचण्ड ' प्रधानमन्त्री बनेका हुन्। माओवादी केन्द्रको नेतृत्वको सरकारमा उपप्रधानमन्त्रीसहित अर्थमन्त्रीको रुपमा पौडेलको नाम चर्चामा छ। लगानीकर्ताहरुले रुचाइएका अर्थमन्त्रीभित्र पौडेल पर्छन्। उनको कार्यकालमा सेयर बजारले राम्रो उचाइ लिएको लगानीकर्ताहरु बताउँछन्। फेरी उनै पौडेललाई अर्थमन्त्रीका रुपमा पाउने भएपछि लगानीकर्ताहरु हौसिएका छन्। गुमाएको लगानी फिर्ता गर्ने आशमा लगानीकर्ताहरु रहेका छन्। कारोबार सुरु भएदेखि सोमबार नेप्से परिसूचक उकालो लागेको छ। यो समाचार तयार पार्दासम्म (दिउँसो १ बजेसम्म) नेप्से ४५४८ अंकले वृद्धि भइ १९१२ विन्दुमा पुगेको छ। सेन्सेटिभ इण्डेक्स ५६१ अंकले बढेर ३७२६७ विन्दुमा पुगेको छ। यस अवधिमा कारोबारमा आएका १३ वटै समूहको सूचकमा हरियाली छाएको छ। २३६ कम्पनीको २१ लाख ६२ हजार ७२२ कित्ता सेयर ८५ करोड ९४ लाख ७१ हजार ९८३ रुपैयाँको सेयर कारोबार भएको छ।
विदाइ कार्यक्रममा श्रममन्त्रीले भने स्वदेशमै रोजगारी सिर्जना नभएसम्म वैदेशिक रोजगारी रोकिन्न,"काठमाडौं: निवर्तमान श्रम, रोजगार तथा सामाजिक सुरक्षा मन्त्री शेरबहादुर कुँवरले संघीय संरचना अनुरुप श्रम प्रशासनको प्रभावकारी कार्यान्वयन गर्ने गरी काम सुरु भएको दावी गरेका छन्। सोमबार मन्त्रालयमा आयोजित विदाइ कार्यक्रममा कुँवरले सबै श्रम कार्यालयबाट वैदेशिक रोजगारका लागि श्रम स्वीकृति प्रदान गर्नेदेखि श्रम क्षेत्रलाई व्यवस्थित गर्ने कामको सुरुवात आफ्नो कार्यकालमा भएको दावी गरे। श्रमको सम्मान गर्दै स्वदेशमै रोजगारी गर्न उत्प्रेरित गर्ने उदेश्यकले श्रमको सम्मान राष्ट्रियको अभियान कार्यक्रम सञ्चालन भइरहेको बताए। उनले पूर्ण रूपमा देशभित्रै आन्तरिक रोजगारको सुनिश्चित नहुदासम्म बाध्यात्मक रुपमा वैदेशिक रोजगारमा जाने प्रक्रिया रोक्न सकिने अवस्था नभएको बताए। रोजगारी सिर्जना गर्ने चुनौती अहिले पनि विद्यमान देखिएको भन्दै यसमा ध्यान केन्द्रित गर्नुपर्ने उनले बताए। मन्त्रालयमा आउनु र जानु स्वभाविक रहेको भन्दै उनले जुनसुकै भूमिकामा रहेपनि मुलुकप्रति समर्पित भएर काम गर्ने बताए।"
मिस तामाङ वर्ल्ड २०२२ हुने,"झापा: भारतको पश्चिम बंगालमा मिस तामाङ वर्ल्ड २०२२ प्रतियोगिता हुने भएको छ। आगामी फेब्रुअरी ११ तारिखमा भारतको सिलीगुढीमा आयोजना हुन लागेको मिस तामाङ वर्ल्ड २०२२ को ग्रान्ड फिनालेलाई सभ्य र भव्य रुपमा सम्पन्न गराउन मिस तामाङ फाउन्डेसनले तयारी तीव्र पारेको छ। फाउन्डेसनले बिर्तामोडमा पत्रकार सम्मेलनको आयोजना गर्दै प्रतियोगिताको बारेमा जानकारी गराएको हो। कुनै पनि देशका तामाङ युवतीले सहभागिता जनाउन सक्ने मिस तामाङ वर्ल्डमा नेपाल, भारत, अस्ट्रेलिया, अमेरिका र जापानमा बसोबास गरिरहेका तामाङ युवतीको सहभागिता हुने फाउन्डेसन अध्यक्ष मिलन मोक्तानले जानकारी दिए। प्रतियोगितामा १६ वर्ष पूरा भएका, अविवाहित र कक्षा १२ पास गरेका युवती हुनुपर्नेछ। प्रतियोगितामा सहभागि हुन फारम भरेर दर्ता गर्नुपर्ने मोक्तानले बताए । आगामी पुस १५ सम्म अनलाइनमार्फत फारम भरी सक्नुपर्ने उनको भनाइ छ। भारतको सिक्किम, सिलीगुडी र नेपालको काठमाडौँमा प्रत्यक्ष अडिसन हुने र अन्य स्थानमा भर्चुअल माध्यमबाट अडिसन गरिने जनाइएको छ । अडिसनबाट छनौट भएका प्रतियोगीहरूलाई नेपालमा विभिन्न स्थानमा २० दिन र भारतमा १० दिन प्रशिक्षण दिइनेछ। प्रतियोगिताका विजेतालाई नगद १० लाख रुपैयाँ, ताजसहित विभिन्न पुरस्कार प्रदान गरिने छ। अलगअलग ७ वटा विधामा छनौट हुने प्रतियोगीहरुलाई पनि पुरस्कार प्रदान गरिनेछ । यस पटक प्रतियोगितामा सहभागी जनाउन कुनै पनि किसिमको शुल्क नलाग्ने फाउन्डेसनका कोषाध्यक्ष अदिप तामाङले बताए। भारत सिक्किमकी साङ डोमाले आफूले मिस तामाङ वर्ल्ड भएपछि आफ्नो धर्म, संस्कृति, भाषा, भेषभूषा, पहिचानका लागि एक घर एक डम्फू अभियान सञ्चालन गरिरहेको बताइन्। डम्फु र टुङनालाई विश्वभर चिनाउने उद्देश्यले अभियानको सुरुवात गरेको उनको भनाइ छ । यसअघि भारतमा समेत पत्रकार सम्मेलनको आयोजना गरी फाउन्डेसनले प्रतियोगिताको जानकारी गराइसकेको छ ।"
सत्ता समीकरणको नयाँ गणित,"वास्तवमा सत्ता गठबन्धन प्राकृतिक नै थिएन। अप्राकृतिक भएकाले त्यसको पटाक्षेप जसरी हुनुपथ्र्यो त्यसरी नै भएको छ। जहाँसम्म अहिलेको स्थिति भनेको नेपाली कांग्रेस गठबन्धनसहितको दुईतिहाइ भनेर गए तर आउने बेलामा सामान्य बहुमत पनि पुर्याउन नसकेको एउटा अवस्था उत्पन्न भएको थियो। गठबन्धन निर्वाचनमा जुन बाटोबाट आएको थियो, त्यो जनताले अस्वीकार गरेको अवस्था थियो। यस्तो अवस्था हुँदाहुँदै पनि गठबन्धनले त्यसलाई कायम राख्ने र जबर्जस्त रूपमा सरकार बनाउने उहाँहरूको बाटो रह्यो। खासमा गठबन्धन कुनै विचारका आधारमा थिएन। नीतिका आधारमा पनि थिएन। कुनै कार्यक्रमका आधारमा पनि थिएन। विशुद्ध त्यो प्रधानमन्त्री बनेका एमालेका अध्यक्ष केपी शर्मा ओलीलाई हटाउने र एमालेलाई साइजमा राख्ने उद्देश्यले गठबन्धन बनेको थियो। हिजो कार्यक्रम, नीति र विचारबिनाको गठबन्धन बन्यो र सत्तास्वार्थमा रमायो। त्यसमै गठबन्धन सीमित रह्यो पनि। खासमा अहिले भएको पनि सत्ताकै टकराब हो। यो परिस्थितिले गठबन्धन पटाक्षेप भयो, जो हुनु नै थियो। अब हामीले सुरुदेखि के भनेका थियौं भने गठबन्धन कायम रहेसम्म एमालेको सरकारमा दाबी हुने छैन। नेपाली कांग्रेसका सभापति शेरबहादुर देउवासँग पनि एमाले अध्यक्ष ओली प्रत्यक्ष टेलिफोन सम्पर्कमा हुनुहुन्थ्यो। दोस्रो तहका नेताहरू पनि सम्पर्कमा थिए। हामीहरू आफैं पनि कतिपय कुराकानीमा थियौं। नेकपा माओवादी केन्द्रका अध्यक्ष पुष्पकमल दाहाल प्रचण्डको तर्फबाट पनि कुराकानी अप्रत्यक्ष रूपमा भइरहेकै थियो। तर हामीले दुवै पक्षलाई के भनिरहेका थियौं भने तपाईंहरूको गठबन्धन कायम रहेसम्म हाम्रो सरकारमा दाबी रहँदैन र त्यस हिसाबले हामी जाँदैनौं पनि। गठबन्धन जोगाउने अन्तिम प्रयास उहाँहरूबाट भएकै हो। तर स्वार्थ नमिलेपछि गठबन्धन टुट्यो। गठबन्धन टुट्यो भनेपछि हाम्रो एजेन्डा ओपन हुन्छ है भनेर हिजो नै भनेका थियौं। किनभने गठबन्धन टुटेपछि त स्थिति सामान्य हुँदैन, सबैलाई थाहा भएकै विषय हो। यो निर्वाचनको म्यान्डेड पछि अर्थात् नयाँ निर्वाचनपछि आएका शक्तिहरूका बीचमा हिजोकै गठबन्धन कायम राख्न खोज्ने प्रयास गरिएको थियो, त्यो रहुञ्जेल एमाले बाहिरै बसेकै हो। किनकि त्यो गठबन्धनको नीतिगत विरोध गरेका थियौं। संवैधानिक र कानुनी हिसाबले पनि त्यो बेठिक हो भनेका थियौं। जब गठबन्धन टुट्यो, अब हामी त्यहाँ रहन नसक्ने भयौं भनेर माओवादी केन्द्रका अध्यक्ष प्रचण्ड आइसकेपछि गठबन्धनमा नरहेका बाँकी दल एक ठाउँमा आउने स्थिति बनेको हो। प्रतिपक्षमा रहेर बस्न तयार भएका दलहरू एउटा ठाउँमा थियौं। जोसँग हामी हिजो निर्वाचनमा पनि सँगै गएका थियौं। जस्तो, राष्ट्रिय प्रजातन्त्र पार्टी र जनता समाजवादी पार्टी। आंशिक सहमति र सहकार्य गरेकै हौं। यी दुईवटा पार्टी निर्वाचनदेखिको सहकार्य गरेका भए। राष्ट्रिय स्वतन्त्र पार्टी पनि हाम्रो पार्टीसँग संवादमा थियो। ऊ पनि सहकार्य गरेर जाने मतमा थियोे। अब गठबन्धनको निर्णायक भनेर हिँडिरहेको पार्टी चाहिँ अहिले गठबन्धन छोडेर आएँ भनेपछि स्वाभाविक रूपमा हिजोको अवस्था पनि रहँदैन भनेपछि एमाले सहकार्य गर्न तयार छ भनेको हो। त्यही कोर्समा वर्तमान राजनीति अघि बढेको हो। अहिले जनता सुशासन नभएर हार मानेका छन्। नयाँ सरकारले सुशासनको अनुभूति हुने गरी काम अघि बढाउनु पर्छ। सुशासनको प्रत्याभूति नै देशमा सिस्टम बसाएर दिने हो। अहिले एउटा सहमति भएको छ, प्रधानमन्त्रीमा प्रचण्ड, राष्ट्रपति र सभामुखमा एमाले। साढे दुई वर्षपछि प्रधानमन्त्री फेरिने र एमालेले पाउने। राष्ट्रपति भने एमालेकै रहने भन्ने सहमति भएको हो। यही सहमतिको कोर्समा मुलुकको राजनीति अगाडि बढ्छ। मन्त्रिपरिषद् सबैको हैसियतअनुसारको बाँडफाँटमा बन्छ। अब मुलुकलाई अगाडि लैजाने काम हुन्छ। गठबन्धनको यो संस्कृति अगाडि जुन बनाइयो र मुलुकलाई गम्भीर अवस्थामा पुर्याइयो। गठबन्धनका कारण अत्यन्त असक्षम र अयोग्य नेतृत्व जुन हिसाबले रहिरह्यो, त्यसको निरन्तरता जनताले खोजेका थिएनन्। जनता यो निर्वाचनपछि त्योभन्दा पृथक् ढंगले सरकार बनोस्, कामयावी र प्रभावकारी बनोस् भनेर चाहिरहेका थिए। निर्णायक हिसाबले अगाडि जान सक्ने हिसाबले सरकार बनोस् भन्ने चाहना पूरा भएको हो। जनताले खासगरी यस्तो सरकार जसले विकास, सिस्टम र सुशासनको मामिलामा प्रभावकारी भूमिका खेलोस् भनेर चाहेका थिए। अझ राजनीतिक स्थिरता पनि जनताले चाहेका हुन्। अब गठन हुने सरकारले यी सबै कामलाई कुनै हरहालतमा सम्बोधन गर्न सक्नु पर्छ। अहिले जुन फ्रेस म्यान्डेडका साथ आएको पंक्तिसमेत यसमा सामेल भएर सरकारमा जाने कुरा भएको छ, त्यसले पनि गति र लय समात्नु पर्छ। यसैले संविधानको रक्षा हुन्छ, राजनीतिक स्थिरता हुन्छ। र, जनताले परिवर्तनको अनुभूति गर्ने स्थिति बन्छ भन्ने हो। खासमा निर्वाचनले कसैलाई पनि एब्सोलुट मेजोरिटी दिएन। गठबन्धनबाट लार्जेस्ट पार्टी भएको हो कांग्रेस। गठबन्धनमा भएको माओवादीको दम्भ हटाइदिने हो भने कांग्रेसको सिट पुग्दैन। कांग्रेसले त गठबन्धनसहितको मतमा म्यान्डेड पाएको हो। त्यसैले सरकार बनाउने अवस्थामा आइतबार देखिएको राजनीतिक सिनारियो म्यान्डेडविपरीत होइन, त्यसरी बुझ्नु र जानु पनि हुँदैन। प्रचण्ड नेतृत्वको अबको सरकारलाई जिम्मेवारीपूर्वक अघि बढ्नुपर्ने दायित्व छ। नागरिकलाई दिनुपर्ने सेवाप्रवाह एकदमै कमजोर भएको छ राज्यका तर्फबाट। यसलाई प्रभावकारी बनाउनु नयाँ सरकारको चुनौती हो। नयाँ गठबन्धन सुनिश्चितताका साथ अघि बढ्छ। यसमा कुनै समस्या म देख्दिनँ। समस्या के चाहिँ बढी देख्छु भने सरकार गठन भइसकेपछि प्रभावकारी काममा अगाडि बढाएर जाने नै हो। जसमा अघि भनेका कुरा ठप्प भएको विकासको गतिलाई तीव्र बनाउने पहिलो प्राथमिकतामा पर्नु पर्छ। दोस्रो, सुशासन। अहिले जनता सुशासन नभएर हार भएका छन्। सुशासनको अनुभूति हुने गरी काम अघि बढाउनु पर्छ। सुशासनको प्रत्याभूति नै देशमा सिस्टम बसाएर दिने हो। जनतासँग जोडिएका निकायहरू जहाँ भ्रष्टाचार र अनियमितता छ, त्यसलाई चुस्त, दुरुस्त बनाउनु पर्छ। अन्तर्राष्ट्रिय राजनीतिमा अहिले जुन खालको असन्तुलित नेपाल हुन खोजेको हो कि ? भन्ने भ्रम चिर्नु पर्छ। परम्परागत रूपमा रहिआएको स्वतन्त्र परराष्ट्र नीति तलमाथि हुने हो कि ? भन्ने जुन आशंका, डर र त्रास थियो, त्यसलाई ठीक ठाउँमा ल्याउनु पर्छ। नयाँ सरकारलाई अवसर पनि छन्। यसलाई प्राप्त भएको अवसर भनेकै यो संविधान आएपछि र बहुदलीय व्यवस्थाकै माध्यमबाट मुलुकको विकास र अग्रगतिको बाटोमा लैजान्छौं भन्ने विश्वास दिलाएर जनताको चाहनाअनुरूप अघि बढाउन पाउनु हो। त्यसैले अब विगतका सबै कमीकमजोरीबाट पाठ सिक्नै पर्छ र सुध्रिएर अगाडि जानै पर्छ। सबै दलले यसबीच शिक्षा लिएका छन्, लिएका छौं। विगतका सबै कुराबाट शिक्षा लिँदै मुलुकलाई अग्रगामी बाटोबाट जानु पर्छ। फेरि तिनै गल्ती र कमजोरी दोहोर्याइयो भने जनताले माफ गर्दैनन् भन्ने त अब बुझ्नै पर्छ, चेत्नै पर्छ। सरकारको नेतृत्व माओवादी केन्द्र र एमालेले अढाई अढाई वर्ष गर्ने सहमति भएको छ। प्रचण्डको साढे दुईवर्षे नेतृत्वपछि एमालेले सरकारको नेतृत्व गर्नेछ। अन्त्यमा भन्नुपर्दा, नयाँ परिस्थितिमा निर्वाचन भएको छ। यद्यपि कुनै एउटा दलको बहुमत प्राप्त भएर बहुमतको आधारमा सरकार सञ्चालन गर्दा जति सहज हुन्थ्यो, सही बाटोमा मुलुकलाई लिएर अघि जाने अवस्था हुन्थ्यो, त्यो त नहोला। तर, यसका बाबजुद पनि मुलुकमा नयाँ प्रधानमन्त्री आउनु भएको छ। लामो समयदेखि मुलुकले भोगेका पीडा देखेबुझेको व्यक्तित्व हुनुहुन्छ, उहाँलाई अहिलेका समस्या र चुनौतीहरू के के हुन् ? सबै थाहा छ। त्यसलाई बुझेर नेतृत्व अघि बढाउनु हुनेछ। एमालेका अध्यक्ष ओलीले पनि पटकपटक भन्नुभएको छ कि एजेन्डामा आधारित भएर समर्थन र विरोध गर्ने हो। कसलाई कुन भाग दिने भन्ने आधारमा, पद बाँडफाँट गरेका आधारमा जाने होइन भन्नु भएको छ। त्यसैमा एमाले प्रतिबद्ध छ। प्रधानमन्त्रीको शपथपछि मन्त्रिमण्डल बन्छ। त्यसमा सबै पार्टीले आआफ्नो तर्फबाट नेतृत्वमा जाने काम हुन्छ।  भट्टराई, नेकपा एमालेका विदेश विभाग प्रमुख हुन्।"
मन्त्रालय भागबण्डा गर्न नयाँ सत्तासमीकरणको बैठक सुरु,"काठमाडौं : एमालेसहित नयाँ सत्तासमीकरणको संयुक्त बैठक सुरु भएको छ। एमाले अध्यक्ष केपी शर्मा ओलीसहितको समर्थनमा तेस्रो पटक प्रधानमन्त्रीमा नियुक्त माओवादी केन्द्रका अध्यक्ष पुष्पकमल दाहाल प्रचण्डनेतृत्वको सरकारमा सहभागी हुने मन्त्रीबारे छलफल गर्न नयाँ बानेश्वरस्थित संसद भवनमा बैठक बसेको हो। बैठकमा प्रधानमन्त्री प्रचण्ड, एमाले अध्यक्ष केपी शर्मा ओली,नेपाल समाजवादी पार्टीका अध्यक्ष डाबाबुराम भट्टराई,राष्ट्रिय स्वतन्त्र पार्टीका सभापति रवि लामछिने, राष्ट्रिय प्रजातन्त्र पार्टीका अध्यक्ष राजेन्द्र लिङ्देन, जसपा र जनमत पार्टीलगायत दलका शीर्ष नेताहरु सहभागी छन्। प्रचण्डलाई आइतबार साँझ राष्ट्रपति विद्यादेवी भण्डारीले संविधानको धारा ७६ (२) बमोजिम प्रधानमन्त्रीमा नियुक्त गरेकी हुन्। प्रधानमन्त्री प्रचण्डको आज अपरान्ह ४ बजे शपथग्रहण तय गरिएको छ। आज अपराह्न चार बजे केही मन्त्रीले पद तथा गोपनीयताको शपथ ग्रहण गर्दैछन् । प्रचण्डको शपथ ग्रहणसँग सानो आकारको मन्त्रीमण्डल गठनका लागि बैठकले मन्त्रालय र मन्त्री हुनेको नाम टुङ्गो लगाउने बताइएको छ। २ सय ७५ रहेको प्रतिनिधिसभामा बहुमतका लागि १ सय ३८ चाहिन्छ। प्रधानमन्त्री पाएको माओवादी केन्द्रको ३२ सिट छ। प्रधानमन्त्री बनेका प्रचण्डलाई एमालेको ७८, राष्ट्रिय स्वतन्त्र पार्टीको २०, राष्ट्रिय प्रजातन्त्र पार्टीको १४, जनता समाजवादी पार्टीको १२, जनमत पार्टीको ६, नागरिक उन्मुक्ति पार्टीको ४ र तीन जना स्वतन्त्र सांसदको समर्थन छ। संविधानको धारा ७६ को उपधारा (२) बमोजिम नियुक्त प्रधानमन्त्रीले त्यसरी नियुक्त भएको मितिले ३० दिनभित्र प्रतिनिधिसभाबाट विश्वासको मत प्राप्त गर्नु पर्नेछ।"
परिचित शत्रु,"एक पटकको कुरा हो, सबै बाखाहरू मिलेर कसाइहरूको अत्याचारको विरूद्धमा बैठक बसे। ती बाखाहरू आफ्ना धेरै साथीहरूको बधको बदला लिन चाहन्थे। प्रत्येक बाख्राले बदला लिनको लागि आआफ्ना सुझाव दिए। केही बाखाहरूले त यहाँसम्म पनि भने कि आफ्ना सिङहरू तीखो पारेर कसाइहरूको पेट फोरिदिनु पर्छ। युवा बाख्राहरूको बढ्दो उत्तेजनालाई देखेर एक बूढो बुद्धिमान् बाख्राले तिनीहरूलाई शान्त पार्ने प्रयत्न गर्यो। उसले उभिएर भन्यो, आउनुहोस् ! शान्त मनले यो समस्याको विश्लेषण गरौं र यसको कुनै समाधान निकाल्ने प्रयत्न गरौं। बूढो बाखाले कुरालाई जारी राख्दै भन्यो, यदि हामीले आफ्ना सिङहरूले वर्तमान कसाइहरूलाई मारिदियौं भने पनि के हुन्छ ? तिनीहरूको स्थानमा नयाँ कसाइहरू आउनेछन्। यी नयाँ कसाइहरू आफ्नो अनुभवहीनताको कारणले अझै निर्दयताले हाम्रो बध गर्नेछन्। यदि हामीहरूले तिनीहरूलाई पनि मारिदियौं भने अझै अनुभवहीन कसाइहरू आउनेछन्। मानौं, हामीहरूले सबै कसाइहरू मारिदियौं भने पनि मानिसहरूले हाम्रो मासु खान त छोड्दैनन्। मानिसहरूले स्वयं हामीहरूलाई मार्न आरम्भ गर्नेछन्। अतः वर्तमान कसाइहरूलाई मार्ने इच्छा छोडिदिनुहोस्। उनीहरूले हामीहरूलाई कम निर्दयताले मार्छन्, किनकि उनीहरूले हाम्रो पीडा बुझ्छन्। नैतिक शिक्षा : परिचित शत्रु पनि राम्रो हुन्छ।"
उपरथी भण्डारी र सहायक रथी सापकोटालाई दर्ज्यानी चिह्न प्रदान,काठमाडौं: उपरथीमा पदोन्नति भएका सुशीलकुमार भण्डारी र सहायक रथीमा विशेष बढुवा भएका कृष्णप्रसाद सापकोटालाई दर्ज्यानी चिह्न प्रदान गरिएको छ। गत पुस ३ गतेको मन्त्रिपरिषदको निर्णयबाट बढुवा भएका दुवै जनालाई आज एक कार्यक्रमबीच प्रधानसेनापति प्रभुराम शर्माले दर्ज्यानी चिह्न प्रदान गरेका हुने। जङ्गी अड्डामा आयोजित कार्यक्रममा नेपाली सेनाका रथीवृन्द तथा अधिकृतहरुको उपस्थिति थियो ।
विदाइ हुँदै बालकृष्ण खाणले भने गठबन्धन परिवर्तन हुनुलाई सहर्षपूर्वक लिनुपर्छ,काठमाडौं : निवर्तमान गृहमन्त्री बालकृष्ण खाणले शान्तिसुरक्षा कायम गर्ने लगायतका काममा आफूलाई सरोकारवाला निकायबाट पूर्णरुपमा सहयोग प्राप्त भएको बताएका छन्। सोमबार मन्त्रालयमा आयोजित विदाइ कार्यक्रममा खाणले निर्वाचन सम्पन्न गर्ने राष्ट्रिय दायित्वदेखि शान्ति सुव्यवस्था लगाएत बिपद जोखिम न्युनिकरणका काममा आफूलाई पूर्णरुपमा सहयोग भएको भन्दै आभार व्यक्त गरे। अरु कार्यालयभन्दा गृहमन्त्रालय मातहतका कार्यालयको दायित्व असिमित रहेकाले सबैले जिम्मेवारीपूवर्क काम गरेको पाइएको उनको भनाइ छ। उनले सरकार निर्माण गर्ने प्रक्रियामा गठबन्धन परिवर्तन भएको र यसलाई सहर्षपूवर्क लिनुपर्ने भन्दै आफूले प्रधानमन्त्री पुष्पकमल दाहाल प्रचण्डलाई बधाई र शुभकामना दिएको बताए। उनले सरकारलाई सहयोग गर्नु सबैको दायित्व भएको जिकिर गरे। खाणलाई मन्त्रालयका सचिव विनोद प्रकाश सिंह लगायतले विदाइ गरेका थिए ।
धमाधम मन्त्रालय छोड्दै बहालवाला मन्त्री,"काठमाडौंः निर्वाचनपछि प्रधानमन्त्री नियुक्त भएसँगै धमाधम मन्त्रीहरुले मन्त्रालय छोड्न थालेका छन् । नयाँ प्रधानमन्त्रीमा नेकपा माओवादी केन्द्रका अध्यक्ष पुष्पकमल दाहाल 'प्रचण्ड' नियुक्त भएका छन्। राष्ट्रपति विद्यादेवी भण्डारीले प्रचण्डलाई आइतबार साँझ प्रधानमन्त्रीमा नियु्क्त गरेसँगै बहालवाला मन्त्रीहरुले मन्त्रालय छोड्न थालेका हुन् । प्रचण्ड एमालेसहित सात दलको समर्थनमा प्रधानमन्त्री बनेका हुन्। प्रचण्डले आजै शपथ लिदैछन्। प्रधानमन्त्री प्रचण्डसँगे अन्य ५देखि ७ जना मन्त्रीले शपथ लिने भएका छन्। प्रधानमन्त्री शेरबहादुर देउवाले प्रधानमन्त्रीको सरकारी निवास बालुवाटार छोड्ने तयारी गरेका छन्। त्यसका लागि देउवा निवास बुढानिलकण्ठमा रंगरोगन र मर्मतको कार्य भइरहेको देउवा सचिवालयले जनाएको छ। संस्कृति, पर्यटन तथा नागरिक उड्डयनमन्त्री जीवनराम श्रेष्ठ मन्त्रालयबाट विदा भएका छन् । नेपाल कम्युनिष्ट पार्टी (एकीकृत समाजवादी) बाट सरकारमा सहभागी भएका मन्त्री श्रेष्ठ आफ्नो १ सय ८३ दिन अर्थात् ६ महिने कार्यकाल पूरा गरी सोमबार विदा भएका हुन् । यस्तै, श्रम मन्त्री शेरबहादुर कुँवर, महिला मन्त्री उमा रेग्मी, गृहमन्त्री, बालकृष्ण खाँण विदाइ भएका छन् । केही मन्त्रीहरु भने मन्त्रालय आउन छाडेका छन् । स्वास्थ्य तथा जनसंख्यामन्त्री भवानी खापुङ, स्वास्थ्य राज्यमन्त्री हीराचन्द्र केसी,शिक्षा विज्ञान तथा प्रविधिमन्त्री देवेन्द्र पौडेल, सहरी विकासमन्त्री मेटमणी चौधरी, उद्योग वाणीज्य तथा आपूर्ति मन्त्री दिलेन्द्रप्रसाद बडू, भूमि व्यवस्था तथा सहकारी मन्त्री शशी श्रेष्ठ मन्त्रालय आउन छोडेका हुन् ।"
५० वर्षमा लालपुर्जा,"तानसेन : जग्गा खरिद गरेको ५० वर्षमा पाल्पा रामपुर नगरपालिकाका नगरवासीहरूले जग्गाधनी प्रमाणपत्र लालपुर्जा पाएका छन्। राष्ट्रिय भूमि आयोगले अव्यबस्थित जग्गा धनीहरूलाई एक औपचारिक कार्यक्रम गरी जग्गा धनी प्रमाण पुर्जा प्रदान गरेको हो। २०२८०२९ साल तत्कालीन गाउँपञ्चायत, वडा र विभिन्न विद्यालयहरूसँग जग्गा खरिद गरेका जग्गाधनीहरूले २०७९ पुस ८ गते जग्गाधनी प्रमाणत्र हात पारेका हुन्। जग्गाधनी प्रमाणपत्र नहुँदा रामपुर बजारका जग्गाधनीहरूले रसिदको भरमा ५० वर्षसम्म कारोबार गर्न पाएका थिएनन्। जग्गाधनी प्रमाणपत्र नहुँदा जग्गा खरिद बिक्री नभएको, जग्गधनीले धितो राखेर व्यापार व्यवसाय गर्न नपाउँदा रामपुरवासीहरू चिन्तित हुँदै आएका थिए। रामपुर गाउँपञ्चायत, रामतुलसी मावि, दरैठाँटी मावि, आधारभूत मावि, नवदुर्गा माविलगायतका विद्यालयहरूले हालको रामपुर नगरपालिका५, ६, र ७ मा जग्गा बिक्री गरेका थिए। सोही जग्गा अव्यस्थित जग्गाका रूपमा रहेको थियो । रामपुर नगरपालिकाको मुख्य बजार, बेझाँड बजार, किसानकारी, विजयपुर, तिलकपुर क्षेत्रमा गाउँपञ्चायत, वडा तथा विद्यालयले बिक्री गरेका जग्गाहरू ५० वर्षदेखि स्थानीयवासीले रसिदको भरमा भोगचलन गर्दै आइरहेका थिए। रामपुर गाविसका तत्कालीन अध्यक्ष एवं रामपुरनगरपालिका७ का निवर्तमान वडा अध्यक्ष तीर्थप्रसाद पंगेनीलाई प्रदान गरी सुरु गरिएको थियो। रामपुर नगर क्षेत्रमा ७ सय ८३ जनाले लालपुर्जाका लागि निवेदन दिएकोमा पहिलो दिन १०३ जना लाई जग्गाधनी प्रमाणपत्र वितरण गरिएको, दोस्रो दिन ५० जनालाई वितरण गरिएको राष्ट्रिय भूमि आयोग पाल्पाका अध्यक्ष मोहनलाल गैरेले बताए। निवेदन परेका ७ सय ८३ मध्ये १ सय ५३ जनालाई लालपुर्जा वितरण गरिएको, ३ सय ७७ जनाको राजस्व मात्र बुझाउन बाँकी रहेको, २ सय ८६ जनाका लागि राजस्व बुझाउन सूचना प्रकाशन गर्ने अन्तिम तयारी भएको र १ सय २० जना जग्गधनीको केही कागजात नपुग भएको आयोगका जिल्ला अध्यक्ष गैरेले बताए। आयोगले रामपुर नगरपालिकामै कार्यालय खडा गरी अव्यवस्थित जग्गाको लगत लिने, आवश्यक कागजात मिलाउने काम गर्दै आएको छ। राष्ट्रिय भूमि आयोगका केन्द्रीय अध्यक्ष केशव निरौलाले आयोग संविधान र लोकतन्त्रको मर्मअनुसार अव्यवस्थित रहेका घरजग्गालाई पादरर्शी ढंगले व्यवस्थित बनाउने काम गरेको बताए। लुम्बिनी प्रदेशका महिला, बालबालिका तथा ज्येष्ठ नागरिकमन्त्री रमा घर्तीले भूमि आयोगले पाल्पा जिल्लामा मात्र नभई प्रदेशभरि नै प्रभावकारी ढंगबाट आफ्नो कामलाई अघि बढाएको बताइन्। रामपुर नगरपालिकाका नगर प्रमुख रमणबहादुर थापाले रामपुरवासीले लामो प्रतिक्षापछि लालपुर्जा पाउँदा खुसीको दिन भएको बताए।"
अर्घाखाँचीमा २७ करोडको सुन्तला,"सन्धिखर्क : अर्घाखाँचीमा यस वर्ष २७ करोडको सुन्तला फलेको छ। जिल्लाको ४ सय ९४ हेक्टर क्षेत्रफलमा सुन्तला खेती गरिएकोमा ५ हजार ३ सय १० मेट्रिक टन सुन्तला उत्पादन भएको छ। जिल्लाभरमा यो वर्ष करिब २७ करोड मूल्यको सुन्तलाको कारोबार हुने कृषि ज्ञान केन्द्र अर्घाखाँचीका प्रमुख राममिलनप्रसाद विश्वकर्माले बताए। गत वर्षको तुलनामा १० प्रतिशतले सुन्तला उत्पादन बढी भएको हो। अर्घाखाँचीको पाणिनि गाउँपालिकाको वडा नम्बर १ पणेना, वडा नम्बर २ पोखराथोक, वडा नम्बर ४ पटौटी र वडा नम्बर ५ मैदानमा पनि सुन्तला उत्पादन हुने गर्छ। पाणिनी गाउँपालिका सँगै मालारानी गाउँपालिका, छत्रदेव गाउँपालिकाका विभिन्न स्थानमा सुन्तला खेती हुँदै आएको छ। वैदेशिक रोजगारीमा गएका युवाहरू पनि रोजगारीबाट फर्किएर व्यावसायिक सुन्तला खेतीमा लागेका छन्। सुन्तला खेतीबाट मनग्य आम्दानी भएपछि कृषकहरू खुसी भएका छन्। चिस्यान केन्द्र बनेपछि अर्घाखाँचीको पणेनाका सुन्तला कृषकहरू हर्षित बनेका छन्। विगतका वर्षहरूमा यहाँ उत्पादन भएको सुन्तला किलोको ६० रुपैयाँदेखि ६५ रुपैयाँमा बुटबल, तानसेन र भैरहवाको बजारमा बिक्री गर्न बाध्य बनेका कृषकहरू यस बर्ष पाणिनीको पोखराथोकमा शीतभण्डार बनाएपछि शीतभण्डारमा भण्डारण गरेका छन्। अहिले मौसमी रूपमा सस्तो मूल्यमा बेच्नुभन्दा शीत भण्डारमा अर्थात् कोल्ड स्टोरमा राखेर बेमौसमी समयमा महँगो दरमा सुन्तला बिक्री हुने भएपछि यहाँका कृषकहरू खुसी भएको अगुवा कृषक चिरञ्जीवी पौडेलले बताए। विगतका वर्षमा सडेर तथा नष्ट भएर जाने सुन्तला यसपालि कोल्ड स्टोरमा राखेर अफ सिजनमा महँगो मूल्यमा बिक्री गर्ने यहाँका कृषकको योजना रहेको कृषक पौडेलले बताए। पाणिनी गाउँपालिका १ सिम्लेमा मात्र एक गाउँमा ४९ घर कृषक व्यावसायिक सुन्तला उत्पादनमा लागेका छन। उनीहरूले सबैले सुन्ताल बेचेर कम्तीमा ३ लाखदेखि २८ लाख रुपैयाँसम्म आम्दानी गर्ने गर्छन। यस गाउँका ४९ घरपरिवार व्यावसायिक सुन्तला खेतीमा लागेको र सुन्तला खेतीबाट मनग्य आम्दानी गर्न सफल भएको कृषक रेवतीराज पौडेलले बताए। उनले आफ्नो बारीमा ५ सय ५५ बोट सुन्तला रहेको र यसबाट २ सय ५० क्वीन्टलभन्दा बढी फलेको बताए। उनले यस वर्ष सुन्तला बिक्रीबाट २५ देखि २८ लाख आम्दानी हुने बताए। सिम्लेमा मात्र एक गाउँमा ४९ घर कृषक व्यावसायिक सुन्तला उत्पादनमा लागेका छन्। उनीहरूले सबैले सुन्ताल बेचेर कम्तीमा ३ लाखदेखि २० लाख रुपैयाँसम्म आम्दानी गर्ने गर्छन्। आफ्नो बारीमा ५ सय ६५ बोट सुन्तला रहेको कृषक दधिराम गौतमले बताए। गत बर्ष सुन्तला बिक्रीबाट आफूले ९ लाख रुपैयाँ आम्दानी गरेको र यस वर्ष सुन्तला बढी फलेकाले १४ लाख रुपैयाँ आम्दानी हुने उनको अनुमान छ। सिम्लेमा बैदेसिक रोजगारीमा गएका युवाहरू पनि रोजगारीबाट फर्किएर व्व्यावसायिक सुन्तला खेतीमा लागेका छन्। व्यावसायिक सुन्तला खेतीमा लागेका सिम्लेका हरि पौडेलको बगैंचामा झन्डै ५ सय सुन्तलाका रूख रहेका छन्। ती रूखहरूबाट वार्षिक १० देखि १२ लाख रुपैयाँ आम्दानी हुने गरेको उनले बताए। यस वर्ष शीत भण्डारमा राखेको हुँदा बढी फाइदा हुने उनको विश्वास छ। सुन्तला बिक्रीबाट मात्र हैन सुन्तला र सुन्तला जातका बिरुबाको नर्सरी राखी बिरुवाहरू बेचेर पनि सिम्लेका कृषक रेवतीराज पौडेलले वार्षिक २८ लाख रुपैयाँ कमाउँछन्। उनको बगैंचामा अहिले सुन्तला, कागती, जुनार इन्डियन किन्नु जातको सुन्तला, जापनिज उन्सु जातको सुन्तलाका बिरुवा छन्। गएको वर्षमात्र पाँच लाखको बिरुबाहरू बिक्री गरेको र यो वर्ष झन्डै ५ लाख रुपैयाँ सुन्तला जातका बिरुबाहरू बिक्री गरेर आम्दानी हुने बताए। भारतमा सिपाहीको जागिर गर्दै गर्दा खान नपाएर आएका नेपाली भन्ने असब्य शब्द सुनेका कारण भारतीय पल्टनको जागिर चटक्कै छाडेर स्वदेश फर्किएका सिम्लेका ७७ वर्षीय हुमनाथ पौडेल अहिले अर्घाखाँचीकै सफल नमुना सुन्तला कृषक बन्न सफल भएका छन्। २०२७ सालमा भारतमा जागिर गर्दै गर्दा भारतीयले नेपालीहरू प्रती गरेको घृणाको बचन सहन नसकि जागिर चटक्कै छाडेर घरमै फर्किएका पौडेल नेपाली माटोमा केही गरेर देखाउन सक्छु भन्ने दृढ संकल्पका साथ सुन्तला खेती गर्न सुरु गरेको बताउँछन्। उनी आफू मात्र सुन्तला लगाएनन्। सारा गाँउका मानीसहरूलाई नै सुन्तला खेती गर्न प्रेरित गर्ने अभियानका साथ आफैं डोकोमा बोकर घरघरमा सुन्तलाका बिरुवा पुर्याए। पैसा हुनेलाई बिरुवा पैसोमा बेचे नहुनेसँग श्रम साटे भने कसैसँगबाट अन्न, डोका नाम्ला र दाउरा लिएर पनि सुन्तलाका बिरुवा घरघरमा लगाउन अनुरोध गरेको उनले बताए । उनले आफ्नो घरमा मात्रै सुन्तला खेतीबाट वार्षिक ५ लाख रुपैयाँभन्दा बढी आम्दानी हुने गरेको र आफ्नो परिवारलाई मस्तीले खान लाउन पुगेको बताए। अहिले सुन्तला राम्रो फलेकाले २५ लाखभन्दा बढी आम्दानी हुने उनको भनाइ छ। उनको सुन्तला बगैंचामा अहिले झन्डै साढे ५ सय सुन्तलाका बिरुवा छन्। बारी, खेत, खर्क सबैमा सुन्तलाको बगैंचा छ। एक व्यक्तिको पहलमा २०२७ सालमा सुरु भएको सुन्तला खेतीले अहिले पाणिनि गाउँपालिकाको वडा नम्बर १ पणेना र वडा नम्बर २ पोखराथोकको प्रमुख उत्पादनको स्रोत बनेको छ। पणेनामा २ सय र वाड न १ सिम्लेमामात्रै झन्डै ४९ जना कृषकले अहिले सुन्तला खेतीबाट घटीमा १ लाखदेखि बढीमा २८ लाखसम्म मनग्य आम्दानी गरिरहेका छन्।"
राष्ट्रिय प्रजातन्त्र पार्टी सरकारमा नजाने,"काठमाडौं : राष्ट्रिय प्रजातन्त्र पार्टी माओवादी केन्द्र नेतृत्वको सरकारमा सहभागी नहुने भएको छ। सोमबार बिहान नयाँ सत्तासमीकरणको बैठमा जाने क्रममा राप्रपाका अध्यक्ष राजेन्द्र लिङ्देनले सरकारमा सहभागी नहुने जानकारी दिए। नेकपा माओवादी केन्द्रका अध्यक्ष पुष्पकमल दाहाल 'प्रचण्ड' लाई प्रधानमन्त्रीमा समर्थन गरेपनि सरकारमा राप्रपा सहभागी नहुने उनले बताए। उनले भने,'सरकारमा जान आग्रह भइरहेको छ। हाम्रै समर्थनमा सरकार बनेको हो। राप्रपा अहिले सरकारमा जाँदैन। समर्थन मात्रै गरेको हो।' संसद भवन बाहिर रास्वपा सभापति रवि लामिछाने र राप्रपा अध्यक्ष लिङ्देनबीच सरकारमा सहभागीताबारे छलफल समेत भएको छ। नेकपा एमालेसहित सात दलको समर्थनमा माओवादी केन्द्रका अध्यक्ष प्रचण्ड प्रधानमन्त्री बनेका हुन्। राष्ट्रपति विद्यादेवी भण्डारीले प्रचण्डलाई आइतबार साँझ प्रधानमन्त्रीमा नियुक्त गरेकी हुन्। प्रचण्डले आज बेलुका ४ बजे शपथ लिदैछन्।"
५ देखि ७ मन्त्रीलाई आजै शपथ गराउने तयारी,"काठमाडौंः नयाँ सत्ता गठनबन्धले पाँचदेखि सातजना सांसदलाई आज मन्त्री पदको शपथ गराउने तयारी थालेको छ । राप्रपा अध्यक्ष राजेन्द्र लिङदेनले ५ देखि ७ जना मन्त्रीले शपथ ग्रहण गर्ने बताए । उनले पहिलो चरणमा केहि मन्त्रीले शपथ लिने र क्रमश: अन्य मन्त्रीले पनि शपथ लिने जानकारी दिए । नयाँ सत्तासमीकरणको बैठकमा सहभागी भएर फर्किने क्रममा अध्यक्ष लिङ्देनले भने,' मन्त्रालय बाँडफाँटको बारेमा छलफल भइरहेको छ। आज प्रधानमन्त्रीसँगै ५७ जनाले मन्त्री पदको शपथ लिदैहुनुहुन्छ।' नेकपा एमालेसहित सात दलको समर्थनमा नेकपा माओवादी केन्द्रका अध्यक्ष पुष्पकमल दाहाल प्रचण्डप्रधानमन्त्री बनेका छन् । राष्ट्रपति विद्यादेवी भण्डारीले आज ४ बजे प्रधानमन्त्री प्रचण्डसहित केहि मन्त्रीलाई पद तथा गोपनीयताको शपथ गराउने छन् । माओवादी केन्द्रबाट नारायणकाजी श्रेष्ठ, एमालेबाट विष्णु पौडेल, राष्ट्रिय स्वतन्त्र पार्टीबाट रवि लामिछानेले मन्त्री पदमा शपथ लिने सम्भावना छ । राष्ट्रिय प्रजातन्त्र पार्टीले प्रधानमन्त्रीमा प्रचण्डले समर्थन गरेपनि सरकारमा सहभागी नहुने बताएको छ। यस्तै नागरिक उन्मुक्ति पार्टीले रेमश चौधरीको रिहाइ नभएसम्म प्रचण्डलाई समर्थन गर्ने तर सरकारमा नजाने निर्णय गरेको छ।"
अमेरिकाले दियो नवनियुक्त प्रधानमन्त्री प्रचण्डलाई बधाई,"काठमाडौंः नेपालका लागि अमेरिकी राजदूत डिन आर थम्पसनले नवनियुक्त प्रधानमन्त्री पुष्पकमल दाहाल प्रचण्डलाई बधाई दिएका छन् । अमेरिकी राजदूत डिन आर थम्पसनले ट्वीटरमार्फत सोमबार प्रचण्डलाई बधाई दिएका हुन् । उनले लोकतन्त्र, मानवअधिकार तथा आर्थिक वृद्धिका लागि मिलेर काम गर्न अमेरिका तत्पर रहेको बताएका छन् । नेपाल र अमेरिका बीचको लामो साझेदारी अझ सुदृढ गर्नुपर्ने अमेरिकी राजदूत डिन आर थम्पसनले बताए ।"
रेशम चौधरीको रिहाइ नभएसम्म नागरिक उन्मुक्ति सरकारमा नजाने,"काठमाडौंः नागरिक उन्मुक्ति पार्टीले वर्तमान सत्ता गठबन्धनलाई सरकारमा समर्थन गरेपनि सरकारमा नजाने भएको छ। पार्टीको सोमबार डिल्लीबजार कारागारमा बसेको बैठकले रेशम चौधरीको रिहाइ नभएसम्म सरकारमा सहभागी नहुने निर्णय गरेको पार्टी प्रवक्ता दामोदर पण्डितले अन्नपूर्णलाई जानकारी दिए। पण्डितले भने,' हामीले सरकारलाई समर्थन गर्छौं । तर, पार्टीका संरक्षक चौधरीको रिहाइ नगरेसम्म सरकारमा हाम्रो पार्टीको सहभागीता नहुने निर्णय गरेका छौं । नागरिक उन्मुक्तिमा ४ सांसद छन् । नेकपा एमालेसहित सात दलको समर्थनमा नेकपा माओवादी केन्द्रका अध्यक्ष पुष्पकमल दाहाल 'प्रचण्ड' प्रधानमन्त्री बनेका छन्। प्रधानमन्त्री प्रचण्डले आज बेलुका पद तथा गोपनीयताको शपथ लिदैछन्।"
उपप्रधानमन्त्रीमा नारायणकाजी श्रेष्ठलाई पठाउने निर्णय,"काठमाडौं : नेकपा माओवादी केन्द्रले पहिलो चरमा वरिष्ठ उपाध्यक्ष नारायणकाजी श्रेष्ठलाई मन्त्री बनाउने भएको छ। पेरिसडाँडामा बिहानबाट जारी पदाधिकारी बैठकले श्रेष्ठलाई उपप्रधानमन्त्रीसहित सरकारमा पठाउने निर्णय गरेको हो। आज माओवादीको तर्फबाट नवनियुक्त प्रधानमन्त्री पुष्पकमल दाहाल 'प्रचण्ड' र श्रेष्ठले मात्र शपथ ग्रहण गर्ने भएका छन्। श्रेष्ठले कुन मन्त्रालय पाउने नयाँ सत्ता समीकरणको बैठकमा छलफलपश्चात टुंगो लाग्नेछ। आज उनले उपप्रधानमन्त्रीको रुपमा सपथ खानेछन्। अन्य मन्त्रीको बारेमा पुन छलफल गरेर टुंगो लगाउने भएको छ। माओवादीबाट श्रेष्ठ, उपमहासचिव बर्षमान पुन, महिन्द्र राय यादव र रेखा शर्मालाई मन्त्री बनाउनेबारे चर्चा रहेको छ। पहिलो चरणमा माओवादी केन्द्रका अध्यक्ष तथा नवनियुक्त प्रधानमन्त्री पुष्पकमल दाहाल 'प्रचण्ड'लाई प्रधानमन्त्री बनाउन भूमिका खेल्ने श्रेष्ठ र पुनलाई सुरुमै मन्त्री बनाउने माओवादीका एक उच्च नेताले बताए। एमालेसँग सहकार्यमा सुरुदेखि नै नारायणकाजी श्रेष्ठ, देव गुरुङ र वर्षमान पुन खटिएका थिए। एमाले अध्यक्ष केपी शर्मा ओलीसहितको समर्थनमा प्रचण्डतेस्रो पटक प्रधानमन्त्रीमा नियुक्त भएका छन्। प्रचण्डलाई आइतबार साँझ राष्ट्रपति विद्यादेवी भण्डारीले संविधानको धारा ७६ (२) बमोजिम प्रधानमन्त्रीमा नियुक्त गरेकी हुन्। उनको सोमबार ४ बजे शपथग्रहण तय गरिएको छ। आज अपराह्न चार बजे केही मन्त्रीले पद तथा गोपनीयताको शपथ ग्रहण गर्दैछन् । २ सय ७५ रहेको प्रतिनिधिसभामा बहुमतका लागि १ सय ३८ चाहिन्छ। प्रधानमन्त्री पाएको माओवादी केन्द्रको ३२ सिट छ। प्रधानमन्त्री बनेका प्रचण्डलाई एमालेको ७८, राष्ट्रिय स्वतन्त्र पार्टीको २०, राष्ट्रिय प्रजातन्त्र पार्टीको १४, जनता समाजवादी पार्टीको १२, जनमत पार्टीको ६, नागरिक उन्मुक्ति पार्टीको ४ र तीन जना स्वतन्त्र सांसदको समर्थन छ। संविधानको धारा ७६ को उपधारा (२) बमोजिम नियुक्त प्रधानमन्त्रीले त्यसरी नियुक्त भएको मितिले ३० दिनभित्र प्रतिनिधिसभाबाट विश्वासको मत प्राप्त गर्नु पर्नेछ।"
प्रचण्डलाई बधाई दिँदै भारतीय प्रधानमन्त्री मोदीले भने  मिलेर काम गर्न तत्पर छु,"काठमाडौं : भारतीय प्रधानमन्त्री नरेन्द्र मोदीले नवनियुक्त प्रधानमन्त्री पुष्पकमल दाहाल प्रचण्डलाई बधाई दिएका छन् । आइतबार राति प्रचण्डलाई ट्वीटरमार्फत मोदीले बधाई दिएका हुन् । उनले प्रचण्डसँग मिलेर काम गर्न तत्पर रहेको उल्लेख गरेका छन्। मोदीले भारत र नेपालबीच रहिआएको जनताजनता बीचको सम्बन्धलाई पनि स्मरण गरेका छन् । नेपालको प्रधानमन्त्रीमा निर्वाचित हुनुभएकोमा हार्दिक बधाई । भारत र नेपालबीचको सम्बन्ध सांस्कृतिक र जनताजनताबीचको न्यानो सम्बन्धमा आधारित छ।, मोदीले भनेका छन् यो मित्रतालाई अझ मजबुत बनाउन म तपाईंसँग मिलेर काम गर्न तत्पर छु। एमाले अध्यक्ष केपी शर्मा ओलीसहितको समर्थनमा प्रचण्डतेस्रो पटक प्रधानमन्त्रीमा नियुक्त भएका छन्। प्रचण्डलाई आइतबार साँझ राष्ट्रपति विद्यादेवी भण्डारीले संविधानको धारा ७६ (२) बमोजिम प्रधानमन्त्रीमा नियुक्त गरेकी हुन्। उनको सोमबार ४ बजे शपथग्रहण तय गरिएको छ। अन्तत : प्रचण्ड ४४ औं प्रधानमन्त्री भएका छन्। २ सय ७५ रहेको प्रतिनिधिसभामा बहुमतका लागि १ सय ३८ चाहिन्छ। प्रधानमन्त्री पाएको माओवादी केन्द्रको ३२ सिट छ। प्रधानमन्त्री बनेका प्रचण्डलाई एमालेको ७८, राष्ट्रिय स्वतन्त्र पार्टीको २०, राष्ट्रिय प्रजातन्त्र पार्टीको १४, जनता समाजवादी पार्टीको १२, जनमत पार्टीको ६, नागरिक उन्मुक्ति पार्टीको ४ र तीन जना स्वतन्त्र सांसदको समर्थन छ। संविधानको धारा ७६ को उपधारा (२) बमोजिम नियुक्त प्रधानमन्त्रीले त्यसरी नियुक्त भएको मितिले ३० दिनभित्र प्रतिनिधिसभाबाट विश्वासको मत प्राप्त गर्नु पर्नेछ।                                           ()  ,"
३५ तोला सुनसहित नेपाल प्रहरीका डीएसपी ठगबहादुर केसी पक्राउ,बुटवल : बुटवलका एक व्यापारीसँग सुन नियन्त्रणमा लिएर आफै राखेको आरोप लागेका इलाका प्रहरी कार्यालय बुटवलका डीएसपी ठगबहादुर केसी पक्राउ परेका छन् । प्रहरीको केन्द्रीय अनुसन्धान ब्युरो काठमाडौंको टोलीले उनलाई निवासबाटै नियन्त्रणमा लिएको हो । सरुवा भई पोखरा जाने तयारी गरिरहेका बेला अनुसन्धान टोलीले उनलाई सुन र नगदसहित आइतबार साँझ नियन्त्रणमा लिएको हो। उनका साथबाट २५ लाख नगद र ३५ तोला सुन बरामद भएको प्रहरीले जनाएको छ । ठगबहादुर निवर्तमान गृहमन्त्री बालकृष्ण खाँणको बलमा बुटवलमा रहदै आएका थिए । व्यापारीसँग सुन र पैसा लिएको विषयमा उजुरी परेको थियो । सोही अनुसन्धानका क्रममा उनलाई नियन्त्रणमा लिएर अनुसन्धान गर्न थालिएको प्रहरीको भनाइ छ ।
"अनि, फेरियो गठबन्धन","काठमाडौं : चुनावबाट कुनै पनि दलले स्पष्ट बहुमत ल्याउन सकेनन्। तब राष्ट्रपति विद्यादेवी भण्डारीले संविधानको धारा ७६ (२) बमोजिम प्रधानमन्त्री दाबी गर्न आइतबारसम्मको समय दिइन्। त्यो भनेको दुई वा दुईभन्दा बढी दलको समर्थनमा बहुमत जुटाउनुपर्ने थियो। त्यसका लागि सत्तारुढ गठबन्धनमा छलफल चलिरहेको थियो। तर, पहिला कसले सरकारको नेतृत्व गर्ने भन्ने हानथापले निष्कर्ष निस्किएन। ठूलो दल कांग्रेस अडानमै रहेपछि अन्तिम दिन आइतबार तेस्रो दल माओवादी अध्यक्ष पुष्पकमल दाहाल बालुवाटार बैठकबाट बाहिरिएर बालकोट पुगे। त्यहाँ एमालेसहित दलको नयाँ गठबन्धन बन्यो। त्यही नयाँ समीकरणका १ सय ६९ सांसदको समर्थनमा दाहाल प्रधानमन्त्री नियुक्त भएका छन्। यसअघि केपी शर्मा ओली नेतृत्वको सरकार ढाल्दा कांग्रेससहित दलसँग माओवादीको गठबन्धन बनेको थियो। चुनावमा त्यही गठबन्धन कायम भएको थियो। नेताहरूले उही गठबन्धनले नयाँ सरकारले बनाउने बताउँदै आएका थिए। तर, को पहिला प्रधानमन्त्री बन्ने हानथापका कारण नयाँ समीकरण बनेर दाहाल तेस्रो पटक प्रधानमन्त्री बनेका हुन्। ओलीलाई सरकारको नेतृत्वबाट विस्थापन गर्दा कांग्रेस सभापति शेरबहादुर देउवा पाँचांैपटक प्रधानमन्त्री बनेका थिए। डेढ वर्षअघि गठबन्धन निर्माण हुँदा देउवालाई प्रधानमन्त्री बनाउने र चुनावपछि बन्ने सरकारको पहिलो प्रधानमन्त्री दाहाललाई बनाउने कांग्रेससँग आपसी सहमति भएको थियो, माओवादी पोलिटब्युरो सदस्य भरतप्रसाद साहले भने, तर, चुनावपछि कांग्रेसको सिट संख्या बढ्यो। त्यसपछि कांग्रेस संख्याले ठूलो पार्टी भएकाले प्रधानमन्त्री र राष्ट्रपति दुवै पद माओवादीलाई दिन नसक्ने ठाउँमा पुग्यो। कांग्रेसले पहिलो चरणमा सरकारको नेतृत्व गर्ने भनेको साहले सुनाए। र दोस्रो राउन्डमा मात्रै प्रचण्डजीलाई प्रधानमन्त्रीलाई दिन्छु भन्ने अडान राख्यो, आइतबार बालुवाटारमा भएको अन्तिम छलफलबारे नेता साहले अन्नपूर्ण पोस्ट्सित भने, यताबाट हामीले पहिलो चरणमै प्रधानमन्त्री हामीलाई दिनुस् र दोस्रो तपाईं कांग्रेसलाई हामी सरकारको नेतृत्व दिन्छौं भन्यौ। कांग्रेसले यसो गर्न सकिन्न भनेपछि गठबन्ध टुट्यो। माओवादी र कांग्रेसबीच भएको सहमति कांग्रेसले नै लागू गरेनन्। अहिले दाहाललाई प्रधानमन्त्री बनाउन एमाले उपाध्यक्ष विष्णुप्रसाद पौडेल, माओवादी उपमहासचिव वर्षमान पुन, स्वतन्त्र सांसद डा अमरेशकुमार सिंहलगायत नेताहरू लागिपरेका थिए। उनीहरूकै सक्रियतामा एमाले अध्यक्ष ओलीको निवास बालकोटमा आइतबार बसेको बैठकबाट दाहालको पक्षमा समर्थन जुटेको हो। भित्रभित्र सबैसँग सबैको कुरा हुन्थ्यो। यो गठबन्धन बिनाहल्लाले बन्यो, एक नेताले भने। अढाई वर्ष माओवादी र अर्को अढाई वर्ष एमालेले सरकारको नेतृत्व गर्ने सहमति भएपछि त्यसमा राष्ट्रिय स्वतन्त्र पार्टी, जनता समाजवादी पार्टी, नागरिक उन्मुक्ति पार्टी, जनमत पार्टीले समर्थन जनाएपछि दाहाल प्रधानमन्त्री बनेका हुन्। चुनावपछि कांग्रेसको सिट संख्या बढ्यो। त्यसपछि कांग्रेस संख्याले ठूलो पार्टी भएकाले प्रधानमन्त्री र राष्ट्रपति दुवै पद माओवादीलाई दिन नसक्ने ठाउँमा पुग्यो। भरतप्रसाद साह, माओवादी पोलिटब्युरो सदस्य जनताको आवश्यकता पूरा गर्न माओवादीले सशक्त भएर सरकारको नेतृत्व गर्ने साहले बताए। संघीय लोकतान्त्रिक गणतन्त्रलाई बलियो बनाउने, संघीयतालाई समृद्ध बनाउने र विकास निर्माण र समृद्धिको एजेन्डा लिएर माओवादीले सरकार चलाउँछ, उनले भने, माओवादी र एमालेबीचको एकता टुटेपछि दुवै पार्टी चुनावमा गयो। त्यहाँबाट फर्किएपछि दुवै पार्टीले धेरै कुरा सिकेका छन्। जनताको ठूलो दबाब छ वामपन्थी शक्तिहरू एकबद्ध भएर अघि बढ्नुपर्छ। त्यसैले यो सरकार सम्झौताअनुसार चल्छ। यो गठबन्धन लामो समयसम्म जान्छ। दुवै पार्टीको छलफल भए एमाले र माओवादी पुरानौ अवस्थामा फर्किने उनले दाबी गरे। कांग्रेसका पूर्वनेता डा सिंहले देउवाको कार्यशैली गठबन्धनको म्यान्डेडविपरीत रहेकाले सत्ता गठबन्धन ढलेको बताए। कांग्रेसको कारण माओवादी ३६ सिटबाट १८ सिटमा झर्यो। तापनि शेरबहादुरजी ढेड वर्षदेखि प्रधानमन्त्री हुनुहुन्थ्यो। तर, अहिले पनि उहाँ प्रचण्डजीलाई प्रधानमन्त्री बनाउन तयार हुनुभएन, डा सिंहले भने, यस्तो थोरै हो कि शेरबहादुरजीलाई नै प्रधानमन्त्री बनाउन प्रचण्डजी जन्मिनुभएको हो। वामगठबन्धन तोडेर देउवाको नेतृत्वमा सत्ता गठबन्ध बनाएर उनलाई दाहालले प्रधानमन्त्री बनाएको थियो। तर, देउवा दाहाललाई प्रधानमन्त्री बनाउन तयार नभएको उनको भनाइ छ। यो प्रतिस्थितमा हामीले नयाँ गठबन्धन बनाएर प्रचण्डजीलाई प्रधानमन्त्री बनाएका हौं, उनले भने, प्रचण्डजीलाई एमाले नेता केपी शर्मा ओलीले प्रधानमन्त्री नबनाउँदा नेकपा फुटेको थियो। ढिलै भए पनि ओलीजीले प्रचण्डलाई स्वीकारेर प्रधानमन्त्री बनाउनुभयो। दाहालको पक्षमा किन लाग्नुभयो भन्ने प्रश्नमा डा सिंहले भने, देउवाजीले मेरो टिकट खोस्नुभयो। जब कि म ३०औं वर्षदेखि कांग्रेसमा थिएँ। स्वाभाविकै छ राजनीतिमा एकअर्काले हिसाब किताब गर्छन्। जनमत पार्टीका उपाध्यक्ष वसन्त कुश्वाहाले मधेस प्रदेशमा आफ्नो पार्टीलाई मुख्यमन्त्री बनाउने कुरा भएपछि दाहाललाई प्रधानमन्त्रीमा समर्थन गरेको बताए। जनमत पार्टीको एक सूत्रीय माग छ, जसले मधेस प्रदेशमा मुख्यमन्त्री दिन्छ र जोसँग उभिँदा मुख्यमन्त्री बन्ने सम्भावना रहन्छ उसैलाई समर्थ गर्छाैं भनेर देउवा पक्ष र ओली दुवै पक्षमा हामी तयार थियौं, उनले भने, हामी चुनावमा कुनै दलसँग गठबन्धन गरेर गएका थिएनौं। हामी कुनै बन्धनमा थिएनौं। हामी प्रतीक्षा गरिरहेका थियौं कि जसले मुख्यमन्त्री बनाउन समर्थन गर्छ उसैलाई हामी सहयोग गर्छौं। मधेस प्रदेशमा हाम्रो नेतृत्व मिलोस् र केही नयाँ काम गर्ने अवस्था आउस् भने दाहाललाई प्रधानमन्त्रीमा समर्थन गरेका हौं।"
एमालेसहितको नयाँ सत्ता समीकरणको संयुक्त बैठक बस्दै,"काठमाडौं : एमालेसहित नयाँ सत्ता समीकरणको संयुक्त बैठक आज बस्दैछ। एमाले अध्यक्ष केपी शर्मा ओलीसहितको समर्थनमा तेस्रो पटक प्रधानमन्त्रीमा नियुक्त माओवादी केन्द्रका अध्यक्ष पुष्पकमल दाहाल प्रचण्ड नेतृत्वको सरकारमा सहभागी हुने मन्त्रीमण्डलबारे छलफल गर्न बैठक बस्न लागेको हो। एक नेताका अनुसार आज बिहान ११ बजे नयाँ बानेश्वरस्थित संसद भवनमा बैठक बोलाइएको छ। प्रचण्डलाई आइतबार साँझ राष्ट्रपति विद्यादेवी भण्डारीले संविधानको धारा ७६ (२) बमोजिम प्रधानमन्त्रीमा नियुक्त गरेकी हुन्। प्रधानमन्त्री प्रचण्डको आज अपरान्ह ४ बजे शपथग्रहण तय गरिएको छ। आज अपराह्न चार बजे केही मन्त्रीले पद तथा गोपनीयताको शपथ ग्रहण गर्दैछन् । प्रचण्डको शपथ ग्रहणसँग सानो आकारको मन्त्रीमण्डल गठनका लागि बैठकले मन्त्रालय र मन्त्री हुनेको नाम टुङ्गो लगाउने बताइएको छ। २ सय ७५ रहेको प्रतिनिधिसभामा बहुमतका लागि १ सय ३८ चाहिन्छ। प्रधानमन्त्री पाएको माओवादी केन्द्रको ३२ सिट छ। प्रधानमन्त्री बनेका प्रचण्डलाई एमालेको ७८, राष्ट्रिय स्वतन्त्र पार्टीको २०, राष्ट्रिय प्रजातन्त्र पार्टीको १४, जनता समाजवादी पार्टीको १२, जनमत पार्टीको ६, नागरिक उन्मुक्ति पार्टीको ४ र तीन जना स्वतन्त्र सांसदको समर्थन छ। संविधानको धारा ७६ को उपधारा (२) बमोजिम नियुक्त प्रधानमन्त्रीले त्यसरी नियुक्त भएको मितिले ३० दिनभित्र प्रतिनिधिसभाबाट विश्वासको मत प्राप्त गर्नु पर्नेछ।"
"प्रदेश १ का सांसदको शपथग्रहण आज, ५ जनाले मातृभाषामा शपथ लिने","विराटनगर : प्रदेश १ का प्रदेशसभा सदस्य (प्रदेश सांसद)को शपथग्रहण आज दिउँसो हुँदैछ। प्रदेशसभा सचिवालयले नवनिर्वाचित सांसदका लागि दिउँसो १:३० बजे शपथग्रहणको कार्यक्रम तय गरेको हो। त्यसअघि प्रदेशसभाका ज्येष्ठ सदस्य गयानन्द मण्डलले प्रदेश प्रमुख पर्शुराम खापुङसँग शपथग्रहण गर्ने छन्। उनले शपथग्रहण गरेपछि प्रदेशसभा हलमा अन्य प्रदेशसभा सदस्यलाई शपथ खुवाउने संसद् सचिवालयले जनाएको छ। प्रदेशका ५ जना सांसदले मातृभाषामा शपथ लिने छन्। प्रदेश सांसदमा निर्वाचित प्रदेशका आर्थिक मामिला तथा योजनामन्त्री इन्द्रबहादुर आङ्बो, पर्यटन तथा संस्कृति मन्त्री खिनु लङ्वा लिम्बू, कमलप्रसाद जबेगु, खगेनसिंह हाङ्गाम र निर्मला लिम्बूले मातृभाषा (यक्थुम र लिम्बू)मा शपथ लिने प्रदेशसभा सचिवालयका सचिव गोपालप्रसाद पराजुलीले जानकारी दिए। इन्द्र पाँचथर ख, खिनु इलाम १ क, कमल पाँचथर क, खगेनसिंह ताप्लेजुङ खबाट निर्वाचित सांसद हुन्। निर्मला जसपाकी समानुपातिक सांसद हुन्। शपथग्रहणमा उपस्थित हुने सांसदका लागि सकेसम्म राष्ट्रिय पोसाक वा आफ्नो संस्कृति झल्कने पोसाक अनिवार्य गरिएको छ। प्रदेशसभामा प्रत्येक सांसदलाई एक थान लोगो, एक थान ब्याग र केही पुस्तक उपलब्ध गराउने तयारी संसद सचिवालयको छ। उनका अनुसार प्रदेशसभामा ५६ जना प्रत्यक्ष र ३७ जना समानुपातिक प्रणालीमार्फत निर्वाचित भएका छन्। गत मंसिर ४ गतेको निर्वाचनमार्फत प्रदेश १ मा नेकपा (एमाले)ले ४०, नेपाली कांग्रेसले २९, नेकपा (माओवादी केन्द्र)ले १३, राष्ट्रिय प्रजातन्त्र पार्टी (राप्रपा)ले ६, नेकपा (एकीकृत समाजवादी)ले ४ र जनता समाजवादी पार्टी (जसपा)ले १ सिट प्राप्त गरेका छन्। सांसदको शपथपछि नयाँ सरकार गठनमा जुट्ने दलहरुको तयारी छ। पछिल्लो राजनीतिक समीकरण अनुसार प्रदेश १ मा नयाँ गठबन्धनको बहुमत पुग्छ। ९३ सदस्यीय प्रदेशसभामा बहुमत पुर्याउन ४७ सांसद आवश्यक पर्छ। प्रदेशको सबैभन्दा ठूलो दल एमालेले आफ्नै नेतृत्वमा सरकार गठनको कसरत गरिरहेको छ। एमालेले आइतबार नै संसदीय दलको नेतामा पार्टी स्थायी कमिटी सदस्य हिक्मतकुमार कार्कीलाई चयन गरिसकेको छ। अन्य दलले नेता चयन गर्न बाँकी छ।"
कप्तान शहिदीको अलराउन्ड प्रदर्शनमा फार वेस्टको पहिलो जीत,"काठमाडौं : हस्मतुल्लाह शहिदीको अलराउन्ड प्रदर्शनप्रेरित फार वेस्टर्न युनाइटेडले नेपाल टी २० मा पहिलो जित निकालेको छ। पहिलो खेलमा लुम्बिनी अल स्टार्ससँग ६७ रनले पराजित भएको फार वेस्टले सोमबार काठमाडौं नाइट्सलाई चार विकेटले पराजित गर्यो। उमार अलीको तीन विकेटप्रेरित फार वेस्टले काठमाडौं नाइट्सलाई ९८ रनमा सीमित पारेको थियो। त्रिवि क्रिकेट मैदानमा टस हारेर ब्याटिङको निम्तो पाएको काठमाडौंले निर्धारित २० ओभरमा ९ विकेट गुमाएर १०० को आँकडा पार गर्न सकेको थिएन। जवाफी ब्याटिङमा उत्रिएको फार वेस्टले १९१ ओभरमा ६ विकेट गुमाएर लक्ष्य पूरा गर्यो। फार वेस्टका लागि कप्तान शहिदीले ४९ बलमा तीन चौका र दुई छक्कासहित ५० रनको अविजित अर्धशतकीय इनिङ खेले। उनीबाहेक ओपनर देव खनालले १७ रन जोडेका थिए। त्यसबाहेक अन्य ब्याटरको प्रदर्शन उल्लेख्य रहेन। काठमाडौंका लागि अनिल खरेलले दुई तथा अज्मतुल्लाह ओमारजाई, रायन बर्ल, बासिर अहमद र अविनाश बोहराले एकएक विकेट लिए। पहिलो इनिङमा काठमाडौका लागि एलेक्स ब्लेकले ३७ बलमा पाँचा चौका र एक छक्कासहित ४५ रनको अविजित इनिङ खेलेका थिए। अन्य ब्याटरले उल्लेख्य प्रदर्शन गर्न सकेनन्। काठमाडौंका सात ब्याटरले दोहोरो अंकमा रन बनाउन सकेनन्। फार वेस्टका लागि अलीले चार ओभरमा १५ रन खर्चेर सर्वाधिक तीन विकेट लिए। यस्तै, कप्तान शाहिदीले समान चार ओभरमा १५ रन खर्चेर दुई विकेट लिएका थिए। त्यसबाहेक भुवन कार्कीले दुई तथा शेर मल्लको नाममा एकएक विकेट रह्यो। पहिलो खेलमा काठमाडौंले पोखरा एभेन्जर्सलाई २६ रनले पराजित गरेको थियो। फार वेस्ट भने पहिलो खेलमा लुम्बिनी अल स्टार्ससँग ६७ रनले पराजित भएको थियो। आज हुने दोस्रो खेलमा जनकपुर रोयल्स र विराटनगर सुपर किङ्गस भिड्दै छन्।"
"तेस्रो पार्टी, तेस्रोपल्ट प्रधानमन्त्री","काठमाडौं : नेपाल गणतान्त्रिक मुलुक बनेपछि पहिलो प्रधानमन्त्री बनेका थिए, माओवादी अध्यक्ष पुष्पकमल दाहाल प्रचण्ड। तर, प्रधानसेनापति प्रकरणमा छोटो अवधिमै राजीनामा दिनुपर्यो। त्यसको ८ वर्षपछि उनी २०७३ मा दोस्रो पटक सरकारको नेतृत्वमा पुगे। त्यसपछि यसपटक चुनावबाट आफ्नो पार्टी तेस्रो स्थानमा खुम्चिए पनि तेस्रो पटक प्रधानमन्त्री बनेका छन्। चुनावबाट कुनै पनि दलले स्पष्ट बहुमत नल्याएपछि राष्ट्रपति विद्यादेवी भण्डारीले मिलेर बहुमत पुर्याउन आइतबारसम्मको समय दिएकी थिइन्। आइतबार अन्तिम अवधिमा एमालेसहित १ सय ६९ सांसदको समर्थन जुटेसँगै राष्ट्रपति भण्डारीले संविधानको धारा ७६ (२) बमोजिम दाहाललाई प्रधानमन्त्री नियुक्त गरेकी हुन्। ०५२ सालदेखि सशस्त्र द्वन्द्वमा होमिएका दाहाल २०६२६३ को दोस्रो जनआन्दोलनपछि असार २ गते बालुवाटारमा पत्रकार सम्मेलन गरी सार्वजनिक भएका थिए। पार्टीलाई सशस्त्र द्वन्द्वमा होम्नेदेखि विस्तृत शान्ति सम्झौता हुँदै शान्तिपूर्ण राजनीतिमा डोर्याउने यात्राको नेतृत्व उनले नै गरे। माओवादीले २०६४ को संविधानसभा निर्वाचनमा भाग लियो। दाहाल दुई ठाउँबाट निर्वाचित भए। माओवादी सबैभन्दा ठूलो पार्टी बन्यो। ०६५ मा गणतन्त्र नेपालका पहिलो प्रधानमन्त्री बने। तर, कांग्रेस र एमालेसँगको सहकार्य तोड्दै अघि बढ्न खोजेपछि उक्त सरकार दुर्घटनामा पर्यो। दाहालले प्रधानसेनापति प्रकरणमा प्रधानमन्त्री पदबाट राजीनामा दिनुपर्यो। त्यसपछि उनी सरकारको नेतृत्व गर्नेभन्दा अरूलाई प्रधानमन्त्री बनाउने भूमिकामा देखापरे। दोस्रो संविधानसभा चुनावबाट माओवादी निकै खुम्चियो। दाहालले काठमाडौंमा चुनाव नै हारे, सिरहाबाट जिते। पार्टीमा संविधानसभाबाट संविधान बनाएर आफ्ना एजेन्डा लागू गर्न सकिने धारको नेतृत्व दाहालले नै गरे। पार्टीका वरिष्ठ नेता डा बाबुराम भट्टराईले पार्टी छोडे। डा भट्टराईले नयाँ शक्ति पार्टीको घोषणा गरेका थिए। उनलाई सहकर्मीले छाड्ने र जोडिने क्रम भने चलिरह्यो। ०६५ मा नारायणकाजी श्रेष्ठ नेतृत्वको एकता केन्द्रसँग माओवादीको एकता भयो। पार्टीको नामको अघि एकीकृत शब्द थपियो। ०६९ मा दाहाललाई छाडेका रामबहादुर थापालगायत ०७३ मा एकतामा आए। पार्टीको नाम माओवादी केन्द्र रह्यो। दाहाल २०७३ साउन १९ गते भने दोस्रो पटक प्रधानमन्त्री नियुक्त भए। २०७४ को निर्वाचनमा एमालेसँग गठबन्धन गरे। उनी चितवनबाट निर्वाचित भए। एमाले र माओवादीबीच ३ जेठ २०७५ मा एकता भयो। त्यसपछि उनी नेकपा अध्यक्ष बने। अर्का अध्यक्ष केपी शर्मा ओली थिए। दुई ठूला कम्युनिष्ट पार्टीबीचको एकता सहज रूपमा अघि बढ्न सकेन। दाहालसहित माधवकुमार नेपाल, झलनाथ खनाललगायत नेता र ओलीबीच शक्तिसंघर्ष चलिरह्यो। कहिले कुन पक्षले त कहिले कुन पक्षले एकअर्कामाथि कारबाहीको शृंखला चलाए। पार्टीमा विवादबीच सर्वोच्च अदालतले २०७७ फागुन २३ गते एकता भंग गरिदियो। दाहालले पूर्ववत् माओवादी केन्द्रको नेतृत्व सम्हाले। राष्ट्रिय सम्मेलन भनेर बोलाइएकोमा एक दिनअघि मात्र राष्ट्रिय महाधिवेशनमा रूपान्तरण गराए। उनी नै अध्यक्ष चयन भए। २०४५ सालमा नेकपा मशालको महामन्त्री बनेयता एकल नेतृत्वमा छन्। त्यही बेलादेखि माओवादलाई पार्टीको प्रमुख सिद्धान्त मान्ने निर्णय भएको थियो। ०५२ सालमा सशस्त्र द्वन्द्वमा होमिएपछि नेतृत्व झन् केन्द्रीकृत गर्दै पार्टीले प्रचण्डपथको अभ्यास गरेको थियो। जसले झन्डै १३ वर्ष भूमिगत जीवन बिताए। त्यसपछि प्रचण्ड दाहाल २०११ मंसिर २६ गते कास्कीको साबिक ढिकुरपोखरी गाविस२ लेवाडेमा जन्मिएका हुन्। ढिकुर पोखरीबाट २०१९ सालमा परिवारसँगै चितवनको शिवनगरमा बसाइँ सरे। मुक्तिराम र भवानीका जेठो छोरा दाहालले प्रारम्भिक शिक्षा ढिकुर पोखरीमै लिएका थिए। न्वारानको नाम छविलाल भएकाले उनलाई परिवारमा छवि भनिन्थ्यो। घरको प्यारो नाम बाबु थियो। कक्षा १० मा पढ्दा छविलाल नाम परिवर्तन गरी पुष्पकमल राखे। भूमिगतकालमा उनले नाम परिवर्तन गरी प्रचण्ड राखेका थिए। १० वर्षे सशस्त्र द्वन्द्वदेखि यही उपनामले बढी परिचित छन्। विसं २०३८ देखि २०६३ सम्म कल्याण, विश्वास, निर्माण र प्रचण्ड नाम थियो। कुनै बेला उनी पार्टीभित्र अल्पमतमा पनि परेका थिए। २०६९ सालमा हेटौंडामा भएको सातौं राष्ट्रिय महाधिवेशनअघि उनीविरुद्ध धोबीघाट गठबन्धन बनेको थियो। त्यो महाधिवेशनबाट दाहाललाई नेतृत्वबाट विस्थापित गर्ने आंकलनसमेत गरिएको थियो। तर, त्यसअघि नै गठबन्धनमा पहिरो गयो। महाधिवेशन नहुँदै नेता मोहन वैद्य, सीपी गजुरेल, नेत्रविक्रम चन्दलगायत नेताले पार्टी फुटाए। डा बाबुराम भट्टराईले महाधिवेशनमा उम्मेदवार हुने साहस गरेनन्। महाधिवेशनले दाहाल अध्यक्षमा निर्विरोध भएको घोषणा गर्यो। यसपटक त नेतृत्वमा चुनौती दिने नेता नै पार्टीमा कोही देखिएनन्। चुनौती दिने नेताहरू सबै बाहिरिएपछि दाहाल निर्विकल्प नेताका रूपमा प्रस्तुत भए। उनले चाहेजसरी नै महाधिवेशन अघि बढ्यो। एक दिनअघि मात्र राष्ट्रिय सम्मेलनलाई महाधिवेशनमा रूपान्तरण गरियो। केन्द्रीय सदस्यको नाम घोषणा गरे। दाहाल नै अध्यक्ष बने। अरू पदाधिकारी पनि उनकै चाहनाअनुसार मात्र छनोट हुने संकेत आएको छ। तब कम्युनिस्ट घरनजिक धनबहादुर विक कम्युनिस्ट कार्यकर्ता थिए। विकमार्फत नै उनले कम्युनिस्ट बन्ने प्रेरणा पाए। विकले नै रूपलाल विश्वकर्मासँग चिनजान गराए। त्यसपछि उनको सम्पर्क पुष्पलाल श्रेष्ठसँग भयो। चौथो महाधिवेशनपछि भक्तबहादुर श्रेष्ठसँग घनिष्ठ सम्बन्ध कायम भयो। उनको राजनीतिक जीवनको आरम्भ तत्कालीन पुष्पलाल समूहमा २०२८ सालमा प्रवेश गरेपछि मानिन्छ। भक्तबहादुर पार्टीका महामन्त्री हुने बेला दाहाल क्षेत्रीय ब्युरो सदस्य पदमा कार्यरत थिए। ०३९ सालतिर निर्मल लामा र मोहनविक्रम सिंहबीच विवाद आएपछि उनी मोहनविक्रमतिर लागे। राजनीतिमा आउनुअघि शिक्षण उनले २०२६ सालमा चितवनको नारायणी विद्यामन्दिर मावि शिवनगरबाट एसएलसी गरे। २०२७ देखि २०२९ सम्म पाटन बहुमुखी क्याम्पसबाट आईएस्सी पूरा गरे। २०३१२०३३ सालमा रामपुर कृषि क्याम्पसबाट कृषिमा बीएस्सी गरेर एमपीएसम्मको अध्ययन गरे। राजनीतिमा आउनुअघि उनले शिक्षण पेसा अँगालेका थिए। २०२९ मा चितवनको नारायणी विद्यामन्दिर मावि शिवनगर, डण्डा मावि नवलपरासीमा पढाए। यस्तै, २०३३०३५ मा भीमोदय मावि आरुघाट गोरखामा शिक्षण गरे। २०३२ सालमा यूएसएडमा पनि काम गरे। २०२६ वैशाखमा सीता पौडेलसँग उनको विवाह भएको हो। २०२८ सालमा पार्टी सदस्यता उनले २०२८ सालमा नेकपाको पुष्पलाल समूहबाट पार्टी सदस्यता लिएका थिए। रामबहादुर थापा, मित्र दवाडी, खेम भण्डारी र पुष्प भुर्तेलसँग मिलेर २०३१ सालमा माक्र्सवादी अध्ययन समूह गठन गरे। उनी २०३४ सालमा चौथो महाधिवेशनमा प्रवेश गरी २०३५ मा पूर्णकालीन कार्यकर्ता र २०३६ मा चितवन जिल्ला समिति सदस्य बने। २०३८ मा क्षेत्रीय ब्युरो सदस्य एवं अखिल नेपाल युवक संघका महासचिव भई २०४० मा अध्यक्ष निर्वाचित भए। २०४१ मा नेकपा (मशाल)को पाँचौं महाधिवेशनबाट केन्द्रीय सदस्य निर्वाचित भए। २०४२ मा पोलिटब्युरो सदस्य बने। २०४५ मा महामन्त्री बनेपछि उनी पार्टी नेतृत्वमा पुगेका थिए। २०४८ मा पार्टीको नाम फेरेर नेकपा (एकताकेन्द्र)का महामन्त्री भए। २०५१ मा तत्कालीन नेकपा एकता केन्द्रको प्रथम राष्ट्रिय सम्मेलनपछिको तेस्रो विस्तारित बैठकले पार्टीको नाम फेरेर नेकपा (माओवादी) राख्यो। दाहाल नै महामन्त्री रहे। उनले २०५२ सालमा सुरु भएको सशस्त्र जनयुद्धको नेतृत्व गरे। २०५७ सालमा दोस्रो राष्ट्रिय सम्मेलनबाट नेकपा माओवादीका अध्यक्ष भए। २०५८ मा पार्टीले गठन गरेको जनमुक्ति सेनाको सर्वोच्च कमान्डर भए। दाहालले थुप्रै पुस्तक लेखेका छन्। नेपाली क्रान्तिका समस्या (भाग १, २ र ३), सांस्कृतिक, कला र सौन्दर्य चिन्तन, प्रचण्डका छानिएका रचनाहरू (खण्ड १ र २) तथा प्रचण्डका छानिएका सैन्य रचनाहरूलगायत पुस्तक प्रकाशित छन्।"
देउवाले सहमति तोडेपछि बालकोट जान बाध्य भयौं : कृष्णबहादुर महरा,"काठमाडौं : माओवादी केन्द्रका प्रवक्ता कृ्ष्णबहादुर महराले पूर्वसहमतिअनुसार सत्ता गठबन्धनमा प्रधानमन्त्रीमा सहमति नजुटेपछि बालकोटा जान बाध्य भएको बताएका छन्। सोमबार बिहान पेरिसडाँडामा बसेको माओवादी केन्द्रको पदाधिकारी बैठकपछि सञ्चारकर्मीसँग बोल्दै महराले प्रधानमन्त्रीका लागि अर्को समीकरण सोच्नु परेको हो। उनले भने,' आइतबार १२ बजेसम्म पूर्वसहमतिअनुसार प्रधानमन्त्रीमा कुरा मिलेन। त्यसपछि बाध्य भएर बालकोट पुग्यौं। त्यहाँ ओलीजीले पार्टी अध्यक्ष पुष्पकमल दाहाल 'प्रचण्ड' जीलाई प्रधानमन्त्रीमा समर्थन गर्नुभयो।' उनले कांग्रेस सभापति शेरबहादुर देउवाको हठका कारण गठबन्धन छोडेको बताए। नेता महराले प्रचण्ड प्रधानमन्त्री बनेपछि कांग्रेस नेताहरुले बधाई दिएको बताए। 'रामचन्द्र पौडेलजीले फोन गरेर देउवाजीका हठका कारण गठबन्धन तोडिएको बताउनुभयो। शेरबहादुर देउवाजीले पनि फोनबाट बधाई दिनुभएको छ,प्रचण्डलाई प्रधानमन्त्रीमा कांग्रेसले स्वीकार गरेको छ, 'उनले भने। माओवादी केन्द्रका तर्फबाट बरिष्ठ उपाध्यक्ष नारायणीकाजी श्रेष्ठलाई उपप्रधानमन्त्रीका लागि सरकारमा पठाउने निर्णय भएको छ। सत्ता गठबन्धनमा प्रधानमन्त्रीमा सहमति नजुटेपछि एमालेलगायत सात दलको समर्थनमा माओवादी केन्द्रका अध्यक्ष प्रचण्ड प्रधानमन्त्री बनेका छन्। प्रचण्डलाई आइतबार साँझ राष्ट्रपति विद्यादेवी भण्डारीले संविधानको धारा ७६ (२) बमोजिम प्रधानमन्त्रीमा नियुक्त गरेकी हुन्। प्रचण्डले सोमबार ४ बजे शपथ लिदैछन्।"
सरकारमा जाने मन्त्रीबारे टुंगो लगाउन माओवादी केन्द्रको पदाधिकारी बैठक जारी,"काठमाडौं : नेकपा माओवादी केन्द्रको पदाधिकारी बैठक पेरिसडाँडामा सुरु भएको छ। सरकारमा पार्टीका तर्फबाट पठाउने मन्त्रीहरुको विषयमा छलफल गर्न पदाधिकारी बैठक बसेको हो। बैठकमा माओवादीले पाउने मन्त्रालय र मन्त्रीहरुबारे छलफल हुने एक नेताले जानकारी दिए। एमाले अध्यक्ष केपी शर्मा ओलीसहितको समर्थनमा प्रचण्डतेस्रो पटक प्रधानमन्त्रीमा नियुक्त भएका छन्। प्रचण्डलाई आइतबार साँझ राष्ट्रपति विद्यादेवी भण्डारीले संविधानको धारा ७६ (२) बमोजिम प्रधानमन्त्रीमा नियुक्त गरेकी हुन्। उनको सोमबार ४ बजे शपथग्रहण तय गरिएको छ। आज अपराह्न चार बजे केही मन्त्रीले पद तथा गोपनीयताको शपथ ग्रहण गर्दैछन् । २ सय ७५ रहेको प्रतिनिधिसभामा बहुमतका लागि १ सय ३८ चाहिन्छ। प्रधानमन्त्री पाएको माओवादी केन्द्रको ३२ सिट छ। प्रधानमन्त्री बनेका प्रचण्डलाई एमालेको ७८, राष्ट्रिय स्वतन्त्र पार्टीको २०, राष्ट्रिय प्रजातन्त्र पार्टीको १४, जनता समाजवादी पार्टीको १२, जनमत पार्टीको ६, नागरिक उन्मुक्ति पार्टीको ४ र तीन जना स्वतन्त्र सांसदको समर्थन छ। संविधानको धारा ७६ को उपधारा (२) बमोजिम नियुक्त प्रधानमन्त्रीले त्यसरी नियुक्त भएको मितिले ३० दिनभित्र प्रतिनिधिसभाबाट विश्वासको मत प्राप्त गर्नु पर्नेछ। प्रधानमन्त्री बनेर प्रचण्ड हारे कि जिते? प्रधानमन्त्री प्रचण्डलाई शुभकामना अनि प्रचण्ड प्रधानमन्त्री अनि, फेरियो गठबन्धन तेस्रो पार्टी, तेस्रोपल्ट प्रधानमन्त्री"
सातै प्रदेशमा नयाँ गठबन्धनको बहुमत,"काठमाडौं : केन्द्रमा गठबन्धन टुटेर एमाले नेतृत्वमा नयाँ सत्तागठबन्धन बनेसँगै अब सातै प्रदेशमा एमाले, माओवादी, राप्रपा, जसपा, नागरिक उन्मुक्ति, जनमत मिल्दा सहज बहुमत देखिएको छ। प्रदेश १ : प्रदेश १ मा ९३ प्रदेशसभा सदस्य छन्। सरकार बनाउन ४७ सांसदको समर्थन आवश्यक हुन्छ। प्रदेशसभामा नेकपा एमालेले प्रत्यक्षतर्फ २५ र समानुपातिकतर्फ १५ गरी जम्मा ४० सिट प्राप्त गरेको छ। एमालेसँगै तालमेल गरेको राप्रपाले प्रत्यक्षतर्फ २ र समानुपातिकतर्फ ४ गरी जम्मा ६ सिट प्राप्त गरेको छ। एमाले र राप्रपा मिल्दा जम्मा ४६ सांसद मात्र हुन्छन्। ४७ सांसदको समर्थन आवश्यक पर्ने यो प्रदेशमा एमाले, माओवादी, राप्रपा र जसपा मिल्दा ६० पुग्छ। यी चार दलले प्रदेश १ मा सहज सरकार बनाउने देखिन्छ। मधेस प्रदेश : १ सय ७ सदस्यीय मधेस प्रदेशसभामा सरकार गठनका लागि ५४ सांसद आवश्यक पर्छन्। प्रदेशसभामा २३ सांसदसहित एमाले प्रदेशसभाको सबैभन्दा ठूलो दल बनेको छ भने २२ सांसद रहेको कांग्रेस दोस्रो स्थानमा छ। जसपा १६, जनमत पार्टी १३ लोसपाका ९, माओवादी केन्द्रसँग ८ एकीकृत समाजवादीसँग ७ सांसद छन्। मधेस प्रदेशसभामा ६ जना स्वतन्त्र सांसद छन् भने राप्रपाका २, संघीय समाजवादी पार्टी तथा नागरिक उन्मुक्ति पार्टीले एकएक सांसद पाएका छन्। बागमती प्रदेश : बागमती प्रदेशमा नयाँ गठबन्धनको बहुमत हुन्छ। १ सय १० सदस्यीय प्रदेशसभामा सरकार गठनका लागि ५६ सिट आवश्यक पर्छ। यहाँ कांग्रेससँग ३७, एमालेसँग २७, माओवादी केन्द्रसँग २१, राप्रपा १३ र एकीकृत समाजवादीसँग ७, नेमकिपासँग ३ र हाम्रो नेपाली पार्टी २ सिट छ। नयाँ गठबन्धनको एमालेसँग २७, माओवादी केन्द्र २१, राप्रपासँग १३ गरी ६१ हुन्छ। गण्डकी प्रदेश : गण्डकी प्रदेशमा पहिलो दलका रूपमा कांग्रेसका २७ सांसद छन् भने एमालेसँग २२, माओवादी केन्द्रसँग ८ सांसद छन्। राप्रपाका २ र एकीकृत समाजवादीका १ सांसद छन्। ६० सदस्यीय गण्डकी प्रदेशसभामा सरकार गठनका लागि ३१ सांसदको आवश्यकता हुन्छ। लुम्बिनी प्रदेश : लुम्बिनी प्रदेशमा ८७ सदस्यीय प्रदेशसभामा बहुमतका लागि ४४ सांसदको समर्थन आवश्यकता पर्छ। लुम्बनी प्रदेशमा एमाले ठूला दल छ। यहाँ एमाले २९, कांग्रेस २७, माओवादी ९, राप्रपा ४, जसपा ३, लोसपा ३, नागरिक ४, जनमत ३, स्वतन्त्र ३, नेकपा एकीकृत समाजवादी १, जनमोर्चा १ रहेको छ। नयाँ समीकरणअनुसार एमाले २९, माओवादी ९, राप्रपा ४, जसपा ३, नाउपा ४, जनमत ३ गरी ५२ पुग्छ। यो नयाँ सरकारका लागि सहज बहुमत हो। कर्णाली प्रदेश : कर्णाली प्रदेश ४० सदस्यीय छ। नयाँ गठबन्धनसँग सुविधाजनक बहुमत हुन्छ। यहाँ कांग्रेस १४, माओवादी केन्द्र १३, एमाले १०, समाजवादी र राप्रपाले एकएक सिट जितेका छन्। यहाँ एमाले र माओवादी केन्द्र मिल्दा नै बहुमत पुग्छ। सुदूरपश्चिम प्रदेश : ५३ सदस्यीय सुदूरपश्चिम प्रदेशमा नयाँ समीकरणले नयाँ सरकार सहज बन्ने देखिन्छ। सरकार गठनका लागि २७ सांसद चाहिनेमा कांग्रेसका १९, माओवादीका ११, एमाले १०, नागरिक उन्मुक्ति पार्टी ७, एकीकृत समाजवादीका ४, राप्रपा १ र स्वतन्त्रबाट १ सांसद छन्। यहाँ नयाँ समीकरणअनुसार माओवादी केन्द्र ११, एमाले १०, नाउपा ७, राप्रपा १ गरी २९ हुन्छ। नयाँ सरकार बन्ने देखिन्छ।"
प्रचण्डलाई देउवाको बधाई,"काठमाडौं : नेपाली कांग्रेसका सभापति शेरबहादुर देउवाले प्रधानमन्त्री पुष्पकमल दाहाल 'प्रचण्ड'लाई बधाई दिएका छन्। देउवाले प्रचण्ड प्रधानमन्त्रीमा नियुक्त भएपछि टेलिफोनमार्फत बधाई दिएका हुन्। माओवादी केन्द्रका प्रवक्ता कृष्णबहादुर महराले प्रचण्डलाई देउवाले बधाई दिएको जानकारी दिएका हुन् । बालुवाटारमा देउवासमक्ष आफूलाई प्रधानमन्त्री बनाउन प्रचण्डले गरेको प्रस्ताव अस्वीकार गरेपछि उनी बालकोट पुगेका थिए। लगत्तै एमाले अध्यक्ष केपी शर्मा ओलीसहितको समर्थनमा प्रचण्डतेस्रो पटक प्रधानमन्त्रीमा नियुक्त भएका छन्। प्रचण्डलाई आइतबार साँझ राष्ट्रपति विद्यादेवी भण्डारीले संविधानको धारा ७६ (२) बमोजिम प्रधानमन्त्रीमा नियुक्त गरेकी हुन्। उनको सोमबार ४ बजे शपथग्रहण तय गरिएको छ। आज अपराह्न चार बजे केही मन्त्रीले पद तथा गोपनीयताको शपथ ग्रहण गर्दैछन् । २ सय ७५ रहेको प्रतिनिधिसभामा बहुमतका लागि १ सय ३८ चाहिन्छ। प्रधानमन्त्री पाएको माओवादी केन्द्रको ३२ सिट छ। प्रधानमन्त्री बनेका प्रचण्डलाई एमालेको ७८, राष्ट्रिय स्वतन्त्र पार्टीको २०, राष्ट्रिय प्रजातन्त्र पार्टीको १४, जनता समाजवादी पार्टीको १२, जनमत पार्टीको ६, नागरिक उन्मुक्ति पार्टीको ४ र तीन जना स्वतन्त्र सांसदको समर्थन छ। संविधानको धारा ७६ को उपधारा (२) बमोजिम नियुक्त प्रधानमन्त्रीले त्यसरी नियुक्त भएको मितिले ३० दिनभित्र प्रतिनिधिसभाबाट विश्वासको मत प्राप्त गर्नु पर्नेछ।"
प्रधानमन्त्री प्रचण्डसहित माओवादीका मन्त्रीले दौरा सुरुवाल लगाएर शपथ खाने,"काठमाडौं : नेकपा माओवादी केन्द्रबाट सरकारमा जाने मन्त्रीहरुले दौरा सुरुवाल लगाएर शपथ खाने भएका छन्। एमाले अध्यक्ष केपी शर्मा ओलीसहितको समर्थनमा प्रचण्डतेस्रो पटक प्रधानमन्त्रीमा नियुक्त भएका हुन्। प्रचण्डलाई आइतबार साँझ राष्ट्रपति विद्यादेवी भण्डारीले संविधानको धारा ७६ (२) बमोजिम प्रधानमन्त्रीमा नियुक्त गरेकी हुन्। उनको सोमबार ४ बजे शपथग्रहण तय गरिएको छ। आज अपराह्न चार बजे केही मन्त्रीले पनि पद तथा गोपनीयताको शपथ ग्रहण गर्दैछन् । सोही समारोहमा प्रधानमन्त्री प्रचण्डसहित माओवादीबाट सिफारिस हुने मन्त्रीले राष्ट्रिय पोसाक दौरा सुरुवाल लगाएर शपथ खान लागेको माओवादीका एक उच्च नेताले अन्नपूर्णलाई जानकारी दिए। सरकारमा पार्टीका तर्फबाट पठाउने मन्त्रीहरुको विषयमा प्रारम्भिक छलफल जारी रहेको छ। पेरिसडाँडामा बिहानबाट जारी पदाधिकारी बैठकमा सरकारमा पार्टीका तर्फबाट पठाउने मन्त्री र विकसित घटनाक्रमबारे छलफल भइरहेको हो। माओवादीबाट वरिष्ठ उपाध्यक्ष नारायणकाजी श्रेष्ठ, उपमहासचिव बर्षमान पुन, महिन्द्र राय यादव र रेखा शर्मालाई मन्त्री बनाउनेबारे चर्चा रहेको छ। पहिलो चरणमा माओवादी केन्द्रका अध्यक्ष तथा नवनियुक्त प्रधानमन्त्री प्रचण्डलाई प्रधानमन्त्री बनाउन भूमिका खेल्ने श्रेष्ठ र पुनलाई मन्त्री बनाउने सम्भावना उच्च रहेको माओवादीका एक नेताले जानकारी दिए। एमालेसँग सहकार्यमा सुरुदेखि नै नारायणकाजी श्रेष्ठ, देव गुरुङ र वर्षमान पुन खटिएका थिए।"
प्रदेश १ र गण्डकीमा एमाले संसदीय दलको नेता चयन,"विराटनगरपोखरा : प्रदेश १ र गण्डकी प्रदेशमा एमालेले संसदीय दलका नेता चयन गरेको छ। पार्टीका स्थायी कमिटी सदस्य हिक्मतकुमार कार्कीलाई प्रदेश १ मा मुख्यमन्त्री बन्न बाटो खुलेको छ। झापा ५ कबाट दोस्रो पटक निर्वाचित कार्की प्रदेशका पूर्वआन्तरिक मामिला तथा कानुनमन्त्री हुन्। प्रदेशमा एमालेको नेतृत्वमा सरकार निर्माण भए कार्की मुख्यमन्त्री बन्नेछन्। तर, निर्वाचनबाट कुनै पनि दलको स्पष्ट बहुमत नआएका कारण प्रदेश सरकार कसको नेतृत्वमा बन्छ भन्ने यकिन छैन। एमालेको आइतबार बसेको संसदीय दलको पहिलो बैठकले कार्कीलाई सर्वसम्मत रुपमा नेता चयन गरेको हो। उनका प्रस्तावकमा तिलकुमार मेन्याङ्बो र सथर्मकमा रेवतीरमण भण्डारी थिए। बैठक ज्येष्ठ सदस्य एवं सुनसरी ३ कबाट निर्वाचित रोहितबहादुर कार्कीको अध्यक्षतामा बसेको थियो। बैठकले पार्टीको विधान २०७७ लाई अनुमोदन गरेको छ। त्यस्तै बैठकमा विभिन्न दलसँग सरकार गठनलगायतका विषयमा छलफल गर्न र सहमति जुटाउन ५ सदस्यीय कार्यदल गठन गर्ने निर्णय भएको छ। दलका नेताकै संयोजकत्वमा गठित कार्यदलमा मेन्याङ्बोसहित प्रदेश सांसदहरू रेवतीरमण भण्डारी, सृजना राई र लीलाबल्लभ अधिकारी सदस्य छन्। दलको नेता बनेका कार्कीले संसद्मा पार्टीको प्रस्तुतिलाई प्रभावकारी बनाइने उल्लेख गर्दै संसद्भित्र प्रवेश गर्ने र सरकार बनाउने प्रक्रियामा अब एमालेले भाग लिने बताए। प्रदेशसभा सचिवालयले नवनिर्वाचित प्रदेशसभा सदस्यको शपथग्रहण कार्यक्रम सोमबार दिउँसो १ बजेलाई राखेको छ। प्रदेशसभाका ज्येष्ठ सदस्य गयानन्द मण्डलले प्रदेश प्रमुख पर्शुराम खापुङसँग बिहान ११ बजे शपथग्रहण गर्ने छन्। त्यसपछि उनले प्रदेशसभा हलमा अन्य प्रदेशसभा सदस्यलाई शपथ खुवाउने छन्। शपथको सबै तयारी पूरा भएको संसद सचिवालयका सचिव गोपालप्रसाद पराजुलीले बताए। प्रदेशसभामा सहभागी अन्य ५ दलले भने नेता चयन गरेका छैनन्। कांग्रेसले शपथग्रहणलगत्तै सोमबार नै संसदीय दलको बैठक बोलाएको छ। यस्तै, गण्डकी प्रदेशको मुख्यमन्त्रीमा एमालेका नेता खगराज अधिकारीले दाबी गर्ने भएका छन्। एमाले संसदीय दलको आइतबार पोखरामा बसेको बैठकले अधिकारीलाई सर्वसम्मत संसदीय दलका नेता चुनेसँगै अधिकारीलाई मुख्यमन्त्री बन्ने बाटो खुलेको हो। एमाले सांसद लिलाबहादुर थापाको प्रस्ताव एवं रोशन गाहा मगरको समर्थनमा अधिकारी सर्वसम्मत दलका नेता चुनिएका हुन्। एमाले गण्डकीले संसदीय दलको नेता चुने पनि उपनेता, प्रमुख सचेतक र सचेतक चुन्न बाँकी छ। आगामी बैठकले पदाधिकारी चुन्ने सांसद थापाले बताए। कांग्रेस नेतृत्वको गठबन्धन छाडेर माओवादी केन्द्र एमालेसँग गठबन्धन गर्न गएसँगै गण्डकीमा पनि त्यसको तरंग देखिएको छ। केन्द्रमा एमाले नेतृत्वको गठबन्धन बनेसँगै गण्डकी सरकार गठन गर्न उक्त गठबन्धनको बहुमत पुग्ने देखिन्छ। गण्डकीमा कांग्रेसको २७, एमालेको २२, माओवादी केन्द्रको ८, राप्रपाको २ र नेकपा एकीकृत समाजवादीका १ जना सांसद छन्। ६० सदस्य रहेको गण्डकी प्रदेश सांसदमा बहुमतका लागि ३१ जना चाहिन्छ। संघ सरकार गठनमा बनेको गठबन्धनअनुसार गण्डकीमा पनि बहुमत पुग्ने देखिन्छ। संघमा प्रचण्ड नेतृत्वको सरकार बनेपछि गण्डकीमा एमाले नेतृत्वमा सरकार बन्ने सांसदहरूले दाबी गरेका छन्।"
"एमाले नेतृत्वको नयाँ सत्ता समीकरणको पहिलो बैठक, प्रचण्ड पुगे बानेश्वर","काठमाडौं : एमाले नेतृत्वको नयाँ सत्ता समीकरणको संयुक्त बैठकमा सहभागी हुन प्रधानमन्त्री एवम् माओवादी केन्द्रका अध्यक्ष पुष्पकमल दाहाल प्रचण्डनयाँ बानेश्वर पुगेका छन्। नयाँ बानेश्वरस्थित संसद भवनमा बैठक बोलाइएको बैठकमा नयाँ सत्ता समीकरण बैठक बस्न लागेको हो। बालकोटमा एमालेको आन्तरिक बैठक जारी रहेकाले अध्यक्ष केपी शर्मा ओली केहि समयपछि संसद भवन नयाँ बानेश्वर आउने बताइएको छ। एमाले अध्यक्ष ओलीसहितको समर्थनमा प्रचण्ड तेस्रो पटकप्रधानमन्त्रीमा नियुक्त भएका छन्। बैठकमा प्रचण्ड नेतृत्वको सरकारमा सहभागी हुने मन्त्रीमण्डलबारे छलफल हुन लागेको हो। आइतबारको बालकोट बैठकमा पहिलो चरणमा प्रचण्डलाई प्रधानमन्त्री र राष्ट्रपति र सभामुख एमालेले पाउने, साढे २ वर्षमा माओवादीएमालेले प्रधानमन्त्री आलोपालोमा लिने सहमति बनेको छ। नयाँ गठबन्धनमा पावर शेयरिङको थप विषय टुंग्याउन बाँकी रहेको छ । प्रचण्डलाई आइतबार साँझ राष्ट्रपति विद्यादेवी भण्डारीले संविधानको धारा ७६ (२) बमोजिम प्रधानमन्त्रीमा नियुक्त गरेकी हुन्। प्रधानमन्त्री प्रचण्डले आज अपरान्ह ४ बजे शपथग्रहण गर्दैछन्। आज अपराह्न चार बजे केही मन्त्रीले पद तथा गोपनीयताको शपथ ग्रहण गर्दैछन् । माओवादी केन्द्रले नारायणकाजी श्रेष्ठलाई उपप्रधानमन्त्री बनाउँदैछ। उनको मन्त्रालय भने छलफलपछि टुंगो लाग्नेछ। प्रचण्डको शपथ ग्रहणसँग सानो आकारको मन्त्रीमण्डल गठनका लागि बैठकले मन्त्रालय र मन्त्री हुनेको नाम टुङ्गो लगाउने बताइएको छ। २ सय ७५ रहेको प्रतिनिधिसभामा बहुमतका लागि १ सय ३८ चाहिन्छ। प्रधानमन्त्री पाएको माओवादी केन्द्रको ३२ सिट छ। प्रधानमन्त्री बनेका प्रचण्डलाई एमालेको ७८, राष्ट्रिय स्वतन्त्र पार्टीको २०, राष्ट्रिय प्रजातन्त्र पार्टीको १४, जनता समाजवादी पार्टीको १२, जनमत पार्टीको ६, नागरिक उन्मुक्ति पार्टीको ४ र तीन जना स्वतन्त्र सांसदको समर्थन छ।"
कर्णालीमा ज्येष्ठ सदस्य शाहले लिए शपथ,"सुर्खेत : कर्णाली प्रदेश सभाका ज्येष्ठ सदस्य विनोद कुमार शाहले पद तथा गोपनीयताको शपथ लिएका छन् । सोमबार बिहान ११ बजे प्रदेश प्रमुख तिलक परियारले शाहलाई शपथ खुवाएका हुन् । दैलेखको ठाँटीकाँध गाउँपालिका१ कोसेडीका ६६ वर्षीय शाह प्रतिनिधिसभा निर्वाचन क्षेत्र दैलेख२, प्रदेश सभा निर्वाचन क्षेत्र २ बाट निर्वाचित भएका थिए । निर्वाचन आयोगका अनुसार उनको जन्ममिति विस २०१३ बैशाख ४ गते हो । सोमबार बिहान शपथ लिएका शाहले कर्णाली प्रदेशसभाका नवनिर्वाचित अन्य ३९ जना प्रदेशसभा सदस्यलाई शपथ ग्रहण गराउने भएका छन् । नवनिर्वाचित सांसदहरुको शपथ खुवाउने कार्यक्रम आजै दिउँसो ३ बजेका लागि तय गरिएको छ । ज्येष्ठ सदस्य शाहले प्रदेश सभा सदस्य निर्वाचन ऐन, २०७४ को दफा ७५ बमोजिम सांसदलाई शपथ खुवाउने छन् । प्रदेशसभा सचिवालयका अनुसार अन्य ३९ जना प्रदेशसभा सदस्यको शपथ सोमबार दिउँसो ३ बजे हुनेछ । प्रदेश सभा सचिवालयका प्रमुख सचिव जीवराज बुढाथोकीका अनुसार शपथका लागि सांसदहरुले निर्वाचन आयोगबाट प्राप्त प्रदेश सभा सदस्यको प्रमाणपत्र (सक्कल र सोको प्रतिलिपि), नेपाली नागरिकताको प्रमाणपत्रको प्रतिलिपि एवं हालसालै खिचिएको पासपोर्ट साइजको फोटो दुई प्रतिसहित १ बजे नै प्रदेश सभाको कार्यालयमा उपस्थित हुनुपर्नेछ । साथै शपथ ग्रहण कार्यक्रमका लागि सांसदहरुलाई राष्ट्रिय पोशाक वा आआफ्नो सांस्कृतिक पहिचान झल्कने पोशाकमा उपस्थित हुन् प्रदेश सभा सचिवालयले अनुरोध गरेको छ । कर्णाली प्रदेश सभा ४० सदस्यीय छ ।"
प्रचण्डको नेतृत्वमा कम्युनिस्ट सरकार बनेपछि निजी क्षेत्र आशावादी,"अर्थतन्त्र अहिले चौपट अवस्थामा छ। उद्योगी, व्यवसायी निराश छन्। अर्थतन्त्र चलायमान हुन सकिरहेको छैन। अर्थतन्त्रमा सुधारोन्मुख देखिए पनि सकारात्मक नभएको अवस्थामा नयाँ सरकार गठन हुँदै छ। नेकपा माओवादी केन्द्रका अध्यक्ष पुष्पकमल दाहाल प्रचण्डको नेतृत्वमा कम्युनिस्ट सरकार बन्दैछ। सरकारसँग निजी क्षेत्रको अपेक्षा, आर्थिक समृद्धिका लागि चालिनुपर्ने कदम र समग्रमा अर्थतन्त्रमा कम्युनिस्ट सरकारले अर्थतन्त्रमा कस्तो प्रभाव पार्छ भन्ने विषयमा निजी क्षेत्रका प्रतिनिधिसँग तुलसी सुवेदीले गरेको कुराकानी। आर्थिक स्थायित्व होस् दिनेश श्रेष्ठ उपाध्यक्ष, नेपाल उद्योग वाणिज्य महासंघ निजी क्षेत्र आशावादी छौं। सधैं आशामा बाचेको वर्ग हो। आर्थिक क्षेत्रलाई फोकस गरेर अगाडि बढ्नुपर्छ। यो सरकारले पहिलो प्राथमिकता अर्थतन्त्रलाई दिनुपर्छ। अर्थतन्त्रमा चुनौती छन्। चुनौती निर्मूल गर्न सुझाव दिएका छौं। सुझाव कार्यान्वयन होस् भन्ने हाम्रो अपेक्षा छ। व्यापारी समस्यामा छन्। ब्याजदर, तरलता अभाव समाधान होस्। पुस मसान्तसम्म कर तिर्नुपर्ने व्यवस्थामा सहजीकरण होस्। रेमिट्यान्स बढेको अवस्था छ। त्यसलाई सदुपयोग गर्नुपर्छ। जनताले तिरेको करलाई राजनीतिक क्षेत्रले सम्मान गरेर उत्पादन क्षेत्रमा लगाउनुपर्छ। सरकारी ढुकुटीमा रहेको पैसा अर्थतन्त्रमा चलायमान गराउन सरकारले जोड दिनुपर्छ। आर्थिक स्थायित्व होस् राजेन्द्र मल्ल अध्यक्ष, नेपाल चेम्बर अफ कमर्स सत्ता समीकरणभन्दा पनि स्थायी सरकार चाहियो। जुनसुकै सरकारले नेतृत्व गरे पनि अर्थतन्त्र चलायमान गराउनेतर्फ ध्यान दिनुपर्छ। जनतालाई सेवा दिन सरकार लाग्नुपर्छ। सरकारको नेतृत्व जसले गरे पनि अर्थतन्त्र चलाउन दरिलो आर्थिक नीति ल्याउनुपर्छ। जुनसुकै नेतृत्व आएमा हामीलाई फरक पर्दैन तर, अर्थतन्त्र केन्द्रबिन्दु सरकारको हुनुपर्छ। अब आउने सरकारले आयात प्रतिष्ठान, निर्यात प्रवद्र्धन गर्न विशेष जोड दिनुपर्छ। स्वदेशी कच्चा पदार्थमा आधारित उत्पादनमा जोड दिनुपर्छ। यसका लागि नेपाल चेम्बर अफ कमर्स साझेदार गर्न हामी तयार छौं। निजी क्षेत्रको राय सुझाव सरकारले पक्कै सुनुवाइ गर्नेछ। राष्ट्रको हितमा हृदययम गरी निर्णय गर्नुपर्छ। बोल्ने एउटा, व्यवहारमा अर्को नहोस्। आर्थिक स्थायित्वका लागि काम होस्। पुँजीबजार बढ्छ तुलसीराम ढकाल अध्यक्ष, नेपाल इन्भेस्टर फोरम हाम्रो मुलुकले कम्तीमा पनि दुई वर्षका लागि प्रधानमन्त्री पायो।, यसमा खुसी हुनुपर्छ। कम्युनिस्ट, गैरकम्युनिस्ट भन्ने कुरो गौण हो। एमालेले पनि सरकार चलाइसकेको छ, माओवादीले पनि सरकार चलाइसकेको हो। एमालेको पालामा विष्णु पौडेल अर्थमन्त्री हुँदा इन्डेक्स उच्च थियो। अबको सरकार प्रचण्डको नेतृत्वमा सरकार बनिसकेपछि अबको पुँजी सुधार सुधारतर्फ जान्छ भन्नेमा हामी पूर्णरूपमा विश्वस्त छौं। हिजो विष्णु पौडेल अर्थमन्त्री हुँदा सेयरबजारमा उत्साह थियो। अहिले पनि उहाँ नै अर्थमन्त्री बन्ने सम्भावना देखिँदै छ। आशा गरौं, पुँजीबजारले नयाँ फड्को मार्नेछ। अर्थतन्त्रमा केही न केही डेपलभ भएको थियो। अर्थमन्त्री एउटा, गभर्नर अर्र्कै पार्टीको हुँदा समन्वय भएको थिएन। ट्युनिङ मिलेको थिएन। अब ट्युनिङ मिल्नेबित्तिकै अर्थतन्त्र दु्रतगतिमा अघि बढ्छ। अबको सरकारले अर्थतन्त्रलाई केन्द्रमा राखी काम गर्नुपर्छ। अर्थतन्त्रमै हित नगरी सुखै छैन। निजी क्षेत्रसँग सहकार्य अपरिहार्य कृष्णप्रसाद अधिकारी उपाध्यक्ष, नेपाल उद्योग परिसंघ निर्वाचनपछि फरकरूपमा सरकार गठन हुने अवस्थामा पुगेको छ। समग्ररूपमा हेर्दा अर्थतन्त्रमा सरकारले लिनुपर्ने नीति फरक ढंगले हेर्नुपर्ने अवस्था छ। अहिलेको अवस्थामा सरकारले नयाँ सोचका आधारमा अर्थतन्त्रमा आएको संकुचन, अर्थतन्त्रमा आएको असहजता, निजी क्षेत्रले भोगेको, महसुस गरेको असहज अवस्था चिर्न जुनसुकै सरकार गठन भए पनि त्यो सरकारले सबल र सक्षम नीति निर्माण गर्नुपर्छ। हामी कुन सरकार बन्ने या नबन्ने भन्दा पनि नयाँ बन्ने सरकारले कस्ता नीति लिने भन्ने विषयमा बढी फोकसमा छौं। अर्थतन्त्र सुधारका लागि उद्योग र उत्पादनमा प्रवद्र्धन गर्ने तरिकाले अब आउने सरकारले निर्णय लिनुपर्छ। तर, अहिले मौद्रिक नीतिमा, समग्र अर्थतन्त्रमा आएको असहजता र मागमा आएको संकुचन चिर्न निजी क्षेत्रसँग सहकार्य गनुपर्र्ने आवश्यक छ। उद्योगमैत्री वातावरण बनाइयोस् उमेशप्रसाद सिंह अध्यक्ष, नेपाल घरेलु तथा साना उद्योग नेपालमा उद्योगको अवस्था दयनीय छ। विगतका वर्षमा केपी शर्मा ओलीको सरकारमा आस गरेका थियौं। तर, निराश भयौं। देश आर्थिक मन्दीको भुँमरीमा फस्यो। रुस र युक्रेन युद्धले पनि समस्या थप्यो। कम्युनिस्ट सरकार पुरानो ढर्रामा गयो भने उद्योग कलकारखाना अघि बढ्न सक्दैन। आर्थिक मन्दी कसरी समाधान गर्छ हेर्न बाँकी नै छ। कुल गार्हस्थ्य उत्पादनमा लघु, घरेलु तथा साना उद्योगको १३२ प्रतिशत योगदान छ। तर यो क्षेत्र नै अहिले बढी मारमा छ। उद्योगीले कुनै पनि उद्योग ३० देखि ४० प्रतिशत मात्रै चलाएका छन्। कसरी शतप्रतिशतले चलाउने सरकारले योजना ल्याउनुपर्छ। हामीलाई चलाउन उद्योग चलाउन गाह्रो भएको छ। स्वीकृति भएको ऋण पनि दिइएको छैन। सात प्रतिशतमा तमसुक गराएका बैंकहरूले एकाएक १७ प्रतिशत ब्याज पुर्याएका छन्। हामी ब्याजको चपेटामा छौं। औद्योगिक वातावरण नबन्दा धेरै उद्योगीहरू उद्योग छोडेर व्यापारतर्फ गएका छन्। यसतर्फ नयाँ सरकारले सामना गर्नुपर्छ। बढीभन्दा बढी ध्यान दिनुपर्छ। अहिलेको अवस्थामा सुधार हुन्छ भन्ने अपेक्षा नभए पनि नजरअन्दाज गर्न मिल्दैन। परिवेशलाई ध्यानमा राखेर सरकारले उद्योगी मारमा परेको कुरा नबिर्सेर नीति ल्याउनुपर्छ। उद्योगी मेरुदण्ड हो भन्ने हेतुका साथ सरकारले केही राहतको सास फेर्ने वातावरण बनाइयोस्। विशेष योजना ल्याउनुपर्छ मीनराज कँडेल अध्यक्ष, राष्ट्रिय सहकारी महासंघ अर्थतन्त्र एक ढंगले गम्भीर संकटमा छ। पार पाउन नयाँ सरकारले विशेष योजना ल्याउनुपर्छ। आयात प्रतिष्ठापन, निर्यात प्रवद्र्धन गर्ने योजना ल्याउनुपर्छ। उत्पादन र रोजगारी बढाउने योजना ल्याउनुपर्छ। व्यापारघाटा घटाउन, विदेशी मुद्रा सञ्चिति बढाउनतर्फ ध्यान दिनुपर्छ। विलासिता वस्तु आयात कम गर्न अथवा भन्सार महसुल बढाएर आयात निरुत्साहित गर्नुपर्छ। उत्पादनमा जोड दिने नीति ल्याउनुपर्छ। हजारौं विदेश जाने युवाशक्तिलाई स्वदेशमै रोजगारी दिएर रोक्नुपर्छ। वित्तीय क्षेत्रमा, सहकारीमा ब्याजदर नियन्त्रण गर्नुपर्छ। व्यवसायीलाई रोजगारी र उत्पादनतर्फ जान सहज हुनेगरी कर्जा प्रवाह गराउन सचेत गराउनुपर्छ। नयाँ सरकारले सहकारीको सन्दर्भ ब्याजदर स्वचालित बनाउनुपर्छ। आधारदरमा प्रिमियम लिने व्यवस्था गर्नुपर्छ। सहकारीमा तरलता समस्या समाधान गर्न सफ्टलोन व्यवस्था गर्नुपर्छ। ब्याजदर घटाउनुपर्छ ज्ञानेन्द्र अधिकारी, अर्थविद् नयाँ सरकार बन्यो। अबको अर्थतन्त्र कता जान्छ, कस्तो हुनेछ भन्ने विषयमा उहाँहरूको निर्णय नआई भन्न सकिन्न। बजारमा तरलता अभाव छ। ब्याजदर उच्च छ। यसलाई सम्बोधन गर्न सकिन्छ भन्ने आस छ। विदेशी मुद्रा सञ्चिति बढाउनुपर्छ। आयात रोकेका कारण राजस्व उठेको छैन। सरकारले बैंकको ब्याज घटाउनतर्फ लाग्नुपर्छ। यसबाट राजस्व पनि बढ्छ। बैंकको ब्याज नघटाई निर्यात खुला गरेर मात्र समस्या समाधान हुँदैन। निजी क्षेत्रमा निराशा छ। सानासाना व्यापारी पलायन भइरहेका छन्। साना निजी क्षेत्र सम्बोधन गर्ने नीति ल्याउनुपर्छ। पहिला त बैंकिङ सिस्टम करेक्सन गर्नतर्फ लाग्नुपर्छ। लगानीकर्ताको आत्मविश्वास बढाउने नीति ल्याउनुपर्छ। सेयरबजारमा पनि सुधार ल्याउनुपर्छ।"
माओवादी केन्द्रबाट सरकारमा जाने मन्त्रीबारे प्रारम्भिक छलफल : ककसको छ सम्भावना ?,"काठमाडौं : नेकपा माओवादी केन्द्रबाट सरकारमा पार्टीका तर्फबाट पठाउने मन्त्रीहरुको विषयमा प्रारम्भिक छलफल भएको छ। पेरिसडाँडामा बिहानबाट जारी पदाधिकारी बैठकमा सरकारमा पार्टीका तर्फबाट पठाउने मन्त्री र विकसित घटनाक्रमबारे छलफल भइरहेको छ। माओवादीबाट वरिष्ठ उपाध्यक्ष नारायणकाजी श्रेष्ठ, उपमहासचिव बर्षमान पुन, महिन्द्र राय यादव, सुदन किँराति र रेखा शर्मालाई मन्त्री बनाउनेबारे चर्चा रहेको छ। पहिलो चरणमा माओवादी केन्द्रका अध्यक्ष तथा नवनियुक्त प्रधानमन्त्री पुष्पकमल दाहाल 'प्रचण्ड'लाई प्रधानमन्त्री बनाउन भूमिका खेल्ने श्रेष्ठ र पुनलाई सुरुमै मन्त्री बनाउने माओवादीका एक उच्च नेताले बताए। एमालेसँग सहकार्यमा सुरुदेखि नै नारायणकाजी श्रेष्ठ, देव गुरुङ र वर्षमान पुन खटिएका थिए। ती नेताले भने, हामी छलफलकै चरणमा छौं। नयाँ सत्ता समीकरणमा आबद्ध दलसँग पनि छलफल हुन बाँकी रहेको छ। त्यसैले गठबन्धनको बैठकबाट आज हाम्रोतर्फबाट कति जनालाई मन्त्री बनाउने तय हुन्छ, सोही अनुसार टुंगो लाग्छ। सम्भावित नामबारे पनि छलफल जारी रहेको छ। एमाले अध्यक्ष केपी शर्मा ओलीसहितको समर्थनमा प्रचण्डतेस्रो पटक प्रधानमन्त्रीमा नियुक्त भएका छन्। प्रचण्डलाई आइतबार साँझ राष्ट्रपति विद्यादेवी भण्डारीले संविधानको धारा ७६ (२) बमोजिम प्रधानमन्त्रीमा नियुक्त गरेकी हुन्। उनको सोमबार ४ बजे शपथग्रहण तय गरिएको छ। आज अपराह्न चार बजे केही मन्त्रीले पद तथा गोपनीयताको शपथ ग्रहण गर्दैछन् । २ सय ७५ रहेको प्रतिनिधिसभामा बहुमतका लागि १ सय ३८ चाहिन्छ। प्रधानमन्त्री पाएको माओवादी केन्द्रको ३२ सिट छ। प्रधानमन्त्री बनेका प्रचण्डलाई एमालेको ७८, राष्ट्रिय स्वतन्त्र पार्टीको २०, राष्ट्रिय प्रजातन्त्र पार्टीको १४, जनता समाजवादी पार्टीको १२, जनमत पार्टीको ६, नागरिक उन्मुक्ति पार्टीको ४ र तीन जना स्वतन्त्र सांसदको समर्थन छ। संविधानको धारा ७६ को उपधारा (२) बमोजिम नियुक्त प्रधानमन्त्रीले त्यसरी नियुक्त भएको मितिले ३० दिनभित्र प्रतिनिधिसभाबाट विश्वासको मत प्राप्त गर्नु पर्नेछ।"
प्रचण्डलाई बाचा सम्झाउँदै मतदाता,"गोरखा : राजतन्त्रको उद्गम थलो हो, गोरखा। माओवादी केन्द्रका अध्यक्ष पुष्पकमल दाहाल प्रचण्ड ले यही थलोलाई जनयुद्धको जग बनाएका थिए। त्यसैले उनी बारम्बार सम्झना गर्छन्, जनयुद्धको पहिलो तालिम लिएको सिरानचोककोट, जनयुद्धको तयारीको क्रममा पहिलो हेडक्वाटर धुवाँकोट र जनयुद्धको पहिलो आक्रमण मध्येको साना किसान विकास आयोजना च्याङ्ली। त्यसैले, उम्मेदवारी दिन चितवन छाडेर गोरखा आएकै दिन उनी माओ चिनकाङसाङ फर्की आएको सम्झना गर्दै भक्कानिएका थिए। नभन्दै २० वर्षको राजनीतिक दौरानमा गोरखा फर्की आएका उनले गोरखा मात्रै जितेनन्, प्रधानमन्त्रीसमेत बनेका छन् । पछिल्लो चरणमा उनी गोरखाली रिझाउनलाई बारम्बार पृथ्वीनारायण शाहको प्रशंसा गर्न चुक्थेनन्। कहिले तत्कालीन आवश्यकताले उब्जाएको नेपाल एकीकरणका नायक भन्दै प्रशंसा गर्थे त कहिले पृथ्वीनारायण शाहको सालिक तोड्न आफूले कहिल्यै निर्देशन नदिएको भन्न भ्याउँथे। चुनाव प्रचारप्रसारका क्रममा पनि उनी गोरखा दरबार, गोरखनाथ र गोरखकालीको मन्दिर पुगेका थिए। त्यसैले राजतन्त्रका पक्षपाती राप्रपासमेतको सहयोग जुटाएर अहिले प्रधानमन्त्री बन्न सफल बने। यहाँबाट जिताएर पठाएमा आफूले देशको नेतृत्व गर्ने आशा र भरोसा मतदातालाई दिलाएका थिए। विकास र समृद्धिको नमुना गोरखाबाटै प्रदर्शन गर्ने प्रतिवद्धता व्यक्त गरेका थिए। उनको प्रधानमन्त्रीत्व कालमा प्रतिवद्धताले साकार रूप लिनेमा गोरखाबासी ढुक्क छन्। माओवादी सत्तामा रहेर पनि मुलुकका लागि उल्लेखनीय केही काम नभइरहेका बेला उहाँ प्रधानमन्त्री हुनु भएकोे छ। यो पार्टीका लागि पनि र उहाँका लागि पनि यो अन्तिम अवसर हो, अजीरकोटका सनील परियार भन्छन्, बाबुराम भट्टराई प्रधानमन्त्री हुँदा विकासका धेरै खाकाहरू कोरिएका थिए। अब उहाँ प्रधानमन्त्री भएपछि त्यसले मूर्त रूप लिनेछ भन्ने हाम्रो आशा अपेक्षा छ। परियारका अनुसार दाहालले सडक धुलोमुक्त, गोरखकाली रबर उद्योग पुनसञ्चालन गर्ने, पालुङ्टार एयरपोर्ट पुनः सञ्चालन गर्ने, पालुङटारलाई औद्योगिक क्षेत्र बनाउँछु भनेर लिखित, मौखिक प्रतिवद्धता जनाएका छन्। साथै, रोजगारी सिर्जना गरी युवालाई विदेश पलायन हुनबाट रोक्न उनले उल्लेखनीय काम गर्नेमा गोरखा २ का बासिन्दा आशावादी भएको उनको भनाइ छ। गोरखा २ कै मतदाता सूर्य भण्डारीलाई पनि दाहाल प्रधानमन्त्री बनेपछि खुसीको सीमा छैन। दरौँदी करिडोर, मस्र्याङ्दी करिडोर, चेपे र बूढीगण्डकी करिडोरमा तटबन्धन र सिँचाइको व्यवस्था गरी किसानलाई उत्पादनसित जोड्नेछु भनेर उहाँले चुनाव प्रचारप्रसारमा भन्नुभएको सम्झिरहेका छौँ, भण्डारीले भने। औद्योगिक उत्पादन, कृषि उत्पादन, जडिबुटी उत्पादन र पर्यटन विकासमा जोड दिई बजारसित जोड्नुपर्ने उनको भनाइ छ। गोरखा २ सुगम भइकन पनि विकासका पूर्वाधारका दृष्टिले पछाडि परिरहेकाले दाहालको उदयले गोरखा २ विकासमा नमुना बन्ने यहाँका मतदाताको छ। उहाँले हरेक ठाउँमा भाषण गर्दा विकास र समृद्धिको नमुना गोरखाबाट सुरु गर्छु भन्नु भएको छ, अर्का स्थानीय गणेश सेढाईंले भने, बूढीगण्डकी आयोजना निर्माणको काम, तिब्बत जोड्ने उत्तरदक्षिण सडक निर्माण, दरौंदी करिडोर, मस्र्याङ्दी करिडोर, बूढीगण्डकी करिडोरको सर्वागण विकास गर्नुहुनेछ भन्ने आशा छ र गर्नैपर्छ पनि।"
प्राधिकरणले पायो रेडियो फ्रिक्वेन्सीको अनुमति,"काठमाडौं : चार वर्षदेखि अड्किरहेको रेडियो फ्रिक्वेन्सीको अनुमति नेपाल विद्युत् प्राधिकरणले पाएको छ। सञ्चार तथा सूचना प्रविधि मन्त्रालयमा चार वर्षदेखि अड्किएको रेडियो फ्रिक्वेन्सीको अनुमति गत साता प्राप्त भएको प्राधिकरणका कार्यकारी निर्देशक कुलमान घिसिङले जानकारी दिए। रेडियो सञ्चार नियमावली २०४९ संशोधन हुन नसक्दा फ्रिक्वेन्सीको अनुमति पाउन नसकेकोे कार्यकारी निर्देशक घिसिङ बताउँछन्। नियमावली संशोधन नभई फ्रिक्वेन्सीको अनुमति वितरण गर्न नसकिने मन्त्रालयका सचिव डा बैकुण्ठ अर्याल बताउँछन्। सन् २०१९ मा प्राधिकरणले पहिलो फेजअन्तर्गत रत्नपार्क र महाराजगन्ज वितरण केन्द्रका ग्राहकका घरमा ९७ हजार स्मार्ट मिटर जडान गरेको थियो। दोस्रो फेजअन्तर्गत उपत्यकाका बाँकी साढे ४ लाख ग्राहक र उपत्यका बाहिरका ४५ लाख ग्राहकमा स्मार्ट मिटर जडान गर्ने प्राधिकरणको योजना छ। अर्थ मन्त्रालयले सहमति जनाइसके पनि लामो समय ढिलाइ भएको थियो। प्राधिकरणले रेडियो सञ्चार नियमावली २०४९ को दफा ११ अनुसार निःशुल्क फ्रिक्वेन्सी माग गर्दै आएको छ। दफा ११ मा नेपाल सरकारको मन्त्रालय, विभाग, कार्यालय आयोजना तथा नेपाल सरकार, सञ्चार मन्त्रालयले नेपाल राजपत्रमा सूचना प्रकाशित गरी नियमावलीबमोजिम लाइसेन्स दस्तुर तथा नवीकरण दस्तुर नलाग्ने भनी तोकिदिएको अन्य संघसंस्था, निकाय नियोग वा व्यक्ति भनिएको छ। यही दफालाई देखाउँदै प्राधिकरणले निःशुल्क फ्रिक्वेन्सी पाउनुपर्ने माग गरेको प्राधिकरण स्मार्टमिटर जडान आयोजना प्रमुख रवीन्द्र श्रेष्ठ बताउँछन्। प्राधिकरण नेपाल सरकारको पूर्ण स्वामित्वको संस्था भएकाले निःशुल्क रूपमा फ्रिक्वेन्सीको अनुमति पाउनुपर्ने बताइएको छ। सरकारी निकायहरू उड्डयन प्राधिकरण, आर्मी, रेडियो नेपाल, खानी तथा भूगर्भ विभाग, वातावरण विभागलगायत सबैले पहिलादेखि नै निःशुल्क रूपमा नै रेडियो फ्रिक्वेन्सी चलाइरहेका छन्। सरकारको अनुमतिमा नै प्राधिकरणले ३९६५ देखि ३९९५ मेगाहर्ज गरी ३ मेगाहर्जको फ्रिक्वेन्सी निःशुल्क प्रयोग गर्दै आइरहेको छ। उक्त फ्रिक्वेन्सीको लाइसेन्स भने लिइएको छैन। सरकारसँग प्राधिकरणले माग गर्दा यही फ्रिक्वेन्सी चलाउन दिएको थियो। यही फ्रिक्वेन्सी प्रयोग गरेर थप स्मार्ट मिटर जडान गर्ने सुरमा प्राधिकरण थियो। तर, करिब डेढ वर्षअघि सञ्चार मन्त्रालयले उक्त फ्रिक्वेन्सीको दस्तुर तिर्न पत्र पठाएपछि भने प्राधिकरण अन्योलमा परेको छ। उक्त पत्रअनुसार प्रतिस्मार्ट मिटरको वार्षिक दस्तुर करिब २० हजार ८० रुपैयाँ निर्धारण गरिएको छ। प्राधिकरणले एसियाली विकास बैंक (एडीबी) को करिब एक अर्ब सहुलियत ऋणमा निःशुल्क रूपमा स्मार्ट मिटर जडान गरेको हो। सरकारले पठाएको दस्तुरअनुसार प्राधिकरणले स्मार्ट मिटर जडान गर्न नसक्ने श्रेष्ठ बताउँछन्। स्मार्ट मिटर जडान गरेपछि ग्राहकको विद्युत् खपत विवरण प्राधिकरणले आफ्नै कार्यालयबाट प्राप्त गर्न सक्छ। स्मार्ट मिटरको रिडिङ दूरसञ्चार कम्पनीसँग समन्वय गरेर सिम कार्डबाट, अप्टिकल फाइबरको प्रयोग गरी जीपीएसबाट तथा रेडियो फ्रिक्वेन्सीबाट गर्न सकिन्छ। दूरसञ्चार कम्पनीसँग सिम लिँदा पनि महँगो पर्छ भने अप्टिकल फाइबर बिछ्याउँदा पनि महँगो पर्छ। सबैभन्दा सस्तो नै रेडियो फ्रिक्वेन्सी हो। तर, यसमा पनि सरकारले दस्तुर लिँदा यो पनि महँगो हुने प्राधिकरणले जनाएको छ। यदि रेडियो फ्रिक्वेन्सी किन्नुपयो भने प्राधिकरणले घाटा खाएर ग्राहकलाई निःशुल्क रूपमा दिन सक्दैन। त्यो रकम ग्राहकले पनि तिर्दैनन्, श्रेष्ठ भन्छन्। अहिले सञ्चार मन्त्रालयले यसको महसुस गरेको उनको भनाइ छ। संसारमा कुनै पनि कुरा निःशुल्क नपाइने सचिव अर्याल बताउँछन्। रेडियो सञ्चार नियमावली संशोधन गरेर प्राधिकरणसँगको विषय टुंग्याइने अर्यालले जानकारी दिए। नियमावली संशोधनको प्रक्रियामा छ। के गर्न सकिन्छ हेर्दैछौं। चाँडै नै यो विषय टुंगिन्छ, अर्यालले भने।"
प्रधानमन्त्री प्रचण्डलाई शुभकामना,"संसद्मा तेस्रो ठूलो दल माओवादी केन्द्रका अध्यक्ष पुष्पकमल दाहाल प्रचण्ड राजनीतिक पासा पल्टाउँदै प्रधानमन्त्री नियुक्त भएका छन्। एमाले अध्यक्ष केपी शर्मा ओलीलाई त्यही कुर्सीबाट ढाल्न बनेको दर्बिलो गठबन्धनको जुइनो यससँगै चुटिएको छ। र, ओलीकै साथमा दाहालले सिंहदरबारको सर्वोच्च कुर्सी हासिल गरेका छन्। यससँगै देश नयाँ राजनीतिक गोरेटोमा अघि बढेको मात्र छैन, प्रधानमन्त्री प्रचण्डसामु चुनौतीका चाङ चुलिएका छन्। कतिपय चुनौती पहिला उनकै पालादेखिका बक्यौता हुन्। कतिपय विघटित गठबन्धनकालका। कतिपय राष्ट्रका दीर्घकालीन समस्याका रूपमा थाती रहँदै आएका। तेस्रो कार्यकाल काम गर्नलाई भन्दै आएका दाहालको सफलताविफलता तिनको पहिचान र सम्बोधनमा निर्भर हुनेछ। देशमा राजनीतिक प्रणाली बदलिए। शासन फेरिए। सत्ता बदलिए। सत्ताखेलमा समीकरण यताउता भए। राष्ट्रको मुहार भने फेरिएन। सुशासन आएन। सूचना प्रविधिको जमानामा घरमै बसीबसी सरकारी सेवा लिन पाउनुपर्ने हो। तर, अड्डा धाउँदा बासै बस्नुपर्ने जमानाको अन्त्य भएन। बरु अनेक झमेला देखाएर अल्झाउनेबल्झाउने रोग बढ्यो। शासनहरूले नसकेकोनगरेको काम मुख्य यही हो। दाहालले राजनीतिक र अन्य लाभहानि बिर्सिएर जनतालाई जनार्दन ठान्न सकून्। सुशासन प्रत्याभूत गरेर देखाऊन्। जनता रमाउने विषय यही हुनेछ। नेपालमा के छैन ? प्राकृतिक र सांस्कृतिक सम्पदामा विश्वमै अग्रणी छौं हामी। सर्वोच्च शिखर सगरमाथा हाम्रो शिरमाथि समृद्धिको मुस्कान छरिरहेको छ। हिमाली खोलानाला र झरनाबाट मिनरल वाटर भन्दा धेरै गुणस्तरीय पानी कलकल बगेर समुद्रतर्फ गइरहेको छ। हरियो वन नेपालको धन उक्तिमा सीमित छ। कृषिप्रधान हाम्रो देश आयातित खाद्यान्नका भरमा जनताका पेट भरिरहेको छ। विश्व प्रतिस्पर्धामा शैक्षिक गुणस्तर निम्न छ। त्यसमाथि अति व्यापारीकरण छ यसमा। जसका कारण बर्सेनि हजारौं युवा पढ्न बिदेसिएका छन्। स्वास्थ्यका अवसरबाट आमसर्वसाधारण वञ्चित छन्। कामको खोजीमा युवा जनशक्ति खाडी र मलेसियामा गएर पसिना बगाउन विवश छन्। अन्तर्राष्ट्रिय सम्बन्ध सन्तुलित छैन। अर्थतन्त्र अधोगतिमा छ। जे भएका छैनन् : नभएर होइन, नगरेर पछि परेका हौं हामी। त्यो बुझेर चल्न सकून्। आफू, दल र सीमित घेराभन्दा सिंगो देशका लागि गर्न सकून्। हार्दिक बधाई तथा शुभकामना।"
अनि प्रचण्ड प्रधानमन्त्री,"काठमाडौं : एमाले अध्यक्ष केपी शर्मा ओलीलाई निर्वाचनपछि धेरैले सोध्ने एउटै प्रश्न थियो सरकारमा जानेबारे एमालेले के सोच्दैछ ? उनको जवाफ हुन्थ्यो, अहिल्यै चासो राख्यो भने बाच्छालाई हात्तीको भाउ भन्छन्। चुप लागेर बस्यो भने अन्त्यमा त्यही बाच्छो बोकाको भाउमा पाइन्छ। भयो पनि त्यस्तै। चुप लागेरै गठबन्धन भत्काइदिए। निर्वाचनमा तेस्रो बनेको माओवादी केन्द्रका अध्यक्षलाई प्रधानमन्त्री बनाए। सत्ता हातमा लिन सफल बने। राष्ट्रपतिले नयाँ सरकार गठनका लागि आह्वान गरेको समय घर्कन लाग्दा आइतबार राष्ट्रपति, सभामुख र आधा कार्यकालपछि प्रधानमन्त्री पाउने गरी ओलीले माओवादी अध्यक्ष पुष्पकमल दाहाललाई पहिलो लटमै प्रधानमन्त्री बनाए। अघिल्लो दिन अर्थात् शनिबार मात्र ओलीले भनेका थिए, प्रचण्डको प्रधानमन्त्री हुने रहर अब पूरा हुँदैन। उनले समय गुजारे। सम्भवतः यो राजनीतिक चालबाजी थियो। कांग्रेस सभापति शेरबहादुर देउवालाई यही कथनले पनि दाहालसँग अडान राखिरहन बल पुर्यायो। देउवा स्रोतका अनुसार उनी सहमतिबिनै आइतबार ५ बजे गुजार्न चाहन्थे। त्यसपछि संविधानको धारा ७६ (३) अनुसार सबैभन्दा ठूलो दलको संसदीय दलको नेताका हैसियतमा प्रधानमन्त्री बन्ने अपेक्षामा थिए। त्यसो गर्दा १ महिनाभित्र विश्वासको मत लिँदा पुग्थ्यो। त्यहीबीच बाँकी सहमति जुटाउने उधारो बाटो मन पराएका थिए उनले। तर, त्यसलाई अन्तिम समय पल्टाइदिए ओलीले। यो राजनीतिक खेल सँगै सबैभन्दा ठूलो दल कांग्रेस संघमा मात्र होइन, सातै प्रदेशमा प्रतिपक्षी हुनुपर्ने अवस्थामा पुगेको छ। महत्वपूर्ण संवैधानिक पद पनि हातमा नपर्ने निश्चित छ। चुनावअघि प्रचण्डको एउटा भनाइ चर्चित भएको थियो, माओवादी निर्णायक तेस्रो शक्ति बन्नेछ। परिणाम अपेक्षाकृत नआए पनि माओवादी निर्णायक तेस्रो शक्ति भने बन्यो। चुनावका बेला गोरखामा प्रधानमन्त्री बनेर आउने भनेको उनको भनाइ सही बन्ने भयो। संविधानको धारा ७६ (२) बमोजिम राष्ट्रपति विद्यादेवी भण्डारीले आइतबार साँझै दाहाललाई प्रधामन्त्री नियुक्त गरेकी छन्। उनको सोमबार ४ बजे शपथग्रहण तय गरिएको छ। अन्तत : प्रचण्ड ४४ औं प्रधानमन्त्री भएका छन्। एमालेको नेतृत्वमा नयाँ गठबन्धन बनाउने सहमति भएपछि बालकोटमा हात मिलाउँदै एमाले अध्यक्ष केपी शर्मा ओली र माओवादी केन्द्रका अध्यक्ष प्रचण्ड। एमालेको नेतृत्वमा बनेको नयाँ गठबन्धनबाट प्रचण्डको हातमा सत्ताको चाँबी पुगेको छ। एमाले अध्यक्ष केपी शर्मा ओलीसहितको समर्थनमा प्रचण्ड तेस्रो पटक प्रधानमन्त्री भएका छन्। एमालेसहित १ सय ६९ प्रतिनिधिसभाका सदस्यको समर्थनमा प्रचण्ड प्रधानमन्त्रीको कुर्सीमा पुगे। २ सय ७५ रहेको प्रतिनिधिसभामा बहुमतका लागि १ सय ३८ चाहिन्छ। प्रधानमन्त्री पाएको माओवादी केन्द्रको ३२ सिट छ। प्रधानमन्त्री बनेका प्रचण्डलाई एमालेको ७८, राष्ट्रिय स्वतन्त्र पार्टीको २०, राष्ट्रिय प्रजातन्त्र पार्टीको १४, जनता समाजवादी पार्टीको १२, जनमत पार्टीको ६, नागरिक उन्मुक्ति पार्टीको ४ र तीन जना स्वतन्त्र सांसदको समर्थन छ। संविधानको धारा ७६ को उपधारा (२) बमोजिम नियुक्त प्रधानमन्त्रीले त्यसरी नियुक्त भएको मितिले ३० दिनभित्र प्रतिनिधिसभाबाट विश्वासको मत प्राप्त गर्नु पर्नेछ। यो घटनाक्रम अघि चुनावी पाँचदलीय गठबन्धनबाटै सरकार प्रयास अन्तिमसम्म जारी थियो। निर्वाचनअघि कांग्रेसका सभापति शेरबहादुर देउवा र माओवादी अध्यक्ष दाहालले मौखिक रूपमा सहमति पनि गरेका थिए निर्वाचनपछि सत्ता प्रचण्डलाई दिने भनेर। पछिल्लो समय दुवै प्रधानमन्त्री आफैं हुनुपर्ने अडानमा थिए। कांग्रेसले आलोपालो सरकारको नेतृत्व गर्ने मौखिक सहमति गरे पनि पहिलो कार्यकाल छाड्न नमान्दा सत्ता फुत्किएको छ। अर्कोतिर राष्ट्रपति र प्रधानमन्त्री दुवै राख्न खोज्दा पनि कांग्रेसको हातबाट सबै गुमेको छ। आइतबार अपराह्नसम्म कांग्रेसका नेतामा गठबन्धन टुट्छ भन्ने विश्वास नै थिएन्। एमसीसी पारित गरेजस्तै दाहालले बाध्य भएर देउवालाई स्वीकार गर्छन् भन्ने थियो तर दाहालको कुनै पनि हालतमा प्रधानमन्त्री आफूले पहिलो पटक नै प्रधानमन्त्री पाउनुपर्छ भन्ने अडानबाट पछि हटेनन्। उनी चुनावी पाँचदलीय गठबन्धनलाई छोडेर एमालेसँग नयाँ गठबन्धन गर्न ओली निवास बालकोट पुगे। बालकोटमा नै यो सातदलीय नयाँ गठबन्धन बन्यो। बालकोटमा एमालेको नेतृत्वमा ३ स्वतन्त्र सांसदसहित ७ दलले दाहाललाई प्रधानमन्त्री बनाउन सहमति गरे। नेता रामचन्द्र पौडेलले गठबन्धन जोगाउन सभापति देउवा नै इमान्दार नभएको र प्रचण्डलाई धोका दिँदा यो अवस्था सिर्जना भएको प्रतिक्रिया दिएका छन्। प्रचण्डले धोका दिएको भन्ने पक्षमा म छैन, प्रचण्डलाई धोका भयो, पौडेलले भनेका छन्। पौडेल राष्ट्रपति पदका दाबेदार थिए। अब पावर सेयरिङ कसरी ? नयाँ समीकरणमा प्रधानमन्त्री माओवादी केन्द्रले पाएपछि अब राष्ट्रपति र सभामुख लगायतका पावर सेयरिङ कसरी हुन्छ ? भन्ने चाँसो देखिएको छ। प्रधानमन्त्री पनि आधाआधा कार्यकाल खाने भद्र सहमति भएको छ। पहिलो अढाई वर्ष प्रचण्ड र अर्को अढाई वर्ष ओलीले प्रधानमन्त्री लिने मौखिक सहमति भएको हो। यसलाई लिखित रूप भने दिइएको छैन। उपराष्ट्रपति, उपसभामुख, राष्ट्रियसभाको उपाध्यक्ष, सातै प्रदेशका मुख्यमन्त्री, प्रदेश प्रमुख, प्रदेशका सभामुखलगायत नयाँ समीकरणबाट बाँडफाँट हुनेछ। यो गठबन्धनको राष्ट्रपतिदेखि सातबाटै प्रदेशमा बहुमत पुग्छ। राष्ट्रपति निर्वाचनमा माओवादी केन्द्र नै निर्णायक छ। एमालेका उपमहासचिव प्रदीप ज्ञवालीले राष्ट्रपति र सभामुख एमालेको हुने बताउँदै अन्य पदमा न्यायोचित बाँडफाँट हुने बताए। उनले राष्ट्रपति र सभामुख लगायतका कोको हुने भन्ने विषयमा छलफल नभइसकेको बताए। माओवादी एक नेताले सभामुख पनि आलोपालो हुने बताए। ठूलो दल नै प्रतिपक्ष प्रतिनिधिसभामा कांग्रेसले प्रत्यक्षमा ५७ र समानुपातिक ३२ गरी ८९ सिट जितेको छ। प्रतिनिधिसभाको सबैभन्दा ठूलो दल कांग्रेस प्रतिपक्षी भएको छ। यसअघि पनि सबैभन्दा ठूलो दल एमाले प्रतिपक्ष थियो। वर्तमान निर्वाचन प्रणालीका कारण कुनै पनि दलको बहुमत आउने अवस्था नभएपछि ठूलो दल प्रतिपक्षमा बस्नुपर्ने अवस्था आएको हो। नयाँ संविधानमा नै मिश्रित निर्वाचन प्रणालीको व्यवस्था छ। यो प्रणालीअनुसार प्रत्यक्षबाट ६० र समानुपातिकबाट ४० प्रतिशत निर्वाचित हुने व्यवस्था छ। एस पर्ख र हेर को अवस्थामा माओवादी अध्यक्ष पुष्पकमल दाहाल प्रचण्ड नेतृत्वको नयाँ सरकारमा जाने कि नजाने भन्नेमा एकीकृत समाजवादी पार्टी अनिर्णित बनेको छ । सचिवालयको शनिबार बसेको बैठकले नयाँ राजनीतिक घटनाक्रमको अध्ययन गरेर मात्रै सरकारबारे अघि बढ्ने निर्णय गरेको हो । अहिले हामी पर्ख र हेरको अवस्थामा छौं, उपमहासचिव गंगालाल तुलाधरले अन्नपूर्णसँग भने ।"
प्रधानमन्त्री प्रचण्डलाई शुभकामना,"संसद्मा तेस्रो ठूलो दल माओवादी केन्द्रका अध्यक्ष पुष्पकमल दाहाल प्रचण्ड राजनीतिक पासा पल्टाउँदै प्रधानमन्त्री नियुक्त भएका छन्। एमाले अध्यक्ष केपी शर्मा ओलीलाई त्यही कुर्सीबाट ढाल्न बनेको दर्बिलो गठबन्धनको जुइनो यससँगै चुटिएको छ। र, ओलीकै साथमा दाहालले सिंहदरबारको सर्वोच्च कुर्सी हासिल गरेका छन्। यससँगै देश नयाँ राजनीतिक गोरेटोमा अघि बढेको मात्र छैन, प्रधानमन्त्री प्रचण्डसामु चुनौतीका चाङ चुलिएका छन्। कतिपय चुनौती पहिला उनकै पालादेखिका बक्यौता हुन्। कतिपय विघटित गठबन्धनकालका। कतिपय राष्ट्रका दीर्घकालीन समस्याका रूपमा थाती रहँदै आएका। तेस्रो कार्यकाल काम गर्नलाई भन्दै आएका दाहालको सफलताविफलता तिनको पहिचान र सम्बोधनमा निर्भर हुनेछ। देशमा राजनीतिक प्रणाली बदलिए। शासन फेरिए। सत्ता बदलिए। सत्ताखेलमा समीकरण यताउता भए। राष्ट्रको मुहार भने फेरिएन। सुशासन आएन। सूचना प्रविधिको जमानामा घरमै बसीबसी सरकारी सेवा लिन पाउनुपर्ने हो। तर, अड्डा धाउँदा बासै बस्नुपर्ने जमानाको अन्त्य भएन। बरु अनेक झमेला देखाएर अल्झाउनेबल्झाउने रोग बढ्यो। शासनहरूले नसकेकोनगरेको काम मुख्य यही हो। दाहालले राजनीतिक र अन्य लाभहानि बिर्सिएर जनतालाई जनार्दन ठान्न सकून्। सुशासन प्रत्याभूत गरेर देखाऊन्। जनता रमाउने विषय यही हुनेछ। नेपालमा के छैन ? प्राकृतिक र सांस्कृतिक सम्पदामा विश्वमै अग्रणी छौं हामी। सर्वोच्च शिखर सगरमाथा हाम्रो शिरमाथि समृद्धिको मुस्कान छरिरहेको छ। हिमाली खोलानाला र झरनाबाट मिनरल वाटर भन्दा धेरै गुणस्तरीय पानी कलकल बगेर समुद्रतर्फ गइरहेको छ। हरियो वन नेपालको धन उक्तिमा सीमित छ। कृषिप्रधान हाम्रो देश आयातित खाद्यान्नका भरमा जनताका पेट भरिरहेको छ। विश्व प्रतिस्पर्धामा शैक्षिक गुणस्तर निम्न छ। त्यसमाथि अति व्यापारीकरण छ यसमा। जसका कारण बर्सेनि हजारौं युवा पढ्न बिदेसिएका छन्। स्वास्थ्यका अवसरबाट आमसर्वसाधारण वञ्चित छन्। कामको खोजीमा युवा जनशक्ति खाडी र मलेसियामा गएर पसिना बगाउन विवश छन्। अन्तर्राष्ट्रिय सम्बन्ध सन्तुलित छैन। अर्थतन्त्र अधोगतिमा छ। जे भएका छैनन् : नभएर होइन, नगरेर पछि परेका हौं हामी। त्यो बुझेर चल्न सकून्। आफू, दल र सीमित घेराभन्दा सिंगो देशका लागि गर्न सकून्। हार्दिक बधाई तथा शुभकामना।"
"फैलिँदै कोरोना त्रास, होल्डिङ सेन्टर प्रयोगविहीन","झापाविराटनगर : छिमेकी राष्ट्र चीन र भारतमा फेरि कोरोनाको नयाँ भेरियन्ट तीव्र गतिमा फैलिरहेको छ। खुला सीमा नाकासँग जोडिएको भारत र छिमेकी चीनमा कोरोना देखा परेसँगै सो जोखिमलाई मध्यनजर गर्दै स्वास्थ्य प्रोटोकल पालना गर्ने व्यवस्था मिलाउन गृह मन्त्रालयले देशभरका निकायहरूलाई निर्देशन दिइसकेको छ। कोरोना संक्रमणको त्रास बढे पनि निर्माण सम्पन्न भएको महिनौं बितिसक्दा समेत झापा र विराटनगरमा निर्माण गरिएको होल्डिङ सेन्टर सञ्चालनमा आउन सकिरहेका छैनन्। सरकारले करोडौं लगानी गरेर निर्माण गरेको होल्डिङ सेन्टर अहिले प्रयोगविहीन अवस्थामा छन्। सेन्टरको रेखदेखका लागि नेपाली सेना खटाइएको छ। देशभर कोरोना कहर देखिएका बेला पूर्वी नाकाबाट नेपाल प्रवेश गर्ने नागरिकलाई लक्षित गरी सरकारले झापाको मेचीनगर नगरपालिका १४ दुवागढीस्थित हडिया खोला किनारमा २८ करोडको लागतमा एक हजार क्षमताको होल्डिङ सेन्टरको निर्माण कार्य अगाडि बढाएको थियो। तर, उक्त होल्डिङ सेन्टर निर्माण सम्पन्न भएको करिब ८ महिना बितिसक्दा समेत अझै सञ्चालनमा आउन सकेको छैन। नेपाली सेनाको संरक्षणमा चार विगाहा क्षेत्रफलमा एक हजारजना अट्ने क्षमताको होल्डिङ सेन्टरमा २२ वटा पक्की भवन बनाइएको छ। १४ वटा क्वारेन्टीन, दुई वटा डाक्टर र स्वस्थ्यकर्मी बस्ने भवन, १२ वटा डाइनिङ हल, दुई वटा एडमिन किचन, एउटा सेन्ट्रल किचन र १६ वटा शौचालयलगायतका संरचनाहरू निर्माण भइसकेको छ। कोरोना त्रास फेरि बढेको छ। तत्काल होल्डिङ सेन्टर प्रयोगमा ल्याउनु पर्यो । वा सो सेन्टरलाई अन्य प्रयोजनमा लगाउनु पर्ने स्थानीयको भनाइ छ। निर्माण गरेर छाडेको भवन प्रयोगमा ल्याइएन भने त्यो झन् जीर्ण बन्दै जाने उनीहरूको तर्क छ। कोरोनाको दोस्रो लहरको समयमा भारतबाट आउने नागरिकलाई राख्न स्थानीय प्रशासनलाई ठूलै समस्या भएको थियो। त्यसलाई मध्यनजर गर्दै सरकारले गत पुस मसान्तभित्रमा निर्माण कार्य सक्ने गरी होल्डिङ सेन्टरको निर्माण सम्पन्न गर्न नेपाली सेनालाई जिम्मा लगाएको थियो। राज्यको करोडौं रकम खर्चेर बनाइएको होल्डिङ सेन्टर मेचीनगरको सम्पत्ति भएको मेचीनगर १४ का वडाध्यक्ष बाबुलाल सुब्बाले बताए। यसलाई सही तरिकाले समयमा नै प्रयोगमा ल्याउनु राज्यको दायित्व भएको उनको भनाइ छ। पहिलो लहरमा नेपाली सेनाले आफैं होल्डिङ सेन्टर निर्माण गरे पनि दोस्रो र तेस्रो लहरमा समस्या नहोस् भनेर सरकारले झापासहित तराइका आठ जिल्लामा सुविधायुक्त होल्डिङ सेन्टर निर्माण कार्य अगाडि बढाइएको थियो। कोरोनाको त्रास बढेकाले यस होल्डिङ सेन्टरलाई कसरी प्रयोग गर्ने विषयमा गृहकार्य भइरहेको झापाका सहायक प्रमुख जिल्ला अधिकारी रुद्रप्रसाद न्यौपानेले बताए। कोरोना संक्रमण ह्वातै बढ्ने र फेरि घटेर जाने हुँदा यसलाई प्रयोगमा ल्याउन केही समस्या भएको हो। पूर्वाधारका सबै काम पूरा भइ हाल नेपाली सेनाले संरक्षण गरिरहेको बताउँदै न्यौपानेले भने, होल्डिङ सेन्टरलाई प्रयोगमा ल्याउन आन्तरिक छलफलसँगै माथिल्लो निकायको परामर्शका लागि लिखित रुपमा पत्राचार गरिसकेको अवस्था छ। होल्डिङ सेन्टर प्रयोगमा ल्याउन चिकित्सकसहितको आवश्यक जनशक्ति नै ठूलो चुनौती रहेको उनको भनाइ छ। कोरोना संक्रमण दर न्यूनीकरणको उद्देश्यका साथ विराटनगरमा नेपाली सेनाले होल्डिङ सेन्टर बनाएको थियो। विराटनगर महानगरपालिका१६ स्थित जुट मिल्स परिसरमा निर्माण गरिएको १ हजार जना अटाउन सक्ने क्षमताको होल्डिङ सेन्टर सञ्चालनमा आउन नसकेर प्रयोगविहीन बनेको छ। हाल उक्त संरचनामा नेपाली सेना र सशस्त्र प्रहरी बसिरहेका छन्। होल्डिङ सेन्टर पनि सेनाकै रेखदेखमा छ। कोरोना संक्रमण रोकथाम तथा नियन्त्रणका लागि संघीय सरकारले उपलब्ध गराएको २८ करोड ९१ लाख रुपैयाँको बजेटमा होल्डिङ सेन्टरको निमार्ण कार्य सम्पन्न गरिएको थियो। हनुमान कन्स्ट्रक्सनमार्फत् नेपाली सेनाले विराटनगर जुट मिल्सको ५ बिगाहा क्षेत्रफलमा अत्याधुनिक संरचनासहितको २२ कोठे होल्डिङ सेन्टर निर्माण गरेको थियो। तर, उक्त होल्डिङ सेन्टर हालसम्म सञ्चालनमा आउन सकेको छैन। होल्डिङ सेन्टर प्रदेश सरकारलाई हस्तान्तरण समेत गरिएको छैन। मोरङका सहायक प्रमुख जिल्ला अधिकारी शरदकुमार पोखरेलका अनुसार कार्यविधि बनाएर उक्त होल्डिङ सेन्टर प्रदेश सरकारले सञ्चालन गर्ने तयारी थियो। तर, कार्यविधि नबन्दा हाल उक्त संरचना प्रयोगविहीन अवस्थामा छ। सरकारी निर्णयानुसार प्रदेश वा संघीय सरकारलाई दीर्घकालीन विपद् व्यवस्थापनका लागि होल्डिङ सेन्टर हस्तान्तरण गर्ने भनिएको थियो, उनले भने, तर, कार्यविधि नै नबन्दा अहिले सो संरचना प्रयोगमा आउन सकेको छैन्। त्यहाँ अहिले घेराबारको काम पनि बाँकी नै छ। शनिबार एक विज्ञप्ति जारी गर्दै स्वास्थ्य तथा जनसंख्या मन्त्रालयले छिमेकी राष्ट्रहरूमा कोभिडको बिएफ् ७ नामक नयाँ भेरिएन्टको जोखिम बढ्दै गएको जनाएको थियो। खुल्ला सिमानाका कारण नेपालमा पनि यसको संक्रमण देखिन सक्ने भन्दै मन्त्रालयले आवश्यक स्वास्थ्य सर्तकता अपनाउन आग्रह समेत गरेको थियो। तर, कोभिड संक्रमण न्यूनीकरणको मुख्य आधार भनिएको होल्डिङ सेन्टर प्रयोगविहीन हुँदा यसले थप जोखिम सिर्जना गरेको छ। कार्यविधि निमार्णको सन्दर्भमा प्रदेश १ सरकार पनि बेखबर देखिएको छ। होल्डिङ सेन्टर सञ्चालन कार्यविधिको विषयमा प्रदेश सरकार स्वास्थ्य मन्त्रालयका प्रवक्ता सुरेश मेहता आफुलाई केही पनि जानकारी नभएको बताउँछन्। उनी भन्छन्, हामीलाई केही जानकारी छैन। आन्तरिक मामिला मन्त्रालयलाई थाहा होला। सोही सन्दर्भमा बोल्दै प्रदेश सरकार आन्तरिक मामिला तथा कानुन मन्त्रालयका सचिव उमेश बस्नेत आफू पनि यस विषयमा जानकार नरहेको जीकिर गर्छन्। उनी भन्छन्, यस विषयमा स्वास्थ्य वा सामाजिक विकास मन्त्रालयलाई थाहा होला। अहिले मोरङको याङशिलास्थित कालीशक्ति गणले होल्डिङ सेन्टर रेखदेखको कार्य गरिरहेको छ। नेपाली सेनाले ६० दिनभित्र निर्माण सम्पन्न गर्ने गरी २०७८ असार ३ गते होल्डिङ सेन्टरको ठेक्का प्रक्रिया अघि बढाएको थियो। तर, बजेट निकासा, स्थान छनोटमा विलम्ब र वर्षायामले पुर्याएको अवरोधका कारण निमार्ण कार्यमा केही ढिलाइ भएको थियो। २२ वटा भवनसहित निर्माण भएको होल्डिङ सेन्टरसँग १ हजार जना अटाउन सक्ने क्षमता छ। २२ वटा एट्याच बाथरुम र १५ वटा किचेन पनि सेन्टरभित्रै निर्माण गरिएका छन्।"
"तेस्रो पार्टी, तेस्रोपल्ट प्रधानमन्त्री","काठमाडौं : नेपाल गणतान्त्रिक मुलुक बनेपछि पहिलो प्रधानमन्त्री बनेका थिए, माओवादी अध्यक्ष पुष्पकमल दाहाल प्रचण्ड। तर, प्रधानसेनापति प्रकरणमा छोटो अवधिमै राजीनामा दिनुपर्यो। त्यसको ८ वर्षपछि उनी २०७३ मा दोस्रो पटक सरकारको नेतृत्वमा पुगे। त्यसपछि यसपटक चुनावबाट आफ्नो पार्टी तेस्रो स्थानमा खुम्चिए पनि तेस्रो पटक प्रधानमन्त्री बनेका छन्। चुनावबाट कुनै पनि दलले स्पष्ट बहुमत नल्याएपछि राष्ट्रपति विद्यादेवी भण्डारीले मिलेर बहुमत पुर्याउन आइतबारसम्मको समय दिएकी थिइन्। आइतबार अन्तिम अवधिमा एमालेसहित १ सय ६९ सांसदको समर्थन जुटेसँगै राष्ट्रपति भण्डारीले संविधानको धारा ७६ (२) बमोजिम दाहाललाई प्रधानमन्त्री नियुक्त गरेकी हुन्। ०५२ सालदेखि सशस्त्र द्वन्द्वमा होमिएका दाहाल २०६२६३ को दोस्रो जनआन्दोलनपछि असार २ गते बालुवाटारमा पत्रकार सम्मेलन गरी सार्वजनिक भएका थिए। पार्टीलाई सशस्त्र द्वन्द्वमा होम्नेदेखि विस्तृत शान्ति सम्झौता हुँदै शान्तिपूर्ण राजनीतिमा डोर्याउने यात्राको नेतृत्व उनले नै गरे। माओवादीले २०६४ को संविधानसभा निर्वाचनमा भाग लियो। दाहाल दुई ठाउँबाट निर्वाचित भए। माओवादी सबैभन्दा ठूलो पार्टी बन्यो। ०६५ मा गणतन्त्र नेपालका पहिलो प्रधानमन्त्री बने। तर, कांग्रेस र एमालेसँगको सहकार्य तोड्दै अघि बढ्न खोजेपछि उक्त सरकार दुर्घटनामा पर्यो। दाहालले प्रधानसेनापति प्रकरणमा प्रधानमन्त्री पदबाट राजीनामा दिनुपर्यो। त्यसपछि उनी सरकारको नेतृत्व गर्नेभन्दा अरूलाई प्रधानमन्त्री बनाउने भूमिकामा देखापरे। दोस्रो संविधानसभा चुनावबाट माओवादी निकै खुम्चियो। दाहालले काठमाडौंमा चुनाव नै हारे, सिरहाबाट जिते। पार्टीमा संविधानसभाबाट संविधान बनाएर आफ्ना एजेन्डा लागू गर्न सकिने धारको नेतृत्व दाहालले नै गरे। पार्टीका वरिष्ठ नेता डा बाबुराम भट्टराईले पार्टी छोडे। डा भट्टराईले नयाँ शक्ति पार्टीको घोषणा गरेका थिए। उनलाई सहकर्मीले छाड्ने र जोडिने क्रम भने चलिरह्यो। ०६५ मा नारायणकाजी श्रेष्ठ नेतृत्वको एकता केन्द्रसँग माओवादीको एकता भयो। पार्टीको नामको अघि एकीकृत शब्द थपियो। ०६९ मा दाहाललाई छाडेका रामबहादुर थापालगायत ०७३ मा एकतामा आए। पार्टीको नाम माओवादी केन्द्र रह्यो। दाहाल २०७३ साउन १९ गते भने दोस्रो पटक प्रधानमन्त्री नियुक्त भए। २०७४ को निर्वाचनमा एमालेसँग गठबन्धन गरे। उनी चितवनबाट निर्वाचित भए। एमाले र माओवादीबीच ३ जेठ २०७५ मा एकता भयो। त्यसपछि उनी नेकपा अध्यक्ष बने। अर्का अध्यक्ष केपी शर्मा ओली थिए। दुई ठूला कम्युनिष्ट पार्टीबीचको एकता सहज रूपमा अघि बढ्न सकेन। दाहालसहित माधवकुमार नेपाल, झलनाथ खनाललगायत नेता र ओलीबीच शक्तिसंघर्ष चलिरह्यो। कहिले कुन पक्षले त कहिले कुन पक्षले एकअर्कामाथि कारबाहीको शृंखला चलाए। पार्टीमा विवादबीच सर्वोच्च अदालतले २०७७ फागुन २३ गते एकता भंग गरिदियो। दाहालले पूर्ववत् माओवादी केन्द्रको नेतृत्व सम्हाले। राष्ट्रिय सम्मेलन भनेर बोलाइएकोमा एक दिनअघि मात्र राष्ट्रिय महाधिवेशनमा रूपान्तरण गराए। उनी नै अध्यक्ष चयन भए। २०४५ सालमा नेकपा मशालको महामन्त्री बनेयता एकल नेतृत्वमा छन्। त्यही बेलादेखि माओवादलाई पार्टीको प्रमुख सिद्धान्त मान्ने निर्णय भएको थियो। ०५२ सालमा सशस्त्र द्वन्द्वमा होमिएपछि नेतृत्व झन् केन्द्रीकृत गर्दै पार्टीले प्रचण्डपथको अभ्यास गरेको थियो। जसले झन्डै १३ वर्ष भूमिगत जीवन बिताए। त्यसपछि प्रचण्ड दाहाल २०११ मंसिर २६ गते कास्कीको साबिक ढिकुरपोखरी गाविस२ लेवाडेमा जन्मिएका हुन्। ढिकुर पोखरीबाट २०१९ सालमा परिवारसँगै चितवनको शिवनगरमा बसाइँ सरे। मुक्तिराम र भवानीका जेठो छोरा दाहालले प्रारम्भिक शिक्षा ढिकुर पोखरीमै लिएका थिए। न्वारानको नाम छविलाल भएकाले उनलाई परिवारमा छवि भनिन्थ्यो। घरको प्यारो नाम बाबु थियो। कक्षा १० मा पढ्दा छविलाल नाम परिवर्तन गरी पुष्पकमल राखे। भूमिगतकालमा उनले नाम परिवर्तन गरी प्रचण्ड राखेका थिए। १० वर्षे सशस्त्र द्वन्द्वदेखि यही उपनामले बढी परिचित छन्। विसं २०३८ देखि २०६३ सम्म कल्याण, विश्वास, निर्माण र प्रचण्ड नाम थियो। कुनै बेला उनी पार्टीभित्र अल्पमतमा पनि परेका थिए। २०६९ सालमा हेटौंडामा भएको सातौं राष्ट्रिय महाधिवेशनअघि उनीविरुद्ध धोबीघाट गठबन्धन बनेको थियो। त्यो महाधिवेशनबाट दाहाललाई नेतृत्वबाट विस्थापित गर्ने आंकलनसमेत गरिएको थियो। तर, त्यसअघि नै गठबन्धनमा पहिरो गयो। महाधिवेशन नहुँदै नेता मोहन वैद्य, सीपी गजुरेल, नेत्रविक्रम चन्दलगायत नेताले पार्टी फुटाए। डा बाबुराम भट्टराईले महाधिवेशनमा उम्मेदवार हुने साहस गरेनन्। महाधिवेशनले दाहाल अध्यक्षमा निर्विरोध भएको घोषणा गर्यो। यसपटक त नेतृत्वमा चुनौती दिने नेता नै पार्टीमा कोही देखिएनन्। चुनौती दिने नेताहरू सबै बाहिरिएपछि दाहाल निर्विकल्प नेताका रूपमा प्रस्तुत भए। उनले चाहेजसरी नै महाधिवेशन अघि बढ्यो। एक दिनअघि मात्र राष्ट्रिय सम्मेलनलाई महाधिवेशनमा रूपान्तरण गरियो। केन्द्रीय सदस्यको नाम घोषणा गरे। दाहाल नै अध्यक्ष बने। अरू पदाधिकारी पनि उनकै चाहनाअनुसार मात्र छनोट हुने संकेत आएको छ। घरनजिक धनबहादुर विक कम्युनिस्ट कार्यकर्ता थिए। विकमार्फत नै उनले कम्युनिस्ट बन्ने प्रेरणा पाए। विकले नै रूपलाल विश्वकर्मासँग चिनजान गराए। त्यसपछि उनको सम्पर्क पुष्पलाल श्रेष्ठसँग भयो। चौथो महाधिवेशनपछि भक्तबहादुर श्रेष्ठसँग घनिष्ठ सम्बन्ध कायम भयो। उनको राजनीतिक जीवनको आरम्भ तत्कालीन पुष्पलाल समूहमा २०२८ सालमा प्रवेश गरेपछि मानिन्छ। भक्तबहादुर पार्टीका महामन्त्री हुने बेला दाहाल क्षेत्रीय ब्युरो सदस्य पदमा कार्यरत थिए। ०३९ सालतिर निर्मल लामा र मोहनविक्रम सिंहबीच विवाद आएपछि उनी मोहनविक्रमतिर लागे। राजनीतिमा आउनुअघि शिक्षण उनले २०२६ सालमा चितवनको नारायणी विद्यामन्दिर मावि शिवनगरबाट एसएलसी गरे। २०२७ देखि २०२९ सम्म पाटन बहुमुखी क्याम्पसबाट आईएस्सी पूरा गरे। २०३१२०३३ सालमा रामपुर कृषि क्याम्पसबाट कृषिमा बीएस्सी गरेर एमपीएसम्मको अध्ययन गरे। राजनीतिमा आउनुअघि उनले शिक्षण पेसा अँगालेका थिए। २०२९ मा चितवनको नारायणी विद्यामन्दिर मावि शिवनगर, डण्डा मावि नवलपरासीमा पढाए। यस्तै, २०३३०३५ मा भीमोदय मावि आरुघाट गोरखामा शिक्षण गरे। २०३२ सालमा यूएसएडमा पनि काम गरे। २०२६ वैशाखमा सीता पौडेलसँग उनको विवाह भएको हो। २०२८ सालमा पार्टी सदस्यता उनले २०२८ सालमा नेकपाको पुष्पलाल समूहबाट पार्टी सदस्यता लिएका थिए। रामबहादुर थापा, मित्र दवाडी, खेम भण्डारी र पुष्प भुर्तेलसँग मिलेर २०३१ सालमा माक्र्सवादी अध्ययन समूह गठन गरे। उनी २०३४ सालमा चौथो महाधिवेशनमा प्रवेश गरी २०३५ मा पूर्णकालीन कार्यकर्ता र २०३६ मा चितवन जिल्ला समिति सदस्य बने। २०३८ मा क्षेत्रीय ब्युरो सदस्य एवं अखिल नेपाल युवक संघका महासचिव भई २०४० मा अध्यक्ष निर्वाचित भए। २०४१ मा नेकपा (मशाल)को पाँचौं महाधिवेशनबाट केन्द्रीय सदस्य निर्वाचित भए। २०४२ मा पोलिटब्युरो सदस्य बने। २०४५ मा महामन्त्री बनेपछि उनी पार्टी नेतृत्वमा पुगेका थिए। २०४८ मा पार्टीको नाम फेरेर नेकपा (एकताकेन्द्र)का महामन्त्री भए। २०५१ मा तत्कालीन नेकपा एकता केन्द्रको प्रथम राष्ट्रिय सम्मेलनपछिको तेस्रो विस्तारित बैठकले पार्टीको नाम फेरेर नेकपा (माओवादी) राख्यो। दाहाल नै महामन्त्री रहे। उनले २०५२ सालमा सुरु भएको सशस्त्र जनयुद्धको नेतृत्व गरे। २०५७ सालमा दोस्रो राष्ट्रिय सम्मेलनबाट नेकपा माओवादीका अध्यक्ष भए। २०५८ मा पार्टीले गठन गरेको जनमुक्ति सेनाको सर्वोच्च कमान्डर भए। दाहालले थुप्रै पुस्तक लेखेका छन्। नेपाली क्रान्तिका समस्या (भाग १, २ र ३), सांस्कृतिक, कला र सौन्दर्य चिन्तन, प्रचण्डका छानिएका रचनाहरू (खण्ड १ र २) तथा प्रचण्डका छानिएका सैन्य रचनाहरूलगायत पुस्तक प्रकाशित छन्।"
प्रचण्डको नेतृत्वमा कम्युनिस्ट सरकार बनेपछि निजी क्षेत्र आशावादी,"अर्थतन्त्र अहिले चौपट अवस्थामा छ। उद्योगी, व्यवसायी निराश छन्। अर्थतन्त्र चलायमान हुन सकिरहेको छैन। अर्थतन्त्रमा सुधारोन्मुख देखिए पनि सकारात्मक नभएको अवस्थामा नयाँ सरकार गठन हुँदै छ। नेकपा माओवादी केन्द्रका अध्यक्ष पुष्पकमल दाहाल प्रचण्डको नेतृत्वमा कम्युनिस्ट सरकार बन्दैछ। सरकारसँग निजी क्षेत्रको अपेक्षा, आर्थिक समृद्धिका लागि चालिनुपर्ने कदम र समग्रमा अर्थतन्त्रमा कम्युनिस्ट सरकारले अर्थतन्त्रमा कस्तो प्रभाव पार्छ भन्ने विषयमा निजी क्षेत्रका प्रतिनिधिसँग तुलसी सुवेदीले गरेको कुराकानी। आर्थिक स्थायित्व होस्दिनेश श्रेष्ठउपाध्यक्ष, नेपाल उद्योग वाणिज्य महासंघ निजी क्षेत्र आशावादी छौं। सधैं आशामा बाचेको वर्ग हो। आर्थिक क्षेत्रलाई फोकस गरेर अगाडि बढ्नुपर्छ। यो सरकारले पहिलो प्राथमिकता अर्थतन्त्रलाई दिनुपर्छ। अर्थतन्त्रमा चुनौती छन्। चुनौती निर्मूल गर्न सुझाव दिएका छौं। सुझाव कार्यान्वयन होस् भन्ने हाम्रो अपेक्षा छ। व्यापारी समस्यामा छन्। ब्याजदर, तरलता अभाव समाधान होस्। पुस मसान्तसम्म कर तिर्नुपर्ने व्यवस्थामा सहजीकरण होस्। रेमिट्यान्स बढेको अवस्था छ। त्यसलाई सदुपयोग गर्नुपर्छ। जनताले तिरेको करलाई राजनीतिक क्षेत्रले सम्मान गरेर उत्पादन क्षेत्रमा लगाउनुपर्छ। सरकारी ढुकुटीमा रहेको पैसा अर्थतन्त्रमा चलायमान गराउन सरकारले जोड दिनुपर्छ। आर्थिक स्थायित्व होस् राजेन्द्र मल्लअध्यक्ष, नेपाल चेम्बर अफ कमर्स सत्ता समीकरणभन्दा पनि स्थायी सरकार चाहियो। जुनसुकै सरकारले नेतृत्व गरे पनि अर्थतन्त्र चलायमान गराउनेतर्फ ध्यान दिनुपर्छ। जनतालाई सेवा दिन सरकार लाग्नुपर्छ। सरकारको नेतृत्व जसले गरे पनि अर्थतन्त्र चलाउन दरिलो आर्थिक नीति ल्याउनुपर्छ। जुनसुकै नेतृत्व आएमा हामीलाई फरक पर्दैन तर, अर्थतन्त्र केन्द्रबिन्दु सरकारको हुनुपर्छ। अब आउने सरकारले आयात प्रतिष्ठान, निर्यात प्रवद्र्धन गर्न विशेष जोड दिनुपर्छ। स्वदेशी कच्चा पदार्थमा आधारित उत्पादनमा जोड दिनुपर्छ। यसका लागि नेपाल चेम्बर अफ कमर्स साझेदार गर्न हामी तयार छौं। निजी क्षेत्रको राय सुझाव सरकारले पक्कै सुनुवाइ गर्नेछ। राष्ट्रको हितमा हृदययम गरी निर्णय गर्नुपर्छ। बोल्ने एउटा, व्यवहारमा अर्को नहोस्। आर्थिक स्थायित्वका लागि काम होस्। पुँजीबजार बढ्छ तुलसीराम ढकालअध्यक्ष, नेपाल इन्भेस्टर फोरम हाम्रो मुलुकले कम्तीमा पनि दुई वर्षका लागि प्रधानमन्त्री पायो।, यसमा खुसी हुनुपर्छ। कम्युनिस्ट, गैरकम्युनिस्ट भन्ने कुरो गौण हो। एमालेले पनि सरकार चलाइसकेको छ, माओवादीले पनि सरकार चलाइसकेको हो। एमालेको पालामा विष्णु पौडेल अर्थमन्त्री हुँदा इन्डेक्स उच्च थियो। अबको सरकार प्रचण्डको नेतृत्वमा सरकार बनिसकेपछि अबको पुँजी सुधार सुधारतर्फ जान्छ भन्नेमा हामी पूर्णरूपमा विश्वस्त छौं। हिजो विष्णु पौडेल अर्थमन्त्री हुँदा सेयरबजारमा उत्साह थियो। अहिले पनि उहाँ नै अर्थमन्त्री बन्ने सम्भावना देखिँदै छ। आशा गरौं, पुँजीबजारले नयाँ फड्को मार्नेछ। अर्थतन्त्रमा केही न केही डेपलभ भएको थियो। अर्थमन्त्री एउटा, गभर्नर अर्र्कै पार्टीको हुँदा समन्वय भएको थिएन। ट्युनिङ मिलेको थिएन। अब ट्युनिङ मिल्नेबित्तिकै अर्थतन्त्र दु्रतगतिमा अघि बढ्छ। अबको सरकारले अर्थतन्त्रलाई केन्द्रमा राखी काम गर्नुपर्छ। अर्थतन्त्रमै हित नगरी सुखै छैन। निजी क्षेत्रसँग सहकार्य अपरिहार्यकृष्णप्रसाद अधिकारीउपाध्यक्ष, नेपाल उद्योग परिसंघ निर्वाचनपछि फरकरूपमा सरकार गठन हुने अवस्थामा पुगेको छ। समग्ररूपमा हेर्दा अर्थतन्त्रमा सरकारले लिनुपर्ने नीति फरक ढंगले हेर्नुपर्ने अवस्था छ। अहिलेको अवस्थामा सरकारले नयाँ सोचका आधारमा अर्थतन्त्रमा आएको संकुचन, अर्थतन्त्रमा आएको असहजता, निजी क्षेत्रले भोगेको, महसुस गरेको असहज अवस्था चिर्न जुनसुकै सरकार गठन भए पनि त्यो सरकारले सबल र सक्षम नीति निर्माण गर्नुपर्छ। हामी कुन सरकार बन्ने या नबन्ने भन्दा पनि नयाँ बन्ने सरकारले कस्ता नीति लिने भन्ने विषयमा बढी फोकसमा छौं। अर्थतन्त्र सुधारका लागि उद्योग र उत्पादनमा प्रवद्र्धन गर्ने तरिकाले अब आउने सरकारले निर्णय लिनुपर्छ। तर, अहिले मौद्रिक नीतिमा, समग्र अर्थतन्त्रमा आएको असहजता र मागमा आएको संकुचन चिर्न निजी क्षेत्रसँग सहकार्य गनुपर्र्ने आवश्यक छ। उद्योगमैत्री वातावरण बनाइयोस् उमेशप्रसाद सिंहअध्यक्ष, नेपाल घरेलु तथा साना उद्योग नेपालमा उद्योगको अवस्था दयनीय छ। विगतका वर्षमा केपी शर्मा ओलीको सरकारमा आस गरेका थियौं। तर, निराश भयौं। देश आर्थिक मन्दीको भुँमरीमा फस्यो। रुस र युक्रेन युद्धले पनि समस्या थप्यो। कम्युनिस्ट सरकार पुरानो ढर्रामा गयो भने उद्योग कलकारखाना अघि बढ्न सक्दैन। आर्थिक मन्दी कसरी समाधान गर्छ हेर्न बाँकी नै छ। कुल गार्हस्थ्य उत्पादनमा लघु, घरेलु तथा साना उद्योगको १३२ प्रतिशत योगदान छ। तर यो क्षेत्र नै अहिले बढी मारमा छ। उद्योगीले कुनै पनि उद्योग ३० देखि ४० प्रतिशत मात्रै चलाएका छन्। कसरी शतप्रतिशतले चलाउने सरकारले योजना ल्याउनुपर्छ। हामीलाई चलाउन उद्योग चलाउन गाह्रो भएको छ। स्वीकृति भएको ऋण पनि दिइएको छैन। सात प्रतिशतमा तमसुक गराएका बैंकहरूले एकाएक १७ प्रतिशत ब्याज पुर्याएका छन्। हामी ब्याजको चपेटामा छौं। औद्योगिक वातावरण नबन्दा धेरै उद्योगीहरू उद्योग छोडेर व्यापारतर्फ गएका छन्। यसतर्फ नयाँ सरकारले सामना गर्नुपर्छ। बढीभन्दा बढी ध्यान दिनुपर्छ। अहिलेको अवस्थामा सुधार हुन्छ भन्ने अपेक्षा नभए पनि नजरअन्दाज गर्न मिल्दैन। परिवेशलाई ध्यानमा राखेर सरकारले उद्योगी मारमा परेको कुरा नबिर्सेर नीति ल्याउनुपर्छ। उद्योगी मेरुदण्ड हो भन्ने हेतुका साथ सरकारले केही राहतको सास फेर्ने वातावरण बनाइयोस्। विशेष योजना ल्याउनुपर्छ मीनराज कँडेलअध्यक्ष, राष्ट्रिय सहकारी महासंघ अर्थतन्त्र एक ढंगले गम्भीर संकटमा छ। पार पाउन नयाँ सरकारले विशेष योजना ल्याउनुपर्छ। आयात प्रतिष्ठापन, निर्यात प्रवद्र्धन गर्ने योजना ल्याउनुपर्छ। उत्पादन र रोजगारी बढाउने योजना ल्याउनुपर्छ। व्यापारघाटा घटाउन, विदेशी मुद्रा सञ्चिति बढाउनतर्फ ध्यान दिनुपर्छ। विलासिता वस्तु आयात कम गर्न अथवा भन्सार महसुल बढाएर आयात निरुत्साहित गर्नुपर्छ। उत्पादनमा जोड दिने नीति ल्याउनुपर्छ। हजारौं विदेश जाने युवाशक्तिलाई स्वदेशमै रोजगारी दिएर रोक्नुपर्छ। वित्तीय क्षेत्रमा, सहकारीमा ब्याजदर नियन्त्रण गर्नुपर्छ। व्यवसायीलाई रोजगारी र उत्पादनतर्फ जान सहज हुनेगरी कर्जा प्रवाह गराउन सचेत गराउनुपर्छ। नयाँ सरकारले सहकारीको सन्दर्भ ब्याजदर स्वचालित बनाउनुपर्छ। आधारदरमा प्रिमियम लिने व्यवस्था गर्नुपर्छ। सहकारीमा तरलता समस्या समाधान गर्न सफ्टलोन व्यवस्था गर्नुपर्छ। ब्याजदर घटाउनुपर्छज्ञानेन्द्र अधिकारी, अर्थविद् नयाँ सरकार बन्यो। अबको अर्थतन्त्र कता जान्छ, कस्तो हुनेछ भन्ने विषयमा उहाँहरूको निर्णय नआई भन्न सकिन्न। बजारमा तरलता अभाव छ। ब्याजदर उच्च छ। यसलाई सम्बोधन गर्न सकिन्छ भन्ने आस छ। विदेशी मुद्रा सञ्चिति बढाउनुपर्छ। आयात रोकेका कारण राजस्व उठेको छैन। सरकारले बैंकको ब्याज घटाउनतर्फ लाग्नुपर्छ। यसबाट राजस्व पनि बढ्छ। बैंकको ब्याज नघटाई निर्यात खुला गरेर मात्र समस्या समाधान हुँदैन। निजी क्षेत्रमा निराशा छ। सानासाना व्यापारी पलायन भइरहेका छन्। साना निजी क्षेत्र सम्बोधन गर्ने नीति ल्याउनुपर्छ। पहिला त बैंकिङ सिस्टम करेक्सन गर्नतर्फ लाग्नुपर्छ। लगानीकर्ताको आत्मविश्वास बढाउने नीति ल्याउनुपर्छ। सेयरबजारमा पनि सुधार ल्याउनुपर्छ।"
प्रधानमन्त्री प्रचण्डलाई शुभकामना,"संसद्मा तेस्रो ठूलो दल माओवादी केन्द्रका अध्यक्ष पुष्पकमल दाहाल प्रचण्ड राजनीतिक पासा पल्टाउँदै प्रधानमन्त्री नियुक्त भएका छन्। एमाले अध्यक्ष केपी शर्मा ओलीलाई त्यही कुर्सीबाट ढाल्न बनेको दर्बिलो गठबन्धनको जुइनो यससँगै चुटिएको छ। र, ओलीकै साथमा दाहालले सिंहदरबारको सर्वोच्च कुर्सी हासिल गरेका छन्। यससँगै देश नयाँ राजनीतिक गोरेटोमा अघि बढेको मात्र छैन, प्रधानमन्त्री प्रचण्डसामु चुनौतीका चाङ चुलिएका छन्। कतिपय चुनौती पहिला उनकै पालादेखिका बक्यौता हुन्। कतिपय विघटित गठबन्धनकालका। कतिपय राष्ट्रका दीर्घकालीन समस्याका रूपमा थाती रहँदै आएका। तेस्रो कार्यकाल काम गर्नलाई भन्दै आएका दाहालको सफलताविफलता तिनको पहिचान र सम्बोधनमा निर्भर हुनेछ। देशमा राजनीतिक प्रणाली बदलिए। शासन फेरिए। सत्ता बदलिए। सत्ताखेलमा समीकरण यताउता भए। राष्ट्रको मुहार भने फेरिएन। सुशासन आएन। सूचना प्रविधिको जमानामा घरमै बसीबसी सरकारी सेवा लिन पाउनुपर्ने हो। तर, अड्डा धाउँदा बासै बस्नुपर्ने जमानाको अन्त्य भएन। बरु अनेक झमेला देखाएर अल्झाउनेबल्झाउने रोग बढ्यो। शासनहरूले नसकेकोनगरेको काम मुख्य यही हो। दाहालले राजनीतिक र अन्य लाभहानि बिर्सिएर जनतालाई जनार्दन ठान्न सकून्। सुशासन प्रत्याभूत गरेर देखाऊन्। जनता रमाउने विषय यही हुनेछ। नेपालमा के छैन ? प्राकृतिक र सांस्कृतिक सम्पदामा विश्वमै अग्रणी छौं हामी। सर्वोच्च शिखर सगरमाथा हाम्रो शिरमाथि समृद्धिको मुस्कान छरिरहेको छ। हिमाली खोलानाला र झरनाबाट मिनरल वाटर भन्दा धेरै गुणस्तरीय पानी कलकल बगेर समुद्रतर्फ गइरहेको छ। हरियो वन नेपालको धन उक्तिमा सीमित छ। कृषिप्रधान हाम्रो देश आयातित खाद्यान्नका भरमा जनताका पेट भरिरहेको छ। विश्व प्रतिस्पर्धामा शैक्षिक गुणस्तर निम्न छ। त्यसमाथि अति व्यापारीकरण छ यसमा। जसका कारण बर्सेनि हजारौं युवा पढ्न बिदेसिएका छन्। स्वास्थ्यका अवसरबाट आमसर्वसाधारण वञ्चित छन्। कामको खोजीमा युवा जनशक्ति खाडी र मलेसियामा गएर पसिना बगाउन विवश छन्। अन्तर्राष्ट्रिय सम्बन्ध सन्तुलित छैन। अर्थतन्त्र अधोगतिमा छ। जे भएका छैनन् : नभएर होइन, नगरेर पछि परेका हौं हामी। त्यो बुझेर चल्न सकून्। आफू, दल र सीमित घेराभन्दा सिंगो देशका लागि गर्न सकून्। हार्दिक बधाई तथा शुभकामना।"
सातै प्रदेशमा नयाँ गठबन्धनको बहुमत,"काठमाडौं : केन्द्रमा गठबन्धन टुटेर एमाले नेतृत्वमा नयाँ सत्तागठबन्धन बनेसँगै अब सातै प्रदेशमा एमाले, माओवादी, राप्रपा, जसपा, नागरिक उन्मुक्ति, जनमत मिल्दा सहज बहुमत देखिएको छ। प्रदेश १ : प्रदेश १ मा ९३ प्रदेशसभा सदस्य छन्। सरकार बनाउन ४७ सांसदको समर्थन आवश्यक हुन्छ। प्रदेशसभामा नेकपा एमालेले प्रत्यक्षतर्फ २५ र समानुपातिकतर्फ १५ गरी जम्मा ४० सिट प्राप्त गरेको छ। एमालेसँगै तालमेल गरेको राप्रपाले प्रत्यक्षतर्फ २ र समानुपातिकतर्फ ४ गरी जम्मा ६ सिट प्राप्त गरेको छ। एमाले र राप्रपा मिल्दा जम्मा ४६ सांसद मात्र हुन्छन्। ४७ सांसदको समर्थन आवश्यक पर्ने यो प्रदेशमा एमाले, माओवादी, राप्रपा र जसपा मिल्दा ६० पुग्छ। यी चार दलले प्रदेश १ मा सहज सरकार बनाउने देखिन्छ। मधेस प्रदेश : १ सय ७ सदस्यीय मधेस प्रदेशसभामा सरकार गठनका लागि ५४ सांसद आवश्यक पर्छन्। प्रदेशसभामा २३ सांसदसहित एमाले प्रदेशसभाको सबैभन्दा ठूलो दल बनेको छ भने २२ सांसद रहेको कांग्रेस दोस्रो स्थानमा छ। जसपा १६, जनमत पार्टी १३ लोसपाका ९, माओवादी केन्द्रसँग ८ एकीकृत समाजवादीसँग ७ सांसद छन्। मधेस प्रदेशसभामा ६ जना स्वतन्त्र सांसद छन् भने राप्रपाका २, संघीय समाजवादी पार्टी तथा नागरिक उन्मुक्ति पार्टीले एकएक सांसद पाएका छन्। बागमती प्रदेश : बागमती प्रदेशमा नयाँ गठबन्धनको बहुमत हुन्छ। १ सय १० सदस्यीय प्रदेशसभामा सरकार गठनका लागि ५६ सिट आवश्यक पर्छ। यहाँ कांग्रेससँग ३७, एमालेसँग २७, माओवादी केन्द्रसँग २१, राप्रपा १३ र एकीकृत समाजवादीसँग ७, नेमकिपासँग ३ र हाम्रो नेपाली पार्टी २ सिट छ। नयाँ गठबन्धनको एमालेसँग २७, माओवादी केन्द्र २१, राप्रपासँग १३ गरी ६१ हुन्छ। गण्डकी प्रदेश : गण्डकी प्रदेशमा पहिलो दलका रूपमा कांग्रेसका २७ सांसद छन् भने एमालेसँग २२, माओवादी केन्द्रसँग ८ सांसद छन्। राप्रपाका २ र एकीकृत समाजवादीका १ सांसद छन्। ६० सदस्यीय गण्डकी प्रदेशसभामा सरकार गठनका लागि ३१ सांसदको आवश्यकता हुन्छ। लुम्बिनी प्रदेश : लुम्बिनी प्रदेशमा ८७ सदस्यीय प्रदेशसभामा बहुमतका लागि ४४ सांसदको समर्थन आवश्यकता पर्छ। लुम्बनी प्रदेशमा एमाले ठूला दल छ। यहाँ एमाले २९, कांग्रेस २७, माओवादी ९, राप्रपा ४, जसपा ३, लोसपा ३, नागरिक ४, जनमत ३, स्वतन्त्र ३, नेकपा एकीकृत समाजवादी १, जनमोर्चा १ रहेको छ। नयाँ समीकरणअनुसार एमाले २९, माओवादी ९, राप्रपा ४, जसपा ३, नाउपा ४, जनमत ३ गरी ५२ पुग्छ। यो नयाँ सरकारका लागि सहज बहुमत हो। कर्णाली प्रदेश : कर्णाली प्रदेश ४० सदस्यीय छ। नयाँ गठबन्धनसँग सुविधाजनक बहुमत हुन्छ। यहाँ कांग्रेस १४, माओवादी केन्द्र १३, एमाले १०, समाजवादी र राप्रपाले एकएक सिट जितेका छन्। यहाँ एमाले र माओवादी केन्द्र मिल्दा नै बहुमत पुग्छ। सुदूरपश्चिम प्रदेश : ५३ सदस्यीय सुदूरपश्चिम प्रदेशमा नयाँ समीकरणले नयाँ सरकार सहज बन्ने देखिन्छ। सरकार गठनका लागि २७ सांसद चाहिनेमा कांग्रेसका १९, माओवादीका ११, एमाले १०, नागरिक उन्मुक्ति पार्टी ७, एकीकृत समाजवादीका ४, राप्रपा १ र स्वतन्त्रबाट १ सांसद छन्। यहाँ नयाँ समीकरणअनुसार माओवादी केन्द्र ११, एमाले १०, नाउपा ७, राप्रपा १ गरी २९ हुन्छ। नयाँ सरकार बन्ने देखिन्छ।"
"अनि, फेरियो गठबन्धन","काठमाडौं : चुनावबाट कुनै पनि दलले स्पष्ट बहुमत ल्याउन सकेनन्। तब राष्ट्रपति विद्यादेवी भण्डारीले संविधानको धारा ७६ (२) बमोजिम प्रधानमन्त्री दाबी गर्न आइतबारसम्मको समय दिइन्। त्यो भनेको दुई वा दुईभन्दा बढी दलको समर्थनमा बहुमत जुटाउनुपर्ने थियो। त्यसका लागि सत्तारुढ गठबन्धनमा छलफल चलिरहेको थियो। तर, पहिला कसले सरकारको नेतृत्व गर्ने भन्ने हानथापले निष्कर्ष निस्किएन। ठूलो दल कांग्रेस अडानमै रहेपछि अन्तिम दिन आइतबार तेस्रो दल माओवादी अध्यक्ष पुष्पकमल दाहाल बालुवाटार बैठकबाट बाहिरिएर बालकोट पुगे। त्यहाँ एमालेसहित दलको नयाँ गठबन्धन बन्यो। त्यही नयाँ समीकरणका १ सय ६९ सांसदको समर्थनमा दाहाल प्रधानमन्त्री नियुक्त भएका छन्। यसअघि केपी शर्मा ओली नेतृत्वको सरकार ढाल्दा कांग्रेससहित दलसँग माओवादीको गठबन्धन बनेको थियो। चुनावमा त्यही गठबन्धन कायम भएको थियो। नेताहरूले उही गठबन्धनले नयाँ सरकारले बनाउने बताउँदै आएका थिए। तर, को पहिला प्रधानमन्त्री बन्ने हानथापका कारण नयाँ समीकरण बनेर दाहाल तेस्रो पटक प्रधानमन्त्री बनेका हुन्। ओलीलाई सरकारको नेतृत्वबाट विस्थापन गर्दा कांग्रेस सभापति शेरबहादुर देउवा पाँचांैपटक प्रधानमन्त्री बनेका थिए। डेढ वर्षअघि गठबन्धन निर्माण हुँदा देउवालाई प्रधानमन्त्री बनाउने र चुनावपछि बन्ने सरकारको पहिलो प्रधानमन्त्री दाहाललाई बनाउने कांग्रेससँग आपसी सहमति भएको थियो, माओवादी पोलिटब्युरो सदस्य भरतप्रसाद साहले भने, तर, चुनावपछि कांग्रेसको सिट संख्या बढ्यो। त्यसपछि कांग्रेस संख्याले ठूलो पार्टी भएकाले प्रधानमन्त्री र राष्ट्रपति दुवै पद माओवादीलाई दिन नसक्ने ठाउँमा पुग्यो। कांग्रेसले पहिलो चरणमा सरकारको नेतृत्व गर्ने भनेको साहले सुनाए। र दोस्रो राउन्डमा मात्रै प्रचण्डजीलाई प्रधानमन्त्रीलाई दिन्छु भन्ने अडान राख्यो, आइतबार बालुवाटारमा भएको अन्तिम छलफलबारे नेता साहले अन्नपूर्ण पोस्ट्सित भने, यताबाट हामीले पहिलो चरणमै प्रधानमन्त्री हामीलाई दिनुस् र दोस्रो तपाईं कांग्रेसलाई हामी सरकारको नेतृत्व दिन्छौं भन्यौ। कांग्रेसले यसो गर्न सकिन्न भनेपछि गठबन्ध टुट्यो। माओवादी र कांग्रेसबीच भएको सहमति कांग्रेसले नै लागू गरेनन्। अहिले दाहाललाई प्रधानमन्त्री बनाउन एमाले उपाध्यक्ष विष्णुप्रसाद पौडेल, माओवादी उपमहासचिव वर्षमान पुन, स्वतन्त्र सांसद डा अमरेशकुमार सिंहलगायत नेताहरू लागिपरेका थिए। उनीहरूकै सक्रियतामा एमाले अध्यक्ष ओलीको निवास बालकोटमा आइतबार बसेको बैठकबाट दाहालको पक्षमा समर्थन जुटेको हो। भित्रभित्र सबैसँग सबैको कुरा हुन्थ्यो। यो गठबन्धन बिनाहल्लाले बन्यो, एक नेताले भने। अढाई वर्ष माओवादी र अर्को अढाई वर्ष एमालेले सरकारको नेतृत्व गर्ने सहमति भएपछि त्यसमा राष्ट्रिय स्वतन्त्र पार्टी, जनता समाजवादी पार्टी, नागरिक उन्मुक्ति पार्टी, जनमत पार्टीले समर्थन जनाएपछि दाहाल प्रधानमन्त्री बनेका हुन्। चुनावपछि कांग्रेसको सिट संख्या बढ्यो। त्यसपछि कांग्रेस संख्याले ठूलो पार्टी भएकाले प्रधानमन्त्री र राष्ट्रपति दुवै पद माओवादीलाई दिन नसक्ने ठाउँमा पुग्यो।भरतप्रसाद साह, माओवादी पोलिटब्युरो सदस्य जनताको आवश्यकता पूरा गर्न माओवादीले सशक्त भएर सरकारको नेतृत्व गर्ने साहले बताए। संघीय लोकतान्त्रिक गणतन्त्रलाई बलियो बनाउने, संघीयतालाई समृद्ध बनाउने र विकास निर्माण र समृद्धिको एजेन्डा लिएर माओवादीले सरकार चलाउँछ, उनले भने, माओवादी र एमालेबीचको एकता टुटेपछि दुवै पार्टी चुनावमा गयो। त्यहाँबाट फर्किएपछि दुवै पार्टीले धेरै कुरा सिकेका छन्। जनताको ठूलो दबाब छ वामपन्थी शक्तिहरू एकबद्ध भएर अघि बढ्नुपर्छ। त्यसैले यो सरकार सम्झौताअनुसार चल्छ। यो गठबन्धन लामो समयसम्म जान्छ। दुवै पार्टीको छलफल भए एमाले र माओवादी पुरानौ अवस्थामा फर्किने उनले दाबी गरे। कांग्रेसका पूर्वनेता डा सिंहले देउवाको कार्यशैली गठबन्धनको म्यान्डेडविपरीत रहेकाले सत्ता गठबन्धन ढलेको बताए। कांग्रेसको कारण माओवादी ३६ सिटबाट १८ सिटमा झर्यो। तापनि शेरबहादुरजी ढेड वर्षदेखि प्रधानमन्त्री हुनुहुन्थ्यो। तर, अहिले पनि उहाँ प्रचण्डजीलाई प्रधानमन्त्री बनाउन तयार हुनुभएन, डा सिंहले भने, यस्तो थोरै हो कि शेरबहादुरजीलाई नै प्रधानमन्त्री बनाउन प्रचण्डजी जन्मिनुभएको हो। वामगठबन्धन तोडेर देउवाको नेतृत्वमा सत्ता गठबन्ध बनाएर उनलाई दाहालले प्रधानमन्त्री बनाएको थियो। तर, देउवा दाहाललाई प्रधानमन्त्री बनाउन तयार नभएको उनको भनाइ छ। यो प्रतिस्थितमा हामीले नयाँ गठबन्धन बनाएर प्रचण्डजीलाई प्रधानमन्त्री बनाएका हौं, उनले भने, प्रचण्डजीलाई एमाले नेता केपी शर्मा ओलीले प्रधानमन्त्री नबनाउँदा नेकपा फुटेको थियो। ढिलै भए पनि ओलीजीले प्रचण्डलाई स्वीकारेर प्रधानमन्त्री बनाउनुभयो। दाहालको पक्षमा किन लाग्नुभयो भन्ने प्रश्नमा डा सिंहले भने, देउवाजीले मेरो टिकट खोस्नुभयो। जब कि म ३०औं वर्षदेखि कांग्रेसमा थिएँ। स्वाभाविकै छ राजनीतिमा एकअर्काले हिसाब किताब गर्छन्। जनमत पार्टीका उपाध्यक्ष वसन्त कुश्वाहाले मधेस प्रदेशमा आफ्नो पार्टीलाई मुख्यमन्त्री बनाउने कुरा भएपछि दाहाललाई प्रधानमन्त्रीमा समर्थन गरेको बताए। जनमत पार्टीको एक सूत्रीय माग छ, जसले मधेस प्रदेशमा मुख्यमन्त्री दिन्छ र जोसँग उभिँदा मुख्यमन्त्री बन्ने सम्भावना रहन्छ उसैलाई समर्थ गर्छाैं भनेर देउवा पक्ष र ओली दुवै पक्षमा हामी तयार थियौं, उनले भने, हामी चुनावमा कुनै दलसँग गठबन्धन गरेर गएका थिएनौं। हामी कुनै बन्धनमा थिएनौं। हामी प्रतीक्षा गरिरहेका थियौं कि जसले मुख्यमन्त्री बनाउन समर्थन गर्छ उसैलाई हामी सहयोग गर्छौं। मधेस प्रदेशमा हाम्रो नेतृत्व मिलोस् र केही नयाँ काम गर्ने अवस्था आउस् भने दाहाललाई प्रधानमन्त्रीमा समर्थन गरेका हौं।"
प्राधिकरणले पायो रेडियो फ्रिक्वेन्सीको अनुमति,"काठमाडौं : चार वर्षदेखि अड्किरहेको रेडियो फ्रिक्वेन्सीको अनुमति नेपाल विद्युत् प्राधिकरणले पाएको छ। सञ्चार तथा सूचना प्रविधि मन्त्रालयमा चार वर्षदेखि अड्किएको रेडियो फ्रिक्वेन्सीको अनुमति गत साता प्राप्त भएको प्राधिकरणका कार्यकारी निर्देशक कुलमान घिसिङले जानकारी दिए। रेडियो सञ्चार नियमावली २०४९ संशोधन हुन नसक्दा फ्रिक्वेन्सीको अनुमति पाउन नसकेकोे कार्यकारी निर्देशक घिसिङ बताउँछन्। नियमावली संशोधन नभई फ्रिक्वेन्सीको अनुमति वितरण गर्न नसकिने मन्त्रालयका सचिव डा बैकुण्ठ अर्याल बताउँछन्। सन् २०१९ मा प्राधिकरणले पहिलो फेजअन्तर्गत रत्नपार्क र महाराजगन्ज वितरण केन्द्रका ग्राहकका घरमा ९७ हजार स्मार्ट मिटर जडान गरेको थियो। दोस्रो फेजअन्तर्गत उपत्यकाका बाँकी साढे ४ लाख ग्राहक र उपत्यका बाहिरका ४५ लाख ग्राहकमा स्मार्ट मिटर जडान गर्ने प्राधिकरणको योजना छ। अर्थ मन्त्रालयले सहमति जनाइसके पनि लामो समय ढिलाइ भएको थियो। प्राधिकरणले रेडियो सञ्चार नियमावली २०४९ को दफा ११ अनुसार निःशुल्क फ्रिक्वेन्सी माग गर्दै आएको छ। दफा ११ मा नेपाल सरकारको मन्त्रालय, विभाग, कार्यालय आयोजना तथा नेपाल सरकार, सञ्चार मन्त्रालयले नेपाल राजपत्रमा सूचना प्रकाशित गरी नियमावलीबमोजिम लाइसेन्स दस्तुर तथा नवीकरण दस्तुर नलाग्ने भनी तोकिदिएको अन्य संघसंस्था, निकाय नियोग वा व्यक्ति भनिएको छ। यही दफालाई देखाउँदै प्राधिकरणले निःशुल्क फ्रिक्वेन्सी पाउनुपर्ने माग गरेको प्राधिकरण स्मार्टमिटर जडान आयोजना प्रमुख रवीन्द्र श्रेष्ठ बताउँछन्। प्राधिकरण नेपाल सरकारको पूर्ण स्वामित्वको संस्था भएकाले निःशुल्क रूपमा फ्रिक्वेन्सीको अनुमति पाउनुपर्ने बताइएको छ। सरकारी निकायहरू उड्डयन प्राधिकरण, आर्मी, रेडियो नेपाल, खानी तथा भूगर्भ विभाग, वातावरण विभागलगायत सबैले पहिलादेखि नै निःशुल्क रूपमा नै रेडियो फ्रिक्वेन्सी चलाइरहेका छन्। सरकारको अनुमतिमा नै प्राधिकरणले ३९६५ देखि ३९९५ मेगाहर्ज गरी ३ मेगाहर्जको फ्रिक्वेन्सी निःशुल्क प्रयोग गर्दै आइरहेको छ। उक्त फ्रिक्वेन्सीको लाइसेन्स भने लिइएको छैन। सरकारसँग प्राधिकरणले माग गर्दा यही फ्रिक्वेन्सी चलाउन दिएको थियो। यही फ्रिक्वेन्सी प्रयोग गरेर थप स्मार्ट मिटर जडान गर्ने सुरमा प्राधिकरण थियो। तर, करिब डेढ वर्षअघि सञ्चार मन्त्रालयले उक्त फ्रिक्वेन्सीको दस्तुर तिर्न पत्र पठाएपछि भने प्राधिकरण अन्योलमा परेको छ। उक्त पत्रअनुसार प्रतिस्मार्ट मिटरको वार्षिक दस्तुर करिब २० हजार ८० रुपैयाँ निर्धारण गरिएको छ। प्राधिकरणले एसियाली विकास बैंक (एडीबी) को करिब एक अर्ब सहुलियत ऋणमा निःशुल्क रूपमा स्मार्ट मिटर जडान गरेको हो। सरकारले पठाएको दस्तुरअनुसार प्राधिकरणले स्मार्ट मिटर जडान गर्न नसक्ने श्रेष्ठ बताउँछन्। स्मार्ट मिटर जडान गरेपछि ग्राहकको विद्युत् खपत विवरण प्राधिकरणले आफ्नै कार्यालयबाट प्राप्त गर्न सक्छ। स्मार्ट मिटरको रिडिङ दूरसञ्चार कम्पनीसँग समन्वय गरेर सिम कार्डबाट, अप्टिकल फाइबरको प्रयोग गरी जीपीएसबाट तथा रेडियो फ्रिक्वेन्सीबाट गर्न सकिन्छ। दूरसञ्चार कम्पनीसँग सिम लिँदा पनि महँगो पर्छ भने अप्टिकल फाइबर बिछ्याउँदा पनि महँगो पर्छ। सबैभन्दा सस्तो नै रेडियो फ्रिक्वेन्सी हो। तर, यसमा पनि सरकारले दस्तुर लिँदा यो पनि महँगो हुने प्राधिकरणले जनाएको छ। यदि रेडियो फ्रिक्वेन्सी किन्नुपयो भने प्राधिकरणले घाटा खाएर ग्राहकलाई निःशुल्क रूपमा दिन सक्दैन। त्यो रकम ग्राहकले पनि तिर्दैनन्, श्रेष्ठ भन्छन्। अहिले सञ्चार मन्त्रालयले यसको महसुस गरेको उनको भनाइ छ। संसारमा कुनै पनि कुरा निःशुल्क नपाइने सचिव अर्याल बताउँछन्। रेडियो सञ्चार नियमावली संशोधन गरेर प्राधिकरणसँगको विषय टुंग्याइने अर्यालले जानकारी दिए। नियमावली संशोधनको प्रक्रियामा छ। के गर्न सकिन्छ हेर्दैछौं। चाँडै नै यो विषय टुंगिन्छ, अर्यालले भने।"
सत्ता समीकरणको नयाँ गणित,"वास्तवमा सत्ता गठबन्धन प्राकृतिक नै थिएन। अप्राकृतिक भएकाले त्यसको पटाक्षेप जसरी हुनुपथ्र्यो त्यसरी नै भएको छ। जहाँसम्म अहिलेको स्थिति भनेको नेपाली कांग्रेस गठबन्धनसहितको दुईतिहाइ भनेर गए तर आउने बेलामा सामान्य बहुमत पनि पुर्याउन नसकेको एउटा अवस्था उत्पन्न भएको थियो। गठबन्धन निर्वाचनमा जुन बाटोबाट आएको थियो, त्यो जनताले अस्वीकार गरेको अवस्था थियो। यस्तो अवस्था हुँदाहुँदै पनि गठबन्धनले त्यसलाई कायम राख्ने र जबर्जस्त रूपमा सरकार बनाउने उहाँहरूको बाटो रह्यो। खासमा गठबन्धन कुनै विचारका आधारमा थिएन। नीतिका आधारमा पनि थिएन। कुनै कार्यक्रमका आधारमा पनि थिएन। विशुद्ध त्यो प्रधानमन्त्री बनेका एमालेका अध्यक्ष केपी शर्मा ओलीलाई हटाउने र एमालेलाई साइजमा राख्ने उद्देश्यले गठबन्धन बनेको थियो। हिजो कार्यक्रम, नीति र विचारबिनाको गठबन्धन बन्यो र सत्तास्वार्थमा रमायो। त्यसमै गठबन्धन सीमित रह्यो पनि। खासमा अहिले भएको पनि सत्ताकै टकराब हो। यो परिस्थितिले गठबन्धन पटाक्षेप भयो, जो हुनु नै थियो। अब हामीले सुरुदेखि के भनेका थियौं भने गठबन्धन कायम रहेसम्म एमालेको सरकारमा दाबी हुने छैन। नेपाली कांग्रेसका सभापति शेरबहादुर देउवासँग पनि एमाले अध्यक्ष ओली प्रत्यक्ष टेलिफोन सम्पर्कमा हुनुहुन्थ्यो। दोस्रो तहका नेताहरू पनि सम्पर्कमा थिए। हामीहरू आफैं पनि कतिपय कुराकानीमा थियौं। नेकपा माओवादी केन्द्रका अध्यक्ष पुष्पकमल दाहाल प्रचण्डको तर्फबाट पनि कुराकानी अप्रत्यक्ष रूपमा भइरहेकै थियो। तर हामीले दुवै पक्षलाई के भनिरहेका थियौं भने तपाईंहरूको गठबन्धन कायम रहेसम्म हाम्रो सरकारमा दाबी रहँदैन र त्यस हिसाबले हामी जाँदैनौं पनि। गठबन्धन जोगाउने अन्तिम प्रयास उहाँहरूबाट भएकै हो। तर स्वार्थ नमिलेपछि गठबन्धन टुट्यो। गठबन्धन टुट्यो भनेपछि हाम्रो एजेन्डा ओपन हुन्छ है भनेर हिजो नै भनेका थियौं। किनभने गठबन्धन टुटेपछि त स्थिति सामान्य हुँदैन, सबैलाई थाहा भएकै विषय हो। यो निर्वाचनको म्यान्डेड पछि अर्थात् नयाँ निर्वाचनपछि आएका शक्तिहरूका बीचमा हिजोकै गठबन्धन कायम राख्न खोज्ने प्रयास गरिएको थियो, त्यो रहुञ्जेल एमाले बाहिरै बसेकै हो। किनकि त्यो गठबन्धनको नीतिगत विरोध गरेका थियौं। संवैधानिक र कानुनी हिसाबले पनि त्यो बेठिक हो भनेका थियौं। जब गठबन्धन टुट्यो, अब हामी त्यहाँ रहन नसक्ने भयौं भनेर माओवादी केन्द्रका अध्यक्ष प्रचण्ड आइसकेपछि गठबन्धनमा नरहेका बाँकी दल एक ठाउँमा आउने स्थिति बनेको हो। प्रतिपक्षमा रहेर बस्न तयार भएका दलहरू एउटा ठाउँमा थियौं। जोसँग हामी हिजो निर्वाचनमा पनि सँगै गएका थियौं। जस्तो, राष्ट्रिय प्रजातन्त्र पार्टी र जनता समाजवादी पार्टी। आंशिक सहमति र सहकार्य गरेकै हौं। यी दुईवटा पार्टी निर्वाचनदेखिको सहकार्य गरेका भए। राष्ट्रिय स्वतन्त्र पार्टी पनि हाम्रो पार्टीसँग संवादमा थियो। ऊ पनि सहकार्य गरेर जाने मतमा थियोे। अब गठबन्धनको निर्णायक भनेर हिँडिरहेको पार्टी चाहिँ अहिले गठबन्धन छोडेर आएँ भनेपछि स्वाभाविक रूपमा हिजोको अवस्था पनि रहँदैन भनेपछि एमाले सहकार्य गर्न तयार छ भनेको हो। त्यही कोर्समा वर्तमान राजनीति अघि बढेको हो। अहिले जनता सुशासन नभएर हार मानेका छन्। नयाँ सरकारले सुशासनको अनुभूति हुने गरी काम अघि बढाउनु पर्छ। सुशासनको प्रत्याभूति नै देशमा सिस्टम बसाएर दिने हो। अहिले एउटा सहमति भएको छ, प्रधानमन्त्रीमा प्रचण्ड, राष्ट्रपति र सभामुखमा एमाले। साढे दुई वर्षपछि प्रधानमन्त्री फेरिने र एमालेले पाउने। राष्ट्रपति भने एमालेकै रहने भन्ने सहमति भएको हो। यही सहमतिको कोर्समा मुलुकको राजनीति अगाडि बढ्छ। मन्त्रिपरिषद् सबैको हैसियतअनुसारको बाँडफाँटमा बन्छ। अब मुलुकलाई अगाडि लैजाने काम हुन्छ। गठबन्धनको यो संस्कृति अगाडि जुन बनाइयो र मुलुकलाई गम्भीर अवस्थामा पुर्याइयो। गठबन्धनका कारण अत्यन्त असक्षम र अयोग्य नेतृत्व जुन हिसाबले रहिरह्यो, त्यसको निरन्तरता जनताले खोजेका थिएनन्। जनता यो निर्वाचनपछि त्योभन्दा पृथक् ढंगले सरकार बनोस्, कामयावी र प्रभावकारी बनोस् भनेर चाहिरहेका थिए। निर्णायक हिसाबले अगाडि जान सक्ने हिसाबले सरकार बनोस् भन्ने चाहना पूरा भएको हो। जनताले खासगरी यस्तो सरकार जसले विकास, सिस्टम र सुशासनको मामिलामा प्रभावकारी भूमिका खेलोस् भनेर चाहेका थिए। अझ राजनीतिक स्थिरता पनि जनताले चाहेका हुन्। अब गठन हुने सरकारले यी सबै कामलाई कुनै हरहालतमा सम्बोधन गर्न सक्नु पर्छ। अहिले जुन फ्रेस म्यान्डेडका साथ आएको पंक्तिसमेत यसमा सामेल भएर सरकारमा जाने कुरा भएको छ, त्यसले पनि गति र लय समात्नु पर्छ। यसैले संविधानको रक्षा हुन्छ, राजनीतिक स्थिरता हुन्छ। र, जनताले परिवर्तनको अनुभूति गर्ने स्थिति बन्छ भन्ने हो। खासमा निर्वाचनले कसैलाई पनि एब्सोलुट मेजोरिटी दिएन। गठबन्धनबाट लार्जेस्ट पार्टी भएको हो कांग्रेस। गठबन्धनमा भएको माओवादीको दम्भ हटाइदिने हो भने कांग्रेसको सिट पुग्दैन। कांग्रेसले त गठबन्धनसहितको मतमा म्यान्डेड पाएको हो। त्यसैले सरकार बनाउने अवस्थामा आइतबार देखिएको राजनीतिक सिनारियो म्यान्डेडविपरीत होइन, त्यसरी बुझ्नु र जानु पनि हुँदैन। प्रचण्ड नेतृत्वको अबको सरकारलाई जिम्मेवारीपूर्वक अघि बढ्नुपर्ने दायित्व छ। नागरिकलाई दिनुपर्ने सेवाप्रवाह एकदमै कमजोर भएको छ राज्यका तर्फबाट। यसलाई प्रभावकारी बनाउनु नयाँ सरकारको चुनौती हो। नयाँ गठबन्धन सुनिश्चितताका साथ अघि बढ्छ। यसमा कुनै समस्या म देख्दिनँ। समस्या के चाहिँ बढी देख्छु भने सरकार गठन भइसकेपछि प्रभावकारी काममा अगाडि बढाएर जाने नै हो। जसमा अघि भनेका कुरा ठप्प भएको विकासको गतिलाई तीव्र बनाउने पहिलो प्राथमिकतामा पर्नु पर्छ। दोस्रो, सुशासन। अहिले जनता सुशासन नभएर हार भएका छन्। सुशासनको अनुभूति हुने गरी काम अघि बढाउनु पर्छ। सुशासनको प्रत्याभूति नै देशमा सिस्टम बसाएर दिने हो। जनतासँग जोडिएका निकायहरू जहाँ भ्रष्टाचार र अनियमितता छ, त्यसलाई चुस्त, दुरुस्त बनाउनु पर्छ। अन्तर्राष्ट्रिय राजनीतिमा अहिले जुन खालको असन्तुलित नेपाल हुन खोजेको हो कि ? भन्ने भ्रम चिर्नु पर्छ। परम्परागत रूपमा रहिआएको स्वतन्त्र परराष्ट्र नीति तलमाथि हुने हो कि ? भन्ने जुन आशंका, डर र त्रास थियो, त्यसलाई ठीक ठाउँमा ल्याउनु पर्छ। नयाँ सरकारलाई अवसर पनि छन्। यसलाई प्राप्त भएको अवसर भनेकै यो संविधान आएपछि र बहुदलीय व्यवस्थाकै माध्यमबाट मुलुकको विकास र अग्रगतिको बाटोमा लैजान्छौं भन्ने विश्वास दिलाएर जनताको चाहनाअनुरूप अघि बढाउन पाउनु हो। त्यसैले अब विगतका सबै कमीकमजोरीबाट पाठ सिक्नै पर्छ र सुध्रिएर अगाडि जानै पर्छ। सबै दलले यसबीच शिक्षा लिएका छन्, लिएका छौं। विगतका सबै कुराबाट शिक्षा लिँदै मुलुकलाई अग्रगामी बाटोबाट जानु पर्छ। फेरि तिनै गल्ती र कमजोरी दोहोर्याइयो भने जनताले माफ गर्दैनन् भन्ने त अब बुझ्नै पर्छ, चेत्नै पर्छ। सरकारको नेतृत्व माओवादी केन्द्र र एमालेले अढाई अढाई वर्ष गर्ने सहमति भएको छ। प्रचण्डको साढे दुईवर्षे नेतृत्वपछि एमालेले सरकारको नेतृत्व गर्नेछ। अन्त्यमा भन्नुपर्दा, नयाँ परिस्थितिमा निर्वाचन भएको छ। यद्यपि कुनै एउटा दलको बहुमत प्राप्त भएर बहुमतको आधारमा सरकार सञ्चालन गर्दा जति सहज हुन्थ्यो, सही बाटोमा मुलुकलाई लिएर अघि जाने अवस्था हुन्थ्यो, त्यो त नहोला। तर, यसका बाबजुद पनि मुलुकमा नयाँ प्रधानमन्त्री आउनु भएको छ। लामो समयदेखि मुलुकले भोगेका पीडा देखेबुझेको व्यक्तित्व हुनुहुन्छ, उहाँलाई अहिलेका समस्या र चुनौतीहरू के के हुन् ? सबै थाहा छ। त्यसलाई बुझेर नेतृत्व अघि बढाउनु हुनेछ। एमालेका अध्यक्ष ओलीले पनि पटकपटक भन्नुभएको छ कि एजेन्डामा आधारित भएर समर्थन र विरोध गर्ने हो। कसलाई कुन भाग दिने भन्ने आधारमा, पद बाँडफाँट गरेका आधारमा जाने होइन भन्नु भएको छ। त्यसैमा एमाले प्रतिबद्ध छ। प्रधानमन्त्रीको शपथपछि मन्त्रिमण्डल बन्छ। त्यसमा सबै पार्टीले आआफ्नो तर्फबाट नेतृत्वमा जाने काम हुन्छ। भट्टराई, नेकपा एमालेका विदेश विभाग प्रमुख हुन्।"
प्रदेश १ र गण्डकीमा एमाले संसदीय दलको नेता चयन,"विराटनगरपोखरा : प्रदेश १ र गण्डकी प्रदेशमा एमालेले संसदीय दलका नेता चयन गरेको छ। पार्टीका स्थायी कमिटी सदस्य हिक्मतकुमार कार्कीलाई प्रदेश १ मा मुख्यमन्त्री बन्न बाटो खुलेको छ। झापा ५ कबाट दोस्रो पटक निर्वाचित कार्की प्रदेशका पूर्वआन्तरिक मामिला तथा कानुनमन्त्री हुन्। प्रदेशमा एमालेको नेतृत्वमा सरकार निर्माण भए कार्की मुख्यमन्त्री बन्नेछन्। तर, निर्वाचनबाट कुनै पनि दलको स्पष्ट बहुमत नआएका कारण प्रदेश सरकार कसको नेतृत्वमा बन्छ भन्ने यकिन छैन। एमालेको आइतबार बसेको संसदीय दलको पहिलो बैठकले कार्कीलाई सर्वसम्मत रुपमा नेता चयन गरेको हो। उनका प्रस्तावकमा तिलकुमार मेन्याङ्बो र सथर्मकमा रेवतीरमण भण्डारी थिए। बैठक ज्येष्ठ सदस्य एवं सुनसरी ३ कबाट निर्वाचित रोहितबहादुर कार्कीको अध्यक्षतामा बसेको थियो। बैठकले पार्टीको विधान २०७७ लाई अनुमोदन गरेको छ। त्यस्तै बैठकमा विभिन्न दलसँग सरकार गठनलगायतका विषयमा छलफल गर्न र सहमति जुटाउन ५ सदस्यीय कार्यदल गठन गर्ने निर्णय भएको छ। दलका नेताकै संयोजकत्वमा गठित कार्यदलमा मेन्याङ्बोसहित प्रदेश सांसदहरू रेवतीरमण भण्डारी, सृजना राई र लीलाबल्लभ अधिकारी सदस्य छन्। दलको नेता बनेका कार्कीले संसद्मा पार्टीको प्रस्तुतिलाई प्रभावकारी बनाइने उल्लेख गर्दै संसद्भित्र प्रवेश गर्ने र सरकार बनाउने प्रक्रियामा अब एमालेले भाग लिने बताए। प्रदेशसभा सचिवालयले नवनिर्वाचित प्रदेशसभा सदस्यको शपथग्रहण कार्यक्रम सोमबार दिउँसो १ बजेलाई राखेको छ। प्रदेशसभाका ज्येष्ठ सदस्य गयानन्द मण्डलले प्रदेश प्रमुख पर्शुराम खापुङसँग बिहान ११ बजे शपथग्रहण गर्ने छन्। त्यसपछि उनले प्रदेशसभा हलमा अन्य प्रदेशसभा सदस्यलाई शपथ खुवाउने छन्। शपथको सबै तयारी पूरा भएको संसद सचिवालयका सचिव गोपालप्रसाद पराजुलीले बताए। प्रदेशसभामा सहभागी अन्य ५ दलले भने नेता चयन गरेका छैनन्। कांग्रेसले शपथग्रहणलगत्तै सोमबार नै संसदीय दलको बैठक बोलाएको छ। यस्तै, गण्डकी प्रदेशको मुख्यमन्त्रीमा एमालेका नेता खगराज अधिकारीले दाबी गर्ने भएका छन्। एमाले संसदीय दलको आइतबार पोखरामा बसेको बैठकले अधिकारीलाई सर्वसम्मत संसदीय दलका नेता चुनेसँगै अधिकारीलाई मुख्यमन्त्री बन्ने बाटो खुलेको हो। एमाले सांसद लिलाबहादुर थापाको प्रस्ताव एवं रोशन गाहा मगरको समर्थनमा अधिकारी सर्वसम्मत दलका नेता चुनिएका हुन्। एमाले गण्डकीले संसदीय दलको नेता चुने पनि उपनेता, प्रमुख सचेतक र सचेतक चुन्न बाँकी छ। आगामी बैठकले पदाधिकारी चुन्ने सांसद थापाले बताए। कांग्रेस नेतृत्वको गठबन्धन छाडेर माओवादी केन्द्र एमालेसँग गठबन्धन गर्न गएसँगै गण्डकीमा पनि त्यसको तरंग देखिएको छ। केन्द्रमा एमाले नेतृत्वको गठबन्धन बनेसँगै गण्डकी सरकार गठन गर्न उक्त गठबन्धनको बहुमत पुग्ने देखिन्छ। गण्डकीमा कांग्रेसको २७, एमालेको २२, माओवादी केन्द्रको ८, राप्रपाको २ र नेकपा एकीकृत समाजवादीका १ जना सांसद छन्। ६० सदस्य रहेको गण्डकी प्रदेश सांसदमा बहुमतका लागि ३१ जना चाहिन्छ। संघ सरकार गठनमा बनेको गठबन्धनअनुसार गण्डकीमा पनि बहुमत पुग्ने देखिन्छ। संघमा प्रचण्ड नेतृत्वको सरकार बनेपछि गण्डकीमा एमाले नेतृत्वमा सरकार बन्ने सांसदहरूले दाबी गरेका छन्।"
किन टुट्यो गठबन्धन ?,"प्रचण्डजीलाई धोका भएपछि उहाँ बालकोट पुग्नु भएको हो रामचन्द्र पौडेल  वरिष्ठ नेता, नेपाली कांग्रेस विमलेन्द्रजीले राष्ट्रपति र प्रधानमन्त्री पद कांग्रेसले लिने देउवाको सन्देश आइतबार बिहान दाहालजीलाई सुनाउनु भएको थियो। देउवाजीले दोस्रो पालोमा प्रधानमन्त्री पद लिन प्रचण्डलाई आग्रह गर्नुभएको थियो। आइतबार नै बालुवाटारमा बोलाइएको सत्तारुढ गठबन्धनको बैठक रोकेर प्रचण्डजी एमाले अध्यक्ष ओलीसँग संवाद गर्न बालकोटतर्फ गएपछि गठबन्धन टुट्यो भन्ने भएको हो। सहमतिअनुसार प्रचण्डजीलाई धोका भएको थियो। सहमतिअनुसार नपाएपछि उहाँ बालकोट पुग्नुभएको हो। राजनीतिमा जसले जसलाई झुक्याए पनि हुन्छ भन्ने तथ्य निर्माण भयो डा मिनेन्द्र रिजाल  नेता, नेपाली कांग्रेस २०७४ सालको निर्वाचनको परिणामबाट होइन निर्वाचनअघि नै सत्ता निर्माणको प्रक्रिया सुरु भयो। हामीले चुनावबाट होइन चुनावअघि नै सरकार निर्माणको गठबन्धन सुरु गर्याैं। आज थुप्रै कांग्रेसीजन प्रचण्डप्रति आक्रोश र निराशा पोखिरहेका छन्। म मा भने केही पनि छैन। २०७४ देखि नेपालको राजनीतिमा कांग्रेस, एमाले र माओवादीले सत्ता अन्तिम राजनीति भन्ने हिसाबले राजनीति गरेका छौं। यो राजनीतिमा जसले जसलाई झुक्याए पनि हुन्छ र जो जससँग मिले पनि हुन्छ भन्ने तथ्य निर्माण भयो। राजनीतिमा यो संस्कृति फेरिनुपर्छ। आजको जुन सरकार बन्यो त्यो अल्पकालका लागि महत्वपूर्ण होला दीर्घकालका लागि यसले कुनै पनि अर्थ राख्दैन। तेस्रोपटक प्रधानमन्त्री भइराख्दा शान्ति लोकतन्त्रलाई कसरी स्थापित गर्न सक्नुहुन्छ त्यो हेर्न बाँकी छ। केपी शर्मा ओलीजीले कांग्रेससँग पटकपटक बैमनस्यताको होइन प्रतिस्पर्धाको सम्बन्ध राख्न चाहान्छ भन्नुहुन्थ्यो। अब हेर्न बाँकी छ कांग्रेससँग उहाँले कस्तो सम्बन्ध राख्नुहुन्छ। शेरबहादुर देउवालाई केही भन्नु छैन। उहाँप्रति औंला उठाउने हाम्रा ऊर्जावान युवा नेताहरूलाई म के भन्न चाहान्छु भने फेरि पार्टी बनाउने अवसर आएको कछ। यसलाई पूर्ण रूपमा सदुपयोग गरौं। बीपीको पार्टीलाई साँचो अर्थमा बीपीको पार्टी बनाओ। गठबन्धनका दलले चाल्न सक्ने कदमप्रति नेतृत्व संवेदनशील हुनुपथ्र्यो गुरु घिमिरे  नेता, नेपाली कांग्रेस पार्टीको केन्द्रीय समितिको मिटिङ राखेर समीक्षा गर्नुपर्यो। नैतिकता भए पार्टी सभापतिले राजीनामा दिनुपर्ने हो। राजीनामा दिनुहुन्न भने अगाडि कदम चालिनुपर्छ। गठबन्धनमा सामेल भएका दलहरूले चाल्न सक्ने कदमप्रति नेतृत्व संवेदनशील हुनुपथ्र्यो। किनभने ढोका एकातिर बन्द भए तापनि अर्कोतिर खुल्छन् भन्ने हेक्का राख्नुपथ्र्यो। साना दलले ठूलो बार्गेनिङ गर्छन् भन्ने नेतृत्वलाई थाहा थियो। सरकारमा जान विभिन्न ढोका हेरेर बसेका हुन्छन्। तर, हाम्रो नेतृत्वले राष्ट्रपति पनि प्रधानमन्त्री सभामुख पनि चाहिने खालको सुझबुझ पूर्ण निर्णय होइन। यो भनेको बहुमत ल्याउँदा मात्रको अवस्थामा हो। नेतृत्वको सम्पूर्ण रूपबाट असफलता हो। यो राजनीतिक दुर्घटना हो। यो उहाँलाई धकेल्ने भजन मण्डलीका कारण यो अवस्था आएको हो। स्थानीय, प्रदेश र प्रतिनिधिसभाको निर्वाचन सफलतापूर्वक गराउन सफल भएको हो। राजनीतिक दुर्घटना हुनबाट निस्किएर देशलाई अगाडि बढाएको। उहाँलाई यो ठाउँमा पुयाएर दुर्घटना गराउन उहाँको वरिपरि घुम्ने प्रवित्ति हो। प्रचण्डले शनिबार र आइतबार दिनभर बालुवाटार र बालकोट ओहोरदोहोर गरेर गरेको बार्गेनिङ गरेरै भए पनि सत्ता हात पारे । यसको कारण कांग्रेस हो। हामीसँग बहुमत पनि थिएन। समानुपातिकमा पनि हामी पहिलो दल थिएनौं। अगाडि भागमा आएको सत्ता हातबाट गुम्यो। नेतृत्वको सुझबुझ भएन भनेर बुझौं। कांग्रेसले अडान नछोडेपछि एमालेसँग गठबन्धन गरेर प्रचण्ड प्रधानमन्त्री बने नैनसिंह महर नेता, नेपाली कांग्रेस कांग्रेसले सबै गुमाएको जिम्मा गठबन्धन वर्षौं रहन्छ भन्ने पदाधिकारीहरूले लिनुपर्छ। कांग्रेसले प्रधानमन्त्री र राष्ट्रपति छाड्न नमानेपछि एमालेसँग गठबन्धन गरेर प्रचण्ड प्रधानमन्त्री बने। माओवादीको बेइमानीबारे पहिला नै हेक्का थियो। हामी केही केन्द्रीय सदस्यहरू गठबन्धनभन्दा एक्लै निर्वाचनमा जानु उत्तम हुन्छभन्दा पदाधिकारीहरूको गोप्य सहमति भयो। त्यहाँबाट प्रभावशाली महामन्त्रीजीले कांग्रेस नेतृत्वमा सरकार बनाउन गठबन्धन नै आवश्यक भएको प्रस्ताव सुनाउनुभो। पारित गर्न अनुरोध गरेपछि प्रस्ताव पास भयो। संघदेखि प्रदेशसम्म सरकारबाट बाहिरिएपछि कांग्रेस पार्टीको इतिहासमा ७४ सिट छोडेर ९१ सिटमा लड्न बाध्य पारियो। निर्वाचनको समीक्षासमेत नगरेर सरकार निर्माणको प्रक्रियाका लागि समेत केन्द्रीय समिति बैठक आवश्यक ठानिएन। आज सबै कुरा गुमाउँदासमेत केन्द्रीय समितिको बैठक आवश्यक नठान्ने र वर्षौंसम्म गठबन्धन कायम रहन्छ भनेर हवाला दिने पदाधिकारी र कार्यसम्पादन समितिले वर्तमान जटिल राजनीतिक अवस्थाको जिम्मा लिनुपर्छ। कांग्रेसले लिएको अडान पार्टीको दीर्घकालीन हितमा छ कल्याण गुरुङ नेता, नेपाली कांग्रेसनेपाली कांग्रेसले लिएको राजनीतिक अडान पार्टीको दीर्घकालीन हितमा छ। देश र विदेशमा रहनु भएका पार्टीका, नेता कार्यकर्ता, समर्थक र शुभेच्छुकहरू कसैले पनि सानो चित्त गर्नुपर्ने वा निराश हुनुपर्ने कुनै कारण छैन। गल्ती कांग्रेसको होइन। समयले चाँडै प्रष्ट पार्नेछ। सभापतिको प्रवृत्तिका कारण निम्तिएको दुर्घटना हो यो सरिता प्रसाईं नेता, नेपाली कांग्रेस हामी पार्टीका केन्द्रीय सदस्य र सांसद हौं। अहिले समाचारमार्पत गठबन्धन टुट्यो प्रचण्ड एमालेसँग मिलेर प्रधानमन्त्री बने भन्ने खबर सुनियो। हामीलाई भरेसम्म कांग्रेसको नेतृत्वमा सरकारमा जान्छौं भनेका थिए। त्यहीअनुसार बस्यौं। पार्टीलाई बहुमत आए जस्तो स्वभाव देखाउने पार्टी सभापतिको प्रवृत्तिका कारण निम्तिएको दुर्घटना हो, यो।"
अनि प्रचण्ड प्रधानमन्त्री,"काठमाडौं : एमाले अध्यक्ष केपी शर्मा ओलीलाई निर्वाचनपछि धेरैले सोध्ने एउटै प्रश्न थियो सरकारमा जानेबारे एमालेले के सोच्दैछ ? उनको जवाफ हुन्थ्यो, अहिल्यै चासो राख्यो भने बाच्छालाई हात्तीको भाउ भन्छन्। चुप लागेर बस्यो भने अन्त्यमा त्यही बाच्छो बोकाको भाउमा पाइन्छ। भयो पनि त्यस्तै। चुप लागेरै गठबन्धन भत्काइदिए। निर्वाचनमा तेस्रो बनेको माओवादी केन्द्रका अध्यक्षलाई प्रधानमन्त्री बनाए। सत्ता हातमा लिन सफल बने। राष्ट्रपतिले नयाँ सरकार गठनका लागि आह्वान गरेको समय घर्कन लाग्दा आइतबार राष्ट्रपति, सभामुख र आधा कार्यकालपछि प्रधानमन्त्री पाउने गरी ओलीले माओवादी अध्यक्ष पुष्पकमल दाहाललाई पहिलो लटमै प्रधानमन्त्री बनाए। अघिल्लो दिन अर्थात् शनिबार मात्र ओलीले भनेका थिए, प्रचण्डको प्रधानमन्त्री हुने रहर अब पूरा हुँदैन। उनले समय गुजारे। सम्भवतः यो राजनीतिक चालबाजी थियो। कांग्रेस सभापति शेरबहादुर देउवालाई यही कथनले पनि दाहालसँग अडान राखिरहन बल पुर्यायो। देउवा स्रोतका अनुसार उनी सहमतिबिनै आइतबार ५ बजे गुजार्न चाहन्थे। त्यसपछि संविधानको धारा ७६ (३) अनुसार सबैभन्दा ठूलो दलको संसदीय दलको नेताका हैसियतमा प्रधानमन्त्री बन्ने अपेक्षामा थिए। त्यसो गर्दा १ महिनाभित्र विश्वासको मत लिँदा पुग्थ्यो। त्यहीबीच बाँकी सहमति जुटाउने उधारो बाटो मन पराएका थिए उनले। तर, त्यसलाई अन्तिम समय पल्टाइदिए ओलीले। यो राजनीतिक खेल सँगै सबैभन्दा ठूलो दल कांग्रेस संघमा मात्र होइन, सातै प्रदेशमा प्रतिपक्षी हुनुपर्ने अवस्थामा पुगेको छ। महत्वपूर्ण संवैधानिक पद पनि हातमा नपर्ने निश्चित छ। चुनावअघि प्रचण्डको एउटा भनाइ चर्चित भएको थियो, माओवादी निर्णायक तेस्रो शक्ति बन्नेछ। परिणाम अपेक्षाकृत नआए पनि माओवादी निर्णायक तेस्रो शक्ति भने बन्यो। चुनावका बेला गोरखामा प्रधानमन्त्री बनेर आउने भनेको उनको भनाइ सही बन्ने भयो। संविधानको धारा ७६ (२) बमोजिम राष्ट्रपति विद्यादेवी भण्डारीले आइतबार साँझै दाहाललाई प्रधामन्त्री नियुक्त गरेकी छन्। उनको सोमबार ४ बजे शपथग्रहण तय गरिएको छ। अन्तत : प्रचण्ड ४४ औं प्रधानमन्त्री भएका छन्। एमालेको नेतृत्वमा नयाँ गठबन्धन बनाउने सहमति भएपछि बालकोटमा हात मिलाउँदै एमाले अध्यक्ष केपी शर्मा ओली र माओवादी केन्द्रका अध्यक्ष प्रचण्ड। एमालेको नेतृत्वमा बनेको नयाँ गठबन्धनबाट प्रचण्डको हातमा सत्ताको चाँबी पुगेको छ। एमाले अध्यक्ष केपी शर्मा ओलीसहितको समर्थनमा प्रचण्ड तेस्रो पटक प्रधानमन्त्री भएका छन्। एमालेसहित १ सय ६९ प्रतिनिधिसभाका सदस्यको समर्थनमा प्रचण्ड प्रधानमन्त्रीको कुर्सीमा पुगे। २ सय ७५ रहेको प्रतिनिधिसभामा बहुमतका लागि १ सय ३८ चाहिन्छ। प्रधानमन्त्री पाएको माओवादी केन्द्रको ३२ सिट छ। प्रधानमन्त्री बनेका प्रचण्डलाई एमालेको ७८, राष्ट्रिय स्वतन्त्र पार्टीको २०, राष्ट्रिय प्रजातन्त्र पार्टीको १४, जनता समाजवादी पार्टीको १२, जनमत पार्टीको ६, नागरिक उन्मुक्ति पार्टीको ४ र तीन जना स्वतन्त्र सांसदको समर्थन छ। संविधानको धारा ७६ को उपधारा (२) बमोजिम नियुक्त प्रधानमन्त्रीले त्यसरी नियुक्त भएको मितिले ३० दिनभित्र प्रतिनिधिसभाबाट विश्वासको मत प्राप्त गर्नु पर्नेछ। यो घटनाक्रम अघि चुनावी पाँचदलीय गठबन्धनबाटै सरकार प्रयास अन्तिमसम्म जारी थियो। निर्वाचनअघि कांग्रेसका सभापति शेरबहादुर देउवा र माओवादी अध्यक्ष दाहालले मौखिक रूपमा सहमति पनि गरेका थिए निर्वाचनपछि सत्ता प्रचण्डलाई दिने भनेर। पछिल्लो समय दुवै प्रधानमन्त्री आफैं हुनुपर्ने अडानमा थिए। कांग्रेसले आलोपालो सरकारको नेतृत्व गर्ने मौखिक सहमति गरे पनि पहिलो कार्यकाल छाड्न नमान्दा सत्ता फुत्किएको छ। अर्कोतिर राष्ट्रपति र प्रधानमन्त्री दुवै राख्न खोज्दा पनि कांग्रेसको हातबाट सबै गुमेको छ। आइतबार अपराह्नसम्म कांग्रेसका नेतामा गठबन्धन टुट्छ भन्ने विश्वास नै थिएन्। एमसीसी पारित गरेजस्तै दाहालले बाध्य भएर देउवालाई स्वीकार गर्छन् भन्ने थियो तर दाहालको कुनै पनि हालतमा प्रधानमन्त्री आफूले पहिलो पटक नै प्रधानमन्त्री पाउनुपर्छ भन्ने अडानबाट पछि हटेनन्। उनी चुनावी पाँचदलीय गठबन्धनलाई छोडेर एमालेसँग नयाँ गठबन्धन गर्न ओली निवास बालकोट पुगे। बालकोटमा नै यो सातदलीय नयाँ गठबन्धन बन्यो। बालकोटमा एमालेको नेतृत्वमा ३ स्वतन्त्र सांसदसहित ७ दलले दाहाललाई प्रधानमन्त्री बनाउन सहमति गरे। नेता रामचन्द्र पौडेलले गठबन्धन जोगाउन सभापति देउवा नै इमान्दार नभएको र प्रचण्डलाई धोका दिँदा यो अवस्था सिर्जना भएको प्रतिक्रिया दिएका छन्। प्रचण्डले धोका दिएको भन्ने पक्षमा म छैन, प्रचण्डलाई धोका भयो, पौडेलले भनेका छन्। पौडेल राष्ट्रपति पदका दाबेदार थिए। नयाँ समीकरणमा प्रधानमन्त्री माओवादी केन्द्रले पाएपछि अब राष्ट्रपति र सभामुख लगायतका पावर सेयरिङ कसरी हुन्छ ? भन्ने चाँसो देखिएको छ। प्रधानमन्त्री पनि आधाआधा कार्यकाल खाने भद्र सहमति भएको छ। पहिलो अढाई वर्ष प्रचण्ड र अर्को अढाई वर्ष ओलीले प्रधानमन्त्री लिने मौखिक सहमति भएको हो। यसलाई लिखित रूप भने दिइएको छैन। उपराष्ट्रपति, उपसभामुख, राष्ट्रियसभाको उपाध्यक्ष, सातै प्रदेशका मुख्यमन्त्री, प्रदेश प्रमुख, प्रदेशका सभामुखलगायत नयाँ समीकरणबाट बाँडफाँट हुनेछ। यो गठबन्धनको राष्ट्रपतिदेखि सातबाटै प्रदेशमा बहुमत पुग्छ। राष्ट्रपति निर्वाचनमा माओवादी केन्द्र नै निर्णायक छ। एमालेका उपमहासचिव प्रदीप ज्ञवालीले राष्ट्रपति र सभामुख एमालेको हुने बताउँदै अन्य पदमा न्यायोचित बाँडफाँट हुने बताए। उनले राष्ट्रपति र सभामुख लगायतका कोको हुने भन्ने विषयमा छलफल नभइसकेको बताए। माओवादी एक नेताले सभामुख पनि आलोपालो हुने बताए। प्रतिनिधिसभामा कांग्रेसले प्रत्यक्षमा ५७ र समानुपातिक ३२ गरी ८९ सिट जितेको छ। प्रतिनिधिसभाको सबैभन्दा ठूलो दल कांग्रेस प्रतिपक्षी भएको छ। यसअघि पनि सबैभन्दा ठूलो दल एमाले प्रतिपक्ष थियो। वर्तमान निर्वाचन प्रणालीका कारण कुनै पनि दलको बहुमत आउने अवस्था नभएपछि ठूलो दल प्रतिपक्षमा बस्नुपर्ने अवस्था आएको हो। नयाँ संविधानमा नै मिश्रित निर्वाचन प्रणालीको व्यवस्था छ। यो प्रणालीअनुसार प्रत्यक्षबाट ६० र समानुपातिकबाट ४० प्रतिशत निर्वाचित हुने व्यवस्था छ। माओवादी अध्यक्ष पुष्पकमल दाहाल प्रचण्ड नेतृत्वको नयाँ सरकारमा जाने कि नजाने भन्नेमा एकीकृत समाजवादी पार्टी अनिर्णित बनेको छ । सचिवालयको शनिबार बसेको बैठकले नयाँ राजनीतिक घटनाक्रमको अध्ययन गरेर मात्रै सरकारबारे अघि बढ्ने निर्णय गरेको हो । अहिले हामी पर्ख र हेरको अवस्थामा छौं, उपमहासचिव गंगालाल तुलाधरले अन्नपूर्णसँग भने ।"
"दौरा सुरुवालमा प्रचण्ड, यस्ता देखिए शीतल निवासदेखि सिंहदरवारसम्मका दृश्य","काठमाडौं : प्रधानमन्त्री पुष्पकमल दाहाल 'प्रचण्ड' दौरा सुरुवालमा नेपालको ४४औं प्रधानमन्त्रीका रूपमा सपथ लिए। शीतल निवासमा सोमबार आयोजित कार्यक्रममा प्रचण्ड राष्ट्रिय पोसाकमा सरिक भएका थिए। त्यसलगत्तै उनी सहीदहरूलाई श्रदाञ्जली दिन लैनचौर, कीर्तिपुर हुँदै पार्टी कार्यालय पेरिसडाँडा पुगेका थिए। प्रचण्डले सोमबार राति पदभारसमेत ग्रहण गरे। पदभार ग्रहणपछि पहिलो मन्त्रिपरिषद् बैठक बसेको थियो। हेर्नुस् केही तस्बिरहरू:"
अर्थतन्त्रलाई गतिशील बनाउने सरकारको निर्णय,"काठमाडौं : सरकारले अर्थतन्त्रमा देखिएका समस्या समाधानका लागि अर्थतन्त्रलाई गतिशील बनाउने निर्णय गरेको छ। सोमबार साँझ सिंहदरबारमा बसेको नयाँ सरकारको पहिलो मन्त्रिपरिषद् बैठकले बित्तिय र मौद्रीक नीतिको सामान्जस्यपूर्ण कार्यान्वयनबाट अर्थतन्त्रमा देखा परेका तरलता संकुचन, उच्च व्याजदर बिदेशी मुद्राको संचितिमा परेको दबाब तथा पुँजी बजारमा आएको गिरावटलाई सम्बोधन गरी अर्थतन्त्रलाई गतिशिल बनाउने निर्णय गरेको उपप्रधान एवं अर्थमन्त्री बिष्णु पौडेलले जानकारी दिए। बैठकले राजस्वको लक्ष्य प्राप्त गर्न चूहावटलाई कडाईका साथ नियन्त्रण गर्ने निर्णय पनि गरेको छ। यसका लागि राजस्व प्रशासनमा आवश्यक पुनःसंरचना गर्ने, अर्थतन्त्रमा देखिएका समस्या समाधान गर्न, राजस्वको लक्ष्य प्राप्त गर्न एवं आर्थिक वृद्धि हासिल गर्न निजी क्षेत्रसँग सहकार्य र सहयोगलाई वस्तुपरकरूपमा घनिभूत गराउने मन्त्री पौडेलले बताए। सार्वजनिक खर्चमा मितव्ययीता कायम गर्ने, प्रतिकात्मकरूपमा यसै आर्थिक वर्षदेखि राष्ट्रसेवकमा भएका तलव वृद्धि, कम्तीमा यस आर्थिक वर्षका लागि मन्त्रिपरिषद्का सदस्यहरूले नलिने निर्णय पनि भएको उनले जानकारी दिए। बैठकले नागरिकहरूलाई प्रदान गर्दै आएका आधारभूत सेवा विषेशगरी राष्ट्रिय परिचय पत्र, विद्युतिय राहदानी, सवारी चालक अनुमतिपत्र लगायतका सेवा प्रवाहलाई सुगम सरल र कम खर्चिलो झण्झटमुक्त बनाउने, यसमा देखिने गरी सुधारका कामहरू तत्काल आरम्भ गर्ने र कार्यान्वयन गर्ने निर्णय गरेको छ भने विकास परियोजनाहरूको सार्वजनिक खरिद, परियोजनाहरूको निर्माण तथा सञ्चालनमा देखिएको ढिलाइ, जिम्मेवारी पन्छाउने प्रवृति र निर्माण कार्यको गुणस्तरहिनता हटाउन, यस कार्यमा संलग्न हुने परियोजना प्रमुखलाई नै सबैभन्दा पहिले जिम्मेवार बनाउने निर्णय गरेको छ। त्यसकै आधारमा वृत्तिविकास सुनिश्चित हुनेगरी सार्वजनिक कानुनमा तत्काल सुधार गर्ने, विकाससम्बन्धी काममा तीव्रता दिन सोसम्बन्धी छुट्टै कानुन संसदको आउने अधिवेशनबाट पारित गरि कार्यान्वयन गर्ने निर्णय भएको उपप्रधान एवं अर्थमन्त्री पौडेलले जानकारी दिए।"
पौष १७ गते प्रदेशसभा बैठक बोलाउन प्रदेशप्रमुख समक्ष सिफारिस गर्ने निर्णय,विराटनगर : प्रदेश १ प्रदेशसभाको प्रथम अधिवेशन आउँदो पौष १७ गते बस्ने भएको छ। मन्त्रिपरिषदको सोमबार बसेको बैठकको निर्णयबमोजिम आउँदो आइतबार प्रदेश सभाको पहिलो बैठक बस्ने भएको हो। मुख्यमन्त्री राजेन्द्रकुमार राईको अध्यक्षतामा बसेको बैठकले संविधानको धारा १८३ को उपधारा (१) बमोजिम पौष १७ अपरान्ह १ बजेका लागि प्रदेशसभा बैठक बोलाउने निर्णय गरेको छ। बैठकले अधिवेशन बोलाउन प्रदेश प्रमुखसमक्ष सिफारिस गर्ने निर्णय गरेको हो। प्रदेश प्रमुखले प्रदेशसभाका लागि भएको निर्वाचनको अन्तिम परिणाम घोषणा भएको मितिले २० दिनभित्र अधिवेशन आह्वान गर्नुपर्ने संवैधानिक व्यवस्था रहेको प्रदेश सरकारका प्रवक्ता एवं यातायात व्यवस्था तथा सञ्चार मन्त्री उपेन्द्रप्रसाद घिमिरेले बताए। बैठकमा प्रदेशसभा बैठक बोलाउने बाहेकका अन्य कार्यसूची नभएकाले अन्य कुनै निर्णय नभएको जनाइएको छ।
कांग्रेस अब संगठन रुपान्तरणको बाटोमा लाग्छ: डा गोविन्द पोखरेल (भिडियो वार्ता),"काठमाडौं: जनमतबाट ठूलो दल बनेपनि नेपाली कांग्रेस प्रतिपक्षी दलको भूमिकामा बस्नुपर्ने बाध्यात्मक अवस्था आएपछि अहिले पार्टीभित्र संगठन रुपान्तरणको बहस उठेको छ। कांग्रेस नेताले सभापति शेरबहादुर देउवालाई पार्टी नेतृत्व तथा संसदीय दलको नेताबाट हटाउने गृहकार्य थालेको बताएका छन्। अन्नपूर्ण पोस्टको कार्यक्रम 'द न्यूज मेकर'मा भूपाल लुइँटेलसँग कुरा गर्दै कांग्रेस नेता डा गोविन्द पोखरेलले देउवालाई पार्टी सभापति र संसदीय दलबाट हटाउन विशेष महाधिवेश बोलाउने तयारी थालिएको बताएका छन्। विशेष महाधिवेशन बोलाउन केन्द्रीय समिति बैठकमा घनिभूत छलफल चलाउने उनले बताए। जनमतले पहिलो पार्टी बनाएपनि अहिलेको यो परिणाम आउनुमा सबै दोष देउवाको रहेको उनको भनाइ छ। यस्तो परिणाम आउनुमा पार्टी देउवालाई चलाउने अदृश्य गिरोहको क्याप्चरमा पर्नु नै रहेको उनको भनाइ छ। कांग्रेस सरकारमा नजाँदा आकाशै खस्ने अवस्था त आउँदैन् किन शोकमा भन्ने प्रश्नमा उनले कांग्रेस शोकमा नभइ 'सक्ड'मा परेको बताए। उनले भने, 'हामी देउवालाई ठीक पार्न पहल गरिरहेका छौँ। तर प्राविधिक समस्या छ। केन्द्रीय समितिमा ८० प्रतिशत 'क्याप्चर' देउवाकै छ। संसदीय दलमा पनि त्यही देखियो। जे भए पनि हामी कांग्रेसलाई रुपान्तरण गर्न लागि पर्छौ।' अब कांग्रेस बस्ती, सडक र सदन तीनै ठाउँमा सशक्त रुपमा जरो गाड्ने गरी पार्टी संगठन रुपान्तरणको कार्यमा खटिने पोखरेलले बताए। कम्युनिष्टहरूले विगतमा पनि हन्डर खाएको भएकाले यो गठबन्धन पाँच वर्ष नै जाने उनको भनाइ छ। तर आजीवन सरकारको नेतृत्वमा नजाने भन्दै उनले चाँडै कांग्रेसलाई नेतृत्वमा ल्याउने गरी पार्टी रुपान्तरमा लाग्ने बताए। कांग्रेसले समृद्ध नेपालको परिकल्पनासहित काम गरिरहेको भन्दै जसको नेतृत्व भए पनि मुलुक समृद्धिको बाटोमा अघि बढोस् भन्ने आफ्नो कामना रहेको उनले बताए। पोखरेलसँगको कुराकानी हेर्नुहोस्।"
गठबन्धनबाट बाहिरिने धम्की दिएपछि रवि लामिछानेलाई गृहमन्त्री बनाउन बाध्य भए प्रचण्ड,"काठमाडौं : सरकार गठन भएको दोस्रो दिनमै सत्ता गठबन्धनभित्र विवाद उत्पन्न भएको छ। मन्त्रालय बाँडफाँडको विषयलाई लिएर गठबन्धनभित्र विवाद उत्पन्न भएको हो। राष्ट्रिय स्वतन्त्र पार्टी (रास्वपा)का सभापति रवि लामिछानेलाई गृहमन्त्री दिने विषयमा गठबन्धनभित्रकै नेताहरूबीच मतभेद् सिर्जना भएको हो। तर गृह मन्त्री नपाए सरकारलाई गरेको समर्थन नै फिर्ता लिन्छु भनेपछि गठबन्धनका नेताहरू लामिछानेलाई गृह मन्त्रालय दिन बाध्य भएको उच्च स्रोतले बताएको छ। आइतबार बालकोटमा सत्तारुढ दलबीच भएको छलफलअनुसार गृह मन्त्रालय माओवादीले पाउने सहमति भएको स्रोतले बतायो। जसका लागि माओवादीले वरिष्ठ उपाध्यक्ष नारायणकाजी श्रेष्ठ वा उपमहासचिव वर्षमान पुनलाई गृह मन्त्रालय दिने तयारीसमेत गरेको थियो। तर सोमबार बिहानैदेखि रास्वपा अध्यक्ष लामिछानेले गृह मन्त्रालय नपाए सरकारबाट समर्थन फिर्ता लिने धम्की दिएको स्रोतले बतायो। लामिछानेको धम्कीपछि नेकपा एमाले अध्यक्ष केपी शर्मा ओली र प्रचण्ड दुवैले सम्झाउने प्रयास गरेका थिए। ओली र प्रचण्डले गृहबाहेक कुनै एक मन्त्रालय रोज्न र उपप्रधानमन्त्रीसहित सोही मन्त्रालयको जिम्मा दिने प्रस्ताव पनि लामिछानेलाई गरेका थिए। तर लामिछानेले जसरी पनि गृह मन्त्रालय नै चाहिने अड्डी कसेको स्रोतले बतायो। 'बालकोटको बैठकले नै मोटामोटी मन्त्रालयको टुंगो लगाएको थियो। रविजीलाई पनि कुनै मन्त्रालयको सपथ गराउने तयारी थियो। गृह मन्त्रालय भने माओवादीले लिने सहमति भएको थियो। सोहीअनुसार माओवादीले तयारीसमेत गरेको थियो। तर सोमबार बिहानदेखि नै रविजीले गृह मन्त्रालय नदिए समर्थन फिर्ता दिने धम्की दिनुभयो,' स्रोतले अन्नपूर्णसँग भन्यो। रविले गृह नपाए सरकार ढालिदिने चेतावनी दिएको माओवादी नेताहरूको भनाइ छ। अध्यक्ष प्रचण्डले बाध्यतामा गृह रविलाई सुम्पेको उनीहरूको भनाइ छ। 'गठन्धनभित्र धेरै दल आबद्ध छन्। एक दिनमै सरकार ढाल्ने कुरा पनि भएन। त्यही भएर माओवादीले गृहलाई 'सेक्रिफाइस' गर्यो,' माओवादीका एक स्थायी कमिटी सदस्यले भने। उनले अनुभव नै नभएकालाई गृहको जिम्मेवारी दिँदा राज्य सञ्चालनमा कठिनाइ पर्नेसक्ने आशंका व्यक्त गरे। 'भर्खरै राजनीतिमा आएका र अनुभव नै नभएकाले गृह मन्त्रालयको जिम्मेवारी दिइएको छ। अध्यक्ष कमरेडलाई यस्तो हुन्न त भनेका थियौं। तर बाध्यता आएपछि उहाँले पनि केही गर्न सक्नुभएन। तर यसले राज्य सञ्चालनमा गम्भीर असर पर्ने खतरा देखिन्छ,' ती नेताले अन्नपूर्णसँग भने। यता सत्तारुढ दल नेकपा एमाले नेताहरू पनि असन्तुष्टि पोखेका छन्। नागरिकता विवादमा मुछिएकालाई गृहजस्तो मन्त्रालय दिन नहुने एमाले नेताहरूको तर्क छ। 'नागरिकता विवादमा मुछिएको मान्छे। अदालतमा मुद्दा विचाराधीन छ। प्रहरीले त्यही व्यक्तिको नागरिकता प्रकरणमा अनुसन्धान गरिरहेको छ। अनि त्यस्ता व्यक्तलाई गृहकै जिम्मेवारी दिनु शोभनीय भएन,' एमालेका एक पोलिटव्युरो सदस्यले भने। उनले रविले सत्तासँग सौदाबाजी गरेको आरोप लगाए। यस्तो सौदाबाजी समय टिक्न नसक्ने उनको भनाइ छ। मंसिर ४ को निर्वाचनअघि नै लामिछाने नागरिकता विवादमा मुछिएका थिए। अमेरिकी नागरिकसमेत रहिसकेका उनले पुरानै नागरिकताको आधारमा उम्मेदवारी दिएको भन्दै सर्वोच्च अदालतमा मुद्दा दायर भएको छ। अदालतमा मुद्दा परेपछि जिल्ला प्रशासन कार्यालय, गृह मन्त्रालय हुँदै नेपाल प्रहरीले लामिछानेको नागरिकतामाथि छानबिन गरिरहेको छ।"
मेरो नागरिकताबारे भइरहेको अनुसन्धानमा सघाउँछुः गृहमन्त्री लामिछाने,"काठमाडौंः नवनियुक्त गृहमन्त्री रवि लामिछानेले नागरिकता विवादबारे भइरहेको अनुसन्धानमा सघाउने बताएका छन्। गृहमन्त्री भएपछि पदभार ग्रहणका क्रममा लामिछानेले आफ्नो नागरिकताबारे भइरहेको अनुसन्धानमा कसैलाई दवाव नदिने बताएका हुन्। लामिछानेले भने,म मन्त्री भएपनि मेरो अनुसन्धानमा निष्पक्ष सहयोग गर्छु। कुनैपनि कर्मचारीलाई दवाव दिने छैन लामिछानेले भने, स्वतन्त्र रूपमा कार्य सम्पादन गर्नेछु। हरेक कामकारबाहीमा स्वतन्त्र ढंगले सहयोग गर्ने मात्र हुन्छ कुनै हस्तक्षेप हुँदैन। अमेरिकी नागरिकता त्याग नगरी झुटा विवरण पेश गरेर नेपाली राहदानी बनाएको आरोप लामिछानेमाथि लागेको छ। उनीमाथि अमेरिकी नागरिकता लिँदा नेपाली नागरिकता खारेज नगरेको र फेरि अमेरिकी नागरिकता त्याग गरेपछि पनि पुनः पुरानै नागरिकताको प्रयोग गरेको आरोप छ। यस्तै, लामिछानेले निर्मला पन्तको न्यायका लागि पहल गर्ने बताए। उनले क्याविनेटभित्र प्रतिपक्षको भूमिका निर्वाह गर्ने बताए।"
यी हुन् धनकुटाबाट मन्त्री बनेका राजेन्द्रकुमार राई,"धनकुटा: धनकुटाबाट प्रतिनिधि सभा सदस्यमा निर्वाचित राजेन्द्रकुमार राई मन्त्री बनेका छन्। पुष्पकमल दाहाल प्रचण्ड नेतृत्वको मन्त्रिपरिषद्मा उनी मन्त्री बनेका हुन्। कुन मन्त्रालय सम्हाल्ने हो भनेर टुंगिएको छैन। उनी गत मंसिर ४ गते सम्पन्न प्रदेश तथा प्रतिनिधि सभा निर्वाचनमा धनकुटा प्रनितिधि सभा क्षेत्र नं १ मा नेकपा एमालेको तर्फबाट विजयी भएका थिए। गठबन्धनका उम्मेदवार सुनिलबहादुर थापालाई १ हजार ३९७ मतान्तरले पराजित गर्दै उनले प्रतिनिधि सभा सदस्य बन्न सफल भए। ०२२ सालमा पाख्रिवास नगरपालिका वडा नं ७ राम्चेगाउँमा बुबा स्वर्गीय तेजबहादुर राई र आमा स्वर्गीय मोतिमाया राईको कान्छो छोराको रुपमा जन्मिएका उनी पहिलो पटक मन्त्री बनेका हुन् । ०७४ सालको निर्वाचनमा पनि धनकुटाबाट निर्वाचित भएका थिए। उनले स्नातकसम्म अध्ययन गरेका छन्। राई ०४२ सालमा माथिल्लो गोकुण्डेश्वरबाट एसएलसी दिएलगत्तै पूर्णकालीनरुपमा राजनीतिमा लागेका हुन्। २०४७ सालमा अनेरास्ववियुको धनकुटा जिल्ला अध्यक्ष भएका राईले एमालेको युवा संगठन तत्कालिन प्रजातान्त्रिक राष्ट्रिय युवा संगठनमा पनि काम गरे। २०४९ मा तत्कालिन जिल्ला विकास समितिको सदस्यबाट जनप्रतिनिधिमा निर्वाचित भएका उनी ०५४ मा जिल्ला विकास समितिको उपसभापतिमा निर्वाचित भएका थिए। त्यसपछि राईले जिल्ला पार्टीको सचिवालय सदस्य, किसान महासंघको केन्द्रीय सदस्य र राष्ट्रिय कफी तथा चिया विकास बोर्डको उपाध्यक्ष जिम्मेवारी पनि सम्हाल्ले। ०६६ असारमा भएको जिल्ला अधिवेशनबाट एमालेको धनकुटा जिल्ला अध्यक्षमा निर्वाचित भएका उनले दुई कार्यकाल कार्यकाल नेतृत्व गरे। ०७० सालमा भएको दोस्रो संविधानसभा निर्वाचनमा धनकुटा क्षेत्र नं २ मा राई तत्कालिन राप्रपाका महामन्त्री तथा हाल कांग्रेसका केन्द्रीय कार्य सम्पादन सदस्य सुनिल थापासँग ४५४ मतले पराजित भएका थिए। राईले ९ हजार ६३६ मत ल्याउँदा थापाले १० हजार ९३ मत ल्याएर विजयी भएका थिए। ०७४ सालको स्थानीय तहको निर्वाचनमा धनकुटाका ७ वटै तह आफ्नो पार्टीलाई जिताएर राईले एमाले अध्यक्ष केपी ओलीबाट 'म्यान अफ दि इलेक्सन'को उपाधी पाउने व्यक्ति हुन्। त्यसपछि राई २०७५ जेठ ३ गते एमाले र माओवादी केन्द्रको एकता भएर बनेको नेपाल कम्युनिष्ट पार्टी (नेकपा) को धनकुटाको अध्यक्ष भएका थिए। ०७८ मंसिरमा सम्पन्न एमालेको दशौं महाधिवेशनबाट राई केन्द्रीय सदस्यमा निर्वाचित भएका छन्। एमालेले हाल उनलाई धनकुटा इन्चार्जको जिम्मेवारी पनि दिएको छ। गएको प्रतिनिधिसभा निर्वाचनमा राई ३० हजार १०१ मतसहित निर्वाचित भएका हुन्। उनका प्रतिद्वन्द्वी कांग्रेसका सुनिल थापाले २८ हजार ७०४ मत पाएका थिए। राईले थापालाई एक हजार ३९७ मतले पराजित गरेका थिए। उनै राई हाल नेपाल सरकारको मन्त्री बनेका छन्। राई अगाडि धनकुटाबाट रकम चेम्जोङ र सुनिलबहादुर थापा २२ पटक मन्त्री भएका थिए।"
नागरिकता प्रकरणको विवाद नटुंग्याइ गृहमन्त्री बने रवि लामिछाने,"काठमाडौंः राष्ट्रिय स्वतन्त्र पार्टीका सभापति रवि लामिछाने गृहमन्त्री बनेका छन्। लामिछानेले सोमबार उपप्रधान तथा गृहमन्त्रीको शपथ लिए। नागरिकता विवाद विचाराधीन रहेकै अवस्थामा लामिछाने गृहमन्त्री बनेका हुन्। पार्टीको संसदीय दलको नेतासमेत रहेका लामिछाने मन्त्री बनेपछि उनको नागरिकतामाथि हुने अनुसन्धान प्रभावित हुने आशंका गर्न थालिएको छ। लामिछाने चितवन२ बाट निर्वाचित भएका थिए। अमेरिकी नागरिकता नत्यागी झुटा विवरण पेश गरेर नेपाली राहदानी बनाएको आरोप लामिछानेलाई छ। लामिछानेले अमेरिकी नागरिकता लिँदा नेपाली नागरिकता खारेज नगरेको र फेरि अमेरिकी नागरिकता त्याग गरेपछि पनि पुनः पुरानै नागरिकताको प्रयोग गरेको आरोप छ। लामिछानेले पहिलोपटक २०५० सालमा स्थानीय प्रशासनबाट नागरिकता निकालेका थिए। अमेरिका गएपछि उनले त्यतैको नागरिकता लिएपछि नेपाली नागरिकता खारेज भयो। नेपाली नागरिकता खारेजपछि उनले पुनः नागरिकता लिन चाहेमा पुरानो नम्बरमा नयाँ नागरिकता पाउँछन्। तर, उनले अझै पनि ०५० सालमा जारी नागरिकताले नै काम चलाइरहेको आरोप छ। अहिले उनको सोही नागरिकताको वैधानिकता माथि प्रश्न उठेको छ। लामिछानेको नागरिकता र राहदानी विवादबारे अनुसन्धान गर्न अख्तियार दुरूपयोग अनुसन्धान आयोगले गृह र परराष्ट्र मन्त्रालयलाई पत्राचार गरेको थियो। नेपाल नागरिकता ऐन, २०६३ को दफा १० (१) मा कुनै नेपाली नागरिकले विदेशी नागरिकता लिएमा नेपालको नागरिकता स्वतः कायम नरहने उल्लेख छ। नेपाल नागरिकता नियमावली, २०६३ ले विदेशी नागरिकता लिएर नेपालको नागरिकता त्याग गर्नेबारे नेपालका निकायलाई जानकारी दिनुपर्ने व्यवस्था गरेको छ। जसमा नेपालको नागरिकता त्याग्न चाहेमा निज नेपालभित्र बसेको भए सम्बन्धित प्रमुख जिल्ला अधिकारीसमक्ष र विदेशमा बसेको भए सम्बन्धित नेपाली राजदूत वा नेपाली नियोग प्रमुख वा महावाणिज्यदूत वा वाणिज्यदूतसमक्ष नेपाली नागरिकताको प्रमाणपत्रको सक्कल प्रति संलग्न गरी सूचना दिनुपर्ने र सूचना प्राप्त भएको ७ दिनभित्र नेपाली कूटनीतिक नियोगले परराष्ट्र मन्त्रालयमा लेखिपठाउनुपर्ने र नागरिकता खारेजीको प्रक्रिया थाल्ने उल्लेख छ। नागरिकता खारेजीको सूचना अभिलेख गर्नुपर्ने व्यवस्था छ। कसैले झुटा विवरण दिएर राहदानी वा यात्रा अनुमति लिने वा लिने प्रयत्न गरेमा पनि कानूनले सजाय तोकेको छ। राहदानी ऐन २०७६ को दफा २१ (क) मा झुटा विवरण दिई राहदानी लिन नहुने उल्लेख छ। यदी लिएमा भने दफा २२ बमोजिम दुई लाखदेखि पाँचलाख रूपैयाँसम्म जरिवाना वा एक वर्षदेखि ३ वर्षसम्म कैद सजाय वा दुवै सजाय हुने कानूनी व्यवस्था छ।"
"प्रदेश १ सरकारको नेतृत्वमा माओवादीको दाबी, आङ्बोप्रति पार्टीभित्र बढ्दै असन्तुष्टि","विराटनगर : नेकपा (माओवादी केन्द्र)ले प्रदेश १ मा सरकारको नेतृत्व लिन पाउनुपर्ने दाबी गरेको छ। प्रदेशसभामा शपथग्रहणपछि सोमबार माओवादी केन्द्रका पोलिटब्युरो सदस्य एवं प्रदेश १ का आर्थिक मामिला तथा योजना मन्त्री इन्द्रबहादुर आङ्बोले मुलुकमा दलहरूको गठबन्धन रहेकाले प्रदेश सरकारको नेतृत्व माओवादीले लिन पाउनुपर्ने बताए। प्रदेशमा सबैभन्दा लामो समय मन्त्री बनेका उनले भने, मुलुकको सत्ता समीकरणका लागि दलहरूबीच नयाँ गठबन्धन बनेको छ। त्यही भएकाले प्रदेश १ सरकारको नेतृत्वमा माओवादीको दाबी रहन्छ। अहिलेको गठबन्धनमा माओवादीले प्रदेश सरकारको नेतृत्वका लागि सशक्त दाबी गरिरहेको उनले बताए। पाँचथरको खबाट दोस्रोपटक प्रदेशसभा सदस्यमा निर्वाचित भएका आङ्बोले पूर्वमुख्यमन्त्री शेरधन राई र हालका मुख्यमन्त्री राजेन्द्रकुमार राई नेतृत्वको सरकारमा एउटै मन्त्रालयको जिम्मेवारी पाएका थिए। उनले अब आफू मन्त्री नबन्ने पनि प्रष्ट पारे। अब मन्त्री नबन्ने र पार्टीले सरकारको नेतृत्व गर्न पाउँदा मुख्यमन्त्री बन्ने उनको चाहना छ। यद्यपि माओवादीले प्रदेशमा संसदीय दलको नेता चयन गरिसकेको छैन। संसदीय दलको नेताका लागि आङ्बोसहित २ जना आकांक्षी छन्। मुख्यमन्त्री बन्न दलको नेता चयन हुनुपर्छ। तेह्रथुमको खबाट प्रदेशसभा सदस्यमा निर्वाचित पार्टीका पोलिटब्युरो सदस्य दुर्गाप्रसाद चापागाईंले पनि संसदीय दलको नेतामा दाबी गरिरहेका छन्। माओवादीभित्र आङ्बो जनार्दन शर्मा र चापागाईं वर्षमान पुन पक्षधर भनेर चिनिन्छन्। तर, नयाँ राजनीतिक परिस्थितिका कारण सांसदहरूले पक्षधरता देखाउन चाहेका छैनन्। प्रदेश १ मा माओवादीका १३ जना प्रदेश सांसद छन्। अधिकांश सांसदहरू चापागाईंको पक्षमा रहेको स्रोतले बतायो। संसदीय दलको नेता चयन सर्वसम्मत गर्नुपर्छ भन्ने केन्द्रको बटमलाइन छ। सर्वसम्मत हुँदा पुराना र प्रदेशका अनुभवी भएकाले नाताले आङ्बोको सम्भावना बढी हुन्छ, माओवादी स्रोतले भन्यो, तर, प्रदेशसभामा निर्वाचित सांसदहरू भने चापागाईंको पक्षमा धेरै छन्। दलको नेता चयनका लागि चुनाव हुने हो भने चापागाईंको पल्लाभारी हुन्छ। माओवादीका एक नेताका अनुसार आङ्बोप्रति पार्टीभित्र असन्तुष्टि धेरै बढेको छ। लामो समय प्रदेश सरकारको मन्त्री हुँदा पनि पार्टीका लागि कुनै योगदान नदिएको र बारम्बार अवसर मात्रै खोज्ने गरेको आरोप उनीमाथि लागिरहेको ती नेताले बताए। उनले आङ्बो र चापागाईंका पक्षमा कतिकति जना सांसद छन् भन्ने खुलाउन चाहेनन्। तर, दलको नेता चयनका लागि चुनाव हुँदा आङ्बो पछि पर्ने उनको दाबी छ। पछिल्लो समय पार्टीको हितभन्दा पनि स्वार्थपूर्ण हिसाबले अघि बढ्न खोजेका कारण आङ्बोप्रति पार्टीभित्र तीव्र रूपमा असन्तुष्टि बढेको उनले बताए। माओवादीबाट निर्वाचित प्रदेशसभा सदस्य राजेन्द्र कार्कीका अनुसार पार्टी संसदीय दलको पहिलो बैठक मंगलबारका लागि बोलाइएको छ। उक्त बैठकबाट दलको नेता चयन गरिने र सकेसम्म सर्वसम्मत हुने उनले बताए। प्रदेश सरकारको नेतृत्व कुन पार्टीले लिने भन्ने कुरा केन्द्रीय गठबन्धनले टुंगो लगाउँछ, कार्कीले भने, त्यसपछि प्रदेशमा सरकार गठनको थप कुरा अघि बढ्छ। उनले माओवादीले सरकारको नेतृत्वमा दाबी गर्नु स्वभाविक भएको बताए। यता प्रदेशको सबैभन्दा ठूलो दल नेकपा (एमाले)ले पनि सरकारको नेतृत्व लिनका लागि पहल गरिरहेको छ। एमालेले आइतबार नै दलको नेतामा हिक्मतकुमार कार्कीलाई चयन गरिसकेको छ। प्रदेशसभामा एमालेका ४० जना प्रदेश सांसद छन्। प्रदेशसभामा अन्य दलहरू नेपाली कांग्रेसका २९, राष्ट्रिय प्रजातन्त्र पार्टी (राप्रपा)का ६, नेकपा (एकीकृत समाजवादी)का ४ र जनता समाजवादी पार्टी (जसपा)का १ जना सांसद छन्। पछिल्लो राजनीतिक समीकरण अनुसार प्रदेशमा सरकार गठनका लागि कांग्रेस र एकीकृत समाजवादीबाहेक नयाँ गठबन्धनको बहुमत पुग्छ। ९३ सदस्यीय प्रदेशसभामा बहुमत पुर्याउन ४७ सांसद मात्रै आवश्यक पर्छ।"
गृहमन्त्री रवि लामिछानेको पहिलो निर्णय: निर्मला पन्तलाई न्याय दिलाउँछु,काठमाडौं: नवनियुक्त गृहमन्त्री रवि लामिछानेले पदभार ग्रहण गरेका छन्। गृहमन्त्रालयमा पदभार ग्रहण गर्दै उनले बलात्कारपछि हत्या भएकी निर्मला पन्तको न्यायका लागि पहल गर्ने निर्णय गरेका छन्। उनले पदभारपछि पहिलो निर्णयका रुपमा बलत्कारपछि हत्या भएकी निर्मला पन्तको हत्या अनुसन्धान गर्ने पहिलो निर्णय गरेका हुन्। पदभारपछि सञ्चारकर्मीसँग कुरा गर्दै उनले आफ्नो नागरिकताबारे भइरहेको अनुसन्धानमा सहयोग गर्ने बताएका छन्।
अर्थमन्त्री पौडेलको पहिलो निर्णय मन्त्रालय मातहतका काम अनलाइन प्रणालीबाट गर्ने,काठमाडौं: नवनियुक्त अर्थमन्त्री विष्णु पौडेलले पदभार ग्रहण गरेका छन्। पदभारसँगै मन्त्री पौडेलले अर्थमन्त्रालय मातहतका निकायलाई अनलाइन प्रणालीबाट व्यवस्थित बनाउने निर्णय गरेका छन्। पदभार ग्रहणपछि सञ्चारकर्मीसँग कुरा गर्दै मन्त्री पौडेलले अर्थतन्त्रका क्षेत्रमा देखिएका सम्पूर्ण समस्या हल गर्न आफू लागि पर्ने बताएका छन्। विगतको अर्थतन्त्रबाट चिन्तित हुने अवस्थालाई सुधार्ने उनको भनाइ छ। खस्कँदो आर्थिक अवस्था किन आयो यसको संघन पहिचान गरी समाधानको बाटो खोज्ने उनले बताए। समस्या समाधानका लागि अर्थ जगतका सबै क्षेत्र र विषय विज्ञसँग आवश्यक छलफल गरी निर्णय लिने उनले बताए।
यस्तो बन्यो नवगठित मन्त्रीमण्डलको वरियताक्रम,"काठमाडौं: राष्ट्रपति कार्यालयले नवगठित मन्त्रीमण्डलको मर्यादाक्रम तोकेको छ। जस अनुसार पहिलो नम्बरमा प्रधानमन्त्री छन्। प्रधानमन्त्री पुष्पकमल दाहालले उद्योग, वाणिज्य तथा आपूर्ति; उर्जा, जलस्रोत तथा सिँचाई; कृषि तथा पशुपंक्षी विकास; खानेपानी; परराष्ट्र; भूमि व्यवस्था, सहकारी तथा गरिबी निवारण; महिला, बालबालिका तथा ज्येष्ठ नागरिक; युवा तथा खेलकुद; रक्षा; वन तथा वातावरण; शिक्षा, विज्ञान तथा प्रविधि; श्रम, रोजगार तथा सामाजिक सुरक्षा; संस्कृति, पर्यटन तथा नागरिक उड्डयन; संघीय मामिला तथा सामान्य प्रशासन; सञ्चार तथा सूचना प्रविधि; सहरी विकास र स्वास्थ्य तथा जनसंख्या मन्त्रालयको जिम्मेवारी आफैँसँग राखेका छन्। त्यस्तै दोस्रो बरियताक्रममा उपप्रधानमन्त्री तथा अर्थमन्त्रालयको जिम्मेवारी सम्हालेका विष्णु पौडेल छन्। उपप्रधानमन्त्री तथा भौतिक पूर्वाधार मन्त्रालयको जिम्मेवारी सम्हालेका नारायणकाजी श्रेष्ठ तेस्रो वरियताक्रममा छन्। चौथो वरियताक्रममा उपप्रधानमन्त्री तथा गृहमन्त्री रवि लामिछाने छन्। कार्यभार नतोकिएका ज्वालाकुमारी साह पाँचौं, दामोदर भण्डारी छैटौँ, राजेन्द्रकुमार राई सातौँ र अब्दुल खान आठौँ वरितामा छन्।"
यस्तो देखियो प्रचण्ड नेतृत्व सरकारको पहिलो मन्त्रिपरिषद् बैठक,"काठमाडौं : प्रधानमन्त्री पुष्पकमल दाहाल 'प्रचण्ड' नेतृत्व सरकारको पहिलो मन्त्रिपरिषद् बैठक बसेको छ। प्रधानमन्त्रीको सिंहदरवारस्थित कार्यालयमा बैठक बसेको हो। बैठकमा प्रधानमन्त्री प्रचण्डसहित उपप्रधानमन्त्रीहरू विष्णु पौडेल, नारायणकाजी श्रेष्ठ, रवि लामिछने र मन्त्रीहरू ज्वाला कुमारी साह, दामोदर भण्डारी, राजेन्द्र कुमार राई र अब्दुल खान सहभागी छन्। बैठकले सरकारको नयाँ रणनीति तयार पार्ने बताइएको छ। सम्भवतः बैठकले महत्वपूर्ण निर्णय गरिने बताइएको छ।"
सत्ता गुमे पनि कांग्रेसको शक्ति गुमेको छैन : नेता कोइराला,"काठमाडौं : नेपाली कांग्रेसका नेता डा शेखर कोइरालाले सत्ता गुमे पनि कांग्रेसको शक्ति नगुमेको बताएका छन्। नेता कोइरालाले आज एक विज्ञप्ति जारी गरी सत्ता गुमे पनि कांग्रेसको शक्ति नगुमेको भन्दै पार्टीका नेता, कार्यकर्ता तथा शुभेच्छुकलाई निराश नहुन आग्रह गरेका छन्। 'सत्ता गुम्दैमा कांग्रेसको शक्ति गुमेको छैन, हामी थप सशक्त भएर कांग्रेस सशक्तिकरणको अभियानमा जुट्न दृढ सङ्कल्प गछौँ, उनले भने। नेता डा कोइरालाले प्रधानमन्त्री पुष्पकमल दाहाल प्रचण्डको सत्तारोहण अपेक्षित नभए पनि बहुमत जुटाएर प्रधानमन्त्री बनेको भन्दै उनलाई बधाई ज्ञापन गरेका छन्। उनले संसद्को तेस्रो शक्ति भए पनि माओवादीले सरकारको नेतृत्व गर्ने अवस्था आउनुलाई अराजनीतिकको संज्ञा दिएका छन्। 'संसदबाट नयाँ सरकारको नेतृत्वमा प्रचण्डको सत्तारोहण अपेक्षित थिएन', नेता कोइरालाले भने। संविधानको रक्षा र समृद्धिको यात्रा गर्ने भनेर पार्टी सभापति शेरबहादुर देउवा नेतृत्वको गठबन्धनको निरन्तरता किन र कसरी असम्भव भयो भनेर गम्भीर प्रश्न उठेको उनको भनाइ छ। 'हामीले यसको चित्तबुझ्दो जवाफ कांग्रेस कार्यकर्ता, समर्थक, शुभेच्छुकलगायत सबै आम नेपालीमाझ दिनुपर्छ भन्ने मान्यता म राख्छु, उनले भनेका छन्। उनले कांग्रेस अब राष्ट्रिय राजनीतिमा नयाँ भूमिकामा प्रवेश गरेको भन्दै निराश नहुन सबैलाई आग्रह गरेका छन्।"
प्रचण्ड नेतृत्वको पहिलो मन्त्रिपरिषद् बैठकले गर्यो यस्ता निर्णय,"काठमाडौं : प्रधानमन्त्री पुष्पकमल दाहाल 'प्रचण्ड'ले जनताका समस्या सम्बोधन गर्ने संकल्प लिएको बताएका छन्। प्रधानमन्त्री कार्यालय सिंहदरवारमा बसेको पहिलो मन्त्रिपरिषद् बैठकको निर्णय सुनाउँदै उनले जनताले पाइरहेका समस्या अब सम्बोधन गरिने बताए। 'जनताले ठाउँ ठाउँमा पाइराखेका सास्ती र दुःखहरूलाई कम गराउन। राहदानीसम्बन्धी समस्या समाधान गर्न। लामा लामा लाइन र पीडा जुन देखिएका छन्। त्यसलाई समयभित्रै नियन्त्रण गर्ने र प्रभावकारी ढंगले जनतालाई सेवा दिन हामी केन्द्रित भएका छौं,' उनले भने। उनले देशमा थुप्रै जटिलता र चुनौतीहरू भएको भन्दै त्यसलाई समाधान गर्न आफू नेतृत्वको सरकार प्रतिबद्ध रहेको बताए। उनले नेपालकोफप अर्थतन्त्रको स्थितिलाई सुधार्नेतर्फ पनि संकल्प लिएको बताए। 'नेपालको अर्थतन्त्रको स्थिति जसरी जटिल र चुनौतीपूर्ण दिशामा छ। त्यसलाई सुधार्न प्रभावकारी उपाय खोजेर अगाडि बढ्ने संकल्प लिएका छौं। सुशासनतिर गम्भीर ढंगले अगाडि बढ्छौं,' उनले भने। उनले छिट्टै प्रतिनिधिसभा बैठक बोलाउने बताए। त्यसबारे मन्त्रिपरिषद् बैठकले निर्णयसमेत गरेको उनले बताए। उनले निर्वाचनमा जस्तोसुकै परिणाम देखिए पनि सबैलाई समेटर सरकार बनाएको बताए। 'गएको निर्वाचनमा जस्तो प्रकृतिको परिणाम जस्तो देखियो। त्यसलाई समेटेर मन्त्रिपरिषद् बनाएको छ। यसले आशा पनि जगाएको छ,' उनले भने। प्रचण्डले आजै कार्यभार सम्हाल्दै सुशासन, सेवा प्रवाह र विकास निर्माणका काममा प्रभावकारिता अभिवृद्धि गर्न प्रधानमन्त्री तथा मन्त्रिपरिषद कार्यालयको सुदृढीकरण सम्बन्धी निर्णयमा हस्ताक्षर गरेका थिए।"
शपथ कार्यक्रममा सहभागी हुन प्रधानमन्त्री देउवा शीतलनिवासमा,काठमाडौं: प्रधानमन्त्री शेरबहादुर देउवा नवनियुक्त प्रधानमन्त्री पुष्पकमल दाहाल प्रचण्ड र मन्त्रीहरूको शपथ समारोहमा सहभागी हुन राष्ट्रपति कार्यालय पुगेका छन्। प्रधानमन्त्री देउवा केहीबेर अघि बालुवाटारबाट शीतल निवास प्रस्थान गरेको प्रधानमन्त्रीका स्वकीय सचिव भानु देउवाले अन्नपूर्ण पोस्टलाई बताए।
"जनमत पार्टीले उद्योग मन्त्रीमा अब्दुल खानलाई पठाउने, सिके राउत मन्त्री नबन्ने","काठमाडौंः जनमत पार्टीले उद्योग वाणिज्य तथा आपूर्ति मन्त्रालय पाउने भएको छ। जनमतका अध्यक्ष सीके राउतका अनुसार पार्टी उपाध्यक्ष अब्दुल खानले उद्योग मन्त्रालय सम्हाल्नेछन्। संसद भवन बानेश्वरमा बसेको सत्ता साझेदार दलहरूको बैठकपछि राउतले आफू सरकारमा सहभागी नहुने बताए। एमाले अध्यक्ष केपी शर्मा ओलीसहित सात दलको समर्थनमा तेस्रो पटक नेकपा माओवादी केन्द्रका अध्यक्ष पुष्पकमल दाहाल 'प्रचण्ड' प्रधानमन्त्री बनेका छन्। राष्ट्रपति विद्यादेवी भण्डारीले प्रचण्डलाई आइतबार साँझ प्रधानमन्त्रीमा नियुक्त गरेकी हुन्। प्रधानमन्त्री प्रचण्डले आज बेलुका ४ बजे शपथ लिने कार्यक्रम छ। बैठकमा प्रधानमन्त्री प्रचण्ड, एमाले अध्यक्ष केपी शर्मा ओली, नेपाल समाजवादी पार्टीका अध्यक्ष डा बाबुराम भट्टराई, राष्ट्रिय स्वतन्त्र पार्टीका सभापति रवि लामछिने, राष्ट्रिय प्रजातन्त्र पार्टीका अध्यक्ष राजेन्द्र लिङ्देन, जसपा र जनमत पार्टीलगायत दलका शीर्ष नेताहरू सहभागी थिए।"
प्रधानमन्त्री प्रचण्डको निर्देशन : बालुवाटारमा भड्किलो सामान खरिद नगर्नू,काठमाडौं : नवनियुक्त प्रधानमन्त्री पुष्पकमल दाहाल प्रचण्डले प्रधानमन्त्रीको सरकारी निवास बालुवाटारमा कुनै पनि भड्किलो सामान खरिद नगर्न निर्देशन दिएका छन्। प्रधानमन्त्रीले सचिवालयमार्फत कुनै पनि भड्किलो सरसामान खरिद नगर्न निर्देशन दिएका हुन्। प्रधानमन्त्री प्रचण्डका स्वकीय सचिव रमेश मल्लले प्रधानमन्त्री प्रचण्डले प्रधानमन्त्रीको सरकारी निवास बालुवाटारमा भड्किलो सामान खरिद नगर्न निर्देशन दिएको जानकारी दिए। मल्लका अनुसार कुनै पनि नयाँ तथा भड्किलो सर सामान खरिद नगर्न निवास व्यवस्थापन शाखालाई निर्देशन दिएका हुन्। सत्ता गठबन्धनमा प्रधानमन्त्रीमा सहमति नजुटेपछि एमालेसहित सात दलको समर्थनमा प्रचण्ड प्रधानमन्त्री बनेका हुन्। उनले आज बेलुका ४ बजे शपथ लिने कार्यक्रम छ।
कर्णालीका नवनिर्वाचित सांसदले लिए शपथ,"सुर्खेत : कर्णालीमा नवनिर्वाचित प्रदेशसभा सदस्यहरुले पद तथा गोपनीयताको शपथ लिएका छन् । उनीहरुलाई ज्येष्ठ सदस्य नेकपा एमालेका विनोदकुमार शाहले शपथ गराएका हुन् । नवनिर्वाचित सांसदहरुलाई शपथ ग्रहण गराउनुअघि शाहलाई प्रदेश प्रमुख तिलक परियारले शपथ खुवाएका थिए । ज्येष्ठ सदस्य शाहले प्रदेश सभा सदस्य निर्वाचन ऐन, २०७४ को दफा ७५ बमोजिम सांसदहरुलाई शपथ खुवाएका हुन् । ठाँटीकाँध गाउँपालिका१ कोसेडीका ६६ वर्षिय शाह प्रतिनिधि सभा निर्वाचन क्षेत्र दैलेख२, प्रदेश सभा निर्वाचन क्षेत्र २ बाट निर्वाचित भएका थिए । प्रदेश राजधानी वीरेन्द्रनगरस्थित कर्णाली प्रदेश सभा भवनमा शपथ ग्रहण समारोहको आयोजना गरिएको थियो । शपथ समारोहमा धेरै पुरुष सांसदहरु दौरा सुरुवाल र महिला सांसदहरु सारी लगाएर आएका थिए । कतिपय सांसदहरुले आफ्नो जातीय पहिचान झल्काउने पोशाक समेत लगाएका थिए । शपथ ग्रहण कार्यक्रमका लागि सांसदहरुलाई राष्ट्रिय पोशाक वा आआफ्नो सांस्कृतिक पहिचान झल्कने पोशाकमा उपस्थित हुन् प्रदेश सभा सचिवालयले अनुरोध गरेको थियो । कर्णाली प्रदेश सभा ४० सदस्यीय छ । कर्णालीमा नेपाली कांग्रेसका १४, नेकपा माओवादी केन्द्रका १३, नेकपा एमालेका १०, नेकपा (एकीकृत समाजवादी) र राप्रपाका एकएक र एक जना स्वतन्त्र गरी ४० जना सांसद रहेका छन् । जसमध्ये २४ जना प्रत्यक्षतर्फ र १६ जना समानुपातिक प्रणालीबाट सांसद बनेका हुन् ।"
५ देखि ७ मन्त्रीलाई आजै शपथ गराउने तयारी,"काठमाडौंः नयाँ सत्ता गठनबन्धले पाँचदेखि सातजना सांसदलाई आज मन्त्री पदको शपथ गराउने तयारी थालेको छ । राप्रपा अध्यक्ष राजेन्द्र लिङदेनले ५ देखि ७ जना मन्त्रीले शपथ ग्रहण गर्ने बताए । उनले पहिलो चरणमा केहि मन्त्रीले शपथ लिने र क्रमश: अन्य मन्त्रीले पनि शपथ लिने जानकारी दिए । नयाँ सत्तासमीकरणको बैठकमा सहभागी भएर फर्किने क्रममा अध्यक्ष लिङ्देनले भने,' मन्त्रालय बाँडफाँटको बारेमा छलफल भइरहेको छ। आज प्रधानमन्त्रीसँगै ५७ जनाले मन्त्री पदको शपथ लिदैहुनुहुन्छ।' नेकपा एमालेसहित सात दलको समर्थनमा नेकपा माओवादी केन्द्रका अध्यक्ष पुष्पकमल दाहाल प्रचण्डप्रधानमन्त्री बनेका छन् । राष्ट्रपति विद्यादेवी भण्डारीले आज ४ बजे प्रधानमन्त्री प्रचण्डसहित केहि मन्त्रीलाई पद तथा गोपनीयताको शपथ गराउने छन् । माओवादी केन्द्रबाट नारायणकाजी श्रेष्ठ, एमालेबाट विष्णु पौडेल, राष्ट्रिय स्वतन्त्र पार्टीबाट रवि लामिछानेले मन्त्री पदमा शपथ लिने सम्भावना छ । राष्ट्रिय प्रजातन्त्र पार्टीले प्रधानमन्त्रीमा प्रचण्डले समर्थन गरेपनि सरकारमा सहभागी नहुने बताएको छ। यस्तै नागरिक उन्मुक्ति पार्टीले रेमश चौधरीको रिहाइ नभएसम्म प्रचण्डलाई समर्थन गर्ने तर सरकारमा नजाने निर्णय गरेको छ।"
"सिके राउतको प्रतिप्रश्न म सांसदका लागि पनि योग्य होइन, कसरी मन्त्री बनौँ? (भिडियो)","काठमाडौं: जनमत पार्टीका अध्यक्ष सिके राउतले आफू मन्त्री नबन्ने बताएका छन्। राउतलाई तपाई सरकारमा जाने हो भन्ने सञ्चारकर्मीको प्रश्नमा राउतले प्रतिप्रश्न गर्दै राउतले भने, 'म सांसदका लागि पनि योग्य होइन, कसरी मन्त्री बनौँ ?' सत्ता समीकरणको बैठकबाट बाहिरिएका राउतले आफूले भौतिक पूर्वाधार मन्त्रालय दावी गरेको बताए। राउत आफू मन्त्री नबने पनि आफ्ना जनप्रतिनिधिलाई सरकारमा पठाउने गरी गृहकार्य गरिरहेका छन्।"
रवि लामिछानेले भनेः उपप्रधानसहित गृहमा मेरो दावी छ,काठमाडौं : राष्ट्रिय स्वतन्त्र पार्टीका सभापति रवि लामिछानेले उपप्रधान तथा गृहमन्त्रीको दावी गरेका छन्। सत्ता गठबन्धनको बैठकमा लामिछानेले गृह मन्त्रीको दावी गरेका हुन्। उनले जनताको काम गर्न सरकारमा जाने निर्णय गरेको बताए।
नवनियुक्त मन्त्रीलाई यसरी चिन्नुहोस्,"काठमाडौंः प्रधानमन्त्री पुष्पकमल दाहाल 'प्रचण्ड' ले ८ सदस्सीय मन्त्रीमण्डल गठन गरेका छन्। सोमबार राष्ट्रपति कार्यालय शीतलनिवासमा राष्ट्रपति विद्यादेवी भण्डारीले प्रधानमन्त्रीसहित आठ जनालाई पद तथा गोपनीयताको शपथ गराएकी हुन्। यो मन्त्रीमण्डलमा तीन जना उपप्रधानमन्त्री बनेका छन्। माओवादी केन्द्रबाट उपप्रधानसहित भौतिक पूर्वाधार मन्त्रीमा नारायणकाजी श्रेष्ठ, एमालेबाट उपप्रधानसहित अर्थमन्त्री विष्णु पौडेल, राष्ट्रिय स्वतन्त्र पार्टीबाट गृहसहित उपप्रधानमन्त्रीमा रवि लामिछाने, जनमत पार्टीबाट उद्योग वाणिज्य तथा आपूर्ति मन्त्रीमा अब्दुल खानले शपथ लिएका छन्। यस्तै, एमालेका ज्वालाकुमारी शाह, दामोदर भण्डारी, राजेन्द्र राइले पनि मन्त्रीका रूपमा शपथ लिएका छन्। एमाले उपाध्यक्ष विष्णु पौडेल दोस्रोपटक अर्थमन्त्री बनेका छन्। उनको नेतृत्वमा एमाले यो सरकारमा गएको हो। विसं २०१६ साल मंसिर ५ गते स्याङ्जाको पुतलीबजारमा जन्मिएका पौडेल स्कूल पढ्दा पढ्दै भूमिगत राजनीतिमा होमिएका थिए। २०३३ सालदेखि राजनीतिमा सक्रिय पौडेलले २०३७ सालमा ३ वर्ष राजकाजको मुद्दा खेपेका थिए। सो समयमा ३ हजार रुपैयाँ जरिवानासहित भैरहवा जेल चलान भएपछि ४५ दिनको परिश्रमपछि उनले जेल विद्रोह गरेका थिए। विसं २०४७ सालमै नेकपा एमालेको केन्द्रीय कमिटीमा प्रवेश पाएका पौडेल सातौं महाधिवेशनपछि अशोक राईसँगै स्थायी कमिटी सदस्य बनेका थिए। पौडेल संसदीय राजनीतिमा ०५१ सालबाट प्रवेश गरेका हुन्। उनी २०५१ सालमा पाल्पा क्षेत्र नम्बर ३ बाट सांसद जितेर प्रतिनिधिसभा सदस्य बनेका थिए। विसं २०५६ मा रुपन्देही झरेका पौडेल क्षेत्र नम्बर ३ बाट ६०० मतले पराजित भए। पौडेल २०५४ सालमा युवा, खेलकुद तथा संस्कृतीमन्त्री समेत बनेका थिए। उनी २०६५ मा प्रचण्ड सरकारमा जलस्रोतमन्त्री र झलनाथ खनालको पालामा रक्षामन्त्री समेत बनेर कार्य गरिसकेका व्यक्ति हुन्। विसं २०६५ सालको आठौं महाधिवेशनबाट केन्द्रीय कमिटीको सचिव र २०७१ को नवौं महाधिवेशनबाट पौडेल उपमहासचिव निर्वाचित भए। विसं २०७२ मा ओली प्रधामन्त्री भएको बेला अर्थमन्त्रीका रूपमा काम गरे। र, अहिले फेरि अर्थमन्त्रीको जिम्मेवारी सम्हालेका छन्। माओवादीका वरिष्ठ उपाध्यक्ष नारायणकाजी श्रेष्ठ उपप्रधान तथा भौतिक पूर्वाधारमन्त्री बनेका छन्। श्रेष्ठ एकता केन्द्र मसालहुँदै माओवादीमा प्रवेश गरेका हुन्। २०७६ माघ ९ मा श्रेष्ठ राष्ट्रियसभा सदस्यमा निर्वाचित भएका थिए। २०७४ सालमा भएको प्रतिनिधिसभा सदस्य निर्वाचनमा गोरखा २ मा श्रेष्ठ सात हजार मतान्तरले बाबुराम भट्टराईसँग पराजित भएका थिए। यो पटकको निर्वाचनमा श्रेष्ठ प्रतिस्पर्धामा थिएनन्। माधवकुमार नेपाल प्रधानमन्त्री हुँदा श्रेष्ठ उपप्रधानसहित परराष्ट्र मन्त्री बनेका थिए। श्रेष्ठ माओवादी भित्र राष्ट्रियताको वकालत गर्ने नेताका रूपमा चिनिन्छन्। राष्ट्रिय स्वतन्त्र पार्टीका सभापति रवि लामिछाने उपप्रधानमन्त्री तथा गृहमन्त्री बनेका छन्। चुनावको केही महिनाअघि पार्टी गठन गरेका लामिछानेको संसदमा दर्बिलो उपस्थित भएको छ। २० सांसद पाएको रास्वपाले लामिछानेलाई संसदीय दलको नेता चुनेको थियो। उनी राजनीतिमा प्रवेश गर्नुअघि एक टेलिभिजन प्रस्तोता थिए। उनले प्रतिनिधि सभा निर्वाचन लड्न राष्ट्रिय स्वतन्त्र पार्टी गठन गर्ने घोषणा गरेका थिए। प्रतिनिधि सभा निर्वाचन २०७९ मा राष्ट्रिय स्वतन्त्र पार्टीका उम्मेदवार लामिछाने चितवन प्रतिनिधि सभा सदस्य निर्वाचन क्षेत्र २ बाट ४९ हजार २६४ मत प्राप्त गरी विजयी भएका थिए। उनका निकटतम प्रतिद्वन्द्वी नेपाली कांग्रेसका उम्मेदवार उमेश श्रेष्ठले १४ हजार ९८३ मत प्राप्त गरेका थिए। लामिछानेको नागरिकता र पासपोर्ट विवादित छ। अहिले नागरिकता र पासपोर्टसम्बन्धी प्रहरीले अनुसन्धान गरिरहेको छ। उनको मुद्दा सर्वोच्च अदालतमा विचाराधीन अवस्थामा छ। जनमत पार्टीका अब्दुल खानले पनि शपथ लिएका छन्। पार्टीले उद्योग वाणिज्य तथा आपूर्ति मन्त्रालयको जिम्मेवारी दिएपनि हालका लागि विनाविभागीय मन्त्रीका रुपमा शपथ लिएका हुन्। खान समानुपातिक सांसद हुन्। खान जनमतका बरिष्ठ उपाध्यक्ष हुन्। ३६ वर्षीय खानको स्थायी घर बर्दियाको गुलरिया हो। उनी काठमाडौंको अनामनगरमा प्रथमपटक डा सीके राउतको दुई दिने कार्यक्रममा स्वयंसेवकका रूपमा सहभागी भएका थिए। त्यहीँबाट राउतको सम्पर्कमा आएका खान काठमाडौंदेखि मधेसका विभिन्न जिल्लामा राउतको छायाकारूपमा भेटघाट, छलफल, मधेसको इतिहासको परिचयसहित जागृत अभियानमा लागेका थिए। यस्तै, नेकपाल एमालेबाट ज्वालाकुमारी शाह मन्त्री बनेकी छन्। माओवादीबाट नेकपाहुँदै एमाले आएकी शाह मन्त्री बनेकी हुन्। पार्टी अध्यक्ष ओली निकट मानिने शाह एमाले मधेश प्रदेशको अध्यक्ष समेत हुन्। यसअघि माओवादी केन्द्रबाट समानुपातिक सांसद बनेकी शाहले २०७८ जेठमा केपी ओली प्रधानमन्त्री हुँदा केही समय कृषि तथा पशुपंक्षी मन्त्रीको भूमिकामा रहेर जिम्मेवारी सम्हालिसकेकी छन्। एमालेका दामोदर भण्डारी पूर्वराज्यमन्त्री हुन्। भण्डारी बैतडीबाट निर्वाचित सांसद हुन्। भण्डारीले लगातार तेस्रोपटक जितेका हुन्। एमालेका राजेन्द्र राई धनकुटाबाट निर्वाचित सांसद हुन्। राईले कांग्रेसका सुनिलबहादुर थापालाई पराजित गराएका थिए। राई ओली निकट मानिन्छन्।"
प्रधानमन्त्री प्रचण्डले लिए सपथ,"काठमाडौं : राष्ट्रपति विद्यादेवी भण्डारीले नवनियुक्त प्रधानमन्त्री पुष्पकमल दाहाल प्रचण्डसहित केही मन्त्रीले सपथ लिएका छन्। शीतल निवासमा नवनियुक्त प्रधानमन्त्री प्रचण्डसहित आठ मन्त्रीले सपथ लिएका हुन्। माओवादी केन्द्रबाट २, एमालेबाट ४, राष्ट्रिय स्वतन्त्र पार्टी र जनमत पार्टीबाट ११ जना मन्त्री बनेका हुन्। माओवादी केन्द्रबाट उपप्रधानसहित भौतिक पूर्वाधार मन्त्रीमा नारायणकाजी श्रेष्ठ, एमालेबाट उपप्रधानसहित अर्थ मन्त्री विष्णु पौडेल, राष्ट्रिय स्वतन्त्र पार्टीबाट गृहसहित उपप्रधानमन्त्रीमा रवि लामिछाने, जनमतबाट मन्त्रीमा अब्दुल खानले सपथ लिएका छन्। त्यस्तै एमालेका ज्वालाकुमारी शाह, दामोदर भण्डारी, राजेन्द्र राईले पनि मन्त्रीका रूपमा सपथ लिएका छन्। एमालेका साह, भण्डारी, राई र जनमतका खानको मन्त्रालय पछि तोकिने छ। एमाले अध्यक्ष केपी शर्मा ओलीसहित सात दलको समर्थनमा तेस्रो पटक नेकपा माओवादी केन्द्रका अध्यक्ष प्रचण्ड प्रधानमन्त्री बनेका हुन्। यो गठबन्धनमा माओवादी केन्द्र, एमाले, राष्ट्रिय स्वतन्त्र पार्टी, राप्रपा, नागरिक उन्मुक्ति पार्टी, जनमत पार्टी, स्वतन्त्रका ३ सांसद छन्। राप्रपा र नागरिक उन्मुक्ति पार्टीले सरकारलाई समर्थन गरेपनि सरकारमा सहभागी नहुने भएको छ।"
"८ सदस्यीय मन्त्रिमण्डल गठन, नवनियुक्त मन्त्रीहरूले लिए सपथ","काठमाडौं : राष्ट्रपति विद्यादेवी भण्डारीले नवनियुक्त प्रधानमन्त्री पुष्पकमल दाहाल प्रचण्डसहित केही मन्त्रीले सपथ लिएका छन्। शीतल निवासमा नवनियुक्त प्रधानमन्त्री प्रचण्डसहित आठ मन्त्रीले सपथ लिएका हुन्। माओवादी केन्द्रबाट २, एमालेबाट ४, राष्ट्रिय स्वतन्त्र पार्टी र जनमत पार्टीबाट ११ जना मन्त्री बनेका हुन्। माओवादी केन्द्रबाट उपप्रधानसहित भौतिक पूर्वाधार मन्त्रीमा नारायणकाजी श्रेष्ठ, एमालेबाट उपप्रधानसहित अर्थ मन्त्री विष्णु पौडेल, राष्ट्रिय स्वतन्त्र पार्टीबाट गृहसहित उपप्रधानमन्त्रीमा रवि लामिछाने, जनमत पार्टीबाट उद्योग वाणीज्य तथा आपूर्ति मन्त्रीमा अब्दुल खानले सपथ लिएका छन्। त्यस्तै एमालेका ज्वालाकुमारी शाह, दामोदर भण्डारी, राजेन्द्र राईले पनि मन्त्रीका रूपमा सपथ लिएका छन्। एमाले अध्यक्ष केपी शर्मा ओलीसहित सात दलको समर्थनमा तेस्रो पटक नेकपा माओवादी केन्द्रका अध्यक्ष प्रचण्ड प्रधानमन्त्री बनेका हुन्। यो गठबन्धनमा माओवादी केन्द्र, एमाले, राष्ट्रिय स्वतन्त्र पार्टी, राप्रपा, नागरिक उन्मुक्ति पार्टी, जनमत पार्टी, स्वतन्त्रका ३ सांसद छन्। राप्रपा र नागरिक उन्मुक्ति पार्टीले सरकारलाई समर्थन गरेपनि सरकारमा सहभागी नहुने भएको छ।"
विदाइ कार्यक्रममा श्रममन्त्रीले भने स्वदेशमै रोजगारी सिर्जना नभएसम्म वैदेशिक रोजगारी रोकिन्न,"काठमाडौं: निवर्तमान श्रम, रोजगार तथा सामाजिक सुरक्षा मन्त्री शेरबहादुर कुँवरले संघीय संरचना अनुरुप श्रम प्रशासनको प्रभावकारी कार्यान्वयन गर्ने गरी काम सुरु भएको दावी गरेका छन्। सोमबार मन्त्रालयमा आयोजित विदाइ कार्यक्रममा कुँवरले सबै श्रम कार्यालयबाट वैदेशिक रोजगारका लागि श्रम स्वीकृति प्रदान गर्नेदेखि श्रम क्षेत्रलाई व्यवस्थित गर्ने कामको सुरुवात आफ्नो कार्यकालमा भएको दावी गरे। श्रमको सम्मान गर्दै स्वदेशमै रोजगारी गर्न उत्प्रेरित गर्ने उदेश्यकले श्रमको सम्मान राष्ट्रियको अभियान कार्यक्रम सञ्चालन भइरहेको बताए। उनले पूर्ण रूपमा देशभित्रै आन्तरिक रोजगारको सुनिश्चित नहुदासम्म बाध्यात्मक रुपमा वैदेशिक रोजगारमा जाने प्रक्रिया रोक्न सकिने अवस्था नभएको बताए। रोजगारी सिर्जना गर्ने चुनौती अहिले पनि विद्यमान देखिएको भन्दै यसमा ध्यान केन्द्रित गर्नुपर्ने उनले बताए। मन्त्रालयमा आउनु र जानु स्वभाविक रहेको भन्दै उनले जुनसुकै भूमिकामा रहेपनि मुलुकप्रति समर्पित भएर काम गर्ने बताए।"
गुरुङ र महतोले सांसदको हैसियतमा काम गर्न नपाउने,"काठमाडौं: कांग्रेस सांसद टेकबहादुर गुरुङ र एमाले सांसद लक्ष्मी महतो कोइरीले सांसद हैसियतमा काम गर्न नपाउने भएका छन्। नेपाल प्रहरी र अख्तियार दुरुपयोग अनुसन्धान आयोगले संघीय संसदलाई पत्र लेख्दै उनीहरु दुवै सांसदलाई सांसद हैसियतको कारम कारवाहीमा सहभागी नगराउन पत्र लेखेको छ। संघीय संसद सतिवालयका प्रबक्ता रोजनाथ पाण्डेले अख्तियार र प्रहरीले पत्र आएको जानकारी दिए। पाण्डे भन्छन्, उहाँहरुलाई कुनै पनि जिम्मेवारी दिइनेछैन। सांसद बापतको सेवासुविधा प्राप्त हुनेछैन। उहाँहरुविरुद्ध लागेको मुद्धा किनारा नलाग्दासम्म सांसद हैसियतमा गरिने सबै कामकाज बन्द हुनेछन्।' सम्बन्धित दलको कार्यालयलाई जानकारी गराउने बताउदै पाण्डेले फौजदारी मुद्धा लागेका सांसदले संसदीय काम कारवाहीमा भाग नलिने जानकारी दिए। सुशील कोइराला नेतृत्वको सरकारमा टेकबहादुर गुरुङ श्रम तथा राज्यमन्त्री भएका थिए। काठमाडौं फनपार्कको जग्गा भाडामा लगाउँदा भष्टाचार गरेको भन्दै उनी सहित १६ जना विरुद्ध अख्तियार दुरुपयोग अनुसन्धान आयोगले विशेष अदालतमा मुद्धा दर्ता गरेको छ। एमाले सांसद लक्ष्मी महतो कोइरीसहित २८ जना विरुद्ध मधेस आन्दोलन २०७२ मा सशस्त्र प्रहरीका असाई थमन विकलाई गाडीबाट थुतेर खेतमा लखेटेर हत्या गरेको आरोप लागेको थियो। सशस्त्र प्रहरी विकका दाजु प्रेमबहादुर कोइरीले उनीहरु विरुद्ध जिल्ला अदालत महोत्तरीमा मुद्धा हर्ता भएको छ। जुन अहिलेसम्म अदालतमा विचाराधीन छ। थुनछेक बहसका क्रममा जिल्ला अदालत महोत्तरीले २०७६ असोजमा उनलाई १ लाख धरौटीमा छाड्ने आदेश दिएको थियो। आदेश विरुद्ध उच्च अदालत जनकपुरमा पुनरावेदन परेको थियो। उच्च अदालतले २०७७ मा महातोलाई थुनामै राखेर मुद्धा अघि बढाउन आदेश गरेको थियो। यो आदेश लगत्तै उनी फरार थिए। बिहीबार संसद भवनमा सपथ खादै गरेको अवस्थामा उनी भेटिएका थिए। फरार व्यक्तिले सपथ खाएको विषयमा नेपाल प्रहरीलाई कुनै जानकारी नभएको प्रहरी प्रक्ता टेकप्रसाद राईले बताएका थिए। सपथ खाएको समयमा संसद सचिवालयमा कुनै पनि जानकारी नआएको भएर सपथमा सहभागी भएको संसद सचिवालयका प्रबक्ता रोजनाथ पाण्डेले बताएका थिए। भष्टाचार विरुद्धको कसुर लागेका व्यक्तिको पद स्वत निलम्वनमा पर्ने कानूनी प्रावधान छ। अख्तियार दुरुपयोग अनुसन्धान दुरुपयोग ऐन २०४८ को दफा १७ मा स्वत सनलम्वन हुने व्यवस्था गरिएको छ। यो दफामा भनिएको छ, स्वतः निलम्बन हुने: सार्वजनिक पद धारण गरेको कुनै व्यक्तिलाई आयोगले दफा १६ वा दफा १९ को उपदफा (४) बमोजिम थुनामा राखेकोमा त्यसरी थुनामा राखेको अवधिभर र दफा १८ बमोजिम मुद्दा चलेकोमा सो मुद्दाको किनारा नभएसम्मको अवधिभर त्यस्तो व्यक्ति आफ्नो पदबाट स्वतः निलम्बन भएको मानिनेछ। त्यसरी निलम्बनमा रहेको व्यक्तिले कुनै सरकारी कार्यालय वा सार्वजनिक संस्थामा वा नेपाल सरकारलाई कुनै किसिमले प्राप्त ऋण वा अनुदान रकममा व्ययभार पर्ने पदमा कुनै पनि किसिमले नियुक्त भई काम गर्न पाउने छैन।'"
अमेरिकाले दियो नवनियुक्त प्रधानमन्त्री प्रचण्डलाई बधाई,"काठमाडौंः नेपालका लागि अमेरिकी राजदूत डिन आर थम्पसनले नवनियुक्त प्रधानमन्त्री पुष्पकमल दाहाल प्रचण्डलाई बधाई दिएका छन् । अमेरिकी राजदूत डिन आर थम्पसनले ट्वीटरमार्फत सोमबार प्रचण्डलाई बधाई दिएका हुन् । उनले लोकतन्त्र, मानवअधिकार तथा आर्थिक वृद्धिका लागि मिलेर काम गर्न अमेरिका तत्पर रहेको बताएका छन् । नेपाल र अमेरिका बीचको लामो साझेदारी अझ सुदृढ गर्नुपर्ने अमेरिकी राजदूत डिन आर थम्पसनले बताए ।"
प्रधानमन्त्री प्रचण्डलाई चीनले दियो बधाई,"काठमाडौं : चीनको विदेश मन्त्रालयले नवनियुक्त प्रधानमन्त्री पुष्पकमल दाहाल 'प्रचण्ड'लाई बधाई दिएको छ। सोमबार बधाई ज्ञापन गर्दै मन्त्रालयले चीनले नेपाल सरकारसँग द्विपक्षीय सम्बन्धलाई अझ प्रगाढ बनाउन इच्छुक रहेको जनाएको छ। मन्त्रालयका प्रवक्ता माओ निङले सोमबार आयोजित पत्रकार सम्मेलनमा नेपालमा सहज तरिकाले निर्वाचन सम्पन्न भएको र नयाँ प्रधानमन्त्री नियुक्त भएकोमा बधाई दिइन्। 'नेपाल सरकार र जनताको संयुक्त प्रयास र विभिन्न दल र राजनीतिक शक्तिको परामर्श र समन्वयबाट नेपालको स्थायित्व र आर्थिक तथा सामाजिक विकास हुनेमा विश्वास लागेको छ,' प्रवक्ता माओले भनिन्। दुई देशले संयुक्त रूपमा बेल्ट एण्ड रोड इनिसिएटिब परियोजनालाई अगाडि बढाउने तथा दुई देशको मित्रतालाई अझ प्रगाढ बनाउने उनले उल्लेख गरिन्।"
रेशम चौधरीको रिहाइ नभएसम्म नागरिक उन्मुक्ति सरकारमा नजाने,"काठमाडौंः नागरिक उन्मुक्ति पार्टीले वर्तमान सत्ता गठबन्धनलाई सरकारमा समर्थन गरेपनि सरकारमा नजाने भएको छ। पण्डितले भने,' हामीले सरकारलाई समर्थन गर्छौं । तर, पार्टीका संरक्षक चौधरीको रिहाइ नगरेसम्म सरकारमा हाम्रो पार्टीको सहभागीता नहुने निर्णय गरेका छौं । नेकपा एमालेसहित सात दलको समर्थनमा नेकपा माओवादी केन्द्रका अध्यक्ष पुष्पकमल दाहाल 'प्रचण्ड' प्रधानमन्त्री बनेका छन्। प्रधानमन्त्री प्रचण्डले आज बेलुका पद तथा गोपनीयताको शपथ लिदैछन्।"
५० वर्षमा लालपुर्जा,"तानसेन : जग्गा खरिद गरेको ५० वर्षमा पाल्पा रामपुर नगरपालिकाका नगरवासीहरूले जग्गाधनी प्रमाणपत्र लालपुर्जा पाएका छन्। राष्ट्रिय भूमि आयोगले अव्यबस्थित जग्गा धनीहरूलाई एक औपचारिक कार्यक्रम गरी जग्गा धनी प्रमाण पुर्जा प्रदान गरेको हो। २०२८०२९ साल तत्कालीन गाउँपञ्चायत, वडा र विभिन्न विद्यालयहरूसँग जग्गा खरिद गरेका जग्गाधनीहरूले २०७९ पुस ८ गते जग्गाधनी प्रमाणत्र हात पारेका हुन्। जग्गाधनी प्रमाणपत्र नहुँदा रामपुर बजारका जग्गाधनीहरूले रसिदको भरमा ५० वर्षसम्म कारोबार गर्न पाएका थिएनन्। जग्गाधनी प्रमाणपत्र नहुँदा जग्गा खरिद बिक्री नभएको, जग्गधनीले धितो राखेर व्यापार व्यवसाय गर्न नपाउँदा रामपुरवासीहरू चिन्तित हुँदै आएका थिए। रामपुर गाउँपञ्चायत, रामतुलसी मावि, दरैठाँटी मावि, आधारभूत मावि, नवदुर्गा माविलगायतका विद्यालयहरूले हालको रामपुर नगरपालिका५, ६, र ७ मा जग्गा बिक्री गरेका थिए। सोही जग्गा अव्यस्थित जग्गाका रूपमा रहेको थियो । रामपुर नगरपालिकाको मुख्य बजार, बेझाँड बजार, किसानकारी, विजयपुर, तिलकपुर क्षेत्रमा गाउँपञ्चायत, वडा तथा विद्यालयले बिक्री गरेका जग्गाहरू ५० वर्षदेखि स्थानीयवासीले रसिदको भरमा भोगचलन गर्दै आइरहेका थिए। रामपुर गाविसका तत्कालीन अध्यक्ष एवं रामपुरनगरपालिका७ का निवर्तमान वडा अध्यक्ष तीर्थप्रसाद पंगेनीलाई प्रदान गरी सुरु गरिएको थियो। रामपुर नगर क्षेत्रमा ७ सय ८३ जनाले लालपुर्जाका लागि निवेदन दिएकोमा पहिलो दिन १०३ जना लाई जग्गाधनी प्रमाणपत्र वितरण गरिएको, दोस्रो दिन ५० जनालाई वितरण गरिएको राष्ट्रिय भूमि आयोग पाल्पाका अध्यक्ष मोहनलाल गैरेले बताए। निवेदन परेका ७ सय ८३ मध्ये १ सय ५३ जनालाई लालपुर्जा वितरण गरिएको, ३ सय ७७ जनाको राजस्व मात्र बुझाउन बाँकी रहेको, २ सय ८६ जनाका लागि राजस्व बुझाउन सूचना प्रकाशन गर्ने अन्तिम तयारी भएको र १ सय २० जना जग्गधनीको केही कागजात नपुग भएको आयोगका जिल्ला अध्यक्ष गैरेले बताए। आयोगले रामपुर नगरपालिकामै कार्यालय खडा गरी अव्यवस्थित जग्गाको लगत लिने, आवश्यक कागजात मिलाउने काम गर्दै आएको छ। राष्ट्रिय भूमि आयोगका केन्द्रीय अध्यक्ष केशव निरौलाले आयोग संविधान र लोकतन्त्रको मर्मअनुसार अव्यवस्थित रहेका घरजग्गालाई पादरर्शी ढंगले व्यवस्थित बनाउने काम गरेको बताए। लुम्बिनी प्रदेशका महिला, बालबालिका तथा ज्येष्ठ नागरिकमन्त्री रमा घर्तीले भूमि आयोगले पाल्पा जिल्लामा मात्र नभई प्रदेशभरि नै प्रभावकारी ढंगबाट आफ्नो कामलाई अघि बढाएको बताइन्। रामपुर नगरपालिकाका नगर प्रमुख रमणबहादुर थापाले रामपुरवासीले लामो प्रतिक्षापछि लालपुर्जा पाउँदा खुसीको दिन भएको बताए।"
ककसलाई शपथ गराउने भन्ने जिम्मा प्रधानमन्त्रीलाई,"काठमाडौं : नयाँ सत्ता गठबन्धनको बैठक सकिएको छ । मन्त्रिमण्डल र आगामी रणनीति तय गर्न संसद भवनमा बसेको सत्ता गठबन्धनको बैठक केहिबेर अघि सकिएको हो बैठकले पहिलो चरणमा चुस्त मन्त्रिमण्डल गठन गर्ने सहमति गरेको छ। राष्ट्रिय स्वतन्त्र पार्टीका सभापति रवि लामिछानेले पहिलो चरणमा केही मन्त्रीहरुले शपथ लिने र अन्तिम निर्णयको अधिकार प्रधानमन्त्रीलाई दिइएको बताए। बैठक सकिएपछि पत्रकारसँग संक्षिप्त कुरा गर्दै लामिछानेले भने,'हामीले आफ्ना कुरा राखेका छौं। ककसलाई शपथ गराउने भन्ने निर्णय प्रधानमन्त्रीलाई सुम्पिएका छौं।' एमाले अध्यक्ष केपी शर्मा ओलीसहित सात दलको समर्थनमा तेस्रो पटक नेकपा माओवादी केन्द्रका अध्यक्ष पुष्पकमल दाहाल 'प्रचण्ड' प्रधानमन्त्री बनेका छन्। राष्ट्रपति विद्यादेवी भण्डारीले प्रचण्डलाई आइतबार साँझ प्रधानमन्त्रीमा नियुक्त गरेकी हुन्। प्रधानमन्त्री प्रचण्डले आज बेलुका ४ बजे शपथ लिने कार्यक्रम छ। बैठकमा प्रधानमन्त्री प्रचण्ड, एमाले अध्यक्ष केपी शर्मा ओली,नेपाल समाजवादी पार्टीका अध्यक्ष डाबाबुराम भट्टराई,राष्ट्रिय स्वतन्त्र पार्टीका सभापति रवि लामछिने, राष्ट्रिय प्रजातन्त्र पार्टीका अध्यक्ष राजेन्द्र लिङ्देन, जसपा र जनमत पार्टीलगायत दलका शीर्ष नेताहरु सहभागी थिए। राष्ट्रिय स्वतन्त्र पार्टीले प्रधानमन्त्रीमा प्रचण्डलाई समर्थन गर्ने र सरकारमा सहभागी हुने बताएको छ। यस्तै नागरिक उन्मुक्ति पार्टीले रेशम चौधरीको रिहाइ नभएसम्म सरकारमा नजाने तर समर्थन गर्ने निर्णय गरेको छ। प्रचण्डको शपथ ग्रहणसँग सानो आकारको मन्त्रिमण्डल गठन हुनेछ।"
धमाधम मन्त्रालय छोड्दै बहालवाला मन्त्री,"काठमाडौंः निर्वाचनपछि प्रधानमन्त्री नियुक्त भएसँगै धमाधम मन्त्रीहरुले मन्त्रालय छोड्न थालेका छन् । नयाँ प्रधानमन्त्रीमा नेकपा माओवादी केन्द्रका अध्यक्ष पुष्पकमल दाहाल 'प्रचण्ड' नियुक्त भएका छन्। राष्ट्रपति विद्यादेवी भण्डारीले प्रचण्डलाई आइतबार साँझ प्रधानमन्त्रीमा नियु्क्त गरेसँगै बहालवाला मन्त्रीहरुले मन्त्रालय छोड्न थालेका हुन् । प्रचण्ड एमालेसहित सात दलको समर्थनमा प्रधानमन्त्री बनेका हुन्। प्रचण्डले आजै शपथ लिदैछन्। प्रधानमन्त्री प्रचण्डसँगे अन्य ५देखि ७ जना मन्त्रीले शपथ लिने भएका छन्। प्रधानमन्त्री शेरबहादुर देउवाले प्रधानमन्त्रीको सरकारी निवास बालुवाटार छोड्ने तयारी गरेका छन्। त्यसका लागि देउवा निवास बुढानिलकण्ठमा रंगरोगन र मर्मतको कार्य भइरहेको देउवा सचिवालयले जनाएको छ। संस्कृति, पर्यटन तथा नागरिक उड्डयनमन्त्री जीवनराम श्रेष्ठ मन्त्रालयबाट विदा भएका छन् । नेपाल कम्युनिष्ट पार्टी (एकीकृत समाजवादी) बाट सरकारमा सहभागी भएका मन्त्री श्रेष्ठ आफ्नो १ सय ८३ दिन अर्थात् ६ महिने कार्यकाल पूरा गरी सोमबार विदा भएका हुन् । यस्तै, श्रम मन्त्री शेरबहादुर कुँवर, महिला मन्त्री उमा रेग्मी, गृहमन्त्री, बालकृष्ण खाँण विदाइ भएका छन् । केही मन्त्रीहरु भने मन्त्रालय आउन छाडेका छन् । स्वास्थ्य तथा जनसंख्यामन्त्री भवानी खापुङ, स्वास्थ्य राज्यमन्त्री हीराचन्द्र केसी,शिक्षा विज्ञान तथा प्रविधिमन्त्री देवेन्द्र पौडेल, सहरी विकासमन्त्री मेटमणी चौधरी, उद्योग वाणीज्य तथा आपूर्ति मन्त्री दिलेन्द्रप्रसाद बडू, भूमि व्यवस्था तथा सहकारी मन्त्री शशी श्रेष्ठ मन्त्रालय आउन छोडेका हुन् ।"
विदाइ हुँदै बालकृष्ण खाणले भने गठबन्धन परिवर्तन हुनुलाई सहर्षपूर्वक लिनुपर्छ,काठमाडौं : निवर्तमान गृहमन्त्री बालकृष्ण खाणले शान्तिसुरक्षा कायम गर्ने लगायतका काममा आफूलाई सरोकारवाला निकायबाट पूर्णरुपमा सहयोग प्राप्त भएको बताएका छन्। सोमबार मन्त्रालयमा आयोजित विदाइ कार्यक्रममा खाणले निर्वाचन सम्पन्न गर्ने राष्ट्रिय दायित्वदेखि शान्ति सुव्यवस्था लगाएत बिपद जोखिम न्युनिकरणका काममा आफूलाई पूर्णरुपमा सहयोग भएको भन्दै आभार व्यक्त गरे। अरु कार्यालयभन्दा गृहमन्त्रालय मातहतका कार्यालयको दायित्व असिमित रहेकाले सबैले जिम्मेवारीपूवर्क काम गरेको पाइएको उनको भनाइ छ। उनले सरकार निर्माण गर्ने प्रक्रियामा गठबन्धन परिवर्तन भएको र यसलाई सहर्षपूवर्क लिनुपर्ने भन्दै आफूले प्रधानमन्त्री पुष्पकमल दाहाल प्रचण्डलाई बधाई र शुभकामना दिएको बताए। उनले सरकारलाई सहयोग गर्नु सबैको दायित्व भएको जिकिर गरे। खाणलाई मन्त्रालयका सचिव विनोद प्रकाश सिंह लगायतले विदाइ गरेका थिए ।
प्रदेश १ का सांसदले लिए शपथ,विराटनगर : प्रदेश १ का नवनिर्वाचित सांसद (प्रदेशसभा सदस्य)ले सोमबार पद तथा गोपनीयताको शपथ लिएका छन् । विराटनगरस्थित प्रदेशसभा हलमा ९२ जना सांसदको शपथग्रहण सम्पन्न भएको हो । उनीहरुलाई ज्येष्ठ प्रदेशसभा सदस्य गयानन्द मण्डलले शपथग्रहण गराए । त्यसअघि मण्डलले प्रदेश प्रमुख पर्शुराम खापुङबाट शपथ लिएका थिए । प्रदेश १ मा ९३ जना सांसद रहेका छन् । तीमध्ये मण्डलले सुरुमा प्रदेश प्रमुखबाट शपथ लिएका हुन् । त्यसपछि उनले ९२ जनालाई प्रदेशसभा हलमा शपथ खुवाए ।
किन टुट्यो गठबन्धन ?,"प्रचण्डजीलाई धोका भएपछि उहाँ बालकोट पुग्नु भएको हो रामचन्द्र पौडेल  वरिष्ठ नेता, नेपाली कांग्रेस विमलेन्द्रजीले राष्ट्रपति र प्रधानमन्त्री पद कांग्रेसले लिने देउवाको सन्देश आइतबार बिहान दाहालजीलाई सुनाउनु भएको थियो। देउवाजीले दोस्रो पालोमा प्रधानमन्त्री पद लिन प्रचण्डलाई आग्रह गर्नुभएको थियो। आइतबार नै बालुवाटारमा बोलाइएको सत्तारुढ गठबन्धनको बैठक रोकेर प्रचण्डजी एमाले अध्यक्ष ओलीसँग संवाद गर्न बालकोटतर्फ गएपछि गठबन्धन टुट्यो भन्ने भएको हो। सहमतिअनुसार प्रचण्डजीलाई धोका भएको थियो। सहमतिअनुसार नपाएपछि उहाँ बालकोट पुग्नुभएको हो। राजनीतिमा जसले जसलाई झुक्याए पनि हुन्छ भन्ने तथ्य निर्माण भयो डा मिनेन्द्र रिजाल  नेता, नेपाली कांग्रेस २०७४ सालको निर्वाचनको परिणामबाट होइन निर्वाचनअघि नै सत्ता निर्माणको प्रक्रिया सुरु भयो। हामीले चुनावबाट होइन चुनावअघि नै सरकार निर्माणको गठबन्धन सुरु गर्याैं। आज थुप्रै कांग्रेसीजन प्रचण्डप्रति आक्रोश र निराशा पोखिरहेका छन्। म मा भने केही पनि छैन। २०७४ देखि नेपालको राजनीतिमा कांग्रेस, एमाले र माओवादीले सत्ता अन्तिम राजनीति भन्ने हिसाबले राजनीति गरेका छौं। यो राजनीतिमा जसले जसलाई झुक्याए पनि हुन्छ र जो जससँग मिले पनि हुन्छ भन्ने तथ्य निर्माण भयो। राजनीतिमा यो संस्कृति फेरिनुपर्छ। आजको जुन सरकार बन्यो त्यो अल्पकालका लागि महत्वपूर्ण होला दीर्घकालका लागि यसले कुनै पनि अर्थ राख्दैन। तेस्रोपटक प्रधानमन्त्री भइराख्दा शान्ति लोकतन्त्रलाई कसरी स्थापित गर्न सक्नुहुन्छ त्यो हेर्न बाँकी छ। केपी शर्मा ओलीजीले कांग्रेससँग पटकपटक बैमनस्यताको होइन प्रतिस्पर्धाको सम्बन्ध राख्न चाहान्छ भन्नुहुन्थ्यो। अब हेर्न बाँकी छ कांग्रेससँग उहाँले कस्तो सम्बन्ध राख्नुहुन्छ। शेरबहादुर देउवालाई केही भन्नु छैन। उहाँप्रति औंला उठाउने हाम्रा ऊर्जावान युवा नेताहरूलाई म के भन्न चाहान्छु भने फेरि पार्टी बनाउने अवसर आएको कछ। यसलाई पूर्ण रूपमा सदुपयोग गरौं। बीपीको पार्टीलाई साँचो अर्थमा बीपीको पार्टी बनाओ। गठबन्धनका दलले चाल्न सक्ने कदमप्रति नेतृत्व संवेदनशील हुनुपथ्र्यो गुरु घिमिरे  नेता, नेपाली कांग्रेस पार्टीको केन्द्रीय समितिको मिटिङ राखेर समीक्षा गर्नुपर्यो। नैतिकता भए पार्टी सभापतिले राजीनामा दिनुपर्ने हो। राजीनामा दिनुहुन्न भने अगाडि कदम चालिनुपर्छ। गठबन्धनमा सामेल भएका दलहरूले चाल्न सक्ने कदमप्रति नेतृत्व संवेदनशील हुनुपथ्र्यो। किनभने ढोका एकातिर बन्द भए तापनि अर्कोतिर खुल्छन् भन्ने हेक्का राख्नुपथ्र्यो। साना दलले ठूलो बार्गेनिङ गर्छन् भन्ने नेतृत्वलाई थाहा थियो। सरकारमा जान विभिन्न ढोका हेरेर बसेका हुन्छन्। तर, हाम्रो नेतृत्वले राष्ट्रपति पनि प्रधानमन्त्री सभामुख पनि चाहिने खालको सुझबुझ पूर्ण निर्णय होइन। यो भनेको बहुमत ल्याउँदा मात्रको अवस्थामा हो। नेतृत्वको सम्पूर्ण रूपबाट असफलता हो। यो राजनीतिक दुर्घटना हो। यो उहाँलाई धकेल्ने भजन मण्डलीका कारण यो अवस्था आएको हो। स्थानीय, प्रदेश र प्रतिनिधिसभाको निर्वाचन सफलतापूर्वक गराउन सफल भएको हो। राजनीतिक दुर्घटना हुनबाट निस्किएर देशलाई अगाडि बढाएको। उहाँलाई यो ठाउँमा पुयाएर दुर्घटना गराउन उहाँको वरिपरि घुम्ने प्रवित्ति हो। प्रचण्डले शनिबार र आइतबार दिनभर बालुवाटार र बालकोट ओहोरदोहोर गरेर गरेको बार्गेनिङ गरेरै भए पनि सत्ता हात पारे । यसको कारण कांग्रेस हो। हामीसँग बहुमत पनि थिएन। समानुपातिकमा पनि हामी पहिलो दल थिएनौं। अगाडि भागमा आएको सत्ता हातबाट गुम्यो। नेतृत्वको सुझबुझ भएन भनेर बुझौं। कांग्रेसले अडान नछोडेपछि एमालेसँग गठबन्धन गरेर प्रचण्ड प्रधानमन्त्री बने नैनसिंह महर नेता, नेपाली कांग्रेस कांग्रेसले सबै गुमाएको जिम्मा गठबन्धन वर्षौं रहन्छ भन्ने पदाधिकारीहरूले लिनुपर्छ। कांग्रेसले प्रधानमन्त्री र राष्ट्रपति छाड्न नमानेपछि एमालेसँग गठबन्धन गरेर प्रचण्ड प्रधानमन्त्री बने। माओवादीको बेइमानीबारे पहिला नै हेक्का थियो। हामी केही केन्द्रीय सदस्यहरू गठबन्धनभन्दा एक्लै निर्वाचनमा जानु उत्तम हुन्छभन्दा पदाधिकारीहरूको गोप्य सहमति भयो। त्यहाँबाट प्रभावशाली महामन्त्रीजीले कांग्रेस नेतृत्वमा सरकार बनाउन गठबन्धन नै आवश्यक भएको प्रस्ताव सुनाउनुभो। पारित गर्न अनुरोध गरेपछि प्रस्ताव पास भयो। संघदेखि प्रदेशसम्म सरकारबाट बाहिरिएपछि कांग्रेस पार्टीको इतिहासमा ७४ सिट छोडेर ९१ सिटमा लड्न बाध्य पारियो। निर्वाचनको समीक्षासमेत नगरेर सरकार निर्माणको प्रक्रियाका लागि समेत केन्द्रीय समिति बैठक आवश्यक ठानिएन। आज सबै कुरा गुमाउँदासमेत केन्द्रीय समितिको बैठक आवश्यक नठान्ने र वर्षौंसम्म गठबन्धन कायम रहन्छ भनेर हवाला दिने पदाधिकारी र कार्यसम्पादन समितिले वर्तमान जटिल राजनीतिक अवस्थाको जिम्मा लिनुपर्छ। कांग्रेसले लिएको अडान पार्टीको दीर्घकालीन हितमा छ कल्याण गुरुङ नेता, नेपाली कांग्रेसनेपाली कांग्रेसले लिएको राजनीतिक अडान पार्टीको दीर्घकालीन हितमा छ। देश र विदेशमा रहनु भएका पार्टीका, नेता कार्यकर्ता, समर्थक र शुभेच्छुकहरू कसैले पनि सानो चित्त गर्नुपर्ने वा निराश हुनुपर्ने कुनै कारण छैन। गल्ती कांग्रेसको होइन। समयले चाँडै प्रष्ट पार्नेछ। सभापतिको प्रवृत्तिका कारण निम्तिएको दुर्घटना हो यो सरिता प्रसाईं नेता, नेपाली कांग्रेस हामी पार्टीका केन्द्रीय सदस्य र सांसद हौं। अहिले समाचारमार्पत गठबन्धन टुट्यो प्रचण्ड एमालेसँग मिलेर प्रधानमन्त्री बने भन्ने खबर सुनियो। हामीलाई भरेसम्म कांग्रेसको नेतृत्वमा सरकारमा जान्छौं भनेका थिए। त्यहीअनुसार बस्यौं। पार्टीलाई बहुमत आए जस्तो स्वभाव देखाउने पार्टी सभापतिको प्रवृत्तिका कारण निम्तिएको दुर्घटना हो, यो।"
कर्णालीमा ज्येष्ठ सदस्य शाहले लिए शपथ,"सुर्खेत : कर्णाली प्रदेश सभाका ज्येष्ठ सदस्य विनोद कुमार शाहले पद तथा गोपनीयताको शपथ लिएका छन् । सोमबार बिहान ११ बजे प्रदेश प्रमुख तिलक परियारले शाहलाई शपथ खुवाएका हुन् । दैलेखको ठाँटीकाँध गाउँपालिका१ कोसेडीका ६६ वर्षीय शाह प्रतिनिधिसभा निर्वाचन क्षेत्र दैलेख२, प्रदेश सभा निर्वाचन क्षेत्र २ बाट निर्वाचित भएका थिए । निर्वाचन आयोगका अनुसार उनको जन्ममिति विस २०१३ बैशाख ४ गते हो । सोमबार बिहान शपथ लिएका शाहले कर्णाली प्रदेशसभाका नवनिर्वाचित अन्य ३९ जना प्रदेशसभा सदस्यलाई शपथ ग्रहण गराउने भएका छन् । नवनिर्वाचित सांसदहरुको शपथ खुवाउने कार्यक्रम आजै दिउँसो ३ बजेका लागि तय गरिएको छ । ज्येष्ठ सदस्य शाहले प्रदेश सभा सदस्य निर्वाचन ऐन, २०७४ को दफा ७५ बमोजिम सांसदलाई शपथ खुवाउने छन् । प्रदेशसभा सचिवालयका अनुसार अन्य ३९ जना प्रदेशसभा सदस्यको शपथ सोमबार दिउँसो ३ बजे हुनेछ । प्रदेश सभा सचिवालयका प्रमुख सचिव जीवराज बुढाथोकीका अनुसार शपथका लागि सांसदहरुले निर्वाचन आयोगबाट प्राप्त प्रदेश सभा सदस्यको प्रमाणपत्र (सक्कल र सोको प्रतिलिपि), नेपाली नागरिकताको प्रमाणपत्रको प्रतिलिपि एवं हालसालै खिचिएको पासपोर्ट साइजको फोटो दुई प्रतिसहित १ बजे नै प्रदेश सभाको कार्यालयमा उपस्थित हुनुपर्नेछ । साथै शपथ ग्रहण कार्यक्रमका लागि सांसदहरुलाई राष्ट्रिय पोशाक वा आआफ्नो सांस्कृतिक पहिचान झल्कने पोशाकमा उपस्थित हुन् प्रदेश सभा सचिवालयले अनुरोध गरेको छ । कर्णाली प्रदेश सभा ४० सदस्यीय छ ।"
अर्थमन्त्रीमा विष्णु पौडेलको चर्चासँग चम्कियो सेयर बजार,काठमाडौं : अर्थमन्त्रीमा एमाले उपाध्यक्ष विष्णु पौडेलको चर्चासँगै सेयर बजारमा चमक देखिएको छ। एमालेसहित सात दलको समर्थनमा नेकपा माओवादी केन्द्रका अध्यक्ष पुष्पकमल दाहाल 'प्रचण्ड ' प्रधानमन्त्री बनेका हुन्। माओवादी केन्द्रको नेतृत्वको सरकारमा उपप्रधानमन्त्रीसहित अर्थमन्त्रीको रुपमा पौडेलको नाम चर्चामा छ। लगानीकर्ताहरुले रुचाइएका अर्थमन्त्रीभित्र पौडेल पर्छन्। उनको कार्यकालमा सेयर बजारले राम्रो उचाइ लिएको लगानीकर्ताहरु बताउँछन्। फेरी उनै पौडेललाई अर्थमन्त्रीका रुपमा पाउने भएपछि लगानीकर्ताहरु हौसिएका छन्। गुमाएको लगानी फिर्ता गर्ने आशमा लगानीकर्ताहरु रहेका छन्। कारोबार सुरु भएदेखि सोमबार नेप्से परिसूचक उकालो लागेको छ। यो समाचार तयार पार्दासम्म (दिउँसो १ बजेसम्म) नेप्से ४५४८ अंकले वृद्धि भइ १९१२ विन्दुमा पुगेको छ। सेन्सेटिभ इण्डेक्स ५६१ अंकले बढेर ३७२६७ विन्दुमा पुगेको छ। यस अवधिमा कारोबारमा आएका १३ वटै समूहको सूचकमा हरियाली छाएको छ। २३६ कम्पनीको २१ लाख ६२ हजार ७२२ कित्ता सेयर ८५ करोड ९४ लाख ७१ हजार ९८३ रुपैयाँको सेयर कारोबार भएको छ।
देउवाले सहमति तोडेपछि बालकोट जान बाध्य भयौं : कृष्णबहादुर महरा,"काठमाडौं : माओवादी केन्द्रका प्रवक्ता कृ्ष्णबहादुर महराले पूर्वसहमतिअनुसार सत्ता गठबन्धनमा प्रधानमन्त्रीमा सहमति नजुटेपछि बालकोटा जान बाध्य भएको बताएका छन्। सोमबार बिहान पेरिसडाँडामा बसेको माओवादी केन्द्रको पदाधिकारी बैठकपछि सञ्चारकर्मीसँग बोल्दै महराले प्रधानमन्त्रीका लागि अर्को समीकरण सोच्नु परेको हो। उनले भने,' आइतबार १२ बजेसम्म पूर्वसहमतिअनुसार प्रधानमन्त्रीमा कुरा मिलेन। त्यसपछि बाध्य भएर बालकोट पुग्यौं। त्यहाँ ओलीजीले पार्टी अध्यक्ष पुष्पकमल दाहाल 'प्रचण्ड' जीलाई प्रधानमन्त्रीमा समर्थन गर्नुभयो।' उनले कांग्रेस सभापति शेरबहादुर देउवाको हठका कारण गठबन्धन छोडेको बताए। नेता महराले प्रचण्ड प्रधानमन्त्री बनेपछि कांग्रेस नेताहरुले बधाई दिएको बताए। 'रामचन्द्र पौडेलजीले फोन गरेर देउवाजीका हठका कारण गठबन्धन तोडिएको बताउनुभयो। शेरबहादुर देउवाजीले पनि फोनबाट बधाई दिनुभएको छ,प्रचण्डलाई प्रधानमन्त्रीमा कांग्रेसले स्वीकार गरेको छ, 'उनले भने। माओवादी केन्द्रका तर्फबाट बरिष्ठ उपाध्यक्ष नारायणीकाजी श्रेष्ठलाई उपप्रधानमन्त्रीका लागि सरकारमा पठाउने निर्णय भएको छ। सत्ता गठबन्धनमा प्रधानमन्त्रीमा सहमति नजुटेपछि एमालेलगायत सात दलको समर्थनमा माओवादी केन्द्रका अध्यक्ष प्रचण्ड प्रधानमन्त्री बनेका छन्। प्रचण्डलाई आइतबार साँझ राष्ट्रपति विद्यादेवी भण्डारीले संविधानको धारा ७६ (२) बमोजिम प्रधानमन्त्रीमा नियुक्त गरेकी हुन्। प्रचण्डले सोमबार ४ बजे शपथ लिदैछन्।"
राष्ट्रिय प्रजातन्त्र पार्टी सरकारमा नजाने,"काठमाडौं : राष्ट्रिय प्रजातन्त्र पार्टी माओवादी केन्द्र नेतृत्वको सरकारमा सहभागी नहुने भएको छ। सोमबार बिहान नयाँ सत्तासमीकरणको बैठमा जाने क्रममा राप्रपाका अध्यक्ष राजेन्द्र लिङ्देनले सरकारमा सहभागी नहुने जानकारी दिए। नेकपा माओवादी केन्द्रका अध्यक्ष पुष्पकमल दाहाल 'प्रचण्ड' लाई प्रधानमन्त्रीमा समर्थन गरेपनि सरकारमा राप्रपा सहभागी नहुने उनले बताए। उनले भने,'सरकारमा जान आग्रह भइरहेको छ। हाम्रै समर्थनमा सरकार बनेको हो। राप्रपा अहिले सरकारमा जाँदैन। समर्थन मात्रै गरेको हो।' संसद भवन बाहिर रास्वपा सभापति रवि लामिछाने र राप्रपा अध्यक्ष लिङ्देनबीच सरकारमा सहभागीताबारे छलफल समेत भएको छ। नेकपा एमालेसहित सात दलको समर्थनमा माओवादी केन्द्रका अध्यक्ष प्रचण्ड प्रधानमन्त्री बनेका हुन्। राष्ट्रपति विद्यादेवी भण्डारीले प्रचण्डलाई आइतबार साँझ प्रधानमन्त्रीमा नियुक्त गरेकी हुन्। प्रचण्डले आज बेलुका ४ बजे शपथ लिदैछन्।"
"एमाले नेतृत्वको नयाँ सत्ता समीकरणको पहिलो बैठक, प्रचण्ड पुगे बानेश्वर","काठमाडौं : एमाले नेतृत्वको नयाँ सत्ता समीकरणको संयुक्त बैठकमा सहभागी हुन प्रधानमन्त्री एवम् माओवादी केन्द्रका अध्यक्ष पुष्पकमल दाहाल प्रचण्डनयाँ बानेश्वर पुगेका छन्। नयाँ बानेश्वरस्थित संसद भवनमा बैठक बोलाइएको बैठकमा नयाँ सत्ता समीकरण बैठक बस्न लागेको हो। बालकोटमा एमालेको आन्तरिक बैठक जारी रहेकाले अध्यक्ष केपी शर्मा ओली केहि समयपछि संसद भवन नयाँ बानेश्वर आउने बताइएको छ। एमाले अध्यक्ष ओलीसहितको समर्थनमा प्रचण्ड तेस्रो पटकप्रधानमन्त्रीमा नियुक्त भएका छन्। बैठकमा प्रचण्ड नेतृत्वको सरकारमा सहभागी हुने मन्त्रीमण्डलबारे छलफल हुन लागेको हो। आइतबारको बालकोट बैठकमा पहिलो चरणमा प्रचण्डलाई प्रधानमन्त्री र राष्ट्रपति र सभामुख एमालेले पाउने, साढे २ वर्षमा माओवादीएमालेले प्रधानमन्त्री आलोपालोमा लिने सहमति बनेको छ। नयाँ गठबन्धनमा पावर शेयरिङको थप विषय टुंग्याउन बाँकी रहेको छ । प्रचण्डलाई आइतबार साँझ राष्ट्रपति विद्यादेवी भण्डारीले संविधानको धारा ७६ (२) बमोजिम प्रधानमन्त्रीमा नियुक्त गरेकी हुन्। प्रधानमन्त्री प्रचण्डले आज अपरान्ह ४ बजे शपथग्रहण गर्दैछन्। आज अपराह्न चार बजे केही मन्त्रीले पद तथा गोपनीयताको शपथ ग्रहण गर्दैछन् । माओवादी केन्द्रले नारायणकाजी श्रेष्ठलाई उपप्रधानमन्त्री बनाउँदैछ। उनको मन्त्रालय भने छलफलपछि टुंगो लाग्नेछ। प्रचण्डको शपथ ग्रहणसँग सानो आकारको मन्त्रीमण्डल गठनका लागि बैठकले मन्त्रालय र मन्त्री हुनेको नाम टुङ्गो लगाउने बताइएको छ। २ सय ७५ रहेको प्रतिनिधिसभामा बहुमतका लागि १ सय ३८ चाहिन्छ। प्रधानमन्त्री पाएको माओवादी केन्द्रको ३२ सिट छ। प्रधानमन्त्री बनेका प्रचण्डलाई एमालेको ७८, राष्ट्रिय स्वतन्त्र पार्टीको २०, राष्ट्रिय प्रजातन्त्र पार्टीको १४, जनता समाजवादी पार्टीको १२, जनमत पार्टीको ६, नागरिक उन्मुक्ति पार्टीको ४ र तीन जना स्वतन्त्र सांसदको समर्थन छ।"
३५ तोला सुनसहित नेपाल प्रहरीका डीएसपी ठगबहादुर केसी पक्राउ,बुटवल : बुटवलका एक व्यापारीसँग सुन नियन्त्रणमा लिएर आफै राखेको आरोप लागेका इलाका प्रहरी कार्यालय बुटवलका डीएसपी ठगबहादुर केसी पक्राउ परेका छन् । प्रहरीको केन्द्रीय अनुसन्धान ब्युरो काठमाडौंको टोलीले उनलाई निवासबाटै नियन्त्रणमा लिएको हो । सरुवा भई पोखरा जाने तयारी गरिरहेका बेला अनुसन्धान टोलीले उनलाई सुन र नगदसहित आइतबार साँझ नियन्त्रणमा लिएको हो। उनका साथबाट २५ लाख नगद र ३५ तोला सुन बरामद भएको प्रहरीले जनाएको छ । ठगबहादुर निवर्तमान गृहमन्त्री बालकृष्ण खाँणको बलमा बुटवलमा रहदै आएका थिए । व्यापारीसँग सुन र पैसा लिएको विषयमा उजुरी परेको थियो । सोही अनुसन्धानका क्रममा उनलाई नियन्त्रणमा लिएर अनुसन्धान गर्न थालिएको प्रहरीको भनाइ छ ।
प्रचण्डलाई देउवाको बधाई,"काठमाडौं : नेपाली कांग्रेसका सभापति शेरबहादुर देउवाले प्रधानमन्त्री पुष्पकमल दाहाल 'प्रचण्ड'लाई बधाई दिएका छन्। देउवाले प्रचण्ड प्रधानमन्त्रीमा नियुक्त भएपछि टेलिफोनमार्फत बधाई दिएका हुन्। माओवादी केन्द्रका प्रवक्ता कृष्णबहादुर महराले प्रचण्डलाई देउवाले बधाई दिएको जानकारी दिएका हुन् । बालुवाटारमा देउवासमक्ष आफूलाई प्रधानमन्त्री बनाउन प्रचण्डले गरेको प्रस्ताव अस्वीकार गरेपछि उनी बालकोट पुगेका थिए। लगत्तै एमाले अध्यक्ष केपी शर्मा ओलीसहितको समर्थनमा प्रचण्डतेस्रो पटक प्रधानमन्त्रीमा नियुक्त भएका छन्। प्रचण्डलाई आइतबार साँझ राष्ट्रपति विद्यादेवी भण्डारीले संविधानको धारा ७६ (२) बमोजिम प्रधानमन्त्रीमा नियुक्त गरेकी हुन्। उनको सोमबार ४ बजे शपथग्रहण तय गरिएको छ। आज अपराह्न चार बजे केही मन्त्रीले पद तथा गोपनीयताको शपथ ग्रहण गर्दैछन् । २ सय ७५ रहेको प्रतिनिधिसभामा बहुमतका लागि १ सय ३८ चाहिन्छ। प्रधानमन्त्री पाएको माओवादी केन्द्रको ३२ सिट छ। प्रधानमन्त्री बनेका प्रचण्डलाई एमालेको ७८, राष्ट्रिय स्वतन्त्र पार्टीको २०, राष्ट्रिय प्रजातन्त्र पार्टीको १४, जनता समाजवादी पार्टीको १२, जनमत पार्टीको ६, नागरिक उन्मुक्ति पार्टीको ४ र तीन जना स्वतन्त्र सांसदको समर्थन छ। संविधानको धारा ७६ को उपधारा (२) बमोजिम नियुक्त प्रधानमन्त्रीले त्यसरी नियुक्त भएको मितिले ३० दिनभित्र प्रतिनिधिसभाबाट विश्वासको मत प्राप्त गर्नु पर्नेछ।"
प्रधानमन्त्री प्रचण्डसहित माओवादीका मन्त्रीले दौरा सुरुवाल लगाएर शपथ खाने,"काठमाडौं : नेकपा माओवादी केन्द्रबाट सरकारमा जाने मन्त्रीहरुले दौरा सुरुवाल लगाएर शपथ खाने भएका छन्। एमाले अध्यक्ष केपी शर्मा ओलीसहितको समर्थनमा प्रचण्डतेस्रो पटक प्रधानमन्त्रीमा नियुक्त भएका हुन्। प्रचण्डलाई आइतबार साँझ राष्ट्रपति विद्यादेवी भण्डारीले संविधानको धारा ७६ (२) बमोजिम प्रधानमन्त्रीमा नियुक्त गरेकी हुन्। उनको सोमबार ४ बजे शपथग्रहण तय गरिएको छ। आज अपराह्न चार बजे केही मन्त्रीले पनि पद तथा गोपनीयताको शपथ ग्रहण गर्दैछन् । सोही समारोहमा प्रधानमन्त्री प्रचण्डसहित माओवादीबाट सिफारिस हुने मन्त्रीले राष्ट्रिय पोसाक दौरा सुरुवाल लगाएर शपथ खान लागेको माओवादीका एक उच्च नेताले अन्नपूर्णलाई जानकारी दिए। सरकारमा पार्टीका तर्फबाट पठाउने मन्त्रीहरुको विषयमा प्रारम्भिक छलफल जारी रहेको छ। पेरिसडाँडामा बिहानबाट जारी पदाधिकारी बैठकमा सरकारमा पार्टीका तर्फबाट पठाउने मन्त्री र विकसित घटनाक्रमबारे छलफल भइरहेको हो। माओवादीबाट वरिष्ठ उपाध्यक्ष नारायणकाजी श्रेष्ठ, उपमहासचिव बर्षमान पुन, महिन्द्र राय यादव र रेखा शर्मालाई मन्त्री बनाउनेबारे चर्चा रहेको छ। पहिलो चरणमा माओवादी केन्द्रका अध्यक्ष तथा नवनियुक्त प्रधानमन्त्री प्रचण्डलाई प्रधानमन्त्री बनाउन भूमिका खेल्ने श्रेष्ठ र पुनलाई मन्त्री बनाउने सम्भावना उच्च रहेको माओवादीका एक नेताले जानकारी दिए। एमालेसँग सहकार्यमा सुरुदेखि नै नारायणकाजी श्रेष्ठ, देव गुरुङ र वर्षमान पुन खटिएका थिए।"
प्रदेश १ र गण्डकीमा एमाले संसदीय दलको नेता चयन,"विराटनगरपोखरा : प्रदेश १ र गण्डकी प्रदेशमा एमालेले संसदीय दलका नेता चयन गरेको छ। पार्टीका स्थायी कमिटी सदस्य हिक्मतकुमार कार्कीलाई प्रदेश १ मा मुख्यमन्त्री बन्न बाटो खुलेको छ। झापा ५ कबाट दोस्रो पटक निर्वाचित कार्की प्रदेशका पूर्वआन्तरिक मामिला तथा कानुनमन्त्री हुन्। प्रदेशमा एमालेको नेतृत्वमा सरकार निर्माण भए कार्की मुख्यमन्त्री बन्नेछन्। तर, निर्वाचनबाट कुनै पनि दलको स्पष्ट बहुमत नआएका कारण प्रदेश सरकार कसको नेतृत्वमा बन्छ भन्ने यकिन छैन। एमालेको आइतबार बसेको संसदीय दलको पहिलो बैठकले कार्कीलाई सर्वसम्मत रुपमा नेता चयन गरेको हो। उनका प्रस्तावकमा तिलकुमार मेन्याङ्बो र सथर्मकमा रेवतीरमण भण्डारी थिए। बैठक ज्येष्ठ सदस्य एवं सुनसरी ३ कबाट निर्वाचित रोहितबहादुर कार्कीको अध्यक्षतामा बसेको थियो। बैठकले पार्टीको विधान २०७७ लाई अनुमोदन गरेको छ। त्यस्तै बैठकमा विभिन्न दलसँग सरकार गठनलगायतका विषयमा छलफल गर्न र सहमति जुटाउन ५ सदस्यीय कार्यदल गठन गर्ने निर्णय भएको छ। दलका नेताकै संयोजकत्वमा गठित कार्यदलमा मेन्याङ्बोसहित प्रदेश सांसदहरू रेवतीरमण भण्डारी, सृजना राई र लीलाबल्लभ अधिकारी सदस्य छन्। दलको नेता बनेका कार्कीले संसद्मा पार्टीको प्रस्तुतिलाई प्रभावकारी बनाइने उल्लेख गर्दै संसद्भित्र प्रवेश गर्ने र सरकार बनाउने प्रक्रियामा अब एमालेले भाग लिने बताए। प्रदेशसभा सचिवालयले नवनिर्वाचित प्रदेशसभा सदस्यको शपथग्रहण कार्यक्रम सोमबार दिउँसो १ बजेलाई राखेको छ। प्रदेशसभाका ज्येष्ठ सदस्य गयानन्द मण्डलले प्रदेश प्रमुख पर्शुराम खापुङसँग बिहान ११ बजे शपथग्रहण गर्ने छन्। त्यसपछि उनले प्रदेशसभा हलमा अन्य प्रदेशसभा सदस्यलाई शपथ खुवाउने छन्। शपथको सबै तयारी पूरा भएको संसद सचिवालयका सचिव गोपालप्रसाद पराजुलीले बताए। प्रदेशसभामा सहभागी अन्य ५ दलले भने नेता चयन गरेका छैनन्। कांग्रेसले शपथग्रहणलगत्तै सोमबार नै संसदीय दलको बैठक बोलाएको छ। यस्तै, गण्डकी प्रदेशको मुख्यमन्त्रीमा एमालेका नेता खगराज अधिकारीले दाबी गर्ने भएका छन्। एमाले संसदीय दलको आइतबार पोखरामा बसेको बैठकले अधिकारीलाई सर्वसम्मत संसदीय दलका नेता चुनेसँगै अधिकारीलाई मुख्यमन्त्री बन्ने बाटो खुलेको हो। एमाले सांसद लिलाबहादुर थापाको प्रस्ताव एवं रोशन गाहा मगरको समर्थनमा अधिकारी सर्वसम्मत दलका नेता चुनिएका हुन्। एमाले गण्डकीले संसदीय दलको नेता चुने पनि उपनेता, प्रमुख सचेतक र सचेतक चुन्न बाँकी छ। आगामी बैठकले पदाधिकारी चुन्ने सांसद थापाले बताए। कांग्रेस नेतृत्वको गठबन्धन छाडेर माओवादी केन्द्र एमालेसँग गठबन्धन गर्न गएसँगै गण्डकीमा पनि त्यसको तरंग देखिएको छ। केन्द्रमा एमाले नेतृत्वको गठबन्धन बनेसँगै गण्डकी सरकार गठन गर्न उक्त गठबन्धनको बहुमत पुग्ने देखिन्छ। गण्डकीमा कांग्रेसको २७, एमालेको २२, माओवादी केन्द्रको ८, राप्रपाको २ र नेकपा एकीकृत समाजवादीका १ जना सांसद छन्। ६० सदस्य रहेको गण्डकी प्रदेश सांसदमा बहुमतका लागि ३१ जना चाहिन्छ। संघ सरकार गठनमा बनेको गठबन्धनअनुसार गण्डकीमा पनि बहुमत पुग्ने देखिन्छ। संघमा प्रचण्ड नेतृत्वको सरकार बनेपछि गण्डकीमा एमाले नेतृत्वमा सरकार बन्ने सांसदहरूले दाबी गरेका छन्।"
माओवादी केन्द्रबाट सरकारमा जाने मन्त्रीबारे प्रारम्भिक छलफल : ककसको छ सम्भावना ?,"काठमाडौं : नेकपा माओवादी केन्द्रबाट सरकारमा पार्टीका तर्फबाट पठाउने मन्त्रीहरुको विषयमा प्रारम्भिक छलफल भएको छ। पेरिसडाँडामा बिहानबाट जारी पदाधिकारी बैठकमा सरकारमा पार्टीका तर्फबाट पठाउने मन्त्री र विकसित घटनाक्रमबारे छलफल भइरहेको छ। माओवादीबाट वरिष्ठ उपाध्यक्ष नारायणकाजी श्रेष्ठ, उपमहासचिव बर्षमान पुन, महिन्द्र राय यादव, सुदन किँराति र रेखा शर्मालाई मन्त्री बनाउनेबारे चर्चा रहेको छ। पहिलो चरणमा माओवादी केन्द्रका अध्यक्ष तथा नवनियुक्त प्रधानमन्त्री पुष्पकमल दाहाल 'प्रचण्ड'लाई प्रधानमन्त्री बनाउन भूमिका खेल्ने श्रेष्ठ र पुनलाई सुरुमै मन्त्री बनाउने माओवादीका एक उच्च नेताले बताए। एमालेसँग सहकार्यमा सुरुदेखि नै नारायणकाजी श्रेष्ठ, देव गुरुङ र वर्षमान पुन खटिएका थिए। ती नेताले भने, हामी छलफलकै चरणमा छौं। नयाँ सत्ता समीकरणमा आबद्ध दलसँग पनि छलफल हुन बाँकी रहेको छ। त्यसैले गठबन्धनको बैठकबाट आज हाम्रोतर्फबाट कति जनालाई मन्त्री बनाउने तय हुन्छ, सोही अनुसार टुंगो लाग्छ। सम्भावित नामबारे पनि छलफल जारी रहेको छ। एमाले अध्यक्ष केपी शर्मा ओलीसहितको समर्थनमा प्रचण्डतेस्रो पटक प्रधानमन्त्रीमा नियुक्त भएका छन्। प्रचण्डलाई आइतबार साँझ राष्ट्रपति विद्यादेवी भण्डारीले संविधानको धारा ७६ (२) बमोजिम प्रधानमन्त्रीमा नियुक्त गरेकी हुन्। उनको सोमबार ४ बजे शपथग्रहण तय गरिएको छ। आज अपराह्न चार बजे केही मन्त्रीले पद तथा गोपनीयताको शपथ ग्रहण गर्दैछन् । २ सय ७५ रहेको प्रतिनिधिसभामा बहुमतका लागि १ सय ३८ चाहिन्छ। प्रधानमन्त्री पाएको माओवादी केन्द्रको ३२ सिट छ। प्रधानमन्त्री बनेका प्रचण्डलाई एमालेको ७८, राष्ट्रिय स्वतन्त्र पार्टीको २०, राष्ट्रिय प्रजातन्त्र पार्टीको १४, जनता समाजवादी पार्टीको १२, जनमत पार्टीको ६, नागरिक उन्मुक्ति पार्टीको ४ र तीन जना स्वतन्त्र सांसदको समर्थन छ। संविधानको धारा ७६ को उपधारा (२) बमोजिम नियुक्त प्रधानमन्त्रीले त्यसरी नियुक्त भएको मितिले ३० दिनभित्र प्रतिनिधिसभाबाट विश्वासको मत प्राप्त गर्नु पर्नेछ।"
रवि लामिछानेले भने आजको बैठकपछि सरकारमा जानेबारे निर्णय गर्छौं,"काठमाडौं : चौथो दल बनेको राष्ट्रिय स्वतन्त्र पार्टीले सरकारमा जाने संकेत गरेको छ। नयाँ बानेश्वरमा सुरु हुन लागेको नयाँ सत्तासमीकरणको बैठकमा सहभागी हुने क्रममा राश्वपाका सभापति रवि लामिछानेले सरकारमा सहभागी हुने संकेत गरेका हुन्। उनले भने,'अहिले हामी छलफलमा जाँदैछौं। कुनै निर्णय भएको छैन। दलको बैठकमा सरकारलाई समर्थन र सहभागी हुने निर्णय गरेका छौं। आजको नयाँ समीकरणको बैठकमा छलफलपछि बाँकी कुरा बताउँला।' तपाईं स्वयम सरकारमा जाने किन नजाने भन्ने संचारकर्मीको प्रश्नमा उनले आजको बैठकको छलफलपछि मात्रै टुंगो लाग्ने बताए। नेकपा एमालेका अध्यक्ष केपी शर्मा ओलीको समर्थन आइतबार माओवादी केन्द्रका अध्यक्ष पुष्पकमल दाहाल 'प्रचण्ड'प्रधानमन्त्री बनेका छन्। प्रचण्डलाई एमालेसहित सात दलको समर्थन रहेको छ। प्रधानमन्त्री प्रचण्डले आज बेलुका ४ बजे शपथ लिदैछन्।"
सरकारमा जाने मन्त्रीबारे टुंगो लगाउन माओवादी केन्द्रको पदाधिकारी बैठक जारी,"काठमाडौं : नेकपा माओवादी केन्द्रको पदाधिकारी बैठक पेरिसडाँडामा सुरु भएको छ। सरकारमा पार्टीका तर्फबाट पठाउने मन्त्रीहरुको विषयमा छलफल गर्न पदाधिकारी बैठक बसेको हो। बैठकमा माओवादीले पाउने मन्त्रालय र मन्त्रीहरुबारे छलफल हुने एक नेताले जानकारी दिए। एमाले अध्यक्ष केपी शर्मा ओलीसहितको समर्थनमा प्रचण्डतेस्रो पटक प्रधानमन्त्रीमा नियुक्त भएका छन्। प्रचण्डलाई आइतबार साँझ राष्ट्रपति विद्यादेवी भण्डारीले संविधानको धारा ७६ (२) बमोजिम प्रधानमन्त्रीमा नियुक्त गरेकी हुन्। उनको सोमबार ४ बजे शपथग्रहण तय गरिएको छ। आज अपराह्न चार बजे केही मन्त्रीले पद तथा गोपनीयताको शपथ ग्रहण गर्दैछन् । २ सय ७५ रहेको प्रतिनिधिसभामा बहुमतका लागि १ सय ३८ चाहिन्छ। प्रधानमन्त्री पाएको माओवादी केन्द्रको ३२ सिट छ। प्रधानमन्त्री बनेका प्रचण्डलाई एमालेको ७८, राष्ट्रिय स्वतन्त्र पार्टीको २०, राष्ट्रिय प्रजातन्त्र पार्टीको १४, जनता समाजवादी पार्टीको १२, जनमत पार्टीको ६, नागरिक उन्मुक्ति पार्टीको ४ र तीन जना स्वतन्त्र सांसदको समर्थन छ। संविधानको धारा ७६ को उपधारा (२) बमोजिम नियुक्त प्रधानमन्त्रीले त्यसरी नियुक्त भएको मितिले ३० दिनभित्र प्रतिनिधिसभाबाट विश्वासको मत प्राप्त गर्नु पर्नेछ।"
प्रचण्डलाई बधाई दिँदै भारतीय प्रधानमन्त्री मोदीले भने  मिलेर काम गर्न तत्पर छु,"काठमाडौं : भारतीय प्रधानमन्त्री नरेन्द्र मोदीले नवनियुक्त प्रधानमन्त्री पुष्पकमल दाहाल प्रचण्डलाई बधाई दिएका छन् । आइतबार राति प्रचण्डलाई ट्वीटरमार्फत मोदीले बधाई दिएका हुन् । उनले प्रचण्डसँग मिलेर काम गर्न तत्पर रहेको उल्लेख गरेका छन्। मोदीले भारत र नेपालबीच रहिआएको जनताजनता बीचको सम्बन्धलाई पनि स्मरण गरेका छन् । नेपालको प्रधानमन्त्रीमा निर्वाचित हुनुभएकोमा हार्दिक बधाई । भारत र नेपालबीचको सम्बन्ध सांस्कृतिक र जनताजनताबीचको न्यानो सम्बन्धमा आधारित छ।, मोदीले भनेका छन् यो मित्रतालाई अझ मजबुत बनाउन म तपाईंसँग मिलेर काम गर्न तत्पर छु। एमाले अध्यक्ष केपी शर्मा ओलीसहितको समर्थनमा प्रचण्डतेस्रो पटक प्रधानमन्त्रीमा नियुक्त भएका छन्। प्रचण्डलाई आइतबार साँझ राष्ट्रपति विद्यादेवी भण्डारीले संविधानको धारा ७६ (२) बमोजिम प्रधानमन्त्रीमा नियुक्त गरेकी हुन्। उनको सोमबार ४ बजे शपथग्रहण तय गरिएको छ। अन्तत : प्रचण्ड ४४ औं प्रधानमन्त्री भएका छन्। २ सय ७५ रहेको प्रतिनिधिसभामा बहुमतका लागि १ सय ३८ चाहिन्छ। प्रधानमन्त्री पाएको माओवादी केन्द्रको ३२ सिट छ। प्रधानमन्त्री बनेका प्रचण्डलाई एमालेको ७८, राष्ट्रिय स्वतन्त्र पार्टीको २०, राष्ट्रिय प्रजातन्त्र पार्टीको १४, जनता समाजवादी पार्टीको १२, जनमत पार्टीको ६, नागरिक उन्मुक्ति पार्टीको ४ र तीन जना स्वतन्त्र सांसदको समर्थन छ। संविधानको धारा ७६ को उपधारा (२) बमोजिम नियुक्त प्रधानमन्त्रीले त्यसरी नियुक्त भएको मितिले ३० दिनभित्र प्रतिनिधिसभाबाट विश्वासको मत प्राप्त गर्नु पर्नेछ।"
"तेस्रो पार्टी, तेस्रोपल्ट प्रधानमन्त्री","काठमाडौं : नेपाल गणतान्त्रिक मुलुक बनेपछि पहिलो प्रधानमन्त्री बनेका थिए, माओवादी अध्यक्ष पुष्पकमल दाहाल प्रचण्ड। तर, प्रधानसेनापति प्रकरणमा छोटो अवधिमै राजीनामा दिनुपर्यो। त्यसको ८ वर्षपछि उनी २०७३ मा दोस्रो पटक सरकारको नेतृत्वमा पुगे। त्यसपछि यसपटक चुनावबाट आफ्नो पार्टी तेस्रो स्थानमा खुम्चिए पनि तेस्रो पटक प्रधानमन्त्री बनेका छन्। चुनावबाट कुनै पनि दलले स्पष्ट बहुमत नल्याएपछि राष्ट्रपति विद्यादेवी भण्डारीले मिलेर बहुमत पुर्याउन आइतबारसम्मको समय दिएकी थिइन्। आइतबार अन्तिम अवधिमा एमालेसहित १ सय ६९ सांसदको समर्थन जुटेसँगै राष्ट्रपति भण्डारीले संविधानको धारा ७६ (२) बमोजिम दाहाललाई प्रधानमन्त्री नियुक्त गरेकी हुन्। ०५२ सालदेखि सशस्त्र द्वन्द्वमा होमिएका दाहाल २०६२६३ को दोस्रो जनआन्दोलनपछि असार २ गते बालुवाटारमा पत्रकार सम्मेलन गरी सार्वजनिक भएका थिए। पार्टीलाई सशस्त्र द्वन्द्वमा होम्नेदेखि विस्तृत शान्ति सम्झौता हुँदै शान्तिपूर्ण राजनीतिमा डोर्याउने यात्राको नेतृत्व उनले नै गरे। माओवादीले २०६४ को संविधानसभा निर्वाचनमा भाग लियो। दाहाल दुई ठाउँबाट निर्वाचित भए। माओवादी सबैभन्दा ठूलो पार्टी बन्यो। ०६५ मा गणतन्त्र नेपालका पहिलो प्रधानमन्त्री बने। तर, कांग्रेस र एमालेसँगको सहकार्य तोड्दै अघि बढ्न खोजेपछि उक्त सरकार दुर्घटनामा पर्यो। दाहालले प्रधानसेनापति प्रकरणमा प्रधानमन्त्री पदबाट राजीनामा दिनुपर्यो। त्यसपछि उनी सरकारको नेतृत्व गर्नेभन्दा अरूलाई प्रधानमन्त्री बनाउने भूमिकामा देखापरे। दोस्रो संविधानसभा चुनावबाट माओवादी निकै खुम्चियो। दाहालले काठमाडौंमा चुनाव नै हारे, सिरहाबाट जिते। पार्टीमा संविधानसभाबाट संविधान बनाएर आफ्ना एजेन्डा लागू गर्न सकिने धारको नेतृत्व दाहालले नै गरे। पार्टीका वरिष्ठ नेता डा बाबुराम भट्टराईले पार्टी छोडे। डा भट्टराईले नयाँ शक्ति पार्टीको घोषणा गरेका थिए। उनलाई सहकर्मीले छाड्ने र जोडिने क्रम भने चलिरह्यो। ०६५ मा नारायणकाजी श्रेष्ठ नेतृत्वको एकता केन्द्रसँग माओवादीको एकता भयो। पार्टीको नामको अघि एकीकृत शब्द थपियो। ०६९ मा दाहाललाई छाडेका रामबहादुर थापालगायत ०७३ मा एकतामा आए। पार्टीको नाम माओवादी केन्द्र रह्यो। दाहाल २०७३ साउन १९ गते भने दोस्रो पटक प्रधानमन्त्री नियुक्त भए। २०७४ को निर्वाचनमा एमालेसँग गठबन्धन गरे। उनी चितवनबाट निर्वाचित भए। एमाले र माओवादीबीच ३ जेठ २०७५ मा एकता भयो। त्यसपछि उनी नेकपा अध्यक्ष बने। अर्का अध्यक्ष केपी शर्मा ओली थिए। दुई ठूला कम्युनिष्ट पार्टीबीचको एकता सहज रूपमा अघि बढ्न सकेन। दाहालसहित माधवकुमार नेपाल, झलनाथ खनाललगायत नेता र ओलीबीच शक्तिसंघर्ष चलिरह्यो। कहिले कुन पक्षले त कहिले कुन पक्षले एकअर्कामाथि कारबाहीको शृंखला चलाए। पार्टीमा विवादबीच सर्वोच्च अदालतले २०७७ फागुन २३ गते एकता भंग गरिदियो। दाहालले पूर्ववत् माओवादी केन्द्रको नेतृत्व सम्हाले। राष्ट्रिय सम्मेलन भनेर बोलाइएकोमा एक दिनअघि मात्र राष्ट्रिय महाधिवेशनमा रूपान्तरण गराए। उनी नै अध्यक्ष चयन भए। २०४५ सालमा नेकपा मशालको महामन्त्री बनेयता एकल नेतृत्वमा छन्। त्यही बेलादेखि माओवादलाई पार्टीको प्रमुख सिद्धान्त मान्ने निर्णय भएको थियो। ०५२ सालमा सशस्त्र द्वन्द्वमा होमिएपछि नेतृत्व झन् केन्द्रीकृत गर्दै पार्टीले प्रचण्डपथको अभ्यास गरेको थियो। जसले झन्डै १३ वर्ष भूमिगत जीवन बिताए। त्यसपछि प्रचण्ड दाहाल २०११ मंसिर २६ गते कास्कीको साबिक ढिकुरपोखरी गाविस२ लेवाडेमा जन्मिएका हुन्। ढिकुर पोखरीबाट २०१९ सालमा परिवारसँगै चितवनको शिवनगरमा बसाइँ सरे। मुक्तिराम र भवानीका जेठो छोरा दाहालले प्रारम्भिक शिक्षा ढिकुर पोखरीमै लिएका थिए। न्वारानको नाम छविलाल भएकाले उनलाई परिवारमा छवि भनिन्थ्यो। घरको प्यारो नाम बाबु थियो। कक्षा १० मा पढ्दा छविलाल नाम परिवर्तन गरी पुष्पकमल राखे। भूमिगतकालमा उनले नाम परिवर्तन गरी प्रचण्ड राखेका थिए। १० वर्षे सशस्त्र द्वन्द्वदेखि यही उपनामले बढी परिचित छन्। विसं २०३८ देखि २०६३ सम्म कल्याण, विश्वास, निर्माण र प्रचण्ड नाम थियो। कुनै बेला उनी पार्टीभित्र अल्पमतमा पनि परेका थिए। २०६९ सालमा हेटौंडामा भएको सातौं राष्ट्रिय महाधिवेशनअघि उनीविरुद्ध धोबीघाट गठबन्धन बनेको थियो। त्यो महाधिवेशनबाट दाहाललाई नेतृत्वबाट विस्थापित गर्ने आंकलनसमेत गरिएको थियो। तर, त्यसअघि नै गठबन्धनमा पहिरो गयो। महाधिवेशन नहुँदै नेता मोहन वैद्य, सीपी गजुरेल, नेत्रविक्रम चन्दलगायत नेताले पार्टी फुटाए। डा बाबुराम भट्टराईले महाधिवेशनमा उम्मेदवार हुने साहस गरेनन्। महाधिवेशनले दाहाल अध्यक्षमा निर्विरोध भएको घोषणा गर्यो। यसपटक त नेतृत्वमा चुनौती दिने नेता नै पार्टीमा कोही देखिएनन्। चुनौती दिने नेताहरू सबै बाहिरिएपछि दाहाल निर्विकल्प नेताका रूपमा प्रस्तुत भए। उनले चाहेजसरी नै महाधिवेशन अघि बढ्यो। एक दिनअघि मात्र राष्ट्रिय सम्मेलनलाई महाधिवेशनमा रूपान्तरण गरियो। केन्द्रीय सदस्यको नाम घोषणा गरे। दाहाल नै अध्यक्ष बने। अरू पदाधिकारी पनि उनकै चाहनाअनुसार मात्र छनोट हुने संकेत आएको छ। घरनजिक धनबहादुर विक कम्युनिस्ट कार्यकर्ता थिए। विकमार्फत नै उनले कम्युनिस्ट बन्ने प्रेरणा पाए। विकले नै रूपलाल विश्वकर्मासँग चिनजान गराए। त्यसपछि उनको सम्पर्क पुष्पलाल श्रेष्ठसँग भयो। चौथो महाधिवेशनपछि भक्तबहादुर श्रेष्ठसँग घनिष्ठ सम्बन्ध कायम भयो। उनको राजनीतिक जीवनको आरम्भ तत्कालीन पुष्पलाल समूहमा २०२८ सालमा प्रवेश गरेपछि मानिन्छ। भक्तबहादुर पार्टीका महामन्त्री हुने बेला दाहाल क्षेत्रीय ब्युरो सदस्य पदमा कार्यरत थिए। ०३९ सालतिर निर्मल लामा र मोहनविक्रम सिंहबीच विवाद आएपछि उनी मोहनविक्रमतिर लागे। राजनीतिमा आउनुअघि शिक्षण उनले २०२६ सालमा चितवनको नारायणी विद्यामन्दिर मावि शिवनगरबाट एसएलसी गरे। २०२७ देखि २०२९ सम्म पाटन बहुमुखी क्याम्पसबाट आईएस्सी पूरा गरे। २०३१२०३३ सालमा रामपुर कृषि क्याम्पसबाट कृषिमा बीएस्सी गरेर एमपीएसम्मको अध्ययन गरे। राजनीतिमा आउनुअघि उनले शिक्षण पेसा अँगालेका थिए। २०२९ मा चितवनको नारायणी विद्यामन्दिर मावि शिवनगर, डण्डा मावि नवलपरासीमा पढाए। यस्तै, २०३३०३५ मा भीमोदय मावि आरुघाट गोरखामा शिक्षण गरे। २०३२ सालमा यूएसएडमा पनि काम गरे। २०२६ वैशाखमा सीता पौडेलसँग उनको विवाह भएको हो। २०२८ सालमा पार्टी सदस्यता उनले २०२८ सालमा नेकपाको पुष्पलाल समूहबाट पार्टी सदस्यता लिएका थिए। रामबहादुर थापा, मित्र दवाडी, खेम भण्डारी र पुष्प भुर्तेलसँग मिलेर २०३१ सालमा माक्र्सवादी अध्ययन समूह गठन गरे। उनी २०३४ सालमा चौथो महाधिवेशनमा प्रवेश गरी २०३५ मा पूर्णकालीन कार्यकर्ता र २०३६ मा चितवन जिल्ला समिति सदस्य बने। २०३८ मा क्षेत्रीय ब्युरो सदस्य एवं अखिल नेपाल युवक संघका महासचिव भई २०४० मा अध्यक्ष निर्वाचित भए। २०४१ मा नेकपा (मशाल)को पाँचौं महाधिवेशनबाट केन्द्रीय सदस्य निर्वाचित भए। २०४२ मा पोलिटब्युरो सदस्य बने। २०४५ मा महामन्त्री बनेपछि उनी पार्टी नेतृत्वमा पुगेका थिए। २०४८ मा पार्टीको नाम फेरेर नेकपा (एकताकेन्द्र)का महामन्त्री भए। २०५१ मा तत्कालीन नेकपा एकता केन्द्रको प्रथम राष्ट्रिय सम्मेलनपछिको तेस्रो विस्तारित बैठकले पार्टीको नाम फेरेर नेकपा (माओवादी) राख्यो। दाहाल नै महामन्त्री रहे। उनले २०५२ सालमा सुरु भएको सशस्त्र जनयुद्धको नेतृत्व गरे। २०५७ सालमा दोस्रो राष्ट्रिय सम्मेलनबाट नेकपा माओवादीका अध्यक्ष भए। २०५८ मा पार्टीले गठन गरेको जनमुक्ति सेनाको सर्वोच्च कमान्डर भए। दाहालले थुप्रै पुस्तक लेखेका छन्। नेपाली क्रान्तिका समस्या (भाग १, २ र ३), सांस्कृतिक, कला र सौन्दर्य चिन्तन, प्रचण्डका छानिएका रचनाहरू (खण्ड १ र २) तथा प्रचण्डका छानिएका सैन्य रचनाहरूलगायत पुस्तक प्रकाशित छन्।"
मन्त्रालय भागबण्डा गर्न नयाँ सत्तासमीकरणको बैठक सुरु,"काठमाडौं : एमालेसहित नयाँ सत्तासमीकरणको संयुक्त बैठक सुरु भएको छ। एमाले अध्यक्ष केपी शर्मा ओलीसहितको समर्थनमा तेस्रो पटक प्रधानमन्त्रीमा नियुक्त माओवादी केन्द्रका अध्यक्ष पुष्पकमल दाहाल प्रचण्डनेतृत्वको सरकारमा सहभागी हुने मन्त्रीबारे छलफल गर्न नयाँ बानेश्वरस्थित संसद भवनमा बैठक बसेको हो। बैठकमा प्रधानमन्त्री प्रचण्ड, एमाले अध्यक्ष केपी शर्मा ओली,नेपाल समाजवादी पार्टीका अध्यक्ष डाबाबुराम भट्टराई,राष्ट्रिय स्वतन्त्र पार्टीका सभापति रवि लामछिने, राष्ट्रिय प्रजातन्त्र पार्टीका अध्यक्ष राजेन्द्र लिङ्देन, जसपा र जनमत पार्टीलगायत दलका शीर्ष नेताहरु सहभागी छन्। प्रचण्डलाई आइतबार साँझ राष्ट्रपति विद्यादेवी भण्डारीले संविधानको धारा ७६ (२) बमोजिम प्रधानमन्त्रीमा नियुक्त गरेकी हुन्। प्रधानमन्त्री प्रचण्डको आज अपरान्ह ४ बजे शपथग्रहण तय गरिएको छ। आज अपराह्न चार बजे केही मन्त्रीले पद तथा गोपनीयताको शपथ ग्रहण गर्दैछन् । प्रचण्डको शपथ ग्रहणसँग सानो आकारको मन्त्रीमण्डल गठनका लागि बैठकले मन्त्रालय र मन्त्री हुनेको नाम टुङ्गो लगाउने बताइएको छ। २ सय ७५ रहेको प्रतिनिधिसभामा बहुमतका लागि १ सय ३८ चाहिन्छ। प्रधानमन्त्री पाएको माओवादी केन्द्रको ३२ सिट छ। प्रधानमन्त्री बनेका प्रचण्डलाई एमालेको ७८, राष्ट्रिय स्वतन्त्र पार्टीको २०, राष्ट्रिय प्रजातन्त्र पार्टीको १४, जनता समाजवादी पार्टीको १२, जनमत पार्टीको ६, नागरिक उन्मुक्ति पार्टीको ४ र तीन जना स्वतन्त्र सांसदको समर्थन छ। संविधानको धारा ७६ को उपधारा (२) बमोजिम नियुक्त प्रधानमन्त्रीले त्यसरी नियुक्त भएको मितिले ३० दिनभित्र प्रतिनिधिसभाबाट विश्वासको मत प्राप्त गर्नु पर्नेछ।"
प्रचण्डलाई बाचा सम्झाउँदै मतदाता,"गोरखा : राजतन्त्रको उद्गम थलो हो, गोरखा। माओवादी केन्द्रका अध्यक्ष पुष्पकमल दाहाल प्रचण्ड ले यही थलोलाई जनयुद्धको जग बनाएका थिए। त्यसैले उनी बारम्बार सम्झना गर्छन्, जनयुद्धको पहिलो तालिम लिएको सिरानचोककोट, जनयुद्धको तयारीको क्रममा पहिलो हेडक्वाटर धुवाँकोट र जनयुद्धको पहिलो आक्रमण मध्येको साना किसान विकास आयोजना च्याङ्ली। त्यसैले, उम्मेदवारी दिन चितवन छाडेर गोरखा आएकै दिन उनी माओ चिनकाङसाङ फर्की आएको सम्झना गर्दै भक्कानिएका थिए। नभन्दै २० वर्षको राजनीतिक दौरानमा गोरखा फर्की आएका उनले गोरखा मात्रै जितेनन्, प्रधानमन्त्रीसमेत बनेका छन् । पछिल्लो चरणमा उनी गोरखाली रिझाउनलाई बारम्बार पृथ्वीनारायण शाहको प्रशंसा गर्न चुक्थेनन्। कहिले तत्कालीन आवश्यकताले उब्जाएको नेपाल एकीकरणका नायक भन्दै प्रशंसा गर्थे त कहिले पृथ्वीनारायण शाहको सालिक तोड्न आफूले कहिल्यै निर्देशन नदिएको भन्न भ्याउँथे। चुनाव प्रचारप्रसारका क्रममा पनि उनी गोरखा दरबार, गोरखनाथ र गोरखकालीको मन्दिर पुगेका थिए। त्यसैले राजतन्त्रका पक्षपाती राप्रपासमेतको सहयोग जुटाएर अहिले प्रधानमन्त्री बन्न सफल बने। यहाँबाट जिताएर पठाएमा आफूले देशको नेतृत्व गर्ने आशा र भरोसा मतदातालाई दिलाएका थिए। विकास र समृद्धिको नमुना गोरखाबाटै प्रदर्शन गर्ने प्रतिवद्धता व्यक्त गरेका थिए। उनको प्रधानमन्त्रीत्व कालमा प्रतिवद्धताले साकार रूप लिनेमा गोरखाबासी ढुक्क छन्। माओवादी सत्तामा रहेर पनि मुलुकका लागि उल्लेखनीय केही काम नभइरहेका बेला उहाँ प्रधानमन्त्री हुनु भएकोे छ। यो पार्टीका लागि पनि र उहाँका लागि पनि यो अन्तिम अवसर हो, अजीरकोटका सनील परियार भन्छन्, बाबुराम भट्टराई प्रधानमन्त्री हुँदा विकासका धेरै खाकाहरू कोरिएका थिए। अब उहाँ प्रधानमन्त्री भएपछि त्यसले मूर्त रूप लिनेछ भन्ने हाम्रो आशा अपेक्षा छ। परियारका अनुसार दाहालले सडक धुलोमुक्त, गोरखकाली रबर उद्योग पुनसञ्चालन गर्ने, पालुङ्टार एयरपोर्ट पुनः सञ्चालन गर्ने, पालुङटारलाई औद्योगिक क्षेत्र बनाउँछु भनेर लिखित, मौखिक प्रतिवद्धता जनाएका छन्। साथै, रोजगारी सिर्जना गरी युवालाई विदेश पलायन हुनबाट रोक्न उनले उल्लेखनीय काम गर्नेमा गोरखा २ का बासिन्दा आशावादी भएको उनको भनाइ छ। गोरखा २ कै मतदाता सूर्य भण्डारीलाई पनि दाहाल प्रधानमन्त्री बनेपछि खुसीको सीमा छैन। दरौँदी करिडोर, मस्र्याङ्दी करिडोर, चेपे र बूढीगण्डकी करिडोरमा तटबन्धन र सिँचाइको व्यवस्था गरी किसानलाई उत्पादनसित जोड्नेछु भनेर उहाँले चुनाव प्रचारप्रसारमा भन्नुभएको सम्झिरहेका छौँ, भण्डारीले भने। औद्योगिक उत्पादन, कृषि उत्पादन, जडिबुटी उत्पादन र पर्यटन विकासमा जोड दिई बजारसित जोड्नुपर्ने उनको भनाइ छ। गोरखा २ सुगम भइकन पनि विकासका पूर्वाधारका दृष्टिले पछाडि परिरहेकाले दाहालको उदयले गोरखा २ विकासमा नमुना बन्ने यहाँका मतदाताको छ। उहाँले हरेक ठाउँमा भाषण गर्दा विकास र समृद्धिको नमुना गोरखाबाट सुरु गर्छु भन्नु भएको छ, अर्का स्थानीय गणेश सेढाईंले भने, बूढीगण्डकी आयोजना निर्माणको काम, तिब्बत जोड्ने उत्तरदक्षिण सडक निर्माण, दरौंदी करिडोर, मस्र्याङ्दी करिडोर, बूढीगण्डकी करिडोरको सर्वागण विकास गर्नुहुनेछ भन्ने आशा छ र गर्नैपर्छ पनि।"
उपप्रधानमन्त्रीमा नारायणकाजी श्रेष्ठलाई पठाउने निर्णय,"काठमाडौं : नेकपा माओवादी केन्द्रले पहिलो चरमा वरिष्ठ उपाध्यक्ष नारायणकाजी श्रेष्ठलाई मन्त्री बनाउने भएको छ। पेरिसडाँडामा बिहानबाट जारी पदाधिकारी बैठकले श्रेष्ठलाई उपप्रधानमन्त्रीसहित सरकारमा पठाउने निर्णय गरेको हो। आज माओवादीको तर्फबाट नवनियुक्त प्रधानमन्त्री पुष्पकमल दाहाल 'प्रचण्ड' र श्रेष्ठले मात्र शपथ ग्रहण गर्ने भएका छन्। श्रेष्ठले कुन मन्त्रालय पाउने नयाँ सत्ता समीकरणको बैठकमा छलफलपश्चात टुंगो लाग्नेछ। आज उनले उपप्रधानमन्त्रीको रुपमा सपथ खानेछन्। अन्य मन्त्रीको बारेमा पुन छलफल गरेर टुंगो लगाउने भएको छ। माओवादीबाट श्रेष्ठ, उपमहासचिव बर्षमान पुन, महिन्द्र राय यादव र रेखा शर्मालाई मन्त्री बनाउनेबारे चर्चा रहेको छ। पहिलो चरणमा माओवादी केन्द्रका अध्यक्ष तथा नवनियुक्त प्रधानमन्त्री पुष्पकमल दाहाल 'प्रचण्ड'लाई प्रधानमन्त्री बनाउन भूमिका खेल्ने श्रेष्ठ र पुनलाई सुरुमै मन्त्री बनाउने माओवादीका एक उच्च नेताले बताए। एमालेसँग सहकार्यमा सुरुदेखि नै नारायणकाजी श्रेष्ठ, देव गुरुङ र वर्षमान पुन खटिएका थिए। एमाले अध्यक्ष केपी शर्मा ओलीसहितको समर्थनमा प्रचण्डतेस्रो पटक प्रधानमन्त्रीमा नियुक्त भएका छन्। प्रचण्डलाई आइतबार साँझ राष्ट्रपति विद्यादेवी भण्डारीले संविधानको धारा ७६ (२) बमोजिम प्रधानमन्त्रीमा नियुक्त गरेकी हुन्। उनको सोमबार ४ बजे शपथग्रहण तय गरिएको छ। आज अपराह्न चार बजे केही मन्त्रीले पद तथा गोपनीयताको शपथ ग्रहण गर्दैछन् । २ सय ७५ रहेको प्रतिनिधिसभामा बहुमतका लागि १ सय ३८ चाहिन्छ। प्रधानमन्त्री पाएको माओवादी केन्द्रको ३२ सिट छ। प्रधानमन्त्री बनेका प्रचण्डलाई एमालेको ७८, राष्ट्रिय स्वतन्त्र पार्टीको २०, राष्ट्रिय प्रजातन्त्र पार्टीको १४, जनता समाजवादी पार्टीको १२, जनमत पार्टीको ६, नागरिक उन्मुक्ति पार्टीको ४ र तीन जना स्वतन्त्र सांसदको समर्थन छ। संविधानको धारा ७६ को उपधारा (२) बमोजिम नियुक्त प्रधानमन्त्रीले त्यसरी नियुक्त भएको मितिले ३० दिनभित्र प्रतिनिधिसभाबाट विश्वासको मत प्राप्त गर्नु पर्नेछ।"
एमालेसहितको नयाँ सत्ता समीकरणको संयुक्त बैठक बस्दै,"काठमाडौं : एमालेसहित नयाँ सत्ता समीकरणको संयुक्त बैठक आज बस्दैछ। एमाले अध्यक्ष केपी शर्मा ओलीसहितको समर्थनमा तेस्रो पटक प्रधानमन्त्रीमा नियुक्त माओवादी केन्द्रका अध्यक्ष पुष्पकमल दाहाल प्रचण्ड नेतृत्वको सरकारमा सहभागी हुने मन्त्रीमण्डलबारे छलफल गर्न बैठक बस्न लागेको हो। एक नेताका अनुसार आज बिहान ११ बजे नयाँ बानेश्वरस्थित संसद भवनमा बैठक बोलाइएको छ। प्रचण्डलाई आइतबार साँझ राष्ट्रपति विद्यादेवी भण्डारीले संविधानको धारा ७६ (२) बमोजिम प्रधानमन्त्रीमा नियुक्त गरेकी हुन्। प्रधानमन्त्री प्रचण्डको आज अपरान्ह ४ बजे शपथग्रहण तय गरिएको छ। आज अपराह्न चार बजे केही मन्त्रीले पद तथा गोपनीयताको शपथ ग्रहण गर्दैछन् । प्रचण्डको शपथ ग्रहणसँग सानो आकारको मन्त्रीमण्डल गठनका लागि बैठकले मन्त्रालय र मन्त्री हुनेको नाम टुङ्गो लगाउने बताइएको छ। २ सय ७५ रहेको प्रतिनिधिसभामा बहुमतका लागि १ सय ३८ चाहिन्छ। प्रधानमन्त्री पाएको माओवादी केन्द्रको ३२ सिट छ। प्रधानमन्त्री बनेका प्रचण्डलाई एमालेको ७८, राष्ट्रिय स्वतन्त्र पार्टीको २०, राष्ट्रिय प्रजातन्त्र पार्टीको १४, जनता समाजवादी पार्टीको १२, जनमत पार्टीको ६, नागरिक उन्मुक्ति पार्टीको ४ र तीन जना स्वतन्त्र सांसदको समर्थन छ। संविधानको धारा ७६ को उपधारा (२) बमोजिम नियुक्त प्रधानमन्त्रीले त्यसरी नियुक्त भएको मितिले ३० दिनभित्र प्रतिनिधिसभाबाट विश्वासको मत प्राप्त गर्नु पर्नेछ।"
"प्रदेश १ का सांसदको शपथग्रहण आज, ५ जनाले मातृभाषामा शपथ लिने","विराटनगर : प्रदेश १ का प्रदेशसभा सदस्य (प्रदेश सांसद)को शपथग्रहण आज दिउँसो हुँदैछ। प्रदेशसभा सचिवालयले नवनिर्वाचित सांसदका लागि दिउँसो १:३० बजे शपथग्रहणको कार्यक्रम तय गरेको हो। त्यसअघि प्रदेशसभाका ज्येष्ठ सदस्य गयानन्द मण्डलले प्रदेश प्रमुख पर्शुराम खापुङसँग शपथग्रहण गर्ने छन्। उनले शपथग्रहण गरेपछि प्रदेशसभा हलमा अन्य प्रदेशसभा सदस्यलाई शपथ खुवाउने संसद् सचिवालयले जनाएको छ। प्रदेशका ५ जना सांसदले मातृभाषामा शपथ लिने छन्। प्रदेश सांसदमा निर्वाचित प्रदेशका आर्थिक मामिला तथा योजनामन्त्री इन्द्रबहादुर आङ्बो, पर्यटन तथा संस्कृति मन्त्री खिनु लङ्वा लिम्बू, कमलप्रसाद जबेगु, खगेनसिंह हाङ्गाम र निर्मला लिम्बूले मातृभाषा (यक्थुम र लिम्बू)मा शपथ लिने प्रदेशसभा सचिवालयका सचिव गोपालप्रसाद पराजुलीले जानकारी दिए। इन्द्र पाँचथर ख, खिनु इलाम १ क, कमल पाँचथर क, खगेनसिंह ताप्लेजुङ खबाट निर्वाचित सांसद हुन्। निर्मला जसपाकी समानुपातिक सांसद हुन्। शपथग्रहणमा उपस्थित हुने सांसदका लागि सकेसम्म राष्ट्रिय पोसाक वा आफ्नो संस्कृति झल्कने पोसाक अनिवार्य गरिएको छ। प्रदेशसभामा प्रत्येक सांसदलाई एक थान लोगो, एक थान ब्याग र केही पुस्तक उपलब्ध गराउने तयारी संसद सचिवालयको छ। उनका अनुसार प्रदेशसभामा ५६ जना प्रत्यक्ष र ३७ जना समानुपातिक प्रणालीमार्फत निर्वाचित भएका छन्। गत मंसिर ४ गतेको निर्वाचनमार्फत प्रदेश १ मा नेकपा (एमाले)ले ४०, नेपाली कांग्रेसले २९, नेकपा (माओवादी केन्द्र)ले १३, राष्ट्रिय प्रजातन्त्र पार्टी (राप्रपा)ले ६, नेकपा (एकीकृत समाजवादी)ले ४ र जनता समाजवादी पार्टी (जसपा)ले १ सिट प्राप्त गरेका छन्। सांसदको शपथपछि नयाँ सरकार गठनमा जुट्ने दलहरुको तयारी छ। पछिल्लो राजनीतिक समीकरण अनुसार प्रदेश १ मा नयाँ गठबन्धनको बहुमत पुग्छ। ९३ सदस्यीय प्रदेशसभामा बहुमत पुर्याउन ४७ सांसद आवश्यक पर्छ। प्रदेशको सबैभन्दा ठूलो दल एमालेले आफ्नै नेतृत्वमा सरकार गठनको कसरत गरिरहेको छ। एमालेले आइतबार नै संसदीय दलको नेतामा पार्टी स्थायी कमिटी सदस्य हिक्मतकुमार कार्कीलाई चयन गरिसकेको छ। अन्य दलले नेता चयन गर्न बाँकी छ।"
अनि प्रचण्ड प्रधानमन्त्री,"काठमाडौं : एमाले अध्यक्ष केपी शर्मा ओलीलाई निर्वाचनपछि धेरैले सोध्ने एउटै प्रश्न थियो सरकारमा जानेबारे एमालेले के सोच्दैछ ? उनको जवाफ हुन्थ्यो, अहिल्यै चासो राख्यो भने बाच्छालाई हात्तीको भाउ भन्छन्। चुप लागेर बस्यो भने अन्त्यमा त्यही बाच्छो बोकाको भाउमा पाइन्छ। भयो पनि त्यस्तै। चुप लागेरै गठबन्धन भत्काइदिए। निर्वाचनमा तेस्रो बनेको माओवादी केन्द्रका अध्यक्षलाई प्रधानमन्त्री बनाए। सत्ता हातमा लिन सफल बने। राष्ट्रपतिले नयाँ सरकार गठनका लागि आह्वान गरेको समय घर्कन लाग्दा आइतबार राष्ट्रपति, सभामुख र आधा कार्यकालपछि प्रधानमन्त्री पाउने गरी ओलीले माओवादी अध्यक्ष पुष्पकमल दाहाललाई पहिलो लटमै प्रधानमन्त्री बनाए। अघिल्लो दिन अर्थात् शनिबार मात्र ओलीले भनेका थिए, प्रचण्डको प्रधानमन्त्री हुने रहर अब पूरा हुँदैन। उनले समय गुजारे। सम्भवतः यो राजनीतिक चालबाजी थियो। कांग्रेस सभापति शेरबहादुर देउवालाई यही कथनले पनि दाहालसँग अडान राखिरहन बल पुर्यायो। देउवा स्रोतका अनुसार उनी सहमतिबिनै आइतबार ५ बजे गुजार्न चाहन्थे। त्यसपछि संविधानको धारा ७६ (३) अनुसार सबैभन्दा ठूलो दलको संसदीय दलको नेताका हैसियतमा प्रधानमन्त्री बन्ने अपेक्षामा थिए। त्यसो गर्दा १ महिनाभित्र विश्वासको मत लिँदा पुग्थ्यो। त्यहीबीच बाँकी सहमति जुटाउने उधारो बाटो मन पराएका थिए उनले। तर, त्यसलाई अन्तिम समय पल्टाइदिए ओलीले। यो राजनीतिक खेल सँगै सबैभन्दा ठूलो दल कांग्रेस संघमा मात्र होइन, सातै प्रदेशमा प्रतिपक्षी हुनुपर्ने अवस्थामा पुगेको छ। महत्वपूर्ण संवैधानिक पद पनि हातमा नपर्ने निश्चित छ। चुनावअघि प्रचण्डको एउटा भनाइ चर्चित भएको थियो, माओवादी निर्णायक तेस्रो शक्ति बन्नेछ। परिणाम अपेक्षाकृत नआए पनि माओवादी निर्णायक तेस्रो शक्ति भने बन्यो। चुनावका बेला गोरखामा प्रधानमन्त्री बनेर आउने भनेको उनको भनाइ सही बन्ने भयो। संविधानको धारा ७६ (२) बमोजिम राष्ट्रपति विद्यादेवी भण्डारीले आइतबार साँझै दाहाललाई प्रधामन्त्री नियुक्त गरेकी छन्। उनको सोमबार ४ बजे शपथग्रहण तय गरिएको छ। अन्तत : प्रचण्ड ४४ औं प्रधानमन्त्री भएका छन्। एमालेको नेतृत्वमा नयाँ गठबन्धन बनाउने सहमति भएपछि बालकोटमा हात मिलाउँदै एमाले अध्यक्ष केपी शर्मा ओली र माओवादी केन्द्रका अध्यक्ष प्रचण्ड। एमालेको नेतृत्वमा बनेको नयाँ गठबन्धनबाट प्रचण्डको हातमा सत्ताको चाँबी पुगेको छ। एमाले अध्यक्ष केपी शर्मा ओलीसहितको समर्थनमा प्रचण्ड तेस्रो पटक प्रधानमन्त्री भएका छन्। एमालेसहित १ सय ६९ प्रतिनिधिसभाका सदस्यको समर्थनमा प्रचण्ड प्रधानमन्त्रीको कुर्सीमा पुगे। २ सय ७५ रहेको प्रतिनिधिसभामा बहुमतका लागि १ सय ३८ चाहिन्छ। प्रधानमन्त्री पाएको माओवादी केन्द्रको ३२ सिट छ। प्रधानमन्त्री बनेका प्रचण्डलाई एमालेको ७८, राष्ट्रिय स्वतन्त्र पार्टीको २०, राष्ट्रिय प्रजातन्त्र पार्टीको १४, जनता समाजवादी पार्टीको १२, जनमत पार्टीको ६, नागरिक उन्मुक्ति पार्टीको ४ र तीन जना स्वतन्त्र सांसदको समर्थन छ। संविधानको धारा ७६ को उपधारा (२) बमोजिम नियुक्त प्रधानमन्त्रीले त्यसरी नियुक्त भएको मितिले ३० दिनभित्र प्रतिनिधिसभाबाट विश्वासको मत प्राप्त गर्नु पर्नेछ। यो घटनाक्रम अघि चुनावी पाँचदलीय गठबन्धनबाटै सरकार प्रयास अन्तिमसम्म जारी थियो। निर्वाचनअघि कांग्रेसका सभापति शेरबहादुर देउवा र माओवादी अध्यक्ष दाहालले मौखिक रूपमा सहमति पनि गरेका थिए निर्वाचनपछि सत्ता प्रचण्डलाई दिने भनेर। पछिल्लो समय दुवै प्रधानमन्त्री आफैं हुनुपर्ने अडानमा थिए। कांग्रेसले आलोपालो सरकारको नेतृत्व गर्ने मौखिक सहमति गरे पनि पहिलो कार्यकाल छाड्न नमान्दा सत्ता फुत्किएको छ। अर्कोतिर राष्ट्रपति र प्रधानमन्त्री दुवै राख्न खोज्दा पनि कांग्रेसको हातबाट सबै गुमेको छ। आइतबार अपराह्नसम्म कांग्रेसका नेतामा गठबन्धन टुट्छ भन्ने विश्वास नै थिएन्। एमसीसी पारित गरेजस्तै दाहालले बाध्य भएर देउवालाई स्वीकार गर्छन् भन्ने थियो तर दाहालको कुनै पनि हालतमा प्रधानमन्त्री आफूले पहिलो पटक नै प्रधानमन्त्री पाउनुपर्छ भन्ने अडानबाट पछि हटेनन्। उनी चुनावी पाँचदलीय गठबन्धनलाई छोडेर एमालेसँग नयाँ गठबन्धन गर्न ओली निवास बालकोट पुगे। बालकोटमा नै यो सातदलीय नयाँ गठबन्धन बन्यो। बालकोटमा एमालेको नेतृत्वमा ३ स्वतन्त्र सांसदसहित ७ दलले दाहाललाई प्रधानमन्त्री बनाउन सहमति गरे। नेता रामचन्द्र पौडेलले गठबन्धन जोगाउन सभापति देउवा नै इमान्दार नभएको र प्रचण्डलाई धोका दिँदा यो अवस्था सिर्जना भएको प्रतिक्रिया दिएका छन्। प्रचण्डले धोका दिएको भन्ने पक्षमा म छैन, प्रचण्डलाई धोका भयो, पौडेलले भनेका छन्। पौडेल राष्ट्रपति पदका दाबेदार थिए। नयाँ समीकरणमा प्रधानमन्त्री माओवादी केन्द्रले पाएपछि अब राष्ट्रपति र सभामुख लगायतका पावर सेयरिङ कसरी हुन्छ ? भन्ने चाँसो देखिएको छ। प्रधानमन्त्री पनि आधाआधा कार्यकाल खाने भद्र सहमति भएको छ। पहिलो अढाई वर्ष प्रचण्ड र अर्को अढाई वर्ष ओलीले प्रधानमन्त्री लिने मौखिक सहमति भएको हो। यसलाई लिखित रूप भने दिइएको छैन। उपराष्ट्रपति, उपसभामुख, राष्ट्रियसभाको उपाध्यक्ष, सातै प्रदेशका मुख्यमन्त्री, प्रदेश प्रमुख, प्रदेशका सभामुखलगायत नयाँ समीकरणबाट बाँडफाँट हुनेछ। यो गठबन्धनको राष्ट्रपतिदेखि सातबाटै प्रदेशमा बहुमत पुग्छ। राष्ट्रपति निर्वाचनमा माओवादी केन्द्र नै निर्णायक छ। एमालेका उपमहासचिव प्रदीप ज्ञवालीले राष्ट्रपति र सभामुख एमालेको हुने बताउँदै अन्य पदमा न्यायोचित बाँडफाँट हुने बताए। उनले राष्ट्रपति र सभामुख लगायतका कोको हुने भन्ने विषयमा छलफल नभइसकेको बताए। माओवादी एक नेताले सभामुख पनि आलोपालो हुने बताए। प्रतिनिधिसभामा कांग्रेसले प्रत्यक्षमा ५७ र समानुपातिक ३२ गरी ८९ सिट जितेको छ। प्रतिनिधिसभाको सबैभन्दा ठूलो दल कांग्रेस प्रतिपक्षी भएको छ। यसअघि पनि सबैभन्दा ठूलो दल एमाले प्रतिपक्ष थियो। वर्तमान निर्वाचन प्रणालीका कारण कुनै पनि दलको बहुमत आउने अवस्था नभएपछि ठूलो दल प्रतिपक्षमा बस्नुपर्ने अवस्था आएको हो। नयाँ संविधानमा नै मिश्रित निर्वाचन प्रणालीको व्यवस्था छ। यो प्रणालीअनुसार प्रत्यक्षबाट ६० र समानुपातिकबाट ४० प्रतिशत निर्वाचित हुने व्यवस्था छ। माओवादी अध्यक्ष पुष्पकमल दाहाल प्रचण्ड नेतृत्वको नयाँ सरकारमा जाने कि नजाने भन्नेमा एकीकृत समाजवादी पार्टी अनिर्णित बनेको छ । सचिवालयको शनिबार बसेको बैठकले नयाँ राजनीतिक घटनाक्रमको अध्ययन गरेर मात्रै सरकारबारे अघि बढ्ने निर्णय गरेको हो । अहिले हामी पर्ख र हेरको अवस्थामा छौं, उपमहासचिव गंगालाल तुलाधरले अन्नपूर्णसँग भने ।"
"अनि, फेरियो गठबन्धन","काठमाडौं : चुनावबाट कुनै पनि दलले स्पष्ट बहुमत ल्याउन सकेनन्। तब राष्ट्रपति विद्यादेवी भण्डारीले संविधानको धारा ७६ (२) बमोजिम प्रधानमन्त्री दाबी गर्न आइतबारसम्मको समय दिइन्। त्यो भनेको दुई वा दुईभन्दा बढी दलको समर्थनमा बहुमत जुटाउनुपर्ने थियो। त्यसका लागि सत्तारुढ गठबन्धनमा छलफल चलिरहेको थियो। तर, पहिला कसले सरकारको नेतृत्व गर्ने भन्ने हानथापले निष्कर्ष निस्किएन। ठूलो दल कांग्रेस अडानमै रहेपछि अन्तिम दिन आइतबार तेस्रो दल माओवादी अध्यक्ष पुष्पकमल दाहाल बालुवाटार बैठकबाट बाहिरिएर बालकोट पुगे। त्यहाँ एमालेसहित दलको नयाँ गठबन्धन बन्यो। त्यही नयाँ समीकरणका १ सय ६९ सांसदको समर्थनमा दाहाल प्रधानमन्त्री नियुक्त भएका छन्। यसअघि केपी शर्मा ओली नेतृत्वको सरकार ढाल्दा कांग्रेससहित दलसँग माओवादीको गठबन्धन बनेको थियो। चुनावमा त्यही गठबन्धन कायम भएको थियो। नेताहरूले उही गठबन्धनले नयाँ सरकारले बनाउने बताउँदै आएका थिए। तर, को पहिला प्रधानमन्त्री बन्ने हानथापका कारण नयाँ समीकरण बनेर दाहाल तेस्रो पटक प्रधानमन्त्री बनेका हुन्। ओलीलाई सरकारको नेतृत्वबाट विस्थापन गर्दा कांग्रेस सभापति शेरबहादुर देउवा पाँचांैपटक प्रधानमन्त्री बनेका थिए। डेढ वर्षअघि गठबन्धन निर्माण हुँदा देउवालाई प्रधानमन्त्री बनाउने र चुनावपछि बन्ने सरकारको पहिलो प्रधानमन्त्री दाहाललाई बनाउने कांग्रेससँग आपसी सहमति भएको थियो, माओवादी पोलिटब्युरो सदस्य भरतप्रसाद साहले भने, तर, चुनावपछि कांग्रेसको सिट संख्या बढ्यो। त्यसपछि कांग्रेस संख्याले ठूलो पार्टी भएकाले प्रधानमन्त्री र राष्ट्रपति दुवै पद माओवादीलाई दिन नसक्ने ठाउँमा पुग्यो। कांग्रेसले पहिलो चरणमा सरकारको नेतृत्व गर्ने भनेको साहले सुनाए। र दोस्रो राउन्डमा मात्रै प्रचण्डजीलाई प्रधानमन्त्रीलाई दिन्छु भन्ने अडान राख्यो, आइतबार बालुवाटारमा भएको अन्तिम छलफलबारे नेता साहले अन्नपूर्ण पोस्ट्सित भने, यताबाट हामीले पहिलो चरणमै प्रधानमन्त्री हामीलाई दिनुस् र दोस्रो तपाईं कांग्रेसलाई हामी सरकारको नेतृत्व दिन्छौं भन्यौ। कांग्रेसले यसो गर्न सकिन्न भनेपछि गठबन्ध टुट्यो। माओवादी र कांग्रेसबीच भएको सहमति कांग्रेसले नै लागू गरेनन्। अहिले दाहाललाई प्रधानमन्त्री बनाउन एमाले उपाध्यक्ष विष्णुप्रसाद पौडेल, माओवादी उपमहासचिव वर्षमान पुन, स्वतन्त्र सांसद डा अमरेशकुमार सिंहलगायत नेताहरू लागिपरेका थिए। उनीहरूकै सक्रियतामा एमाले अध्यक्ष ओलीको निवास बालकोटमा आइतबार बसेको बैठकबाट दाहालको पक्षमा समर्थन जुटेको हो। भित्रभित्र सबैसँग सबैको कुरा हुन्थ्यो। यो गठबन्धन बिनाहल्लाले बन्यो, एक नेताले भने। अढाई वर्ष माओवादी र अर्को अढाई वर्ष एमालेले सरकारको नेतृत्व गर्ने सहमति भएपछि त्यसमा राष्ट्रिय स्वतन्त्र पार्टी, जनता समाजवादी पार्टी, नागरिक उन्मुक्ति पार्टी, जनमत पार्टीले समर्थन जनाएपछि दाहाल प्रधानमन्त्री बनेका हुन्। चुनावपछि कांग्रेसको सिट संख्या बढ्यो। त्यसपछि कांग्रेस संख्याले ठूलो पार्टी भएकाले प्रधानमन्त्री र राष्ट्रपति दुवै पद माओवादीलाई दिन नसक्ने ठाउँमा पुग्यो।भरतप्रसाद साह, माओवादी पोलिटब्युरो सदस्य जनताको आवश्यकता पूरा गर्न माओवादीले सशक्त भएर सरकारको नेतृत्व गर्ने साहले बताए। संघीय लोकतान्त्रिक गणतन्त्रलाई बलियो बनाउने, संघीयतालाई समृद्ध बनाउने र विकास निर्माण र समृद्धिको एजेन्डा लिएर माओवादीले सरकार चलाउँछ, उनले भने, माओवादी र एमालेबीचको एकता टुटेपछि दुवै पार्टी चुनावमा गयो। त्यहाँबाट फर्किएपछि दुवै पार्टीले धेरै कुरा सिकेका छन्। जनताको ठूलो दबाब छ वामपन्थी शक्तिहरू एकबद्ध भएर अघि बढ्नुपर्छ। त्यसैले यो सरकार सम्झौताअनुसार चल्छ। यो गठबन्धन लामो समयसम्म जान्छ। दुवै पार्टीको छलफल भए एमाले र माओवादी पुरानौ अवस्थामा फर्किने उनले दाबी गरे। कांग्रेसका पूर्वनेता डा सिंहले देउवाको कार्यशैली गठबन्धनको म्यान्डेडविपरीत रहेकाले सत्ता गठबन्धन ढलेको बताए। कांग्रेसको कारण माओवादी ३६ सिटबाट १८ सिटमा झर्यो। तापनि शेरबहादुरजी ढेड वर्षदेखि प्रधानमन्त्री हुनुहुन्थ्यो। तर, अहिले पनि उहाँ प्रचण्डजीलाई प्रधानमन्त्री बनाउन तयार हुनुभएन, डा सिंहले भने, यस्तो थोरै हो कि शेरबहादुरजीलाई नै प्रधानमन्त्री बनाउन प्रचण्डजी जन्मिनुभएको हो। वामगठबन्धन तोडेर देउवाको नेतृत्वमा सत्ता गठबन्ध बनाएर उनलाई दाहालले प्रधानमन्त्री बनाएको थियो। तर, देउवा दाहाललाई प्रधानमन्त्री बनाउन तयार नभएको उनको भनाइ छ। यो प्रतिस्थितमा हामीले नयाँ गठबन्धन बनाएर प्रचण्डजीलाई प्रधानमन्त्री बनाएका हौं, उनले भने, प्रचण्डजीलाई एमाले नेता केपी शर्मा ओलीले प्रधानमन्त्री नबनाउँदा नेकपा फुटेको थियो। ढिलै भए पनि ओलीजीले प्रचण्डलाई स्वीकारेर प्रधानमन्त्री बनाउनुभयो। दाहालको पक्षमा किन लाग्नुभयो भन्ने प्रश्नमा डा सिंहले भने, देउवाजीले मेरो टिकट खोस्नुभयो। जब कि म ३०औं वर्षदेखि कांग्रेसमा थिएँ। स्वाभाविकै छ राजनीतिमा एकअर्काले हिसाब किताब गर्छन्। जनमत पार्टीका उपाध्यक्ष वसन्त कुश्वाहाले मधेस प्रदेशमा आफ्नो पार्टीलाई मुख्यमन्त्री बनाउने कुरा भएपछि दाहाललाई प्रधानमन्त्रीमा समर्थन गरेको बताए। जनमत पार्टीको एक सूत्रीय माग छ, जसले मधेस प्रदेशमा मुख्यमन्त्री दिन्छ र जोसँग उभिँदा मुख्यमन्त्री बन्ने सम्भावना रहन्छ उसैलाई समर्थ गर्छाैं भनेर देउवा पक्ष र ओली दुवै पक्षमा हामी तयार थियौं, उनले भने, हामी चुनावमा कुनै दलसँग गठबन्धन गरेर गएका थिएनौं। हामी कुनै बन्धनमा थिएनौं। हामी प्रतीक्षा गरिरहेका थियौं कि जसले मुख्यमन्त्री बनाउन समर्थन गर्छ उसैलाई हामी सहयोग गर्छौं। मधेस प्रदेशमा हाम्रो नेतृत्व मिलोस् र केही नयाँ काम गर्ने अवस्था आउस् भने दाहाललाई प्रधानमन्त्रीमा समर्थन गरेका हौं।"
सातै प्रदेशमा नयाँ गठबन्धनको बहुमत,"काठमाडौं : केन्द्रमा गठबन्धन टुटेर एमाले नेतृत्वमा नयाँ सत्तागठबन्धन बनेसँगै अब सातै प्रदेशमा एमाले, माओवादी, राप्रपा, जसपा, नागरिक उन्मुक्ति, जनमत मिल्दा सहज बहुमत देखिएको छ। प्रदेश १ : प्रदेश १ मा ९३ प्रदेशसभा सदस्य छन्। सरकार बनाउन ४७ सांसदको समर्थन आवश्यक हुन्छ। प्रदेशसभामा नेकपा एमालेले प्रत्यक्षतर्फ २५ र समानुपातिकतर्फ १५ गरी जम्मा ४० सिट प्राप्त गरेको छ। एमालेसँगै तालमेल गरेको राप्रपाले प्रत्यक्षतर्फ २ र समानुपातिकतर्फ ४ गरी जम्मा ६ सिट प्राप्त गरेको छ। एमाले र राप्रपा मिल्दा जम्मा ४६ सांसद मात्र हुन्छन्। ४७ सांसदको समर्थन आवश्यक पर्ने यो प्रदेशमा एमाले, माओवादी, राप्रपा र जसपा मिल्दा ६० पुग्छ। यी चार दलले प्रदेश १ मा सहज सरकार बनाउने देखिन्छ। मधेस प्रदेश : १ सय ७ सदस्यीय मधेस प्रदेशसभामा सरकार गठनका लागि ५४ सांसद आवश्यक पर्छन्। प्रदेशसभामा २३ सांसदसहित एमाले प्रदेशसभाको सबैभन्दा ठूलो दल बनेको छ भने २२ सांसद रहेको कांग्रेस दोस्रो स्थानमा छ। जसपा १६, जनमत पार्टी १३ लोसपाका ९, माओवादी केन्द्रसँग ८ एकीकृत समाजवादीसँग ७ सांसद छन्। मधेस प्रदेशसभामा ६ जना स्वतन्त्र सांसद छन् भने राप्रपाका २, संघीय समाजवादी पार्टी तथा नागरिक उन्मुक्ति पार्टीले एकएक सांसद पाएका छन्। बागमती प्रदेश : बागमती प्रदेशमा नयाँ गठबन्धनको बहुमत हुन्छ। १ सय १० सदस्यीय प्रदेशसभामा सरकार गठनका लागि ५६ सिट आवश्यक पर्छ। यहाँ कांग्रेससँग ३७, एमालेसँग २७, माओवादी केन्द्रसँग २१, राप्रपा १३ र एकीकृत समाजवादीसँग ७, नेमकिपासँग ३ र हाम्रो नेपाली पार्टी २ सिट छ। नयाँ गठबन्धनको एमालेसँग २७, माओवादी केन्द्र २१, राप्रपासँग १३ गरी ६१ हुन्छ। गण्डकी प्रदेश : गण्डकी प्रदेशमा पहिलो दलका रूपमा कांग्रेसका २७ सांसद छन् भने एमालेसँग २२, माओवादी केन्द्रसँग ८ सांसद छन्। राप्रपाका २ र एकीकृत समाजवादीका १ सांसद छन्। ६० सदस्यीय गण्डकी प्रदेशसभामा सरकार गठनका लागि ३१ सांसदको आवश्यकता हुन्छ। लुम्बिनी प्रदेश : लुम्बिनी प्रदेशमा ८७ सदस्यीय प्रदेशसभामा बहुमतका लागि ४४ सांसदको समर्थन आवश्यकता पर्छ। लुम्बनी प्रदेशमा एमाले ठूला दल छ। यहाँ एमाले २९, कांग्रेस २७, माओवादी ९, राप्रपा ४, जसपा ३, लोसपा ३, नागरिक ४, जनमत ३, स्वतन्त्र ३, नेकपा एकीकृत समाजवादी १, जनमोर्चा १ रहेको छ। नयाँ समीकरणअनुसार एमाले २९, माओवादी ९, राप्रपा ४, जसपा ३, नाउपा ४, जनमत ३ गरी ५२ पुग्छ। यो नयाँ सरकारका लागि सहज बहुमत हो। कर्णाली प्रदेश : कर्णाली प्रदेश ४० सदस्यीय छ। नयाँ गठबन्धनसँग सुविधाजनक बहुमत हुन्छ। यहाँ कांग्रेस १४, माओवादी केन्द्र १३, एमाले १०, समाजवादी र राप्रपाले एकएक सिट जितेका छन्। यहाँ एमाले र माओवादी केन्द्र मिल्दा नै बहुमत पुग्छ। सुदूरपश्चिम प्रदेश : ५३ सदस्यीय सुदूरपश्चिम प्रदेशमा नयाँ समीकरणले नयाँ सरकार सहज बन्ने देखिन्छ। सरकार गठनका लागि २७ सांसद चाहिनेमा कांग्रेसका १९, माओवादीका ११, एमाले १०, नागरिक उन्मुक्ति पार्टी ७, एकीकृत समाजवादीका ४, राप्रपा १ र स्वतन्त्रबाट १ सांसद छन्। यहाँ नयाँ समीकरणअनुसार माओवादी केन्द्र ११, एमाले १०, नाउपा ७, राप्रपा १ गरी २९ हुन्छ। नयाँ सरकार बन्ने देखिन्छ।"
"पारिवारिक विवादपछि पत्नी माइतमा, पति घरमा मृत फेला","विराटनगर : मोरङको केराबारी गाउँपालिका९ बेलचौरीमा सोमबार दिउँसो एक जना युवक आफ्नै घरभित्र मृत फेला परेका छन्। काठ र कर्कटपाताको प्रयोग गरेर बनाइएको घरको माथिल्लो तलाको कोठाभित्र ३० वर्षीय राम ऋषिदेव मृत फेला परेका हुन्। मोरङ प्रहरीका प्रवक्ता डीएसपी टीकाबहादुर कार्कीले सडेर दुर्गन्धित भएको अवस्थामा शव भेटिएको जानकारी दिए। उनका अनुसार घटनाको प्रकृति हेर्दा ३४ दिनअघि नै मृत्यु भएजस्तो देखिन्छ। गाउँमा दुर्गन्ध फैलिएसँगै खोजी गर्ने क्रममा स्थानीयले घरभित्र शव देखेपछि प्रहरीलाई खबर गरेका हुन्। सिरक ओढेको र शरीर सुन्निएको अवस्थामा ऋषिदेवको शव ओछ्यानमा फेला परेको डीएसपी कार्कीले बताए। घटनास्थलमा पुगेको इलाका प्रहरी कार्यालय बेलबारीका प्रहरी निरीक्षक खगेन्द्र धमला नेतृत्वको टोलीले शव पोस्टमार्टमका लागि बीपी कोइराला स्वास्थ्य विज्ञान प्रतिष्ठान धरान पठाएर घटनाको अनुसन्धान सुरु गरेको छ। प्रारम्भिक अनुसन्धानबाट घटना शंकास्पद नदेखिएको प्रहरीले जनाएको छ। प्रहरीका अनुसार मृत फेला परेका ऋषिदेव गत बिहीबारदेखि घरमा एक्लै बस्दै आएको खुलेको छ। पारिवारिक विवादपछि पत्नी (श्रीमती) रेखा ऋषिदेव मोरङको बेलबारी नगरपालिका१ स्थित माइत गएको पाइएको प्रहरीले जनाएको छ। प्रहरीका अनुसार उनीहरुबीचको विवादका बारेमा खुल्न बाँकी छ। घरमा झगडा परेपछि पत्नी माइततिर गएर बस्न थालेको पाइयो। घरमा पति मात्रै बस्दा रहेछन्, डीएसपी कार्कीले भने, अहिले आएर पति घरभित्रै मृत फेला परेका छन्। शव सडेर दुर्गन्धित भएको अवस्थामा भेटिएको छ। तर, प्रारम्भिक अनुसन्धानबाट घटना शंकास्पद नदेखिएको उनको भनाइ छ। उनले ऋषिदेवको मृत्युको कारण भने खुल्न बाँकी रहेको बताए। पोस्टमार्टम रिपोर्ट प्राप्त भएर विस्तृतमा अनुसन्धान गरेपछि मृत्युको कारण प्रष्ट हुने कार्कीले बताए।"
बैंकिङ कसुरका चार दोषी पक्राउपछि अदालतमा पेस,"काठमाडौं : बैंकिङ कसुरमा दोषी ठहर भई कैद र लाखौँ जरिवाना तोकिएर फरार रहेका चार व्यक्तिलाई प्रहरीले विभिन्न क्षेत्रबाट पक्राउ गरी अदालतमा पेस गरेको छ। प्रहरीको केन्द्रीय अनुसन्धान ब्यूरो महाराजगञ्जबाट खटिएको प्रहरीले उक्त मुद्दाका दोषी मकवानपुको हेटौँडा उपमहानगरपालिका३ बस्ने ४८ वर्षीय राजन बर्तौला, सिन्धुपाल्चोक पाँचपोखरी गाउँपालिका६ घर भई हाल भक्तपुर सूर्यविनायक बस्ने ३८ वर्षीय विकास ज्योति, भक्तपुर सूर्यव नगरपालिका१० बस्ने ३५ वर्षीय रामसुन्दर कार्की र गोरखा बारपाक सुलिकोट गाउँपालिका६ घर भई भरतपुर चितवन बस्ने ५० वर्षीय नवराज पनेरुलाई पक्राउ गरेको हो। उनीहरूमध्ये राजन र नवराजलाई भरतपुर चितवनबाट, विकासलाई ललितपुर लगनखेलबाट र राम सुन्दरलाई काठमाडौँको जोरपाटीबाट पक्राउ गरेको ब्यूरोका प्रहरी उपरीक्षक कमल थापाले जानकारी दिए। उनीहरूमध्ये बैंकिङ कसुर मुद्दामा उच्च अदालत पाटनको विभिन्न मितिको फैसलाले राजनलाई १२ दिन कैद र ३४ लाख ९० हजार जरिवाना, विकासलाई १५ दिन कैद र ४२ लाख जरिवाना, राम सुन्दरलाई चार दिन कैद र १५ लाख ९२ हजार जरिवाना र नवराजलाई १० दिन कैद तथा २९ लाख जरिवाना हुने फैसला सुनाएको थियो।"
टिपरमा च्यापिएर परिचालकको मृत्यु,पाल्पा : पाल्पाको निस्दी गाउँपालिका ७ मा आज टिपरमा च्यापिएर परिचालकको घटनास्थलमै मृत्यु भएको छ। मृत्यु हुनेमा सुर्खेतको चिनगाड गाउँपालिका६ का २७ वर्षीय जितबहादुर चलाउने रहेका छन्। आज बिहान साढे ५ बजे हावा भर्न रोकेको ग २ ख ०७६९ नम्बरको टिपर अचानक गुड्न गई पार्किङमा राखेको ग २ ख ०७७१ नम्बरको टिपरमा ठोकिएको थियो। जसका कारण चलाउने दुईवटा टिपरको बीचमा च्यापिएको इलाका प्रहरी कार्यालय रामपुरले जानकारी दिएको छ।
आगलागीमा पाँचमहिने शिशुको मृत्यु,"भक्तपुर : सूर्यविनायक नगरपालिका६ पाण्डु बजार घलातेस्थित युनिटी टोलको एक घरमा आगलागी हुँदा पाँचमहिने शिशुको ज्यान गएको छ। रामेछाप दोरम्बा गाउँपालिका१ घर भएकी शर्मिला मोक्तानको कोठामा आगलागी हुँदा मोक्तानकी पाँचमहिने छोरी लासाङ मोक्तानको मृत्यु भएको महानगरीय प्रहरी परिसर भक्तपुरका प्रहरी नायब राजु केसीले जानकारी दिए। आगलागीमा परेर टाउको, अनुहार, तिघ्रा, हात, खुट्टालगायत आधा शरीर जलेकी शिशुको प्रहरीले उद्धार गरी उपचारका लागि भक्तपुरस्थित सिद्धिस्मृति अस्पतालमा लगिएकामा उपचारकै क्रममा ज्यान गएको उनले जानकारी दिए। आमाबुबा कोठामा नभएको र पाँचवर्षे दाजु मात्रै कोठामा रहेको बेलामा भएको आगलागीमा कोठामा रहेका सोफा र अन्य सामग्रीसमेत जलेर क्षति पुगेको उनले जानकारी दिए। आगलागी के कारण र केबाट सुरु भयो भन्नेबारेमा खुल्न नसकेको र घटनाको अनुसन्धान भइरहेको उनले जानकारी दिए।"
खेलकुद विकास समिति मोरङको कार्यालयमा तालाबन्दी,विराटनगर : जिल्ला खेलकुद विकास समिति मोरङको कार्यालयमा सोमबार अनिश्चितकालीन तालाबन्दी गरिएको छ। राष्ट्रिय खेलकुद परिषद्ले नेपाल तेक्वान्दो संघलाई विघटन गरेको विरोधमा तालाबन्दी गरिएको हो। परिषद्ले संघलाई विघटन गरेर महासंघ बनाउने निर्णय गरेपछि त्यसको विरोधमा आन्दोलन सुरु भएको छ। तेक्वान्दो संघमा आवद्ध रहेका र संघका समर्थकले विराटनगरमा प्रदर्शनसमेत गरेका छन्। संघलाई महासंघ बनाउन नपाइने मुख्य माग राखेर खेलकुद विकास समितिमा तालाबन्दी गरिएको नेपाल तेक्वान्दो संघ मोरङका अध्यक्ष दिवश नेपालले बताए। उनका अनुसार संघ विघटन फिर्ता हुनुपर्ने मागसहित प्रदर्शन र तालाबन्दी गरिएको हो। नेपालले आफूहरुको माग सम्बोधन हुनुपर्ने अडानसहित राष्ट्रिय खेलकुद परिषद्लाई ज्ञापनपत्रसमेत बुझाइएको बताए। लामो समयअघि स्थापना भएर दर्ता भइ नियम अनुसार खेलकुद गतिविधि गर्दै आइरहेका बेला विघटन गरेर संघको अस्तित्व मेटाउने प्रयास भएको उनको भनाइ छ। आफूहरुको माग सम्बोधन नभए थप संघर्षका कार्यक्रम अघि बढाइने जानकारी नेपालले दिए।
बारामा गाँजा खेती फडानी गर्ने प्रहरीको अभियान फेरि सुरु,वीरगन्ज : बारामा प्रहरीले फेरि गाँजा खेती नष्ट गर्ने अभियानलाई निरन्तरता दिएको छ। निर्वाचनका कारण केही महिना रोकिएको गाँजा खेती फडानी अभियान सोमबारदेखि फेरि सुरु गरेको हो। यसैक्रममा सोमबार निजगढमा प्रहरीले ठूलो परिमाणमा गाँजा खेती फडानी गरेको छ। निजगढ नगरपालिका वडा नम्बर १२ र १३ मा पर्ने कुलियामा लगाइएको गाँजा खेती प्रहरीले फडानी गरी नष्ट गरेको हो। नेपाल प्रहरी र सशस्त्र प्रहरीको संयुक्त टोलीले कुलियामा १७ कठ्ठा जग्गामा लगाइएको गाँजाको बोट फडानी गरेपछि जलाएर नष्ट गरेको बाराका प्रहरी प्रवक्ता प्रहरी नायब उपरीक्षक राजेश थापाले जानकारी दिए। गाँजा रोप्ने व्यक्तिको भने खोजी भइरहेको उनले बताए।
दक्षिण कोरियाले दियो बाच्छी र साँढे उपहार,"काठमाडौं: नेपाल सरकारको अनुरोधमा दक्षिण कोरियाबाट वस्तुगत सहायतास्वरूप उच्च उत्पादन क्षमताका कोरली बाच्छी र साँढेहरू प्राप्त भएको छ। सरकारले दूध तथा दुग्धजन्य पदार्थमा आत्मनिर्भरता हासिल गर्ने राष्ट्रिय लक्ष्य प्राप्तिमा सघाउ पुर्याउने उद्देश्य राखेको हो। यसरी सहयोग स्वरूप प्राप्त कोरली बाच्छी र साँढेहरू हेफर इन्टरनेशनल कोरिया र हेफर इन्टरनेशनल नेपालको समन्वयमा नेपाल ल्याइएका हुन्। २०२२ को डिसेम्बर २२ मा ६ वटा साँढे र ३६ वटा कोरली बाच्छी तथा डिसेम्बर २३ मा २१ वटा कोरली बाच्छी नेपाल ल्याइएको हो। हालसम्म जम्मा ६ वटा साँढे र ५७ वटा कोरली बाच्छीहरू नेपाल ल्याइसकिएको छ। डिसेम्बर २५ र २८ मा थप बाच्छी र साँढे नेपाल ल्याइने योजना छ। प्राप्त पशुमध्ये ८१ वटा कोरली बाच्छी कमलामाई नगरपालिका, सिन्धुलीलाई हस्तान्तरण गरिएको छ। कमलामाई नगरपालिका, सिन्धुलीले हेफर इन्टरनेस्नल नेपाल समेतको सहकार्यमा मोडेल डेरी भिलेज विकासको अवधारणामा कार्यक्रमहरू सञ्चालन गर्नेछ। सहायतामा प्राप्त भएका ७ कोरली बाच्छीहरू राष्ट्रिय गाई अनुसन्धान कार्यक्रम, चितवनमा, ४ वटा गाई आनुवांशिक स्रोत केन्द्र, जिरी र ९ वटा राष्ट्रिय पशु प्रजनन् कार्यालय, पोखरामा राखिने छ। वस्तुगत सहायतामा प्राप्त साँढेहरू कृत्रिम गर्भाधानका लागि सिमेन उत्पादन गर्न राष्ट्रिय पशु प्रजनन् कार्यालय पोखरा र लाहानमा राखिने छ। यसरी विभिन्न स्थानमा पालिने कोरली बाच्छीहरू दूध उत्पादन एवं उच्च क्षमताका बाच्छाबाच्छी उत्पादन प्रयोजनका बुल मदर्सको रूपमा रहने छन्। त्रिभुवन अन्तर्राष्ट्रिय विमानस्थलमा नेपालका लागि दक्षिण कोरियाका राजदूत पार्क चोङ सुकले कृषि तथा पशुपन्छी विकास मन्त्रालयका सचिवद्वय डा दीपककुमार खराल र डा गोविन्दप्रसाद शर्मालाई ती साँढे र बाच्छी हस्तान्तरण गरेका थिए।"
बझाङमा ट्याक्टर दुर्घटना हुँदा दुई जनाको मृत्यु,बझाङ : बझाङको छविस पाथिभेरा गाउपालिका५ थलारामा ट्याक्टर दुर्घटना हुँदा दुई जनाको मृत्यु भएको छ। सोमबार साँझ साढे ७ बजेको समयमा ट्याक्टर दुर्घटना हुँदा दुई जनाको मृत्यु भएको हो। मृत्यु हुनेमा छबिसपाथिभेरा५ का चालक मंगल धामी र सहचालक धनबहादुर ठगुन्ना रहेका छन्। झोलुङ्गे पुलका सामान लिएर गएको से २ त २३४३ नम्बरको उक्त ट्याक्टर उकालो सडकमा पछाडि सरेर दुर्घटना भएको प्रहरीले जनाएको छ। ट्याक्टरमा रहेका अर्का एक जना सकुसल रहेको पनि प्रहरीले जनाएको छ। थप विवरण आउन बाँकी छ।
दोलखामा राष्ट्रिय पोल्ट्रि दिवसमा अण्डा वितरण गरिने,"दोलखा : दोलखामा राष्ट्रिय पोल्ट्रि दिवसको अवसरमा अण्डा वितरण गरिने भएको छ। भेटेनरी कार्यालयले सोमबार पत्रकार सम्मेलन गर्दै दिवसलाई साताव्यापी मनाउने र पुस १३ गते गर्भवती, कुपोषण र पुड्कोपना भएका बालबालिकालाई अण्डा वितरण गर्ने जनाएको हो। पुस १२ गते सामूदायिक विद्यालयमा अण्डा तथा मासु उपभोगको महत्व बारेमा स्कुल शिक्षा कार्यक्रमसहित दोलखाको बैतेश्वर४ को हनुमन्तेश्वर माविका विद्यार्थीलाई २ देखि ४ बजेभित्र अण्डा खुवाउने कार्यक्रम रहेको सूचना अधिकारी डा ध्रुव डिसीले बताए। यसैबीच पोल्ट्रीजन्य उत्पादनको उपभोग र महत्वका बारेमा जानकारी जनचेतना फैलाउने, कृषकलाई पोल्टी व्यवसायको बारेमा जानकारी दिने, श्रमिक बजारमा श्रमिकहरुलाइ अण्डाको परिकार वितरण गर्ने लगायतका कार्यक्रम राखिएका छन्।"
"हत्याको बदला लिन हत्याः विवाद भारतमा, घटना नेपालमा","सिमराः बाराको महागढीमाई नगरपालिकामा शुक्रबार भारतीय नागरिकको गोली प्रहार गरी हत्या भएको घटनामा संलग्न एक जनालाई बारा प्रहरीले पक्राउ गरेको छ। भारत मोतिहारीका ४५ वर्षीय शिवपुजन राय यादवको हत्यामा संलग्न भारत घोडासनका ३८ वर्षीय प्रमोद राम पक्राउ परेका हुन्। रामलाई घटनाकै दिन पक्राउ गरेको प्रहरीले अनुसन्धानबाट उनको संलग्नता रहेको पुष्टि भएपछि सोमबार सार्वजनिक गरेको हो। यादवको हत्या प्रकरणमा रामले सहयोगीको भूमिका खेलेको प्रमाण प्रहरीले प्राप्त गरेको बाराका प्रहरी उपरीक्षक होबिन्द्र बोगटीले जानकारी दिएका छन्। जिल्ला प्रहरी कार्यालयमा रामलाई सार्वजनिक गर्दै प्रहरी उपरीक्षक बोगटीले हत्याको बदला लिने मनसायसहित यादवको हत्या भएको प्रारम्भिक अनुसन्धानमा देखिएको बताए। यादवले भारतमा एक जनाको हत्या गरेको र हत्या गरिएको परिवारका सदस्यको योजनामा फेरी उनको हत्या भएको प्रारम्भिक अनुसन्धानले देखाएको छ प्रहरी उपरीक्षक बोगटीले भने घटनाको कारण रिसिबी साध्नका लागि भएको देखिएपनि हामी थप अनुसन्धान गरिरहेका छौं। प्रहरी उपरीक्षक बोगटीका अनुसार गोली प्रहारबाट मारिएका यादव र पक्राउ परेका राम दुवै भारतीय प्रहरीको मस्ट वाण्टेड सूचीमा रहेका अभियुक्त हुन्। दुवैविरुद्ध कर्तव्य ज्यान, अपहरण, हातहतियारसहित विभिन्न मुद्दा भारतीय प्रहरीमा दर्ता रहेको छ। विभिन्न अपराधमा संलग्न यादवले गत चैतमा परिवारभित्रकै सदस्य रहेका ग्राम पञ्चायतका उपप्रमुख रमेश यादवको गोली प्रहार गरी हत्या गरेका थिए। जग्गा विवादमा परिवारभित्रकै सदस्यको हत्या गरी फरार रहेका यादवलाई भारतीय प्रहरीले खोजीको सूचीमा राखेको थियो। विभिन्न अपराधमा संलग्न रहेका यादव नेपालमा लुकेर बस्दै आएका थिए। पछिल्लो समय उनी दुई दिन अघि मात्रै महागढीमाईस्थित आफन्तको घरमा आएका हुन्। आफन्तको घरमा आएका यादवको भारतमै बनेको योजनाअनुसार हत्या भएको प्रहरी उपरीक्षक बोगटीको भनाइ छ। यादवलाई महागढीमाई नगरपालिका२ स्थित भुतही पुल नजिकको खाजा पसलमा भारतीय नम्बरको मोटरसाइकलमा आएका सुटरले गोली प्रहार गरी हत्या गरेका हुन्। यादवलाई छातीमा एक राउण्ड गोली प्रहार गरेर भारतीय सुटर मोटरसाइकलमा फरार भएका थिए। यादवमाथि गोली प्रहार गर्ने सुटर अझै फरार छन्। सुटर फरार भएपनि यादवमाथि गोली प्रहार गर्नका लागि वातावरण बनाउने भूमिकामा रहेका राम पक्राउ परेका हुन्। रामलाई प्रहरीले परवानीपुर गाँउपालिका ५ स्थित एलएस न्युरो अस्पतालबाट नियन्त्रणमा लिएको हो। गोली प्रहारबाट गम्भिर घाईते भएका यादवको उपचार भइरहेको अस्पतालमा राम पनि पुगेका थिए। यादवको उपचारका क्रममा मृत्यु भएको थियो। अस्पतालमा शंकास्पद अवस्थामा देखेपछि प्रहरीले रामलाई नियन्त्रणमा लिएको थियो। रामलाई नियन्त्रणमा लिएपछि घटनाबारे अनुसन्धान गर्न प्रहरीलाई सहज भयो। अस्पतालमा भेटिएका रामको कल लग खाली देखेपछि प्रहरीले उनलाई नियन्त्रणमा लिएर अनुसन्धान अघि बढाएको हो। रामलाई नियन्त्रणमा लिएलगत्तै प्रहरीले उनको कल डिटेल जाँच गरेको थियो। कल डिटेलमा रामले घटनाको केही समयअघि यादवले प्रयोग गरेको नम्बरमा फोन गरेको देखियो। रामले यादवलाई फोन गरेर चिया पिउनका लागि बोलाएका थिए। राम र यादवबीच राम्रो मित्रता थियो। रामले फोन गरेर बोलाएपछि यादव घर नजिकै रहेको पसलमा चिया पिउन निस्किएका थिए। होटलमा चिया पिउँदै गरेको अवस्थामा उनीमाथि गोली हानिएको हो। यादव र राम दुवै अपराधिक पृष्ठभूमिका हुन्। त्यसैले दुवैबीच राम्रो सम्बन्ध थियो प्रहरी उपरीक्षक बोगटीले भने त्यही सम्बन्धको फाइदा उठाउँदै यादवको हत्यामा रामलाई परिचालन गरेको देखियो। प्रहरी उपरीक्षक बोगटीका अनुसार हत्याको मुख्य योजनाकार भने गत चैतमा यादवबाट मारिएका ग्राम पञ्चायतका उपप्रमुखका भाइ दिनेश हुन्। दाइको हत्या भएको रिसिबी साध्न दिनेशले यादवको हत्या योजना बुनेका हुन्। उक्त कामका लागि रामले ६० हजार भारतीय रुपैयाँ लिएका थिए। प्रहरीका अनुसार यादवलाई चिया पिउन घरबाहिर बोलाएलगत्तै रामले सुटरलाई फोन गरेर बोलाएका थिए। सुटरले मोटरसाइकल तयारी अवस्थामा राखेर यादवलाई गोली प्रहार गरी भारततर्फ फरार भएको प्रहरी उपरीक्षक बोगटीले बताए। सुटरले यादवमाथि गोली प्रहार गर्दा राम पनि घटनास्थलमै थिए। भारतमा अपराध गरी नेपालमा लुकेर बस्दै आएका राम र यादवबीच ८६ चोटी फोन सम्पर्क भएको कल डिटेलमा देखिएको छ। दुवैले एनसेलको नम्बर प्रयोग गर्दै आएका थिए। यादवको हत्या गर्ने योजना डेढ महिना अघि बनेको थियो। हत्याको योजनापछि रामले यादवसंग पटकपटक भेटेका थिए। घटनाबारे जानकारी दिँदै प्रहरी उपरीक्षक बोगटीले हत्याका योजना र सुटरको खोजी भइरहेको बताए। उनले घटनामा अन्य सबै फरार रहेकाले पक्राउका लागि भारतीय प्रहरीसंग समन्वय भइरहेको प्रहरी उपरीक्षक बोगटीले जानकारी दिएका छन्। गोली प्रहार गरी हत्या गरिएको शिवपुजन राय यादवको हत्यामा संलग्न प्रमोद रामलाई सार्वजनिक गर्दै प्रहरी।"
उपरथी भण्डारी र सहायक रथी सापकोटालाई दर्ज्यानी चिह्न प्रदान,काठमाडौं: उपरथीमा पदोन्नति भएका सुशीलकुमार भण्डारी र सहायक रथीमा विशेष बढुवा भएका कृष्णप्रसाद सापकोटालाई दर्ज्यानी चिह्न प्रदान गरिएको छ। गत पुस ३ गतेको मन्त्रिपरिषदको निर्णयबाट बढुवा भएका दुवै जनालाई आज एक कार्यक्रमबीच प्रधानसेनापति प्रभुराम शर्माले दर्ज्यानी चिह्न प्रदान गरेका हुने। जङ्गी अड्डामा आयोजित कार्यक्रममा नेपाली सेनाका रथीवृन्द तथा अधिकृतहरुको उपस्थिति थियो ।
"फैलिँदै कोरोना त्रास, होल्डिङ सेन्टर प्रयोगविहीन","झापाविराटनगर : छिमेकी राष्ट्र चीन र भारतमा फेरि कोरोनाको नयाँ भेरियन्ट तीव्र गतिमा फैलिरहेको छ। खुला सीमा नाकासँग जोडिएको भारत र छिमेकी चीनमा कोरोना देखा परेसँगै सो जोखिमलाई मध्यनजर गर्दै स्वास्थ्य प्रोटोकल पालना गर्ने व्यवस्था मिलाउन गृह मन्त्रालयले देशभरका निकायहरूलाई निर्देशन दिइसकेको छ। कोरोना संक्रमणको त्रास बढे पनि निर्माण सम्पन्न भएको महिनौं बितिसक्दा समेत झापा र विराटनगरमा निर्माण गरिएको होल्डिङ सेन्टर सञ्चालनमा आउन सकिरहेका छैनन्। सरकारले करोडौं लगानी गरेर निर्माण गरेको होल्डिङ सेन्टर अहिले प्रयोगविहीन अवस्थामा छन्। सेन्टरको रेखदेखका लागि नेपाली सेना खटाइएको छ। देशभर कोरोना कहर देखिएका बेला पूर्वी नाकाबाट नेपाल प्रवेश गर्ने नागरिकलाई लक्षित गरी सरकारले झापाको मेचीनगर नगरपालिका १४ दुवागढीस्थित हडिया खोला किनारमा २८ करोडको लागतमा एक हजार क्षमताको होल्डिङ सेन्टरको निर्माण कार्य अगाडि बढाएको थियो। तर, उक्त होल्डिङ सेन्टर निर्माण सम्पन्न भएको करिब ८ महिना बितिसक्दा समेत अझै सञ्चालनमा आउन सकेको छैन। नेपाली सेनाको संरक्षणमा चार विगाहा क्षेत्रफलमा एक हजारजना अट्ने क्षमताको होल्डिङ सेन्टरमा २२ वटा पक्की भवन बनाइएको छ। १४ वटा क्वारेन्टीन, दुई वटा डाक्टर र स्वस्थ्यकर्मी बस्ने भवन, १२ वटा डाइनिङ हल, दुई वटा एडमिन किचन, एउटा सेन्ट्रल किचन र १६ वटा शौचालयलगायतका संरचनाहरू निर्माण भइसकेको छ। कोरोना त्रास फेरि बढेको छ। तत्काल होल्डिङ सेन्टर प्रयोगमा ल्याउनु पर्यो । वा सो सेन्टरलाई अन्य प्रयोजनमा लगाउनु पर्ने स्थानीयको भनाइ छ। निर्माण गरेर छाडेको भवन प्रयोगमा ल्याइएन भने त्यो झन् जीर्ण बन्दै जाने उनीहरूको तर्क छ। कोरोनाको दोस्रो लहरको समयमा भारतबाट आउने नागरिकलाई राख्न स्थानीय प्रशासनलाई ठूलै समस्या भएको थियो। त्यसलाई मध्यनजर गर्दै सरकारले गत पुस मसान्तभित्रमा निर्माण कार्य सक्ने गरी होल्डिङ सेन्टरको निर्माण सम्पन्न गर्न नेपाली सेनालाई जिम्मा लगाएको थियो। राज्यको करोडौं रकम खर्चेर बनाइएको होल्डिङ सेन्टर मेचीनगरको सम्पत्ति भएको मेचीनगर १४ का वडाध्यक्ष बाबुलाल सुब्बाले बताए। यसलाई सही तरिकाले समयमा नै प्रयोगमा ल्याउनु राज्यको दायित्व भएको उनको भनाइ छ। पहिलो लहरमा नेपाली सेनाले आफैं होल्डिङ सेन्टर निर्माण गरे पनि दोस्रो र तेस्रो लहरमा समस्या नहोस् भनेर सरकारले झापासहित तराइका आठ जिल्लामा सुविधायुक्त होल्डिङ सेन्टर निर्माण कार्य अगाडि बढाइएको थियो। कोरोनाको त्रास बढेकाले यस होल्डिङ सेन्टरलाई कसरी प्रयोग गर्ने विषयमा गृहकार्य भइरहेको झापाका सहायक प्रमुख जिल्ला अधिकारी रुद्रप्रसाद न्यौपानेले बताए। कोरोना संक्रमण ह्वातै बढ्ने र फेरि घटेर जाने हुँदा यसलाई प्रयोगमा ल्याउन केही समस्या भएको हो। पूर्वाधारका सबै काम पूरा भइ हाल नेपाली सेनाले संरक्षण गरिरहेको बताउँदै न्यौपानेले भने, होल्डिङ सेन्टरलाई प्रयोगमा ल्याउन आन्तरिक छलफलसँगै माथिल्लो निकायको परामर्शका लागि लिखित रुपमा पत्राचार गरिसकेको अवस्था छ। होल्डिङ सेन्टर प्रयोगमा ल्याउन चिकित्सकसहितको आवश्यक जनशक्ति नै ठूलो चुनौती रहेको उनको भनाइ छ। कोरोना संक्रमण दर न्यूनीकरणको उद्देश्यका साथ विराटनगरमा नेपाली सेनाले होल्डिङ सेन्टर बनाएको थियो। विराटनगर महानगरपालिका१६ स्थित जुट मिल्स परिसरमा निर्माण गरिएको १ हजार जना अटाउन सक्ने क्षमताको होल्डिङ सेन्टर सञ्चालनमा आउन नसकेर प्रयोगविहीन बनेको छ। हाल उक्त संरचनामा नेपाली सेना र सशस्त्र प्रहरी बसिरहेका छन्। होल्डिङ सेन्टर पनि सेनाकै रेखदेखमा छ। कोरोना संक्रमण रोकथाम तथा नियन्त्रणका लागि संघीय सरकारले उपलब्ध गराएको २८ करोड ९१ लाख रुपैयाँको बजेटमा होल्डिङ सेन्टरको निमार्ण कार्य सम्पन्न गरिएको थियो। हनुमान कन्स्ट्रक्सनमार्फत् नेपाली सेनाले विराटनगर जुट मिल्सको ५ बिगाहा क्षेत्रफलमा अत्याधुनिक संरचनासहितको २२ कोठे होल्डिङ सेन्टर निर्माण गरेको थियो। तर, उक्त होल्डिङ सेन्टर हालसम्म सञ्चालनमा आउन सकेको छैन। होल्डिङ सेन्टर प्रदेश सरकारलाई हस्तान्तरण समेत गरिएको छैन। मोरङका सहायक प्रमुख जिल्ला अधिकारी शरदकुमार पोखरेलका अनुसार कार्यविधि बनाएर उक्त होल्डिङ सेन्टर प्रदेश सरकारले सञ्चालन गर्ने तयारी थियो। तर, कार्यविधि नबन्दा हाल उक्त संरचना प्रयोगविहीन अवस्थामा छ। सरकारी निर्णयानुसार प्रदेश वा संघीय सरकारलाई दीर्घकालीन विपद् व्यवस्थापनका लागि होल्डिङ सेन्टर हस्तान्तरण गर्ने भनिएको थियो, उनले भने, तर, कार्यविधि नै नबन्दा अहिले सो संरचना प्रयोगमा आउन सकेको छैन्। त्यहाँ अहिले घेराबारको काम पनि बाँकी नै छ। शनिबार एक विज्ञप्ति जारी गर्दै स्वास्थ्य तथा जनसंख्या मन्त्रालयले छिमेकी राष्ट्रहरूमा कोभिडको बिएफ् ७ नामक नयाँ भेरिएन्टको जोखिम बढ्दै गएको जनाएको थियो। खुल्ला सिमानाका कारण नेपालमा पनि यसको संक्रमण देखिन सक्ने भन्दै मन्त्रालयले आवश्यक स्वास्थ्य सर्तकता अपनाउन आग्रह समेत गरेको थियो। तर, कोभिड संक्रमण न्यूनीकरणको मुख्य आधार भनिएको होल्डिङ सेन्टर प्रयोगविहीन हुँदा यसले थप जोखिम सिर्जना गरेको छ। कार्यविधि निमार्णको सन्दर्भमा प्रदेश १ सरकार पनि बेखबर देखिएको छ। होल्डिङ सेन्टर सञ्चालन कार्यविधिको विषयमा प्रदेश सरकार स्वास्थ्य मन्त्रालयका प्रवक्ता सुरेश मेहता आफुलाई केही पनि जानकारी नभएको बताउँछन्। उनी भन्छन्, हामीलाई केही जानकारी छैन। आन्तरिक मामिला मन्त्रालयलाई थाहा होला। सोही सन्दर्भमा बोल्दै प्रदेश सरकार आन्तरिक मामिला तथा कानुन मन्त्रालयका सचिव उमेश बस्नेत आफू पनि यस विषयमा जानकार नरहेको जीकिर गर्छन्। उनी भन्छन्, यस विषयमा स्वास्थ्य वा सामाजिक विकास मन्त्रालयलाई थाहा होला। अहिले मोरङको याङशिलास्थित कालीशक्ति गणले होल्डिङ सेन्टर रेखदेखको कार्य गरिरहेको छ। नेपाली सेनाले ६० दिनभित्र निर्माण सम्पन्न गर्ने गरी २०७८ असार ३ गते होल्डिङ सेन्टरको ठेक्का प्रक्रिया अघि बढाएको थियो। तर, बजेट निकासा, स्थान छनोटमा विलम्ब र वर्षायामले पुर्याएको अवरोधका कारण निमार्ण कार्यमा केही ढिलाइ भएको थियो। २२ वटा भवनसहित निर्माण भएको होल्डिङ सेन्टरसँग १ हजार जना अटाउन सक्ने क्षमता छ। २२ वटा एट्याच बाथरुम र १५ वटा किचेन पनि सेन्टरभित्रै निर्माण गरिएका छन्।"
टिपरले च्यापेर सहचालकको मृत्यु,तानसेन: पाल्पामा टिपरले च्यापेर एक जनाको मृत्यु भएको छ। सोमबार बिहान साढे ५ बजे निस्दी गाउँपालिका वडा नं ७ ज्यामिरेमा रोकेर राखेको चुनढुङ्गाको टिपर अचानक गुडी टिपरका सहचालक सुर्खेतका चिनगाड गाउँपालिकाका २७ वर्षीय जीतबहादुर चलाउनेको मृत्यु भएको हो। टिपरले च्याप्दा गम्भीर बनेका उनको मृत्यु भएको जिल्ला प्रहरी कार्यालय पाल्पाका सूचना अधिकारी वीरेन्द्र थापाले बताए। हावा भर्न रोकेको टिपरका सहचालक चलाउनेको दुवै टिपरको बीचमा च्याप्पिएर निधन भएको पाल्पा प्रहरीले जनाएको छ । घटनाबारे थप अनुसन्धान जारी रहेको प्रहरीले जनाएको छ ।
साढे ७ लाख मूल्य बराबरको सामान बरामद,"विराटनगर: भारतबाट तस्करी गरेर ल्याइएका विभिन्न प्रकारका सामान प्रहरीले आइतबार राति मोरङका अलगअलग स्थानबाट बरामद गरेको छ। मोरङको जहदा गाउँपालिका१ नहर टोल र विराटनगर महानगरपालिका१६ को हुलास चोक तथा विराटनगर१७ को रघुपति जुट मिल्स नजिकबाट साढे ७ लाख मूल्य बराबरको सामान बरामद गरिएको प्रहरीले जनाएको छ। इलाका प्रहरी कार्यालय रानी, इलाका प्रहरी कार्यालय बुधनगर र सीमा प्रहरी चौकी रानीबाट खटिएको टोलीले राति ८:३५ बजेतिर सामान बरामद गरेको हो । मोरङ प्रहरीका प्रवक्ता डीएसपी दीपक श्रेष्ठका अनुसार बोरामा राख्दै भारतबाट भन्सार छली गरेर लुकाईछिपाई ल्याउँदै गरेको अवस्थामा सामान बरामद गरिएको हो। कपडा, झुल, ग्यास चुल्हो, कुकरको हेण्डिल कभर, रुद्राक्ष, पाउडर दूध, सीटी सफारीको सकअप, जुत्ता, चप्पल, गलबन्दी, गाईलाई खुवाउने भिटामिन, प्लाष्टिकको कुर्सी, पूजाका सामग्री, झोलाको क्लिप, मोजा, युरिया मल, चिनी लगायतका सामान बरामद गरिएको श्रेष्ठले बताए। तस्करीमा संलग्नहरु प्रहरीलाई देख्नासाथ सामान छाडेर फरार बनेको र उनीहरुको खोजी भइरहेको जानकारी उनले दिए। श्रेष्ठका अनुसार बरामद गरिएको सामान ७ लाख ४६ हजार रूपैयाँभन्दा बढीको छ। बरामद गरिएको तस्करीका सामान प्रहरीले आवश्यक अनुसन्धान र कारबाहीका लागि विराटनगर भन्सार कार्यालयमा बुझाउने भएको छ।"
पोखरामा सुन्तला महोत्सव (फोटोफिचर),"पोखरा : किसानलाई सोझै उपभोक्तासँग जोड्न पोखरामा सुन्तला महोत्सव भएको छ । पोखरा महानगरपालिका र किसान बजार व्यवस्थापन समिति बिरौटाको आयोजनामा आइबारदेखि ४ दिने सुन्तला महोत्सव सुरु भएको हो । महोत्सवमा पोखरा महानगरपालिकाका वडा नम्बर २१ को दोपहरे, फलेपाटन, हरोबोट र पोखरा २२ को खाल्से लगायतका क्षेत्रका किसानले उत्पादन गरेको सुन्तला बिक्रीका लागि राखिएको छ । किसानले उत्पादन गरेको सुन्तलाले उचित मुल्य पाउन भन्ने उद्देश्यले उपभोक्तासँग सोझै सम्पर्क स्थापित गर्न महोत्सवको आयोजना गरिएको पोखरा महानगरपालिका कृषि महाशाखा प्रमुख मनहर कडरियाले बताए । महानगरपालिकाले किसानले उत्पादन गरेको कृषि उत्पादन सोझै उपभोक्तालाई बिक्री गर्न सहज होस भन्ने उद्देश्यले यसअघि नै महानगरका विभिन्न स्थानमा स्थायी संरचना बनाएर कृषि बजार केन्द्र स्थापना पनि गरिसकेको छ । महोत्सवमा सुन्तला खेती कसरी गर्ने, नयाँ बिरुवा रोप्दा एउटा बोट अर्को बोटको दुरी कति राख्ने, रोगको पहिचान, उपचार, खाद्यतत्वको व्यवस्थापन लगायतका विषयमा किसानलाई जानकारी पनि दिइने पोखरा महानगरपालिका कृषि महाशाखा प्रमुख कडरियाले जानकारी दिए । पोखरामा पछिल्लो समयमा दुई सय हेक्टरमा सुन्तला हुँदै आएको छ । आर्थिक वर्ष २०७६०७७ मा पोखरा महानगरपालिका क्षेत्रका क्रिस्ती, निर्मलपोखरी, खाल्से, भरतपोखरी र अन्य केही स्थानमा भएको सुन्तला उत्पादनबाट ५ करोग ४० लाख बराबरको सुन्तला बिक्री भएको पोखरा महानगरपालिका कृषि महाशाखाको प्रमुख कडरियाले जानकारी दिए । यस वर्ष सुन्तला उत्पादन राम्रो भएकोले ७ करोड बराबरको उत्पादन हुने आंकलन गरेको उनले सुनाए । २०५० सालसम्म पोखराको मुख्य बजार मालेपाटन, मासबार, बाटुलेचौर, लामाचौर, हेमजा लगायतका क्षेत्रमा सुन्तलाको पकेट क्षेत्र थियो । ५० यता भने बजार क्षेत्रका सुन्तला टुप्पो सुक्ने र जरा कुहिने रोगका कारण मासिएको कृषि महाशाखाले जनाएको छ । ७० को दर्शकमा सिट्स ग्रिनिङ रोग उकालो लाग्दै मास्ठाना, भरतपोखरी लगायतका क्षेत्रमा फैलन पुगेर त्यस क्षेत्रका सुन्तला पनि मासिदै गएको कडरियाले बताए । अहिले राम्रो सुन्तला उत्पादन भइरहेका पकेट क्षेत्र पोखरा २१ र २२ का सुन्तलाको बगैचामा पनि पाँच वर्षअघिदेखि यो रोग देखा परेर बोट मार्न थालेको पोखरा २१ दोपरेका किसान खिमलाल सुवेदी (नारायण) ले सुनाए । दक्षिण तर्फ फर्केका सुक्का क्षेत्र र कम उचाईका क्षेत्रका सुन्तलाको बोट मरेको पोखरा महानगरपालिका कृषि महाशाखा प्रमख कडरियाले जानकारी दिए । सिट्स ग्रिनिङका कारण सुन्तला रास भएकोले बोटको आयु लम्ब्याउने र नयाँ क्षेत्र विस्तार गर्नेतर्फ महानगरपालिकाले किसानलाई सहयोग गर्दै आएको बताए । सुन्तला महोत्सवमा सांस्कृतिक नृत्य, गीत, सुन्तला खाने प्रतियोगितालगायतका कार्यक्रम पनि गरिएको थियो । कार्यक्रममा पोखरा महानगरपालिका उपमेयर मञ्जु गुरुङले किसानले मेहनत गरेर उत्पादन गरेको सुन्तला, तरकारी, खाद्यन्नले उचित मूल्य पानु पर्छ भन्ने मान्यताले महानगरले ठाउँ ठाउँमा किसान बजार स्थापना गर्नुको साथै सुन्तला महोत्सव जस्ता कार्यक्रम आयोजना गरेको बताइन । सुन्तला खेतीको विषयमा भएको हाजीरजवाफ प्रतियोगितामा फेदीपाटन प्रथम किसानबीच सुन्तला उत्पादनदेखि बजारीकरण विषयमा केन्द्रित भएर भएको हाजिरजवाफ प्रतियोगितामा पोखरा २१ फेदी पाटन कृषि समूह प्रथम भएको छ । पोखरा २१ को हरोबोट कृषि समूह दोस्रो र खाल्से कृषि समूह तेस्रो भएको छ । हाजिर जवाफ प्रतियोगितामा सुन्तला कस्तो हावापानीमा हुन्छ, नर्सरी कसरी बनाउने, रोग र किरा कस्ता कस्ता हुन्छन, बजारी करण लगायतका विषयमा प्रश्न सोधीएको थियो । प्रतियोगितामा विजयीहरुलाई क्रमश ३ हजार, २ हजार र १ हजार नगद तथा प्रमाण पत्र प्रदान गरिएको थियो । पुस दश गतेदेखि सुरु भएको सुन्तला मोत्सव १३ गते सम्म पोखरा १७ बिरौटा चोकम हुनेछ ।"

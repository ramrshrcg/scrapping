शीर्षक,विवरण
जनशक्ति पलायनको तितो तथ्यांक,"एउटा भनाइ छ देश भन्नु भूगोलमात्रै होइन, जनता हो। जनताले त्यहाँको नागरिक अर्थात् जनसंख्या बुझाउँछ। जनसंख्या देशको ठूलो स्रोत हो, शक्ति हो। हालै सार्वजनिक नेपालको जनसंख्याको विवरणले मुलुकमा १० वर्षयताकै कम जनसंख्या वृद्धिदर देखाएको छ। निश्चय पनि नेपालको जनसंख्या बढेर २ करोड ९१ लाख पुगेको छ। २०६८ सालमा भने २ करोड ६४ लाख थियो। तर पछिल्लो १० वर्षमा ३४ जिल्लामा जनसंख्या घटेको छ। बसाइँसराइमात्रै त्यहाँ जनसंख्या घट्नुको कारण होइन। पहाडी जिल्लाहरूबाट बसाइँसराइ अन्त हुने प्रचलन व्यापक छ। पहाडमा जनसंख्या घट्नु र मधेसमा थुप्रिनु पनि असन्तुलन नै हुन जान्छ। यद्यपि मधेसमा जनसंख्या स्थिर छ। सँगसँगै सन्तान जन्माउने दरमै पनि कमी आएको यथार्थ हो। जनसंख्या विज्ञहरू नै भन्छन् पहिलापहिला तीनचार सन्तान सामान्य हुन्थ्यो, पछि दुई सन्तान ईश्वरको वरदान भन्न थालियो, अचेल दुई मुस्किल नत्र एकजनामै चित्त बुझाउँछन्। त्यसो हुनाको कारण नागरिकको चेतना वृद्धि एउटा कारण र अर्काे जीवनशैलीमा आएको परिवर्तन मुख्य हो। नेपाली समाज संयुक्त परिवारबाट एकलतिर डोरिएको छ। दम्पती दुवैजना कामकाजी भएका हुन्छन्। एकल परिवार र त्यसमाथि कामकाजी दम्पतीलाई बालबच्चा जन्माउने र स्याहार्न मुस्किल हुन्छ। त्यसमाथि शिक्षा र स्वास्थ्यको खर्चपानी महँगो छ। बच्चा हुर्काउने लागत थेग्नै कठिन छ। अझ रोचक त के भने नेपालमा सक्रिय उमेरसमूहको जनसंख्या अबको ३० वर्षपछि निकै कम हुने प्रक्षेपण छ। केटाकेटी र बूढाबूढीको संख्या ज्यादा हुँदा परिवार र राज्यले सामाजिक सुरक्षाका काममा धेरै खटिनुपर्छ। उत्पादनशील जनशक्ति कम भए देशले समृद्धि हासिल गर्न सक्दैन। सन्तुलित जनसंख्या र कर्मशील जनशक्तिका लागि सरकारले सबैभन्दा पहिला सुशासन कायम गर्न सक्नुपर्छ। अहिलेकै कुशासनले पनि नेपालले जनसांखिक लाभ उठाउन असमर्थ भएको छ। गुणस्तरीय शिक्षा र स्वास्थ्य अनि रोजगारीमा जोड दिनुपर्छ। जनतामा आशा जगाउनुपर्छ। जनसंख्या वृद्धिदरमा आएको कमी र थुप्रै जिल्लामा जनसंख्या घट्नुको तात्पर्य त्यही आशा र राज्यको दायित्व भएका कमजोरी नै हो।"
अर्थमन्त्रीसमक्ष पीडितको ध्यानाकर्षण,"झापा : भद्रपुरस्थित मेची किनारका मुआब्जा पीडितहरूको एक सूत्रीय माग तत्काल सुनुवाइ गर्न अर्थमन्त्री डा प्रकाशशरण महतलाई दबाबसहितको गराइएको छ। कांग्रेस नेता कृष्णप्रसाद सिटौलाको समन्वयमा सोमबार भद्रपुर नगरपालिकाका प्रमुख गणेश पोखरेल नेतृत्वमा काठमाडौं पुगेका टोलीले मुआब्जा पीडितहरूको समस्याको बारेमा अर्थमन्त्री डा महतलाई जानकारी गराउँदै लिखित रूपमै ध्यानाकर्षण बुझाएका छन्। नगर प्रमुख पोखरेलले नगरपालिकाको लेटर प्याडमै मुआब्जा रकम निकासा गरिदिनु हुन अर्थमन्त्री डा महतलाई पत्र बुझाएका थिए। मुआब्जा पीडितहरूको न्यायका लागि भन्दै नगर प्रमुख पोखरेलसहित प्रदेश सांसद मोहन महर्जन, भद्रपुर५ का वडाध्यक्ष बन्धु कार्की, वडा८ का वडाध्यक्ष गौरव सुब्बा मनोज, निवर्तमान नगर प्रमुख जीवनकुमार श्रेष्ठ, भद्रपुर नगरपालिकाका प्रमुख प्रशासकीय अधिकृत टेककुमार रेग्मी, उद्योग वाणिज्य महासंघ कोशीका निवर्तमान अध्यक्ष टिकाराज ढकाल, उद्योग संघ झापाका अध्यक्ष यमबहादुर श्रेष्ठ, झापा भद्रपुर गोल्डकपका अध्यक्ष दीपेश ढकाल, कांग्रेस नेता श्याम सिटौला, नेपालभारतमैत्री संघ झापाका अध्यक्ष प्रदीपमणि रेग्मी, मुआब्जा पीडितको तर्फबाट तुलाराम हलुवाई र आकाश महतोलगायतको टोली अर्थ मन्त्रालय पुगेको हो। सो टोलीले भद्रपुर भन्सार कार्यालयले अधिग्रहण गर्न लागेको जमिनको रकम २ किस्तामा तत्काल दिलाउन अर्थमन्त्री डा महतलाई दबाब दिएका थिए। मेची पुल सञ्चालनमा आएपछि भद्रपुर भन्सारको विस्तारसँगै नयाँ भौतिक संरचना निर्माण गर्न भद्रपुर ५ स्थित स्थानीयको नम्बरी जग्गा (९ बिघा) भन्सारले अधिग्रहण गर्न लागेको छ। मुआब्जा वितरणसम्बन्धी भन्सारको सबै कानुनी प्रक्रिया पूरा गरी जिल्ला प्रशासन कार्यालय झापाले जमिनको मुआब्जा तथा घर टहराको क्षतिपूर्तिबापत दिनुपर्ने १०९ वटा कित्ताको रकम तोकेर गत पुस ६ गते १५ दिने सूचना निकालेको थियो। सूचना निकालेको तीन महिना बितिसक्दा पनि सम्बन्धित निकायले जग्गाधनीहरूलाई रकम उपलब्ध नगराएपछि स्थानीय सरकारको नेतृत्वमा उनीहरू अर्थमन्त्री भेटका हुन् । सरकारले १०४ जनाको घर टहरासहित जग्गाको मुआब्जाबापत ६० करोड १३ लाख ८२ हजार ४०३ रुपैयाँ दिनुपर्ने भद्रपुर भन्सार कार्यालयले जनाएको छ।"
आफिजको पाँच गोल,काठमाडौं : साविक विजेता मच्छिन्द्र क्लबले सहिद स्मारक ए डिभिजन लिग फुटबलमा फराकिलो जित निकालेको छ। ललितपुरको च्यासल मैदानमा मंगलबार भएको खेलमा मच्छिन्द्रले खुमलटारलाई ७३ गोलको फराकिलो अन्तरले पराजित गरेको हो। मच्छिन्द्रको प्रभावशाली जितमा ओलावाले आफिजले पाँच गोल गरे। जारी लिगमा उनको पहिलो ह्याट्रिक हो। यस्तै विमल घर्तीमगर र विजय भुजेलले एकएक गोल थपे। खुमलटारका मेसुके ओलुमोउले दुई तथा स्टेफेन बिनोङले एक गोल फर्काए। ओलावालेले खेलको २५औं मिनेटमा गोल गर्दै मच्छिन्द्रलाई सुरुवाती अग्रता दिलाएका थिए। २९औं मिनेटमा ओलावालेले व्यक्तिगत दोस्रो गोल गर्दै मच्छिन्द्रको अग्रता दोब्बर पारेका थिए। पहिलो हाफको इन्जुरी समयमा विमल घर्तीमगरले गोल गर्दै मच्छिन्द्रको अग्रता बढाएका थिए। ५६औं मिनेटमा ओलावालेले ह्याट्रिक पूरा गरेका थिए। उनले पेनाल्टीमा गोल गर्दै मच्छिन्द्रलाई ४० को अग्रता दिलाएका थिए। ६१औं मिनेटमा मेसुकेले गोल गर्दै खुमलटारलाई खेलमा फर्काएका थिए। त्यसको एक मिनेटलगत्तै ओलावालेले चौथो गोल गर्दै मच्छिन्द्रलाई ५१ को अग्रता दिलाएका थिए। खेलको ६७औं मिनेटमा ओलावालेले व्यक्तिगत पाँचौं गोल गरेका थिए। उनको गोलसँगै मच्छिन्द्रले ६१ को अग्रता बनाएको थियो। नाइजेरियन स्ट्राइकर ओलावाले जारी लिगमा ह्याट्रिक गर्ने पहिलो खेलाडी हुन्। उनी सर्वाधिक गोलकर्ताको सूचीमा शीर्ष स्थानमा पनि उक्लिएका छन्। उनले अहिलेसम्म आठ गोल गरिसकेका छन्। ७६औं मिनेटमा स्टेफन बिनोङले गोल गर्दै मच्छिन्द्रको अग्रता कम गरेका थिए। ८१औं मिनेटमा मेसुकेले व्यक्तिगत दोस्रो गोल गर्दै खुमलटारलाई ६३ को स्थितिमा ल्याएका थिए। त्यसपछि खेलको ८७औं मिनेटमा विजय भुजेलले गोल गर्दै मच्छिन्द्रलाई ७३ को जित दिलाए। जारी लिगमा मच्छिन्द्रको तेस्रो जित हो। मच्छिन्द्रले आठ खेलमा १२ अंक जोडेको छ। मच्छिन्द्र लिगको छैटौं स्थानमा उक्लिएको छ। खुमलटारले भने पाँचौं हार बेहोरेको छ। आठ खेलमा सात अंक जोडेको खुमलटार १०औं स्थानमा छ।
अपरिपक्व राजनीति,"सरकारले जनतालाई जुन आशाको दियो छर्नुपर्ने थियो, छर्न सकेको छैन। सबैभन्दा ठूलो पार्टीलाई बाहिर राखेर बनाएको सरकार लामो समय टिक्ला भन्ने कसैलाई थिएन। हतारमा अर्को गठबन्धन बन्यो। त्यो पनि हतारमै टुट्यो। फेरि अर्को गठबन्धन तयार भयो। यसैबीच राष्ट्रपति, उपराष्ट्रपति, सभामुखको चुनाव सकियो। संसद्ले प्रतिनिधिसभा सञ्चालनको नियमावली पनि पारित गर्यो। सरकार निर्माणका बेला आर्थिक क्षेत्रका धेरै कहालिलाग्दा समाचार बाहिरिएका थिए। निर्यातभन्दा आयातमुखी अर्थतन्त्र भएकाले पनि सबै आत्तिएको अवस्था छ। आज नेपालमा मात्रै होइन, विश्वव्यापी रूपमा आर्थिक मन्दी छ। अमेरिका, युरोपजस्ता देशको आर्थिक नीति खल्बलिन लागेको छ। विदेशमा दिएको ऋण नउठेर चीनको अवस्था त्यस्तै छ। यस्तोमा नेपालको आर्थिक नीतिलाई सबल र सक्षम बनाउनु सरकारको पहिलो कर्तव्य हो। त्यसलाई जग हाल्ने काममा सरकार लागेको छ। राजनीतिक स्थिरताको अनुभूति अहिलेसम्म गराउन सकेका छैनौं। संसद्ले लय लिइसकेको छैन। सभामुख र उपसभामुखले आफ्नो भूमिका कसरी प्रस्तुत गर्ने भन्नेमा अझै अलमल छ। हामी वास्तवमै व्यक्तिगत स्वार्थभन्दा माथि उठेर जनताप्रति प्रतिबद्घ छौं भन्ने अनुभूति दिन सकेका छैनौं। यद्यपि राजनीतिक पार्टीलाई सन्तुलनमा राख्ने काम भएको छ। पहिलो पार्टीको राष्ट्रपति, दोस्रो पार्टीको सभामुख, तेस्रो पार्टीको प्रधानमन्त्री बनेका छन्। अन्य पार्टीलाई पनि समेटेर लैजाने परम्पराको विकास भएको छ।हाम्रो राजनीति अलि अपरिपक्व भएकाले छेडछाड चलिनै रहेको छ। राजनीतिक स्थिरताको अनुभूति अहिलेसम्म गराउन सकेका छैनौं। संसद्ले लय लिइसकेको छैन। सभामुख र उपसभामुखले आफ्नो भूमिका कसरी प्रस्तुत गर्ने भन्नेमा अझै अलमल छ। सरकारले जनतालाई जुन आशाको दियो छर्नुपर्ने थियो, छर्न सकेको छैन। यद्यपि जग हाल्ने काम भएको छ। अब विस्तारै यसले घरको रूप लिनेछ। एकदमै बलियो, सबै अटाउने र कसैले हल्लाउँदा पनि नहल्लिने घर निर्माण भयो भने यसलाई उपलब्धिको रूपमा लिन सकिन्छ। यति मात्र होइन, सरकारले प्रहरी प्रशासनलाई एउटा सिस्टममा लगेको छ। जो एक नम्बरमा छ उसैलाई आईजी, एआईजी नियुक्ति गर्ने काम भएको छ। सचिवहरूलाई कतिखेर मन्त्रीले कहाँ लैजान्छन्, टुंगो हुँदैनथियो। यो पद्धतिको अन्त्य गर्ने परिपाटीको सुरुवात हुँदैछ। यो सकारात्मक सन्देश हो। अहिले न्यायपालिकामा धेरै मुद्दाहरू छन्। सर्वोच्च अदालतमा मात्र २८ हजार, उच्च अदालतमा ३५, ४० हजार र जिल्ला अदालतमा ५३ हजारभन्दा बढी मुद्दा छन्। समग्रमा झन्डै १ लाख १८ हजार मुद्दाहरू छन्। जनता ५२, ५५ पटकसम्म पेसी लिन जान बाध्य छन्। साना कुरामा जनतालाई सुशासनको अनुभूति दिन सकिएन भने जनताले राहतको अनुभव गर्न सक्दैनन्। त्यसैले संसदीय समिति गठन गरेर प्रधानन्यायाधीश र न्यायाधीशको नियुक्ति प्रक्रियामा हामी अगाडि बढ्छौं। अब संसदीय समितिहरू पनि निर्माण हुन्छन्। यसले सुशासनको अनुभूति दिन्छ। नेपालमा सरकारको नेतृत्व गलत छैन भन्ने अनुभूति दियो भने विदेशी दातृ निकायहरू पनि सहयोग गर्न तयार हुन्छन्। त्यो अनुभूति हामीले दिन सक्नुपर्छ। जनता आश्वस्त हुने वातावरण जुन रूपमा हुनुपर्ने, भएको छैन। हामीले त्यो वातावरण बनाउनुपर्छ। कुनै समय गृहमन्त्रीले दिनमा पाँच लाखसम्म बुझेर सुराकीका नाममा अरूलाई दिने प्रचलन थियो। त्यसलाई अन्त्य गरेको शुभ समाचार सरकारले दिएको छ। विभिन्न ठाउँमा ठेक्कापट्टा लिएर काम नगर्ने ठेकेदारहरूलाई कामका लागि तदारुकता देखाउने काम भएको छ। सत्य निरूपण तथा मेलमिलापसम्बन्धी विधेयक संसद्मा प्रस्तुत गरेका छौं। सबै सरोकारवाला पक्षसँग छलफल गरेर एउटा निर्णयमा पुर्याउने क्रममै छौं। यही सरकारले अस्थिर राजनीतिको अन्त्य गर्नुपर्छ। मुलुकलाई समृद्ध र सबैको साझा बनाउनेतर्फ लाग्छौं। संविधानको कार्यान्वयनमा जान्छौं। नियम कानुन र संविधानभन्दा माथि कोही हुँदैन भन्ने अनुभूति जनतालाई दिलाउँछौं। (खतिवडा सांसद तथा नेपाली कांग्रेसका केन्द्रीय सदस्य हुन्।)"
विदेशी मुद्रा सञ्चितिमा सुधार,"बजारमा उपभोग्य वस्तुको महँगी बढ्दो छ। काठमाडौं : दबाबमा रहेको विदेशी मुद्रा सञ्चितिमा क्रमशः सुधार हुँदै छ। सञ्चितिमा ठूलो योगदान पुर्याउने विप्रेषण वृद्धि हुँदा र आयात नियन्त्रित हुँदा सञ्चितिमा सुधार देखिएको हो। मुलुकभित्र घुम्न आउने पर्यटकबाट हुने आम्दानीभन्दा विदेश जाने नेपालीले उपचार, भ्रमण र पढ्न जाँदा लैजाने विदेशी मुद्रा अधिक खर्च हुँदा पनि सञ्चितिमा दबाब कायमै देखिन्छ। नेपाल राष्ट्र बैंकले मंगलबार सार्वजनिक गरेको आर्थिक वर्ष २०७९०८० को फागुनसम्मको देशको वर्तमान आर्थिक तथा वित्तीय स्थितिअनुसार कुल विदेशी विनिमय सञ्चिति १५२ प्रतिशतले वृद्धि भएको छ। गत असारको तुलनामा ८ महिनासम्ममा सो दरले वृद्धि हुँदा कुल सञ्चिति १४ खर्ब १ अर्ब २१ करोड रुपैयाँ पुगेको छ। अमेरिकी डलरमा यस्तो सञ्चिति १२१ प्रतिशतले वृद्धि भई १० अर्ब ६९ करोड कायम छ। गत असार मसान्तमा ९ अर्ब ५४ करोड थियो। कुल सञ्चितिमध्ये राष्ट्र बैंकसँग १२ खर्ब ४४ अर्ब ९४ करोड छ। बैंक तथा वित्तीय संस्थासँग मात्रै १ खर्ब ५६ अर्ब २७ करोड छ। बैंकहरूको भने गत असारभन्दा २ प्रतिशतले कमी आएको तथ्यांकमा उल्लेख छ। कुल सञ्चितिमा भारतीय मुद्राको अंश २३९ प्रतिशत छ। चालू आवको आठ महिनाको आयातलाई आधार मान्दा बंैकिङ क्षेत्रसँग रहेको विदेशी विनिमय सञ्चिति १०९ महिनाको वस्तु आयात र ९४ महिनाको वस्तु तथा सेवा आयात धान्न पर्याप्त रहेको राष्ट्र बैंकले औंल्याएको छ। सञ्चितिमा महŒवपूर्ण भूमिका खेल्दै आएको विप्रेषण २५३ प्रतिशतले वृद्धि भई ७ खर्ब ९४ अर्ब ३२ करोड पुगेको छ। जबकि गत वर्ष १३ प्रतिशतले घटेको थियो। अमेरिकी डलरमा विप्रेषण आप्रवाह १४८ प्रतिशतले वृद्धि भई ६ अर्ब ९ करोड पुगेको छ। विदेशी मुदा खर्च हुने मुख्य क्षेत्र आयात पनि गत वर्षभन्दा नियन्त्रित छ। फागुनसम्ममा कुल वस्तु आयात १९१ प्रतिशतले कमी आई १० खर्ब ५८ अर्ब ३९ करोड पुगेको छ। जबकि गत वर्ष ३८६ प्रतिशतले बढेको थियो। वस्तुगत आधारमा पेट्रोलियम पदार्थ, रासायनिक मल, स्पोन्ज आइरन, सुन, अन्य स्टेसनरी सामानलगायतका वस्तुको आयात बढेको छ। त्यस्तै सवारीसाधन तथा स्पेयर पार्टस्, औषधि, एमएस विलेट, कच्चा भटमासको तेल, दूरसञ्चारका उपकरण तथा पार्ट्सलगायतका वस्तुको आयात घटेको छ। तर केही हदसम्म विदेशी मुद्रा भित्र्याउन मद्दत गर्ने निर्यातमा पनि अझै अपेक्षाअनुसार सुधार हुन सकेको छैन। यस अवधिसम्म कुल वस्तु निर्यात २९१ प्रतिशतले कमी आई १ खर्ब ४ अर्ब ८० करोडमा सीमित छ। बरु ८२९ प्रतिशतले वृद्धि भएको थियो। वस्तुगत आधारमा जिंक सिट, अलैंची, पार्टिकल बोर्ड, ऊनी गलंैचा, चियालगायतका वस्तुको निर्यात बढेको छ भने सोयाविन तेल, पाम तेल, पिना, लत्ताकपडा, सुन चाँदीका सामान तथा गरगहनालगायतका वस्तुको निर्यात घटेको छ। निर्यातको तुलनामा आयात १० गुणा बढी हुने गर्दा सधैं व्यापार घाटा चुलिने गरेको छ। तर आयातमा कडाइ गर्दा केही नियन्त्रित भएकाले कुल वस्तु व्यापार घाटा १७९ प्रतिशतले कमी आई ९ खर्ब ५३ अर्ब ५९ करोड पुगेको छ। विदेशी मुद्रा बाहिरिँदै भ्रमण, उपचार र शिक्षा प्रयोजनमा विदेशी मुद्रा बाहिरिने क्रम बढ्दै गएको छ। नेपालमा घुम्न आउने पर्यटनबाट हुने आम्दानीभन्दा नेपालबाट घुम्न, पढ्न र उपचार गर्न जानेले गर्ने खर्च बढी हुँदा विदेशी मुद्रा सञ्चितिमा दबाब पर्न जाने देखिएको छ। चालू आवको ८ महिनामा खुद सेवा आय ४९ अर्ब ८ करोडले घाटामा छ। जबकि गत वर्ष ६६ अर्ब २५ करोडले घाटामा थियो। यद्यपि सेवा खाताअन्तर्गत पर्यटनलगायतबाट भ्रमण आय ९८६ प्रतिशतले वृद्धि भई ३७ अर्ब १२ करोड पुगेको छ। सोही अवधिमा यस्तो आय १८ अर्ब ७० करोड रहेको थियो। तर नेपालबाट विदेशमा भ्रमण (पढ्न, घुम्न तथा उपचार) खर्च भने ५०७ प्रतिशतले वृद्धि भई ७६ अर्ब १२ करोड पुगेको छ। यसमध्ये शिक्षातर्पको व्यय ५४ अर्ब ७० करोड रुपैयाँ छ। जबकि गत वर्ष भ्रमण व्यय ५० अर्ब ५० करोड रहेकोमा शिक्षातर्फको व्यय ३० अर्ब ३८ करोड रुपैयाँ थियो। राष्ट्र बैंक आर्थिक अनुसन्धान विभागका कार्यकारी निर्देशक डा प्रकाशकुमार श्रेष्ठले समग्रमा नेपालको अर्थतन्त्रका परिसूचकहरू सकारात्मक रहेकोे बताए। अहिले आन्तरिक अर्थतन्त्र सहज अवस्थामै रहेको उनको भनाइ छ। तर बाह्य क्षेत्र सुधार्न पनि १४ महिना लागेको बताउँदै डा श्रेष्ठले भने, अर्थतन्त्र सुधार भइहाल्नुपर्छ भन्ने कुरा होइन। हामीले क्रमशः गरेको व्यवस्थाले १४ महिनापछि बाह्य क्षेत्र सुधार भयो। जादुको छडी झै छिटो सुधार हुँदैन। समय लाग्छ। विस्तारै सुधार हुन्छ। कर्जा प्रवाह उच्च दरले बढ्ने र फेरि आयात बढ्ने हो भने फेरि उही समस्याको चक्र दोहोरिने भएकाले यसमा सहज हुनुपर्ने उनको तर्क थियो। शोधनान्तर स्थिति १ खर्ब ४८ अर्बले बचतमा पछिल्लो समय बाहिरिने विदेशी मुद्राको तुलनामा भित्रिनेमा सुधार हुँदा शोधनान्तर बचतमा छ। यस अवधिमा शोधनान्तर स्थिति १ खर्ब ४८ अर्ब ११ करोडले बचतमा छ। गत वर्ष २ खर्ब ५८ अर्ब ६४ करोडले घाटामा थियो। यस्तै, चालू खाता भने ४४ अर्ब ३१ करोडले घाटामा छ। गत वर्ष ४ खर्ब ६० अर्ब ७२ करोडले घाटामा थियो। उपभोक्ता मुद्रास्फीति २०७९ फागुन महिनामा वार्षिक बिन्दुगत उपभोक्ता मुद्रास्फीति ७४४ प्रतिशत रहेको छ। अघिल्लो वर्षको सोही महिनामा यस्तो मुद्रास्फीति ७१४ प्रतिशत रहेको थियो। समीक्षा महिनामा खाद्य तथा पेय पदार्थ समूहको मुद्रास्फीति ५६४ प्रतिशत र गैरखाद्य तथा सेवा समूहको मुद्रास्फीति ८८७ प्रतिशत रहेको छ। समीक्षा महिनामा खाद्य तथा पेय पदार्थ समूहअन्तर्गत खाद्य तथा खाद्यजन्य पदार्थ उपसमूहको वार्षिक बिन्दुगत मूल्य सूचकांक १४३५ प्रतिशत, रेस्टुरेन्ट तथा होटलको खानाको १४०९ प्रतिशत, मरमसलाको १०८८ प्रतिशत, सुर्तीजन्य पदार्थको १०८३ प्रतिशत र मदिराजन्य पेय पदार्थको ८७८ प्रतिशतले बढेको छ। महँगी अचाक्ली बजारमा उपभोग्य वस्तुको महँगी बढ्दो छ। राष्ट्र बैंकको तथ्यांकले पनि केही हदसम्म बढेकै उल्लेख गरेको छ। फागुनसम्ममा वार्षिक बिन्दुगत उपभोक्ता मुद्रास्फीति ७४४ प्रतिशत छ। गत वर्ष यस्तो मुद्रास्फीति ७१४ प्रतिशत रहेको थियो। खाद्य तथा पेय पदार्थ समूहको मुद्रास्फीति ५६४ प्रतिशत हुँदा गैरखाद्य तथा सेवा समूहको मुद्रास्फीति ८८७ प्रतिशत छ। गैरखाद्य तथा सेवा समूहअन्तर्गत यातायातको मूल्य सूचकांक १३२३ प्रतिशत, स्वास्थ्यको १०३९ प्रतिशत, घरायसी उपयोगका वस्तुहरूको ९७२ प्रतिशत, मनोरञ्जन तथा संस्कृतिको ८८१ प्रतिशत र फर्निसिङ तथा घरायसी उपकरणहरूको ८७९ प्रतिशतले बढेको छ। यस्तै, खाद्य तथा पेय पदार्थ समूहअन्तर्गत खाद्य तथा खाद्यजन्य पदार्थ उपसमूहको वार्षिक बिन्दुगत मूल्य सूचकांक १४३५ प्रतिशत, रेस्टुरेन्ट तथा होटलको खानाको १४०९ प्रतिशत, मरमसलाको १०८८ प्रतिशत, सुर्तीजन्य पदार्थको १०८३ प्रतिशत र मदिराजन्य पेय पदार्थको ८७८ प्रतिशतले बढेको छ।"
पुम्से च्याम्पियनसिप बुधबार,"सातदोबाटोस्थित तेक्वान्दो एकेडेमीको हलमा हुने च्याम्पियनसिपमा महिला तथा पुरुषमा क्याडेट, जुनियर र सिनियर गरी ३५ स्पर्धामा प्रतिस्पर्धा हुने नेपाल तेक्वान्दो संघका केन्द्रीय सदस्य तथा प्रतियोगिता संयोजक बब्लु सिवाकोटीले जानकारी दिए। काठमाडौं : प्रथम एनटीए लिग पुम्से लिग च्याम्पियनसिप बुधबार हुने भएको छ। नेपाल तेक्वान्दो संघको आयोजनामा पहिलो पटक च्याम्पियनसिप हुन लागेको हो। सातदोबाटोस्थित तेक्वान्दो एकेडेमीको हलमा हुने च्याम्पियनसिपमा महिला तथा पुरुषमा क्याडेट, जुनियर र सिनियर गरी ३५ स्पर्धामा प्रतिस्पर्धा हुने नेपाल तेक्वान्दो संघका केन्द्रीय सदस्य तथा प्रतियोगिता संयोजक बब्लु सिवाकोटीले जानकारी दिए। च्याम्पियनसिपमा महिला तथा पुरुषको ८ वर्षमुनि, १० वर्षमुनि, १२ वर्षमुनि, १४ वर्षमुनि, १७ वर्षमुनि, ३० वर्षमुनि र ३० वर्षमाथिको उमेर समूहमा प्रतिस्पर्धा हुनेछ। च्याम्पियनसिपमा ७७ जिल्लाबाट तीन सय ९२ खेलाडीले प्रतिस्पर्धा गर्ने संयोजक सिवाकोटीले जानकारी दिए। उनले आगामी अन्तर्राष्ट्रिय प्रतियोगितालाई मध्यनजर गर्दै राष्ट्रिय टिम निर्माण गर्न च्याम्पियनसिप आयोजना गर्न लागिएको बताए। च्याम्पियनसिपमा नेपालमै सम्पन्न १३औं दक्षिण एसियाली खेलकुद (साग)लगायत विभिन्न राष्ट्रिय तथा अन्तर्राष्ट्रिय प्रतियोगिताका पदक विजेता खेलाडीलेसमेत प्रतिस्पर्धा गर्ने छन्।"
गोठ बनाउन पालिकाको अनुदान,"जाजरकोट : घरको माथिल्लो तलामा मानिस र तल्लो तलामा पशुचौपायाको गोठ बनाएर दैनिकी चलाइरहेका बारेकोट गाउँपालिकाका किसानले अब छुट्टै गोठ पाउने भएका छन्। एउटै घरमा मानिस र पशुचौपाया बस्दा मानव स्वास्थ्यका हिसाबले अत्यन्तै प्रतिकूल पर्ने भन्दै बारेकोट गाउँपालिकाले घरगोठ छुट्ट्याउने भएको हो। गाउँपालिकाभित्रका विपन्न तथा गरिबीको रेखामुनि रहेका सर्वसाधारणलाई अनुदानमा गोठ बनाउने नीति ल्याएसँगै सर्वसाधारण खुसी भएका छन्। गोठ निर्माणका लागि एक लाख रुपैयासम्म रकम माग भएको बारेकोट गाउँपालिकाका अध्यक्ष वीरबहादुर गिरीले बताए। बारेकोट गाउँपालिकाभित्र अधिकांश किसानको घरको माथिल्लो तलामा मानिस र तल्लो तलामा पशु चौपायापालनका लागि गोठ रहने गरेको छ। बारेकोट गाउँपालिकामा ३ हजार ५ सय ५७ घर घरधुरी रहेको छ। गाइ, गोरु, भैंसी, बाख्रा भेडा र घोडा तल्लो तलामा बाँधेर राख्ने र माथिल्लो तलामा परिवारका सबै सदस्य बस्दै आएका सर्वसाधारणलाई मात्र अनुदानमा गोठ बनाउन गाउँपालिकाले रकम सहयोग गर्ने अध्यक्ष गिरीले जानकारी दिए। बारेकोट, पशुपालनको राम्रो सम्भावना भएको पालिका हो। वर्षायाममा पाटनतर्फ र हिउँद याममा आफ्नै घर वरिपरि रहेको पाखामा रहेको घाँस खुवाएर पशुपालन हुने गरेको छ। अहिले पालिकाभित्र रहेका वास्तविक गरिब पशुपालक किसानको तथ्यांक संकलन गर्ने काम सुरु भएको छ। सुरुमा बारेकोट गाउँपालिका१ सिल्पाचौरको पुनगाउँबाट कार्यक्रम लागू गरिने पालिकाले जनाएको छ। सुरक्षित गोठ निर्माण भएसँगै पशुपालन व्यवसायसमेत फस्टाउने गाउँपालिकाको विश्वास छ। अलग गोठ निर्माण भएमा मानव स्वास्थ्यलाई समेत सहयोग पुग्ने अपेक्षा छ। भर्खरैमात्र पालिकामा सडक सञ्जाल जोडिएका कारण यहाँ आधुनिक घर निर्माण भएका छैनन्। परम्परागत घर भएका कारण सोहीअनुसारको व्यवस्थापन गरिएको हुन्छ। आर्थिक रूपमा सक्षम भएको, रोजगारी भएको परिवारलाई भने गोठ आफैं बनाउन लगाउने गाउँपालिकाले नीति लिएको छ। त्यस्तै चालू आवमा १० भन्दा बढी भैंसी र एक सयभन्दा बढी भेडाबाख्रा पाल्ने किसानलाई मासिक दुई हजारका दरले गोठालो भत्तासमेत दिने निर्णय गरिएको अध्यक्ष गिरीले बताए।"
पोषणको तथ्यांकमै छुटाइए चेपाङ बालबालिका,"गोरखा जिल्लाका कुपोषणग्रस्त चेपाङ बालबालिका यकिन तथ्यांकसमेत छुटाइएको छ। गोरखा : चेपाङहरूको मात्र बसोबास रहेको गण्डकी गाउँपालिका ६, थुम्काकी सञ्जिता चेपाङको दिन सधैं रोएरै बित्छ। दुई वर्षीया सञ्जिताको रुवाइ गाउँलेका लागि सामान्यजस्तै भइसकेको छ। यो सधैं यस्तै हो, रुन्चे लागेको। जन्माएको चार महिनापछि आमा बिरामी भई। बच्चा छुटाएर आमा चारपाँच महिनासम्म अस्पताल भर्ना भएर बस्नुपर्यो। उपचार पनि पूरा हुन पाएन, छिमेकी ईश्वरी चेपाङले भनिन्, घरमा आएपछि पनि बेथा बल्झियो। रोइ रहन्छन्। सञ्जिताको हेरचाह गर्ने जिम्मेवारी उनीभन्दा डेढ वर्ष जेठी दिदी छिन् । आमा घर छोडेर हिँडिरहने, बाउ पनि आमासँगै हिँडिरहनु पर्ने भएकाले बच्चा बिचल्लीमा परेको छिमेकीहरू बताउँछन्। दुई वर्षअघि सोममाया चेपाङले सञ्जितालाई घरमै जन्म दिएकी थिइन्। अहिले उनीसँगै डेढ वर्ष जेठी दिदी छन्। करिब चार वर्ष पुग्न लागेकी दिदीले कुपोषित बहिनीको हेरचाह गरिरहनु परेको छ। स्वास्थ्यकर्मीले मध्यमखालको कुपोषण ठहर गरी दुई पटकसम्म १४ पोका उपचारात्मक खाना (आरयूटीएफ र बालभिटा) खुवाए। तर पनि बच्चा नतंग्रिएको छिमेकी झलकमायाको भनाइ छ। दुई पटकसम्म सातसात पोका भिटामिन खुवाएको हो। निको भयो कि भएन भनेर पछि जँचाउन लैजानुपर्ने तर कसैले लगेनन्, उनले भनिन्, बालकी हेल्थपोस्ट पुग्न यहाँबाट एक घण्टा लाग्छ। बच्चाहरू हिँडेर जान सक्दैनन्। बावुआमाले लैजाँदैनन्। उनीहरूको घरमा न दुई छाक टार्ने मनग्य खाना छ, न दिउँसो खाने खाजा छ। उचित स्याहारसम्भार र आवश्यक आहारको अभावमा सञ्जिताजस्ता धेरै बालबालिका कुपोषित छन्। घोषणापत्रमा समेटेका विकासका एजेन्डा जस्तै अलपत्र परेका बालबालिकाहरूको खोजबिन छैन। न त उपचार नै छ। कुपोषित बालबालिकाको बिजोग गण्डकी७ बदलाकी बुद्धिसरा चेपाङका एकै उमेरका दुई नातिमध्ये सुवास न हिँडडुल गर्छन्, न बोल्न सक्छन्। ऊभन्दा एक महिनापछि जन्मेको काकाको छोरो जहाँसुकै दौडी हिँड्छ। राम्ररी बोल्न सक्छ, ६५ वर्षकी बुद्धिसरा भन्छिन्, यो चाहिँ दुई वर्षको भइसक्यो, अहिलेसम्म चारपाउ टेकेर हिँड्छ। हाँस्दा पनि हाँस्दैन, बोल्दा पनि बोल्दैन। खै के भयो भयो। सुवास पनि घरमै जन्मिएका हुन्। सुवास जन्मिएको पाँच महिना पनि नबित्दै उनकी आमाले दोस्रो विवाह गरेर गइन्। आमाको दूध टुटिहाल्यो। बाउ ज्याला मजदुरी गर्न पोखरा गएका छन्। उसलाई काकीले हेरविचार गरेर हुर्काएकी हुन्, बुद्धिसराले भनिन्। पाँच महिना नपुग्दै आमाको दूध छुटेपछि उनले काकीको दूध खान मानेनन्। गरिबीका कारण उनले नातिलाई पर्याप्त पोषिलो खानेकुरा पनि खुवाउन नपाएको बताइन्। हेर्दा मोटोघाटो देखिए पनि सुवासको आँत सुकेको हजुरआमाको भनाइ छ। त्यही कारण हिँड्न र बोल्न सक्दैनन्। साथमा आमा र बाबु नहुँदा उनको पोषण र अन्य शारीरिक स्वास्थ्यजाँच पनि हुन सकेको छैन। उनलाई कुपोषण भएको होहोइन भनेर जाँच्नको लागि अहिलेसम्म स्वास्थ्यकर्मी उनको गाउँसम्म पुगेका छैनन्। आमा र बाबुले रेखदेखमा समय नछुट्ट्याउँदा यहाँका चेपाङ बालबालिकाको बिचल्ली भएको छ। हामी चेपाङ बिहान उठेर अर्काको मेलापात जानुपर्छ। नगए हातमुख जोर्न पाइँदैन। बेलुका फर्कंदा रात पर्छ। लालाबालाको कसले रेखदेख गर्ने ? बुद्धिसरा भन्छिन्, चेपाङको बालबच्चा दैवले हुर्काउने हुन्। १६ वर्षमा बिहे गरेकी गण्डकी७ छतिवन गैराकी जुना चेपाङ २८ वर्ष पुगिन्। चार सन्तानकी आमा बनिसकेकी छन्। दुई वर्षकी छोरी सीमा ख्याउटे छिन्। बिरामी छोरीलाई तीन घण्टाको बाटो हिँडाएर रातामाटेडाँडा स्वास्थ्यचौकी जँचाउन जाँदा कुपोषण भएको थाहा भयो। पहेंलोमा (मध्यम कुपोषण) देखाथ्यो। अचेल त जँचाएको पनि छैन, जुना भन्छिन्, तीनतीन घण्टाको बाटो हिँडेर सधैं कसरी जँचाउन जानु ? गण्डकी१ क्षेत्रीखोलाकी पातली चेपाङले १५ वर्षको उमेरमा छोरी जन्माइन्। घरमै जन्मिएकी जेनीलाई दुई महिना पुगेपछि जँचाउन स्वास्थ्यचौकी लैजाँदा मध्यम खालको कुपोषण भएको थाहा भयो। त्यसपछि महिनैपिच्छे फलोअपमा जानुपर्ने थियो। तर उनले हेलचेक्र्याइँ गरिन्। अहिले चार वर्ष पुगिसकेकी जेनी कुपोषणकै कारण अत्यन्त कमजोर भएको उनको बुझाइ छ। हेर्दै ख्याउटे छ। घरमा साथीसँग नि बोल्दिन, खेल्दिन, पातली भन्छिन्, छिटो हिँड्न नि सक्दिनँ। घरमै तलमाथि गर्न पनि सक्दिनँ। यसको कुपोषणको उपचार पनि गरिएको छैन। सानै उमेरमा विवाह गरेर गर्भवती भएकाले कुपोषित बच्चा जन्मिएको उनको बुझाइ छ। सानो उमेरमा जन्माएर हो कि, सुत्केरी हुँदा मैले पोसिलो खानेकुरा नखाएर यस्तो भएको हो, पातली भन्छिन्, १५ महिनाभित्र सबै खोप लगाइसक्नु पथ्र्यो। तर खोप लगाउने बेला छोरी जहिले पनि बिरामी हुन्थी। त्यही भएर पूरा खोप लगाउन पाएकी छैन। खेतीपाती स्याहार्ने कि सन्तान ? चेपाङ बालबालिकाका अभिभावकहरू खेतबारीको काममा व्यस्त हुने गरेका छन्। अभिभाभावक नै खेतीपातीमा व्यस्त हुँदा सन्तानलाई स्याहार नपुगेको चेपाङ समुदायका अगुवाहरू स्वीकार गर्छन्। बज्जरे टोलका दुई वर्षका सजिन चेपाङ र शिखरडाँडा टोलका एक वर्षकी सोनी चेपाङलाई कडा खालको कुपोषण भइरहेको छ, नेपाल चेपाङ संघका केन्द्रीय वरिष्ठ उपाध्यक्ष बिल चेपाङले भने, हाम्रो समुदायमा अहिले पनि बालविवाह गर्ने चलन छ। सानै उमेरमा आमा बनेकाहरूले जन्माएका बच्चाहरू स्वतः कुपोषणको सिकार भइहाल्छन्। उनले आफ्ना समुदाय गरिबीको चपेटामा परेको र आम्दानीका लागि दिनरात खेतबारीको काममा जोतिनुपर्ने बाध्यता रहेको बताए। रेखदेखको अभावमा चेपाङ समुदायका बालबच्चालाई कुपोषण र विभिन्न रोगव्याधिले सताइरहने उनको भनाइ छ। २०६८ सालको जनगणनाअनुसार गण्डकी गाउँपालिका वडा नं १, २, ६ र ७ र सहिद लखन गाउँपालिका वडा नं ४ मा करिब सात हजार चेपाङ समुदायको बसोबास छ। गरिबीको रेखामुनि रहेको यो समुदायमा पोसिला खानेकुराको अभाव भएको गण्डकी गाउँपालिकाको स्वास्थ्य शाखा प्रमुख कुमार सुनार बताउँछन्। चेपाङ समुदायमा कम उमेरमा बिहे गर्ने परम्परा अत्यधिक छ। १४१५ वर्षमा विवाह गर्छन्। १६, १७ वर्षमा बच्चा जन्माउँछन्, सुनारले भने, कम उमेरको आमाबाट जन्मिएका बच्चाले चाहिए जत्तिको पोषण पाउँदैनन्। आमाहरू सधैं काममा निस्कनु पर्नेे, सन्तानसँग बिहान र बेलुका मात्र भेट हुने हुँदा रेखदेख, स्याहारसम्भार कम हुन्छ। त्यसैले चेपाङ बालबालिकामा कुपोषणको समस्या छ, उनले भने। पालिकाका तर्फबाट समस्याग्रस्त बालबालिकालाई थप उपचारात्मक खाना (आरयूटीएफ), बालभिटा खुवाउने र नियमित परीक्षणको काममा जोड दिइने उनको भनाइ छ। सरकारले चेपाङ समुदायमा व्याप्त कुपोषणको समस्या समाधान गर्न लक्षितवर्ग चेपाङ पोषण कार्यक्रम लागू गरेको गाउँपालिकाले जनाएको छ। गत भदौमा गण्डकी गाउँपालिका६, थुम्काकी शर्मिला चेपाङलाई पालिकाले सो कार्यक्रमको सहजकर्ता नियुक्त गर्यो। उनलाई घरधुरी सर्भेक्षण गर्ने, कुपोषित बालबालिका पहिचान गर्ने जिम्मेवारी दिइएको छ। यसबाहेक कुपोषितहरूको उपचार गर्ने, निरन्तर फलोअप गरेर कुपोषणको समस्या कम गर्ने, कुपोषण हुने कारण पत्ता लगाई कुपोषण निवारणका लागि अपनाउनुपर्ने उपायका बारेमा जनचेतना फैलाउने जिम्मेवारी दिइएको स्वास्थ्य शाखा प्रमुख सुनारले बताए। तर अहिलेसम्म पनि घरधुरी सर्भेक्षण र कुपोषित बालबालिका पहिचानको कामसमेत नभएको उनको भनाइ छ। न घरधुरी सर्वेक्षण न त परीक्षण गण्डकी गाउँपालिकाअन्तर्गत लक्षित वर्ग चेपाङ पोषण कार्यक्रमकी सहजकर्ता शर्मिला चेपाङका अनुसार, चेपाङ समुदायमा कुपोषणको मुख्य कारण बालविवाह हो। गरिबी, अशिक्षा, चेतनाको अभाव र बालबालिकालाई अभिभावकले हेरचाह नगर्दा पनि कुपोषणको समस्या बढिरहेको उनले बताइन्। आमा परिपक्व नहुँदै जन्मेका बच्चा कुपोषित हुन्छन्, उनले भनिन्, सुत्केरीले पेटभरि खानेकुरा पाउन मुस्किल छ, पोसिलो खानेकुरा त झन् कहाँबाट पाउनु ? नियमित खोप लगाउन आउँदा अनिवार्य रूपमा तौल, हातको नाप, उचाइ परीक्षण गर्नुपर्छ। तर खोप मात्र लगाउन आएका बेला बालबालिकाको पोषण परीक्षणमा अभिभावकले चासो नदिने गरेको उनको भनाइ छ। सहजकर्ता चेपाङले कुपोषित बालबालिकाको संख्या र उनीहरूको अवस्थाको बारे थाहा पाउन घरधुरी सर्भेक्षण कार्य सुरु नभएको बताइन्। म भदौमा नियुक्त भएको हुँ। अहिले भर्खरै पालिकास्तरीय चेपाङ विशेष पोषण तथा खाद्य सुरक्षा निर्देशक समिति बनेको छ,, उनले भनिन्, अब वडास्तरीय समिति बनाउनु पर्नेछ। यस वर्ष पालिकालाई बहुक्षेत्रीय पोषण कार्यक्रम अन्तर्गत १६ लाख रुपैयाँ बजेट विनियोजन भएको छ। चेपाङको बसोबास नभएका वडाहरूमा पनि तिनै सहजकर्ता खटिनु परेको छ। चेपाङ लक्षित कार्यक्रमकी सहजकर्ता चेपाङ समुदायको बसोबास नभएका वडामा पनि समिति बनाउनुपर्ने हुँदा घरधुरी सर्भेक्षणको काम गर्न ढिला भएको उनले बताइन्। त्यस्तै घरधुरी सर्भेक्षणका लागि थप जनशक्ति चाहिने भएकाले करारमा कर्मचारी थप्नुपर्ने आवश्यकता रहेको उनको भनाइ छ। पालिकाले बहालवाला ५६ जना महिला स्वास्थ्य स्वयंसेविका परिचालन गरेर कुपोषित चेपाङ बालबालिकाको तथ्यांक संकलन गर्ने तयारी गरिरहेको शर्मिला चेपाङले बताइन्। अहिले भने शर्मिला एक्लैलाई उक्त जिम्मेवारी दिइएको छ। बेखबर पालिका जिल्लाभरका बालबालिका र कुपोषित बालबालिकाको संख्या स्वास्थ्य कार्यालय गोरखामा अद्यावधिक छ। तर स्वास्थ्य कार्यालयलाई चेपाङ समुदायमा कुपोषणको अवस्था र कुपोषित बालबालिकाको संख्याबारे जानकारी नै छैन। गोरखा जिल्लाभर विगत ६ महिनायता १ सय ६६ जना कुपोषित बालबालिका भेटिएका छन्। जनस्वास्थ्य कार्यालय गोरखाका पोषण अधिकृत नवराज खड्काका अनुसार साउनदेखि पुससम्म ६६ जना कडा र एकसय जना मध्यम खालका कुपोषित बालबालिका भेटिएका हुन्। विगत ६ महिनायता गोरखा अस्पतालमा ६२ जना कुपोषित बालबालिकाको उपचार भएको सूचना अधिकारी कृष्ण ढकालले जानकारी दिए। उनीहरूमध्ये ४८ जना कडा शीघ्र कुपोषित र १४ जना मध्यम खालका हुन्। पोषण अधिकृत खड्काका अनुसार पाँच वर्षमुनिका २० हजार २ सय १३ (दुई वर्षमुनिका १३ हजार २ सय ८२ सहित) जना बालबालिको नापजाँच गर्दा १ सय ६६ जनामा कुपोषणको समस्या भएको भेटियो। उनले भने, चेपाङ समुदायमा भएका बालबालिका र तीमध्ये कुपोषितको संख्याबारे अलग्गै तथ्यांक छैन। २०७६ सालबाट लागू भएको बृहत् पोषण विशेष कार्यक्रम कटौती भएको उनले बताए। कुपोषित बालबालिका पत्ता लगाउने र यो समस्या कसरी समाधान गर्ने भन्ने स्वयंसेविकासम्मलाई सशक्तीकरण गर्ने कार्यक्रम गत वर्षसम्म थियो, खड्काले भने, तर यो वर्षदेखि जिल्ला तहमा पनि छैन, पालिकामा पनि छैन। तथ्यांकअनुसार गण्डकी गाउँपालिकामा १ हजार ७ सय ६ जना बालबालिकाको पोषणको अवस्था परीक्षण गरिएकामा १४ जना कुपोषित भेटिएका छन्। उनीहरूमध्ये ३ कडा र ११ जना मध्यमखालको कुपोषित हुन्। अध्ययन, अनुसन्धान एवं खोजतलासको अभावमा यो तथ्यांक भरपर्दो छैन। शर्मिला चेपाङका अनुसार गण्डकी गाउँपालिका वडा नं १ मा ५७, वडा नं २ मा १ सय १५ जना, वडा नं ६ मा १ सय ३७ जना र वडा नं ७ मा ४५ जना चेपाङ र अरू समुदायका बालबालिका छन्। यसरी चार वटा वडामा चेपाङ र अरू समुदायको गरी पाँच वर्षमुनिका कुल ३ सय ५४ जना बालबालिका छन्। यीमध्ये कुपोषित चेपाङ बालबालिकाको तथ्यांक भने छैन। पालिकाले अब बल्ल महिला स्वास्थ्य स्वयंसेविकामार्फत कुपोषित चेपाङ बालबालिकाको तथ्यांक संकलन गर्ने योजना बनाएको छ। चेपाङ समुदायमा व्याप्त कुपोषणको समस्या पहिचान र निराकरण गर्न सरकारले लक्षित वर्ग चेपाङ पोषण कार्यक्रम लागू गरेको छ। तर पनि कार्यक्रम प्रभावकारी रूपमा कार्यक्षेत्रसम्म पुग्न सकेको छैन। अभिभावक स्वयं पनि सन्तानको हेरचारका क्रममा आवश्यक सरकारी सहयोग लिन जाँदैनन्। नियमित खोप कार्यक्रममा खोपसँगै नाप र तौल पनि लिनुपर्ने हुन्छ। यस्तै वर्षको दुईपटक बालभिटा खुवाए पनि बालबालिकाको अवस्थाको पहिचान र अध्यावधिक गराउनुपर्ने व्यवस्था छ। टोलटोलका बालबालिकाको अवस्थाबारे थाहा पाउन महिला स्वास्थ्य स्वयंसेविकाले पनि तथ्यांक संकलन गर्नुपर्ने हुन्छ। तर यो काम प्रभावकारी रूपमा हुन सकेको छैन। चेतनाको कमी, स्वास्थ्य संस्थाबाट गाउँबस्ती टाढा हुने, घरायसी कामका कारण सेवा लिन नभ्याउने आदि कारणले चेपाङ समुदायका बालबालिकामा कुपोषणको समस्या यथावत् रहेको स्वास्थ्य कार्यालय गोरखाका पोषण अधिकृत नवराज खड्काले बताए। बालबालिका बिरामी भए भने धामीझाँक्री लगाउन जाने र अन्तिम अवस्थामा मात्र स्वास्थ्य संस्था जाने परम्पराका कारण पनि कुपोषणको समस्या देखिएको हो, उनले भने, स्थानीय सरकार पोषणको समस्या समाधान गर्न जाग्ने बेला आएको छ। गाउँपालिकाका अध्यक्ष दीपक तिमिल्सिनाका अनुसार यो पालिकामा ७ सय १५ घरधुरी चेपाङ छन्। उनीहरू १५, १६ वर्षमा बिहे गर्छन्। चेपाङको घरमा पर्याप्त खाना र लगाउने लुगा हुँदैन। गरिखाने जग्गाजमिन पनि छैन। गाउँमा पूर्वाधार छैन, उनले भने, त्यसैले उनीहरूको सर्वाङ्गीण विकास गर्न भनेर हामीले पाँच करोडको कार्यक्रम बनाएर प्रधानमन्त्री कार्यालयमा पेस गरेका छौं। तर अहिलेसम्म पारित भएको छैन।"
जिरीमा बन्दै कृत्रिम ताल,"ताल निर्माणको काम सुरुवात गर्नका लागि प्रदेश सरकारले चालू आर्थिक वर्षमा १५ करोड रुपैयाँ विनियोजन गरेको छ। दोलखा : दोलखाको पर्यटकीय नगरी जिरीमा कृत्रिम ताल बन्ने भएको छ। सगरमाथाको द्वार तथा नेपालको स्विट्जरल्यान्ड नामले चर्चित जिरीमा मानव निर्मित ताल बन्ने भएको हो। बागमती प्रदेश सरकारले गौरवको आयोजना घोषणा गरी ताल निर्माणलाई अगाडि बढाएको हो। ताल निर्माणको काम सुरुवात गर्नका लागि प्रदेश सरकारले चालू आर्थिक वर्षमा १५ करोड रुपैयाँ विनियोजन गरेको छ। पर्यटन व्यवसाय सुस्ताएको अवस्थामा रहेको जिरीलाई पुरानै लयमा फर्काउनका लागि ताल निर्माण कार्य शिघ्र सुरु होस् भन्ने चाहना रहेको जिरी नगरपालिकाका मेयर मित्रबहादुर जिरेलले बताए। ताल निर्माणका लागि सहयोग गर्न नगरपालिका तयार रहेको मेयर जिरेलको भनाइ छ। तालको डीपीआर तयार गर्न नगरपालिकाले एक करोड रुपैयाँभन्दा बढी खर्च गरेको उनले बताए। बागमती प्रदेश सरकारले गौरवको आयोजना घोषणा गरी अगाडि बढाएकोमा जिरीवासीको सपना पूरा हुने विश्वास छ, जिरेलले भने। जिरीमा मानव निर्मित ताल निर्माण भएमा जिरीको महत्त्व बढ्ने मात्र नभई समग्र दोलखाको आर्थिक क्रियाकलापमा वृद्धि हुने जिरी उद्योग वाणिज्य संघका अध्यक्ष बाबुराजा श्रेष्ठले बताए। स्थानीयलाई मर्का नपर्ने गरी जग्गाको मुआब्जा निर्धारण गर्नुपर्ने उनले सुझाए। यसैगरी ताल निर्माण छिटोभन्दा छिटो सुरु होस् भन्ने स्थानीयको चाहना रहेको जिरी नागरिक अगुवा केन्द्रका ज्योति खड्काले बताए। ताल निर्माणका लागि जग्गाको लगत संकलन गर्ने काम अन्तिम चरणमा पुगेको छ। यसका लागि करिब सात सय रोपनी जग्गा अधिग्रहण गर्नुपर्ने डिभिजन सिँचाइ कार्यालय दोलखाका प्रमुख निर्मल दाहालले जानकारी दिए। जिल्ला नापी कार्यालय तथा मालपोत कार्यालयबाट आयोजनाको क्षेत्रभित्र पर्ने जग्गाको लगत लिई अध्ययनको काम भइरहेको उनको भनाइ छ। अध्ययन पूरा भएपछि आवश्यक जग्गा अधिग्रहणका लागि सिफारिस गरिने उनले बताए। डिभिजन सिँचाइ कार्यालय दोलखाका अनुसार तालको डीपीआर तयार भइसकेको छ। वातावरणीय प्रभाव मूल्यांकनका लागि परामर्श दाताको छनोटको प्रस्ताव मूल्यांकन भइरहेको कार्यालयले जनाएको छ। ताल एक किलोमिटर लामो तथा दुई सय मिटर चौडाइको हुनेछ। सो ताल निर्माणको लागि डुबान हुने क्षेत्रभित्र पर्ने १ सय ५१ कित्ता तथा वरिपरि आवश्यक पूर्वाधार निर्माण तथा अन्य प्रयोजनका लागि ३ सय ३९ कित्ता अधिग्रहण गर्नुपर्ने डिभिजन सिँचाइ कार्यालयका प्रशासन प्रमुख शारदप्रसाद दंगालले जानकारी दिए। भारतको पर्यटकीय स्थल नैनीतालकै आकारमा तालको निर्माण हुने भएकोले यो ताल निक्कै आकर्षक र पर्यटकीय दृष्टिले महत्त्वपूर्ण हुने उनको भनाइ छ। डीपीआर अनुसार ताल निर्माणको लागत ३ अर्ब १७ करोड रुपैयाँ रहेको छ।"
जनशक्ति पलायनको तितो तथ्यांक,"एउटा भनाइ छ देश भन्नु भूगोलमात्रै होइन, जनता हो। जनताले त्यहाँको नागरिक अर्थात् जनसंख्या बुझाउँछ। जनसंख्या देशको ठूलो स्रोत हो, शक्ति हो। हालै सार्वजनिक नेपालको जनसंख्याको विवरणले मुलुकमा १० वर्षयताकै कम जनसंख्या वृद्धिदर देखाएको छ। निश्चय पनि नेपालको जनसंख्या बढेर २ करोड ९१ लाख पुगेको छ। २०६८ सालमा भने २ करोड ६४ लाख थियो। तर पछिल्लो १० वर्षमा ३४ जिल्लामा जनसंख्या घटेको छ। बसाइँसराइमात्रै त्यहाँ जनसंख्या घट्नुको कारण होइन। पहाडी जिल्लाहरूबाट बसाइँसराइ अन्त हुने प्रचलन व्यापक छ। पहाडमा जनसंख्या घट्नु र मधेसमा थुप्रिनु पनि असन्तुलन नै हुन जान्छ। यद्यपि मधेसमा जनसंख्या स्थिर छ। सँगसँगै सन्तान जन्माउने दरमै पनि कमी आएको यथार्थ हो। जनसंख्या विज्ञहरू नै भन्छन् पहिलापहिला तीनचार सन्तान सामान्य हुन्थ्यो, पछि दुई सन्तान ईश्वरको वरदान भन्न थालियो, अचेल दुई मुस्किल नत्र एकजनामै चित्त बुझाउँछन्। त्यसो हुनाको कारण नागरिकको चेतना वृद्धि एउटा कारण र अर्काे जीवनशैलीमा आएको परिवर्तन मुख्य हो। नेपाली समाज संयुक्त परिवारबाट एकलतिर डोरिएको छ। दम्पती दुवैजना कामकाजी भएका हुन्छन्। एकल परिवार र त्यसमाथि कामकाजी दम्पतीलाई बालबच्चा जन्माउने र स्याहार्न मुस्किल हुन्छ। त्यसमाथि शिक्षा र स्वास्थ्यको खर्चपानी महँगो छ। बच्चा हुर्काउने लागत थेग्नै कठिन छ। अझ रोचक त के भने नेपालमा सक्रिय उमेरसमूहको जनसंख्या अबको ३० वर्षपछि निकै कम हुने प्रक्षेपण छ। केटाकेटी र बूढाबूढीको संख्या ज्यादा हुँदा परिवार र राज्यले सामाजिक सुरक्षाका काममा धेरै खटिनुपर्छ। उत्पादनशील जनशक्ति कम भए देशले समृद्धि हासिल गर्न सक्दैन। सन्तुलित जनसंख्या र कर्मशील जनशक्तिका लागि सरकारले सबैभन्दा पहिला सुशासन कायम गर्न सक्नुपर्छ। अहिलेकै कुशासनले पनि नेपालले जनसांखिक लाभ उठाउन असमर्थ भएको छ। गुणस्तरीय शिक्षा र स्वास्थ्य अनि रोजगारीमा जोड दिनुपर्छ। जनतामा आशा जगाउनुपर्छ। जनसंख्या वृद्धिदरमा आएको कमी र थुप्रै जिल्लामा जनसंख्या घट्नुको तात्पर्य त्यही आशा र राज्यको दायित्व भएका कमजोरी नै हो।"
नेपाल उद्योग वाणिज्य महासंघको निर्वाचनमा कसले मार्ला बाजी ?,"वरिष्ठ उपाध्यक्ष बन्न महासंघको पूर्वउपाध्यक्ष उमेशलाल श्रेष्ठ, वर्तमान उपाध्यक्षहरू रामचन्द्र संघई र अञ्जन श्रेष्ठ प्रतिस्पर्धामा काठमाडौं : नेपाल उद्योग वाणिज्य महासंघको निर्वाचन आज (बुधबार) हुने भएको छ। महासंघको नेतृत्वका लागि वरिष्ठ उपाध्यक्ष (तीन वर्षपछि अध्यक्ष) बन्न त्रिपक्षीय भिडन्त हुन लागेको हो। महासंघको इतिहासमै वरिष्ठ उपाध्यक्षका लागि तीन जनाको उम्मेदवारी परेको छ। वरिष्ठ उपाध्यक्ष बन्न महासंघको पूर्वउपाध्यक्ष उमेशलाल श्रेष्ठ, वर्तमान उपाध्यक्षहरू रामचन्द्र संघई र अञ्जन श्रेष्ठ प्रतिस्पर्धामा उत्रिएका छन्। ५७औं वार्षिक साधारणसभाले चन्द्रप्रसाद ढकालको नेतृत्वमा नयाँ कार्यसमिति चयन गर्दैछ। महासंघमा वरिष्ठ उपाध्यक्ष नै अर्को कार्यकालमा स्वतः अध्यक्ष हुने प्रावधान छ। हालका वरिष्ठ उपाध्यक्ष चन्द्रप्रसाद ढकाल बिहीबारदेखि अध्यक्ष बन्नेछन्। संघाईको पक्षमा वर्तमान अध्यक्ष शेखर गोल्छा र पूर्वअध्यक्ष पशुपति मुरारका छन्। मारवाडी समुदायको भोट संघईको पक्षमा जाने देखिन्छ।उमेशलाल श्रेष्ठको पक्षमा पूर्वअध्यक्षहरू चन्डीराज ढकाल, विनोद श्रेष्ठ, सुरज वैज्ञ, पूर्ववरिष्ठ उपाध्यक्ष भाष्करराज राजकर्णिकार छन्। सातै प्रदेशका अध्यक्ष पनि उमेशकै पक्षमा देखिएका छन्। इन्द्रभक्त श्रेष्ठले पनि उमेशलाई समर्थन गर्ने बुझिएको छ। उनका आफन्त एक जना उमेशकै टिमबाट उम्मेदवार बनेका छन्। भावी अध्यक्ष ढकाल भने कुनै पक्षमा खुलेका छैनन्। कसैको पनि चुनावी सभामा गएका छैनन्। अघिल्लो पटक शेखर गोल्छा भने खुलमखुला किशोर प्रधानको पक्षमा भोट माग्दैै हिँडेका थिए। तर, ढकाल कसैको चुनावी सभामा नगए पनि आन्तरिक रूपमा उमेशकै पक्षलाई समर्थन गर्ने गरेको बताइन्छ। उनले सर्वसम्मत नेतृत्व छनोटका लागि तीन जना उम्मेदवारसँग छलफल गरे। तर, उनको प्रयास सफल हुन सकेन। अञ्जन श्रेष्ठको पक्षमा कुशकुमार जोशी, आनन्दराज मुल्मी, महेशलाल प्रधान छन्। भवानी राणा, प्रदीपजंग पाण्डे, सौरभ ज्योति कुनै उम्मेदवारप्रति नखुलेको बताइन्छ। एसोसिएटतर्फ १९ जनामा उमेशको १३, संघईको ११ र अञ्जनको ६ जनाले उम्मेदवारी दिएका छन्। जिल्ला नगरतर्फ १८ जना उम्मेदवारमध्ये उमेशले १८ जना र अञ्जनले १२ जना उम्म्मेदवार उठाएका छन्। वस्तुगततर्फ पनि उमेश र अञ्जनको १४१४ उम्मेदवारले उम्मेदवारी दिएका छन्। उमेश र अञ्जनको छुट्टाछुट्टै प्यानलबाट चुनावी प्रतिस्पर्धा गरे पनि भरतराज आचार्य साझा उम्मेदवार भएका छन्। वरिष्ठ उपाध्यक्षसँगै बिहीबार ६६ सदस्यीय कार्यसमितिको निर्वाचन हुनेछ। वस्तुगत संघमा १४ सदस्यका लागि २८ जना, उद्योग वाणिज्य संघतर्फ १८ का लागि ३२ जना र एसोसिएटतर्फ १९ का लागि ३० जनाको उम्मेदवारी परेको छ। नयाँ नेतृत्व चयनसँग महासंघमा अबका दिनमा हुने अध्यक्ष ढकालको सहयोगीको रूपमा अघि बढन् वरिष्ठ उपाध्यक्षमा उम्मेदवारी दिएर अघि बढेको उमेशलाल बताउँछन्। जितेको अवस्थामा सबै खाले उद्यमी व्यवसायीले अपनत्व गर्ने महासंघ बताउने उनको प्रतिबद्धता छ। महासंघको नेतृत्वमा बिहीबारदेखि ढकाल २१औं अध्यक्ष बन्दै छन्। २०७३ सालमा भवानी राणालाई अध्यक्ष बनाउन वरिष्ठ उपाध्यक्ष नै स्वतः अध्यक्ष बन्ने विधान संशोधन गरिएको थियो। महासंघ अध्यक्षात्मक प्रणालीमा सञ्चालन हुन्छ। त्यसो हुनाले वरिष्ठ उपाध्यक्षले चुनाव जित्दा पनि आफ्ना एजेन्डा पूर्णरूपमा कार्यान्वयन गर्न सक्दैनन्। अध्यक्षसँग ट्युनिङ मिले आफ्ना एजेन्डा अध्यक्षमार्फत लागू गराए पनि ट्युनिङ नमिल्दा वरिष्ठ उपाध्यक्षले केही गर्न नसक्ने अवस्था हुन्छ। साझा प्रयासबाट समस्या समाधान प्रधानमन्त्री पुष्पकमल दाहालले निजी क्षेत्र र सरकारको साझा प्रयासबाट अहिलेको आर्थिक समस्या समाधान हुने बताएका छन्। महासंघको ५७औं वार्षिक उत्सवका अवसरमा बोल्दै प्रधानमन्त्री दाहालले अर्थ मन्त्रालय र राष्ट्र बैंकसँग छलफल गरेर आर्थिक गतिविधि चलायमान बनाउन लागिएको बताए। उनले तरलता समस्या समाधान गर्नेतर्फ सरकार अगाडि बढेको उनले बताए। अर्थमन्त्री डा प्रकाशशरण महतले लगानीकर्ताको मनोबल उच्च राख्न कुनै कसर बाँकी नराख्ने बताए। मौद्रिक नीतिका कारण ऋण विस्तार नभएको उनको भनाइ छ। वरिष्ठ उपाध्यक्ष ढकालले अर्थतन्त्रमा देखिएको समस्या समाधानका लागि विशेष पहल गर्नुपर्ने बताएका छन्। संकटमोचनका लागि रोडम्याप बनाउन आवश्यक भइसकेको उनले बताए। उनले अर्थतन्त्र संकटको डिलमा भएकाले बचाउन सबै लाग्नुपर्नेमा जोड दिए।"
खुर्पा प्रहार गरी ९४ वर्षीया आमाको हत्या,काभ्रे : धारिलो हतियार प्रहार गरी ९४ वर्षीया आमाको हत्या गर्ने एक जना पक्राउ परेका छन्। जिल्ला प्रहरी कार्यालय काभ्रेका अनुसार पनौती नगरपालिका११ बल्थलीकी ९४ वर्षीया कान्छी माया थापालाई छोराले खुर्पा प्रहार गरी हत्या गरेका हुन्। ५४ वर्षीय छोरा विश्व बन्धु थापाले खुर्पा प्रहार गरेका थिए। घाइते भएकी थापाको उपचारका लागि शीर मेमोरियल अस्पतालमा ल्याउने क्रममा बाटोमै मृत्यु भएको जिल्ला प्रहरी कार्यालय काभ्रेका प्रहरी नायव उपरीक्षक ढुण्डीराज न्यौपानेले जानकारी दिए। छोरोलाई प्रहरी हिरासतमा राखिएको र अनुसन्धान प्रक्रिया अगाडि बढाइएको प्रहरीले जनाएको छ।
मोरङमा कुटपिट गरेको ३ महिनापछि वृद्धको मृत्यु,"विराटनगर : सामूहिक कुटपिटबाट गम्भीर घाइते भएका मोरङको पथरीशनिश्चरे नगरपालिका४ प्रगति टोलका १ जना वृद्धको बुधबार बिहान मृत्यु भएको छ । कुटपिट भएको ३ महिनापछि पथरीशनिश्चरे४ का ६२ वर्षीय टेकबहादुर थापाको मृत्यु भएको मोरङ प्रहरीका प्रवक्ता डीएसपी रञ्जनकुमार दाहालले जानकारी दिए । उनका अनुसार छिमेकीको घरमा न्वारानमा गएका बेला आपसी विवाद हुँदा गत पुस २८ गते राति ८ बजेतिर थापामाथि निर्घात कुटपिट भएको थियो । बियरको बोतल र लात्ता प्रहारबाट उनी गम्भीर घाइते भएको प्रहरी अनुसन्धानबाट खुलेको छ । स्थानीयले उनलाई सडक किनारमा अचेत अवस्थामा फेला पारेका थिए । थापालाई तत्काल उद्धार गरेर प्रहरीले उपचारका लागि विराटनगरको नोबेल शिक्षण अस्पताल ल्याएको थियो । नोबेलमा ३ महिनासम्म उपचार गराउँदा पनि ठीक नभएपछि परिवारका सदस्यले गत मंगलबार घर फर्काएर लगे । स्वास्थ्य अवस्था झन् जटिल बन्दै गएपछि थप उपचारका लागि उर्लाबारीको मंगलबारेतर्फ लैजाने क्रममा बुधबार बिहान ५ बजेतिर थापाको मृत्यु भएको डीएसपी दाहालले बताए । उनका अनुसार घटनामा संलग्न ३ जनालाई त्यतिबेलै प्रहरीले नियन्त्रणमा लिएर अनुसन्धान अघि बढाएको थियो । प्रहरीले १ महिला र २ बालकलाई पक्राउ गरेको हो । स्थानीय २१ वर्षीया शुलोचना थापा कार्की तथा १६ र १७ वर्षका २ बालक पक्राउ परेका थिए । पक्राउ परेकाविरुद्ध ज्यान मार्ने उद्योगको मुद्दा चलाउन प्रहरीले अदालतबाट म्याद थप गरेर घटनाको अनुसन्धान अघि बढाएको थियो । घटना यकिन नभएको र थप अनुसन्धान आवश्यक रहेको भन्दै सुरुमा तीनै जनालाई हाजीरजमानीमा छाडिएको थियो । तर, कुटपिटमा संलग्नता यकिन भएपछि पुनः पक्राउ गरिएको प्रहरीको भनाइ छ । प्रहरीका अनुसार घटनामा संलग्न रहेकाहरु मृतकका परिवारिक नाता सम्बन्धका व्यक्तिहरु हुन् । प्रहरीले घटनाको अनुसन्धान सकेर मिसिल बुझाएपछि सरकारी वकिल कार्यालयले ३ जनालाई नै प्रतिवादी बनाएर मंगलबार जिल्ला अदालत मोरङमा ज्यान मार्ने उद्योग मुद्दा दर्ता गरेको थियो । वादी नेपाल सरकार र प्रतिवादीका कानुन व्यवसायीबीचको थुनछेक बहस भएर अदालतबाट आदेश आउन बाँकी रहेको अवस्थामै घाइतेको मृत्यु भएको हो । डीएसपी दाहालका अनुसार घाइतेको मृत्यु भएका कारण मुद्दालाई कर्तव्य ज्यानमा परिणत गर्न सरकारी वकिलसँग समन्वय भइरहेको छ । कुटपिटबाट ३ महिनाअघि वृद्ध घाइते भएका थिए। ज्यान मार्ने उद्योग मुद्दामा प्रहरीले अनुसन्धान अघि बढाएको थियो,'उनले भने, तर, घाइतेको मृत्यु भएपछि त्यसको जानकारी सरकारी वकिल कार्यालयलाई गराइसकिएको छ । घटनालाई कर्तव्य ज्यान मुद्दामा परिणत गर्न आवश्यक समन्वय भइरहेको छ । डीएसपी दाहालका अनुसार मृतकको शव पोस्टमार्टमका लागि धरानस्थित बीपी कोइराला स्वास्थ्य विज्ञान प्रतिष्ठान लगिएको छ ।"
हिउँको ढिस्कोमा पुरिएर सगरमाथा आइसफलमा तीन शेर्पा बेपत्ता,"काठमाडौं : सगरमाथा बेसक्याम्प नजिकै तीनजना शेर्पा बेपत्ता भएका छन्। बेसक्याम्पबाट क्याम्प वानमा जानेक्रममा खुम्बु आइसफल भन्ने स्थानमा उनीहरू बेपत्ता भएका हुन्। ढिस्कोले पुरिएर उनीहरू बेपत्ता भएको पर्यटन मन्त्रालयको स्रोतले बताएको छ। बेपत्ता हुनेमा दावाछिरी शेर्पा, पेम्मा तेन्जिङ शेर्पा र लाक्पा रिता शेर्पा हुन्। उनीहरू पासाङलामु गाउँपालिका ठेसोका स्थानीय हुन्। हिमाल आरोहण गर्नेहरूलाई डोरी टांग्ने (रोप फिक्सिङ) काममा उनीहरू खटिएका थिए। इमेजिन नेपाल एक्स्पिडिसनबाट उनीहरू त्यसतर्फ गएका थिए। घटनाबारे थप विवरण आउन बाँकी छ।"
सरकारी कोटामा इजरायल पठाइदिने भन्दै लाखौं ठगी गर्ने पक्राउ,काठमाडौं : सरकारी कोटामा इजराइल पठाइदिने भन्दै लाखौं रकम ठगी गर्नेलाई प्रहरीले पक्राउ गरेको छ। पक्राउ पर्नेमा बर्दिया गुलरिया नगरपालिका ३ स्थायी घर भइ हाल काठमाडौंको लाजिम्पाट बस्ने २६ वर्षीय सुनिल कुमार यादव रहेका छन्। उनले रिता लामालगायत दुईजनालाई वैदेशिक रोजगारीका लागि नेपाल सरकार र इजराइलबीच भएको जि टु जी सम्झौतामार्फत् सरकारी कोटामा इजराइल पठाउन प्रतिव्यक्ति १८ लाख रकम लाग्ने र त्यहाँ १ लाख ९० हजार मासिक तलब हुने प्रलोभन देखाइ पीडितबाट पटक पटक गरी ३१ लाख रकम ठगी गरेको अनुसन्धानबाट खुलेको प्रहरीले जनाएको छ। काठमाडौं उपत्यका अपराध अनुसन्धान कार्यालयका सूचना अधिकृत प्रहरी उपरीक्षक सोमेन्द्र सिंह राठौरले पीडितले दिएको उजुरीका आधारमा यादवलाई पक्राउ गरेको जानकारी दिए। उनका अनुसार पक्राउ परेका यादवलाई थप अनुसन्धान र कारबाहीका लागि वैदेशिक रोजगार विभाग बुद्धनगर पठाइएको छ।
नेपालीलाई नक्कली भुटानी शरणार्थी बनाएर ठगी प्रकरण : शर्माले गरे आत्मसमर्पण,"काठमाडौं : नेपालीलाई नक्कली भुटानी शरणार्थी बनाएर ठगी गरेको आरोप लागेका दाङका सन्देश शर्माले प्रहरीसमक्ष आत्मसमर्पण गरेका छन्। शर्मा बुधबार काठमाडौं उपत्यका अपराध अनुसन्धान कार्यालयमा पुगेर अनुसन्धानलाई सहयोग गर्न भन्दै आत्मसमर्पण गरेका हुन्। शर्माले भनेका छन्, नेपालीलाई भुटानी शरणार्थी बनाई अमेरिका पठाउन गिरोह केशव दुलाल समेतका मानिसहरू पक्राउमा परी निजहरू उपर ठगी मुद्दा अनुसन्धान भइरहेको भन्ने समाचारमा म सन्देश शर्मासमेतको नाम उल्लेख भएको बुझिन आएको हुँदा उक्त मुद्दामा भइरहेको अनुसन्धानमा सहयोग गर्ने प्रतिवद्धताका साथ म स्वयं अनुसन्धान अधिकारीसमक्ष उपस्थित भएको छु। अतः आत्मसमर्पण गरी अनुसन्धान प्रकृयामा सरिक हुन पाउँ। यसअघि घटनामा संलग्न केशव दुलाल, टंककुमार गुरूङ, सानु भट्टराई र सागर राईलाई प्रहरीले पक्राउ गरेको थियो। ५ देखि ४५ लाखसम्म रुपैयाँ उठाएर भुटानी शरणार्थी बनाएर विदेश पठाइदिने आश्वासन दिएको उनीहरुमाथि आरोप छ।"
सुदूरपश्चिमकै पहिलो बालश्रम मुक्त वडा घोषणा,"डोटी : डोटीको दिपायल सिलगढी नगरपालिका वडा नम्बर ५ बालश्रम मुक्त वडा घोषणा भएको छ। यो डोटीको मात्रै नभएर सुदूरपश्चिम प्रदेशकै जम्मा सात सय ३४ वडामध्ये पहिलो बालश्रम मुक्त वडा घोषणा भएको हो। सबै प्रक्रिया पुरा गरेर बालश्रम मुक्त वडा घोषणा भएको हो। नगरपालिकालेनै बालश्रम मुक्त नगर बनाउने उद्देश्यले २०७५ देखिनै विभिन्न अभियानहरु सञ्चालन गर्दै आइरहेको थियो । सोही अनुरुप बुधबार वडा नम्बर ५ घोषणा भएको हो। घोषणा सभाका प्रमुख अतिथि जिल्ला समन्वय समितिका प्रमुख लक्ष्मणबहादुर सिंहले बालश्रम मुक्त वडा भएको भन्दै घोषणा गरेका थिए। नेपालको कानुन अनुसार १८ वर्ष मुनीकालाई बालबालिका जनाइए पनि १४ वर्षमुनिका बालबालिकालाई कुनै पनि श्रममा लगाउन पाइँदैन। १४१८ वर्षका बालबालिकालाई बिहान ६ बजेदेखि बेलुकीको ६ बजेको बीचमा बढीमा ६ घण्टामात्रै काम गर्न दिइने र काम गर्नको लागि कुनै किसिमको दबा दिन नपाइने भनिएको छ। दिपायल सिलगढी नगरपालिकाको वडा नम्बर ५ मा सात सय ६१ बालिका र छ सय ८४ जना बालक गरी जम्मा एक हजार चार सय ४५ जना बालबालिका रहेका छन्। जसमा वडाभित्रका तीन सय ७२ जना बालबालिकाहरुले पोषण भत्ता पाइरहेका छन्। बालश्रम मुक्त वडा घोषणापूर्ब वडामा विभिन्न किसिमका अभियान सञ्चालन गरिएका थिए। श्रमिक बालबालिकाहरुको तथ्यांक संकलन गर्नेदेखि बालश्रमिक राख्नेविरुद्ध खबरदारीसमेत गरिएको बताइएको छ। वडाभित्र उद्दार गरिएका श्रमिक बालबालिकाहरूलाई शिक्षण सामग्री सहयोगका साथै आवासीय विद्यालय भर्ना समेत गरिएको थियो। वडामा कुपोषित बालबालिका र बाल मृत्यदर रहेको छैन। यस वडामा बालबिवाह दर शून्य रहेको र जन्मदर्ता शत प्रतिसत रहेको वडा अध्यक्ष गणेशबहादुर भण्डारीले जानकारी दिएका छन्। वडामा बालश्रमिक मुक्त घरधुरीमा हरियो झण्डा गाड्ने अभियानसमेत सञ्चालन गरिएको अध्यक्ष भण्डारीले बताए। बालश्रम मुक्त वडा घोषणा कार्यक्रममा बोल्दै जिल्ला समन्वय समितिका प्रमुख सिंहले यस वडाले गरेको कामलाई सबै वडाहरुले अनुसरण गर्दै जिल्लाका अन्य वडाहरूसमेत बालश्रम मुक्त वडा घोषणा हुनपर्ने बताए। दिपायल सिलगढी नगरपालिकामा यनिसेफको सहयोगमा बालश्रमविरुद्धका विभिन्न अभियानहरु सञ्चालन हुँदै आइरहेका छन्। छिट्टै नगरपालिकाका सबै वडालाई बालश्रम मुक्त वडा घोषणा गरेर नगरपालिकालाई नै बालश्रम मुक्त नगर घोषणा गरिने नगर प्रमुख बाजीसिं खड्काले बताएका छन्। हामी जसरी बालश्रम मुक्त वडा घोषणामा सुदूरपश्चिमको पहिलो भएका छौं, त्यसरीनै बालश्रम मुक्त नगर घोषणामा पहिलो हुने नगरप्रमुख खड्काले बताए। नेपालमा पछिल्लो तथ्यांकअनुसार ५१७ वर्षका बालबालिकामध्ये १५३ प्रतिशत बालबालिका श्रममा लगाइएका छन्।"
सगरमाथा आरोहणका क्रममा मृत्यु भएका शेर्पाको शव ल्याउन हेलिकोप्टर पठाइँदै,"सोलुखुम्बु : सगरमाथा आरोहणका क्रममा हिमपहिरोको ढिस्कोमा पुरिएर मृत्यु भएका तीनजना शेर्पाको शव लिन हेलिकोप्टर पठाउने तयारी भएको छ। मृतकको शव झिक्न उद्दार टोली गए पनि शवहरू खोचमा भएका कारण उद्धार प्रयास असफल भएको सगरमाथा प्रदूषण नियन्त्रण समिति जनाएको छ । सगरमाथा हिमाल आरोहणको क्रममा हिमपहिरोमा परेर आज बिहान तीनजना शेर्पाको मृत्यु भएको थियो। खुम्बु आइसफल नजिकै क्याम्प १ भन्दा तल हिउँमा पुरिएर खुम्बु पासाङल्हमु गाउँपालिका ५ का तीनजना शेर्पा आरोहीको मृत्यू भएको सगरमाथा प्रदूषण नियन्त्रण समितिका अध्यक्ष लामाकाजी शेर्पाले जानकारी दिए । मृत्यु हुनेहरूमा तेन्जिङ शेर्पा,लाक्पा रिता शेर्पा र बादुरे शेर्पा रहेका छन् । इमेजिन ट्रेक प्रालिबाट सगरमाथा आरोहणको क्रममा गाइडको रुपमा हिँडेका शेर्पाहरू हिउँमा बेपत्ता भएका हुन्। शवहरू खोचमा पुरिएको अवस्थामा भेटिएका छन्। यो पनि पढ्नुहोस हिउँको ढिस्कोमा पुरिएर सगरमाथा आइसफलमा तीन शेर्पा बेपत्ता"
कालिकोट विमानस्थलमा बैशाख पहिलो साता परीक्षण उडान,"बीरेन्द्रनगर : निर्माण सुरु भएको ३७ वर्षपछि सम्पन्न भएको कालिकोटको सुनथराली विमानस्थलमा परीक्षण उडान हुने भएको छ। चैत २३ गते अन्नपूर्ण पोष्टमा समाचार प्रकाशित भएपछि कालिकोट विमानस्थल निर्माण आयोजनाको सहजीकरणमा नागरिक उड्यान प्राधिकरणले बैशाख पहिलो साता परीक्षण उडान गर्न तयारी थालेको हो। २०४२ सालबाट निर्माण सुरु भएको उक्त विमानस्थल २०७९ पुसमा सम्पन्न भए पनि हालसम्म जहाज नआउँदा खाली रहेको उक्त विमानस्थलमा गाँउपालिकाको गाँउसभादेखि नेपाल पत्रकार महासंघ कर्णाली प्रदेशको साधारणसम्मका विभिन्न सार्वजानिक कार्यक्रम आयोजना गरिएका थिए। ती कार्यक्रम विमानस्थलको धावनमार्गमै गरिएकोमा स्थानीयबाट आलोचनासमेत भयो। आयोजकले ३७ वर्षपछि बनेको विमानस्थलमा नियमित उडान गर्नका लागि दबाब दिन विमानस्थलमै कार्यक्रमको आयोजना गरिएको बताएका थिए। तर स्थानीय नागरिकहरू विमानस्थललाई रंगमञ्चजस्तै बनाएको, नियमित उडानका लागि सम्बन्धित निकाय उदासीन भएको, यहाँका जनप्रतिनिधिहरू समेत बेखबर भएको भन्ने आरोप थियो। नेपाल पत्रकार महासंघ प्रदेशले चैत २१ र २२ गते उक्त सुनथराली विमानस्थलमा साधारणसभा आयोजना गरेपछि २३ गते अन्नपूर्ण पोष्ट दैनिकमा रंगमञ्चद बन्यो कालिकोट विमानस्थल शीर्षकमा समाचार छापियो। त्यसको तीन दिनपछि चैत २६ गते नागरिक उड्यान प्राधिकरणअन्तर्गत कालिकोट विमानस्थल निर्माण आयोजनाले विमानस्थलको काम सतप्रतिशत सम्पन्न भएको र वैशाख पहिलो सातासभत्र परीक्षण उडानसमेत हुने भएकाले विमानस्थलको चार किल्लाभित्र पशु चौपाया छाडारूपमा नछोड्नका लागि सूचना निकालेको छ। आयोजनाका सुपरभाइजर गणेश बिष्टले सूचना जारी गर्दै अवज्ञा नगर्न आग्रह गरेका छन्। वर्षौंदेखि नागरिकको जहाज चढ्ने सपना अधुरै रहेको उक्त सुनथराली बिमानस्थलमा निर्माण सुरु भएको ३३ वर्षपछि २०७३ साल माघ २९ गते तत्कालीन पर्यटनमन्त्री जीबनबहादुर शाहीको पालामा परीक्षण उडान सफल भएको थियो। त्यसपछि फेरि त्यो विमानस्थलमा जहाज फर्किएन। विमानस्थल निर्माण आयोजनाले कालोपत्रेसमेत गरी रंगरोगन गरेर चिटिक्क बनाएको थियो। विमानस्थल निर्माण सम्पन्न हुन ३७ वर्ष लाग्यो। निर्माण सम्पन्न भएको तीन महिनासम्म पनि जहाज आएको थिएन। स्थानीय संकरप्रसाद उपाध्यायले भने, '३७ वर्षपछि बनेको विमानस्थलमा जहाज नआएर कार्यक्रमहरू हुन थाले। विमानस्थल हो कि खुलामञ्च भन्ने प्रश्न हामी सबैमा उठेको थियो। तर बैशाख पहिलो सातामा नै पुनः परीक्षण उडान हुने खबरले खुसी लागेको छ। अब परीक्षण उडानमात्र होइन। यहाँबाट नागरिकले सधैं हवाई सेवा पाउनुपर्छ।' विमानस्थल निर्माण आयोजना प्रमूख रत्नबहादुर श्रेष्ठले कालिकोट बिमानस्थलमा नियमित उडानका लागि तयारी भइरहेको जानकारी दिए। उनले भने, 'यो विमानस्थल निर्माण कार्य पूरा भएर परीक्षण उडानका लागि उपयुक्त छ भनेर हामीले नागरिक उड्यान प्राधिकरणलाई लेखेर पठाइसकेका छौं। कालिकोटका सांसदज्यूहरुले पनि चासो राख्दै आउनुभएको छ। हामी बैशाखको पहिलो साताभित्रै विमानस्थलमा परीक्षण उडान गर्छौं। त्यसपछि नियमित उडानका लागि प्रक्रिया अगाडि बढ्ला। अब कोटबाडाबाट जहाँज चढ्नका लागि कालिकोटबासीले धेरै समय कुर्न पर्दैन।'"
"सिन्धुलीमा कार दुर्घटना, चार भारतीय नागरिकको मृत्यु","सिन्धुली : बर्दिबाससिन्धुलीबनेपा (विपि) राजमार्गअन्तरगत सिन्धुलीको कमलामाई नगरपालिका ३ सोलाभन्ञ्याङ्ग नजिकै भएको कार दुर्घटनामा परी मृत्यु भएका भारतीय नागरिकहरूको पहिचान खुलेको छ । जिल्ला प्रहरी कार्यालय प्रहरबि नायव उपरीक्षक तथा प्रवक्ता चिरञ्जीवी दाहालका अनुसार दुर्घटनामा मृत्यु भएका चारैजना समस्तीपुर विहारका नागरिक भएको पुष्टि भएको छ। मृत्यु हुनेमा समस्तीपुर विहारका अभिषेक ठाकुर,मुकेशकुमार चौधरी,मुत्यैजकुमार फुलहारा र राजेशकुमार सिंह रहेका छन् । दुर्घटनामा परी घाइते भएका समस्तीपुरकै धर्मेन्द्र शाहलाई सिन्धुली अस्पतालमा प्राथमिक उपचारपछि काभ्रेस्थित धुलीखेल अस्पताल पठाइएको छ । बीपी राजमार्गको सिन्धुलीमाडीखुर्कोट खण्डअन्तर्गत कमलामाई नगरपालिका ३ को सोलाभन्ज्याङमा बुधबार भारतीय नम्बर प्लेटको बी आर डीडी ०६८७ नम्बरको भारतीय कार दुर्घटना भएको थियो । प्रहरी कार्यालयका अनुसार पूर्वबाट काठमाडौं जाँदै गरेको भारतीय नम्बरको कार सडकबाट करिब पाँच सय मिटर तल खसेको थियो । दुर्घटना हुँदा घटनास्थलमा तीनजना र सिन्धुली अस्पतालमा एक गरी चारजनाको मृत्यु भएको हो । कारमा पाँचजना सवार थिए । दुर्घटनाबारे प्रहरीले अनुसन्धान गरिरहेको छ ।"
क्यान्सर पीडित बालबालिकाको उपचारका लागि च्यारिटी इभेन्ट,"विराटनगर : क्यान्सर पीडित बालबालिकाहरुको उपचारमा सहयोग पुर्याउन मोरङको बुढीगंगामा आउँदो बैशाख १ गते च्यारिटी इभेन्ट हुने भएको छ। रेवन्त रुक्मणी मेमोरियल फाउण्डेशनद्वारा स्थापित बालबालिका क्यान्सर कोषमा सहयोग जुटाउन च्यारिटीको रुपमा साङ्गितिक कार्यक्रम हुने भएको हो। नयाँ बर्ष २०८० को अवसर पारेर बुढीगंगा२ स्थित विराट शिक्षण अस्पतालको मैदानमा कार्यक्रम गर्न लागिएको आयोजकले जनाएको छ। विराट शिक्षण अस्पताल अन्तर्गतको विराट क्यान्सर इन्स्टिच्युटमा बुधबार पत्रकार सम्मेलन गर्दै आयोजक ब्लु स्काई इभेन्टस ले कार्यक्रमबारे जानकारी दिएको छ। कार्यक्रमबाट संकलित सम्पूर्ण रकम क्यान्सर रोगसँग लडिरहेका बालबालिकाको उपचारमा खर्च हुने आयोजक संस्थाका सहसंस्थापक एवम् विराट ग्रुपका भाइस चेयरमेन डा निकिता कार्कीले बताए । पैसाको अभावमा उचित उपचारबाट बञ्चित भएका बालबालिकालाई सहयोग पुर्याउन कार्यक्रम आयोजना गर्न लागिएको उनले जानकारी दिए। विराट क्यान्सर इन्स्टिच्युट स्थापना गरेर हामीले क्यान्सर रोगको सम्पूर्ण उपचार सुरु गरिसकेका छौं। तर, उपचारमा मुख्य कठिनाई बालबालिकाको क्षेत्रमा छ। पैसा नभएर धेरैले उपचार पाउन सकेका छैनन, उनले भने, सोही अवस्थालाई दृष्टिगत गर्दै कोषमा सहयोग बापतको केही रकम जुटाउन हामीले यो पहल गरेका हौं। काठमाण्डौं बाहिर हामीले पहिलोपटक यस प्रकृतिको कार्यक्रम आयोजना गर्दैछौं। चैत्र दोश्रो सातादेखि क्यान्सरको सम्पूर्ण उपचार सुरु गरेको अस्पतालमा हाल १२ जनाले रेडिएशन सेवा लिईरहेका छन्। पछिल्लो १ वर्षमा हजार बढी सेवाग्राहीले किमोथेरापी सम्बन्धी सेवा प्राप्त गरेका छन्। स्थानीयस्तरमै क्यान्सरको सम्पूर्ण उपचार सम्भव भएपछि सेवाग्राहीको बाहिर जानुपर्ने अवस्थाको अन्त्य समेत भएको छ। सरकारले पनि सहुलियत दिने भएपछि सेवाग्राहीलाई केही हदसम्म सहजता थपिएको छ। तर, त्यो पर्याप्त छैन्। क्यान्सर रोगको उपचारमा सरकारले दिने १ लाखसम्मको सहुलियत पर्याप्त नभएकाले पनि नीजि क्षेत्रबाट पहल गर्नुपरेको आयोजकले जनाएको छ। आयोजकका अनुसार क्यान्सर रोगको सामान्य उपचारमा पनि १० देखि १५ लाख रुपैयाँसम्म खर्च हुन्छ । किमोदेखि रेडिएशन थेरापीसम्म आईपुग्दा निम्नवर्गीय परिवारले समेत उपचार खर्च धान्न सक्दैैनन् । सोही बिषयलाई मध्यनजर गर्दै च्यारिटीका लागि कार्यक्रम आयोजना गर्न लागिएको विराट शिक्षण अस्पतालका कम्युनिकेशन एण्ड मार्केटिङ डायरेक्टर तथा ब्लू स्काई इभेन्टस्का सहसंस्थापक आभाष श्रेष्ठले बताए । कार्यक्रममा द स्मृति ब्याण्ड, श्रीषा ब्याण्ड र काठमाण्डौंको डिजे एलएक्स को प्रस्तुति रहने आयोजकले जनाएको छ । आयोजकका अनुसार कार्यक्रम १ हजारभन्दा बढी दर्शकको सहभागिता रहने छ। कार्यक्रमका लागि हाल टिकट बिक्री धमाधम भईरहेको जनाईएको छ । रु ३ सय, ५ सय, १ हजार ५००, २० हजार र ४० हजारको दरले टिकट बिक्री भईरहेको संस्थाका सहसंस्थापक श्रेष्ठले बताए। हालसम्म ८० प्रतिशत टिकट बिक्री भईसकेको उनले जानकारी दिए। उनले भने, हाम्रो क्षमता १ हजार जनाको हो। टिकट पनि सोही अनुरुप बिक्री भईरहेको छ। अब भने प्रिमियम टिकटहरु मात्र बाँकी छ।"
बागलुङमा शालग्राम महोत्सव हुने,"बागलुङ : कालिगण्डकी र शालग्रामको सभ्यता बचाउनको लागि बागलुङमा श्री शालग्राम महोत्सव हुने भएको छ । कालिगण्डकी नदीमा मात्र पाइने तथा हिन्दु धर्मावलम्बीहरुले अति पुज्य मान्ने शालग्रामको संरक्षण गर्ने उदेश्यले निर्माण गरिएको संग्रहालय थप प्रचारप्रसार, वैदिक संस्कार संस्कृतिको संरक्षण एवम् सम्वद्र्धन गर्नको लागि बैशाख ११ गतेदेखि १५ गतेसम्म श्री श्रीधराचार्य शालग्राम संग्राहलयमा महोत्सवको आयोजना गरिएको मन्दीरका अध्यक्ष स्वामी ऋषी प्रपन्नाचार्यले बताए । अध्यक्ष प्रपन्नाचार्यले पछिल्लो समय कालिगण्डकीमा फोहोर फाल्ने, दोहोन गर्ने र तटबन्धनको नाममा गिट्टी बालुवाहरुको प्रयोग गरेर शालग्रामहरु नास भइरहेकोले त्यसलाई रोक्नुपर्ने र संरक्षण गर्नुपर्ने सन्देश दिन महोत्सवको आयोजना गरिएको बताए । उनले महोत्सवको पाँच दिन कविता, रत्यौली, लोकदोहोरी, भजन, झाँकीबाट कालिगण्डकी र शालग्रामको महिमाको जानकारी दिने र दोहोन रोक्नुपर्ने सन्देश दिइने बताए । अध्यक्ष प्रपन्नचार्यले गण्डकी सकिएपछि शालग्रामहरु हराउँदै गएकोले तिनको संरक्षण गर्नुपर्ने सन्देश दिन पनि महोत्सवको आयोजना गर्नुपरेको बताए । पछिल्लो समय कालीगण्डकीमा फोहोर फाल्ने, तटबन्धनको नाममा र ठेकदारहरुलाई सरकारले गिट्टी बालुवा निकाल्ने स्वीकृत दिएको कारण नदीमा प्रदुषण र दोहोन बढिरहेको कारण शालग्रामहरु हराउँदै गएका छन्, प्रपन्नचार्यले भने,शालग्राम हिन्दु धर्मावलम्बीहरुको लागि पुज्य बस्तु भएकोले त्यसको संरक्षण गर्नुपर्छ भन्ने सन्देश दिनुपर्ने छ । महोत्सव मार्फत कालीगण्डकीको महिमा र शालीग्रामको महत्वको बारेमा सन्देश दिन्छौं । महोत्सवको पहिलो दिन कालीगण्डकी र शालग्रामको गौरवगाथा विषयक कविगोष्ठी, दोस्रो दिन कालीगण्डकी, शालग्राम कथाव्यथा विषयक रत्यौली हित आध्यात्मिक प्रवचन, तेस्रो दिन कालीगण्डकी, शालग्राम महिमा विषयक आध्यात्मिक भजन झाँकी नृत्य सहित आध्यात्मिक प्रवचन, चौथो दिन आध्यात्मिक दोहोरी सहित हाँस्यकलाकार दाह्री बाको प्रस्तुती र पाँचौ दिन समापन कार्यक्रम गरिने अध्यक्ष प्रपन्नाचार्यले बताए । महोत्सवबाट शालग्राम संग्राहलयमा पर्यटकहरु बढाउने उद्देश्य समेत लिइएको छ । अध्यक्ष प्रपन्नचार्यले एक सय मिटर लामो सुरुङको प्रदेशद्वार नजिकैदेखि कृत्रिम भूबनोटमा दामोदरकुण्डदेखि त्रिवेणीसम्मका धार्मिक तथा सांस्कृतिक सम्पदाको नमुना तयार गरि शालग्रामहरु संग्राहलय बनाइएको बताए । उनले शालग्राम र गण्डकीको सभ्यताको अबलोकन गर्नको लागि धार्मिक पर्यटकहरु भित्र्याउन समेत महोत्सवले सहयोग पुग्ने अपेक्षा लिइएको बताए । संग्रहालयमा गण्डकीको सभ्यताको प्रतिरुप, धार्मिक पुस्तकालय, ध्यानस्थल र बृत्तचित्र प्रदर्शनीकक्ष बनाइएको छ । संग्रहालय भित्र चौध वर्ष लगाएर सङ्कलन गरिएका एक लाख २५ हजार शालग्राम सहित समुद्री अवशेषहरुलाई पनि नमूनाका रूपमा देखाइएको छ । यस्तै पाठपूजा, हवनजस्ता धार्मिक कार्यमा प्रयोग हुने परम्परागत सामग्री एवं उपकरण पनि संग्रह गरि राखिएको छ ।"
नक्कली भुटानी शरणार्थी बनाएर ठगी गरेको आरोपमा थप एकजना पक्राउ,"काठमाडौं : नेपालीलाई नक्कली भुटानी शरणार्थी बनाएर ठगी गरेको आरोपमा थप एकजनालाई प्रहरीले पक्राउ गरेको छ । नेपालीलाई नक्कली भुटानी शरणार्थी बनाएर ठगी गरेको घटनामा संलग्न दाङका सन्देश शर्मा पक्राउ परेका हुन्। काठमाडौं उपत्यका अपराध अनुसन्धान कार्यालयको टोलीले शर्मालाई बानेश्वरबाट पक्राउ गरेको हो । कार्यालयका प्रमुख एसएसपी मनोज केसीले शर्मालाई हिरासतमा राखेर अनुसन्धान गरिने जानकारी दिए । नेपालीलाई भुटानी शरणार्थी बनाएर पठाउने घटनामा सन्देश शर्माको पनि प्रमुख भूमिका रहेको प्रहरीले जनाएको छ । यसअघि सोही घटनामा संलग्न केशव दुलाल,टंककुमार गुरूङ,सानु भट्टराई र सागर राईलाई प्रहरीले पक्राउ गरेको थियो । ५ देखि ४५ लाखसम्म रुपैयाँ उठाएर भुटानी शरणार्थी बनाएर विदेश पठाइदिने आश्वासन दिएको उनीहरूमाथि आरोप छ ।"
चितवन राष्ट्रिय निकुञ्जमा दुई गैँडा मृत भेटिए,नवलपरासी : चितवन राष्ट्रिय निकुञ्जको मध्यवर्ती क्षेत्रमा दुईवटा गैँडा मृतावस्थामा भेटिएका छन्। निकुञ्जको अमलटारी सेक्टरअन्तर्गत मर्दी घोलस्थित नारायणी नदीको भङ्गालोमा एउटा र निकुञ्जको बगई माडी सेक्टरअन्तर्गत रिउ खोलाको दक्षिण किनारको काँस घारीमा अर्को गैँडा मृत फेला परेको हो। चितवन राष्ट्रिय निकुञ्जका सूचना अधिकारी एवं सहायक संरक्षण अधिकृत गणेशप्रसाद तिवारीले अमलटारी क्षेत्रमा करिब सात महिनाको पोथी गैँडा मृत भेटिएको बताए। त्यसैगरी माडीको रिउ खोलामा किनारमा करिब छ महिनाको भाले गैँडा मृत भएको उनको भनाइ छ। भाले गैँडाको मृत्यु बाघको आक्रमणबाट भएको तिवारीले जानकारी दिए। मृतावस्थामा भेटिएका दुवै गैँडाको खाग नपलाएको तिवारीको भनाइ छ। निकुञ्जमा मृत भेटिएका दुई गैँडासँगै चालु आर्थिक वर्ष २०७९८० मा हालसम्म १६ वटा गैँडाको मृत्यु भएको तिवारीले जानकारी दिए। यस वर्ष मृत भेटिएका गैँडामध्ये दुई वटा गैँडा चोरी शिकारीका कारण मरेका हुन्।
"गरुडामा झड्प हुँदा एक जना घाइते, प्रहरीद्वारा ११ राउण्ड हवाइ फायर","रौतहट : गरुडा नगरपालिकाको कार्यालयमा ढुंगामुढा गरेपछि प्रहरीले ११ राउण्ड हवाइ फायर गरेको छ। गरुडा नगरपालिकामा भ्रष्टाचार भएको भन्दै आन्दोलन गर्दै आएका गरुडाका दीपक यादवका समर्थकले बुधबार नगरपालिकाको कार्यालयमा तालाबन्दी गर्न खोज्दा प्रहरीसँग झडप भएको थियो। इलाका प्रहरी कार्यालय गरुडाबाट प्रहरी निरीक्षक विरेन्द्र पासवानको कमाण्डमा सुरक्षाकर्मीहरू नगरपालिकालाई सुरक्षा दिन जाँदा प्रहरीसँग झडप भएको थियो। नगरपालिकाको कार्यालयमा ताला लगाउन खोज्दा दीपक यादवको समूहलाई प्रहरीले रोकपछि प्रदर्शनकारीले ढुंगामुढा गर्दै टिपर, मोटरसाइकल, कार्यालयको झ्यालमा क्षति पुर्याएपछि ११ राउन्ड हवाइ फायर गरेको प्रहरीले जनाएको छ। ढुंगा लागेर प्रहरी निरीक्षक वीरेन्द्र पासवानलाई चोट लागेको छ। उनीसँगै प्रदर्शनकारीको ढुंगा प्रहारबाट ६ जना प्रहरी र एकजना स्थानीय घाइते भएको रौतहट प्रहरीका एसपी वीरबहादुर बुढा मगरले जानकारी दिएका छन्। झडपमा प्रहरीको गोली लागेर गरुडा नगरपालिका वडा नम्वर ५ लक्ष्मीपुरका २२ वर्षीय गजेन्द्र यादव घाइते भएका छन्। घाइते यादवको पाखुरामा गोली लागेपछि स्थानीय अस्पतालमा सामान्य उपचार पछि थप उपचारको लागि नारायणी अस्पताल विरगञ्ज पठाइएको छ। मानिसहरूलाई उचालेर प्रदर्शन गराउन ल्याएको भन्दै दीपक यादव सहित चार जनालाई इलाका प्रहरी कार्यालय गरुडाले नियन्त्रणमा लिएको छ।"
"नयाँ वर्ष २०८० लाई स्वागत गर्दै पोखरा, फेवाताल किनारमा महोत्सव सुरु","पोखरा : नयाँ वर्ष २०८० लाई स्वागत गर्न फेवाताल किनारमा बुधबारदेखि फेवा नव वर्ष महोत्सव सुरु भएको छ। होटल संघ पोखरा नेपालको आयोजनामा भइरहेको १८औं संस्करणको नव वर्ष महोत्सव २०८० को वैशाख १ गते सम्म चल्ने छ। उद्घाटन कार्यक्रममा फेवाताल किनार हल्लनचोकबाट निकालिएको विभिन्न सास्कृतिक झाँकीसहितको र्याली अम्बोटमा पुगेर सभामा परिणत भएको थियो। महोत्सव उद्घाटन कार्यक्रममा बोल्दै पोखरा महानगरपालिकाका मेयर धनराज आचार्यले प्रधानमन्त्रीको निकट भविश्यमा हुने भारत र चीनको भ्रमण अघि नै पोखराबाट अन्तर्राष्ट्रिय उडान सुरु हुने विश्वा गरे। यसका लागि प्रधानमन्त्री, पर्यटन मन्त्रीसँग कुरा भएको पनि उनले सुनाए। पोखराको मुख्य आकर्ष फेवाताल र हिमाल भएकोले फेवा सिमससार पुर्नेलाई कारबाही गरिने पनि उनले सुनाए। फेवा सिमसार पुर्नेहरूले नै आफ्नो बदनामी गरेको भन्दै उनले त्यस्तो कार्य गर्न कडाइ गरिने पनि मेयर आचार्यले बताए। पोखराका ताल, नदी, खोला संरक्षण गर्दै पर्यटनका विकासमा महानगर अघि बढेको पनि मेयर आचार्यले बताए। पोखराका मुख्य आकर्ष माछापुच्छ्रे हिमालमा आफू बच्चा हुँदाको अवस्थाको जस्तो हिउँ नरहेको र पछिल्लो समयमा कालोपत्थरको रूपमा परिणत हुँदै गएकोमा पनि मेयर आचार्यले चिन्ता गरे। पर्यटन, संस्कृति र खानालाई मुख्य जोड लिएर कोभिड पछि अप्ठ्यारोमा परेको पर्यटनलाई पुनरुत्थान गर्ने उद्देश्यका साथ महोत्सव सुरु भएको आयोजक होटल संघ पोखरा नेपालका अध्यक्ष लक्ष्मण सुवेदीले बताए। महोत्सवमा आउने पर्यटकलाई होटलहरुले कोठामा २० प्रतिशत छुटको व्यवस्था गरिएको पनि अध्यक्ष सुवेदीले बताए। होटल संघले छुटको ब्यवस्था गरेको भन्दै आए पनि आन्तरिक पर्यटकहरुले भने प्रत्येक वर्ष नयाँ वर्षमा होटलको कोठा नियमीत भन्दा महंगो हुने गरेको गुनासो गर्ने गरेका छन्। पृथ्वी राजमार्गको जारी स्तरोन्नती कार्य र केही महिना अघि पोखरामा भएका जहाज दुर्घटनाले सिजनकै समयमा अहिले होटलको अकुपेन्सी घटेको पनि अध्यक्ष सुवेदीले सुनाए। कोभिड पछि थला परेको पर्यटन उद्योगले गति नलिदा बैंकका ब्याज तिर्न सकस भएको पनि उनले बताए। ७ प्रतिशत ब्याज दरमा बैंकबाट लिएको ऋणको ब्याज बढेर १७१८ प्रतिशतसम्म पुग्दा चल्न नसक्ने अवस्थामा पुगेको पनि अध्यक्ष सुवेदीले बताए। होटल संघ नेपालका केन्द्रीय उपाध्यक्ष विनायक शाहले पोखरा जाने भन्ने वित्तिकै दुःख विर्सने र उत्साहित हुने गरेको सुनाए। यति सुन्दर पोखरामा भारतीय र चिनियाँ पर्यटक भ्रमण गर्न आतुर रहे पनि पोखराबाट सोझै अन्तर्राष्ट्रिय उडान नहुनु, भारत र चीन जोड्ने राजमार्ग गुणस्तरीय नहुँदा आउने चाहाने पर्यटक पनि आउन नपाएको शाहले बताए। पोखरा अन्तर्राष्ट्रिय विमानस्थलबाट छिटो अन्तर्राष्ट्रिय उडान सुरु गर्नु पर्नेमा पनि उनले जोड दिए। नाकाबन्ली, भूकम्प र पछिल्लो समयमा कोभिड पछि पर्यटन क्षेत्र धेरै संकटमा परेको पोखरा पर्यटन परिषद्का अध्यक्ष पोमनारायण श्रेष्ठले बताए। पर्यटक नआउँदा ब्यापार छैन। बैंकको ब्याजदर डबल हुँदा ब्यवसायी थप तनावमा परेकोले सिंगल डिजिटमा ब्याज घटाउनुपर्नेमा उनले जोड दिए। ब्याजदर घटाउने, अन्तर्राष्ट्रिय उडान छिटो सुरु गर्ने, प्याराग्लाइडिङ अन्तर्राष्ट्रिय उडानलाई असर नपर्ने गरी पुरानै ठाउँबाट संचालन गर्नु पर्ने लगायतका विषयमा प्रधानमन्त्री पुष्पकमल दाहालसँग कुरा भएको र सकरात्मकरूपमा लिएको पाएकाले छिटो समस्या समाधान हुनेमा उनले विश्वास गरे।"
करेन्ट लागेर चरा मर्ने दर बढ्यो : चरा मैत्री विद्युत प्रशारणको माग,"पोखरा : तनहुँको व्यास नगरपालिका १० सिसुवा भतेरीमा २०७५ सालदेखि छाडा चौपायाको व्यवस्थापन गर्ने गरी गौसंरक्षण केन्द्र सञ्चालनमा छ। गौसंरक्षण केन्द्र नजिकै ३३ केभी प्रसारण लाइन छ। संरक्षण केन्द्रमा रहेका गाई गोरुको प्राकृतिक मृत्युपश्चात गिद्धलाई खुवाइन्छ। यसरी गिद्धलाई शुद्ध आहारा उपलब्ध गराएर संरक्षणमा पनि योगदान दिने उद्देश्यका साथ सञ्चालनमा रहेको गौसंरक्षण केन्द्र नजिकैको ३३ केभी प्रसारण लाइनको पोलमा गिद्ध बस्दा र उडान भर्दा करेन्ट लागेर ठूलो संख्यामा गिद्ध मर्ने गरेका छन्। सिसुवा भतेरीमा रहेको छाडा चौपाया व्यवस्थापन केन्द्रसंगै रहेको ३३ केभी प्रसारण लाइनमा करेन्ट लागेर अंग्रेजी महिनाको सेप्टेम्बरदेखि अप्रिलको पहिलो हप्तासम्म १० भन्दा बढी गिद्ध मरेका नेपाल पंछी संरक्षण संघका गिद्ध संरक्षण कार्यक्रम अधिकृत अंकित विलास जोशीले बताए। मिदिम हाइड्रोपावरको भोर्लेटारदमौली ३३ केभी प्रसारण लाइनको पोल र तारमा ठोकिएर र करेन्ट लागेर विगत तीन वर्षमा एक सयको हाराहारीमा गिद्ध मरेको बताइएको छ। यति ठूलो संख्यामा करेन्ट लागेर गिद्ध मरेपछि संरक्षण कर्मीले चरा मैत्री विद्युत प्रशारण लाइनका लागि स्थानीय जनप्रतिनिधि, नेपाल विद्युत प्राधिकरण, स्थानीय प्रशासन लगायत सरोकारवाला निकाय संग हारगुहार गरेपनि सुनुवाई नहुँदा लोपउन्मुख प्रजातिका गिद्ध मर्ने दर बढीरहेको पोखरा पंछी समाजका सचिव हेमन्त ढकालले बताए। सिनो खाएर वातावरण सफा राख्ने गिद्ध ३३ केभी प्रसरण लाइनको पोलमा बस्दा करेन्ट लागेर मर्ने गरेको व्यवास नगरपालिकाकी उपमेयर इन्दिरा दरैले बताइन्। व्यास नगरपालिकाले छाडा चौपाया व्यवस्थापन र गिद्ध संरक्षणका लागि संचालन गरेको गौसंरक्षण केन्द्र नजिकैको रहेको ३३ केभी प्रसारण लाइनमा परेर गिद्ध मर्ने गरेको पनि उनले सुनाइन्। उपमेयर दरैले चरा संरक्षणकालागि चरा मैत्री विद्युत प्रशारण लाइन हुनु पर्नेमा उनले जोड दिइन्। यसकालागि तीन तहकै सरकारले पहल गर्नु पर्छ उनले भनिन्। प्रशारण लाइनको पोलमा बस्दा, ठोक्किएर गिद्ध मात्र होइन अन्य प्रजातिका चरा पनि मर्ने गरेको नेपाल विद्युत प्राधिकरण गण्डकी प्रदेश पोखराका इन्जिनियर शिव नारायण गोशलीले बताए। विकास संगै विनास पनि हुने भए पनि कम भन्दा कम क्षति हुने तर्फ प्राधिकरण सचेत रहेको र यसकालागि प्राधिकरणलाई चरा विज्ञहरुले चराको कुन ठाउँमा कस्ता चराको बासस्थान र गतिविधि बढि छन भन्ने जानरी पाउन सके त्यसै अनुसार संरक्षणको योजना बनाउन सहयोग हुने उनले बताए। गण्डकी र लुम्बिनी धेरै विद्युत उत्पादन हुने प्रदेशमा पर्ने भएकोले पनि यस्ता घटना बढी हुने गरेको पनि उनले सुनाए। नेपाल पंन्छी संरक्षण संघका गिद्ध संरक्षण कार्यक्रम अधिकृत अंकित विलास जोशीले सन् २०१० को फ्रेब्रुवरी देखि २०२३ को मार्च महिना सम्मको अवधिमा करेन्ट लागेर १२२ वटा गिद्ध मरेको बताए। यो तथ्याङ्क १७ जिल्लाको हो। यसमा समाजिक सञ्चालमा पोष्टगरिएका, यस्ता घट्ना हुँदा फोटो सहित पाएको सूचना र फिल्डमै गएर तयार पारिएको तथ्याङ्कलाई आधार मानेर लिइएको उनले सुनाए। थाहा नभएका यस्ता घट्ना अझै धेरै हुनसक्ने पनि उनले बताए। करेन्ट लागेर गिद्ध मात्र होइन विश्वमै संकाटापन्न अवस्थाको गोमायु महाचिल लगायतका बिभिन्न प्रजातिका चरा मर्ने क्रम बढीरहेको पनि उनले सुनाए। गिद्ध, चिल मात्र होइन पानी चराहरु पनि करेन्ट लागेर र विद्युत लाइनमा ठोक्किएर मर्ने गरेको नेपाल पन्छी संरक्षण संघको तथ्याङ्क छ। नेपालमा हाडफोर, हिमाली, सेतो, डंगर, सानो खैरो, खैरो, राज गिद्ध, सुन र लामो ठुँडे गरी ९ प्रजातिका गिद्ध पाइन्छ। ती मध्ये डंगर, सानो खैरो, सुन र लामो ठुँगे गिद्ध अति संकटापन्न प्रजातिका हुन्। सेतो गिद्ध संकटापन्न अवस्थामा छन्। हिमाली र हाडफोर गिद्ध संकटको नजिक र खैरो गिद्ध सामान्य अजस्थामा रहेको चरा विज्ञले बताएका छन्। यसरी बनाउन सकिन्छ चरा मैत्रि विद्युत प्रशारण लाइन यस्ता घटना न्यूनीकरण गर्न दक्ष विषयगत विज्ञबाट वातावरणीय प्रभाव मूल्याङ्क गरिनु पर्ने र त्यसै अनुसार संरक्षणका काम पनि संगसंगै हुने पर्ने चरा विज्ञले बताएका छन्। चराको बढी आवातजावन हुने र बासस्थान क्षेत्रका विद्युतीय पोल र प्रसारण लाइनमा चराको मुभमेन्ट रोक्न पर्च डिटरेन्ट र डिफेलेक्टर राखेर पनि यस्ता घट्ना न्यूनिकरण गर्न सकिने आईयुसियनका गिद्ध विशेषज्ञ समूहका सदस्य कृष्णप्रसाद भुसालले बताए। आवश्क्कता र सक्ने अवस्था सम्म प्रसारण लाइन भूमिगत र इन्सुलेसन गर्न पनि सकिने उनले सुझाए। भूमिगत प्रसारण लाइन महंगो हुने भएकोले कम खर्चमै गर्न सकिने उपायलाई अपनाएर बढी जोखिम क्षेत्रमा चरा मैत्री विद्युत प्रसारण लाइनकालागि विद्युत प्राधिकरणले तत्काल काम गर्नु पर्नेमा उनले जोड दिए। यस्तो प्रविधिको प्रयोगले चरा मात्र जोगिँने नभएर चरा ठोकिँदा वा करेन्ट लाग्दा विद्युतीय प्रवाहमा हुने समस्या र क्षतिबाट पनि जोगाउँन सहयोग पुग्ने उनले बताए। एच टी लाइनमा चराहरु बसेर लाइन सर्ट गराउँदा फिटर ट्रिप वा तार चुडिने लगायतका समस्या हुने प्राधिकरणका इन्जिनियरले बताएका छन्। चरा मैत्री प्रसारण लाइन बनाउँदा यस्ता समस्या पनि समाधान हुने भुसाल बताउँछन्।"
बन्द बर्थिङ सेन्टर ४ वर्षपछि खुला,"बझाङ : बझाङको बझाखप्तडछान्ना गाउँपालिका वडा नं ६ बयानामा विवादका कारण चार वर्षदेखि बन्द भएको बयाना बर्थिङ सेन्टर सञ्चालनमा आएको छ। तत्कालीन पाटादेबल गाविसबाट २ लाख ३१ हजार र गाउँपालिकाको १० लाखको लागतमा निर्माण गरिएको उक्त बर्थिङ सेन्टर उद्घाटन नहुँदै विवादका कारण बन्द भएको थियो। गाउँमा छलफल नै नगरेर जानकारी बिना नियमविपरीत बर्थिङ सेन्टर सञ्चालन गरेको र जग्गादातालाई कार्यालय सहयोगी राख्नुपर्ने माग राख्दै २०७६ कात्तिक महिनामा बर्थिङ सेन्टरमा तालाबन्दी गरिएको थियो। सञ्चालनको तयारीमा रहेको बर्थिङ सेन्टरमा तालाबन्दी गरेपछि लाखौं रकमका भौतिक तथा स्वास्थ्य सामग्रीहरू प्रयोगविहीन बन्नुका साथै बर्थिङ सेन्टरको झ्याल ढोकासमेत तोडफोड भएका थिए। बर्थिङ सेन्टर निर्माण भएपछि जम्मा दुई दिन मात्रै सञ्चालनमा आएको थियो। उद्घाटन र औषधि खरिद गरी सञ्चालनमा आएको सेन्टर तेस्रो दिनदेखि जग्गादाता झुरु थापाले ताला लगाएका थिए। निवर्तमान महिला सदस्य कृष्णादेवी थापाका अनुसार बर्थिङ सेन्टर बन्द भएपछि गाउँका गर्भवती र सुत्केरी महिलाहरू मारमा परेका थिए। बर्थिङ सेन्टर बन्द भएयता गाउँका एक दर्जन बढी गर्भवतीले बीच बाटोमै बच्चा जन्माइसकेको थापाले बताइन्। लामो समयदेखि गाउँमा बर्थिङ सेन्टर अलपत्र परेको र सुत्केरी महिलाको समस्या यथावत् रहेको गुनासो आएपछि गाउँपालिकाले सोमबार स्थानीयसँग समन्वय गरेर बर्थिङ सेन्टर सञ्चालनमा ल्याउने निर्णय गरेको हो। खप्तडछान्ना गाउँपालिका६ का वडाध्यक्ष तेजबहादुर खड्काको अध्यक्षतामा बर्थिङ सेन्टर सञ्चालनको विषयमा छलफल गरिएको बताइएको छ। बर्थिङ सेन्टर निर्माण गर्नुअघि जग्गादाताको घरबाट एक जनालाई कर्मचारी बनाउने सहमति भएकाले उक्त सहमतिअनुसार नै जग्गादाता झुरु थापाको घरबाट एक जनालाई कर्मचारी बनाउने निर्णय गरिएपछि ताला खोलिएको गाउँपालिका उपाध्यक्ष विष्णु थापाले बताए। गाउँपालिका उपाध्यक्ष थापाले भने, जग्गादाता र स्थानीयले पहिले नै जग्गादान गरेबापत जग्गादाताको घरबाट एक जनालाई कर्मचारी बनाउने सहमति भएको रहेछ तर बर्थिङ सेन्टर निर्माणपछि अर्कै कर्मचारी बनाउन खोज्दा विवाद भएपछि जग्गादाता झुरु थापाको परिवारले तालाबन्दी गरेको रहेछ। प्रदेश सरकारले फेरि त्यही वर्थिङ सेन्टरकै छेउमा आवास गृह निर्माण गरेछ त्यहाँ पनि तालाबन्दी भएको रहेछ। पुरानै सम्झौताअनुसार जग्गादाताको घरका सदस्यलाई कर्मचारी बनाउने निर्णय गरेर ताला खोलेका छौं।"
चितवनको टाइगरल्याण्ड सफारी रिसोर्टमा भीषण आगलागी,चितवन : चितवनको राप्ती किनारामा रहेको टाइगरल्याण्ड सफारी रिसोर्टमा भीषण आगलागी भएको छ। आगो नियन्त्रणका लागि दमकल घटनास्थल पुगेको छ। आगलागीको विस्तृत विवरण आउन बाँकी छ।
कोरोना संक्रमित बढेपछि तयारी अवस्थामा रहन अस्पताललाई मन्त्रालयको निर्देशन,"मन्त्रालयका अनुसार हाल वीर अस्पताल, शुक्रराज ट्रपिकल तथा सरुवा रोग अस्पताल, त्रिवि शिक्षण अस्पताल, पाटन स्वास्थ्य विज्ञान प्रतिष्ठान, निजामती कर्मचारी अस्पताल, सशस्त्र प्रहरी बल अस्पताल, नेपाल प्रहरी अस्पताल लगायतका अस्पताललाई तयारी अवस्थामा रहन निर्देशन दिइएको छ। काठमाडौं : स्वास्थ्य तथा जनसङ्ख्या मन्त्रालयले कोरोना भाइरसको संक्रमणले बढदै गएपछि विभिन्न अस्पताललाई तयारी अवस्थामा रहन निर्देशन दिएको छ। दैनिकरुपमा कोरोना भाइरसको सङ्क्रमितको सङ्ख्या बढदै गएपछि सबै अस्पताललाई तयारी अवस्थामा रहन मन्त्रालयले निर्देशन दिएको हो। भारतमा कोरोना भाइरसको देखिएको नयाँ भेरियन्ट ओमिक्रोन एक्सविवि ११६ पछिल्लो समय नेपालमा पनि देखिन थालेको छ। मन्त्रालयको इपिडिमियोलोजी तथा सरुवा रोग नियन्त्रण महाशाखाका निर्देशक डा चुमनलाल दासले अहिले देखा परेको भेरियन्ट सङ्क्रामक रहेकाले अस्पताललाई तयारी अवस्थामा राख्न निर्देशन दिएको जानकारी दिए। 'कोरोना भाइरसको नयाँ भेरियन्टले धेरै जनालाई संक्रमण सार्ने गर्ने सम्भावना छ', उनले भने, 'संक्रमणको रोकथाम र नियन्त्रण गर्नका लागि सबै अस्पताललाई तयारी अवस्थामा बस्न निर्देशन दिइसकेका छौँ।' मन्त्रालयका अनुसार हाल वीर अस्पताल, शुक्रराज ट्रपिकल तथा सरुवा रोग अस्पताल, त्रिवि शिक्षण अस्पताल, पाटन स्वास्थ्य विज्ञान प्रतिष्ठान, निजामती कर्मचारी अस्पताल, सशस्त्र प्रहरी बल अस्पताल, नेपाल प्रहरी अस्पताल लगायतका अस्पताललाई तयारी अवस्थामा रहन निर्देशन दिइएको छ। कोरोना संक्रमणका कारण मंगलबार एक जनाको निधन भएको छ। वीर अस्पतालका निर्देशक डा सन्तोष पौडेलले कोभिड१९ केन्द्रीय युनिफाइड अस्पताललाई तयारी अवस्थामा राखिएको बताए। उनले चिकित्सक, सघन उपचार कक्ष (आइसियु), भेन्टिलेटर र अक्सिजनलाई तयारी अवस्थामा राखिएको उनको भनाइ छ। शुक्रराज ट्रपिकल तथा सरुवा रोग अस्पतालका प्रमुख कन्सल्ट्यान्ट फिजिसियन डा विमल चालिसेले कोरोना भाइरसको संक्रमणको सम्भावित जोखिमबारे सचेत रहँदै आफूहरु तयारी अवस्थामा रहेको जानकारी दिए। 'अहिले ने आत्तिनुपर्ने अवस्था छैन तर सजग भने हुनुपर्छ', उनले भने, 'संक्रमणको सम्भावित जोखिम नहोस् भनेर तयारी अवस्थामा रहेका छौँ।' अस्पतालमा एक जना भेन्टिलेटर र दुई जना कोरोना सङ्क्रमित सघन उपचार कक्ष (आइसियु)मा उपचाररत रहेको उनले जानकारी दिए। मंगलबार मात्रै देशभर एक सय छ जना नयाँ सङ्क्रमित देखा परेका थिए। हाल काठमाडौँ उपत्यकामा २४ जना आइसोलेसन, १३ जना सघन उपचार कक्ष (आइसियु)मा र ५ जना भेन्टिलेटरमा उपचाररत छन्। महाशाखाले नेपाल प्रवेश हुने सीमा नाकामा कडाइ गरिएको जनाएको छ। सीमा नाकाबाट नेपाल प्रवेश गर्नेहरुको कोरोना परीक्षण सुरु गरिएको छ। रासस"
कञ्चनपुरमा प्लास्टिक झोला प्रयोगमा रोक,"प्लास्टिकको प्रयोग तथा बिक्री, वितरण गरेको पाइएमा वातावरण संरक्षण ऐन, २०७६ र वातावरण संरक्षण नियमावली, २०७७ बमोजिम कारबाही हुनेछ। प्रतिबन्धित झोला प्रयोग तथा बिक्री गर्नेलाई कसुरको मात्रा हेरेर रु ५० हजारसम्म जरिवाना हुनेछ। कञ्चनपुर : कञ्चनपुर जिल्ला प्रशासन कार्यालयले प्लास्टिकका झोला प्रयोगमा रोक लगाउने भएको छ। आगामी वैशाख १ गतेदेखि लागू हुने गरी जिल्लामा प्लास्टिकका झोला आयात, बिक्री, वितरण र प्रयोगमा प्रतिबन्ध लगाउने निर्णय भएको प्रमुख जिल्ला अधिकारी गोपालप्रसाद अर्यालले जानकारी दिए। 'नयाँ वर्षको वैशाख १ गतेदेखि जिल्लाभर प्लास्टिकको प्रयोग, आयात र बिक्री वितरणमा रोक लगाउने भएका छौँ', उनले भने, 'यसबारे सार्वजनिक सूचनासमेत जारी गरिसकेका छौं।' उक्त कार्यालयले एक महिना अगाडि नै सूचना जारी गरी प्लास्टिकका झोलाको आयात बन्द गर्न निर्देशन दिएको थियो। चालिस माइक्रोनभन्दा पातलो प्लास्टिकको झोला उत्पादन, आयात, बिक्री वितरण र प्रयोग गर्न नपाइने प्रजिअ अर्यालले बताए। नयाँ वर्षदेखि त्यस्ता प्लास्टिकका झोला उत्पादन, आयात, बिक्री वितरण गरेको पाइएमा कारबाही गरिने उनको भनाइ थियो। 'प्लास्टिकको प्रयोग रोक्न नियमित अनुगमन गर्छौँ, पहिलोपटक भेटिएमा सम्झाउँछौँ र जफत गर्छौं,' उनले भने, 'त्यसपछि पनि त्यस्तो कार्य गरेको भेटिए सम्बद्ध व्यक्तिलाई प्रचलित कानुनअनुसार कारबाहीको दायरामा ल्याउँछौँ।' प्लास्टिकको प्रयोग तथा बिक्री, वितरण गरेको पाइएमा वातावरण संरक्षण ऐन, २०७६ र वातावरण संरक्षण नियमावली, २०७७ बमोजिम कारबाही हुनेछ। प्रतिबन्धित झोला प्रयोग तथा बिक्री गर्नेलाई कसुरको मात्रा हेरेर रु ५० हजारसम्म जरिवाना हुनेछ। जिल्लाका नौ स्थानीय तहका जनप्रतिनिधिले प्लास्टिकको झोला प्रयोग तथा बिक्री, वितरणमा प्रतिबन्ध लगाउने प्रतिबद्धता जाहोर गरेका छन्। सोहीअनुसार जिल्ला समन्वय समितिको आयोजनामा भएको जिल्ला सभाले प्लास्टिकको झोला, प्लेट, गिलास र गुट्खा बिक्रीमा रोक लगाउने निर्णय गरेको छ। जिल्ला सभामा कञ्चनपुरका नौ स्थानीय तहका प्रमुख, उपप्रमुखको सहभागिता थियो। प्लास्टिकका झोला, प्लेट, गिलास र गुट्खा बिक्रीमा रोक लगाउँदै कार्यान्वयन गर्ने निर्णय भएको जिल्ला समन्वय समितिका प्रमुख दुर्गादत्त बोहराले बताए। 'अब जिल्लामा प्लास्टिकका झोला र गुट्खा बिक्री, वितरण गर्न पाइने छैन्, प्लास्टिकको विकल्पका रूपमा कपडाको झोला प्रगोग गर्न सकिन्छ', उनले भने। प्लास्टिकले वातावरणसँगै मानव स्वास्थ्यमा हानी गर्ने हुनाले प्लास्टिक प्रतिस्थापन गर्न उपभोक्ता नै जागरुक हुनुपर्नेमा उनले जोड दिए। रासस"
पोषणको तथ्यांकमै छुटाइए चेपाङ बालबालिका,"गोरखा जिल्लाका कुपोषणग्रस्त चेपाङ बालबालिका यकिन तथ्यांकसमेत छुटाइएको छ। गोरखा : चेपाङहरूको मात्र बसोबास रहेको गण्डकी गाउँपालिका ६, थुम्काकी सञ्जिता चेपाङको दिन सधैं रोएरै बित्छ। दुई वर्षीया सञ्जिताको रुवाइ गाउँलेका लागि सामान्यजस्तै भइसकेको छ। यो सधैं यस्तै हो, रुन्चे लागेको। जन्माएको चार महिनापछि आमा बिरामी भई। बच्चा छुटाएर आमा चारपाँच महिनासम्म अस्पताल भर्ना भएर बस्नुपर्यो। उपचार पनि पूरा हुन पाएन, छिमेकी ईश्वरी चेपाङले भनिन्, घरमा आएपछि पनि बेथा बल्झियो। रोइ रहन्छन्। सञ्जिताको हेरचाह गर्ने जिम्मेवारी उनीभन्दा डेढ वर्ष जेठी दिदी छिन् । आमा घर छोडेर हिँडिरहने, बाउ पनि आमासँगै हिँडिरहनु पर्ने भएकाले बच्चा बिचल्लीमा परेको छिमेकीहरू बताउँछन्। दुई वर्षअघि सोममाया चेपाङले सञ्जितालाई घरमै जन्म दिएकी थिइन्। अहिले उनीसँगै डेढ वर्ष जेठी दिदी छन्। करिब चार वर्ष पुग्न लागेकी दिदीले कुपोषित बहिनीको हेरचाह गरिरहनु परेको छ। स्वास्थ्यकर्मीले मध्यमखालको कुपोषण ठहर गरी दुई पटकसम्म १४ पोका उपचारात्मक खाना (आरयूटीएफ र बालभिटा) खुवाए। तर पनि बच्चा नतंग्रिएको छिमेकी झलकमायाको भनाइ छ। दुई पटकसम्म सातसात पोका भिटामिन खुवाएको हो। निको भयो कि भएन भनेर पछि जँचाउन लैजानुपर्ने तर कसैले लगेनन्, उनले भनिन्, बालकी हेल्थपोस्ट पुग्न यहाँबाट एक घण्टा लाग्छ। बच्चाहरू हिँडेर जान सक्दैनन्। बावुआमाले लैजाँदैनन्। उनीहरूको घरमा न दुई छाक टार्ने मनग्य खाना छ, न दिउँसो खाने खाजा छ। उचित स्याहारसम्भार र आवश्यक आहारको अभावमा सञ्जिताजस्ता धेरै बालबालिका कुपोषित छन्। घोषणापत्रमा समेटेका विकासका एजेन्डा जस्तै अलपत्र परेका बालबालिकाहरूको खोजबिन छैन। न त उपचार नै छ। कुपोषित बालबालिकाको बिजोग गण्डकी७ बदलाकी बुद्धिसरा चेपाङका एकै उमेरका दुई नातिमध्ये सुवास न हिँडडुल गर्छन्, न बोल्न सक्छन्। ऊभन्दा एक महिनापछि जन्मेको काकाको छोरो जहाँसुकै दौडी हिँड्छ। राम्ररी बोल्न सक्छ, ६५ वर्षकी बुद्धिसरा भन्छिन्, यो चाहिँ दुई वर्षको भइसक्यो, अहिलेसम्म चारपाउ टेकेर हिँड्छ। हाँस्दा पनि हाँस्दैन, बोल्दा पनि बोल्दैन। खै के भयो भयो। सुवास पनि घरमै जन्मिएका हुन्। सुवास जन्मिएको पाँच महिना पनि नबित्दै उनकी आमाले दोस्रो विवाह गरेर गइन्। आमाको दूध टुटिहाल्यो। बाउ ज्याला मजदुरी गर्न पोखरा गएका छन्। उसलाई काकीले हेरविचार गरेर हुर्काएकी हुन्, बुद्धिसराले भनिन्। पाँच महिना नपुग्दै आमाको दूध छुटेपछि उनले काकीको दूध खान मानेनन्। गरिबीका कारण उनले नातिलाई पर्याप्त पोषिलो खानेकुरा पनि खुवाउन नपाएको बताइन्। हेर्दा मोटोघाटो देखिए पनि सुवासको आँत सुकेको हजुरआमाको भनाइ छ। त्यही कारण हिँड्न र बोल्न सक्दैनन्। साथमा आमा र बाबु नहुँदा उनको पोषण र अन्य शारीरिक स्वास्थ्यजाँच पनि हुन सकेको छैन। उनलाई कुपोषण भएको होहोइन भनेर जाँच्नको लागि अहिलेसम्म स्वास्थ्यकर्मी उनको गाउँसम्म पुगेका छैनन्। गोरखाको गण्डकी गाउँपालिकाका ४ वटा वडा र सहिद लखन थापा गाउँपालिका वडा नं ४ मा बस्ने करिब ७ हजार चेपाङ समुदायका सयौं बालबालिका कुपोषित छन्। बालबालिकाको बारेमा राज्य बेखबर छ। ५ वर्षमुनिका २० हजार २ सय १३ जना बालबालिकाको नापजाँच गर्दा १ सय ६६ जनामा कुपोषण पाइएको छ। आमा र बाबुले रेखदेखमा समय नछुट्ट्याउँदा यहाँका चेपाङ बालबालिकाको बिचल्ली भएको छ। हामी चेपाङ बिहान उठेर अर्काको मेलापात जानुपर्छ। नगए हातमुख जोर्न पाइँदैन। बेलुका फर्कंदा रात पर्छ। लालाबालाको कसले रेखदेख गर्ने ? बुद्धिसरा भन्छिन्, चेपाङको बालबच्चा दैवले हुर्काउने हुन्। १६ वर्षमा बिहे गरेकी गण्डकी७ छतिवन गैराकी जुना चेपाङ २८ वर्ष पुगिन्। चार सन्तानकी आमा बनिसकेकी छन्। दुई वर्षकी छोरी सीमा ख्याउटे छिन्। बिरामी छोरीलाई तीन घण्टाको बाटो हिँडाएर रातामाटेडाँडा स्वास्थ्यचौकी जँचाउन जाँदा कुपोषण भएको थाहा भयो। पहेंलोमा (मध्यम कुपोषण) देखाथ्यो। अचेल त जँचाएको पनि छैन, जुना भन्छिन्, तीनतीन घण्टाको बाटो हिँडेर सधैं कसरी जँचाउन जानु ? गण्डकी१ क्षेत्रीखोलाकी पातली चेपाङले १५ वर्षको उमेरमा छोरी जन्माइन्। घरमै जन्मिएकी जेनीलाई दुई महिना पुगेपछि जँचाउन स्वास्थ्यचौकी लैजाँदा मध्यम खालको कुपोषण भएको थाहा भयो। त्यसपछि महिनैपिच्छे फलोअपमा जानुपर्ने थियो। तर उनले हेलचेक्र्याइँ गरिन्। अहिले चार वर्ष पुगिसकेकी जेनी कुपोषणकै कारण अत्यन्त कमजोर भएको उनको बुझाइ छ। हेर्दै ख्याउटे छ। घरमा साथीसँग नि बोल्दिन, खेल्दिन, पातली भन्छिन्, छिटो हिँड्न नि सक्दिनँ। घरमै तलमाथि गर्न पनि सक्दिनँ। यसको कुपोषणको उपचार पनि गरिएको छैन। सानै उमेरमा विवाह गरेर गर्भवती भएकाले कुपोषित बच्चा जन्मिएको उनको बुझाइ छ। सानो उमेरमा जन्माएर हो कि, सुत्केरी हुँदा मैले पोसिलो खानेकुरा नखाएर यस्तो भएको हो, पातली भन्छिन्, १५ महिनाभित्र सबै खोप लगाइसक्नु पथ्र्यो। तर खोप लगाउने बेला छोरी जहिले पनि बिरामी हुन्थी। त्यही भएर पूरा खोप लगाउन पाएकी छैन। खेतीपाती स्याहार्ने कि सन्तान ? चेपाङ बालबालिकाका अभिभावकहरू खेतबारीको काममा व्यस्त हुने गरेका छन्। अभिभाभावक नै खेतीपातीमा व्यस्त हुँदा सन्तानलाई स्याहार नपुगेको चेपाङ समुदायका अगुवाहरू स्वीकार गर्छन्। बज्जरे टोलका दुई वर्षका सजिन चेपाङ र शिखरडाँडा टोलका एक वर्षकी सोनी चेपाङलाई कडा खालको कुपोषण भइरहेको छ, नेपाल चेपाङ संघका केन्द्रीय वरिष्ठ उपाध्यक्ष बिल चेपाङले भने, हाम्रो समुदायमा अहिले पनि बालविवाह गर्ने चलन छ। सानै उमेरमा आमा बनेकाहरूले जन्माएका बच्चाहरू स्वतः कुपोषणको सिकार भइहाल्छन्। चेपाङ समुदायमा कम उमेरमा बिहे गर्ने परम्परा छ। १६ १७ वर्षमा बच्चा जन्माउँछन्। कम उमेरकी आमाबाट जन्मिएका बच्चाले चाहिए जत्तिको पोषण पाउँदैनन्। चेपाङ समुदायमा व्याप्त कुपोषणको समस्या पहिचान र निराकरण गर्न सरकारले चेपाङ पोषण कार्यक्रम लागू गरेको छ। तर पनि कार्यक्रम प्रभावकारी रूपमा कार्यक्षेत्रसम्म पुग्न सकेको छैन। उनले आफ्ना समुदाय गरिबीको चपेटामा परेको र आम्दानीका लागि दिनरात खेतबारीको काममा जोतिनुपर्ने बाध्यता रहेको बताए। रेखदेखको अभावमा चेपाङ समुदायका बालबच्चालाई कुपोषण र विभिन्न रोगव्याधिले सताइरहने उनको भनाइ छ। २०६८ सालको जनगणनाअनुसार गण्डकी गाउँपालिका वडा नं १, २, ६ र ७ र सहिद लखन गाउँपालिका वडा नं ४ मा करिब सात हजार चेपाङ समुदायको बसोबास छ। गरिबीको रेखामुनि रहेको यो समुदायमा पोसिला खानेकुराको अभाव भएको गण्डकी गाउँपालिकाको स्वास्थ्य शाखा प्रमुख कुमार सुनार बताउँछन्। चेपाङ समुदायमा कम उमेरमा बिहे गर्ने परम्परा अत्यधिक छ। १४१५ वर्षमा विवाह गर्छन्। १६, १७ वर्षमा बच्चा जन्माउँछन्, सुनारले भने, कम उमेरको आमाबाट जन्मिएका बच्चाले चाहिए जत्तिको पोषण पाउँदैनन्। आमाहरू सधैं काममा निस्कनु पर्नेे, सन्तानसँग बिहान र बेलुका मात्र भेट हुने हुँदा रेखदेख, स्याहारसम्भार कम हुन्छ। त्यसैले चेपाङ बालबालिकामा कुपोषणको समस्या छ, उनले भने। पालिकाका तर्फबाट समस्याग्रस्त बालबालिकालाई थप उपचारात्मक खाना (आरयूटीएफ), बालभिटा खुवाउने र नियमित परीक्षणको काममा जोड दिइने उनको भनाइ छ। सरकारले चेपाङ समुदायमा व्याप्त कुपोषणको समस्या समाधान गर्न लक्षितवर्ग चेपाङ पोषण कार्यक्रम लागू गरेको गाउँपालिकाले जनाएको छ। गत भदौमा गण्डकी गाउँपालिका६, थुम्काकी शर्मिला चेपाङलाई पालिकाले सो कार्यक्रमको सहजकर्ता नियुक्त गर्यो। उनलाई घरधुरी सर्भेक्षण गर्ने, कुपोषित बालबालिका पहिचान गर्ने जिम्मेवारी दिइएको छ। यसबाहेक कुपोषितहरूको उपचार गर्ने, निरन्तर फलोअप गरेर कुपोषणको समस्या कम गर्ने, कुपोषण हुने कारण पत्ता लगाई कुपोषण निवारणका लागि अपनाउनुपर्ने उपायका बारेमा जनचेतना फैलाउने जिम्मेवारी दिइएको स्वास्थ्य शाखा प्रमुख सुनारले बताए। तर अहिलेसम्म पनि घरधुरी सर्भेक्षण र कुपोषित बालबालिका पहिचानको कामसमेत नभएको उनको भनाइ छ। न घरधुरी सर्वेक्षण न त परीक्षण गण्डकी गाउँपालिकाअन्तर्गत लक्षित वर्ग चेपाङ पोषण कार्यक्रमकी सहजकर्ता शर्मिला चेपाङका अनुसार, चेपाङ समुदायमा कुपोषणको मुख्य कारण बालविवाह हो। गरिबी, अशिक्षा, चेतनाको अभाव र बालबालिकालाई अभिभावकले हेरचाह नगर्दा पनि कुपोषणको समस्या बढिरहेको उनले बताइन्। आमा परिपक्व नहुँदै जन्मेका बच्चा कुपोषित हुन्छन्, उनले भनिन्, सुत्केरीले पेटभरि खानेकुरा पाउन मुस्किल छ, पोसिलो खानेकुरा त झन् कहाँबाट पाउनु ? नियमित खोप लगाउन आउँदा अनिवार्य रूपमा तौल, हातको नाप, उचाइ परीक्षण गर्नुपर्छ। तर खोप मात्र लगाउन आएका बेला बालबालिकाको पोषण परीक्षणमा अभिभावकले चासो नदिने गरेको उनको भनाइ छ। सहजकर्ता चेपाङले कुपोषित बालबालिकाको संख्या र उनीहरूको अवस्थाको बारे थाहा पाउन घरधुरी सर्भेक्षण कार्य सुरु नभएको बताइन्। म भदौमा नियुक्त भएको हुँ। अहिले भर्खरै पालिकास्तरीय चेपाङ विशेष पोषण तथा खाद्य सुरक्षा निर्देशक समिति बनेको छ,, उनले भनिन्, अब वडास्तरीय समिति बनाउनु पर्नेछ। यस वर्ष पालिकालाई बहुक्षेत्रीय पोषण कार्यक्रम अन्तर्गत १६ लाख रुपैयाँ बजेट विनियोजन भएको छ। चेपाङको बसोबास नभएका वडाहरूमा पनि तिनै सहजकर्ता खटिनु परेको छ। चेपाङ लक्षित कार्यक्रमकी सहजकर्ता चेपाङ समुदायको बसोबास नभएका वडामा पनि समिति बनाउनुपर्ने हुँदा घरधुरी सर्भेक्षणको काम गर्न ढिला भएको उनले बताइन्। त्यस्तै घरधुरी सर्भेक्षणका लागि थप जनशक्ति चाहिने भएकाले करारमा कर्मचारी थप्नुपर्ने आवश्यकता रहेको उनको भनाइ छ। पालिकाले बहालवाला ५६ जना महिला स्वास्थ्य स्वयंसेविका परिचालन गरेर कुपोषित चेपाङ बालबालिकाको तथ्यांक संकलन गर्ने तयारी गरिरहेको शर्मिला चेपाङले बताइन्। अहिले भने शर्मिला एक्लैलाई उक्त जिम्मेवारी दिइएको छ। बेखबर पालिका जिल्लाभरका बालबालिका र कुपोषित बालबालिकाको संख्या स्वास्थ्य कार्यालय गोरखामा अद्यावधिक छ। तर स्वास्थ्य कार्यालयलाई चेपाङ समुदायमा कुपोषणको अवस्था र कुपोषित बालबालिकाको संख्याबारे जानकारी नै छैन। गोरखा जिल्लाभर विगत ६ महिनायता १ सय ६६ जना कुपोषित बालबालिका भेटिएका छन्। जनस्वास्थ्य कार्यालय गोरखाका पोषण अधिकृत नवराज खड्काका अनुसार साउनदेखि पुससम्म ६६ जना कडा र एकसय जना मध्यम खालका कुपोषित बालबालिका भेटिएका हुन्। विगत ६ महिनायता गोरखा अस्पतालमा ६२ जना कुपोषित बालबालिकाको उपचार भएको सूचना अधिकारी कृष्ण ढकालले जानकारी दिए। उनीहरूमध्ये ४८ जना कडा शीघ्र कुपोषित र १४ जना मध्यम खालका हुन्। पोषण अधिकृत खड्काका अनुसार पाँच वर्षमुनिका २० हजार २ सय १३ (दुई वर्षमुनिका १३ हजार २ सय ८२ सहित) जना बालबालिको नापजाँच गर्दा १ सय ६६ जनामा कुपोषणको समस्या भएको भेटियो। उनले भने, चेपाङ समुदायमा भएका बालबालिका र तीमध्ये कुपोषितको संख्याबारे अलग्गै तथ्यांक छैन। २०७६ सालबाट लागू भएको बृहत् पोषण विशेष कार्यक्रम कटौती भएको उनले बताए। कुपोषित बालबालिका पत्ता लगाउने र यो समस्या कसरी समाधान गर्ने भन्ने स्वयंसेविकासम्मलाई सशक्तीकरण गर्ने कार्यक्रम गत वर्षसम्म थियो, खड्काले भने, तर यो वर्षदेखि जिल्ला तहमा पनि छैन, पालिकामा पनि छैन। तथ्यांकअनुसार गण्डकी गाउँपालिकामा १ हजार ७ सय ६ जना बालबालिकाको पोषणको अवस्था परीक्षण गरिएकामा १४ जना कुपोषित भेटिएका छन्। उनीहरूमध्ये ३ कडा र ११ जना मध्यमखालको कुपोषित हुन्। अध्ययन, अनुसन्धान एवं खोजतलासको अभावमा यो तथ्यांक भरपर्दो छैन। शर्मिला चेपाङका अनुसार गण्डकी गाउँपालिका वडा नं १ मा ५७, वडा नं २ मा १ सय १५ जना, वडा नं ६ मा १ सय ३७ जना र वडा नं ७ मा ४५ जना चेपाङ र अरू समुदायका बालबालिका छन्। यसरी चार वटा वडामा चेपाङ र अरू समुदायको गरी पाँच वर्षमुनिका कुल ३ सय ५४ जना बालबालिका छन्। यीमध्ये कुपोषित चेपाङ बालबालिकाको तथ्यांक भने छैन। पालिकाले अब बल्ल महिला स्वास्थ्य स्वयंसेविकामार्फत कुपोषित चेपाङ बालबालिकाको तथ्यांक संकलन गर्ने योजना बनाएको छ। चेपाङ समुदायमा व्याप्त कुपोषणको समस्या पहिचान र निराकरण गर्न सरकारले लक्षित वर्ग चेपाङ पोषण कार्यक्रम लागू गरेको छ। तर पनि कार्यक्रम प्रभावकारी रूपमा कार्यक्षेत्रसम्म पुग्न सकेको छैन। अभिभावक स्वयं पनि सन्तानको हेरचारका क्रममा आवश्यक सरकारी सहयोग लिन जाँदैनन्। नियमित खोप कार्यक्रममा खोपसँगै नाप र तौल पनि लिनुपर्ने हुन्छ। यस्तै वर्षको दुईपटक बालभिटा खुवाए पनि बालबालिकाको अवस्थाको पहिचान र अध्यावधिक गराउनुपर्ने व्यवस्था छ। टोलटोलका बालबालिकाको अवस्थाबारे थाहा पाउन महिला स्वास्थ्य स्वयंसेविकाले पनि तथ्यांक संकलन गर्नुपर्ने हुन्छ। तर यो काम प्रभावकारी रूपमा हुन सकेको छैन। चेतनाको कमी, स्वास्थ्य संस्थाबाट गाउँबस्ती टाढा हुने, घरायसी कामका कारण सेवा लिन नभ्याउने आदि कारणले चेपाङ समुदायका बालबालिकामा कुपोषणको समस्या यथावत् रहेको स्वास्थ्य कार्यालय गोरखाका पोषण अधिकृत नवराज खड्काले बताए। बालबालिका बिरामी भए भने धामीझाँक्री लगाउन जाने र अन्तिम अवस्थामा मात्र स्वास्थ्य संस्था जाने परम्पराका कारण पनि कुपोषणको समस्या देखिएको हो, उनले भने, स्थानीय सरकार पोषणको समस्या समाधान गर्न जाग्ने बेला आएको छ। गाउँपालिकाका अध्यक्ष दीपक तिमिल्सिनाका अनुसार यो पालिकामा ७ सय १५ घरधुरी चेपाङ छन्। उनीहरू १५, १६ वर्षमा बिहे गर्छन्। चेपाङको घरमा पर्याप्त खाना र लगाउने लुगा हुँदैन। गरिखाने जग्गाजमिन पनि छैन। गाउँमा पूर्वाधार छैन, उनले भने, त्यसैले उनीहरूको सर्वाङ्गीण विकास गर्न भनेर हामीले पाँच करोडको कार्यक्रम बनाएर प्रधानमन्त्री कार्यालयमा पेस गरेका छौं। तर अहिलेसम्म पारित भएको छैन।"
सहजै अमेरिका र कोरिया पठाइदिन्छु भन्दै करोडौं रकम ठगी गर्ने पक्राउ,काठमाडौं : वैदेशिक रोजगारीका लागि अमेरिका तथा दक्षिण कोरिया पठाइदिने भन्दै करोडौं रकम ठगी गर्नेलाई प्रहरीले पक्राउ गरेको छ। पक्राउ पर्नेमा काठमाडौं महानगरपालिका वडा नम्बर १४ स्थायी घर भएका हाल बुढानिलकण्ठ बस्ने ४२ वर्षीय पवन राणा रहेको काठमाडौं उपत्यका अपराध अनुसन्धान कार्यालयका सूचना अधिकृत प्रहरी उपरीक्षक सोमेन्द्र सिंह राठौरले जानकारी दिए। सूचना अधिकृत प्रहरी उपरीक्षक राठोरका अनुसार पक्राउ परेका राणाले सयौं व्यक्तिलाई वैदेशिक रोजगारीका लागि सहजै अमेरिका र दक्षिण कोरिया पठाइ दिने भन्दै पीडितबाट करोडौं रकम लिइ सम्पर्कविहीन भएको प्रहरी अनुसन्धानबाट खुलेको छ। उनलाई थप अनुसन्धान र कारबाहीका लागि वैदेशिक रोजगार विभाग बुद्धनगर पठाइएको प्रहरीले जनाएको छ।
निःसन्तान दम्पतीकी आशा,"कान्छीआमाले वडाध्यक्षसँग मिलोमतो गरी अन्याय गरेको पीडितको आरोप छ। काठमाडौं : निःसन्तान दम्पतीको उपचारमा विगत ३० वर्षदेखि सक्रिय निःसन्तान केन्द्रले आफ्नो वार्षिकोत्सव पारेर निःशुल्क क्लिनिक सञ्चालन गर्ने भएको छ। आगामी वैशाख २ गतेदेखि सुरु हुने क्लिनिक प्रत्येक शनिबार आउँदो असार २ सम्म सञ्चालनमा रहने केन्द्रकी संस्थापक डा उमा श्रीवास्तव पोखरेलले बताइन्। केन्द्रमार्फत दम्पतीले हालसम्म करिब ८ हजार बच्चा जन्माइसकेका छन्। पहिले केन्द्रले आफ्नो वार्षिकोत्सव मनाउँदा महिनौंअघिदेखि बच्चाहरूका लागि उपहार र्याप गर्न सुरु गर्ने र ठूलो होटेलमा कार्यक्रम गरेर मनाउने चलन थियो। तर, यस वर्ष पहिलो बच्चा भइसकेका तर दोस्रो बच्चाको लागि उपचार गर्न नसक्ने अवस्थाका गरिब र विपन्नलाई लक्षित गरी निःशुल्क क्लिनिक सञ्चालन गर्न लागेको डा उमाले बताइन्। नेपालमा बाँझोपनको जाँच गर्ने सुविधा नहुँदै बेलायतको लन्डन विश्वविद्यालयबाट प्रजनन हर्मोनको अध्ययन सकाएर आएकी डा उमाले सुरुमा पुतलीसडकमा निःसन्तान केन्द्र स्थापना गरेर सेवा दिन सुरु गरिन्। त्यतिबेला भारतमा हुने सम्मेलनहरूमा गएर त्यहाँका प्रविधि उनले नेपाल भित्र्याइन्। अल्ट्रासाउन्ड प्रविधि भित्र्याएपछि महिलाको पाठेघर तथा डिम्बासय राम्रोसँग विकास भए, नभएको र पुरुषको अन्डकोषहरूको समस्या जाँच गर्न निकै सजिलो भएको उनी स्मरण गर्छिन्। पुरुष र महिलामा हुने प्रजनन हर्मनको मात्रा तलमाथि हुँदा दम्पती निःसन्तान हुने गर्छन्। वंशाणुगत गुणलगायतका अन्य कारणले पनि यो समस्या निम्तिन्छ। त्यसैले आफ्नो मेडिकल एथिक्सको पालना गर्दै उपचार अगाडि बढाउँदै के समस्याले गर्दा बच्चा नभएको हो र के गर्दा उपचार सम्भव हुन्छ भनेर उनले दम्पतीलाई खुलस्त बताइदिन्छिन्। हामीले श्रीमान्लाई तपाईंको शुक्रकीट कम छ अथवा छँदै छैन। तपाईंबाट बच्चा हुँदैन। अनि श्रीमतीलाई पनि तपाईंको अन्डा छैन, अन्डा किनेर उपचार गर्नुपर्छ भन्छौं। उनीहरूले उपचारका लागि सहमति जनाएपछि अगाडि बढाउँछौं, उनले भनिन्। एउटा दम्पतीले करिब साढे दुई वर्षसम्म उपचार गराएर उनीहरूको छोराछोरी दुवै भएको उनले बिर्सेकी छैनन्। उनका एक आफन्तले नै बच्चा भएन भनेर उनलाई धेरै गालीसमेत गरेका थिए। डाक्टरी पेसाकै ती आफन्तकी श्रीमतीको हर्मन उपचारबाट छोराछोरी दुवै जन्मिए। हाल ती दुवै सन्तान डाक्टर छन्। बहिनीको विवाहमा आफ्नै आमाले तँ बाँझी यहाँ नआइज, दिदीको पनि बच्चा नहोला भनेपछि उनी त्रिशूलीमा हाम फाल्न तयार भएकी थिइन्। उनको भाइले बचाएरपछि आफ्नै केन्द्रमा उपचार गरेर बच्चा भएको पनि उनलाई सम्झना छ। यस्ता थुप्रै घटनाहरू सँगालेर उनले सन्तान सुख नामक पुस्तक प्रकाशन गरेकी छन्। त्यसैगरी, चिकित्सकहरूका लागि फन्डामेन्टल्स अफ इन्फर्टिलिटी ट्रिटमेन्ट इन् नेपाल नामक उनको अर्को पुस्तक पनि प्रकाशित छ। उनले पहिलोपटक सन् १९८९ मा रोयल फ्रि अस्पतालमा टेस्टट्युब बेबी उपचार प्रविधि देखेकी थिइन्। त्यो हेर्दा नेपालमा कहिले पनि यो सम्भव नहोला भन्ने लाग्थ्यो उनलाई। तर, २०५९ सालमा देशमा टेस्टट्युब बेबी प्रविधि भित्र्याएपछि सयौं दम्पतीलाई लाभ भएको उनले बताइन्। सय दम्पती आउँदा ८०८५ लाई परम्परागत उपचार दिन सकिने भइयो भने १५ प्रतिशतलाई टेस्टट्युब बेबी उपचार चाहियो। यस्ता एक मुठी पेसेन्टलाई भारत जाउ भन्न पनि मिलेन उता निकै महँगो पर्ने भयो। कुनाकाप्चाका दिदीबहिनीले भारत जाँदा भाषा पनि नबुझ्ने र विश्वास पनि नगर्ने समस्या थियो। त्यसैले नेपालमा २०२५ जना दम्पती थिए। उनीहरूका लागि आईभीएफ सेन्टर खोल्यौं, उनले भनिन्। एक ब्याचमा करिब १७, १८ जनाको यो प्रविधि प्रयोग गरेर बच्चा जन्माउँदै आएको उनले बताइन्। त्यस्ता १५ प्रतिशतलाई चाहिने उपचारको अहिले व्यापक प्रचार भइरहेको बताउँदै उनले भनिन्, अहिले थुप्रै आईभीएफ सेन्टर खुलेका छन्। जुन नेपालीको पहुँचको चिज होइन। नेपालीलाई चाहिने कुरा पनि होइन। यदि कुनै पुरुषमा कमजोरी छ भने उसैको वीर्यलाई धोइपखाली गरेर त्यसलाई सक्रिय बनाएर त्यसलाई पाठेघरमा सुरक्षित रूपमा राख्ने प्रविधि आईओआईबाट पनि धेरै दम्पतीले सन्तान जन्माएका छन्। अन्डा कमजोर भएका महिलालाई पनि यही प्रविधि अपनाइन्छ। शुक्रकीट नभएका र दाताको शुक्रकीट लिनुपर्ने अवस्थाको उपचारलाई पनि आईओआई भनिन्छ। यस्तो प्रविधिबाट ३०४० प्रतिशत सफल हुने उनको भनाइ छ। यसरी आईओआई र आईभीएफ प्रविधिमा जान परेन भने औषधि त्यति महँगो नहुने उनले बताइन्। उनका अनुसार ट्याब्लेट औषधिबाट उपचार गरेर बच्चा हुने सम्भावना भने २५ प्रतिशत छ। सृष्टि सबैभन्दा ठूलो कुरा भएको र गर्भमा बच्चा बसेर आठ महिना पूरा भइसकेपछि सुत्केरी गराउन पाटन, सिभिल, टिचिङलगायतका अस्पतालमा पठाउने गरिएको उनले बताइन्। सुत्केरी भएपछि आमाबाबुले खुसी भएर उनलाई बच्चा देखाउन ल्याउँदाको खुसी उनी शब्दमा व्याख्या गर्न सक्दिनन्। त्यस्तै, बच्चा जन्माएर काखमा राखी फोटो खिच्दा आमाको अनुहारमा पनि निकै गर्वको अनुभूति झल्कने उनले सुनाइन्।"
कोशी अस्पतालका कवाडी सामग्री मर्मत गरी पुन: प्रयोग,"विराटनगर : समान्य रुपमा तुटफुट हुनेबित्तिकै आवश्यक सामग्री नँया खरिद गर्ने परम्परालाई तोड्दै कोशी अस्पतालले कवाडीमा परिणत भएको अस्पतालका सामग्रीलाई मर्मत गरेर पुन: प्रयोगमा ल्याउन थालेको छ। लामो समयदेखि समान्य टुटफुट भएको सामग्री गोदाममा थन्काएर नयाँ सामग्री खरिद गरेर प्रयोग गर्ने परम्परालाई तोड्दै कवाडीमा परिणत भएका पुरानो समानलाई मर्मत गरेर प्रयोगमा ल्याउन लागेको हो। योसँगै कवाडीका सामान लिलामी प्रक्रियाको बाटो खुल्ला गरी नयाँ सामान खरिद गरेर मोटो रकम कमिशन लिने परम्परा पनि हटेर गएको छ। करोडौं मूल्य पर्ने बिरामी सुत्न प्रयोग गरिने बेड , साइड लकर, स्लाइन झुण्डाउने (आईवि स्टेन ), बिरामी बोक्ने स्ट्रेचर, आइसूमा प्रयोग हुने समाग्री, हवील चेयर, टेबल, कुर्सी, दराज लगायतका कवाडी सामान वर्षौंदेखि अस्पतालले थन्काएर राखेको थियो । अस्पतालका कवाडीमा परिणत भएका सामग्री मर्मत गर्दै। यसअघि फलामको बेडको रंग उडेर जाँदा र बेड सामान्य बिग्रंदा पनि अस्पतालले कवाडीमा पठाउने प्रचलन थियो। २० हजारदेखि ६० हजार मूल्य पर्ने महंगा बेड पनि कवाडीमा थन्किएका छन्। पुरानो बेथिति अन्त्य गर्दै नयाँ चिराबाट अस्पताल प्रशासनले भरसक खरिद प्रक्रिया नगर्ने र गोदाममा थन्किएका सामाग्री नै मर्मत गरी चलाउने निर्णय लिएपछि मर्मत कार्य सुचारु अस्पताल विकास समितिका सदस्य मुकेश बुढाथोकीले बताए। मुकेश बुढाथोकीकै विशेष सामानको मर्मत कार्य अघि बढाइएको हो। सुनसरीको इटहरी स्थित अस्पतालका सामाग्री उत्पादन गर्ने एल वि टि इन्टरप्राईजेजलाई अस्पताल प्रशासनले सर्वसुलभ मूल्यमा मर्मत गर्न ठेक्का दिएको छ। एउटा अस्पतालको बेड बजारमा खरिद गर्दा १५ हजार प्लस भ्याट तिर्नुपर्छ। तर त्यही अस्पतालको कवाडी सामान पून मर्मत गर्दा प्रति बेड खर्च ३३ सय प्लस भ्याट खर्च आउँछ। अस्पतालले आर्थिक अभावका कारण खरिद पनि नगर्ने र मर्मत पनि गर्न नसक्दा धेरै बिरामी भुइँमा सुतेर उपचार गर्न बाध्य थिए। संचालक सदस्य बुढाथोकीका अनुसार हालसम्म कवाडी बेड ५० थान मर्मत भैसकेका छन्। अस्पताल परिषरमा कम्पनीले मर्मत कार्य गरिरहेको छ। मर्मत पूरा भएका सामाग्री नयाँ जस्तै देखिने र बजारबाट खरिद गरेर ल्याएका सामाग्री भन्दा कम नहुने बुढाथोकीले बताए। अस्पतालका प्रशासन प्रमुख नवराज लुईँटेलले कोशी अस्पतालबाट देशका अन्य अस्पतालले पनि सिको गर्नुपर्ने बताए। अस्पताल प्रशासनले कवाडीका सबै सामाग्री सकभर प्रयोग गरेर मर्मत कार्य पूरा गरेपछि शैय्याको अभाव नहुने बताएको छ। अहिले अस्पतालका सबै विभागमा त्यही मर्मत गरेका सामाग्री राखिएका छन्। सबै नयाँ जस्तै देखिन्छन्।"
सिन्धुलीमा कार दुर्घटना : चार भारतीय नागरिकको मृत्यु,"जिल्ला प्रहरी कार्यालयका प्रहरी उपरीक्षक राजकुमार सिलवालका अनुसार दुर्घटना गए राति १२ : ३० बजे भारतीय नम्बरप्लेटको बीआर०६ डिडी ०६८७ कार अनियन्त्रित भएर दुर्घटना भएको हो । सिन्धुली : सिन्धुली : विपी राजमार्ग अन्तरगत सिन्धुलीको कमलामाई नगरपालिका ३ सोलाभन्ञ्याङमा भारतीय सवारी दुर्घटना भएको छ । दुर्घटनामा ४ भारतीय नागरिकको मृत्यु भएको छ भने एक जना गम्भीर घाइते भएका छन्। बिपिराजमार्गमा पूर्वदेखि काठमाडौंतर्फ आउँदै गरेको बीआर ०६ डीडी ०६८७ नम्बरको इन्डियन कार अनियन्त्रित भइ रोड बाट अन्दाजी ५०० फिट तल खस्को जिल्ला प्रहरी कार्यालय सिन्धुलीले जनाएको छ। कारमा सवार जम्मा ५ जना पुरुष मध्ये हाल नामथर वतन नखुलेको ३ जना पुरुषको घटना स्थलमै मृत्यु भएको र थप एक जनाको उपचारका लागि लैजाने क्रममा मृत्यु भएको जिल्ला प्रहरी कार्यालय सिन्धुलीका प्रहरी नायब उपरीक्षक चिरञ्जीवी दहालले जानकारी दिए । शवलाई राजमार्गमा निकाल्नको लागि नेपाली सेनासँग समेत समन्वय गरि निकाल्ने कार्य भइरहेको, घाइतेहरु मध्ये एक जनालाई उद्धार गरि जिल्ला अस्पताल सिन्धुलीमा पठाइएको छ ।"
"टाइगर ल्याण्ड रिसोर्टमा आगलागी, नियन्त्रणको प्रयास जारी",चितवन : पश्चिम चितवनको जगतपुरमा रहेको टाइगर ल्याण्ड रिसोर्टमा लागेको आगो नियन्त्रणमा लिने प्रयास भइरहेको छ। अहिले तीनवटा दमकलले आगो निभाइरहेका छन् । करेन्ट सर्ट भई आगलागी भएको सूचना प्राप्त भएको चितवन प्रहरी प्रवक्ता डीएसपी बिजय पन्डितले जानकारी दिए। भरतपुर महानगरपालिका २३ जगतपुरस्थित होटलको सेमिनार हलमा आगलागी भएको हो । क्षतिको विवरण आउन बाँकी छ।
गोठ बनाउन पालिकाको अनुदान,"जाजरकोट : घरको माथिल्लो तलामा मानिस र तल्लो तलामा पशुचौपायाको गोठ बनाएर दैनिकी चलाइरहेका बारेकोट गाउँपालिकाका किसानले अब छुट्टै गोठ पाउने भएका छन्। एउटै घरमा मानिस र पशुचौपाया बस्दा मानव स्वास्थ्यका हिसाबले अत्यन्तै प्रतिकूल पर्ने भन्दै बारेकोट गाउँपालिकाले घरगोठ छुट्ट्याउने भएको हो। गाउँपालिकाभित्रका विपन्न तथा गरिबीको रेखामुनि रहेका सर्वसाधारणलाई अनुदानमा गोठ बनाउने नीति ल्याएसँगै सर्वसाधारण खुसी भएका छन्। गोठ निर्माणका लागि एक लाख रुपैयासम्म रकम माग भएको बारेकोट गाउँपालिकाका अध्यक्ष वीरबहादुर गिरीले बताए। बारेकोट गाउँपालिकाभित्र अधिकांश किसानको घरको माथिल्लो तलामा मानिस र तल्लो तलामा पशु चौपायापालनका लागि गोठ रहने गरेको छ। बारेकोट गाउँपालिकामा ३ हजार ५ सय ५७ घर घरधुरी रहेको छ। गाइ, गोरु, भैंसी, बाख्रा भेडा र घोडा तल्लो तलामा बाँधेर राख्ने र माथिल्लो तलामा परिवारका सबै सदस्य बस्दै आएका सर्वसाधारणलाई मात्र अनुदानमा गोठ बनाउन गाउँपालिकाले रकम सहयोग गर्ने अध्यक्ष गिरीले जानकारी दिए। बारेकोट, पशुपालनको राम्रो सम्भावना भएको पालिका हो। वर्षायाममा पाटनतर्फ र हिउँद याममा आफ्नै घर वरिपरि रहेको पाखामा रहेको घाँस खुवाएर पशुपालन हुने गरेको छ। अहिले पालिकाभित्र रहेका वास्तविक गरिब पशुपालक किसानको तथ्यांक संकलन गर्ने काम सुरु भएको छ। सुरुमा बारेकोट गाउँपालिका१ सिल्पाचौरको पुनगाउँबाट कार्यक्रम लागू गरिने पालिकाले जनाएको छ। सुरक्षित गोठ निर्माण भएसँगै पशुपालन व्यवसायसमेत फस्टाउने गाउँपालिकाको विश्वास छ। अलग गोठ निर्माण भएमा मानव स्वास्थ्यलाई समेत सहयोग पुग्ने अपेक्षा छ। भर्खरैमात्र पालिकामा सडक सञ्जाल जोडिएका कारण यहाँ आधुनिक घर निर्माण भएका छैनन्। परम्परागत घर भएका कारण सोहीअनुसारको व्यवस्थापन गरिएको हुन्छ। आर्थिक रूपमा सक्षम भएको, रोजगारी भएको परिवारलाई भने गोठ आफैं बनाउन लगाउने गाउँपालिकाले नीति लिएको छ। त्यस्तै चालू आवमा १० भन्दा बढी भैंसी र एक सयभन्दा बढी भेडाबाख्रा पाल्ने किसानलाई मासिक दुई हजारका दरले गोठालो भत्तासमेत दिने निर्णय गरिएको अध्यक्ष गिरीले बताए।"
अर्थमन्त्रीसमक्ष पीडितको ध्यानाकर्षण,"झापा : भद्रपुरस्थित मेची किनारका मुआब्जा पीडितहरूको एक सूत्रीय माग तत्काल सुनुवाइ गर्न अर्थमन्त्री डा प्रकाशशरण महतलाई दबाबसहितको गराइएको छ। कांग्रेस नेता कृष्णप्रसाद सिटौलाको समन्वयमा सोमबार भद्रपुर नगरपालिकाका प्रमुख गणेश पोखरेल नेतृत्वमा काठमाडौं पुगेका टोलीले मुआब्जा पीडितहरूको समस्याको बारेमा अर्थमन्त्री डा महतलाई जानकारी गराउँदै लिखित रूपमै ध्यानाकर्षण बुझाएका छन्। नगर प्रमुख पोखरेलले नगरपालिकाको लेटर प्याडमै मुआब्जा रकम निकासा गरिदिनु हुन अर्थमन्त्री डा महतलाई पत्र बुझाएका थिए। मुआब्जा पीडितहरूको न्यायका लागि भन्दै नगर प्रमुख पोखरेलसहित प्रदेश सांसद मोहन महर्जन, भद्रपुर५ का वडाध्यक्ष बन्धु कार्की, वडा८ का वडाध्यक्ष गौरव सुब्बा मनोज, निवर्तमान नगर प्रमुख जीवनकुमार श्रेष्ठ, भद्रपुर नगरपालिकाका प्रमुख प्रशासकीय अधिकृत टेककुमार रेग्मी, उद्योग वाणिज्य महासंघ कोशीका निवर्तमान अध्यक्ष टिकाराज ढकाल, उद्योग संघ झापाका अध्यक्ष यमबहादुर श्रेष्ठ, झापा भद्रपुर गोल्डकपका अध्यक्ष दीपेश ढकाल, कांग्रेस नेता श्याम सिटौला, नेपालभारतमैत्री संघ झापाका अध्यक्ष प्रदीपमणि रेग्मी, मुआब्जा पीडितको तर्फबाट तुलाराम हलुवाई र आकाश महतोलगायतको टोली अर्थ मन्त्रालय पुगेको हो। सो टोलीले भद्रपुर भन्सार कार्यालयले अधिग्रहण गर्न लागेको जमिनको रकम २ किस्तामा तत्काल दिलाउन अर्थमन्त्री डा महतलाई दबाब दिएका थिए। मेची पुल सञ्चालनमा आएपछि भद्रपुर भन्सारको विस्तारसँगै नयाँ भौतिक संरचना निर्माण गर्न भद्रपुर ५ स्थित स्थानीयको नम्बरी जग्गा (९ बिघा) भन्सारले अधिग्रहण गर्न लागेको छ। मुआब्जा वितरणसम्बन्धी भन्सारको सबै कानुनी प्रक्रिया पूरा गरी जिल्ला प्रशासन कार्यालय झापाले जमिनको मुआब्जा तथा घर टहराको क्षतिपूर्तिबापत दिनुपर्ने १०९ वटा कित्ताको रकम तोकेर गत पुस ६ गते १५ दिने सूचना निकालेको थियो। सूचना निकालेको तीन महिना बितिसक्दा पनि सम्बन्धित निकायले जग्गाधनीहरूलाई रकम उपलब्ध नगराएपछि स्थानीय सरकारको नेतृत्वमा उनीहरू अर्थमन्त्री भेटका हुन् । सरकारले १०४ जनाको घर टहरासहित जग्गाको मुआब्जाबापत ६० करोड १३ लाख ८२ हजार ४०३ रुपैयाँ दिनुपर्ने भद्रपुर भन्सार कार्यालयले जनाएको छ।"
बैतडीमा जीप दुर्घटना : मृत्यु भएका ६ जनाको पहिचान खुल्यो,"बैतडी : जीप दुर्घटना हुँदा बझाङका ६जनाको घटनास्थलमै मृत्यु भएको छ। भारतसँग सिमाना जोडिएको बैतडीको झुलाघाटबाट बझाङको बाग्थलातर्फ जाँदै गरेको से १ ज ७६४ नम्बरको जीप जयपृथ्वी राजमार्ग अन्तरगत पर्ने बैतडीको पाटन नगरपालिका८ को झौलेक मोडमा मंगलबार राति ११ बजे दुर्घटना हुँदा ६ जनाको घटनास्थलमै मृत्यु भएको हो। मृत्यु हुनेमा बझाङको केदारस्यूँ गाउँपालिका ५ को बाँझका ६० वर्षीय मने बोहरा, ४२ वर्षीय नरे बोहरा, ३५ वर्षीय गोरख बोहरा, ४५ वर्षीय मानबहादुर धामी, ४५ वर्षीय बिर्ख धामी र ४० वर्षीय बिरे धामी रहेका छन्। मृत्यु भएकाहरु सबै एकै गाउँका रहेका जिल्ला प्रहरी कार्यालय बैतडीका डीएसपी प्रेमबहादुर शाहीले जानकारी दिए। जीपमा सवार रहेका ५ जना सकुसल रहेका छन्। जीप सडकबाट खस्ने क्रममा हाम फालेका पाँचै जना सकुसल रहेको प्रहरीले जनाएको छ। चालक सम्पर्कविहीन छन्। जीपमा चालकसहित १२ जना सवार थिए। घटनास्थलबाट शव ल्याउने कार्य भइरहेको प्रहरीले जनाएको छ। जीप सडकबाट करिब ५ सय मिटर तल खसेको छ। उकालो सडमा गुडीरहेको जीप एक्कासी पछाडी आएको र भिरमा खसेको जीपमा सवार जङ्गी बोहराले बताए। 'हामी ५ जना पछाडी बसेका थियौँ, उकालो सडक थियो, एक्कासी पछाडि आयो, हामीले हामफाल्यौँ, अगाडि सवार सबैजना गाडीसँगै खसे, चालकको अत्तोपत्तो पाएनौँ,' जीपमा सवार बोहराले भने। रोजगारीको सिलसिलामा भारतमा रहेकाहरु दुर्घटनामा परेका हुन्। मंसिरको चुनावमा भोट हालेर रोजगारी गर्न भारत गएको बताउँदै जङ्गी बोहराले नयाँ वर्ष मनाउन घर आउने क्रममा दुर्घटनामा परेको बताए। जीप सडकबाट करिब ५ सय मिटर तल खसेको छ। बैतडीमा जीप दुर्घटना हुँदा ६ जनाको घटनास्थलमै मृत्यु, पाँच जनाले हामफालेर ज्यान बचाए"
तितेपातीबाट सावुन उत्पादन,"बेनी : म्याग्दीको अन्नपूर्ण गाउँपालिका७ हिस्तान औलाका उद्यमीहरुले तितेपातीलाई प्रसोधन गरेर सावुन उत्पादन गरेका छन् । औलाका उद्यमी मिलेर खोलेको गिद्धेश्वर सावुन उद्योगले तितेपातीको रसलाई अन्य रसायनसँग मिसाएर नुहाउने र कपडा धुने सावुन बनाएका हुन् । उद्योगकी अध्यक्ष कविता क्षेत्रीले तितेपानी निचोलेर निकालेको रसको प्रयोग गरेर बनाएको सावुनको माग बढेको बताइन् । तितेपाती, घ्युकुमारी, कागती, पुदिना, सुन्तला र मेवाको बोक्राको धुलोलाई सरफमा मिलाएर सावुन बनाएका हौं, उनले भनिन् हारपिक, सरफ र फिनेल बाहेक साबुन बनाउन प्रयोग हुने कच्चा पदार्थ सबै गाउँकै प्रयोग गरेका छौं। कपडा धुने, नुहाउने सावुनका अलावा उनीहरुले सरसफाईमा प्रयोग हुने हारपिक र सरफ पनि उत्पादन गरेका छन् । औला र छिमेकी गाउँ हुँदै अहिले अन्नपूर्ण गाउँपालिकाको अन्य बस्ती र जिल्ला सदरमुकाम बेनी बजारमा त्यहाँका साबुनको बजारीकरण हुन थालेको छ । तितेपातीको साबुनको मूल्य प्रतिगोटा ३० रुपैयाँ कायम गरिएको छ । विस २०७७०७८ र २०७८७९ दुई आर्थिक वर्षमा अन्नपूर्ण गाउँपालिकाले लघुउद्यम विकास कार्यक्रम अन्तरगत औलामा साबुन बनाउने तालिम सञ्चालन गरेको थियो । पहिलो वर्ष ७ दिन र देस्रो वर्ष ६ दिनको तालिम आयोजना भएको थियो । तालिममा सहभागी भएकाहरुले सिकेको सिपको सदुपयोग गरेर उद्योग सञ्चालन गरेको सदस्य डिलप्रसाद फगामीले बताए। उनका अनुसार एक लाख २० हजार रुपैयाँ लगानी गरेर गाउँको सामुदायिक भवनमा सुरु गरिएको उद्योगले दुई लाख पचास हजार रुपैयाँ मूल्य बराबरको साबुन बिक्री गरेको छ । तालिममा खाजा खर्चबापत पाएको रकम बचाएर उद्योगका लागि कच्चा पदार्थ किनेका थिए । उद्योगमा गेमप्रसाद फगामी, गोविसा पुर्जा, गंगा पुन, विमला पुन, श्यामकुमारी पुन, टिकिसरा पुन र टिका घताने लगायत आवद्ध छन्। अध्यक्ष क्षेत्रीले अन्नपूर्ण गाउँपालिका५ स्वाँतमा पनि व्यक्तिगत उद्योग सञ्चालन गरेको बताइन् । घरायसी कामबाट बचेको समय साबुन उद्योगमा लगाउने गरेका छन् । उपकरण र भवनको आवश्यकता रहेको उद्यमीहरुले बताएका छन् । उद्यमीहरुले उत्पादन गरेको सावुन खरिद, प्रर्वद्धन, बजारीकरण गरेर प्रोत्साहन गरिएको अन्नपूर्ण गाउँपालिकाका उद्यम विकास अधिकृत शंकर सापकोटाले बताए ।"
पाटेबाघको प्रचारमा युवा संघ,"संघका अध्यक्ष किरण पौडेलले विश्वमै लोपोन्मुख वन्यजन्तु संरक्षित क्षेत्रमा महाधिवेशन आयोजना गर्दा बाघ संरक्षणको सन्देश देशैभरि दिन लोगो बनाइएको बताए। नेपालगन्ज : राष्ट्रिय युवा संघ नेपालले पाटेबाघको देश विदेशमा प्रचार गरेको छ। नेकपा (एमाले) निकट युवा संघको सोमबारदेखि नेपालगन्जमा सुरु भएको नवौं राष्ट्रिय महाधिवेशनका लागि बनाइएको लोगोमा नौ अंकको गोलाकार घेराभित्र पाटेबाघको टाउकोे आकृति राखिएको छ। सोमबार नेपालगन्जमा एमाले अध्यक्ष केपी शर्मा ओलीले गरेको महाधिवेशन उद्घाटन सत्रको मञ्चमा मात्र तीन ठाउँमा ठूल्ठूलो बाघको आकृति राखिएको थियो। संघका अध्यक्ष किरण पौडेलले विश्वमै लोपोन्मुख वन्यजन्तु संरक्षित क्षेत्रमा महाधिवेशन आयोजना गर्दा बाघ संरक्षणको सन्देश देशैभरि दिन लोगो बनाइएको बताए। बाँके र बर्दिया बाघको संंरक्षित क्षेत्रको भूभाग हो। लोपोन्मुख जनावर बाघको महिमा र महŒवलाई उजागर गर्नको निम्ति केही न केही गर्नुपर्छ भनेर हामीलाई लाग्यो, उनले लोगोबारे प्रस्ट पारे, हाम्रा हजारौं युवाहरूले देशैभरि महाधिवेशनको प्रचारप्रचार गर्दा यही लोगो हालिरहेका छन्। जहाँ पनि बाघ बाघ भनेर आउने भयो। यो कुराले बाघ संरक्षण गर्नुपर्ने आधारहरूबारे सबै जनतालाई जागरण ल्याउन हामीले बाघको लोगो तय गरेका हौं। उनले बाघ किन संरक्षण गर्नुपर्छ भन्नेबारे तर्क गरे, बाघ यो धर्तीमा रहेन भने इको सिस्टम खल्बलिन्छ। इको सिस्टमलाई सन्तुलनमा राख्न बाघको ठूलो महŒव छ। बाघ लोप हुनु भनेको बाघमात्र लोप हुनु होइन। प्राणी जगत्कै अस्तित्वमा संकट आउँछ। वन्यजन्तु संरक्षणकर्मी डा रविन कडरिया एउटा राजनीतिक दलको युवा संगठनले महाधिवेशनको लोगोमा बाघ संरक्षणको सन्देश दिनु निकै राम्रो भएको बताउँछन्। उनी भन्छन्, विदेशमा वन्यजन्तु संरक्षणका लागि नाम र लोगो राख्ने गरिन्छ। नेपालमा पनि वन्यजन्तुको नाममा पर्यटनकर्मीले होटल, रेस्टुरेन्टको नाम राखेका छन्। महाधिवेशनमै बाघकै लोगो राखेर युवा संघले बाघ संरक्षणको लागि राम्रो सन्देश दिएको छ। राष्ट्रिय प्रकृति संरक्षण कोष बर्दियाका प्रमुखसमेत रहेका डा कडरिया पछिल्लो राष्ट्रिय बाघ गणनामा बाँके बर्दिया कम्प्लेक्समा देशमै सबैभन्दा बढी बाघ बढेको बताउँछन्। उनका अनुसार बर्दियामा गएको १० वर्र्षमा मात्र सात गुणाले पाटेबाघ बढेका छन्। सन् २०२२ को गणनामा बर्दियामा बाघको संख्या १२५ पुगेको छ। बाँके राष्ट्रिय निकुञ्जमा २५ गरी बाँकेबर्दिया कम्प्लेक्समा १ सय ५० वटा बाघ रहेका छन्। यो पनि पढ्नुहोस स्याङ्जामा बाघ जात्रा उद्धार केन्द्रमा पाटेबाघ  तब बढ्नेछन् बाघ"
बाघमानव द्वन्द्व गम्भीर चुनौती,"गुलरिया : राष्ट्रिय बाघ कार्यशालाले मानव बाघबीचको द्वन्द्व प्रमुख समस्याको रूपमा विकराल बन्दै गइरहेको निचोड निकालेको छ। बाघ र मानव एकसाथ रहन सक्छन्। यो हामीमा निर्भर हुन सक्छ भन्ने मूल मन्त्रसहित आयोजना गरिएको कार्यशालामा बाघविज्ञ, वैज्ञानिक, विभागीय टिम, संरक्षण क्षेत्रमा कार्यरत संरक्षणकर्मीलगायत जैविक विविधताका प्रोफेसरहरूको मन्थनले बाघ संरक्षण चुनौती उन्मुख बनेको ठहर गरेको छ। गत शुक्रबारदेखि बर्दियामा सुरु भएको राष्ट्रिय बाघ कार्यशाला आइतबार सम्पन्न भएको थियो। बर्दिया राष्ट्रिय निकुञ्जका प्रमुख संरक्षण अधिकृत अशोक भण्डारीले भने मानवबाघ द्वन्द्व न्यूनीकरण, बढेका तथा क्याप्चर गरेका बाघ व्यवस्थापन, बाघ संरक्षणका चुनौती, बासस्थान, आहारा प्रजाति, चोरी सिकारलगायतका विषय कार्यशालामा छलफलका एजेन्डा बनेको बताए। बाबरिया जातिबाट हुने बाघको चोरी सिकार र बाघले समुदायमा धनजनको क्षति पुर्याएपछि बाघमाथि हुने प्रतिआक्रमण पछिल्लो समय प्रमुख चुनौतीको रूपमा देखिन्छ। ठाकुरबाबा नगरपालिकाका नगर प्रमुख तिलकराम लम्सालको प्रमुख आतिथ्यतामा शुभारम्भ गरिएको नेसनल टाइगर वर्कसपमा निकुञ्ज विभागका निर्देशक, टीयू केयूका प्रोफेसर, वैज्ञानिक, पर्सा, चितवन, बाँके, बर्दिया, शुक्लाफाँटा राष्ट्रिय निकुञ्जका वार्डेन, वन अधिकृत, गणपति, मध्यवर्ती क्षेत्रका अध्यक्ष, चोरी सिकार नियन्त्रण युवा परिचालन अभियानका युवालगायत संरक्षणकर्मीहरूले व्यापक छलफलसहितको प्रस्तुति गरेका थिए। राष्ट्रिय प्रकृति संरक्षण कोष (एनटीएनसी) का सिनियर संरक्षण अधिकृत डाबाबुराम लामिछानेले नदी तटीय क्षेत्रमा बाघको घनत्व बढिरहेको बताए। बाघको संख्या अझै बढ्दो क्रममा छ। भालेभन्दा पोथी बाघको संख्या बढी छ। बर्दियामा प्रतिस्क्वायर किलोमिटर ७ वटा बाघ छ। बाघको घनत्व बढेकाले एउटै क्यामरा ट्रापमा बर्दियामा ६ वटा बाघ परेको छ। चितवन, शुक्ला र बाँके निकुञ्जमा बर्दियाको तुलनामा कम छ। बाघ व्यवस्थापन कार्य चुनौतीपूर्ण रहेको उनले प्रष्ट्याए। आक्रमक बाघ व्यवस्थापनका क्रममा सुरुमा कस्तो बाघ द्वन्द्वमा छ त्यो पत्ता लगाउनुपर्छ। पाँच प्रतिशत बाघ मात्र आक्रमणकारी हुने भएकाले सबै बाघलाई एउटै नजरले हेर्नु हुँदैन। बाघ समाते पनि व्यवस्थापन गर्न कठिन छ। राख्ने ठाउँ प्रभावकारी छैनन्। त्यसैले सबै बाघ समाउनुभन्दा वास्तविक आक्रामक बाघ पहिचान गरी व्यवस्थापन गर्नुपर्नेमा डा लामिछानेको जोड छ। उनले थपे जंगलमा जाने कार्य तत्काल रोक्नुपर्छ। जानै परे समूहमा चनाखो भएर जंगलको अवस्था बुझेर मात्र जानुपर्छ। घाँस, दाउरा लिन जंगल जाने र झुकेर घाँस, दाउरा, निउरोको साग संकलन गर्नेलाई बाघले आक्रमण गरेको तथ्यांक उनले बताए। बर्दियालगायत देशैभर उद्धार गरिएका बाघ व्यवस्थापन प्रमुख चुनौतीका रूपमा खड्किएको एनटीएनसी बर्दियाका संरक्षण अधिकृत डाक्टर रविन कडरियाले बताए। कस्ता बाघ समाउने भन्ने पहिचान र समातिएको बाघ कहाँ राख्ने भन्ने धेरै समस्या छ। पर्खाल लगायर मानवबाघ द्वन्द्व घट्दैन। मानव व्यवहार परिवर्तन गर्नुपर्ने आवश्यकता छ। जंगल माथिको परनिर्भरता कम गर्नुपर्छ। ३४ वटा घटना जंगलभित्रै भएका छन्। कसरी पर्खालले घटना रोक्छ कडरियाले प्रतिप्रश्न गरे। विगत चार वर्षको अवधिमा कैलालीदेखि बाँकेसम्म बाघको आक्रमणमा ३५ जनाको मृत्यु भएको छ। जसमध्ये १५ जना बर्दिया राष्ट्रिय निकुञ्जलगायत मध्यवर्ती क्षेत्र, ३ जना बाँके, ४ जना राप्तीसोनारी जंगल क्षेत्र, १२ जना बर्दिया जंगल क्षेत्र र १ जना कैलाली जंगल क्षेत्रमा बाघ आक्रमणमा मृत्यु भएको उनले बताए। एक साताअघि बर्दियाको मधुवनमा दाउरा खोज्न गएका दुई महिलाको एकै समयमा बाघको आक्रमणमा परी निधन भएको छ।"
जिरीमा बन्दै कृत्रिम ताल,"ताल निर्माणको काम सुरुवात गर्नका लागि प्रदेश सरकारले चालू आर्थिक वर्षमा १५ करोड रुपैयाँ विनियोजन गरेको छ। दोलखा : दोलखाको पर्यटकीय नगरी जिरीमा कृत्रिम ताल बन्ने भएको छ। सगरमाथाको द्वार तथा नेपालको स्विट्जरल्यान्ड नामले चर्चित जिरीमा मानव निर्मित ताल बन्ने भएको हो। बागमती प्रदेश सरकारले गौरवको आयोजना घोषणा गरी ताल निर्माणलाई अगाडि बढाएको हो। ताल निर्माणको काम सुरुवात गर्नका लागि प्रदेश सरकारले चालू आर्थिक वर्षमा १५ करोड रुपैयाँ विनियोजन गरेको छ। पर्यटन व्यवसाय सुस्ताएको अवस्थामा रहेको जिरीलाई पुरानै लयमा फर्काउनका लागि ताल निर्माण कार्य शिघ्र सुरु होस् भन्ने चाहना रहेको जिरी नगरपालिकाका मेयर मित्रबहादुर जिरेलले बताए। ताल निर्माणका लागि सहयोग गर्न नगरपालिका तयार रहेको मेयर जिरेलको भनाइ छ। तालको डीपीआर तयार गर्न नगरपालिकाले एक करोड रुपैयाँभन्दा बढी खर्च गरेको उनले बताए। बागमती प्रदेश सरकारले गौरवको आयोजना घोषणा गरी अगाडि बढाएकोमा जिरीवासीको सपना पूरा हुने विश्वास छ, जिरेलले भने। जिरीमा मानव निर्मित ताल निर्माण भएमा जिरीको महत्त्व बढ्ने मात्र नभई समग्र दोलखाको आर्थिक क्रियाकलापमा वृद्धि हुने जिरी उद्योग वाणिज्य संघका अध्यक्ष बाबुराजा श्रेष्ठले बताए। स्थानीयलाई मर्का नपर्ने गरी जग्गाको मुआब्जा निर्धारण गर्नुपर्ने उनले सुझाए। यसैगरी ताल निर्माण छिटोभन्दा छिटो सुरु होस् भन्ने स्थानीयको चाहना रहेको जिरी नागरिक अगुवा केन्द्रका ज्योति खड्काले बताए। ताल निर्माणका लागि जग्गाको लगत संकलन गर्ने काम अन्तिम चरणमा पुगेको छ। यसका लागि करिब सात सय रोपनी जग्गा अधिग्रहण गर्नुपर्ने डिभिजन सिँचाइ कार्यालय दोलखाका प्रमुख निर्मल दाहालले जानकारी दिए। जिल्ला नापी कार्यालय तथा मालपोत कार्यालयबाट आयोजनाको क्षेत्रभित्र पर्ने जग्गाको लगत लिई अध्ययनको काम भइरहेको उनको भनाइ छ। अध्ययन पूरा भएपछि आवश्यक जग्गा अधिग्रहणका लागि सिफारिस गरिने उनले बताए। डिभिजन सिँचाइ कार्यालय दोलखाका अनुसार तालको डीपीआर तयार भइसकेको छ। वातावरणीय प्रभाव मूल्यांकनका लागि परामर्श दाताको छनोटको प्रस्ताव मूल्यांकन भइरहेको कार्यालयले जनाएको छ। ताल एक किलोमिटर लामो तथा दुई सय मिटर चौडाइको हुनेछ। सो ताल निर्माणको लागि डुबान हुने क्षेत्रभित्र पर्ने १ सय ५१ कित्ता तथा वरिपरि आवश्यक पूर्वाधार निर्माण तथा अन्य प्रयोजनका लागि ३ सय ३९ कित्ता अधिग्रहण गर्नुपर्ने डिभिजन सिँचाइ कार्यालयका प्रशासन प्रमुख शारदप्रसाद दंगालले जानकारी दिए। भारतको पर्यटकीय स्थल नैनीतालकै आकारमा तालको निर्माण हुने भएकोले यो ताल निक्कै आकर्षक र पर्यटकीय दृष्टिले महत्त्वपूर्ण हुने उनको भनाइ छ। डीपीआर अनुसार ताल निर्माणको लागत ३ अर्ब १७ करोड रुपैयाँ रहेको छ।"

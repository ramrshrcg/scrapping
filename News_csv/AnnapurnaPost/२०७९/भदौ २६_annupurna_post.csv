शीर्षक,विवरण
खर्चको बोझ नबनून् विमानस्थल,"विकास र समृद्धिको पहिलो आधार भनेको नै यातायात हो। नेपालमा तराईका समथर भूमिभन्दा पहाडी क्षेत्र बढी छ। त्यसैले यातायातको पूर्वाधार विकास निकै चुनौतीपूर्ण छ। आज पनि मुलुकका केही पालिकासम्म मोटरबाटोसम्म पुग्न सकेको छैन। डाँडाकाँडा र भिरपखेरा छिचोल्दै बनाएका सडक जोखिमपूर्ण छन्। दुर्घटना भइरहन्छन्। यातायातको भरपर्दाे उपायको खोजी गाउँगाउँका नेपालीले गरिरहन्छन्। त्यसैले हरेकजसो जिल्लामा विमानस्थल निर्माणको माग भइरहेको छ। बनिरहेको छ। तर, आवश्यकता कति हो ? किन र कसरी सम्भव ? यसको खोजी कम भएको देखिन्छ। जनताले भने भनेपछि नेताले विमानस्थलको एजेन्डा बनाउँछन्। त्यसरी धेरै जिल्लामा विमानस्थल बनेका छन्। कर्त बन्ने योजना छ। जहाज आफैंमा महँगो साधन हो। जो कोही नेपालीले यसको यात्रा गर्न सक्दैनन्। त्यसमाथि विमानस्थल निर्माण पनि खर्चिलो हुन्छ नै। त्यसभन्दा बढी चुनौतीचाहिँ निरन्तर विमानस्थल सञ्चालन पनि हो। अहिले नेपालमा जति पनि विमानस्थल छन्, धेरैको आम्दानी छैन। घाटामा चलेका छन्। नेपाल नागरिक उड्डयन प्राधिकरणअन्तर्गत मुलुकभर ५४ विमानस्थल छन्। तीमध्ये ३४ वटा सञ्चालनमा छन्। १५ विमानस्थल घाटामा र २० वटा बन्द छन्। सञ्चालनमा रहेकाहरूको पनि आम्दानीभन्दा खर्च बढी छ। आम्दानी १ आना, खर्च रुपैयाँ को हालतमा छन्। घाटा छ भनेर जहाज उडाउने ठाउँ नबनाउनु पनि राज्यको दायित्व बाहिर हुन्छ र पनि बनेका छन् थुप्रै विमानस्थल। चिन्ताचाहिँ जबरजस्ती विमानस्थल थपिरहने कि वैकल्पिक माध्यमहरूतिर पनि ध्यान दिने भन्ने नै हो। प्राधिकरणको तथ्यांकअनुसार जुम्ला, तुम्लिङटार, बझाङ, भोजपुर, दाङ, डोल्पा, खानीडाँडा, फाप्लु, रामेछाप, रुम्जाटार, ताप्लेजुङ, थामखर्क, डोटी, बैतडी र इलामका एयरपोर्ट घाटामा छन्। बागलुङ, दार्चुला, ढोरपाटन, डोल्पा मसिनेचौर, जिरी, कन्लेडाँडा, लाङटाङ, मनाङ, मेघौली, महेन्द्रनगर, पालुङटार, रोल्पा, स्याङ्बोचे, टीकापुर, गुल्मी, इलाम (सुकिलुम्बा), खिजी चण्डेश्वरी, कालीकोट र कमलबजार एयरपोर्ट भने बन्द छन्। आवश्यक यात्रुको अभावमा ती विमानस्थलमा जहाज जाँदैनन्। काठमाडौंको त्रिभुवन अन्तर्राष्ट्रिय विमानस्थल वर्षमा ५ अर्ब जस्तो नाफा कमाउँछ। विमानस्थल शुल्क, ल्यान्डिङ पार्किङ, नेभिगेसन, भाडाबाट विमानस्थलाई पैसा आउँछ। अन्तर्राष्ट्रिय विमानस्थल भैरहवामा बनेर सञ्चालनमा आइसक्यो, तर त्यहाँ जहाज कमै आउँछन्। पोखरा अन्तर्राष्ट्रिय विमानस्थल निर्माण सकिँदैछ, आउँदो पुसदेखि सुरु गरिने भनिएको छ। तर न भैरहवा विमानस्थलको बिजनेस प्लान छ, न पोखराको। मतलब जनताले चाहना गरे, नेताले योजना पारे, ऋण खोजेरै पनि विमानस्थल बने। जनताको मनोगत भावना र नेताका सनकहरूबाट नेपालमा ठूलाठूला परियोजना निर्माण भइरहेका छन् भन्ने कुराका विमानस्थल निर्माणको उदाहरणले बुझाउँछ। आन्तरिक विमानस्थल सञ्चालन गर्न दैनिक कम्तीमा २० उडान जरुरी हुन्छ भनिन्छ। भैरहवाको गौतम बुद्ध अन्तर्राष्ट्रिय विमानस्थलमा सातामा ३ दिनमात्रै एउटा जहाज आउँछ। पोखरामा कुन आउने ? कति आउने यकिन छैन। भारतले गोरखपुरतिरको आकाशे बाटोको अनुमति दिएको छैन। भैरहवा र पोखरा जहाज पुग्न फन्को मार्नुपर्छ। यसले वायुसेवा कम्पनीलाई महँगो पर्न जान्छ। त्यो महँगाई पर्ने भनेको यात्रुलाई पनि हो। विमानस्थल सञ्चालन खर्चको भार राज्यलाई पर्छ। राज्यलाई भार पर्नु पनि जनताकै थाप्लामा भारी बढ्नु हो। एउटा विमानस्थलदेखि अर्काेको दूरीको जुन मापदण्ड छ, त्यो पनि पालना नगरी ठावैपिच्छे विमानस्थल निर्माणको भावनात्मक योजना बढ्दै गए विमानस्थल राज्य र जनताका निम्ति भार बन्छन्। बेलामा सचेत हुन जरुरी छ। आवश्यकता र सम्भाव्यताका आधारमा मात्रै पूर्वाधारमा खर्च गरिनुपर्छ। नत्र त्यो लगानी खेर जान्छ।"
साइकलको पन्चर टालेर अर्बपति,"नेपालगन्ज : बहुदलीय व्यवस्था आउने बेला नेपालगन्ज सडकमा ओहोरदोहोर गर्नेलाई प्रहरी गुल्म अगाडि साइकल बनाउँदै गरेको युवाबारे केही सम्झना छ ? कतिले त साइकल मर्मत पनि गराउनुभयो होला ? एउटा थोत्रो साइकल उल्टो पारेर राखिएको हुन्थ्यो। छेउमा दुइटा डन्डा गाडिएको हुन्थ्यो। डन्डामा डोरी बाँधेर साइकलका टायर र गद्दी टाँगिएका हुन्थे। २० वर्षे लक्का जवान बोरा ओछ्याएर साइकल मर्मत गरिरहेका हुन्थे। त्यस बेला २५ पैसामा साइकलको पन्चर टाल्ने मोहम्मद सरिफ बागवान ३४ वर्ष अवधिमा अर्बपति बनेका छन्। नेपालगन्ज१ धम्बोझीका बागवानले २०४५ सालमा ७ हजार रुपैयाँ लगानी गरी साइकलको पन्चर टाल्ने पसल सुरु गरेका थिए। उनी साइकल, मोटरसाइकल र अटोको कारोबार गर्ने पाँच कम्पनीका मालिक बनेका छन्। उनले पहिलेको पसलनजिकै धम्बोझी चोकमा बीबी साइकल सेन्टर नामको ठूलो सोरुम खोलेका छन्। नेपालका विभिन्न स्थानबाट हेर्न आउनेहरू कसैले पनि यति ठूलो साइकल सोरुम देखेको छैन भन्छन्। मैले पनि देखेको छैन, बागवानले भने। धम्बोझीमै अर्को बागवान साइकल स्टोर छ। गोरखा साइकल सप्लायर्सले होलसेल कारोबार गर्छ। टीभीएस मोटरसाइकल र अटो व्यवसाय गोरखा इन्टरप्राइजेजबाट हुन्छ। बागवान इन्जिनियरिङ पनि उनकै हो। यी पाँच कम्पनीमा ५०६० करोड रुपैयाँभन्दा बढी लगानी छ। उनले यसकै कमाइबाट घरजग्गालगायत ५०६० करोडको सम्पत्ति जोडेका छन्। कोरोना महामारीका बेला लकडाउन हुँदा अटो रिक्सा चल्न पाएनन्। अहिले मलाई १० करोड घाटा भएको छ, उनले दुःखेसो पोखे। उनका पाँच फर्ममा ६० जनाले रोजगारी पाएका छन्। १५ हजारदेखि ५५ हजार रुपैयाँसम्म तलब दिएका छन्। उनले बागवान बिरासत कायम गर्न झन्डै साढे तीन दशकमा निकै संघर्ष गरेका छन्। २०४३ सालमा एसएलसी दिएका बागवान प्रहरीमा जागिर खान चाहन्थे। बुवाका कारण त्यता जान पाएनन्। बुवाको उर्दी थियो बरु चिया पसल खोल। पुलिसको जागिर खान पाउन्नस्। त्यता नभएपछि किराना पसलमा मासिक ८ सय रुपैयाँ पाउने गरी उनले दुई वर्ष काम गरे। त्यसको दुई वर्ष आफूले किराना पसल चलाए। ठेकेदारले उधारो नतिरेपछि घाटामा गए। ३७ हजार रुपैयाँमा पसल बेचे। साहूलाई तिरेर बाँकी रहेको ७ हजार रुपैयाँमा साइकलको काम थाले। यता लाग्न छिमेकी काका भगवती न्यौपानेले प्रेरणा दिएको उनको भनाइ छ। त्यति बेला एक व्यक्तिले साइकलको काम गर्दागर्दै रिक्सा बनाएर बेच्न थालेको थियो। अंकलले त्यही देखेर मलाई साइकल व्यवसायमा लाग्न भन्नुभयो, उनले भने। उनले पनि साइकल मर्मत थालेको दुई वर्षभित्र ३ हजार रुपैयाँमा घुम्ती पसल किने। त्यसमा सरे। घुम्तीका अगाडि चारवटा गुन्द्री राखेर साइकल मर्मत गर्थे। त्यसपछि भने राम्रो मिस्त्री भनेर बजारमा चर्चा चल्न थाल्यो। त्यति बेलै साइकलको थोक पसल चलाउने सपना देख्न थालेका थिए। तर, पैसा थिएन। बाबुसँग मागे। जग्गा धितो राखेर बैंकबाट ऋण लिन सुरुमा बाबुले पत्याएनन्। छिमेकी विनोद पोद्धार अंकलले उसले नदिए म दिउँला भनेर सम्झाएपछि मात्र बुबा १ लाख रुपैयाँ ऋण निकाल्न धितो दिन तयार हुुनुभयो, उनले घटना बेलिविस्तार गरे, ५० हजार रुपैयाँ लिएर वीरगन्ज गएर १६ वटा साइकल ल्याएँ। अनि होलसेल सुरु भयो। तर, होलसेल व्यापार फापेन। नेपालगन्जका ३ जना (उनी, माधवप्रसाद गुप्ता र मोबिन अहमद हल्वाइ) र एक भारतीय (मोहम्मद आरिफ)गरी ४ जना मिलेर ०५८ सालमा संयुक्त होलसेल पसल सुरु गरे। उनीहरूको साझेदारी २० महिनापछि तोडियो। सबैका नाममा कुनै न कुनै ब्रान्डको साइकलको एजेन्सी थियो। म अलपत्र परेँ। बैंक अफ काठमान्डुको १५ लाख रुपैयाँ ऋण थियो। त्यो तिर्न पाँच कट्ठा जग्गा बेच्नुपयो, उनले दुःखका दिन सम्झे, मैले हिम्मत हारेन। ३० लाख रुपैयाँको अर्को ओडी बनाएँ। ७ लाख व्यक्तिको ऋण थियो। त्यो चुक्ता गरिदिएँ। २३ लाख रुपैयाँ बोकेर भारतको लुधियानामा साइकलको डिलर लिन गएँ। भर्खर खुलेको नीलम साइकलको डिलर ल्याएँ। पाँच लाख भारुमा एक ट्रक ४ सय वटा साइकल ल्याएँ। यो २०६० सालतिरको कुरा हो। उनले साइकल त ल्याए तर त्यति बेला बजारमा अरू नै ब्रान्डको दबदबा थियो। उनले ल्याएका साइकल कसैले पत्याएनन्। अरू साइकल एउटा बेचे डिलरले सय रुपैयाँ फाइदा पाउँथे। उनले आफ्नो सामान बेच्दा ५ सय रुपैयाँ दिन थाले। बढी कमिसनले नै उनको व्यवसाय चम्कायो। अर्डर दोब्बर पुग्यो। त्यसपछि अरू ब्रान्डका साइकलको पनि डिलर ल्याए। मेरो जीवनको टर्निङ प्वाइट नै यही थियो, उनले मुहार चम्किलो पार्दै सुनाए, २ वर्षपछि त चीनको फेक्ट्रीमै पुगेर साइकल ल्याउन थालेँ। २०७६ पछि हरेक वर्ष चीनबाट उनका ८१० कन्टेनर साइकल आउँछ। पन्चर टाल्ने बेला सामान लिन जाँदा आफूलाई व्यापारीले ठगेको अनुभूति हुन्थ्यो। मलाई सामान बहुत महँगो दिइरहेका छौ। एक दिन म फैक्ट्रीबाटै साइकल ल्याउँछु भन्ने अठोट त्यही बेलादेखि गरेको थिएँ, उनले भने, कर्म गर फलको आशा नगर भनिन्छ। मैले कहिल्यै हिम्मत हारेन। काम गर्दै गए। भगवान्ले आफंै फल दियो। मेहनत गर्नेले एक दिन मञ्जिल पाउँछ भन्ने साँचो रहेछ भन्ने उनको ठम्याइ छ। कक्षा ३ मा पढेको कछुवा र खरायोको दौडको कथाले पनि उनलाई जीवनमा संघर्ष गर्न उत्प्रेरित गरेको छ। जागिर खाएको भए मेरो पालासम्म मात्र हुन्थ्यो। व्यापार गर्दा मेरो नाति पनातिसम्म भएको छ। मैले बागवान बिरासत बनाएको छु, उनले भने। उनका बुवा मोहम्मद सफी बागवान नेपालगन्ज नगरपालिकामा मालीको काम गर्थे। त्यसबाटै घरमा गुजारा चल्थ्यो। सफीका पाँच छोरामध्ये जेठा सरिफले साइकल व्यवसाय रोजेका हुन्। व्यवसायले फड्को मारेपछि बुबालाई जागिरबाट छुटाए। माइलो हनिफ, साइलोे सारिक, काइलो अब्दुल माबुद र कान्छो अब्दुल अजिजले पनि दाजुको बिँडो धानेका छन्। दाजुभाइ छुट्टिएका छैनन्। धम्बोझीमा १० कट्ठा जग्गामा बागवान परिवारको ३२ कोठे घर छ। त्यहाँ बाजेदेखि पनातीसम्मको ३२ जनाको संयुक्त परिवार बस्छ। छुट्टिएका छैनौं। भान्सा भने अलगअलग छ। एउटा भान्से राखेर सिंगो परिवार सँगै बसेर खाने मेरो योजना सफल भएको छैन, उनले दुई कट्ठामा बनेको ८ हजार स्क्वायर फिटको सेतो दुई तले आलिसान गोलघरको थ्रीडी नक्सा देखाउँदै भने, यो मेरो सपनाको बागवान मञ्जिल हो। यसको निर्माण पूरा भए हाम्रो परिवारको भातभान्सा फेरि एकैठाउँमा आउँछ। पाँच भाइ नै आफ्नो ताकत भएको उनले बताए। सबै भाइ एक ठाउँमा भए शक्ति आउँछ। फुटे कमजोर हुन्छ। देशको अवस्था पनि त त्यही हो, उनले भने, म एक्लैले के गर्न सक्थेँ ? भाइहरूले काम सम्हाले। अहिले त छोराहरूले पनि जिम्मेवारी लिन थालिसके। उनी आफूलाई नेपालगन्जको रैथाने भन्न रुचाउँछन्। धम्बोझीमा बस्न लागेको मेरो छोराको छैटौं पुस्ता हो। सरिफका तीन भाइ छोरा छन्। जेठो नूर आलमले एमबीबीएस पढेर नेपालगन्ज मेडिकल कलेज शिक्षण अस्पताल नेपालगन्जमा काम गर्छ। माइलो छोरा अल्ताफले एमबीए गरेको छ। बाबुकै व्यवसायलाई सघाउँछ। कान्छो समसुल फिजियोथेरापिष्ट हो, उनले भने। उनी केही वर्षअघि दुबई गएका थिए। विमानस्थलको पसलमा कोही व्यापारी थिएनन्। एक जना ग्राहकले मोबाइल चलाएर पैसा पठाए। व्यापारी नदेखिएरै सामान आयो। उनले अचम्म माने। उनले सोचे एक दिन म पनि यस्तै गरी व्यापार गर्छु। उनको पसलमा पनि अहिले साइकल खरिदबिक्री ईपेमेन्टमा हुुन्छ। नगद नल्याउनेलाई फोन पे गर्न भन्छन्। मोबाइल खोलेर क्युआर कोड स्क्यान गर्न भन्छन्। संवाददातासँग संवादकै क्रममा उनले धेरै ग्राहकसँग यसरी नै व्यापार गरे। माइलो छोरा अल्ताफलाई पैसा आए नआएको सुनिश्चित गर्न लगाउँथे। होलसेल गर्नेले बैंकमै पैसा पठाउँछन्। अर्डर ह्वाट्स एप वा इमेलमा हुन्छ। सामान सबै ट्रान्सपोर्टबाट पठाउँछौं। बीबी साइकल स्टोरमा थरीथरीका साइकल छन्, उनले भने, थरीथरी ग्राहक आउँछन्। उनी कामदार र ग्राहकका गतिविधि १६ वटा सीसी टिभीबाट नियाल्छन्। विगतमा होलसेल बेचेका साइकलको पैसा उठाउन मोटरसाइकलमा टाढा टाढा जानु पर्दा भोगेका दुःख सम्झँदै उनले प्रविधिले सजिलो बनाएको बताए। घरको अर्थव्यवस्था सुधारेजस्तै देशको अर्थव्यवस्था सुधार्न एकपटक अर्थमन्त्री बन्ने उनले सपना देखेका छन्। नेताले जनताको काम गरेनन्। आफ्नो भुँडी मात्र भरे। अहिले जनताले विश्वास गर्न छोडे। अर्थव्यवस्था झनझन खस्किँदो छ। देश ढुलमुलमा छ, उनले सपना सुनाए, एकपटक अर्थमन्त्री बनेर अर्थव्यवस्था सुधार्ने मेरो सपना छ। घर सुधारे। अब देश पनि सुधार्न सक्छु भन्ने आत्मविश्वास छ। २०८० पछि बीबी साइकल भएको ठाउँमा बागवान अस्पताल खोल्ने योजना छ। जहाँ महिला र बालबालिकाको उपचार हुनेछ, उनले भावी योजना बताए। मोबाइलमा ग्राहकसँग डिल गर्दै मोहम्मद सफिक बागवान। ३ असार २०२५ मा जन्मिएका बागवानका दाह्रीजुङ्गा सेताम्य फुलेका छन्। उनको शीरमा ढाकाको टोपी र गलामा गम्छा अनिवार्य हुन्छ। प्रायः कुर्ता पाइजामा माथि हाफ कोट हुन्छ। मन्द मुस्कानका साथ ग्राहकसँग कुरा गर्छन्। उनको बोलीमा मिठास हुन्छ। दम्भ कतै छैन। कसैले घमण्ड गर्न हुँदैन। अर्कालाई सानो ठान्नु त मुर्खता हो। उनले व्यवसाय गर्दा यही सिके। व्यवहारमा उतारेका छन्। उनी साइकल बेच्ने मात्र गर्दैनन्। आफू पनि माउन्टेन बाइक चढ्छन्। साइकल किन चलाउने त ? बागवानको सुझाव छ, नियमित साइकल चढ्नेको मांसपेशी बलियो हुन्छ। मधुमेह लाग्दैन। वीपी भाग्छ। हाडका जोर्नी दुख्दैनन्। मुहार चम्किलो हुन्छ। प्रदूषणबाट बचाउँछ। सवारीले प्रदूषण मुक्त बनायोे भने पनि हामी स्वस्थ हुन्छौं। धम्बोझीमा यो परिवारको बागवान साइकल स्टोर थियो। जुन अहिले पनि छ। २०६७ सालमा त्यसको छेवैमा उत्तरतिर एक कट्ठा जग्गा किनेर अर्को बीबी साइकल स्टोर खोले। यो साइकल शोरुम एक कट्ठा जग्गामै बनेको छ। जहाँ बच्चाका खेलौनादेखि माउन्टेन बाइक गरी ३६५ प्रकारका साइकल पाइन्छन्। १०० प्रकारका त माउन्टेन बाइक नै छन्। माउन्टेन बाइक मात्र कम्तीमा १० हजार रुपैयाँदेखि बढीमा १ लाख २० हजार रुपैयाँ पर्ने छन्। उनको कम्पनीले वर्षभरिमा २० देखि ४० हजारवटा साइकल बेच्छ। पूर्वको इटहरीबाट पश्चिममा महेन्द्रनगरसम्म उनको साइकलको होलसेल कारोबार हुन्छ। वार्षिक ५०६० करोडको साइकलको कारोबार हुन्छ। उनको अर्को विशेषता भनेको बागवान र गोरखा आफ्नै ब्रान्डको साइकल छ। बागवान साइकल मेरो ब्रान्ड हो। मेरो पहिचान हो। मेरो बिरासत हो। गोरखा मेरो देशको पहिचान हो, उनले प्रष्ट पारे, नाम मेरो। मोडल मेरो। डिजाइन मेरो। क्वालिटी मेरो र लगानी मेरो हो। चीनले साइकल मात्र उत्पादन गरेर पठाउँछ। बागवान ब्रान्डको १८ हजार र गोरखा ब्रान्डको मोल २५ हजार रुपैयाँ छ। गोरखा निकै बलियो साइकल भएको उनको दाबी छ। भने, किन्नेले तीन वर्षमा टायर पनि फेरेको छैनन्। नेपालमा ०७५ सालमा भारतीय बुलेट साइकल भित्र्याउने श्रेय पनि उनलाई जान्छ। मोटरसाइकलका जस्ता पाङ्ग्रा भएको झन्डै २० हजार रुपैयाँ पर्ने यो साइकल भारतको लुधियानाबाट पहिलो पटक बागवानले नै नेपालगन्जमा लञ्च गरेका थिए।"
प्रदेशको प्राथमिकतामा पूर्वाधार,"काठमाडौं : प्रदेश सरकारले पूर्वाधार निर्माणलाई प्राथमिकता दिएका छन्। केन्द्र सरकारसँग समन्वय गर्र्दै निजी क्षेत्रको साझेदारीमा पूर्वाधार निर्माण थालेका हुन्। बागमती, लुम्बिनी र गण्डकीका मुख्यमन्त्रीले आफ्ना प्रदेशमा लगानी गर्न निजी क्षेत्रलाई आग्रह गरेका छन्। नेपाल उद्योग परिसंघले आयोजना गरेको नेपाल पूर्वाधार सम्मेलनमा बागमतीका मुख्यमन्त्री राजेन्द्र पाण्डेले बागमती आर्थिक दृष्टिकोणले ठूलो क्षेत्र भएकाले लगानीको प्रचुर संभावना रहेको बताउँछन्। पशुपतिलगायत धार्मिक तीर्थस्थलदेखि सौराहजस्तो आकर्षक पर्यटन केन्द्र बागमतीमै रहेकाले प्रसस्त मात्रामा पर्यटक भिœयाउन सकिने उनको भनाइ छ। केन्द्र सरकार तथा कर्मचारीतन्त्रले सहयोग गरे ५ वर्षभित्र केन्द्र सरकारलाई माग्न नपर्ने गरी आम्दानी गर्ने मुख्यमन्त्री पाण्डेले दाबी गरे। बागमतीले विदेशी कम्पनीको साझेदारीमा रासायानिक मल कारखाना खोल्ने तयारी गरेको छ। ५० मिनेटभित्रै काठमाडौं आइपुग्ने गरी चोभारदेखि हेटौंडा सुरुङमार्ग निर्माण गर्न लागिएको जनाएको छ। लुम्बिनी प्रदेशले देउखुरी क्षेत्रमा राप्ती सभ्यातामा आधारित रहेर राजधानी निर्माण गर्न गुरुयोजना बनाएको छ। मुख्यमन्त्री कुलबहादुर केसीले लुम्बिनी प्रदेशले २० वटा प्रोजेक्ट तयार पारेको भन्दै लगानी गर्न निजी क्षेत्रलाई आह्वान गरेका छन्। लुम्बिनी विकास प्राधिकरणसमेत बनाइएको छ। सार्वजनिक निजी साझेदारीमा प्रोजेक्ट अघि बढाउने लुम्बिनीको योजना छ। प्रदेशले जग्गा दिन नसके पनि बिजुली, सडक, करछुटलगायतका सुविधा दिने मुख्यमन्त्री केसी बताउँछन्। लुम्बिनीमा १७ वटा सिमेन्ट उद्योग खुलेका छन्। यहाँबाट सिमेन्ट निर्यातसमेत सुरु भइसकेको छ।लुम्बिनीले पर्यटनलाई पनि पहिलो प्राथमिकता दिएको छ। शिक्षा क्षेत्रलाई पनि प्राथमिकता दिँदै विश्वविद्यालय खोल्ने तयारी गरेको छ। गण्डकी प्रदेशका मुख्यमन्त्री कृष्णचन्द्र पोखरेल नेपालीले निजी क्षेत्रको सहकार्यमा २२ वटा प्रदेशस्तरीय गौरबका आयोजना अघि बढाइएको बताए। ८ वटा आयोजना भने निर्माण सुरु भइसकेको छ, भन्छन्, पर्यटन र जलविद्युतमा प्राथमिकता दिएका छौं। ठाउँठाउँमा केबुलकार निर्माण सुरु भएको, र पोखरा साराङकोटमा भने सम्पन्न भइसकेको उनले बताए। तमहँगोमा जग्गा किनेर अरु क्षेत्रमा पनि लगानी गर्न निजी क्षेत्रलाई सकस हुने भएकाले जग्गा प्राप्तिमा सहज व्यवस्था गर्नुपर्ने आवश्यक छ, उनले भने। गण्डकीले ५ सय किमी सडक कालोपत्रे गर्नुका साथै उत्तिकै मात्रामा स्तरोउन्नति गरेको छ। मनाङ र मुस्ताङका दुइटा स्थानीय तहबाहेक अन्य सबै तहमा सडक सञ्जाल जोडिएको मुख्यमन्त्री पोखरेल बताउँछन्। पोखरा क्षेत्रीय अन्तर्राष्ट्रिय विमानस्थल अन्तिम चरणमा पुगेको छ। विश्वविद्यालय, मेडिकल स्थापना गर्न प्रक्रिया अघि बढेको छ। अध्ययन अनुसन्धानलाई पनि प्रोत्साहन गरिएको गण्डकी प्रदेशले जनाएको छ। समृद्धिको आधार पर्यटन भएको भन्दै मुख्यमन्त्री पोखरेलले निजी क्षेत्रको सहकार्यमा पूर्वाधार निर्माण थालिएको बताए। संविधानले दिएका अधिकार पनि नदिएको भन्दै प्रदेश र स्थानीय तहले केन्द्र सरकारप्रति गुनासै गुनासा पोखेका छन्। नेपाल उद्योग परिसंघले आयोजना गरेको नेपाल पूर्वाधार सम्मेलनका क्रममा मुख्यमन्त्री र स्थानीय तहका जनप्रतिनिधिले देश संघीयतामा गए पनि केन्द्र सरकारले अधिकार प्रत्यायोजन नगरेको गुनासो गरे। बागमती प्रदेशका मुख्यमन्त्री राजेन्द्र पाण्डेले संविधान कार्यान्वयन हुन नसक्दा अध्यादेशमार्फत निजामती ऐन ल्याएको बताए। केन्द्रीय मानसिकताका कारण नयाँ स्पिडमा काम गर्न नसकिएको उनको भनाइ छ। केन्द्र सरकारले निजामती ऐन ल्याउन नसक्दा कर्मचारी समायोजनमा सकस परिरहेको छ। कर्मचारी अभावका कारण सोचेजस्तो काम गर्न नसकेको प्रदेश र स्थानीय तहको गुनासो छ। अधिकांश कर्मचारी संघीय सरकारकै मातहतमा छन्। तर, प्रदेश र स्थानीय तहमा कर्मचारी अपुग हुँदा पनि राख्न पाएका छैनन्। संविधानले दिएको अधिकार माथि बस्नेहरूले खुम्च्याएको मुख्यमन्त्री पाण्डेले बताए। संविधानले दिएको अधिकार प्रयोग गर्न नदिएकाले केन्द्रीय सरकारविरुद्ध मुद्दा हाल्ने तयारीमा छु, पाण्डेले भने, केन्द्र सरकारले उपत्यकाका तीन जिल्लालाई आफ्नै मातहतमा राख्न खोज्नुका साथै ७७ जिल्लामै कार्यालय राखेर संघीयताको खिल्ली उडाएको छ। संविधानले दिएको अधिकार केन्द्र सरकारबाट खोसेर भए पनि लिने उनले बताए । रस्साकस्सी गरेर भए पनि केन्द्रबाट अधिकार ल्याउनुपर्छ, उनले भने। संविधानको व्यवस्था कानुनले अड्काएको गण्डकी प्रदेशका मुख्यमन्त्री कृष्णचन्द्र पोखरेल नेपालीले बताए। देश संघीयतामा गए पनि व्यावहारिक रूपमा केन्द्र सरकारले अधिकार दिन नमानेको उनको बुझाइ छ। संविधानले दिएको अधिकार प्रदेश सरकारले पूर्णरूपमा उपयोग गर्न पाउनुपर्ने मुख्यमन्त्रीहरू एकमत छन्। प्रदेश सरकारले पाएका अधिकार प्रयोग गर्न पाउनुपर्ने र नदिए प्रक्रिया अघि बढाइनुपर्ने नेपालीले बताए । प्रदेशलाई अधिकार पूर्णरूपमा कार्यान्वयन गर्न कसैले पनि वाधा पुयाउन हुँदैन्, नेपालीले भने। केन्द्र सरकारबाट समन्वयभन्दा हस्तक्षेप बढी भएको लुम्बिनीका मुख्यमन्त्री कुलप्रसाद केसीले बताए। केन्द्र सरकार र प्रदेशबीच कानुनी प्रक्रियामा स्पष्ट नभएकाले काम गर्न झमेला भएको उनको भनाइ छ। केन्द्र सरकारले साना योजना पनि आफू मातहत राखेको भन्दै प्रदेश र स्थानीय तह रुष्ट छन्। २० लाखभन्दा मुनिका आयोजना पनि संघीय सरकारले नै बनाएको र कतिपय संरचना पनि हस्तान्तरण नगरेकाले चुनौती थपिएको प्रदेश तथा स्थानीय तहका अगुवा बताउँछन्। कानुनी तथा व्यवहारिक रुपमा संघीय सरकार र प्रदेश सरकारको अधिकार स्पष्ट नहुँदा पनि सकस परेको प्रदेश सरकारको गुनासो छ। स्थानीय तहले पनि बजेट विनियोजन गर्दा तथा कर्मचारी समायोजन गर्दा समन्यायिक ढंगले नगरेको गुनासो गर्छन्। वीरगन्ज महानगरपालिकाका मेयर राजेशमान सिंहले केन्द्र सरकारले वीरगन्जलाई पर्याप्त बजेट विनियोजन नगरेकाले बताए। वीरगन्जलाई आर्थिक राजधानी भन्ने गरिए पनि केन्द्र सरकारले बजेटमा प्राथमिकता दिन सकेको छैन, उनले भने। बजेट अभावका कारण सडक चौडा गर्न, रेल बनाउने लगायतका ठूला आयोजना बनाउन नपाइएको उनले बताए। काम गर्न जाँदा अदालतमा मुद्दा जाने, अख्तियारले पत्र काट्ने गरेकाले समस्या परेको छ, उनले भने। विराटनगर महानगरपालिकाका मेयर नागेस कोइरालाले कर्मचारीतन्त्र र राजनीतिक अदुरदर्शिताका कारण सुख भोग्न नपाएको बताए। विराटनगरले धेरै प्रधानमन्त्री जन्मायो, देशकै पहिलो उद्योग पनि सञ्चालन भयो तर यहाँको अवस्था उस्तै रह्यो कोइरालाले भने। पोखराका मेयर धनराज आचार्यले राज्यले न्यूनतम पूर्वाधार निर्माण गर्न नसकेको बताउँछन्। सार्वजनिक खरिद ऐनको लो बिडिङ प्रावधानले पूर्वाधार निर्माणमा गुणस्तर हुन सकेन, आचार्य भन्छन्, कन्ट्याक पार्ने, मोबिलाइजेसन लिने त्यसपछि सम्पर्कमा नआउने निर्माण व्यवसायीको प्रवृत्ति रोक्न जरुरी छ।"
खर्चको बोझ नबनून् विमानस्थल,"विकास र समृद्धिको पहिलो आधार भनेको नै यातायात हो। नेपालमा तराईका समथर भूमिभन्दा पहाडी क्षेत्र बढी छ। त्यसैले यातायातको पूर्वाधार विकास निकै चुनौतीपूर्ण छ। आज पनि मुलुकका केही पालिकासम्म मोटरबाटोसम्म पुग्न सकेको छैन। डाँडाकाँडा र भिरपखेरा छिचोल्दै बनाएका सडक जोखिमपूर्ण छन्। दुर्घटना भइरहन्छन्। यातायातको भरपर्दाे उपायको खोजी गाउँगाउँका नेपालीले गरिरहन्छन्। त्यसैले हरेकजसो जिल्लामा विमानस्थल निर्माणको माग भइरहेको छ। बनिरहेको छ। तर, आवश्यकता कति हो ? किन र कसरी सम्भव ? यसको खोजी कम भएको देखिन्छ। जनताले भने भनेपछि नेताले विमानस्थलको एजेन्डा बनाउँछन्। त्यसरी धेरै जिल्लामा विमानस्थल बनेका छन्। कर्त बन्ने योजना छ। जहाज आफैंमा महँगो साधन हो। जो कोही नेपालीले यसको यात्रा गर्न सक्दैनन्। त्यसमाथि विमानस्थल निर्माण पनि खर्चिलो हुन्छ नै। त्यसभन्दा बढी चुनौतीचाहिँ निरन्तर विमानस्थल सञ्चालन पनि हो। अहिले नेपालमा जति पनि विमानस्थल छन्, धेरैको आम्दानी छैन। घाटामा चलेका छन्। नेपाल नागरिक उड्डयन प्राधिकरणअन्तर्गत मुलुकभर ५४ विमानस्थल छन्। तीमध्ये ३४ वटा सञ्चालनमा छन्। १५ विमानस्थल घाटामा र २० वटा बन्द छन्। सञ्चालनमा रहेकाहरूको पनि आम्दानीभन्दा खर्च बढी छ। आम्दानी १ आना, खर्च रुपैयाँ को हालतमा छन्। घाटा छ भनेर जहाज उडाउने ठाउँ नबनाउनु पनि राज्यको दायित्व बाहिर हुन्छ र पनि बनेका छन् थुप्रै विमानस्थल। चिन्ताचाहिँ जबरजस्ती विमानस्थल थपिरहने कि वैकल्पिक माध्यमहरूतिर पनि ध्यान दिने भन्ने नै हो। प्राधिकरणको तथ्यांकअनुसार जुम्ला, तुम्लिङटार, बझाङ, भोजपुर, दाङ, डोल्पा, खानीडाँडा, फाप्लु, रामेछाप, रुम्जाटार, ताप्लेजुङ, थामखर्क, डोटी, बैतडी र इलामका एयरपोर्ट घाटामा छन्। बागलुङ, दार्चुला, ढोरपाटन, डोल्पा मसिनेचौर, जिरी, कन्लेडाँडा, लाङटाङ, मनाङ, मेघौली, महेन्द्रनगर, पालुङटार, रोल्पा, स्याङ्बोचे, टीकापुर, गुल्मी, इलाम (सुकिलुम्बा), खिजी चण्डेश्वरी, कालीकोट र कमलबजार एयरपोर्ट भने बन्द छन्। आवश्यक यात्रुको अभावमा ती विमानस्थलमा जहाज जाँदैनन्। काठमाडौंको त्रिभुवन अन्तर्राष्ट्रिय विमानस्थल वर्षमा ५ अर्ब जस्तो नाफा कमाउँछ। विमानस्थल शुल्क, ल्यान्डिङ पार्किङ, नेभिगेसन, भाडाबाट विमानस्थलाई पैसा आउँछ। अन्तर्राष्ट्रिय विमानस्थल भैरहवामा बनेर सञ्चालनमा आइसक्यो, तर त्यहाँ जहाज कमै आउँछन्। पोखरा अन्तर्राष्ट्रिय विमानस्थल निर्माण सकिँदैछ, आउँदो पुसदेखि सुरु गरिने भनिएको छ। तर न भैरहवा विमानस्थलको बिजनेस प्लान छ, न पोखराको। मतलब जनताले चाहना गरे, नेताले योजना पारे, ऋण खोजेरै पनि विमानस्थल बने। जनताको मनोगत भावना र नेताका सनकहरूबाट नेपालमा ठूलाठूला परियोजना निर्माण भइरहेका छन् भन्ने कुराका विमानस्थल निर्माणको उदाहरणले बुझाउँछ। आन्तरिक विमानस्थल सञ्चालन गर्न दैनिक कम्तीमा २० उडान जरुरी हुन्छ भनिन्छ। भैरहवाको गौतम बुद्ध अन्तर्राष्ट्रिय विमानस्थलमा सातामा ३ दिनमात्रै एउटा जहाज आउँछ। पोखरामा कुन आउने ? कति आउने यकिन छैन। भारतले गोरखपुरतिरको आकाशे बाटोको अनुमति दिएको छैन। भैरहवा र पोखरा जहाज पुग्न फन्को मार्नुपर्छ। यसले वायुसेवा कम्पनीलाई महँगो पर्न जान्छ। त्यो महँगाई पर्ने भनेको यात्रुलाई पनि हो। विमानस्थल सञ्चालन खर्चको भार राज्यलाई पर्छ। राज्यलाई भार पर्नु पनि जनताकै थाप्लामा भारी बढ्नु हो। एउटा विमानस्थलदेखि अर्काेको दूरीको जुन मापदण्ड छ, त्यो पनि पालना नगरी ठावैपिच्छे विमानस्थल निर्माणको भावनात्मक योजना बढ्दै गए विमानस्थल राज्य र जनताका निम्ति भार बन्छन्। बेलामा सचेत हुन जरुरी छ। आवश्यकता र सम्भाव्यताका आधारमा मात्रै पूर्वाधारमा खर्च गरिनुपर्छ। नत्र त्यो लगानी खेर जान्छ।"
३९ दिनदेखि सडक संघर्ष,"काठमाडौं : फुलेको कपाल। च्याउरिँदै गएको बुढेसकालको ज्यान। थकित अनुहार। त्यसमाथि मिटरब्याजीले दिएको सहनै नसक्ने पीडाले भरिएको नवलपरासीको सुस्ता५ रत्नगञ्जका ६३ वर्षीय रामसुभग मुसहरको भारी मन। मिटरब्याजीबाट अन्यायमा परेर न्याय खोज्दै काठमाडौंको माइतीघर मण्डलामा आन्दोलन गर्न र धर्ना बस्न आएका उनी अहिले ज्वरोले थलिएका छन्। गोजी रित्तिएको छ। उपचार गर्नेसमेत पैसा छैन। तर, सरकारले न्याय नदिएसम्म घर नफर्किने बताउँछन्। रोगले थलिएला कि भन्नेभन्दा पनि न्याय नपाइएलाकी भन्ने चिन्ता बढी छ। मिटरब्याजी विरुद्धको आन्दोलनमा सहभागी बन्दा बन्दै ज्वरो आएर बिरामी परेका नवलपरासी सुस्ता५ रत्नगञ्जका ६३ वर्षीय रामसुभग मुसहर । तस्बिर : राजकरण महतो माइतीघर मण्डलाको सडकमा उनीजस्तै पीडितले न्याय खोज्दै धर्ना बसेको ३९ दिनभन्दा बढी भयो। साहूले दिएको पीडा छँदै छ, त्यसमाथि लगातार ज्वरोले हैरान बनायो। रगत र पिसाब जाँच गराएँ। हस्पिटलले उपचारमा ८ हजार लाग्ने बताएको छ, रामसुभगले भने, गोजीमा पैसा छैन। कहाँबाट ल्याउने ? कसरी उपचार गर्ने ? महिना दिनदेखि पीडितहरू न्याय माग्दै धर्नामा छन्। भदौरे झरीलै दैनिक सताउन थालेको छ। दिन काटे रात काट्न समस्या छ। रामसुभग भन्छन्, दुःख त धेरै छ, के भनौं ? आन्दोलन लम्बिदै गयो। सरकारले सुन्दैन, हामीलाई चिन्दैन। खानबस्न निकै समस्या भयो। उनीहरूले असारमा १८ दिन माइतीघरमा धर्ना बसेका थिए। गृह मन्त्रालयबाट जानुस् साहू समातिएको छ भनियो। तर, साहूलाई बोलाएको मात्रै रहेछ। प्रहरीले समातेको थिएन। त्यसपछि हामी फेरि काठमाडौं आएर आन्दोलन थालेका हौं, उनले भने। रामसुभगले साहू सन्दीपकुमार जोशी र मनीषा पोखरेलसँग लिएको केही लाख रकमलाई बढाएर उनीहरूले लाखौंको जग्गा जमिन हडपेका थिए। ऋण लिएर तिर्दा पनि न्याय नपाएपछि काठमाडौं गए न्याय पाइन्छ भन्ने आशा बोकेका उनको अवस्था झनै दयनीय बन्दै गएको छ। मागेर खान्छौं। कुनैकुनै दिन खान नपाएर त हामी भोक्कै राति सुत्छौं। भोकै बसेर पनि आन्दोलन गरिरहेका छौं, उनी भन्छन्, पानी पर्दा सडकमा छाता र त्रिपाल ओढेर हामी धर्ना बस्छौं। जोडले पानी पर्न थाल्यो भने छेउछाउको घरमा लुक्छौ। बस्छौं। दैनिकीलाई सहज पार्न र आवश्यकता पूरा गर्न गरिब परिवारले मिटरब्याजीसँग ऋण लिन्छन्। जग्गा धरौटी राखे वा साहूकै नाममा पास गरे पनि मिटरब्याजीले ऋणको मिटर घुमाउन छाड्दैनन्। एक पटक ऋण लिएपछि ऋणी चुक्ता गर्ने अवस्थामा पुग्न यहाँ निक्कै समस्या हुने गरेको छ। ऋणीलाई झुक्याएर फर्जी तमसुक अदालतमा पेस गर्दै घरजग्गा लिलाम गर्ने धेरै मिटरब्याजी तराइमा छन्। यसकै कारण धेरैलाई साहूले जेलमा थुनाएर दुःख दिँदै आएका छन्। नवलपरासीको रामग्रामकी पुष्षा उपाध्याय पनि मिटरब्याजी विरुद्धको आन्दोलनमा छिन्। साहूसँग साढे ३ लाख लिएकी थिइन्। त्यसको बदलामा साहूले उनीसँग साढे ७ लाखको तमसुक गराए। १८ महिनामै उनले ९ लाख ८० हजार फर्काइन्। तर, साहूले अझै ९ लाख माग्दै अदालतमा मुद्दा हालेको उनले सुनाइन्। सरकार गुहार्न उनी काठमाडौं आएकी छिन्। तर, न्यायको लडाइँ कठिन बन्दै गएको उनी बताउँछिन्। हामी महिलाहरूलाई निकै समस्या छ। महिनावारी हुन्छ। प्याड किन्न पाइन्छ। तर, नुहाउन कठिन हुँदा आफ्नै शरीर घिन लागेर आउँछ। धेरै ग्राहो भयो। महिलाहरूको बेदना अझै के सुनाउ, उनले भनिन्, खान खानकै लागि पनि दुःख छ। एकैछिनमा बादल लाग्छ, हरर पानी पर्छ। त्रिपाल ओढेर बसेका छौं। भिजाउँछ। चिसो लुगाले बिरामी पार्छ। सुस्ताकै अर्का महादेव तेलीलाई न्याय पाउनका लागि गरिरहेको संघर्षको व्यथा सुनाउन नपरे हुन्थ्यो भन्ने लाग्छ। तर, साहूले जीवनको खुसी लुटेर पीडा दिएकाले यो अवस्था आएको उनी सुनाउँछन्। अहिले उनी पनि माइतीघर मण्डलामा धर्नामा छन्। डेंगु फैलिएको छ। त्यसको डर उस्तै छ। राति सुत्दा लगाउने झुल छैन। उनी भन्छन्, धेरै संघतियालोक (साथीहरू) बिमारी भयो। दरदवाई (औषधि) गराउनै पयो। पैसा छैन। के गर्ने ? परेसानी बढ्दै गएको छ। उनले गाउँकै साहू बनारसी जसवालसँग १२ लाख कर्जा लिएका थिए। उनलाई पाँच वर्षमा ३५ लाख फिर्ता गरे। तर, साहूले खेत पनि हड्पे। उल्टै अदालतमा उनीसँग अझै ६० लाख लिनु छ भन्दै मुद्दा हाले। न्यायको खोजीमा उनी गाउँबाट काठमाडौं आए। बेखर्ची भएर उनी समस्यामा छन्। वर्षा हुँदा दुःख छैन ? प्रश्न गर्दै उनले थपेँ, धेरै दुःख छ। अहिले अधिकांश पीडित बिरामी पर्न थालेका छन्। आन्दोलनमा लाग्दा खेत बाँझै, सरकार दुःख बुझ्दैन नलपरासीको प्रतापपुर५ की किशोरी देवी चमार साहूले गरेको ठगीविरुद्ध असारदेखि नै आन्दोलनमा छिन्। असारमा धान खेती गर्न छाडेर धर्ना बस्न काठमाडौं आइन्। खेत बाँझै छ। रोपाइँ पनि गर्न पाइनन्। छोरोलाई मलेसिया पठाउन साहू जगदीश र सुनिल बानियाँसँग १ लाख ८० हजार कर्जा लिएकी थिइन्। साहूले उनीसँग ५ लाख ६० तिरायो। अझै १० लाख माग्दै छन्। नत्र तेरो १५ कट्ठा जग्गा लिलाम गराइदिन्छौ भन्दै धम्की दिइरहेको उनी बताउँछिन्। मिटरब्याजीबाट पीडित बनेकाहरू माइतीघर मण्डलामा झरीमा पनि रुझेर धर्नामा सहभागी हुँदै। देशका विभिन्न स्थानबाट न्याय खोज्दै काठमाडौं आएका उनीहरूले आन्दोलन गरेको ३९ दिन भयो। सरकारले मागको सम्बोधन नगर्दा उनीहरू बिरामी पर्न थालेका छन्। तस्बिर : राजकरण महतो मिटरब्याजीले दिएको पीडा कम छैन। आर्थिक मात्रै नभई उनीहरूले दिने मानसिक र शारीरिक यातना खप्न नसकेर तराई मधेसका पीडित नागरिक सरकार गुहार्न काठमाडौं आए। माइतीघरमा धर्ना बसेर आन्दोलन गरेको ३९ दिन भयो। झरीमा रुझ्दै, भोकै आन्दोलन गर्दागर्दै पीडितहरू बिरामी पर्न थालेका छन्। उनीहरू सरकारलाई प्रश्न गर्छन्, के हाम्रो सरकार नभएकै हो ? न्याय माग्न माइतीघरमा बसेको छु। सरकार हाम्रो मागलाई सुन्दैनन्, हामीलाई देख्दैनन्। हाम्रो मन्त्री नेताहरू हामीलाई माइतीघरमा खोज्न आएको छैन। मेरो जनता कहाँ छन् ?, उनी भन्छिन्, चुनावमा भोटका लागि दैलोदैलो चाहार्छन् नेताजी। मेरो आमा हो, काका हो भन्छन् तर, जनताले खोज्दा नेता भेटिदैनन्। आन्दोलन लम्बिदा ऋणको बोझ मिटरब्याजी विरुद्ध किसान, मजदुर संघर्ष समितिका सचिव उमाशंकर लोनियाँले आन्दोलनको दिन बढ्दै गएपछि पीडितहरू थप मर्कामा परेको बताउँछन्। खानपिउनमा निकै समस्या भयो। पसलपसलबाट हामी मागेर खान्छौं। सहयोग माग्दा ५, १० रुपैयाँ पाइन्छ। त्यसले हाम्रो खानपान पुग्दैन, उनले भने, किसान संगठनका साथीहरू कहिले चामल, दाल, तरकारी थोरै थोरै गरेर दिन्छन्। अहिलेसम्म सहयोग मागेर आन्दोलन चलाइरहेका छौं। यस्तो कहिलेसम्म हामी बाँच्ने ? पीडितहरू त्रिपाल टाँगेर कीर्तिपुरमा रातिको बास बस्छन्। माइतीघरबाट त्यहाँसम्म आवतजावत् गर्न बसको प्रयोग गर्छन्। ओहोरदोहार गर्न प्रत्येक दिन बसलाई ३५ सय तिर्नु पर्छ। बस भएन भने पैदल हिँडेर ९ किलोमिटर आउने अवस्था छैन। महिला र बूढाबूढी धेरै छन्। हिँड्न सक्दैन, उनले भने, हामी बसको भाडा तिर्न सकिरहेका छैनौं। तर, सरकार हाम्रो माग किन सुन्दैन ? बस्ने ठाउँमा नुहाने व्यवस्था छैन। कतिको त ननुहाएकै १५ दिन भइसकेको सचिव लोनियाँ बताउँछन्। घरमा पीडा हुँदाहुँदै पनि पीडितहरू न्याय माग्न काठमाडौं आएका थिए। हामी सोच बनाएर आयौं कि हाम्रो सरकारले पीडा सुनिदेला भन्ने थियो। तर, अहिलेसम्म सरकारले ठोस केही प्रक्रिया अपनाएको छैन। कानमा तेल हालेर बसिरहेको छ। हाम्रो पीडा यत्रो छ, उनी आक्रोश पोख्दै सुनाउँछन्। सरकारले पीडितहरूको माग तत्काल सम्बोधन गर्नुपर्ने समितिका अध्यक्ष रामसुरत गुप्ता बताउँछन्। मिटरब्याजीबारे अध्ययन गर्न सरकारले गठन गरेको कार्यदलले भदौ २७ गते सरकारलाई रिपोर्ट बुझाउने सुनेको उनी बताउँछन्। प्रतिवेदन कस्तो आउँछ। त्यसलाई अध्ययन गरेर आन्दोलन बारे थप निर्णय लिन्छौं, उनी बताउँछन्। यस्ता छन् पीडितको माग मिटरब्याजीहरूले अदालतमा हाल्ने मुद्दाको विषयमा न्यायलयमा पनि समस्या देखिएको पूर्वमन्त्री गिरिराजमणि पोखरेल बताउँछन्। न्यायाधीशहरूले कागजहरूलाई हेरेर फैसला गर्नुहुन्छ। तर, मिटरब्याजीहरूले गरिबहरूलाई झुक्याएर थोरै दिएको ऋणको धेरै कागज गराएका हुन्छन्, उनी भन्छन्, त्यसैलाई आधार मानेर फैसला हुँदा पीडितहरू झन् पीडामा परेका छन्। जग्गाजमिन लिलामी भएर पनि जेलै परेका छन्। मिटरब्याजीहरूले दिएको पीडाबाट पीडितहरू भाग्नुपर्ने स्थिति आएको उनी बताउँछन्। साहूहरूबाट डराएर पीडितहरूले उनीहरूको कतिपय सुन्नै नसक्ने खालमा शर्तहरू स्वीकारेका छन्। अहिले सहनै नसकेर बिस्फोट भएका छन्, पोखरेल भन्छन्, गरिबहरूको सर्वस्व गुमिसकेको छ। सरकारले पीडितहरूलाई न्याय दिलाउनु पर्छ। समय बदलियो। तर, कानुन पुरानै छ। मिटरब्याजीलाई जेल हाल्न नयाँ कानुन नै बनाउनुपर्ने आवश्यकता रहेको मिटरब्याजीविरुद्ध पीडितको पक्षमा लड्दै आएका महोत्तरीका शंकर महतो बताउँछन्। कागजी रूपमा मिटरब्याजी बलियो हुने गरेको उल्लेख गर्दै उनले त्यसको अन्त्यका लागि कानुन नै कडा बनाउनुपर्ने बताए। भन्छन्, यस्ता सुदखोरबाट पीडित भएका गरिब, किसान र मजदुरहरूलाई न्याय दिलाउनका लागि कडा कानुनको जरुरी छ। श्याम परदेश जस्ता सर्लाहीका ठूला साहूविरुद्ध अभियान चलाएका मिश्रका पति डाचाराज वाग्लेको ढेड वर्षअघि रहस्यमय मृत्यु भयो। उनको सुनियोजित हत्या भएको पीडित मिश्र बताउँछिन्। पतिको मृत्युपछि सरस्वतीले महोत्तरीको बर्दिबासस्थित पञ्चधुरा आधारभूत विद्यालयको प्रधानाध्यापकबाट राजीनामा दिएर निरन्त पीडितहरूको पक्षमा अभियान चलाइरहेकी छिन्। महोत्तरीको भंगहाका मिटरब्याजी अनुरुद साहले एक महिलालाई ऋण लिन घरमा बोलाई बन्दुक देखाएर पटकपटक योन शोषण गरेको खुलेको छ। पीडित महिलाले उनीसंँग श्रीमान्लाई विदेश पठाउन ऋण लिएकी थिइन्। नक्कली तमसुक बनाएर एक कट्ठा जग्गा पनि हड्पेको र आफूलाई बन्दुक देखाएर यौन शोषण गरेको ती महिलाले बताएकी छिन्। पीडक साह अहिले जिल्ला प्रहरी कार्यालयको हिरासतमा छन्। पीडित महिलाले भनिन्, साहूले मेरो धन पनि लियो। बन्दुक देखाएर धर्म पनि लियो। मधेस प्रदेशमा गरिबीको उच्च समस्या भएकै कारण यस्तो अवस्था आएको पूर्वशिक्षामन्त्री गिरिराजमणि पोखरेल बताउँछन्। जीवन सहज, खुसी बनाउन गरिब मजदुर किसानहरू साहूसँग ऋण लिन्छन्। उनीहरूमा चेतना पनि कम छ। यसको फाइदा साहूले उठाउने गरेका छन्, उनले भने। सुरुमा साहूहरू सामाजिक, मानवीय संवेदना भएको, गरिबलाई सेवा गरिदिएको जस्तो व्यहार देखाउँछन्। तर, कालान्तरमा उनीहरू गरिबसँग गराएको फर्जी तमसुक देखाउँदै निर्मम, क्रुरुर, अमानवीय ढंगले प्रस्तुत हुन्छन्, निरन्तर संसद्मा पीडितहरूको पक्षमा बोल्दै आएको उनले अन्नपूर्णसँग भने। २१ औं शताब्दीमा अमानवीय, कुरुर प्रथा कायम रहनु दुःख रहेको बताउँदै उनी थप्छन्, यसपालिको नीति तथा कार्यक्रममा मिटरब्याजीबाट जनतालाई मुक्ति दिलाउने भनिएको छ। गृह मन्त्रालय मिटरब्याजीलाई अपराधको सूचीमा राखेको छ। सहयोग माग्दा ५, १० रुपैयाँ पाइन्छ। किसान संगठनका साथीहरू कहिले चामल, दाल, तरकारी थोरैथोरै गरेर दिन्छन्। यस्तो कहिलेसम्म हामी बाँच्ने ? उमाशंकर लोनियाँ, सचिव, मिटरब्याजी किसान, मजदुर संघर्ष समिति आन्दोलनमा बस्दा हामिलाई निकै समस्या छ। महिनावारी हुन्छ। प्याड किन्न पाइन्छ। तर, नुहाउन कठिन हुँदा धेरै ग्राहो भयो। पुष्षा उपाध्याय, पीडित, रामग्राम, नवलपरासी सरकार हाम्रो मागलाई सुन्दैनन्, हामीलाई देख्दैनन्। हाम्रो मन्त्री नेताहरू हामीलाई माइतीघरमा खोज्न आएको छैन। मेरो नेता कहाँ छन् ? किशोरी देवी चमार,पीडित, प्रतापपुर, नवलपरासी"
"महाभियोग टुंगिन हम्मे, के गर्लान् जबरा ?","काठमाडौं : प्रधानन्यायाधीश चोलेन्द्रशमशेर जबराविरुद्ध महाभियोग प्रस्तावमाथि छानबिन गरिरहेको सिफारिस समितिले ५ दिनभित्र प्रतिवेदन तयार पार्नुपर्छ। तर, समितिले जबरासँगको बयान लिने काम नै सकेको छैन। जबरामाथि लगाइएका आरोपहरूको प्रमाण संकलन गर्ने, सम्पत्ति विवरण माग्ने र प्रतिवेदन लेख्ने कामको थालनी नै गरेको छैन। प्रतिनिधिसभाको कार्यकाल असोज १ गते समाप्त हुँदैछ। त्यसैले ११ सदस्यीय सिफारिस समितिलाई भदौ मसान्तभित्र प्रतिवेदन तयार पार्नुपर्ने दबाब छ। समिति सदस्य एवं एमाले सांसद कृष्णभक्त पोखरेल भन्छन्, ५ दिनभित्र काम सक्न कठिन छ। तर, हामी प्रयत्नरत छौं। समितिले जबरामाथि महाभियोग लाग्नेनलाग्ने भन्ने विषयको टुंगो नै नलगाई प्रतिनिधिसभाको कार्यकाल समाप्त भए महाभियोग प्रस्ताव नै जीवित रहने वा निष्क्रिय हुने भन्नेमा दुईथरी मत देखा परेका छन्। महाभियोग निष्क्रिय हुन्छ भन्ने मान्यता राखियो भने असोज २ देखि नै जबरा सर्वोच्च अदालतको प्रधानन्यायाधीशमा फर्केलान त ? भन्ने जिज्ञासा पैदा भएका छन्। अर्थात् असोज २ देखि प्रधानन्यायाधीशको हैसियत मा जबरा सर्वोच्च पुगे स्थिति के होला भन्ने पनि विश्लेषण गर्न थालेका छन्। तर, यसरी फर्के पनि जबरालाई काम गर्न भने सहज अवस्था छैन। कानुन व्यवसायीको छाता संगठन नेपाल बार र सहकर्मी न्यायाधीशहरूले जबरा फर्केपछि स्वीकार नगर्ने सार्वजनिक रूपमै घोषणा गरिसकेका छन्। यस्तोमा तीनवटा परिदृश्य देखा परेका छन्। पहिलो : जबरालाई प्रधानन्यायाधीशमा फर्किन दिने। दोस्रो : फर्किन त दिने, तर केही समयपछि राजीनामा गर्न लगाउने। तेस्रो : अदालतकै मुख ताक्ने। संसद्मा अब ५ दिनभित्र जबराविरुद्ध महाभियोग प्रस्ताव अघि बढ्ने सम्भावना न्यून छ। अघि बढी हाले पनि दुईतिहाइबाट पारित हुने सम्भावना पनि उत्तिकै कम छ। किनभने, संसद्को अंकगणित यस्तो छ कि, एमालेबिना महाभियोग प्रस्तावका पक्षमा दुईतिहाइ पुग्दैन। एमाले राणालाई मात्रै महाभियोग लगाउन नहुने भन्दै सुरुदेखि नै विपक्षमा छ। त्यसैले, निर्णय नगर्दै प्रतिनिधिसभाको कार्यकाल समाप्त भए महाभियोग निष्क्रिय हुने एकथरी संविधानविद्हरूको तर्क छ। यो अधिवेशनबाट परिणाम ननिस्के महाभियोग प्रस्ताव स्वतः निष्क्रिय हुन्छ, संविधानविद् डा विपीन अधिकारीले भने, कुनै पनि प्रस्तावहरू एक अधिवेशनबाट अर्को अधिवेशनमा सर्न सक्छन्। तर, एउटा प्रतिनिधिसभाबाट अर्को प्रतिनिधिसभामा सर्न सक्दैनन्। यो संसदीय पद्धति हो। जुन प्रस्तावक, सांसद, छानबिन गरिरहेको समितिकै कार्यकाल समाप्त भइसकेपछि महाभियोग प्रस्ताव मात्रै जीवित रहन नसक्ने अधिकारीको तर्क छ। २ सय ७५ सदस्यीय प्रतिनिधिसभामा हाल २ सय ७१ सांसद छन्। ४ जना पदमुक्त छन्। दुईतिहाइका लागि १ सय ८१ को संख्या आवश्यक हुन्छ। एमाले बाहेक सबै दल मिल्दा पनि १ सय ७० मात्रै पुग्छ। ११ जना अपुग हुन्छन्। त्यसैले एमालेको समर्थनबिना महाभियोग प्रस्ताव पारित हुन सक्दैन। अर्का संविधानविद् डाभीमार्जुन आचार्य भने प्रतिनिधिसभाको कार्यकाल समाप्त भए पनि महाभियोग निष्क्रिय नहुने तर्क गर्छन्। प्रतिनिधिसभाको कार्यकाल समाप्त भयो भने विधेयकहरू निष्क्रिय हुन्छन्, डा आचार्यले भने, तर महाभियोग त्यसरी निष्क्रिय हुन्न। संसद्मा बसिरहन्छ। जुन व्यक्तिविरुद्ध महाभियोग लागेको छ, उसको कार्यकाल समाप्त नभए नयाँ प्रतिनिधिसभाले त्यसलाई अघि बढाउँछ। संविधानविद् एवं राष्ट्रियसभाका पूर्वसांसद रामनारायण बिडारी पनि महाभियोग प्रस्ताव नयाँ प्रतिनिधिसभामा सर्ने दाबी गर्छन्। महाभियोग प्रस्ताव भनेको फौजदारी संहिताभित्र पर्छ, बिडारीले भने, जुन पदाधिकारीविरुद्ध महाभियोगको प्रस्ताव छ, उसको कार्यकाल बाँकी रहेसम्म महाभियोग जीवित रहन्छ। यो प्रतिनिधिसभाको कार्यकाल सकिए पनि अर्कोले छानबिन गरी निर्णय गर्न सक्छ। संविधानविद् डा अधिकारी महाभियोग प्रस्ताव निष्क्रियसँगै जबरा प्रधानन्यायाधीशको हैसियतमा सर्वोच्च फर्किन मिल्ने बताउँछन। उहाँ(जबरा) विरुद्ध महाभियोग प्रस्ताव निष्क्रिय भएपछि आरोपहरू पनि फुकुवा हुन्छन्, अधिकारीले भने, त्यससँगै उहाँ सर्वोच्चमा फर्कनुहुन्छ। तर अर्का संविधानविद् आचार्य भने व्यक्तिको पदावधि समाप्त नभई, प्रस्तावकले फिर्ता नलिई वा प्रतिनिधिसभामा निर्णय प्रक्रियामा नलिई महाभियोग निष्क्रिय नहुने दाबी गर्छन्। कुनै न कुनै रूपमा महाभियोगको टुंगो नलागी निष्क्रिय हुने र निलम्बित प्रधानन्यायाधीश सर्वोच्च आउने भन्ने कुरा हुन सक्दैन, डा आचार्यले भने। जबरा फर्के पनि कार्यकाल भने सहज नहुने निश्चितै छ। नेपाल बार एसोसिएसनले राष्ट्रिय सम्मेलनमार्फत जबरालाई स्वीकार नगर्ने माइन्युट गरिसकेको छ। कायममुकायम प्रधानन्यायाधीश दीपककुमार कार्कीले पनि जबरा फर्किए नस्वीकार्ने, बेन्च सेयर नगर्ने, सार्वजनिक बहिष्कार गर्ने घोषणा गरेका छन्। यस्तोमा, जबराको इज्जत र प्रतिष्ठा का लागि केही दिनका लागि मात्रै प्रधानन्यायाधीशमा फर्किन सक्ने अवस्था देखिन्छ। असोज १ पछि महाभियोग प्रस्ताव जीवित रहने वा निष्क्रिय हुने भन्ने विवादको निरुपण सर्वोच्चबाटै गराउनुपर्ने केही संविधानविद्हरूको भनाइ छ। तर, यससँग स्वार्थ जोडिएकै पक्षका न्यायाधीशबाट निरुपण गर्नुपर्ने अवस्था छ। सत्तासीन कांग्रेस र माओवादी केन्द्रका सांसदहरूले फागुन १ गते जबराविरुद्ध महाभियोग प्रस्ताव संसद्मा दर्ता गरे। जबरा निलम्बनमा परे। तर, सत्तापक्षले नै लामो समयसम्म उक्त प्रस्तावलाई अलमल गरेर अडकाई रह्यो। फागुन २२ गते मात्रै सिफारिस समिति गठन गरियो। समितिलाई पनि लामो समयसम्म कामविहीन बनाएर राखियो। भदौ १ गते मात्रै समितिमा महाभियोग प्रस्ताव पठाइयो। संविधानको व्यवस्थाअनुसार महाभियोगमाथि अध्ययन गर्न तीन महिनाको समय तोकिएको छ, समिति सदस्य एवं एमाले सांसद पोखरेलले भने, हामीलाई त एक महिनाको मात्रै समय दिइयो। त्यसैले समय नै अपुग भएको महसुस गरिरहेका छौं। २ सय ७५ सदस्यीय प्रतिनिधिसभामा हाल २ सय ७१ सांसद छन्। ४ जना पदमुक्त छन्। दुईतिहाइका लागि १ सय ८१ को संख्या आवश्यक हुन्छ। एमाले बाहेक सबै दल मिल्दा पनि १ सय ७० मात्रै पुग्छ। ११ जना अपुग हुन्छन्। त्यसैले एमालेको समर्थनबिना महाभियोग प्रस्ताव पारित हुन सक्दैन। एक जना निलम्बितसहित एमालेका ९८ जना सांसद छन। कांग्रेसका ६३ (२ जना निलम्बित) छन्। माओवादी केन्द्रका ४९ जना छन्। नेकपा (एकीकृत समाजवादी) २३, जनता समाजवादी पार्टीका २१ (२ निलम्बन), लोकतान्त्रिक समाजवादी पार्टीका १३ सांसद छन्। राष्ट्रिय जनमोर्चा नेपाल, राप्रपा र नेमकिपाको ११ जना छन्। महाभियोग नलागे के हुन्छ ? जबराका लागि महाभियोग प्रस्ताव पदसँग मात्रै जोडिएको छैन। सामाजिक प्रतिष्ठा र कलंकको भारी पनि बोक्नुपर्छ। मुलुककै इतिहासमा पहिलो महाभियोग लागेको भन्ने कलंको भारी उनले बोक्नुपर्ने छैन। त्यस्तै महाभियोग नलागे उनले निवृत्त भएपछि पनि प्रधानन्यायाधीशको सेवा सुविधा पाउने छन्।"
प्रदेशसभामा एकल सिफारिस भएका समाजवादीका केन्द्रीय सदस्य एमाले प्रवेश,बुटवल : नेकपा एकीकृत समाजवादीका केन्द्रीय सदस्य एवं अर्थ तथा योजना विभागका उपप्रमुख डाबालकृष्ण चापागाईं नेकपा एमालेमा प्रवेश गरेका छन्। चापागाईं समाजवादीबाट रुपन्देही क्षेत्र नम्बर २ (ख) निर्वाचन क्षेत्रबाट प्रदेशसभा सदस्यका लागि एकल सिफारिसमा परेका थिए। उनलाई एमाले अध्यक्ष केपी शर्मा ओलीले आइतबार उनको निवास बालकोटमा माला र टीका लगाएर स्वागत गरेको एमाले उपाध्यक्ष एवं पूर्व अर्थमन्त्री विष्णु पौडेलले जानकारी दिए। एमाले विभाजन हुँदा चापागाईं माधव नेपाल पक्षले स्थापना गरेको नेकपा एकीकृत समाजवादीमा थिए। बुटवल निवासी डाचापागाईं यस क्षेत्रका पुराना पत्रकार हुन्। उनी प्रेस चौतारी नेपाल र राष्ट्रिय समाचार समिति (रासस) का पूर्व अध्यक्ष समेत हुन्।
"एक लाख १५ हजार म्यादी प्रहरीका लागि भर्ना खुल्यो, कति हुन्छ तलब ?","काठमाडौं : सरकारले एक लाख १५ हजार म्यादी प्रहरीका लागि भर्ना खुला गरेको छ। नेपाल प्रहरी प्रधान कार्यालयले प्रतिनिधि सभा तथा प्रदेश सभा सदस्य निर्वाचनको सुरक्षाका लागि म्यादी प्रहरीको लागि भर्ना खुला गरेको हो। मानव श्रोत विकास विभाग, भर्ना छनौट शाखाका अनुसार म्यादी प्रहरी भर्ना छनौट, नियुक्ति तथा परिचालन सम्बन्धी मापदण्ड, २०७९ अनुसार १ लाख १५ हजार म्यादी प्रहरी भर्ना गर्न लागेको हो। नेपाली नागरिकले जिल्ला प्रहरी कार्यालयमा भदौ ३० गतेदेखि असोज ६ गतेसम्म दरखास्त बुझाउन सक्ने जनाइएको छ। म्यादी प्रहरी छनोटमा छनोट गर्दा स्थानीय तह वा प्रतिनिधि सभा सदस्य र प्रदेश सभा सदस्य निर्वाचन २०७४ वा स्थानीय तह निर्वाचन २०७९ को निर्वाचनमा म्यादी प्रहरीका रूपमा भर्ना भई सन्तोषजनक काम गरेका व्यक्तिहरूलाई प्राथमिकता दिइनेछ। यसैगरी नेपाली सेना, नेपाल प्रहरी र सशस्त्र प्रहरी बल, नेपालमा कार्यरत रही निवृत्तिभरण वा उपदान प्राप्त पूर्व सुरक्षाकर्मीहरू तथा पूर्व वन रक्षकहरू, सुरक्षा निकाय (नेपाली सेना, नेपाल प्रहरी र सशस्त्र प्रहरी बल, नेपाल) मा विभिन्न पदमा २०७९ साल भदौ महिनासम्म भर्नाका लागि आवेदन दिई शारीरिक तन्दुरुस्ती र स्वास्थ्य परीक्षणमा उत्तीर्ण भई प्रवेश पत्रको प्रतिलिपि पेश गर्ने व्यक्तिहरू र विदेशी मित्र राष्ट्रका सुरक्षा निकायहरूमा काम गरी सेवा निवृत्त नेपाली नागरिकलाई प्राथमिकता दिइने सूचनामा उल्लेख छ। म्यादी प्रहरीमा भर्ना हुन आवेदक दरखास्त फारम दर्ता गर्ने अन्तिम मितिसम्म १८ वर्ष पूरा भई ५४ वर्ष ननाघेको हुनुपर्ने मानव श्रोत विकास विभाग, भर्ना छनौट शाखाले जनाएको छ। त्यस्तै नेपाली नागरिक हुनुपर्ने, साधारण लेखपढ गर्न जान्ने, नैतिक पतन देखिने फौजदारी अभियोगमा सजाय नपाएको, राजनीतिक दलको सदस्य नरहेको, शारीरिक तथा मानसिक रूपले स्वस्थ रहेको, आतङ्ककारी सङ्गठनको सदस्य नरहेको, आँखा माइनस २ वा प्लस २ भन्दा बढी कमजोर नभएको, गर्भवति नभएकोनरहेको हुनुपर्नेछ। यसैगरी पुरुषको हकमा घटीमा उचाइ ५ फिट २ इन्च, छाती ३१३३ इन्च, तौल ५० किलोग्राम र महिलाको हकमा घटीमा उचाइ ५ फिट, तौल ४२ किलोग्राम भएको हुनुपर्नेछ।"
भोलिसम्म सिट बाँडफाँटको टुंगो लाग्छ : खनाल,"काठमाडौं : नेकपा एकीकृत समाजवादीका सम्मानीत नेता झलनाथ खनालले सिट बाँडफाँटमा नमिलेका विषयमाथि सहमति खोज्ने प्रयास भएको बताएका छन्। बैठकबाट बाहिरिँदै नेता खनालले कार्यदलले बुझाएको प्रतिवेदनमाथि छलफल भएको र सिट बाँडफाँटमा नमिलेका विषयमाथि सहमति खोज्ने प्रयास भएको प्रतिकृया दिए। उनले भने ,केही विषयमा सहमति जुटिसकेको छ। नमिलेका विषयमा भोलि फेरि बैठक बसेर टुंग्याइनेछ।' सिट बाँडफाँटको टुंगो लगाउन आइतबार बिहान प्रधानमन्त्री निवास बालुवाटारमा गठबन्धनका शीर्ष नेताहरुको बैठक बसेको थियो। तर बैठक सिट बाँडफाँटबिनै टुंगिएको छ। उनले कार्यदलले केही कुरा मिलाएको र धेरै विषय मिलाउन बाँकी रहेको बताए। सोमबार बैठक बसेर अधिकांश विषय टुंगो लगाइने उनको भनाइ छ। कांग्रेस नेता कृष्णप्रसा सिटौलाको नेतृत्वमा गठन भएको सिट बाँडफाँट कार्यदलले प्रतिवेदन शीर्ष तहमा बुझाएको थियो। तर पनि पटकपटक छलफल हुँदा पनि गठबन्धनले सिट बाँडफाँटको अन्तिम रुप दिन सकेको छैन।"
प्रचण्डको अठोट : समृद्धि र आर्थिक क्रान्तिका लागि बाँकी जीवन समर्पित गर्छु,"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले समृद्धि र आर्थिक क्रान्तिका लागि बाँकी जीवन समर्पित गर्ने अठोट गरेको बताएका छन्। आइतबार नेपाल युवा लगानीकर्ता सम्मेलनमा बोल्दै प्रचण्डले आफू जीवनको उत्तरार्द्धमा भएकाले आफ्नो मुख्य उद्देश्यबाट कहिल्यै पनि दायाँबायाँ नभएको बताएका हुन्। उनले भने, ५७ वर्ष, बढीमा १० वर्ष होला सक्रिय जीवन भनेको। मेरो बाँकी जीवन स्थायित्व, शान्ति, विकास, समृद्धि र आर्थिक क्रान्तिका लागि बाँकी जीवन समर्पित गर्ने अठोट गरेको छु। प्रचण्डले हजारौं युवाहरुले अठोट गर्ने हो भने नेपाललाई आत्मनिर्भरसहितको सम्मृद्ध मुलुक बनाउन सकिने धारणा राखे। उनले नेपालमा समृद्धिको वातावरण बनाए लाखौं युवा स्वदेश फर्किने बताए। नेपालको राजनीतिक वातावरण र नेतृत्वको इच्छाशक्तिको अभावका कारण स्रोत र साधनको प्रयोग गर्ने भिजन र योजना तथा कार्यक्रम बन्न नसकेको प्रचण्डले बताए। उनले अहिले आयात बढ्दै जानु निकै चिन्ताको विषय भएकाले कृषि क्षेत्रलाई नै प्राथमिकतामा राखेर आन्तरिक उत्पादनमा वृद्धि गर्नुपर्ने धारणा राखे। उनले सम्पत्ति कमाउने कुरा र देश बनाउने कुरा एउटै नभएको धारणा राखे।सम्पत्ति कमाउने कुरा र देश बनाउने कुरा एउटै होइन। दुई नम्बरी तरिकाबाट छिटो पैसा कमाउने प्रवृति हावी हुने होइन त भन्ने खतरा देखिँदैछ। प्रचण्ड भने, सम्पत्ति कमाउनु, सभ्य हुनु होइन। सम्पति कसरी कमाइन्छ र सम्पत्ति कसरी खर्च गरिन्छ ? त्यो महत्वपूर्ण कुरा हो। उनले आफू पहाडमा खान नपुगेर चितवनमा बसाइँ सरेको परिवारको एउटा बच्चा दुईचोटि प्रधानमन्त्री कसरी सम्भव भयो भन्ने हेर्दा आफैँलाई सपना हो कि विपनाजस्तो लाग्ने बताए। उनले विगतमा आफुले युद्धको कमाण्डर पनि भएको तथा युद्धलाई शान्तिमा रुपान्तरण गर्ने अवसर पनि पाएको स्मरण गरे। उनले भने मलाई यस अर्थमा आफैँलाई गौरवशाली पनि ठान्छु। युद्धको नेतृत्व गरेँ १० वर्षसम्म, त्यो पनि नेपालको इतिहासमा कहिल्यै नभएको विद्रोहको कमाण्ड, सुप्रिम कमाण्डर भएँ। यो सबै अवसर सजिलै प्राप्त गर्ने र गर्न सक्ने कुराहरु पनि होइन। सजिलो भए कसले मलाई छोड्थ्यो र। त्यसपछि विस्तृत शान्ति सम्झौतामार्फत युद्धलाई शान्तिमा रुपान्तरण गर्ने कुराको मलाई नेतृत्व प्राप्त गर्ने अवसर प्राप्त भयो। यो पनि सबैले पाउने कुरा होइन। युगान्तकारी कुरा हो।"
निलम्बित प्रधान न्यायाधीशले 'क्लिन चीट' पाउलान्?,"काठमाडौं : निलम्बित प्रधान न्यायाधीश चोलेन्द्र शमशेर जबरामाथि बयान लिने क्रम अन्तिम चरणमा पुगेको छ। आज आइतबारसम्म ३५ प्रश्न सोधिएका छन्। महाभियोग सिफारिस समितिले जबराले उत्तर दिँदा समिति सदस्यले प्रतिप्रश्न नगर्ने प्रक्रिया अवलम्बन गरेपछि प्रश्न धेरै सोध्न भ्याइएको हो। अब आठवटा प्रश्नमात्रै बाँकी छन्। ती प्रश्न सकिएलगत्तै बयानका क्रममा जबराले नाम मुछेका व्यक्तिहरूसँग पनि समितिले सोधपुछ गर्न सक्नेछ। बयानसँगै प्रतिवेदन लेखन पनि भइरहेको समितिले जनाएको छ। यही भदौ मसान्तभित्र प्रतिवेदन बुझाउने तयारी छ। आज भ्रष्टाचारसँग जोडिएका प्रश्नहरू सोधिएका थिए। समिति सदस्य मिन विश्वकर्माले महाभियोगको प्रस्ताव अन्य विधेयक जस्तो नभएको बताए। उनले भने, 'सामान्य विधेयक जस्तो होइन। यो त अभियोग हो। अपराध गरेपछि अभियोग लाग्ने हो। महाभियोग प्रस्तावमा अभियोग लागेको छ भ्रष्टाचारको, न्यायिक विचलनको, न्याय सम्पादन राम्ररी नगरेको, घुसखोरी गरेको। अभियोग लागेपछि त्यत्तिकै उन्मुक्ति दिने हाम्रो संविधानमा व्यवस्था छैन। आउने संसदसम्म पनि निरन्तरता दिन सक्छ।' विश्वकर्माले भने, 'प्रधान न्यायाधीश सभामुख र संसद सचिवालयले पत्राचार गरेर निलम्बन हुनुभएको हो। उहाँ (चोलेन्द्र)को अभियोगउपर संसदभित्र निरन्तर छानविन भइरहेको बेला कहाँबाट क्लिन चिट पाउनुहुन्छ होला र सर्वोच्चमा फर्केर जाने। मुद्दा विचाराधीन छ। व्यक्तिसँग जोडिएको विषय होइन यो। ' जबराले समकक्षी न्यायिक क्षेत्रका व्यक्तिहरूलाई आक्षेप लगाएको विश्वकर्माले बताए। बयानका क्रममा जबराले पूर्व प्रधान न्यायाधीशहरूलाई अशोभनीय शब्द प्रयोग गरेको विश्वकर्माले बताए। जबराले पूर्वप्रधान न्यायाधीशहरूलाई मण्डलेको संज्ञा दिए। जबराले भने, 'मेराविरुद्ध विज्ञप्ति निकाल्ने पूर्वप्रधान न्यायाधीश मण्डले हुन्। उनीहरू पार्टीका कार्यकर्ता हुन्।' सांसद कृष्णभक्त पोखरेलले भदौभित्रै प्रतिवेदन बुझाउने समितिको तयारी रहेको बताए। उनले भने, 'हामीले भदौ अन्तिमसम्म भएपनि प्रतिवेदन पेस गर्ने योजनामा छौं। यो कार्यकाल नसकिए के गर्ने भन्ने अझै निर्क्योल भएको छैन।' समिति बैठक मंगलबार १ बजे बोलाइएको छ। जबराविरूद्ध गत फागुन २१ गते महाभियोगको प्रस्ताव दर्ता भएको थियो। फागुन २२ गते प्रतिनिधिसभाले महाभियोगबारे छानबिन गर्न ११ सदस्यीय समिति गठन गरेको थियो। गत फागुन २९ गते प्रतिनिधिसभामा पेश भएको महाभियोग प्रस्ताव २०७९ साउन २२ गते महाभियोग सिफारिस समितिमा पठाइएको थियो।"
"जबराको आजको बयान सकियो, फेरि मंगलबार बोलाउने","काठमाडौं : निलम्बित प्रधानन्यायाधीश चोलेन्द्र शमशेर जबराको आजको बयान सकिएको छ। महाभियोग सिफारिस समितिले निलम्बित प्रधानन्यायाधीश जबरालाई भदौ २८ गते दिउँसो १ बजे बयानका लागि फेरि बोलाएको छ। आइतबार समितिले जबरासँग २४ वटा प्रश्न सोधेको छ। योसहित समितिले ३५ वटा प्रश्न सोधिसकेको छ। बयानका लागि ४३ वटा प्रश्न तयार पारिएका छन्। आफूमाथि लागेको महाभियोगबारे बयान दिन निलम्बित प्रधानन्यायाधीश जबरा आइतबार अपरान्ह साढे १२ बजे सिंहदरबार पुगेका थिए। प्रतिनिधि सभाको महाभियोग सिफारिस समितिले जबराको बयान लिइरहेको छ। यसअघि समितिले भदौ १५ र १६ र १९ मा जबरासँग बयान लिएको थियो। जबरामाथि अनुसन्धान गर्न ११ सदस्यीय समिति गठन गरिएको छ।जबरासँग प्रतिनिधिसभा, महाअभियोग सिफारिस समितिले भदौ १५ बाट बयान लिन सुरु गरेको हो। आज बयानका क्रममा जबराले पूर्वप्रधानन्यायाधीशहरुलाई मण्डलेको संज्ञा दिए। पूर्वप्रधानन्यायाधीशहरू मीनबहादुर रायमाझी, अनुपराज शर्मा, कल्याण श्रेष्ठ र सुशीला कार्कीले संयुक्त विज्ञप्ति जारी गर्दै प्रधानन्यायाधीश जबरालाई बहिर्गमनको बाटो रोज्न आग्रह गरेका थिए। बयानका क्रममा जबराले तिनै पूर्वप्रधानन्यायाधीशलाई मण्डले र पार्टीका कार्यकर्ता भएको आरोप लगाए। यसअघि बयानका क्रममा जबराले आफ्ना सहकर्मी न्यायाधीशहरुमाथि विभिन्न आरोप लगाएका थिए। न्यायालयमा विचलन ल्याएको, भ्रष्टाचार र बिचौलियाले प्रवेश पाएको र कार्यपालिकामा भागबन्डा खोजेको लगायतका आरोप जबरामाथि लगाइएको छ।"
मेराविरुद्ध विज्ञप्ति निकाल्ने पूर्वप्रधानन्यायाधीशहरु मण्डले हुन् : जबरा,"काठमाडौं : निलम्बित प्रधानन्यायाधीश चोलेन्द्र शमशेर जबराको आजको बयान सकिएको छ। आफूमाथि लागेको महाभियोगबारे बयान दिन निलम्बित प्रधानन्यायाधीश जबरा आइतबार अपरान्ह साढे १२ बजे सिंहदरबार पुगेका थिए। प्रतिनिधि सभाको महाभियोग सिफारिस समितिले जबराको बयान लिइरहेको छ। जबरालाई आज थप २४ प्रश्न सोधिएको थियो। योसहित जबरालाई ३५ वटा प्रश्न सोधिएको हो। बयानका लागि ४३ वटा प्रश्न तयार पारिएका छन्। बयानका क्रममा जबराले पूर्वप्रधानन्यायाधीशहरुलाई मण्डलेको संज्ञा दिए। उनले भने,' मेराविरुद्ध विज्ञप्ति निकाल्ने पूर्वप्रधानन्यायाधीश मण्डले हुन्। उनीहरु पार्टीका कार्यकर्ता हुन्।' पूर्वप्रधानन्यायाधीशहरू मीनबहादुर रायमाझी, अनुपराज शर्मा, कल्याण श्रेष्ठ र सुशीला कार्कीले संयुक्त विज्ञप्ति जारी गर्दै प्रधानन्यायाधीश जबरालाई बहिर्गमनको बाटो रोज्न आग्रह गरेका थिए। बयानका क्रममा जबराले तिनै पूर्वप्रधानन्यायाधीशलाई मण्डले र पार्टीका कार्यकर्ता भएको आरोप लगाए। यसअघि बयानका क्रममा जबराले आफ्ना सहकर्मी न्यायाधीशहरुमाथि विभिन्न आरोप लगाएका थिए। महाभियोग सिफारिस समितिले भदौभित्रै प्रतिवेदन बुझाउने तयारी गरेको छ। कांग्रेसका सांसद तथा समिति सदस्य मीन विश्वकर्माले भदौभित्र प्रतिवेदन बुझाउने जानकारी दिए। यसअघि समितिले भदौ १५ र १६ र १९ मा जबरासँग बयान लिएको थियो। जबरामाथि अनुसन्धान गर्न ११ सदस्यीय समिति गठन गरिएको छ। जबरासँग प्रतिनिधिसभा, महाअभियोग सिफारिस समितिले भदौ १५ बाट बयान लिन सुरु गरेको हो। न्यायालयमा विचलन ल्याएको, भ्रष्टाचार र बिचौलियाले प्रवेश पाएको र कार्यपालिकामा भागबन्डा खोजेको लगायतका आरोप जबरामाथि लगाइएको छ।"
बयान दिन सिंहदरबार पुगे निलम्बित प्रधानन्यायाधीश जबरा,"काठमाडौं : निलम्बित प्रधानन्यायाधीश चोलेन्द्र शमशेर जबरा आफूमाथि लागेको महाभियोगबारे बयान दिन सिंहदरबार पुगेका छन्। अब केहीबेरमा बयान सुरु हुनेछ। प्रतिनिधि सभाको महाभियोग सिफारिस समितिले जबराको बयान लिइरहेको छ। यसअघि समितिले भदौ १५ र १६ र १९ मा जबरासँग बयान लिएको थियो। जबरामाथि अनुसन्धान गर्न ११ सदस्यीय समिति गठन गरिएको छ। जबराविरुद्ध सत्तारुढ दलका सांसदहरुले फागुन १ गते महाभियोग दर्ता गराएका थिए। त्यसलगत्तै जबरा निलम्बित भएका थिए। जबरासँग प्रतिनिधिसभा, महाअभियोग सिफारिस समितिले भदौ १५ बाट बयान लिन सुरु गरेको हो। जबरासँग प्रश्न सोध्न बाँकी रहेकाले आज महाभियोग सिफारिस समिति बैठक पुन: बस्न लागेको हो। बयानका लागि ४३ वटा प्रश्न तयार पारिएका छन्। जसमध्ये पहिलो दिन चार,दोस्रो दिन २ र तेस्रो दिन ५ गरी कूल ११ प्रश्न जबरालाई सोधिएको छ। बयानका क्रममा जबराले महाभियोग निस्कृय भइसकेको दावी गरेका छन्। उनले आफ्नै सहकर्मी न्यायाधीशहरुलाई समेत विभिन्न आरोप लगाएका छन्। न्यायालयको सुदृढीकरणका लागि काम गर्दागर्दै आफू विवादमा मुछिनुपरेको उनको भनाइ थियो। आफूविरुद्ध ल्याइएको महाभियोग प्रस्ताव संविधान र नियमावलीविपरीत भएको उनले दाबी गरेका छन्।"
आज पनि टुंगिएन सिट बाँडफाट : भोलि पुन: बैठक बस्ने,काठमाडौं : प्रतिनिधिसभा तथा प्रदेश सभाको निर्वाचनका लागि सीट बाँडफाँड गर्न सत्तारुढ गठबन्धन बैठक निष्कर्ष बिना टुंगिएको छ। प्रधानमन्त्री निवास बालुवाटारमा आइतबार बिहान बसेको गठबन्धनका शीर्ष नेताहरुको बैठक सिट बाँडफाँटको टुंगा लगाउन सकेन। बैठक भोलि फेरि बस्ने भएको छ। बैठकमा कार्यदलले बुझाइको प्रतिवेदनमाथि छलफल भएको र सिट बाँडफाँटमा नमिलेका विषयमाथि सहमति खोज्ने प्रयास भएको नेकपा एकीकृत समाजवादीका नेता झलनाथ खनालले जानकारी दिए। कार्यदलले केही कुरा मिलाएको र धेरै विषय मिलाउन बाँकी रहेको उनको भनाइ छ । खनालले सोमबार बैठक बसेर अधिकांश विषय टुङ्गो लगााउने जानकारी दिए। कांग्रेस नेता कृष्णप्रसाद सिटौलाको नेतृत्वमा गठन भएको सिट बाँडफाँट कार्यदलले प्रतिवेदन शिर्ष तहमा बुझाएको थियो । तर पटकपटक छलफल हुँदा पनि गठबन्धनले सिट बाँडफाँटलाई अन्तिम रुप दिन सकेको छैन ।
राष्ट्रियसभा बैठक स्थगित,काठमाडौं : आज अपराह्न १२:५९ बजेका लागि तय भएको राष्ट्रियसभाको बैठक विशेष कारणवश बुधबार बस्ने गरी स्थगित भएको छ । राष्ट्रियसभाका सचिव राजेन्द्र फुँयालका अनुसार अर्को बैठक यही भदौ २९ गते बुधबार बिहान ११ बजे बस्ने गरी समय परिवर्तन भएको छ । राष्ट्रियसभाका अध्यक्ष गणेशप्रसाद तिमिल्सिनाले बैठकको नयाँ मिति र समय निर्धारण गरेको सचिव फुँयालले जानकारी दिए। बैठक विशेष कारणवश तोकिएको दिन र समयमा बस्न नसक्ने भएकाले राष्ट्रिय सभा नियमावली २०७५ को नियम ६ को उपनियम (३) बमोजिम बैठक बुधबारका लागि बोलाइएको हो।
फेरि मुख्यमन्त्री बनेर अपुरा काम पूरा गर्छु : पृथ्वीसुब्बा गुरुङ,"बेंसीसहर : नेकपा एमालेका उपमहासचिव एवं प्रचार विभाग प्रमुख पृथ्वीसुब्बा गुरुङले पुनः गण्डकी प्रदेशको मुख्यमन्त्री बन्न प्रदेशमा उमेदवार बन्न लागेको बताएका छन् । गण्डकी प्रदेश सरकारमा ३ वर्षसम्म मुख्यमन्त्री भएर काम गर्दा बाँकी रहेका अपुरा काम पूरा गर्न पुनः आफु मुख्यमन्त्री बन्नुपर्ने उनले बताए । आइतबार लमजुङ सदरमुकाम बेसीसहरमा प्रेस चौतारी नेपालद्वारा आयोजित पत्रकार भेटघाट कार्यक्रममा बोलेका गुरूङले मंसिर ४ गतेको निर्वाचनपछि संघ र प्रदेशमा एमालेको सरकार बन्ने दावी गरे। गण्डकी प्रदेशमा नेकपा एमाले विगतमा भन्दा अहिले झन बलियो भएकाले बहुमत पुग्ने उनको दावी थियो । संघको सांसद मन्त्री भएर भन्दा मुख्यमन्त्री भएर नै प्रदेशको विकास गर्न सम्भव हुने भएकाले आफूले संघमा उठ्न चाहना नराखेको उनको जिकिर थियो। नेकपा एमाले लमजुङले लमजुङ प्रदेश ख बाट प्रत्यक्षमा पृथ्वीसुब्बा गुरूङसँगै जिल्ला अध्यक्ष कृष्णप्रसाद अधिकारी नाम सिफारिस गरेको छ । ५ वर्षका लागि सरकारमा पुगे पनि ३ वर्षमै राजनीतिक घटनाक्रमले सरकार ढल्दा आफ्नो योजना पूरा गर्न नपाएको उनको भनाइ छ । सुरुमा कानुन थिएन । भवन थिएन । स्रोतसाधन, बजेट थिएन । ती कुरा मिलाउन १ वर्ष लाग्यो । त्यसपछि काम सुरु भएको थियो । कोभिड महामारी आयो, काम प्रभावित भयो, उनले भने, मेरा पालामा थालेका काम अहिले अलपत्र छन् । अहिलेको सरकारले केही गरेन । अब ती काम पूरा गर्न, जनतालाई सरकारको अनुभूति गराउन पुनः मुख्यमन्त्री बन्ने सोंचमा छु । जिल्लाबासीको सहयोगको अपेक्षा गर्दछु । 'मैले ५ वर्ष, १० वर्ष र २५ वर्षमा के के काम गर्ने भनेर योजना बनाएको थिँए । हामीले बनाएको आवधिक योजना दक्षिण एसियामै उत्कृष्ट छ' उनले भने, 'यी योजना पूरा गर्न पनि फेरै मेरै नेतृत्व र सरकार आवश्यक छ ।' आफ्नो पालामा प्रदेशका ८५ स्थानीय तहका पालिका केन्द्रसम्म १२ महिना चल्ने २ लेनको बाटो बनाउन थालिएकोमा हाल अलपत्र रहेको उनले बताए । प्रदेशका ५ लाख ७८ हजार घरधुरीमध्ये ८५ हजार घरधुरीमा बिजुली नभएकाले आफ्नै पालामा बिजुली पुर्याउने, प्रदेशलाई उज्यालो प्रदेश बनाउने लक्ष्य रहेकोमा काम अधूरा भएको उनले बताए । एक घर एक धारा, ताल संरक्षण, जलविद्युतको विकास, सिंचाइ, युवालाई सिपमूलक तालिम र रोजगारी, गण्डकी विश्वविद्यालय, छोरीलाई प्राविधिक शिक्षाका लागि अनुदान दिने, सुत्केरी गराउन समस्या भएका महिलालाई हेलिकप्टरबाट उद्दार, कृषि उत्पादनमा जोड, घरवास कार्यक्रम, सबै पालिकामा स्वास्थ्य केन्द्र र अस्पताल बनाउने आफ्नो योजना पूरा गर्न बाँकी रहेको उनले बताए ।"
"म्यादी प्रहरीमा भर्ना खुल्यो, भदौ ३० देखि दरखास्त दिन सकिने","काठमाडौं : नेपाल प्रहरीले आगामी मङ्सिर ४ गते हुने निर्वाचनमा चाहिने म्यादी प्रहरी भर्नाका लागि दरखास्त आह्वान गरेको छ। नेपाल प्रहरीले आज आइतबार एक सूचना जारी गरी निर्वाचनका लागि स्वीकृत म्यादी प्रहरी भर्ना छनोट नियुक्ति तथा परिचालनसम्बन्धी मापदण्ड, २०७९ अनुसार भर्ना खुलाएको हो। नेपाली नागरिकले म्यादी प्रहरीका लागि मङ्सिर ३० गतेदेखि असोज ६ गतेसम्म जिल्ला प्रहरी कार्यालयहरुमा दरखास्त दिन सक्नेछन्। दरखास्त दिनका लागि १८ वर्ष पूरा भई ५४ वर्ष ननाघेका हुनुपर्नेछ। भर्नाका लागि नेपाली नागरिक हुनुपर्ने, साधारण लेखपढ गर्न जान्ने, नैतिक पतन देखिने फौजदारी अभियोगमा सजाय नपाएका, राजनीतिक दलको सदस्य नभएका, शारीरिक र मानसिक रूपले स्वस्थ, आतङ्ककारी सङ्गठनका सदस्य नरहेका, आँखा माइनस २ र प्लस २ भन्दी बढी कमजोर नभएका, गर्भवती नभएका तथा पुरुषको हकमा उचाइ घटीमा ५ फिट २ इञ्च र छाति ३१३३ इञ्च, तौल ५० केजी र महिलाको हकमा उचाइ कम्तीमा ५ फिट र तौल ४२ केजी भएको हुनुपर्ने सूचनामा जनाइएको छ। प्रहरीका अनुसार आगामी असोज ९ गतेदेखि छनोट प्रारम्भ हुनेछ। यसअघि म्यादी प्रहरीमा छनोट भई सन्तोषजनक काम गरेका, पूर्वसुरक्षाकर्मी तथा पूर्ववनरक्षक, सुरक्षाकर्मीमा भर्नाका लागि शारीरिक तन्दुरुस्ती र स्वास्थ्य परीक्षणमा उत्तीर्ण भएका, मित्रराष्ट्रका सुरक्षा निकायमा काम गरेर सेवा निवृत्त भएकालाई प्राथमिकतामा दिइने प्रहरीले जनाएको छ। रासस"
"कार्यालय छ, काम छैन","जनकपुरधाम : साबिक २२ गाविसका सेवाग्राहीलाई भूमिसम्बन्धी ११ प्रकारका सेवा दिन भनेर ६ वर्षअघि धनुषाको ढल्केबरमा नापी कार्यालय स्थापना गरियो। त्यसयता कर्मचारी तथा प्रशासनिक कार्यहरूका लागि सरकारले झन्डै ३ करोड रुपैयाँ खर्चिसक्यो। तर, कार्यालय स्थापना भएदेखि हालसम्म एक जनाले पनि सेवा पाएका छैनन्। मन्त्रिपरिषद्को निर्णयअनुसार २०७३ माघमा नापी विभागअन्तर्गत नापी अधिकृत विजयकुमार गामीसहित कर्मचारी खटाएर कार्यालय सञ्चालन गरिएको थियो। सर्वसाधारणलाई पायक पर्ने गरी छिटोछरितो सेवा दिने उद्देश्यले कार्यालय खोलिए पनि त्यहाँबाट कसैले पनि सुविधा नलिएको कर्मचारीहरू नै बताउँछन्। कर्मचारीले बर्सेनि लाखांै रुपैयाँ तलबभत्ता बुझ्दै आए पनि काम भने रजिस्टरमा सही गर्नेबाहेक केही पनि छैन। म कार्यालय समयमै आउँछु। बहारसुहार गरेर सफासुग्घर पार्छु अनि कोही केही बुझ्न आयो भने जानकारी गराएर पठाइ दिन्छु मेरो काम त्यक्ति हो, कार्यालय सहयोगी मोक्तानले भने। कार्यालय सहयोगी मोक्तानजस्तै कार्यालय सहयोगीहरू महेशकुमार साह र जीवछ राउत कुर्मी नियमित काममा आउने गरे पनि अन्य कर्मचारीको कुनै अत्तोपत्तो हुँदैन। १५ जना कार्यरत यस कार्यालयका प्रमुखलगायत मुख्य जिम्मेवारीमा रहेका कर्मचारी कहिलेकाहीँ मात्रै आउने गरेको कार्यालय सहयोगी नै बताउँछन्। सरकारले सुविधासम्पन्न कार्यालय सञ्चालनका लागि कर्मचारीको तलबभत्ता, घरभाडा लगायतमा बर्सेनि ५० लाखभन्दा खर्चिंदै आएको छ। सरकारकै निर्णय कार्यान्वयनमा नआउँदा स्थापनाकालदेखि नै एक जना पनि नागरिकले सेवा पाएका छैनन्। भूमिसम्बन्धी सेवा लिनका लागि सदरमुकाम जनकपुरस्थित नापी कार्यालय नै धाउनुपर्ने समस्यालाई समाधान गर्न ढल्केबरमा कार्यालय खोलिएको हो। तर, त्यसले सेवा प्रदान गर्न नसक्नुबारे छलफल आवश्यक रहेको धनुषाका प्रमुख जिल्ला अधिकारी सुरेन्द्र पौडेल बताउँछन्। सो क्षेत्रका स्थानीय तहहरूसँग समन्वय गरेर त्यहाँका सेवा ग्राहीलाई नजिकै भएको नापी कार्यालयमा सेवा लिन पठाउनका लागि भन्न सकिन्छ, प्रजिअ पौडेलले भने, त्यस कार्यालयमा कार्यरत कर्मचारीहरूसँग यस विषयमा म चाँडै छलफल गरी कार्यालयलाई सेवामुखी बनाउने प्रयास गर्छु। सेवाक्षेत्र तोकिएका ठाउँको अभिलेख र आवश्यक कागजात सरकारले उपलब्ध नगराउँदा सेवा ग्राहीले सेवा पाउन नसकेको नापी कार्यालयका कर्मचारी बताउँछन्। प्राविधिक काम नापी कार्यालयले गर्ने हो र प्रशासनिक काम मालपोत कार्यालयमार्फत हुन्छ तर, ढल्केबरमा नापी कार्यालय स्थापना गरिए पनि मालपोतको शाखा छैन त्यसैले कुनै पनि कागजात उपलब्ध गराउन नियमसंगत नभएको हुँदा सेवा प्रवाहमा समस्या आएको हो, नापी कार्यालय धनुषाका प्रमुख सुमनकिशोर मिश्र बताउँछन्।"
समितिले सोधेका प्रश्नहरुको औचित्य छैन : जबरा,"काठमाडौं : निलम्बित प्रधानन्यायाधीश चोलेन्द्र शमशेर जबराले महाभियोग सिफारिस समितिको औचित्यमाथि प्रश्न उठाएका छन्। आइतबार बयान दिन प्रतिनिधि सभाको महाभियोग सिफारिस समिति पुगेका निलम्बित प्रधानन्यायाधीश जबराले आफूमाथि जेजस्ता प्रश्नहरु सोधिएका छन् ती सबै न्यायपालिका ध्वस्त पार्ने खालको भएको बताएका हुन्। उनले भने,' बयानका क्रममा जेजस्ता प्रश्नहरु सोधिएका छन्। ती सबै न्यायपालिका ध्वस्त पार्ने खालका छन्। यसरी न्यायपालिका सुदृढ र सक्षम हुँदैछ।' जबराले आफूमाथि लगाइएको महाभियोगलाई राजनीतिकरण गर्न खोजिएको आरोप लगाए। न्यायपालिकाको गरिमामा आँच आउने तत्वहरुलाई निर्थक बनाउनुपर्ने बताए। प्रतिनिधि सभाको महाभियोग सिफारिस समितिले जबराको बयान लिइरहेको छ। उनले आफ्ना सहकर्मी न्यायाधीशमाथि विभिन्न आरोप लगाएका छन्। यसअघि बयानका क्रममा जबराले महाभियोग निस्कृय भइसकेको दावी गरेका थिए। यसअघि समितिले भदौ १५ र १६ र १९ मा जबरासँग बयान लिएको थियो। जबरामाथि अनुसन्धान गर्न ११ सदस्यीय समिति गठन गरिएको छ।"
समानुपातिक तर्फको निर्वाचन कार्यतालिका सार्वजनिक,काठमाडौं : निर्वाचन आयोगले आगामी मंसिर ४ गते हुने प्रदेशसभा तथा प्रतिनिधिसभाको निर्वाचनको समानुपातिक तर्फको निर्वाचन कार्यतालिका सार्वजनिक गरेको छ। आइतबार सार्वजनिक भएको तालिका अनुसार दलहरुले असोज २ र ३ गते उम्मेदवारको बन्दसूची आयोगमा पेश गर्नुपर्नेछ। असोज ४ देखि ९ गतेसम्म आयोगले बन्दसूचीमाथि छानबिन गर्नेछ। सो कानुनअनुसार नभएमा सच्याउन दहरूलाई सूचित गर्ने तालिका छ। दलहरूले बन्द सूची संशोधन गरी असोज १० देखि १६ गतेसम्म पेश गर्नुपर्ने तालिकामा उल्लेख छ।
नागरिकता विधेयक प्रमाणीकरणमा ढिलाइ भएको भन्दै नेविसंघले गर्यो त्रिचन्द्रमा प्रदर्शन,काठमाडौं : राष्ट्रपति विद्यादेवी भण्डारीले नेपाल नागरिकता विधेयक प्रमाणीकरणमा ढिलाइ गरेको भन्दै नेपाल विद्यार्थी संघले त्रिचन्द्र क्याम्पसमा विरोध प्रर्दशन गरेको छ। प्रदर्शनका क्रमा उनीहरुले क्याम्पस अगाडि राष्ट्रपति भण्डारीको पुत्ला समेत जलाएका छन्। नेविसंघ पूर्व केन्द्रीय सदस्य विरेन्द्र गिरीले राष्ट्रपतिले नागरिकता विधेयक प्रमाणीकरणमा ढिलाइ गरेपछि विरोधमा उत्रिनु परेको बताए। विरोध प्रदर्शनमा हस्तक्षेप गरेपछि विद्यार्थी र प्रहरीबीच झडप भएको थियो । प्रहरी र विद्यार्थीबीच ढुंगा हानाहान भएपछि सो क्षेत्रको यातायात केहिबेर अवरुद्ध भएको थियो। झडपका क्रममा केहि विद्यार्थी घाइते भएका छन् । विद्यार्थीले नागरिकता विधेयक छिटो प्रमाणीकरण गर्न माग गर्दै नाराबाजी गरेका थिए । उनीहरुले जतिसक्दा चाँडो नेपाल नागरिकता विधेयक प्रमाणीकरण गर्नुपर्ने माग गरेका छन्। संघीय संसदको दुवै सदनबाट पारित भइ नेपाल नागरिकता ऐेन २०६३ लाई संशोधन गर्न बनेको विधेयक दोस्रो पटक प्रमाणीकरणका लागि राष्ट्रपतिकहाँ पुगेको छ। अहिलेसम्म प्रमाणीकरण भएको छैन।
निलम्बित प्रधानन्यायाधीश जबराको बयान सुरु,"काठमाडौं : निलम्बित प्रधानन्यायाधीश चोलेन्द्र शमशेर जबराको आजको बयान सुरु भएको छ। आफूमाथि लागेको महाभियोगबारे बयान दिन निलम्बित प्रधानन्यायाधीश जबरा साढे १२ बजे सिंहदरबार पुगेका थिए। प्रतिनिधि सभाको महाभियोग सिफारिस समितिले जबराको बयान लिइरहेको छ। यसअघि समितिले भदौ १५ र १६ र १९ मा जबरासँग बयान लिएको थियो। जबरामाथि अनुसन्धान गर्न ११ सदस्यीय समिति गठन गरिएको छ। जबरासँग प्रतिनिधिसभा, महाअभियोग सिफारिस समितिले भदौ १५ बाट बयान लिन सुरु गरेको हो। जबरासँग प्रश्न सोध्न बाँकी रहेकाले आज समिति बैठक पुन: बसेको हो। बयानका लागि ४३ वटा प्रश्न तयार पारिएका छन्। जसमध्ये हालसम्म ११ वटा मात्रै प्रश्न सोधिएका छन्। बयानका क्रममा जबराले महाभियोग निस्कृय भइसकेको दावी गरेका छन्। उनले आफ्नै सहकर्मी न्यायाधीशहरुलाई समेत विभिन्न आरोप लगाएका छन्। न्यायालयको सुदृढीकरणका लागि काम गर्दागर्दै आफू विवादमा मुछिनुपरेको उनको भनाइ थियो। आफूविरुद्ध ल्याइएको महाभियोग प्रस्ताव संविधान र नियमावलीविपरीत भएको उनको दाबी गरेका छन्। न्यायालयमा विचलन ल्याएको, भ्रष्टाचार र बिचौलियाले प्रवेश पाएको र कार्यपालिकामा भागबन्डा खोजेको लगायतका आरोप जबरामाथि लगाइएको छ।"
"महाभियोग टुंगिन हम्मे, के गर्लान् जबरा ?","काठमाडौं : प्रधानन्यायाधीश चोलेन्द्रशमशेर जबराविरुद्ध महाभियोग प्रस्तावमाथि छानबिन गरिरहेको सिफारिस समितिले ५ दिनभित्र प्रतिवेदन तयार पार्नुपर्छ। तर, समितिले जबरासँगको बयान लिने काम नै सकेको छैन। जबरामाथि लगाइएका आरोपहरूको प्रमाण संकलन गर्ने, सम्पत्ति विवरण माग्ने र प्रतिवेदन लेख्ने कामको थालनी नै गरेको छैन। प्रतिनिधिसभाको कार्यकाल असोज १ गते समाप्त हुँदैछ। त्यसैले ११ सदस्यीय सिफारिस समितिलाई भदौ मसान्तभित्र प्रतिवेदन तयार पार्नुपर्ने दबाब छ। समिति सदस्य एवं एमाले सांसद कृष्णभक्त पोखरेल भन्छन्, ५ दिनभित्र काम सक्न कठिन छ। तर, हामी प्रयत्नरत छौं। समितिले जबरामाथि महाभियोग लाग्नेनलाग्ने भन्ने विषयको टुंगो नै नलगाई प्रतिनिधिसभाको कार्यकाल समाप्त भए महाभियोग प्रस्ताव नै जीवित रहने वा निष्क्रिय हुने भन्नेमा दुईथरी मत देखा परेका छन्। महाभियोग निष्क्रिय हुन्छ भन्ने मान्यता राखियो भने असोज २ देखि नै जबरा सर्वोच्च अदालतको प्रधानन्यायाधीशमा फर्केलान त ? भन्ने जिज्ञासा पैदा भएका छन्। अर्थात् असोज २ देखि प्रधानन्यायाधीशको हैसियत मा जबरा सर्वोच्च पुगे स्थिति के होला भन्ने पनि विश्लेषण गर्न थालेका छन्। तर, यसरी फर्के पनि जबरालाई काम गर्न भने सहज अवस्था छैन। कानुन व्यवसायीको छाता संगठन नेपाल बार र सहकर्मी न्यायाधीशहरूले जबरा फर्केपछि स्वीकार नगर्ने सार्वजनिक रूपमै घोषणा गरिसकेका छन्। यस्तोमा तीनवटा परिदृश्य देखा परेका छन्। पहिलो : जबरालाई प्रधानन्यायाधीशमा फर्किन दिने। दोस्रो : फर्किन त दिने, तर केही समयपछि राजीनामा गर्न लगाउने। तेस्रो : अदालतकै मुख ताक्ने। संसद्मा अब ५ दिनभित्र जबराविरुद्ध महाभियोग प्रस्ताव अघि बढ्ने सम्भावना न्यून छ। अघि बढी हाले पनि दुईतिहाइबाट पारित हुने सम्भावना पनि उत्तिकै कम छ। किनभने, संसद्को अंकगणित यस्तो छ कि, एमालेबिना महाभियोग प्रस्तावका पक्षमा दुईतिहाइ पुग्दैन। एमाले राणालाई मात्रै महाभियोग लगाउन नहुने भन्दै सुरुदेखि नै विपक्षमा छ। त्यसैले, निर्णय नगर्दै प्रतिनिधिसभाको कार्यकाल समाप्त भए महाभियोग निष्क्रिय हुने एकथरी संविधानविद्हरूको तर्क छ। यो अधिवेशनबाट परिणाम ननिस्के महाभियोग प्रस्ताव स्वतः निष्क्रिय हुन्छ, संविधानविद् डा विपीन अधिकारीले भने, कुनै पनि प्रस्तावहरू एक अधिवेशनबाट अर्को अधिवेशनमा सर्न सक्छन्। तर, एउटा प्रतिनिधिसभाबाट अर्को प्रतिनिधिसभामा सर्न सक्दैनन्। यो संसदीय पद्धति हो। जुन प्रस्तावक, सांसद, छानबिन गरिरहेको समितिकै कार्यकाल समाप्त भइसकेपछि महाभियोग प्रस्ताव मात्रै जीवित रहन नसक्ने अधिकारीको तर्क छ। २ सय ७५ सदस्यीय प्रतिनिधिसभामा हाल २ सय ७१ सांसद छन्। ४ जना पदमुक्त छन्। दुईतिहाइका लागि १ सय ८१ को संख्या आवश्यक हुन्छ। एमाले बाहेक सबै दल मिल्दा पनि १ सय ७० मात्रै पुग्छ। ११ जना अपुग हुन्छन्। त्यसैले एमालेको समर्थनबिना महाभियोग प्रस्ताव पारित हुन सक्दैन। अर्का संविधानविद् डाभीमार्जुन आचार्य भने प्रतिनिधिसभाको कार्यकाल समाप्त भए पनि महाभियोग निष्क्रिय नहुने तर्क गर्छन्। प्रतिनिधिसभाको कार्यकाल समाप्त भयो भने विधेयकहरू निष्क्रिय हुन्छन्, डा आचार्यले भने, तर महाभियोग त्यसरी निष्क्रिय हुन्न। संसद्मा बसिरहन्छ। जुन व्यक्तिविरुद्ध महाभियोग लागेको छ, उसको कार्यकाल समाप्त नभए नयाँ प्रतिनिधिसभाले त्यसलाई अघि बढाउँछ। संविधानविद् एवं राष्ट्रियसभाका पूर्वसांसद रामनारायण बिडारी पनि महाभियोग प्रस्ताव नयाँ प्रतिनिधिसभामा सर्ने दाबी गर्छन्। महाभियोग प्रस्ताव भनेको फौजदारी संहिताभित्र पर्छ, बिडारीले भने, जुन पदाधिकारीविरुद्ध महाभियोगको प्रस्ताव छ, उसको कार्यकाल बाँकी रहेसम्म महाभियोग जीवित रहन्छ। यो प्रतिनिधिसभाको कार्यकाल सकिए पनि अर्कोले छानबिन गरी निर्णय गर्न सक्छ। संविधानविद् डा अधिकारी महाभियोग प्रस्ताव निष्क्रियसँगै जबरा प्रधानन्यायाधीशको हैसियतमा सर्वोच्च फर्किन मिल्ने बताउँछन। उहाँ(जबरा) विरुद्ध महाभियोग प्रस्ताव निष्क्रिय भएपछि आरोपहरू पनि फुकुवा हुन्छन्, अधिकारीले भने, त्यससँगै उहाँ सर्वोच्चमा फर्कनुहुन्छ। तर अर्का संविधानविद् आचार्य भने व्यक्तिको पदावधि समाप्त नभई, प्रस्तावकले फिर्ता नलिई वा प्रतिनिधिसभामा निर्णय प्रक्रियामा नलिई महाभियोग निष्क्रिय नहुने दाबी गर्छन्। कुनै न कुनै रूपमा महाभियोगको टुंगो नलागी निष्क्रिय हुने र निलम्बित प्रधानन्यायाधीश सर्वोच्च आउने भन्ने कुरा हुन सक्दैन, डा आचार्यले भने। जबरा फर्के पनि कार्यकाल भने सहज नहुने निश्चितै छ। नेपाल बार एसोसिएसनले राष्ट्रिय सम्मेलनमार्फत जबरालाई स्वीकार नगर्ने माइन्युट गरिसकेको छ। कायममुकायम प्रधानन्यायाधीश दीपककुमार कार्कीले पनि जबरा फर्किए नस्वीकार्ने, बेन्च सेयर नगर्ने, सार्वजनिक बहिष्कार गर्ने घोषणा गरेका छन्। यस्तोमा, जबराको इज्जत र प्रतिष्ठा का लागि केही दिनका लागि मात्रै प्रधानन्यायाधीशमा फर्किन सक्ने अवस्था देखिन्छ। असोज १ पछि महाभियोग प्रस्ताव जीवित रहने वा निष्क्रिय हुने भन्ने विवादको निरुपण सर्वोच्चबाटै गराउनुपर्ने केही संविधानविद्हरूको भनाइ छ। तर, यससँग स्वार्थ जोडिएकै पक्षका न्यायाधीशबाट निरुपण गर्नुपर्ने अवस्था छ। सत्तासीन कांग्रेस र माओवादी केन्द्रका सांसदहरूले फागुन १ गते जबराविरुद्ध महाभियोग प्रस्ताव संसद्मा दर्ता गरे। जबरा निलम्बनमा परे। तर, सत्तापक्षले नै लामो समयसम्म उक्त प्रस्तावलाई अलमल गरेर अडकाई रह्यो। फागुन २२ गते मात्रै सिफारिस समिति गठन गरियो। समितिलाई पनि लामो समयसम्म कामविहीन बनाएर राखियो। भदौ १ गते मात्रै समितिमा महाभियोग प्रस्ताव पठाइयो। संविधानको व्यवस्थाअनुसार महाभियोगमाथि अध्ययन गर्न तीन महिनाको समय तोकिएको छ, समिति सदस्य एवं एमाले सांसद पोखरेलले भने, हामीलाई त एक महिनाको मात्रै समय दिइयो। त्यसैले समय नै अपुग भएको महसुस गरिरहेका छौं। २ सय ७५ सदस्यीय प्रतिनिधिसभामा हाल २ सय ७१ सांसद छन्। ४ जना पदमुक्त छन्। दुईतिहाइका लागि १ सय ८१ को संख्या आवश्यक हुन्छ। एमाले बाहेक सबै दल मिल्दा पनि १ सय ७० मात्रै पुग्छ। ११ जना अपुग हुन्छन्। त्यसैले एमालेको समर्थनबिना महाभियोग प्रस्ताव पारित हुन सक्दैन। एक जना निलम्बितसहित एमालेका ९८ जना सांसद छन। कांग्रेसका ६३ (२ जना निलम्बित) छन्। माओवादी केन्द्रका ४९ जना छन्। नेकपा (एकीकृत समाजवादी) २३, जनता समाजवादी पार्टीका २१ (२ निलम्बन), लोकतान्त्रिक समाजवादी पार्टीका १३ सांसद छन्। राष्ट्रिय जनमोर्चा नेपाल, राप्रपा र नेमकिपाको ११ जना छन्। महाभियोग नलागे के हुन्छ ? जबराका लागि महाभियोग प्रस्ताव पदसँग मात्रै जोडिएको छैन। सामाजिक प्रतिष्ठा र कलंकको भारी पनि बोक्नुपर्छ। मुलुककै इतिहासमा पहिलो महाभियोग लागेको भन्ने कलंको भारी उनले बोक्नुपर्ने छैन। त्यस्तै महाभियोग नलागे उनले निवृत्त भएपछि पनि प्रधानन्यायाधीशको सेवा सुविधा पाउने छन्।"
"सत्तारुढ गठबन्धनको बैठक बालुवाटारमा, सिट बाँडफाँटको टुंगो लाग्ला ?","काठमाडौं : प्रतिनिधिसभा तथा प्रदेश सभाको निर्वाचनका लागि सीट बाँडफाँड गर्न सत्तारुढ गठबन्धनको बैठक बसेको छ। प्रधानमन्त्री निवास बालुवाटारमा गठबन्धनका शीर्ष नेताहरुबीच छलफल चलिरहेको बालुवाटार स्रोतले जनाएको छ। मंसिर ४ गते हुने संघ तथा प्रदेशसभा निर्वाचनका लागि सिट बाँडफाँट गर्न सत्ता गठबन्धनले कृष्णप्रसाद सिटौलाको नेतृत्वमा कार्यदल बनाए पनि हालसम्म ठोस निर्णय गर्न सकेको छैन। कार्यदलले सहमति जुटाउन नसकेपछि शीर्षनेतालाई नै जिम्मेवारी सुम्पेको थियो। कुन दलले संघ र प्रदेशको कति सिट लिने, कुनकुन क्षेत्र लिने भन्ने कुरामै सहमति नजुटेपछि शीर्ष नेताहरुसहितको बैठक बसेको हो। माओवादी अध्यक्ष प्रचण्डले कांग्रेसलाई ८० सिट, माओवादीले ६० सिट र बाँकी सिट अन्य दललाई दिने बताएका थिए। तर सत्तारुढ दलमध्ये नेकपा एकीकृत समाजवादी र जनता समाजवादी पार्टीले मनोमानी ढंगबाट सिट बाँडफाँड गरे एक्लै चुनाव लड्ने बताएको छ। एकीकृत समाजवादीका अध्यक्ष माधवकुमार नेपाल र जनता समाजवादी पार्टीका अध्यक्ष उपेन्द्र यादवले सार्वजनिकरूपमै सम्मानजनक सिट बाँडफाँट हुने बताउँदै आएका छन्। यस अगाडि गठबन्धनमा आबद्ध जसपाका अध्यक्ष उपेन्द्र यादव उपस्थित हुन नसकेपछि आज बिहानसम्मलाई बैठक स्थगित गरिएको थियो ।"
मगरदाङका ४१५ घरमा बिजुली बल्यो,"बेनी : म्याग्दीको मालिका५ मगरदाङका चार सय १५ घरधुरीमा केन्द्रीय प्रसारण लाइनको बिजुली बलेको छ। नेपाल सरकारको ग्रामीण विद्युतीकरण कार्यक्रममार्फत मगरदाङ, आशाटोल र डाडागाउँमा बिजुली बलेको हो। नेपाल विद्युत् प्राधिकरणको म्याग्दी वितरण केन्द्रका प्रमुख प्रशान्त झाले २०० केभीए क्षमताको ट्रान्सफर्मर जडान गरेर विद्युत् वितरण गरिएको जानकारी दिए। 'मुख्य, शाखा लाइन, ट्रान्सफर्मर लगायतका संरचना निर्माण तथा जडान गरेर भदौ २५ गतेदेखि विद्युत वितरण थालिएको छ,' उनले भने 'मगरदाङमा विद्युत् विस्तार गर्न संघीय सरकारले करिब दुई करोड ४९ लाख ९३ हजार रुपैयाँ लगानी गरेको छ।' मगरदाङका बासिन्दा उज्यालोका लागि लघु जलविद्युत् परियोजनामा निर्भर थिए। २०७७ सालमा दाङखोलामा आएको बाढीले २५ किलोवाट क्षमताको मगरदाङडाडागाउआशाटोल लघु जलविद्युत् परियोजनाको विद्युतगृह, नहर र जेनेरेटरमा क्षति पुगेको थियो। लघु जलविद्युत् परियोजनाको विद्युत नियमित नहुँदा सौर्य ऊर्जा र टुकीमा निर्भर हुनुपरेको थियो। मालिका गाउँपालिका५ का वडाध्यक्ष मिम पुनले केन्द्रीय प्रशारण लाइनको विद्युत् सुविधा विस्तार भएपछि घरायसी काम, विद्यार्थीलाई पढ्न र उद्योग व्यवसाय सञ्चालन गर्न सहज भएको बताए। 'यस वडाको गर्जरा, रुन्मामा यसअघि नै विद्युतीकरण भएको थियो,' उनले भने 'घरथोक, पन्थोक, जुग्जा र छुटेका बस्तीमा चालु आर्थिक वर्षभित्रमा विद्युत विस्तार गर्ने तयारी भएको छ।' विद्युत् सुविधासँगै फर्निचर, पाउरोटी उद्योग, विद्यालयमा कम्प्युटर विषयको पठनपाठन, वडा र अन्य कार्यालयको प्रशासनिक काम सहज भएको छ। बिजुली बलेपछि मगरदाङवासीमा खुसीयाली छाएको छ। नेपाल विद्युत प्राधिकरण म्याग्दी वितरण केन्द्र अन्तर्गत २१ हजार घरमा विद्युत् सुविधा पुगेको छ। केन्द्रका प्राविधिक प्रमुख शिवराज पौडेलले गत आर्थिक वर्षमा थप ११ किलोमिटर ११ केभी र ४००२०० भोल्टेजको ९५ किलोमिटर शाखा लाइन विस्तार भएको बताए। चालु आर्थिक वर्षमा मालिकाको रुम, स्याउलुङ, औल, रघुगंगाको पात्लेखर्क, धवलागिरीको मराङ, अन्नपूर्णको दोवामा छुटेका बस्तीमा लाइन विस्तार र विद्युत आपूर्ति सुधार गर्न नयाँ ट्रान्सफर्मर राख्ने योजना छ। पर्वतको जलजला गाउँपालिकाको मल्लाज, वारीबेनी क्षेत्रमा पनि म्याग्दी वितरण केन्द्र अन्तर्गतको मिलनचोक सबस्टेशनमार्फत विद्युत वितरण हुँदै आएको छ।"
विज्ञान शिक्षकलाई सम्मान,"काठमाडौं : विज्ञान शिक्षक समाज नेपाल (स्टान) र नेपाली बौद्धिक समुदायको सहकार्यमा 'विज्ञान शिक्षक सम्मान २०२२' को यही असोज १ गते घोषणा गरिने भएको छ। 'विज्ञान संस्कार प्रवर्द्धन गरौँ, विज्ञान शिक्षकको सम्मान राखौं' भन्ने नाराका साथ मनाइने १०औं राष्ट्रिय विज्ञान दिवस २०७९ को अवसरमा उक्त सम्मान प्रदान गरिनेछ। सम्मानित हुने सात विज्ञान शिक्षकलाई सम्मान स्वरूप जनही २५ हजार रुपैयाँ र कदरपत्रबाट पुरस्कृत गरिने आयोजकमध्येको स्टानले जनाएको छ। स्थापनाको सुरूवातमै यस वर्ष हरेक प्रदेशबाट एक जना गरी देशभरका विज्ञान शिक्षकहरू मध्येबाट उत्कृष्ट सात जनालाई 'वर्षको विज्ञान शिक्षक' पुरस्कारबाट सम्मानित गरिनेछ। यसका लागि आदेवन समेत आह्वान गरिसकिएको आयोजकले जनाएको छ। आयोजकका अनुसार नेपालका संस्थागत तथा सामुदायिक सबै खाले विद्यालयमा माध्यमिक तहमा कम्तीमा १० वर्षदेखि सेवा गर्दै आएका र समाजमा उदाहरणीय बनेका विज्ञान शिक्षकहरूको सम्मान गर्न पुरस्कार प्रारम्भ गरिएको हो। छनौटलाई अझ मर्यादित बनाउन 'विज्ञान शिक्षक सम्मान पुरस्कार मूल आयोजक समिति' र यसको सहजीकरणका लागि एक स्टान कार्यदल समेत गठन गरिएको छ। नेपालमा रहेका करिब १५ हजार विज्ञान शिक्षकले विद्यालयमा विज्ञान संस्कारको प्रवर्द्धन गरिरहेका छन्। तर पनि विज्ञान शिक्षकलाई राज्यको कुनै पनि प्रोत्साहनबाट आजसम्म सम्बोधन नगरिएको समितिका संयोजक प्राज्ञ डा दिनेश राज भूँजुले बताए। स्टानका प्रवक्ता डम्बरू प्रसाद पोखरेलले विद्यालय विज्ञान देशको आधार भए पनि राज्यको लगानीबाट उपेक्षित भएको र राज्यले यसलाई उचित सम्बोधन गर्नुपर्ने जिकिर गरे। यस्तै आयोजक मूल समितिका सदस्य त्रिभुवन विश्वविद्यालयका प्राध्यापक डा रामेश्वर अधिकारीले यो सत्कर्मलाई सबैले साथ दिनुपर्ने बताए। उनले भविष्यमा यो पुरस्कार प्रदेश सरकारले दिनेगरी जिम्मा दिन व्यवस्थापनका लागि पहल गरिने जानकारी दिए।"
उद्धार कार्यमा आफैं खटिए उद्योगमन्त्री,"दार्चुला : यही भदौ २४ गते राति आएको विनाशकारी बाढीले दार्चुला सदरमुकाम खलंगालाई क्षतविक्षत बनाएको छ। खलंगालाई बगरमा परिणत गरेको छ। उद्धार कार्यमा सहयोग गर्नका लागि नेपाल सरकारका उद्योग, वाणिज्य तथा आपूर्तिमन्त्री दिलेन्द्रप्रसाद बडूसमेत ढुंगा बोक्न, तार जाली हाल्ने कार्यमा दिनभरि नै उपस्थित भए। शनिबार नेपाली सेनाको हेलिकोप्टरमार्फत राहत लिएर सुदूरपश्चिम प्रदेशका उद्योग, पर्यटन, वन तथा वातावरणमन्त्री मानबहादुर धामीसँगै जिल्ला पुगेका बडूले लास्कु खोलामा ढुंगा बोकेर साथ दिए। बस्ती जोगाउन तत्कालीन अवस्थामा ढुंगा र जाली लगाएर नदीको धार परिवर्तन गर्नुपर्ने आवश्यकता रहेको उद्योगमन्त्री बडूले बताए। उनले भने, 'अहिलेलाई पहिलो चरणमा कटान रोक्ने काम गरौँ। बजार क्षति भयो भने फेरि दर्जनौँ घर, पसलहरूमा क्षति हुने देखिन्छ।' यसका लागि सबैले आआफ्नो क्षेत्रबाट योगदान गर्न बडूले आग्रह गरे। बेपत्ता परेन फेला बाढीले बेपत्ता बनाएकाहरू अझै फेला परेका छैनन्। बेपत्ता हुनेमा महाकाली४ का सरस्वती लुहार र मोहन लुहार, महाकाली२ की मानमती शाह, महाकाली१ की मञ्जु लुहार, निदेश लुहार, साजन लुहार र दलजित लुहार छन। नेपाली सेना, नेपाल प्रहरी, नेपाल रेडक्रस र सशस्त्र प्रहरीको टोलीले बेपत्ताको खोजी सुरु गरिसकेको दार्चुलाका प्रमुख जिल्ला अधिकारी दीर्घराज उपाध्यायले बताए। सय परिवार प्रभावित जिल्लाको महाकाली र नौगाडका सय परिवार बाढीपहिरोबाट प्रभावित बनेका छन्। जिल्ला प्रहरी कार्यालयको तथ्यांकअनुसार ४२ घरमा पूर्ण र नौ घरमा आंशिक क्षति भएको छ भने ४० घर जोखिममा परेका छन। महाकाली नगरपालिकाको वडा नं १, २, ३ र ४ को बंगाबगडसम्मका घरमा बढी क्षति पुर्याएको छ। सेनाकै हेलिकोप्टरले दुवै स्थानीय तहका बाढीपहिरो प्रभावितका लागि राहत सामग्रीसमेत ढुवानी गरेको छ। स्थानीय सरकार र नेपाल रेडक्रस सोसाइटीसँगको समन्वयमा राहत वितरण गरिएको छ। त्यस्तै, संघ र प्रदेशका गरी तीन मन्त्री राहत बोकेर प्रभावित क्षेत्र पुगेका छन। तीन मन्त्री राहत वितरणमा संघीय उद्योग, वाणिज्य तथा आपूर्तिमन्त्री दिलेन्द्रप्रसाद बडू, सुदूरपश्चिम सरकारका आन्तरिक मामिला तथा कानुनमन्त्री रणबहादुर रावल र प्रदेश वनमन्त्री मानबहादुर धामी दार्चुला आएका हुन। उनीहरूले त्रिपाल, खाद्यान्न र कम्बलजस्ता राहत सामग्री ल्याएर आजदेखि वितरण गर्ने कार्य गरेका छन्। जिल्ला विपद् व्यवस्थापन समितिको आइतबार बिहान बसेको बैठकले राहत वितरण गर्ने निर्णय गरेको हो। अविरल वर्षासँगै शुक्रबार रातिदेखि आएको पहिरोबाढीले जिल्लाको महाकाली नगरपालिका र नौगाड गाउँपालिकामा ठूलो जनधनको क्षति पुर्याएको छ। हालसम्म पाँच जनाको शव फेला परेको छ भने १० जना बेपत्ता छन्। पहिरोमा परी आठजना घाइते भएको प्रमुख जिल्ला अधिकारी उपाध्यायले बताए। आठ जना घाइतेमध्ये पाँच जनाको उपचार भइरहेको छ भने तीन जना डिस्चार्ज भइसकेका छन्। बेपत्ता भएकाहरूको सुरक्षाकर्मी, नेपाल रेडक्रस सोसाइटी र स्थानीय नागरिकले खोजी गरिरहेका छन्। यसैबीच दार्चुलाको महेन्द्र नमुना मावि खलंगा दार्चुलाका बालबालिका प्रभावित भएका छन्। प्राध्यापक रामदत्त जोशीले बाढी प्रभावित भएका विद्यार्थीलाई आर्थिक सहयोग गर्ने बताएका छन्। लास्कु खोलामा पुला बगाएर आवतजावतमा समस्या महाकाली नदी र लास्कु खोलामा आएको बाढीले जिल्ला सदरमुकाम खलंगा हुँदै दुहुँव्याँस जोड्ने सडक अवरुद्ध भएको छ। दार्चुलातिंकर सडकअन्तर्गत रिंगलतालदेखि कलौनभिरसम्म सडक अवरुद्ध भएको हो। दुहुँ गाउँपालिका र महाकाली नगरपालिका जोड्ने यो सडक बगाएपछि उक्त क्षेत्रका बासिन्दालाई आवतजावतमा समस्या भएको छ। लास्कु खोलामाथिको मोटरेबल र झोलुङे पुल नै बगाएको छ। महाकाली४ बंगाबगड हुँदै वडा नम्बर १ छापरी जाने पुल पनि बगाएको छ। हेलिकोप्टर चार्टर बाढीले दुहु र ब्यास जोडने झोलुङ्गे पुल र सडक बगाएपछि बैंकमा काम गर्ने कर्मचारीहरूलाई समस्या भएको थियो। समस्यामा परेका बैंकका कर्मचारीहरूले हेलिकोप्टर चार्टर गरेर कार्यक्षेत्र प्रवेश गरेका प्रमुख जिल्ला अधिकारी उपाध्यायले बताए। शुक्रबार जिल्ला सदरमुकाम आएका नेपाल इन्भेष्टमेण्ट बैंक हिकिला शाखाका कर्मचारीहरूले कार्यक्षेत्रमा जान हेलिकोप्टर चार्टर गरेका हुन्। शाखा प्रबन्धक वीरेन्द्र सिंह कार्की,महेश अवस्थी र प्रदीप बोहरा बाटो अवरुद्ध भएपछि सदरमुकाममा रोकिएका थिए। उनीहरू आइतबार माउन्टेन एयरको एन नाइन ए के वि कलसाइनको हेलिकोप्टरमार्फत कार्यक्षेत्र पुगेका हुन।"
तालिममा नै अनियमिता : ११ सरकारी कर्मचारीविरुद्ध भ्रष्टाचार गरेको अभियोग,"काठमाडौं : अख्तियार दुरुपयोग अनुसन्धान आयोगले प्राविधिक शिक्षा तथा व्यावसायिक तालिम परिषद् कर्णाली प्रदेश कार्यालय वीरेन्द्रनगरका तत्कालीन कामु निर्देशक भीमकान्त लामिछानेसहित ११ जनाविरुद्ध आज आइतबार विशेष अदालतमा मुद्दा दायर गरेको छ। विभिन्न तालिम सञ्चालनका लागि प्राप्त भएको रकम अनियमितता गरेको, मिलेमतोमा तालिम सञ्चालन गरेको तथा तालिमका लागि सहभागीको योग्यता तोकिएकामा त्यसो नगरी निजी संस्थाले प्रशिक्षार्थी छनोट गरेको पाइएको छ। यस्तै, बोलपत्रमार्फत गर्नुपर्ने काम सिधै गरेको जस्ता अनियमितता देखिएको आरोपमा आयोगले परिषद्का कामु निर्देशक भीमकान्त लामिछानेविरुद्ध तीन करोड ४३ लाख ८८ हजार आठ सय १६ बराबरको बिगो दाबी गर्दै मुद्दा दायर गरेको हो। आयोगले तत्कालीन कार्यालय प्रमुख मोहनबहादुर कार्की, लेखा अधिकृत शिवराम रोकाय, चामुण्डा मावि चामुण्डा बिन्द्रासैनी नगरपालिका३ हाडाकोट, दैलेखका तत्कालीन प्रधानाध्यापक जयप्रसाद तिमिल्सिना, सोही विद्यालयका सहलेखापाल नरेशबहादुर शाही र विद्यालय व्यवस्थापन समितिका तत्कालीन अध्यक्ष नन्दबहादुर शाहीविरुद्ध पनि तीन करोड ४३ लाख ८८ हजार आठ सय १६ बराबरको बिगो दाबी गरिएको छ। त्यस्तै, आयोगले तालिम सञ्चालक 'इलाइट इन्फ्रास्ट्रक्चर एन्ड डेभलपमेन्ट कन्सल्ट्यान्ट काठमाडौँ' का सञ्चालन उपेन्द्रकुमार शाहीविरुद्ध पनि समान बिगो माग दाबी गरेको छ। आयोगले दैलेखको चामुण्डा बिन्द्राशैनी४ का धुपेन्द्रबहादुर शाहीविरुद्ध ७० लाख बराबरको बिगो दाबी गरेको छ। यस्तै, कर्णाली प्रदेशको सामाजिक विकास मन्त्रालयका तत्कालीन शाखा अधिकृत पदमबहादुर बुढाक्षेत्री, प्राविधिक शिक्षा तथा व्यावसायिक तालिम परिषद् कर्णालीका तत्कालीन प्रशिक्षक गङ्गराज शाही र हिराबहादुर शाहीविरुद्ध तीन करोड ४३ लाख ८८ हजार आठ सय १६ बराबरको बिगो दाबी गर्दै मुद्दा दायर गरिएको आयोगका प्रवक्ता श्यामप्रसाद भण्डारीले जानकारी दिए।"
चापाकल जडान गर्ने क्रममा करेन्ट लागेर एकको मृत्यु,"वीरगन्ज : वीरगन्जमा आइतबार करेन्ट लागेर एकजनाको मृत्यु भएको छ । मृत्यु हुनेमा पर्साको सखुवा प्रसौनी गाउँपालिका ६ लखनपुरका २७ वर्षीय इसराइल मियाँ रहेका छन् । प्रहरीका अनुसाार, वीरगन्ज महानगरपालिका१३ राधेमाइका फुल महम्मद अन्सारीको घरमा चापाकल जडान गर्ने क्रममा आइतबार बिहान ७ बजे तिर करेन्ट लागेर मियाँको मृत्यु भएको हो । करेन्ट लागेर गम्भीर घाइते भएका मियाँलाई प्रहरीले तत्कालै उद्धार गरी तराई हस्पिटलमा पुर्याउने वित्तिकै चिकित्सकले मृत घोषित गरेको प्रहरी निरीक्षक डिल्लीराज सापकोटाले जानकारी दिए ।"
चट्याङ लागेर ३६९ भेंडाबाख्रा मरे,"दार्चुला : दार्चुलाको नौगाडमा चट्याङ लागेर ३६९ भेंडाबाख्रा मरेका छन्। नौगाड गाउँपालिका४ को सीमा क्षेत्र जमाउ भन्ने ठाउँमा सात जनाका ३६९ भेंडाबाख्राको चट्याङ परेर मरेका स्थानीय हरकसिंह धामीले बताए। नौगाड४ का डम्बरसिंह धामी, वीरसिंह ठगुन्ना, झुने महता, विरभान ठगुन्ना र मार्मा गाउँपालिका५ का रामचन्द्र महता, लोचन महता र नरेन्द्र महताले संयुक्त रूपमा चार सय ४२ भेंडा पालेका थिए। तीमध्ये ७३ भेडाबाख्रा मात्रै जीवित भेटिएका हुन्।"
लगनखेलको मञ्जुश्री पेट्रोल पम्प महानगरले गर्यो सिल (तस्बिरसहित),ललितपुर : ललितपुर महानगरपालिकाले लगनखेलस्थित मञ्जुश्री पेट्रोल पम्प सिल गरेको छ। सिल गर्न प्रहरीसहित महानगरपालिका मेयर चिरीबाबु महर्जन आफै पेट्रोल पम्प पुगेका थिए। पेट्रोल पम्पको १ वर्षअघि नै म्याद सकिएको थियो। मापदण्डविपरीत बनाइएका संरचना हटाउन पटकपटक ताकेता गर्दा पनि अटेरी गरेपछि महानगरपालिकाले सिल गरेको जनाएको छ। महानगरले मापदण्डविपरीत संरचना हटाउने अभियानलाई तीव्रता दिएको छ।
"वीरेन्द्रभक्त गजुँले छेडे जिब्रो, सकियो जात्रा","भक्तपुर : भक्तपुरको मध्यपुरथिमिमा शनिबार राती जिब्रो छेड्ने जात्रा सम्पन्न भएको छ । मध्यपुरथिमिका वीरेन्द्रभक्त गजुँ श्रेष्ठले जिब्रो छेडेर नगर परिक्रमा समेत गरे। येँया अर्थात् इन्द्रजात्राका अवसरमा शनिबार राति मध्यपुरथिमिस्थित दिगु भैरव मन्दिर अगाडि डबलीमा उनले जिब्रो छेडेका हुन् । दश इन्च लामो सुइरोले जिब्रो छेडेर उनले १७ दीपसहितको अर्ध चन्द्राकार भ्यें बोकी थिमि परिक्रमा गरेका थिए। योसँगै थिमिमा मनाउने येंया पुन्हिया मेय् प्वाः खनेगु जात्रा (जिब्रो छेड्ने जात्रा)शनिबार राति सम्पन्न गरिएको हो । परम्पराअनुसार वीरेन्द्रभक्तले मूल नकर्मी रामभक्त नकर्मीलाई जिब्रो छेड्ने नातु (सुइरो) बनाउन सम्ये बजीसहितको पूजा दिएर आग्रह गरेपछि तीन साताअघि नै नकर्मीले जिब्रो छेड्ने सुइरो तयार गरी शुद्ध तोरीको तेलमा डुबाएर राखेको १० इन्च लामो सुइरो राखिएको थियो । जिब्रो छेड्ने मान्छे दिनभरि निराहार बस्ने र कसैसँग बोल्न नहुने परम्परा छ । बालकुमारीबाट पूजा गरेर आएपछि अर्ध चन्द्रमा आकारको महादिप (भ्ये) बनाइन्छ । बेलुकी बालकुमारीदेखि दिगुभैरवसम्मका मन्दिरमा परिक्रमा हुन्छ र बत्ती दिइन्छ । श्रेष्ठले यसअघि विसं २०७४ मा जिब्रो छेडाउनुभएको थियो । धेरै वर्षसम्म आर्थिक अभावका कारण पटकपटक रोकिदै आएको यस जात्रा विसं २०५३, २०५९ र २०६३ मा पनि सञ्चालन भएको थियो । त्यसपछि रोकिएको जात्रा विसं २०७४ मा स्थानीय तहका निर्वाचन जनप्रतिनिधिले बजेट व्यवस्थापन गर्दै जात्रा पुनः सञ्चालनमा ल्याएको थियो । स्थानीयलाई दुःख दिने भूतप्रेत भगाउन मध्यपुरथिमिका श्रेष्ठ थरका साहसी व्यक्तिले हरेक वर्ष जिब्रो छेड्ने परम्परा चलाएको स्थानीय बताउँछन् ।"
भाषा संस्कृति जोगाउन महोत्सव,"विराटनगर : राजवंशी समुदायको भाषा तथा संस्कृति जगेर्ना गर्ने उद्देश्यका साथ विराटनगरमा दोस्रोपटक 'विराट राजवंशी महोत्सव मेला२०७९' आयोजना हुने भएको छ। राष्ट्रियस्तरका कलाकारहरूको सहभागितामा विराट राजवंशी प्रगतिशील विकास समाजले मेलाको आयोजना गर्न लागेको हो। आइतबार विराटनगरमा पत्रकार सम्मेलन गर्दै आयोजकले असोज १० देखि २१ गतेसम्मका लागि मेलाको आयोजना गर्न लागिएको जनाएको छ। आयोजकका अनुसार विराटनगर८ स्थित हाटखोला चोकको खाली मैदानमा मेला आयोजना हुनेछ। मेलामा विराट राजवंशी समुदायको मौलिक खानपान, भेषभुषा र सांस्कृतिक धरोहर लगायतका विषयवस्तु रहनेछन्। मेलामा मनोरञ्जनका निम्त्ति झुला, रोटेपिङ, ब्रेक्र डान्स तथा राष्ट्रियस्तरका कलाकारहरूको साङ्गीतिक प्रस्तुती समेत रहने जानकारी दिइएको छ। मेलामा कूल ६० वटा व्यापारिक स्टलहरू रहने आयोजक संस्थाका केन्द्रीय अध्यक्ष किरण राजवंशीले बताए। आयोजकले १३ सदस्यीय मूल समिति र विभिन्न उपसमितिहरू निमार्ण गरेको छ। ११ दिन चल्ने उक्त मेला विराटनगरसँगै आसपासका विभिन्न स्थानीय तह र भारतीय सीमावर्ती क्षेत्रका सर्वसाधारणहरू गरी एक लाख बढीले अवलोकन गर्ने आयोजकको अनुमान छ। मेलामा ६० लाख खर्च हुने र करिब ८० लाख बराबरको व्यापार हुने दावी गरिएको छ। समाजले यसअघि पनि ११ दिने मेलाको आयोजना गरेको थियो। विराटनगर५ त्रिमुर्ति चौकस्थित जागृति टोल पश्चिमको खाली मैदानमा आयोजना गरिएको मेला २०७८ चैत ५ देखि १५ गतेसम्म चलेको थियो।"
करेन्ट लगाएर माछा मार्ने क्रममा झापामा एकैदिन तीनजनाको मृत्यु,"झापा : खोलामा करेन्ट लगाएर माछा मार्ने क्रममा झापामा एकैदिन तीनजनाको मृत्यु भएको छ । जिल्लाको बुद्धशान्ति, हल्दिबारी र मेचीनगरमा करेन्ट लागेर तीनजनाको मृत्यु भएको प्रहरी कार्यालय झापाले जनाएको छ । प्रहरीका अनुसार शनिबार बुद्धशान्ति गाउँपालिका ३ स्थित रहेको कुलोको पानीमा करेन्ट लगाएर माछा मार्ने क्रममा याङबरक गाउँपालिका६ पाँचथर घर भई बुद्धशान्ति २ स्थित आफन्तको घरमा बस्दै आएका ३२ वर्षीय कमल बराइली मृत्यु भएको हो। करेन्ट लागेर गम्भीर घाइते भएको उनलाई स्थानीय सिटी अस्पताल बुधबारेमा सामान्य उपचारपछि थप उपचारका लागि बीएण्डसी अस्पताल बिर्तामोड पुर्याउना साथ मृत्यु भएको थियो । त्यस्तै, हल्दीबारी गाउँपालिका ५ निवासी ६१ वर्षीय ओमबहादुर थाम्सुहाङ भुतेनी खोलामा करेन्ट लगाएर माछा मार्ने क्रममा उनको घटनास्थलमै मृत्यु भएको थियो । त्यसैगरी मेचीनगर नगरपालिका ५ स्थित हडिया खोलामा करेन्ट लगाएर माछा मार्ने क्रममा मेचीनगर ११ स्थित धाईजन निवासी ४७ वर्षीय सन्त चौधरीको मृत्यु भएको प्रहरीले जनाएको छ। उनको उपचारको क्रममा आम्दा अस्पताल धुलाबारीमा मृत्यु भएको प्रहरी कार्यालय झापाले जनाएको छ । तीनवटै घटनाको बारेमा प्रहरीले अनुसन्धान गरिरहेको जनाइएको छ ।"
पुस्तक बिक्रीबाट आएको रकम समाजसेवामा,"काठमाडौं : उपन्यासकार मणि नेपाली पनेरुले पुस्तक 'सात जुनी' को बिक्रीबाट प्राप्त सम्पूर्ण रकम समाजसेवामा लगाएका छन्। पनेरुले गत महिना लोकार्पण भएको उक्त पुस्तकको बिक्रीबाट प्राप्त एक लाख हस्तान्तरण गर्दै माइती नेपालीको संस्थापक एवं सिएनएन हिरो अनुराधा कोइरालाको हातबाट हेमा पनेरु अध्यक्ष तथा कलाकार अविनाश न्यौपाने उपाध्यक्ष एवं कार्यवाहक अध्यक्ष रहने गरी 'सात जुनी विकास कोष' घोषणा गरे। हाल संयुक्त राज्य अमेरिका बस्दै आएका गोरखा जिल्लाको सौरपानीमा जन्मिएका पनेरुले सौरपानीलाई नै आधारविन्दु बनाई त्यहाँमा तमाम समस्या समाधानमा विकास कोषले काम गर्ने बताए। 'यस पुस्तक बिक्रीको सम्पूर्ण रकम मेरो जन्मभूमि सौरपानीको विकासमा सदुपयोग गर्ने निर्णय भएकोले यो कोषको घोषणा गरेको छु। यो प्रयास मेरो मातृभूमि नेपालप्रतिको सङ्लो मायाले प्रेरित छ र म नेपाललाई प्रेम गर्छु भन्ने साङ्केतिक सत्कार्य हो', पनेरुले भने 'विश्वव्यापी सोचौं र स्थानीय रुपमा काम गरौँ भन्ने यो मेरो एक सन्देश पनि हो।' विकास कोषको घोषणा गर्दै कोइरालाले काठमाडौँमा बसेर गाउँको कुरा गरेर चुनावको बेला मात्र मुख देखाउन गएर गाउँ समाजको विकास नहुने बताइन्। 'मणि नेपाली पनेरु जी देशमा नबसेतापनि जानु अगाडि जुन समिति बनाएर काम गर्न छोडेर जाँदै हुनुहुन्छ त्यो समितिले समाजको खास समस्या के हो भन्ने पहिचान गरी इमान्दारीपूर्वक गाउँमै पुगेर काम गर्नेछ भन्ने विश्वास लिएकी छु। हामी चुनाव आउँदा मात्र गाउँ गएर त्यहाँका समस्या पहिल्याउन सक्दैनौँ', उनले भनिन्। कोषका कार्यवाहक अध्यक्ष अविनाश न्यौपानेले यस कोषमार्फत इमान्दार भएर समाजको हितमा काम गर्ने बताए। पनेरुद्वारा लिखित चार कृतिहरू उपन्यास 'सात जुनी', बालकविता संग्रह 'हाम्रो झन्डा', गीती संग्रह 'स्वर्गको गाथा' र कविता संग्रह 'मुटु हराएको मान्छे' एकसाथ लोकापर्ण गरिएको थियो। यि चार कृति मध्ये 'सात जुनी'को बिक्रीबाट प्राप्त हुने सम्पूर्ण रकम विकास कोषमा राखिने छ। अन्य दाताबाट प्राप्त रकम समेत कोषमा जम्मा गरिनेछ।"
सम्पर्कविहीन तीन बालिका २४ घण्टापछि भेटिए,"विराटनगर : मोरङको लेटाङबाट सम्पर्कविहीन बनेका तीन बालिका विराटनगरमा भेटिएका छन्। सम्पर्कविहीन बनेको २४ घण्टापछि उनीहरू फेला परेको प्रहरीले जनाएको छ। प्रहरीका अनुसार लेटाङ नगरपालिका३ की १३ वर्षीया रक्षा दर्नाल, लेटाङ४ की १२ वर्षीया अनुष्का राई र १४ वर्षीया सविना राई शनिबार बिहान ११ बजेदेखि सम्पर्कविहीन बनेका थिए। तीनै जनालाई विराटनगर महानगरपालिका१४ जतुवास्थित देवी राईको घरमा आइतबार बिहान ११ बजेतिर फेला पारिएको मोरङ प्रहरीका प्रवक्ता डीएसपी दीपक श्रेष्ठले जानकारी दिए। उनका अनुसार देवी राई सविनाकी आमा हुन्। देवीले १२ वर्षअघि दोस्रो बिहे गरेपछि सविना हजुरआमासँग लेटाङमै बस्दै आएको खुलेको प्रहरीले जनाएको छ। प्रहरीका अनुसार सविनाका बुवा अशोक राईले पनि अर्को बिहे गरिसकेका छन्। 'फुटबल हेर्न भनेर शनिबार बिहान घरबाट निस्किएपछि सम्पर्कविहीन बनेका तीनै जनालाई विराटनगरमा फेला पारिएको छ। आमाको घरमा सविना आउँदा अरू दुई जना साथीहरू पनि सँगै आएछन्,' डीएसपी श्रेष्ठले भने, 'साँझसम्म उनीहरू नफर्किएपछि अभिभावक, आफन्त र स्थानीयले रातभर खोजी गरे। फेला नपरेपछि भोलिपल्ट बिहान प्रहरीलाई घटनाको जानकारी गराइएको हो।' खोजी गर्ने क्रममा तीनै जनालाई सकुशल फेला पारिएको र अभिभावकको जिम्मा लगाइएको उनले बताए। घरबाट भने तीनै जना फुटबल हेर्न भनेर निस्किएको र २४ घण्टासम्म अभिभावकबाट सम्पर्कविहीन बनेको श्रेष्ठको भनाइ छ। तीनै जना बालिका लेटाङकै शान्ति भगवती माध्यमिक विद्यालयको कक्षा ७ मा अध्ययरत छन्।"
माडीमा बाघले मान्छे खायो,चितवन : जंगली जनावरको आक्रमणबाट माडीमा एक जनाको मृत्यु भएको छ। गाइबस्तु चराउन जाने क्रममा माडी नगरपालिका२ ढिकुनेका ६८ वर्षीय सुर्यनाथ अधिकारीको मृत्यु भएको हो। शनिबार साझबाट बेपत्ता भएका उनको शव जनावरले खाएको अवस्थामा फेला परेको हो। सुर्यनाथ २५ वर्षका छोरा होमबहादुर अधिकारीसँगै जिचि अमिलियाको मध्यवर्ती सामुदायिक वन अमलियामा भैंसी चराउन गएका थिए। बेलुका छोरा फर्कंदा पनि सुर्यनाथ नफर्किएपछि परिवारले प्रहरीमा उजुरी गरेका थिए। खोजतलासको क्रममा आइतबार बिहान साढे आठ बजे शव फेला परेको हो। शवको प्रकृति हेर्दा बाघले खाएको हुन सक्ने जिल्ला प्रहरी कार्यालय चितवनका प्रवक्ता डिएसपी बिजयराज पण्डितले बताए ।
विद्यार्थी कुट्ने युवकलाई कारवाही गर्नुपर्ने भन्दै आन्दोलित,"बैतडी : बैतडीको दशरथचन्द नगरपालिका ५ मा रहेको दशरथचन्द मावि सुन्दरखालीका विद्यार्थीलाई कुटपिट गर्ने युवकलाई कारवाहीको माग गर्दै विद्यार्थीहरु आन्दोलित बनेका छन् । सैयौंको संख्यामा आइतबार विद्यार्थी जिल्ला प्रशासन कार्यालय अगाडि धर्नामा उत्रिएका हुन्। शनिबार नेपाली सेनाले विद्यार्थीलाई दिंदै आएको एनसीसी तालिमको क्रममा भलिबल खेलिरहेका विद्यार्थीमाथि होहल्ला गरेको भन्दै अन्दाजी २५ वर्षीय सुदीप चन्दले कक्षा ९ मा अध्यानरत प्रेम चन्दलाई कुटपिट गरेका जिल्ला प्रहरी कार्यालय बैतडीका सुचना अधिकारी, प्रहरी निरीक्षक लोकराज जोशीले जानकारी दिए । प्रेम चन्दको घाँटी, हात र ढाडमा चोट लागेको विद्यालयले जनाएको छ । विद्यार्थीमाथि हातपात गर्ने चन्दलाई कारवाहीको माग गर्दै विद्यार्थीहरु प्रदर्शनमा उत्रिएका प्रहरी निरीक्षक जोशीले बताए । हिजोको घटना रहेछ, आज जानकारीमा आएको छ, घटनाबारे अनुसन्धान हुँदैछ, उनल भने । भलिबल खेलाइरहेका नेपाली सेनाका खेल प्रशिक्षकमाथि पनि अभद्र ब्यावहार गरेको एक शिक्षकले बताए ।"
फुटबल हेर्न भनेर निस्किएका तीन बालिका बेपत्ता,"विराटनगर : मोरङको लेटाङमा फुटबल हेर्न भनेर अघिल्लो दिन घरबाट निस्किएका तीनजना बालिका सम्पर्कविहीन बनेका छन् । प्रहरीका अनुसार लेटाङ नगरपालिका३ की १३ वर्षीया रक्षा दर्नाल, लेटाङ४ की १२ वर्षीया अनुष्का राई र १४ वर्षीया सविना राई शनिबार बिहानदेखि सम्पर्कविहीन बनेका हुन् । घरबाट फुटबल हेर्न भनेर अभिभावकलाई ढाँटेर उनीहरु बिहान ११ बजेतिर घरबाट निस्किएको पाइएको मोरङ प्रहरीका प्रवक्ता डीएसपी दीपक श्रेष्ठले जानकारी दिए । उनका अनुसार लेटाङ वरपर फुटबललगायत खेलकुदका कुनै प्रतियोगिता आयोजना गरिएको जानकारी छैन । गाउँमा खेलकुदका कुनै प्रतियोगिता आयोजना गरिएको पाइएन । तर बालिकाहरु फुटबल हेर्न भन्दै अभिभावकलाई ढाँटेर घरबाट निस्किएको खुलेको छ,' श्रेष्ठले भने, अभिभावक र स्थानीय बासिन्दाको सहयोगमा खोजी तीव्र पारिएको छ । तर फेला पार्न सकिएको छैन । तीनैजना बालिका लेटाङकै शान्ति भगवती माध्यमिक विद्यालयको कक्षा ७ मा अध्ययरत छन् । बिहान घरबाट निस्किएका छोरीहरु नफर्किएपछि अभिभावकले खोजी थालेका थिए । प्रहरीले भने घटनाका बारेमा आइतबार बिहान ६ बजेतिर मात्रै जानकारी पाएको डीएसपी श्रेष्ठको भनाइ छ । उनका अनुसार घरबाट हिँडेका बालिकाहरु साँझसम्म नफर्किएपछि अभिभावकले रातभर खोजी गरेको पाइएको छ । अवस्था पत्ता लाग्न नसकेपछि अभिभावकले प्रहरीलाई जानकारी गराएको उनले बताए । डीएसपी श्रेष्ठका अनुसार ढिलो गरेर घटनाको जानकारी आएकाले पनि खोजीमा समस्या भइरहेको छ । अभिभावक र स्थानीयको सहयोगमा खोजी तीव्र पारिएको भए पनि उनीहरुको अवस्थाका बारेमा कुनै जानकारी प्राप्त हुन नसकिरहेको प्रहरीले जनाएको छ ।"
"इरिक्सा पालिकाबाटै दर्ता, नवीकरण","उदयपुर : विपन्न परिवारलाई लक्षित गरी सञ्चालनमा ल्याइएको तीन पाङ्ग्रे (इरिक्सा) अबदेखि स्थानीय तहमा नै दर्ता तथा नवीकरण लगायतका कार्य हुने भएको छ। यातायात कार्यालयमा असोज मसान्तभित्र दर्ता हुन आएका सबै इरिक्सा कात्तिक १ गतेदेखि सबै स्थानीय तहलाई दर्ता, नविकरण, खारेजी लगायतका कामहरु गर्ने गरी अधिकार प्रत्यायोजन गरिएको हो। यसरी दर्ता हुन आएका इरिक्सा खरिदकर्ताको स्थायी ठेगाना रहेको पालिकामा दर्ता गरिने छ। सम्बन्धित पालिकामा इरिक्सा सञ्चालन गर्न नसक्ने अवश्था भए अस्थायीरुपले बसोबास गरेको ठाउँ वा सञ्चालन गर्न खाजेको पालिकामा दर्ता वा ठाउँसारी गर्न सम्बन्धित पालिकाको अनुमतिमा ल्याउन सकिने प्रावधान राखिएको प्रदेश १ का यातायात व्यवस्था तथा सञ्चार मन्त्री उपेन्द्र घिमिरेले बताए। उनले भने, हामी संघीयताको अभ्यास गर्ने क्रममा छौं, संघीयता आयो तर सिंहदरवारका अधिकार आएन भन्ने प्रशस्त आवाज उठिरहेका छन्। त्यसो भएको हुनाले संघीयतालाई मजवुद बनाउन क्रमश अधिकारहरु प्रत्यायोजन गर्दैछौं।' १ नम्बर प्रदेश सरकार संघीयताको अनुभूती जनताले पाउनु पर्छ भन्नेमा छ,' मन्त्री घिमिरेले भने, हामी जनताले स्थानीय ठाउँबाटै सरकारी सेवासुविधा पाउन् भन्ने पक्षमा छौं र त्यहीअनुसार क्रमश अधिकारहरु गाउँमै पठाइरहेका छौं।' यसरी स्थानीय तहमा दर्ता वा ठाउँसारी गर्दा इरिक्साले यातायात कार्यालयले दिएको स्थान्तरण पत्र अनिवार्य पेस गर्नु पर्ने प्रावधान राखेको छ। प्रकृया पूरा गरी दर्ता हुन आएका इरिक्सालाई कोड, अक्षर र अंकसहित नम्बर प्लेट पालिकाले उपलब्ध गराउने व्यवस्था रहेको कार्यविधि २०७९ मा उल्लेख गरिएको छ। मन्त्रालयले इरिक्सा दर्ता, सरुवा सहमति, लिलाम दर्ता, नवीकरण, नामसारी, धनीको मृत्यु भएमा नामसारी, नामसारी नहुने र दर्ता प्रमाणपत्र निलम्बन, खारेजी, दर्ता प्रमाणपत्रको प्रतिलिपि, बाटो इजाजतपत्र, पटके इजाजत, जाँचपास, भाँडा निर्धारण लगायतका काम गर्न सक्ने कार्यविधिमा उल्लेख गरेको मन्त्रालयका शाखा अधिकृत गणेशबहादुर कार्कीले बताए। इरिक्सा सञ्चालन, दर्ता तथा नवीकरण सम्बन्धी मन्त्रालयले अलग्गै ऐन तथा कार्यविधि बनाइ प्रकृया सुरु गरेको हो। यसरी दर्ता हुन आएका इरिक्सालाई सम्बन्धित स्थानीय तहले प्रदेशसँग नबाझिने गरी कानुन बनाइ कार्यान्वयन गर्नु पर्ने छ। मन्त्रालयले इरिक्सालाई स्वरोजगारमुलक व्यवसायको रुपमा हेरी एउटा नागरिकलाई एउटा मात्र दर्ता गर्ने अधिकारी प्रत्यायोजन गरेको छ। पलिकाले इरिक्सा दर्ता गर्दा आफ्नो भौगोलिक अवस्थालाई मध्यनजर गर्नु पर्ने हुन्छ। ग्रामीण सडकमा इरिक्सा सञ्चालनमा ल्याउन नसकिने भएको हुँदा दर्ता गर्दा जनसंख्या, क्षेत्रफल, सडकको अवश्था हेर्नु पर्ने प्रावधान अघि सारिएको छ। यसरी दर्ता र नवीकरण भएका इरिक्साको आम्दानी ६० प्रतिशत स्थानीय तह र बाँकी ४० प्रतिशत प्रदेश सरकारको आम्दानी हुने व्यवस्था गरिएको मन्त्री घिमिरेले बताए। एकपटक चार्ज भएपछि ६० किलोमिटरसम्म यात्रा गर्न सकिने भएकाले मन्त्रालयले ऐनमा अर्को स्थानीय तह जानु पर्ने अवस्थामा पटके कर तिर्नु पर्ने व्यवस्था राखिएको उनले बताए। प्रदेश १ का ट्राफिक प्रहरी प्रमुख एसपी श्यामकुमार महतोले न्युन जनशक्तिले धेरै काम गर्नु पर्ने भएकाले पछिल्लो समय यातायात व्यवस्थापनमा थप जटिलता पैदा भएको बताए। जनशक्ति, स्रोतसाधनको अभावका बीच उल्लेखिय काम भएको उनको भनाइ छ। उनले घुमाउरो सडक, तीव्र गति, जनचेतनाको कमीकै कारण दुर्घटना बढ्दै गएकाले सवारी व्यवस्थापनमा विशेष ध्यान दिन आग्रह गरे।"
बुटवलबाट हराएका तीन बालक भारतमा भेटिए,"रुपन्देही : बुटवलबाट हराएका तीन बालक भारतमा भेटिएका छन् । तीन दिनअघि विद्यालय जान हिँडेका बालकहरू भारतको केरलामा भेटिएका हुन् । बुटवल उपमहानगरपालिका वडा नं ११ दुर्गानगरका १५ वर्षीय सागर पौडेल, १५ वर्षकै समीर लम्साल र १४ वर्षका प्रदीप पन्थी विद्यालय जान भनी सँगै घरबाट निस्किका थिए । विद्यालयमा उनीहरू अनुपस्थित भएपछि परिवारजनले खोजी गरेका थिए । सम्पर्कविहीन भएका मध्ये समिर लम्सालका बुबा भारतमा रहेको र ती सबै बालक उनीसँग सम्पर्कमा आएको इलाका प्रहरी कार्यालय बुटवलका प्रमुख ठगबहादुर केसीले जानकारी दिए। 'परिवारमार्फत बालकहरू सम्पर्कमा आएको खबर पाएका छौँ । अब बालकहरू आएपछि नै उनीहरू किन कसरी गए भन्ने कुरा थप अनुसन्धानपछि खुल्छ,' प्रमुख केसीले भने। रासस"
"सेयर बजारमा ११ अंकको गिरावट, कारोबार रकम ७४ करोडमा झर्यो",काठमाडौं : सेयर कारोबारको पहिलो दिन आइतबार नेप्से परिसूचक ११४६ अंकले ओरालो लागेको छ। सेन्सेटिभ इन्डेक्स २१० अंकले घटेर ३७४७३ विन्दुमा झरेको छ। यसदिन २२१ कम्पनीको २५ लाख २४ हजार २२४ कित्ता सेयर ७४ करोड ७२ लाख २६ हजार ६२५ रुपैयाँमा कारोबार भयो। २० हजार १२४ पटक कारोबार भयो। आज कुनै पनि कम्पनीको सेयर मूल्यमा सकारात्मक सर्किट लागेन। कारोबार रकमका आधारमा हिमालयन एभरेष्ट इन्स्योरेन्स शीर्षस्थानमा रहयो। सो कम्पनीको ३ करोड ९५ लाख रुपैयाँ बराबरको सेयर कारोबार भयो। कारोबारमा आएका १३ समूहमध्ये १२को सूचक घट्यो भने १ को मात्रै बढ्यो। पाँच कम्पनीको १ प्रतिशत बढीले सूचक ओरालो लाग्यो। आज अदर्श समूहको मात्रै ०२९ प्रतिशतले सूचक बढ्यो।
"गायक मुसेवाला हत्याकाण्डका तीन 'सुटर' छुटे, प्रहरीले सुइँको समेत पाएन","झापा : झापाको कचनकवलमा बच्चा चोर्न आएको आरोपमा पक्राउ परेका तीन जना भारतीय नागरिक पन्जाबी चर्चित गायक सिद्धू मुसेवाला हत्याकाण्डमा संलग्न फरार आरोपी रहेको खुलेको छ। हत्याकाण्डका आरोपी रहेको सुइँको समेत नपाइ जिल्ला प्रहरी कार्यालय झापाले उनीहरूलाई त्यत्तिकै छाडिदिएको छ। गत भदौ २३ गते दिउँसो १२ बजे गाउँलेको सहयोगमा सीमा प्रहरी चौकी केचनाले तीन जना भारतीय नागरिकलाई नियन्त्रणमा लिएको थियो। उनीहरूले प्रहरीलाई अर्को नाम हेमन्त, सुमित र राजेन्द्र लेखाएका थिए। उनीहरूसँग ती नामको नक्कली आधार कार्ड पनि थियो। तर, तिनीहरूको वास्तविक नाम दीपक पण्डित, राजेन्द्र उर्फ जोकर र दीपक मुण्डीका हो। जो हत्याकाण्डका फरार सुटर हुन्। नेपालभारतको १२२ सीमा पिलर नजिकै भारतीय गाउँलेहरूले बच्चा चोर्न आएको आशङ्कामा उनीहरूलाई खेदाउँदै नेपालतर्फ छिराएका थिए। त्यसपछि कचनकवल गाउँपालिका४ स्थित भटियागाउँका स्थानीयले तीन जनालाई नियन्त्रणमा लिएर निर्घात कुटपिट गर्दै प्रहरीलाई जिम्मा लगाए। गाउँलेले कारबाहीको माग गर्दै सीमा प्रहरी चौकी घेराउ गर्दै नाराबाजी समेत गरेका थिए। घटना भए लगत्तै भारतीय सुरक्षाकर्मी र पत्रकारको टोली पनि घटनास्थल आइपुगेका थिए। घटनास्थल तनावग्रस्त बनेपछि सीमा प्रहरी चौकीले तीनै जनालाई आवश्यक अनुसन्धानका लागि जिल्ला प्रहरी कार्यालय झापा पठाएको थियो। प्रहरीले उनीहरूको आवश्यक अनुसन्धान नै नगरी सोही दिन आफन्तजनलाई जिम्मा लगाइदिएको छ। घटना घटेको भोलिपल्ट भदौ २४ गते तीनै जनालाई आफन्तको जिम्मा लगाइदिएको जिल्ला प्रहरी कार्यालय झापाका एसपी विश्वमणि पोखरेलले बताए। 'बच्चा चोर्न आएको आरोपमा तिनीहरूलाई केचनाबाट पक्राउ गरी जिल्ला ल्याएको हो,' एसपी पोखरेलले भने, 'घटना सामान्य रहेकोले उनीहरूलाई सोधपुछ गरी आफन्तजनलाई जिम्मा लगाएको हो।' पक्राउ परेका उनीहरू त पन्जाबी चर्चित गायक मुसेवाला हत्याकाण्डका सुटर हुन भन्ने बारेमा अन्नपूर्णकर्मीले जिज्ञासा राख्दा एसपी पोखरेलले भने, 'त्यस बारेमा मलाई थाहा भएन, अहिले तपाईँकै मुखबाट यो कुरा सुन्दैछु।' एसपी पोखरेलले यस बारेमा अन्नपूर्णकर्मीसँग थप कुरा गर्न चाहनु भएन, बिजी छु भन्दै फोन राखिदिनु भयो। झापा प्रहरीबाट छुटेर भारतीय भूमि टेक्न साथ भारतीय प्रहरीले तीन जनालाई पक्राउ गरी पन्जाबतर्फ लगिसकेको भारतीय सञ्चारमाध्यमले जनाएको छ। डिजीपी पञ्जाल पुलिसको आधिकारिक ट्विटर पेजमा तीनै जना आरोपीको फोटो र नामसहितको विवरण दिएर सो घटना बारेमा उल्लेख गरिएको छ। पन्जाब पुलिस, दिल्ली प्रहरी र केन्द्रीय एजेन्सीको संयुक्त कारबाहीमा सफलता प्राप्त भएको ट्विटमा लेखिएको छ। तीनै जनाको फोटो पन्जाब पुलिसले सार्वजनिक गरेपछि मात्र कचनकवलमा पक्राउ परेका आरोपी सुटरको पहिचान खुलेको हो। उनीहरू नेपाल प्रवेश गर्न लागेका थिए। तर, बच्चा चोरको आरोपमा गाउँले पक्राउ गरेपछि उनीहरूको गोप्य पहिचान खुलेको बताइएको छ। गत जेठ १५ गते साँझ पन्जाबको मनसा जिल्लास्थित जवाहरेक गाउँमा एएन९४ रुसी एसल्ट राइफल प्रहार गरी गायक मुसेवालाको बीभत्स हत्या गरिएको थियो।"
साइकलको पन्चर टालेर अर्बपति,"नेपालगन्ज : बहुदलीय व्यवस्था आउने बेला नेपालगन्ज सडकमा ओहोरदोहोर गर्नेलाई प्रहरी गुल्म अगाडि साइकल बनाउँदै गरेको युवाबारे केही सम्झना छ ? कतिले त साइकल मर्मत पनि गराउनुभयो होला ? एउटा थोत्रो साइकल उल्टो पारेर राखिएको हुन्थ्यो। छेउमा दुइटा डन्डा गाडिएको हुन्थ्यो। डन्डामा डोरी बाँधेर साइकलका टायर र गद्दी टाँगिएका हुन्थे। २० वर्षे लक्का जवान बोरा ओछ्याएर साइकल मर्मत गरिरहेका हुन्थे। त्यस बेला २५ पैसामा साइकलको पन्चर टाल्ने मोहम्मद सरिफ बागवान ३४ वर्ष अवधिमा अर्बपति बनेका छन्। नेपालगन्ज१ धम्बोझीका बागवानले २०४५ सालमा ७ हजार रुपैयाँ लगानी गरी साइकलको पन्चर टाल्ने पसल सुरु गरेका थिए। उनी साइकल, मोटरसाइकल र अटोको कारोबार गर्ने पाँच कम्पनीका मालिक बनेका छन्। उनले पहिलेको पसलनजिकै धम्बोझी चोकमा बीबी साइकल सेन्टर नामको ठूलो सोरुम खोलेका छन्। नेपालका विभिन्न स्थानबाट हेर्न आउनेहरू कसैले पनि यति ठूलो साइकल सोरुम देखेको छैन भन्छन्। मैले पनि देखेको छैन, बागवानले भने। धम्बोझीमै अर्को बागवान साइकल स्टोर छ। गोरखा साइकल सप्लायर्सले होलसेल कारोबार गर्छ। टीभीएस मोटरसाइकल र अटो व्यवसाय गोरखा इन्टरप्राइजेजबाट हुन्छ। बागवान इन्जिनियरिङ पनि उनकै हो। यी पाँच कम्पनीमा ५०६० करोड रुपैयाँभन्दा बढी लगानी छ। उनले यसकै कमाइबाट घरजग्गालगायत ५०६० करोडको सम्पत्ति जोडेका छन्। कोरोना महामारीका बेला लकडाउन हुँदा अटो रिक्सा चल्न पाएनन्। अहिले मलाई १० करोड घाटा भएको छ, उनले दुःखेसो पोखे। उनका पाँच फर्ममा ६० जनाले रोजगारी पाएका छन्। १५ हजारदेखि ५५ हजार रुपैयाँसम्म तलब दिएका छन्। उनले बागवान बिरासत कायम गर्न झन्डै साढे तीन दशकमा निकै संघर्ष गरेका छन्। जो बन्न चाहन्थे प्रहरी २०४३ सालमा एसएलसी दिएका बागवान प्रहरीमा जागिर खान चाहन्थे। बुवाका कारण त्यता जान पाएनन्। बुवाको उर्दी थियो बरु चिया पसल खोल। पुलिसको जागिर खान पाउन्नस्। त्यता नभएपछि किराना पसलमा मासिक ८ सय रुपैयाँ पाउने गरी उनले दुई वर्ष काम गरे। त्यसको दुई वर्ष आफूले किराना पसल चलाए। ठेकेदारले उधारो नतिरेपछि घाटामा गए। ३७ हजार रुपैयाँमा पसल बेचे। साहूलाई तिरेर बाँकी रहेको ७ हजार रुपैयाँमा साइकलको काम थाले। यता लाग्न छिमेकी काका भगवती न्यौपानेले प्रेरणा दिएको उनको भनाइ छ। त्यति बेला एक व्यक्तिले साइकलको काम गर्दागर्दै रिक्सा बनाएर बेच्न थालेको थियो। अंकलले त्यही देखेर मलाई साइकल व्यवसायमा लाग्न भन्नुभयो, उनले भने। उनले पनि साइकल मर्मत थालेको दुई वर्षभित्र ३ हजार रुपैयाँमा घुम्ती पसल किने। त्यसमा सरे। घुम्तीका अगाडि चारवटा गुन्द्री राखेर साइकल मर्मत गर्थे। त्यसपछि भने राम्रो मिस्त्री भनेर बजारमा चर्चा चल्न थाल्यो। त्यति बेलै साइकलको थोक पसल चलाउने सपना देख्न थालेका थिए। तर, पैसा थिएन। बाबुसँग मागे। जग्गा धितो राखेर बैंकबाट ऋण लिन सुरुमा बाबुले पत्याएनन्। छिमेकी विनोद पोद्धार अंकलले उसले नदिए म दिउँला भनेर सम्झाएपछि मात्र बुबा १ लाख रुपैयाँ ऋण निकाल्न धितो दिन तयार हुुनुभयो, उनले घटना बेलिविस्तार गरे, ५० हजार रुपैयाँ लिएर वीरगन्ज गएर १६ वटा साइकल ल्याएँ। अनि होलसेल सुरु भयो। तर, होलसेल व्यापार फापेन। नेपालगन्जका ३ जना (उनी, माधवप्रसाद गुप्ता र मोबिन अहमद हल्वाइ) र एक भारतीय (मोहम्मद आरिफ)गरी ४ जना मिलेर ०५८ सालमा संयुक्त होलसेल पसल सुरु गरे। उनीहरूको साझेदारी २० महिनापछि तोडियो। सबैका नाममा कुनै न कुनै ब्रान्डको साइकलको एजेन्सी थियो। म अलपत्र परेँ। बैंक अफ काठमान्डुको १५ लाख रुपैयाँ ऋण थियो। त्यो तिर्न पाँच कट्ठा जग्गा बेच्नुपयो, उनले दुःखका दिन सम्झे, मैले हिम्मत हारेन। ३० लाख रुपैयाँको अर्को ओडी बनाएँ। ७ लाख व्यक्तिको ऋण थियो। त्यो चुक्ता गरिदिएँ। २३ लाख रुपैयाँ बोकेर भारतको लुधियानामा साइकलको डिलर लिन गएँ। भर्खर खुलेको नीलम साइकलको डिलर ल्याएँ। पाँच लाख भारुमा एक ट्रक ४ सय वटा साइकल ल्याएँ। यो २०६० सालतिरको कुरा हो। उनले साइकल त ल्याए तर त्यति बेला बजारमा अरू नै ब्रान्डको दबदबा थियो। उनले ल्याएका साइकल कसैले पत्याएनन्। अरू साइकल एउटा बेचे डिलरले सय रुपैयाँ फाइदा पाउँथे। उनले आफ्नो सामान बेच्दा ५ सय रुपैयाँ दिन थाले। बढी कमिसनले नै उनको व्यवसाय चम्कायो। अर्डर दोब्बर पुग्यो। त्यसपछि अरू ब्रान्डका साइकलको पनि डिलर ल्याए। मेरो जीवनको टर्निङ प्वाइट नै यही थियो, उनले मुहार चम्किलो पार्दै सुनाए, २ वर्षपछि त चीनको फेक्ट्रीमै पुगेर साइकल ल्याउन थालेँ। २०७६ पछि हरेक वर्ष चीनबाट उनका ८१० कन्टेनर साइकल आउँछ। पन्चर टाल्ने बेला सामान लिन जाँदा आफूलाई व्यापारीले ठगेको अनुभूति हुन्थ्यो। मलाई सामान बहुत महँगो दिइरहेका छौ। एक दिन म फैक्ट्रीबाटै साइकल ल्याउँछु भन्ने अठोट त्यही बेलादेखि गरेको थिएँ, उनले भने, कर्म गर फलको आशा नगर भनिन्छ। मैले कहिल्यै हिम्मत हारेन। काम गर्दै गए। भगवान्ले आफंै फल दियो। मेहनत गर्नेले एक दिन मञ्जिल पाउँछ भन्ने साँचो रहेछ भन्ने उनको ठम्याइ छ। कक्षा ३ मा पढेको कछुवा र खरायोको दौडको कथाले पनि उनलाई जीवनमा संघर्ष गर्न उत्प्रेरित गरेको छ। जागिर खाएको भए मेरो पालासम्म मात्र हुन्थ्यो। व्यापार गर्दा मेरो नाति पनातिसम्म भएको छ। मैले बागवान बिरासत बनाएको छु, उनले भने। त्यसपछि बुवालाई छोडाए जागिर उनका बुवा मोहम्मद सफी बागवान नेपालगन्ज नगरपालिकामा मालीको काम गर्थे। त्यसबाटै घरमा गुजारा चल्थ्यो। सफीका पाँच छोरामध्ये जेठा सरिफले साइकल व्यवसाय रोजेका हुन्। व्यवसायले फड्को मारेपछि बुबालाई जागिरबाट छुटाए। माइलो हनिफ, साइलोे सारिक, काइलो अब्दुल माबुद र कान्छो अब्दुल अजिजले पनि दाजुको बिँडो धानेका छन्। दाजुभाइ छुट्टिएका छैनन्। धम्बोझीमा १० कट्ठा जग्गामा बागवान परिवारको ३२ कोठे घर छ। त्यहाँ बाजेदेखि पनातीसम्मको ३२ जनाको संयुक्त परिवार बस्छ। छुट्टिएका छैनौं। भान्सा भने अलगअलग छ। एउटा भान्से राखेर सिंगो परिवार सँगै बसेर खाने मेरो योजना सफल भएको छैन, उनले दुई कट्ठामा बनेको ८ हजार स्क्वायर फिटको सेतो दुई तले आलिसान गोलघरको थ्रीडी नक्सा देखाउँदै भने, यो मेरो सपनाको बागवान मञ्जिल हो। यसको निर्माण पूरा भए हाम्रो परिवारको भातभान्सा फेरि एकैठाउँमा आउँछ। पाँच भाइ नै आफ्नो ताकत भएको उनले बताए। सबै भाइ एक ठाउँमा भए शक्ति आउँछ। फुटे कमजोर हुन्छ। देशको अवस्था पनि त त्यही हो, उनले भने, म एक्लैले के गर्न सक्थेँ ? भाइहरूले काम सम्हाले। अहिले त छोराहरूले पनि जिम्मेवारी लिन थालिसके। उनी आफूलाई नेपालगन्जको रैथाने भन्न रुचाउँछन्। धम्बोझीमा बस्न लागेको मेरो छोराको छैटौं पुस्ता हो। सरिफका तीन भाइ छोरा छन्। जेठो नूर आलमले एमबीबीएस पढेर नेपालगन्ज मेडिकल कलेज शिक्षण अस्पताल नेपालगन्जमा काम गर्छ। माइलो छोरा अल्ताफले एमबीए गरेको छ। बाबुकै व्यवसायलाई सघाउँछ। कान्छो समसुल फिजियोथेरापिष्ट हो, उनले भने। साइकल स्टोरमा प्रविधि उनी केही वर्षअघि दुबई गएका थिए। विमानस्थलको पसलमा कोही व्यापारी थिएनन्। एक जना ग्राहकले मोबाइल चलाएर पैसा पठाए। व्यापारी नदेखिएरै सामान आयो। उनले अचम्म माने। उनले सोचे एक दिन म पनि यस्तै गरी व्यापार गर्छु। उनको पसलमा पनि अहिले साइकल खरिदबिक्री ईपेमेन्टमा हुुन्छ। नगद नल्याउनेलाई फोन पे गर्न भन्छन्। मोबाइल खोलेर क्युआर कोड स्क्यान गर्न भन्छन्। संवाददातासँग संवादकै क्रममा उनले धेरै ग्राहकसँग यसरी नै व्यापार गरे। माइलो छोरा अल्ताफलाई पैसा आए नआएको सुनिश्चित गर्न लगाउँथे। होलसेल गर्नेले बैंकमै पैसा पठाउँछन्। अर्डर ह्वाट्स एप वा इमेलमा हुन्छ। सामान सबै ट्रान्सपोर्टबाट पठाउँछौं। बीबी साइकल स्टोरमा थरीथरीका साइकल छन्, उनले भने, थरीथरी ग्राहक आउँछन्। उनी कामदार र ग्राहकका गतिविधि १६ वटा सीसी टिभीबाट नियाल्छन्। विगतमा होलसेल बेचेका साइकलको पैसा उठाउन मोटरसाइकलमा टाढा टाढा जानु पर्दा भोगेका दुःख सम्झँदै उनले प्रविधिले सजिलो बनाएको बताए। अर्थमन्त्री बन्ने सपना घरको अर्थव्यवस्था सुधारेजस्तै देशको अर्थव्यवस्था सुधार्न एकपटक अर्थमन्त्री बन्ने उनले सपना देखेका छन्। नेताले जनताको काम गरेनन्। आफ्नो भुँडी मात्र भरे। अहिले जनताले विश्वास गर्न छोडे। अर्थव्यवस्था झनझन खस्किँदो छ। देश ढुलमुलमा छ, उनले सपना सुनाए, एकपटक अर्थमन्त्री बनेर अर्थव्यवस्था सुधार्ने मेरो सपना छ। घर सुधारे। अब देश पनि सुधार्न सक्छु भन्ने आत्मविश्वास छ। २०८० पछि बीबी साइकल भएको ठाउँमा बागवान अस्पताल खोल्ने योजना छ। जहाँ महिला र बालबालिकाको उपचार हुनेछ, उनले भावी योजना बताए। मोबाइलमा ग्राहकसँग डिल गर्दै मोहम्मद सफिक बागवान। ३ असार २०२५ मा जन्मिएका बागवानका दाह्रीजुङ्गा सेताम्य फुलेका छन्। उनको शीरमा ढाकाको टोपी र गलामा गम्छा अनिवार्य हुन्छ। प्रायः कुर्ता पाइजामा माथि हाफ कोट हुन्छ। मन्द मुस्कानका साथ ग्राहकसँग कुरा गर्छन्। उनको बोलीमा मिठास हुन्छ। दम्भ कतै छैन। कसैले घमण्ड गर्न हुँदैन। अर्कालाई सानो ठान्नु त मुर्खता हो। उनले व्यवसाय गर्दा यही सिके। व्यवहारमा उतारेका छन्। उनी साइकल बेच्ने मात्र गर्दैनन्। आफू पनि माउन्टेन बाइक चढ्छन्। साइकल किन चलाउने त ? बागवानको सुझाव छ, नियमित साइकल चढ्नेको मांसपेशी बलियो हुन्छ। मधुमेह लाग्दैन। वीपी भाग्छ। हाडका जोर्नी दुख्दैनन्। मुहार चम्किलो हुन्छ। प्रदूषणबाट बचाउँछ। सवारीले प्रदूषण मुक्त बनायोे भने पनि हामी स्वस्थ हुन्छौं। करोडौंको साइकल कारोबार धम्बोझीमा यो परिवारको बागवान साइकल स्टोर थियो। जुन अहिले पनि छ। २०६७ सालमा त्यसको छेवैमा उत्तरतिर एक कट्ठा जग्गा किनेर अर्को बीबी साइकल स्टोर खोले। यो साइकल शोरुम एक कट्ठा जग्गामै बनेको छ। जहाँ बच्चाका खेलौनादेखि माउन्टेन बाइक गरी ३६५ प्रकारका साइकल पाइन्छन्। १०० प्रकारका त माउन्टेन बाइक नै छन्। माउन्टेन बाइक मात्र कम्तीमा १० हजार रुपैयाँदेखि बढीमा १ लाख २० हजार रुपैयाँ पर्ने छन्। उनको कम्पनीले वर्षभरिमा २० देखि ४० हजारवटा साइकल बेच्छ। पूर्वको इटहरीबाट पश्चिममा महेन्द्रनगरसम्म उनको साइकलको होलसेल कारोबार हुन्छ। वार्षिक ५०६० करोडको साइकलको कारोबार हुन्छ। उनको अर्को विशेषता भनेको बागवान र गोरखा आफ्नै ब्रान्डको साइकल छ। बागवान साइकल मेरो ब्रान्ड हो। मेरो पहिचान हो। मेरो बिरासत हो। गोरखा मेरो देशको पहिचान हो, उनले प्रष्ट पारे, नाम मेरो। मोडल मेरो। डिजाइन मेरो। क्वालिटी मेरो र लगानी मेरो हो। चीनले साइकल मात्र उत्पादन गरेर पठाउँछ। बागवान ब्रान्डको १८ हजार र गोरखा ब्रान्डको मोल २५ हजार रुपैयाँ छ। गोरखा निकै बलियो साइकल भएको उनको दाबी छ। भने, किन्नेले तीन वर्षमा टायर पनि फेरेको छैनन्। नेपालमा ०७५ सालमा भारतीय बुलेट साइकल भित्र्याउने श्रेय पनि उनलाई जान्छ। मोटरसाइकलका जस्ता पाङ्ग्रा भएको झन्डै २० हजार रुपैयाँ पर्ने यो साइकल भारतको लुधियानाबाट पहिलो पटक बागवानले नै नेपालगन्जमा लञ्च गरेका थिए।"
"चिनियाँ जनकंग्रेस अध्यक्ष लि चानसु सोमबार नेपाल आउँदै, तिब्बती शरणार्थीमाथि निगरानी","काठमाडौं : चिनियाँ राष्ट्रिय जनकंग्रेसका स्थायी समिति अध्यक्ष लि चानसु नेतृत्वको टोली भोलि नेपाल भ्रमणमा आउने भएको छ। चानसु नेतृत्वको टोलीको सुरक्षा र तिब्बती शरणार्थीले गर्न सक्ने विरोधका कार्यक्रमबारे आइतबार बसेको केन्द्रीय सुरक्षा समिति बैठकमा छलफल भएको छ। बैठकमा गृहमन्त्री खाडले सुरक्षा अधिकारीहरूसँग चानसु नेतृत्वको भ्रमण टोलीको सुरक्षाबारे चासो राखेका थिए। जवाफमा सुरक्षा निकायका प्रमुखहरूले सुरक्षा व्यवस्था चुस्तदुस्त बनाएको गृहमन्त्री खाडलाई ब्रिफिङ गरेका थिए। भ्रमणको समयमा तिब्बती शरणार्थीहरूले विरोधका कार्यक्रम गर्न सक्ने भन्दै गृहमन्त्री खाडले निगरानी बढाउन सुरक्षा निकायका प्रमुखलाई निर्देशन दिएको स्रोतले बताएको छ। विदेशी उच्च पदस्थ अधिकारीहरू आउँदा आआफ्नो जिम्मेवारी अनुसारको सुरक्षा व्यवस्थामा कुनै कमि हुन नदिन समेत उनले निर्देशन दिएका छन्। सभामुख अग्निप्रसाद सापकोटाको निमन्त्रणामा चानसु नेपाल आउन लागेका हुन्। योसँगै बैठकले तीन विषयमा छलफल गरेको थियो। गृह मन्त्रालयका प्रवक्ता फणिन्द्रमणि पोखरेलका अनुसार दार्चुला जिल्लामा शुक्रबार राति गएको बाढीपहिरोमा परी घाइते भएका र विस्थापितको उद्धार, राहत र पुनःस्थापना छिटै गरिने निर्णय गरेको छ। विपद्बाट प्रभावितलाई खाद्यान्न सडकबाट पुर्याउन समस्या भएमा हेलिकोप्टरबाट भए पनि छिटोभन्दा छिटो पुर्याउने निर्णय भएको प्रवक्ता पोखरेलले बताए। बैठकले आगामी मंसिर ४ गते हुने प्रतिनिधिसभा र प्रदेशसभा निर्वाचन सम्पन्न गर्न गृह मन्त्रालय र सुरक्षा निकाय मिलेर तयार गरेको 'विशेष सुरक्षा योजना' पारित गरेको छ। त्यही सुरक्षा योजनाको आधारमा जिल्ला जिल्लामा पनि थप योजना बनाउन सक्ने पोखरेलले बताए।"
सैलुन व्यवसायमा रमाउँदै सोलुका शेर्पा,"सोलुखुम्बु : शेर्पा समुदाय भन्ने बित्तिकै पर्यटक तथा चौरी पालन व्यवसाय भन्ने तपाई हाम्रो मानसपटलमा आइहाल्छ । तर सोलुखुम्बु सदरमुकाम सल्लेरीमा भने एक शेर्पा यु्वाले पहिलो पटक सैलुन व्यवसाय सुरु गरेका छन् । सोलुदुधकु्ण्ड नगरपालिका २ फेराका २९ वर्षीय युवा सोनाम शेर्पाको दैनिकी हिजोआज कपाल काट्नमै बित्छ । सोनामले अरुभन्दा फरक खालको व्यवसाय सुरु गरेका छन् । उनले काठमाडौंमा तालिम लिएर अहिले सदरमुकाम सल्लेरीमा सोनाम युनिसेक्स हेयर एण्ड ब्युटी सैलुन सञ्चालन गरेका छन् । जुन व्यवसायबाट सोनाम निक्कै सन्तुष्ट पनि छन् । उनले भने,सुरु सुरुमा त निक्कै गाह्रो नै लाग्यो, कतिले त यस्ता तराईबासीले गर्ने काम पनि शेर्पाले गर्छन् ? भनेर होच्याउने र खिसिट्युरी समेत गरे, तर अहिले मेरो कमाइ र व्यवसाय देखेर उनीहरु मलाई हौसला दिन्छन् ।' काम सानो ठूलो नहुने भन्दै उनले मान्छेले गर्ने काम जसले गर्दा पनि हुने बताए। सल्लेरीमा सोनामले सञ्चालन गरेको पार्लर सहितको सैलुन पहिलो पटक देख्ने जोकोही पनि अच्चमित हुन्छन् । काठमाडौं बौद्ध आरुवारी स्थायी ठेगाना भएकी आङ्ल्हामु शेर्पाले भनिन्, सुरुमा त शेर्पाको सैलुन हैन होला भन्ने लागेको थियो, पछि यसो नाम हेरे सोनाम सैलुन रहेछ, अनि मेरो मनमा शेर्पाले सुरु गरेको रहेछ तर कपाल काटने कामदार चाँहि तराईबाट ल्याएर राखेको होला भन्ने सोच आयो। तर सैलुन भित्र हेर्दा सोनाम आफैँ कपाल काटिरहेका थिए । उसले अझै एक जना मगर भाइलाई पनि कपाल काट्ने काम दिएको भेटें। मगर भाइले भारतमा तालिम लिएर आएका रहेछन् । खुसी लाग्यो । सोही सैलुनमा नेपालगन्ज घर भएका विजय मगर पनि कपाल काट्ने काम गर्छन् । उनी भारतमा सैलुन तालिम लिएर आएका हुन् । जेन्स हेयर कट, लेडिज हेयर कट, फेस क्लिनिङफेसियल, बियर्ड (दारी जुँगा मिलाउने), कलरिङ, ट्रिटमेन्ट, हेयर ट्रिटमेन्ट, हेयर स्ट्रेट, कर्ली लगायतका सैलुनका सबै काममा शेर्पाको दक्षता छ । जहा सेवा लिन आउने सेवाग्राही पनि निक्कै सन्तुष्ट देखिन्छन् । शेर्पाले राम्रो कपाल काट्दैन होला भन्नेहरु अन्तिममा निक्कै खुसी भएर जान्छन्', सोनामले भने। सोनाम रोजगारीका लागि सुरुमा खाडिमुलुक गएका थिए । विनासीप विदेश हानिएका शेर्पाले त्यहाँ पाएको दुखले स्वदेशमै सम्भावना खोज्ने पाठ सिकायो । केही वर्षको विदेश बसाइपछि नेपाल फर्किएका सोनामको ध्यान हजाम अर्थात सैलुन तर्फ मोडियो । विदेशमा पुगेर पैसाका लागि हरेक काम गर्न तयार हुने नेपाली स्वदेशमा कामलाई विभेद गर्छन् । जुन कारणले पनि नेपालीहरु रोजगारको खोजीमा विदेशीने क्रम बढेको हुन सक्ने शेर्पाको भनाइ छ ।"
नक्सा पास नगरी बनाइएका संरचनामा चल्यो महानगरको डोजर,काठमाडौं : काठमाडौं महानगरपालिकाले अनधिकृत रुपमा र नक्साविपरित बनाइएका संरचना हटाउने कार्यलाई तीव्रता दिएको छ। यसैक्रममा महानगरले आज कोटेश्वरतीनकुने सडक खण्डमा नक्सापासबिना बनाइएका संचरना भत्काएको हो। संरचना भत्काउन महानगरले ३५ दिने सूचना जारी गरेको थियो। डोजरसहित महानगरका प्रतिनिधि पुगेपछि केही व्यापारीले आफैले अनधिकृत संरचना भत्काउन थालेका छन्।
दार्चुलाका बाढीपहिरो प्रभावितलाई आजैदेखि राहत वितरण गरिने,"दार्चुला : दार्चुलाका बाढीपहिरो पीडितलाई आजदेखि राहत वितरण सुरु गरिने भएको छ । जिल्ला विपद् व्यवस्थापन समितिको आइतबार बिहान (आइतबार) बसेको बैठकले राहत वितरण गर्ने निर्णय गरेको हो । अविरल वर्षासँग शुक्रबार रातिदेखि आएको पहिरो र बाढीले जिल्लाको महाकाली नगरपालिका र नौगाड गाउँपालिकामा ठूलो जनधनको क्षति पुर्याएको छ। हालसम्म ५ जनाको शव फेला परेको छ भने १० जना बेपत्ता छ। पहिरोमा परी ८ जना घाइते भएको प्रमुख जिल्ला अधिकारी दीर्घ राज उपाध्यायले बताए। ८ जना घाइते मध्ये पाँचजनाको उपचार भइरहेको छ भने ३ जना डिस्चार्ज भइसकेका छन् । बेपत्ता भएकाहरूको सुरक्षाकर्मी , नेपाल रेडक्रस सोसाइटी र स्थानीय नागरिकले खोजी गरिरहेका छन् । यसैबीच दार्चुलाको श्री महेन्द्र नमुना मावि खलंगा दार्चुलाका बालबालिका प्रभावित भइका भएका छन्। प्राध्यापक रामदत्त जोशीले बाढी प्रभावित भएका विद्यार्थीलाई आर्थिक सहयोग गर्ने बताएका छन् ।"
आज देशका यी ठाउँमा ठूलो पानी पर्ने,"काठमाडौं : आइतबार देशभर आंशिकदेखि सामान्य बदली रही केही स्थानमा भारी वर्षा हुने जल तथा मौसम विज्ञान विभागले जनाएको छ। विभागका अनुसार देशका केही ठाउँमा मेघगर्जनर चट्याङसहित हल्कादेखि मध्यम वर्षाको सम्भावना रहेको छ भने बागमती, गण्डकी र लुम्बिनी प्रदेशका एकदुई ठाउँमा ठूलो पानी पर्ने सम्भावना छ। विभागले आगामी २४ घण्टा वर्षाको सम्भावना रहेकाले पहाडी भूभागमा भूक्षय, पहिरो तथा गेग्रान बहावको जोखिम रहेको उल्लेख गरेको छ। आज राति पनि देशभर आंशिकदेखि सामान्य बदली रही प्रदेश नं १, बागमती, गण्डकी, कर्णाली र सुदूरपश्चिम प्रदेशका केही स्थानमा तथा बाँकी प्रदेशका थोरै स्थानमा मेघगर्जन र चट्याङसहित हल्कादेखि मध्यम वर्षाको सम्भावना र सुदूरपश्चिम र गण्डकी प्रदेशका एकदुई स्थानमा भारी वर्षाको सम्भावना रहेको जनाइएको छ । मौसम पूर्वानुमान महाशाखाको पछिल्लो विवरणानुसार आइतबार काठमाडौं उपत्यकाको न्यूनतम तापक्रम १९ ० डिग्री र अधिकतम तापक्रम २८८ डिग्री सेल्सियस रहेको छ । आज सबैभन्दा कम जुम्लाको न्यूनतम तापक्रम १५ ४ डिग्री र सबैभन्दा धेरै विराटनगरको अधिकतम तापक्रम ३५ डिग्री सेल्सियस छ ।"
विद्यालय हिंडेका तीन बालक बेपत्ता,"बुटवल : बुटवलमा विद्यालय जान निस्केका तीन बालक बेपत्ता भएका छन्। बुटवल उपमहानगरपालिका११ न्यू दर्गानगर का १४ वर्षीय सागर पौडेल, १५ वर्षीय प्रदीप पन्थी र १६ वर्षीय समीर लम्साल शुक्रबारदेखि बेपत्ता भएका आफन्तहरूले जनाएका छन्। तीमध्ये लम्साल र पौडेल बुटवलको११ देवीनगरस्थित नवीन औद्योगिक कदरबहादुर माविको कक्षा ९ मा र पन्थी नहरपुर माविको कक्षा ८ मा अध्ययनरत थिए। शुक्रबार विद्यालय जान्छौँ भनेर हिँडेका बालक सम्पर्कमा नआएपछि आफन्तले खोजतलासका लागि इलाका प्रहरी कार्यालय बुटवलमा निवेदन दिएका थिए। नवीन औद्योगिक कदरबहादुर माविका प्रधानअध्यापक प्रेमबहादुर बस्नेतले विद्यार्थी शुक्रबार विद्यालय नआएका र ती दुवै विद्यार्थी पढाइमा मध्यम खालको रहेको जानकारी दिए। इलाका प्रहरी कार्यालय बुटवलका प्रमुख प्रहरी नायब उपरीक्षक ठगबहादुर केसीले हराएका बालकको खोजतलास सुरु भएको बताए। उनले भने, 'हामीले हराएको सूचना आएपछि खोजतलास सुरु गरेका छौँ, उनीहरुको छिट्टै पत्ता लाग्छ।' रासस"
३९ दिनदेखि सडक संघर्ष,"काठमाडौं : फुलेको कपाल। च्याउरिँदै गएको बुढेसकालको ज्यान। थकित अनुहार। त्यसमाथि मिटरब्याजीले दिएको सहनै नसक्ने पीडाले भरिएको नवलपरासीको सुस्ता५ रत्नगञ्जका ६३ वर्षीय रामसुभग मुसहरको भारी मन। मिटरब्याजीबाट अन्यायमा परेर न्याय खोज्दै काठमाडौंको माइतीघर मण्डलामा आन्दोलन गर्न र धर्ना बस्न आएका उनी अहिले ज्वरोले थलिएका छन्। गोजी रित्तिएको छ। उपचार गर्नेसमेत पैसा छैन। तर, सरकारले न्याय नदिएसम्म घर नफर्किने बताउँछन्। रोगले थलिएला कि भन्नेभन्दा पनि न्याय नपाइएलाकी भन्ने चिन्ता बढी छ। मिटरब्याजी विरुद्धको आन्दोलनमा सहभागी बन्दा बन्दै ज्वरो आएर बिरामी परेका नवलपरासी सुस्ता५ रत्नगञ्जका ६३ वर्षीय रामसुभग मुसहर । तस्बिर : राजकरण महतो माइतीघर मण्डलाको सडकमा उनीजस्तै पीडितले न्याय खोज्दै धर्ना बसेको ३९ दिनभन्दा बढी भयो। साहूले दिएको पीडा छँदै छ, त्यसमाथि लगातार ज्वरोले हैरान बनायो। रगत र पिसाब जाँच गराएँ। हस्पिटलले उपचारमा ८ हजार लाग्ने बताएको छ, रामसुभगले भने, गोजीमा पैसा छैन। कहाँबाट ल्याउने ? कसरी उपचार गर्ने ? भोकै पर्न थाले पीडित महिना दिनदेखि पीडितहरू न्याय माग्दै धर्नामा छन्। भदौरे झरीलै दैनिक सताउन थालेको छ। दिन काटे रात काट्न समस्या छ। रामसुभग भन्छन्, दुःख त धेरै छ, के भनौं ? आन्दोलन लम्बिदै गयो। सरकारले सुन्दैन, हामीलाई चिन्दैन। खानबस्न निकै समस्या भयो। उनीहरूले असारमा १८ दिन माइतीघरमा धर्ना बसेका थिए। गृह मन्त्रालयबाट जानुस् साहू समातिएको छ भनियो। तर, साहूलाई बोलाएको मात्रै रहेछ। प्रहरीले समातेको थिएन। त्यसपछि हामी फेरि काठमाडौं आएर आन्दोलन थालेका हौं, उनले भने। रामसुभगले साहू सन्दीपकुमार जोशी र मनीषा पोखरेलसँग लिएको केही लाख रकमलाई बढाएर उनीहरूले लाखौंको जग्गा जमिन हडपेका थिए। ऋण लिएर तिर्दा पनि न्याय नपाएपछि काठमाडौं गए न्याय पाइन्छ भन्ने आशा बोकेका उनको अवस्था झनै दयनीय बन्दै गएको छ। मागेर खान्छौं। कुनैकुनै दिन खान नपाएर त हामी भोक्कै राति सुत्छौं। भोकै बसेर पनि आन्दोलन गरिरहेका छौं, उनी भन्छन्, पानी पर्दा सडकमा छाता र त्रिपाल ओढेर हामी धर्ना बस्छौं। जोडले पानी पर्न थाल्यो भने छेउछाउको घरमा लुक्छौ। बस्छौं। महिलालाई समस्यै समस्या दैनिकीलाई सहज पार्न र आवश्यकता पूरा गर्न गरिब परिवारले मिटरब्याजीसँग ऋण लिन्छन्। जग्गा धरौटी राखे वा साहूकै नाममा पास गरे पनि मिटरब्याजीले ऋणको मिटर घुमाउन छाड्दैनन्। एक पटक ऋण लिएपछि ऋणी चुक्ता गर्ने अवस्थामा पुग्न यहाँ निक्कै समस्या हुने गरेको छ। ऋणीलाई झुक्याएर फर्जी तमसुक अदालतमा पेस गर्दै घरजग्गा लिलाम गर्ने धेरै मिटरब्याजी तराइमा छन्। यसकै कारण धेरैलाई साहूले जेलमा थुनाएर दुःख दिँदै आएका छन्। नवलपरासीको रामग्रामकी पुष्षा उपाध्याय पनि मिटरब्याजी विरुद्धको आन्दोलनमा छिन्। साहूसँग साढे ३ लाख लिएकी थिइन्। त्यसको बदलामा साहूले उनीसँग साढे ७ लाखको तमसुक गराए। १८ महिनामै उनले ९ लाख ८० हजार फर्काइन्। तर, साहूले अझै ९ लाख माग्दै अदालतमा मुद्दा हालेको उनले सुनाइन्। सरकार गुहार्न उनी काठमाडौं आएकी छिन्। तर, न्यायको लडाइँ कठिन बन्दै गएको उनी बताउँछिन्। हामी महिलाहरूलाई निकै समस्या छ। महिनावारी हुन्छ। प्याड किन्न पाइन्छ। तर, नुहाउन कठिन हुँदा आफ्नै शरीर घिन लागेर आउँछ। धेरै ग्राहो भयो। महिलाहरूको बेदना अझै के सुनाउ, उनले भनिन्, खान खानकै लागि पनि दुःख छ। एकैछिनमा बादल लाग्छ, हरर पानी पर्छ। त्रिपाल ओढेर बसेका छौं। भिजाउँछ। चिसो लुगाले बिरामी पार्छ। बेखर्ची हुँदै पीडित सुस्ताकै अर्का महादेव तेलीलाई न्याय पाउनका लागि गरिरहेको संघर्षको व्यथा सुनाउन नपरे हुन्थ्यो भन्ने लाग्छ। तर, साहूले जीवनको खुसी लुटेर पीडा दिएकाले यो अवस्था आएको उनी सुनाउँछन्। अहिले उनी पनि माइतीघर मण्डलामा धर्नामा छन्। डेंगु फैलिएको छ। त्यसको डर उस्तै छ। राति सुत्दा लगाउने झुल छैन। उनी भन्छन्, धेरै संघतियालोक (साथीहरू) बिमारी भयो। दरदवाई (औषधि) गराउनै पयो। पैसा छैन। के गर्ने ? परेसानी बढ्दै गएको छ। उनले गाउँकै साहू बनारसी जसवालसँग १२ लाख कर्जा लिएका थिए। उनलाई पाँच वर्षमा ३५ लाख फिर्ता गरे। तर, साहूले खेत पनि हड्पे। उल्टै अदालतमा उनीसँग अझै ६० लाख लिनु छ भन्दै मुद्दा हाले। न्यायको खोजीमा उनी गाउँबाट काठमाडौं आए। बेखर्ची भएर उनी समस्यामा छन्। वर्षा हुँदा दुःख छैन ? प्रश्न गर्दै उनले थपेँ, धेरै दुःख छ। अहिले अधिकांश पीडित बिरामी पर्न थालेका छन्। आन्दोलनमा लाग्दा खेत बाँझै, सरकार दुःख बुझ्दैन नलपरासीको प्रतापपुर५ की किशोरी देवी चमार साहूले गरेको ठगीविरुद्ध असारदेखि नै आन्दोलनमा छिन्। असारमा धान खेती गर्न छाडेर धर्ना बस्न काठमाडौं आइन्। खेत बाँझै छ। रोपाइँ पनि गर्न पाइनन्। छोरोलाई मलेसिया पठाउन साहू जगदीश र सुनिल बानियाँसँग १ लाख ८० हजार कर्जा लिएकी थिइन्। साहूले उनीसँग ५ लाख ६० तिरायो। अझै १० लाख माग्दै छन्। नत्र तेरो १५ कट्ठा जग्गा लिलाम गराइदिन्छौ भन्दै धम्की दिइरहेको उनी बताउँछिन्। मिटरब्याजीबाट पीडित बनेकाहरू माइतीघर मण्डलामा झरीमा पनि रुझेर धर्नामा सहभागी हुँदै। देशका विभिन्न स्थानबाट न्याय खोज्दै काठमाडौं आएका उनीहरूले आन्दोलन गरेको ३९ दिन भयो। सरकारले मागको सम्बोधन नगर्दा उनीहरू बिरामी पर्न थालेका छन्। तस्बिर : राजकरण महतो मिटरब्याजीले दिएको पीडा कम छैन। आर्थिक मात्रै नभई उनीहरूले दिने मानसिक र शारीरिक यातना खप्न नसकेर तराई मधेसका पीडित नागरिक सरकार गुहार्न काठमाडौं आए। माइतीघरमा धर्ना बसेर आन्दोलन गरेको ३९ दिन भयो। झरीमा रुझ्दै, भोकै आन्दोलन गर्दागर्दै पीडितहरू बिरामी पर्न थालेका छन्। उनीहरू सरकारलाई प्रश्न गर्छन्, के हाम्रो सरकार नभएकै हो ? न्याय माग्न माइतीघरमा बसेको छु। सरकार हाम्रो मागलाई सुन्दैनन्, हामीलाई देख्दैनन्। हाम्रो मन्त्री नेताहरू हामीलाई माइतीघरमा खोज्न आएको छैन। मेरो जनता कहाँ छन् ?, उनी भन्छिन्, चुनावमा भोटका लागि दैलोदैलो चाहार्छन् नेताजी। मेरो आमा हो, काका हो भन्छन् तर, जनताले खोज्दा नेता भेटिदैनन्। आन्दोलन लम्बिदा ऋणको बोझ मिटरब्याजी विरुद्ध किसान, मजदुर संघर्ष समितिका सचिव उमाशंकर लोनियाँले आन्दोलनको दिन बढ्दै गएपछि पीडितहरू थप मर्कामा परेको बताउँछन्। खानपिउनमा निकै समस्या भयो। पसलपसलबाट हामी मागेर खान्छौं। सहयोग माग्दा ५, १० रुपैयाँ पाइन्छ। त्यसले हाम्रो खानपान पुग्दैन, उनले भने, किसान संगठनका साथीहरू कहिले चामल, दाल, तरकारी थोरै थोरै गरेर दिन्छन्। अहिलेसम्म सहयोग मागेर आन्दोलन चलाइरहेका छौं। यस्तो कहिलेसम्म हामी बाँच्ने ? पीडितहरू त्रिपाल टाँगेर कीर्तिपुरमा रातिको बास बस्छन्। माइतीघरबाट त्यहाँसम्म आवतजावत् गर्न बसको प्रयोग गर्छन्। ओहोरदोहार गर्न प्रत्येक दिन बसलाई ३५ सय तिर्नु पर्छ। बस भएन भने पैदल हिँडेर ९ किलोमिटर आउने अवस्था छैन। महिला र बूढाबूढी धेरै छन्। हिँड्न सक्दैन, उनले भने, हामी बसको भाडा तिर्न सकिरहेका छैनौं। तर, सरकार हाम्रो माग किन सुन्दैन ? बस्ने ठाउँमा नुहाने व्यवस्था छैन। कतिको त ननुहाएकै १५ दिन भइसकेको सचिव लोनियाँ बताउँछन्। घरमा पीडा हुँदाहुँदै पनि पीडितहरू न्याय माग्न काठमाडौं आएका थिए। हामी सोच बनाएर आयौं कि हाम्रो सरकारले पीडा सुनिदेला भन्ने थियो। तर, अहिलेसम्म सरकारले ठोस केही प्रक्रिया अपनाएको छैन। कानमा तेल हालेर बसिरहेको छ। हाम्रो पीडा यत्रो छ, उनी आक्रोश पोख्दै सुनाउँछन्। सरकारले पीडितहरूको माग तत्काल सम्बोधन गर्नुपर्ने समितिका अध्यक्ष रामसुरत गुप्ता बताउँछन्। मिटरब्याजीबारे अध्ययन गर्न सरकारले गठन गरेको कार्यदलले भदौ २७ गते सरकारलाई रिपोर्ट बुझाउने सुनेको उनी बताउँछन्। प्रतिवेदन कस्तो आउँछ। त्यसलाई अध्ययन गरेर आन्दोलन बारे थप निर्णय लिन्छौं, उनी बताउँछन्। यस्ता छन् पीडितको माग मिटरब्याजीले दृष्टिबन्ध गरेको सबै जग्गा फुकुवा हुनुपर्ने, झुक्याएर पास गराएको जग्गा पीडितको नाममा फर्काउनु पर्ने, जाली तमासुक सबै च्यात्नु पर्ने, हिसाबभन्दा बढी लिएको पैसा फिर्ता गर्नुपर्ने, र मिटरब्याजी पक्रेर जेल हाल्नु पर्ने, न्यायलयमा पनि समस्या मिटरब्याजीहरूले अदालतमा हाल्ने मुद्दाको विषयमा न्यायलयमा पनि समस्या देखिएको पूर्वमन्त्री गिरिराजमणि पोखरेल बताउँछन्। न्यायाधीशहरूले कागजहरूलाई हेरेर फैसला गर्नुहुन्छ। तर, मिटरब्याजीहरूले गरिबहरूलाई झुक्याएर थोरै दिएको ऋणको धेरै कागज गराएका हुन्छन्, उनी भन्छन्, त्यसैलाई आधार मानेर फैसला हुँदा पीडितहरू झन् पीडामा परेका छन्। जग्गाजमिन लिलामी भएर पनि जेलै परेका छन्। मिटरब्याजीहरूले दिएको पीडाबाट पीडितहरू भाग्नुपर्ने स्थिति आएको उनी बताउँछन्। साहूहरूबाट डराएर पीडितहरूले उनीहरूको कतिपय सुन्नै नसक्ने खालमा शर्तहरू स्वीकारेका छन्। अहिले सहनै नसकेर बिस्फोट भएका छन्, पोखरेल भन्छन्, गरिबहरूको सर्वस्व गुमिसकेको छ। सरकारले पीडितहरूलाई न्याय दिलाउनु पर्छ। नयाँ कानुन चाहियो समय बदलियो। तर, कानुन पुरानै छ। मिटरब्याजीलाई जेल हाल्न नयाँ कानुन नै बनाउनुपर्ने आवश्यकता रहेको मिटरब्याजीविरुद्ध पीडितको पक्षमा लड्दै आएका महोत्तरीका शंकर महतो बताउँछन्। कागजी रूपमा मिटरब्याजी बलियो हुने गरेको उल्लेख गर्दै उनले त्यसको अन्त्यका लागि कानुन नै कडा बनाउनुपर्ने बताए। भन्छन्, यस्ता सुदखोरबाट पीडित भएका गरिब, किसान र मजदुरहरूलाई न्याय दिलाउनका लागि कडा कानुनको जरुरी छ। श्याम परदेश जस्ता सर्लाहीका ठूला साहूविरुद्ध अभियान चलाएका मिश्रका पति डाचाराज वाग्लेको ढेड वर्षअघि रहस्यमय मृत्यु भयो। उनको सुनियोजित हत्या भएको पीडित मिश्र बताउँछिन्। पतिको मृत्युपछि सरस्वतीले महोत्तरीको बर्दिबासस्थित पञ्चधुरा आधारभूत विद्यालयको प्रधानाध्यापकबाट राजीनामा दिएर निरन्त पीडितहरूको पक्षमा अभियान चलाइरहेकी छिन्। साहूले धनसँगै इज्जत पनि लुटे महोत्तरीको भंगहाका मिटरब्याजी अनुरुद साहले एक महिलालाई ऋण लिन घरमा बोलाई बन्दुक देखाएर पटकपटक योन शोषण गरेको खुलेको छ। पीडित महिलाले उनीसंँग श्रीमान्लाई विदेश पठाउन ऋण लिएकी थिइन्। नक्कली तमसुक बनाएर एक कट्ठा जग्गा पनि हड्पेको र आफूलाई बन्दुक देखाएर यौन शोषण गरेको ती महिलाले बताएकी छिन्। पीडक साह अहिले जिल्ला प्रहरी कार्यालयको हिरासतमा छन्। पीडित महिलाले भनिन्, साहूले मेरो धन पनि लियो। बन्दुक देखाएर धर्म पनि लियो। मधेस प्रदेशमा गरिबीको उच्च समस्या भएकै कारण यस्तो अवस्था आएको पूर्वशिक्षामन्त्री गिरिराजमणि पोखरेल बताउँछन्। जीवन सहज, खुसी बनाउन गरिब मजदुर किसानहरू साहूसँग ऋण लिन्छन्। उनीहरूमा चेतना पनि कम छ। यसको फाइदा साहूले उठाउने गरेका छन्, उनले भने। सुरुमा साहूहरू सामाजिक, मानवीय संवेदना भएको, गरिबलाई सेवा गरिदिएको जस्तो व्यहार देखाउँछन्। तर, कालान्तरमा उनीहरू गरिबसँग गराएको फर्जी तमसुक देखाउँदै निर्मम, क्रुरुर, अमानवीय ढंगले प्रस्तुत हुन्छन्, निरन्तर संसद्मा पीडितहरूको पक्षमा बोल्दै आएको उनले अन्नपूर्णसँग भने। २१ औं शताब्दीमा अमानवीय, कुरुर प्रथा कायम रहनु दुःख रहेको बताउँदै उनी थप्छन्, यसपालिको नीति तथा कार्यक्रममा मिटरब्याजीबाट जनतालाई मुक्ति दिलाउने भनिएको छ। गृह मन्त्रालय मिटरब्याजीलाई अपराधको सूचीमा राखेको छ। सहयोग माग्दा ५, १० रुपैयाँ पाइन्छ। किसान संगठनका साथीहरू कहिले चामल, दाल, तरकारी थोरैथोरै गरेर दिन्छन्। यस्तो कहिलेसम्म हामी बाँच्ने ? उमाशंकर लोनियाँ, सचिव, मिटरब्याजी किसान, मजदुर संघर्ष समिति आन्दोलनमा बस्दा हामिलाई निकै समस्या छ। महिनावारी हुन्छ। प्याड किन्न पाइन्छ। तर, नुहाउन कठिन हुँदा धेरै ग्राहो भयो। पुष्षा उपाध्याय, पीडित, रामग्राम, नवलपरासी सरकार हाम्रो मागलाई सुन्दैनन्, हामीलाई देख्दैनन्। हाम्रो मन्त्री नेताहरू हामीलाई माइतीघरमा खोज्न आएको छैन। मेरो नेता कहाँ छन् ? किशोरी देवी चमार,पीडित, प्रतापपुर, नवलपरासी"
विराटनगरको सिंघिया खोलामा शव भेटियो,विराटनगर : विराटनगर महानगरपालिका८ स्थित सिंघिया खोलामा शनिबार साँझ पुरुषको शव फेला परेको छ । खोलाले बगाएर ल्याएको अवस्थामा अन्दाजी ४०४५ वर्षीय पुरुषको शव फेला परेको प्रहरीले जनाएको छ । मोरङ प्रहरीका प्रवक्ता डीएसपी दीपक श्रेष्ठका अनुसार खोलाले बगाएर ल्याएको शव फेला परे पनि मृतकको पहिचान खुल्न बाँकी छ । मृतकको पहिचानको प्रयास भइरहेको जानकारी उनले दिए । घटनास्थलबाट उठाएर शव पोस्टमार्टमका लागि कोसी अस्पताल ल्याइएको छ । स्थानीयले बासिन्दाले शव देखेपछि प्रहरीलाई खबर गरेका हुन् । प्रहरीले घटनाको अनुसन्धान सुरु गरिएको जनाएको छ ।
"दार्चुलाको बंगाबगडमा फेरि कटान सुरु : नदी नेपालतर्फ बग्दै, घरहरु उच्च जोखिममा","दार्चुला : दार्चुलामा गयराती वर्षा भएर कटान पुन सुरु भएको छ। महाकाली नदीको वहाव नेपालतर्फ आएको र लास्कु खोलामा बाढी आउने क्रम नरोकिएकोले बंगाबगड क्षेत्रमा फेरि कटान सुरु भएको हो। बंगाबगडका केही घरहरु जोखिममा रहेका प्रमुख जिल्ला अधिकारी दीर्घ राज उपाध्यायले बताए। उन्ले भने, 'अहिले कटान रोक्नका लागि अस्थाइ तटबन्धको व्यवस्थापनका विषयमा छलफल भइरहेको र जोखिमपूर्ण क्षेत्रमा नजान नागरिकलाई अनुरोध गरिएको छ ।' नदीको वहाव नेपालतर्फ भएकोले दार्चुला सदरमुकाम खलंगा बजार जोखिममा छ । यद्धपी महाकाली किनारको पक्की तटबन्धका कारण अहिलेसम्म ठूलो क्षति हुनबाट जोगिएको महाकाली ४ का स्थानीय मानबहादुर बमले बताए । उनले भने, 'दिनमा घाम लाग्छ राती पानी पर्छ । ३ दिन भइसक्यो खाना खाएका छैनौं । बाबुनानीहरुको भविस्य पनि बाढी पहिरोमै जाने भयो । छिटै सरकरले केही पहल गरिदिए हुन्थ्यो।'"

शीर्षक,विवरण
चट्याङबाट जोगिने उपाय,"मौसम सुक्खा छ। हावाहुरी चल्ने र आगलागी हुने बेला हो यो। मनसुन सुरु हुनुअघिको घडी पनि हो यो। बर्खा लाग्नु, पानी पार्नु भनेको सँगसँगै चट्याङ पनि पर्न थाल्नु हो। नेपालमा चट्याङको उच्च जोखिम भएका विश्वकै उच्च तीन देशभित्रै पर्छ। जलवायु परिवर्तनको उच्च जोखिममा पनि छ नेपाल। चट्याङजस्तो विपद् चाहिँ जलवायु परिवर्तनसँगै झन्झन् बढिरहेको छ। बाढी, पहिरोजस्ता विपद्का बारेमा भन्दा जत्तिकै चासो र चिन्ता चट्याङका बारेमा देखिन्न। राज्य र नागरिक दुवैले बेवास्ता गरेको विपद् हो। चट्याङबाट जोगिन पूर्वतयारीका र रोकथामका प्रयास पनि कमै भएका छन्। राष्ट्रिय विपद् न्यूनीकरण प्राधिकरणका अनुसार गएको १२ वर्षमा मात्रै ११ सय ३५ नेपालीको ज्यान चट्याङले लिइसकेको छ। चट्याङबाट जोगिने भनेर देशभरका नौ स्थानमा डिटेक्सन सेन्टर पनि स्थापना नभएका होइनन्। तर सन् २०१७ मा स्थापित सेन्टर अहिले मृतप्रायः छन्। तिनले चट्याङको कुनै सूचना दिँदैनन्। विश्वमा चट्याङ पूर्वानुमानका अरू प्रविधि पनि विकास भएका छन्, तिनको सही सदुपयोगका लागि नेपालको पहल गतिलो छैन। त्यस्ता औजारहरूको प्रयोगमा ध्यान दिन जरुरी छ। बर्खायाममा बादलसँगै आउने बिजुलीको झट्का नै चट्याङ हो। यो घरायसी प्रयोगको बिजुलीभन्दा हजार गुना वा त्योभन्दा बढी शक्तिशाली हुन्छ। एकै झट्काले ठूलो क्षति पुयाउन सक्छ। चट्याङबाट जोगिन एक त राज्यस्तरबाट पूर्वसूचना केन्द्रहरू चुस्त बनाउनुपर्छ। तिनबाट आउने सूचना बेलैमा सर्वसाधारणकहाँ पुयाउनुपर्छ। मौसम पूर्वानुमान गर्दा नै मेघ गर्जनका जुन सूचना प्राप्त हुन्छ, त्यसैअनुसार जोगिनका लागि सम्बन्धित ठाउँमा सूचना पुयाउँदामात्रै पनि धनजनको क्षति हुन पाउँदैन। अर्काेतिर ठूला पूर्वाधार वा घर, भवन निर्माण गर्दा चट्याङ प्रतिरोधी बनाउन आवश्यक छ। जसरी भूकम्प प्रतिरोधी निर्माणको मापदण्ड कार्यान्वयनमा अचेल चासो छ। चेतना पनि बढेको छ। चट्याङ प्रतिरोधी निर्माणमा पनि त्यस्तै ध्यान दिन जरुरी छ। सर्वसाधारणले पनि बर्खा या चट्याङ पर्न सक्ने पूर्वमनुसनजस्ता याममा सजगता अपनाउनु पर्छ। मेघ गर्जन र चट्याङको ख्याल गरी खुला ठाउँमा नबस्ने, अग्ला पोल र रूखको ओत लाग्नु हुँदैन। राज्य र नागरिक दुवै तर्फबाट सचेतना अपनाउन सके चट्याङबाट जोगिन सकिन्छ।"
"बस भित्तामा ठोकियो, ६ को मृत्यु, ३० घाइते","३६ यात्रु चढेको बा २ ख ६५९६ नम्बरको बस ओखलढुंगा रुम्जाटारबाट काठमाडौंका लागि छुटेको थियो। तीव्र गतिमा रहेको बस अनियन्त्रित भई भित्तामा ठोकिएर दुर्घटना भएको निष्कर्ष प्रहरीले निकालेको छ। सिन्धुली : मध्यपहाडी लोकमार्गअन्तर्गत फिक्कल गाउँपालिका४ कुहिभीरमा आइतबार बस भित्तामा ठोकिँदा ६ जनाको ज्यान गएको छ। ३० जना घाइते भएका छन्। तीमध्ये पाँच जनाको अवस्था गम्भीर रहेको जिल्ला प्रहरी कार्यालय सिन्धुलीका प्रवक्ता चिरन्जीवी दाहालले बताए। उनका अनुसार मृत्यु हुनेमा बसका सहचालक २४ वर्षीय देवबहादुर सार्कीसहित ३२ वर्षीय पेशल भुजेल, ३५ वर्षीया कुमारी क्याप्छाकी मगर, वर्ष ३२ की जोशना राई, वर्ष २५ का सन्जित राई र वर्ष ४० की राधा भुजेल छन्। देवबहादुर ओखलढुंगा मानेभन्ज्याङ गाउँपालिका६, पेसल सिद्धिचरण नगरपालिका३, जोशना सिद्धिचरण नगरपालिका५, सन्जित चिसंखुगढी गाउँपालिका४, राधा सिद्धिचरण नगरपालिका५ र कुमारी उदयपुर कटारी नगरपाालिका२ की हुन्। उनीहरूसहित ३६ यात्रु चढेको बा २ ख ६५९६ नम्बरको बस ओखलढुंगा रुम्जाटारबाट काठमाडौंका लागि छुटेको थियो। तीव्र गतिमा रहेको बस अनियन्त्रित भई भित्तामा ठोकिएर दुर्घटना भएको निष्कर्ष प्रहरीले निकालेको छ। दुर्घटनाका गम्भीर घाइतेसहित आठ जनालाई नेपाली सेनाको हेलिकप्टरमार्फत थप उपचारका लागि काठमाडौं लगिएको छ। जसमा तनहुँ भिमाद २ घर भई नेपाली सेनाको ओखलढुंगाा ब्यारेकमा कार्यरत वर्ष ३४ का राजेश राना, बर्दिया नगरपालिका५ घर भई नेपाली सेनामा कार्यरत वर्ष ३४ की निरु चौधरीलगायत छन्। उनीहरूको प्राथमिक उपचार खुर्काेटको सुनकोसी सामुदायिक अस्पताल र शुभजीवन अस्पतालमा गरिएको थियो। चालकसहित १६ घाइतेलाई खुर्कोटका विभिन्न स्वास्थ्य संस्थामा प्राथमिक उपचार गरि लागि धुलीखेल र काठमाण्डौं पठाइएको छ। अन्यको स्थानीय स्वास्थ्य संस्थामा उपचार भइरहेको छ।"
महिलालाई कार्यकारी भूमिका सुनिश्चित गर,"काठमाडौं : दलहरूले महिलालार्ई कार्यकारी भूमिकासहित राजनीतिक अवसर सुनिश्चित गर्नुपर्ने एक कार्यक्रमका वक्ताले माग गरेका छन्। नेपाल लिडरसीप एकेडेमीले आइतबार नेपालगन्जमा आयोजना गरेको महिलाका लागि राजनीतिक साक्षरता विषयक कार्यशालाका वक्ताहरूले राजनीतिमा नाम मात्रको महिला सहभागिता भएको भन्दै अब कार्यकारी भूमिकासहित महिलालाई राजनीतिक पद बाँडफाँट र संवैधानिक नियुक्तिमा अवसर प्रदान गर्नुपर्ने बताएका हुन्। महिलालाई स्थानीय तहको नेतृत्वमा अवसर नदिने तर उपाध्यक्ष र उपप्रमुख संवैधानिक बाध्यताका कारण दिने गरेको पनि वक्ताहरूको गुनासो थियो। सांसदमा पनि प्रत्यक्षभन्दा समानुपातिकमा महिलाको नाम समावेश गरेर महिलालाई कार्यकारी भूमिकाबाट बञ्चित गरेको उनीहरूले टिप्पणी गरेका थिए। कार्यक्रममा लुम्बिनी प्रदेशका मन्त्री कृष्णा केसी नमुनाले संवैधानिक र कानुनी रूपमा महिलालाई ३३ प्रतिशत सहभागिता सुनिश्चित गरिएको भए पनि दलहरूले महिलालाई अवसर नदिएको गुनासो गरिन्। महिलाले पनि देशको सर्वोच्च पद हाँक्न सक्छन् तर बागमती प्रदेशमा अष्टलक्ष्मी शाक्यबाहेक अरू प्रदेशमा महिलालाई मुख्यमन्त्रीका लागि योग्य ठानिएन, मन्त्री नमुनाले यर्थाथता दर्शाइन्, महिलाले नसक्ने होइन। महिलाले पनि मुख्यमन्त्री र प्रधानमन्त्री बन्ने हैसियत राख्छन् तर टिकट दिँदा नै महिलालाई पछाडि पारिन्छ। सहभागिता गराएर पनि महिलालाई भूमिकाविहीन गरिन्छ। नेकपा (माओवादी केन्द्र)को केन्द्रीय सदस्यसमेत रहेकी उनको सैद्धान्तिक र वैचारिक रूपमा फरकफरक पार्टीमा रहे पनि महिलाका एजेन्डामा सबै दलका महिलाको एकै ठाउँमा उभिनुपर्ने भनाइ थियो। सैद्धान्तिक र वैचारिक रूपमा फरकफरक दलमा हुन्छौं। महिलाका इस्यु र एजेन्डा त सबै दलका महिलाको एउटै हुन्छ। महिलाको मुद्दामा दलभन्दा पनि माथि उठेर नैतिक समर्थन गर्न सकिन्छ। गर्र्न जरुरी छ, उनको सुझाव थियो, समाजका हरेक क्षेत्रमा क्रियाशील महिलाहरू महिलाको मुद्दामा एक ठाउँमा हुनुपर्छ। अनि मात्र महिलालाई संवैधानिक र कानुनी रूपमा प्राप्त अधिकार कार्यान्वयन गर्न सजिलो हुनेछ। कार्यक्रममा नेकपा (एमाले)का लेखा आयोग सदस्य विजया धितालले पनि राज्यले आरक्षण गरिएको बाहेक महिलाको कार्यकारी भूमिका सहितको सहभागिता नहुने गरेको टिप्पणी गरिन्। उनले महिला जागरुक नभएसम्म अधिकार सम्बोधन नहुने भन्दै हक अधिकारका लागि महिला सशक्तीकरण हुनुपर्ने बताइन्। राजनीतिक दलले महिलालाई बाध्यकारी अवस्थामा मात्र अवसर दिएका छन्। यो बाध्यकारी व्यवस्थाले महिलाको सहभागिता हुने गरेको छ अब कार्यकारी भूमिका सहितको सहभागिता आवश्यक छ। नेपाल लिडरसीप एकेडेमीका प्रोजेक्ट लिडर पूजा वैश्यको अध्यक्षतामा सम्पन्न कार्यक्रममा माओवादी केन्द्रका लुम्बिनी प्रदेश कमिटी सदस्य मीना चदरा मनिषा, डुडुवा गाउँपालिका उपाध्यक्ष शाहिदा बानो, नरैनापुर गाउँपालिका उपाध्यक्ष जयन्तीदेवी श्रीवास्तव, अधिवक्ता विश्वजीत तिवारी, नेपाल पत्रकार महासंघ लुम्बिनी प्रदेश उपाध्यक्ष यमनाथ घिमिरे, अन्तर पार्टी महिला सञ्जाल बाँकेका उपाध्यक्ष गीतादेवी राना, महिला नेतृ कृष्णा पाण्डे, पत्रकार रुपा गहतराज लगायतले राजनीतिक दलमा महिला अधिकार र महिलाको नेतृत्वदायी भूमिकाबारे धारणा राखेका थिए।"
कानुनी सल्लाहकार अभावले न्यायिक समितिमा अन्योल,"घरायसी तथा सामाजिक सानातिना मुद्दामामिलालाई मेलमिलापको माध्यमबाट समाधान गर्ने भनिएपनि कानुनी परामर्श बलियो नहुँदा प्रहरी र अदालत नै अन्तिम बिकल्प भएको जनप्रतिनिधिको भनाइ। भोजपुर : संघीय संरचनापछि बनेका स्थानीय तहमा केन्द्रिकृत अधिकारहरू आए। नयाँ ऐन, कानुन बनाउनेदेखि जनताका प्रत्यक्ष रुपमा जोडिएको स्थानीय सरकारको पहिलो ५ वर्ष बामे सर्दै बितेको छ। विशेषगरी भोजपुरका ९ वटै स्थानीय तहमा दक्ष कानुनी सल्लाहकार नहुँदा न्यायिक समितिको काम कारबाहीमा अड्चन थपिँदै आएको छ। पहिलो पाँच वर्ष नागरिकसँग जोडिएका सरोकार र समाधानमूखी विकल्प खोज्दै पहिलो कार्यकाल बित्यो। अधिकांश जनप्रतिनिधिहरू कार्यविधि सिक्दै र जनताका समस्या केलाउँदै अल्मलिए। न त कार्यविधि पूर्णत लागू भए न त दुर्गम जनताको समृद्धिमा कुनै सुधार आएको देखियो। लामो समयदेखि सवैजसो न्यायिक समितिमा दक्ष कानुनी जानकार नहुनाले मेलमिलापका काम कारबाहीहरू प्रहरी र अदालतमा पठाइने थिति बस्दै आएको छ। कानुनी ज्ञान र परामर्शदाता नहुँदा चुस्त रुपमा न्यायिक कारबाहीहरू हुन सकेका छैनन्। जसले न्यायिक समितिका पदाधिकारीहरूलाई अन्योल बनाएको टेम्केमैयुङ गाउँपालिकाकी उपप्रमुख रमादेवी राईको तर्क छ। घरायसी तथा सामाजिक सानातिना मुद्दामामिलालाई मेलमिलापको माध्यमबाट समाधान गर्ने भनिएपनि कानुनी परामर्श बलियो नहुँदा प्रहरी र अदालत नै अन्तिम बिकल्प बन्ने गरेको उनी सुनाउँछिन्। गाउँपालिकामा मेलमिलापकर्ता कमिटि गठन त गरिएको छ तर दक्ष कानुनी परामर्शदाता छैनन्, इजलास पनि छैन, जसले स्थानीय तहमा मेलामिलापका कामहरूमा अड्चन आइरहन्छ उनी भन्छिन्, दरबन्दी सिर्जना गरेर कानुनी सल्लाहकार नियुक्ती गर्ने कामहरू विविध प्राविधिक कारणबस् हुन सकिरहेको छैन, जसले गर्दा गाउँपालिकाका मुद्दाहरू अदालत पठाउनुपर्ने बाध्यता छ कानुनी सल्लाहकार नहुनाले प्रहरीसँग दोहोरो समन्वय गरी मुद्दाहरू चलाइएको उनले बताइन्। यसअघिको ५ वर्षे कार्यकालमा तात्कालीन पालिका जनप्रतिनिधिलाई ऐन कानुनसम्बन्धी पर्याप्त ज्ञान र सीप नहुँदा न्यायिक कारबाहीहरू कछुवाको गतिमा चल्यो। राजनीतिक पृष्ठभूमिबाट आवधिक चुनाव जितेर आएका जनप्रतिनिधिहरूलाई काम गर्न सहज वातावरण बनेन। हतुवागढी गाउँपालिकाकी उपप्रमुख सुनिता किराँतीले कानुनी सल्लाहकार नहुँदा विभिन्न अवस्थामा राजनीतिक दबाबका कारण मेलमिलापका मुद्दाहरू अदालत फर्काउनुपर्ने स्थिती रहेको बताइन्। भनिन्, कानुनी सल्लाहकार नहुँदा हामी विभिन्न राजनीतिक पृष्ठभूमिबाट आएका न्यायिक समितिका संयोजकहरूलाई राजनीतिक दबाब आइरहन्छ, जसकारण धेरै मुद्दाहरू जिल्ला अदालत पठाइने गरिएको छ। स्थानीय तहमा मेलमिलापसम्बन्धी निर्दिष्ट योजनाहरू नहुनाले पनि सोचेअनुरुपमा कामहरू बढ्न नसकेको न्यायिक समितिका जनप्रतिनिधिहरू सुनाउँछन्। यता पौवादुङमा गाउँपालिकाले कानुनी सल्लाहकार अभावका कारण गाउँपालिकाबाट बजेट छुट्याएरै वडातहसम्म मेलमिलापसम्बन्धी ४८ घण्टे तालिम र मेलमिलाप केन्द्र स्थापनामा जुटिरहेको छ। गाउँपालिकाकी उपप्रमुख ज्योत्सना राईका अनुसार गाउँस्तरमै मेलमिलापसम्बन्धी तालिम दिइरहेको सुनाइन्। हामीले कानुनी सल्लाहकार नहुँदा एकजना कानुनसम्बन्धी अध्ययन गरेका व्यक्तिलाई ल्याएर वडा र गाउँ तहका मानिसहरूलाई मेलमिलापसम्बन्धी तालिम र प्रशिक्षण दिइरहेका छौं। उपप्रमुख राईले बेलाबेला न्यायिक समितिका पदाधिकारी र परामर्शदातालाई पुनर्ताजगीका कार्यक्रमहरू सञ्चालन गरिनुपर्ने कुरामा जोड दिइन्। यता आमचोक गाउँपालिकाले ३० जनालाई कानुन र मेलमिलापसम्बन्धी तालिम दिएर परामर्शदाताको रुपमा राखेको छ। ग्रामीणस्तरमा मेलामिलाप गर्न चुनौती रहेपनि आवश्यक तालिम र परामर्शबाट सहजीकरण गरिरहेको उपप्रमुख सिता राई सुनाउँछिन्। भनिन्, हामीले गाउँपालिकामा विवाद निरुपण गर्ने तालिमहरू दिइरहेका छौं, जसमा पुनर्ताजगी तालिमहरू सम्मिलित छन् र पालिकाका सवै वडातहका मेलमिलाप केन्द्रहरूमा कानुनी पुस्तकहरू पनि वितरण गरेका छौं । साल्पासिलिछो गाउँपालिकाले मिलमिलाप परार्मशका लागि वडास्तरमा प्रोत्साहन भत्ता वितरण गरेको छ। षडानन्द नगरपालिकामा भने अघिल्लो कार्यकालमा आएका मुद्दाहरू अधुरो अवस्थामा रहेको उपप्रमुख प्रमिला राईले सुनाइन्। उनका अनुसार पुरानै मुद्दाहरूमा मेलमिलापका कामहरू बाँकी रहेको छ। नगरपालिकामा अहिलेसम्म ऐनहरू पनि पास नभएको उनले बताइन्।"
सफल जीवनको सूत्र,"गाउँमा एकजना महिला बस्थिन्। एक दिनको घटना हो, बिहानै उनको घरको ढोका कसैले ढक्ढकायो। ढोका खोलेर हेर्दा सेतो दाह्री भएका तीनजना व्यक्ति उभिएको देखिन्। तीनजनै व्यक्तिलाई ती महिलाले घरभित्र आउनका लागि अनुमति दिइन्। हामी तीनैजना एकै साथ तपाईंको घरमा आउन सक्दैनांै, तीनमध्ये एकजनाले भने। किन ? ती महिलाले सोधिन्। सँगै उभिएका अर्कोले त्यसलाई देखाउँदै भने यो धन हो। र, अर्कोलाई देखाउँदै भने यो सफलता हो। र, आफूलाई चिनाउँदै उनले भने म चाहिँ प्रेम हुँ। त्यसपछि ती महिलाले ती तीनैलाई भने म घरभित्र जान्छु र पतिलाई सोध्छु। उहाँले के भन्नुहुन्छ, म त्यहीअनुसार गर्छु। ती महिला घरभित्र छिरिन् र पतिलाई सबै कुरा सुनाइन्। उनको कुरा सुनेर पतिचाहिँ बहुतै आश्चर्यमा परे। उनले आनन्दको अनुभव सँगाले। र, भने अरे ! यो त ठूलो सौभाग्यको कुरा हो। त्यसैले तीन वटामा कसैलाई बोलाउने हो भने धनलाई नै बोलाऊ। तर उनकी पत्नीलाई त्यो कुरा चित्त बुझेन। पतिभन्दा फरक धारणा राख्ने पत्नीलाई भने सफलतालाई भित्र बोलाउन मन लागेको थियो। उनले भनिन् सफलतालाई बोलाऔं। तर त्यहीबेला उनका छोराबुहारी घरभित्र छिरे। एकआपसमा कुराकानी भयो। त्यसपछि छोराबुहारीले भने यदि बोलाउने नै हो भने प्रेमलाई बोलाऔं, हाम्रो घर प्रेमले भरिन्छ। त्यसपछि ती महिला बाहिर निस्किन् र भनिन् हामीले प्रेमलाई भित्र ल्याउने सल्लाह गर्यौं। यसरी प्रेम घरभित्र छिर्न अघि लाग्यो तर अचम्म ! प्रेमसँगै धन र सफलता पनि पछि लागे। यस्तो दृश्य देखेर प्रेमले भन्यो जहाँ प्रेम हुन्छ, त्यहाँ धन र सफलता पछिपछि आउँछन्। नैतिक शिक्षा : जीवन सफल बनाउन छनोट के गर्ने भन्नेले विशेष अर्थ राख्छ। सही छनोट गर्न सके जीवन बदलिन्छ।"
त्रिशूलीमा नदीजन्य पदार्थ ओसार्न रोक,"गोरखा : त्रिशुलीको बहाव छेकेर नदीजन्य पदार्थ ओसार्न सहिदलखन गाउँपालिकाले रोक लगाएको छ। आइतबार त्रियुगा निर्माण सेवालाई पत्राचार गरेर तथा सार्वजनिक विज्ञप्ति जारी गरी पालिकाले नदीको स्वतन्त्र वहाव छेकेर वडा४ करन बगरको ढुंगा गिटी, बालुवा ओसारपोसार नगर्न आग्रह गरेको हो। त्यस कम्पनीले त्रिशूलीको बहाव अवरोध हुने गरी बनाइरहेको बाटोको निर्माण तत्काल रोक्नु हुन साथै उत्खनन, संकलन र बिक्रीसम्बन्धी कार्य सम्झौताबमोजिमको सर्तको अधिनमा रही गर्नुहुनसमेत निर्देशन गरिन्छ, निर्माण कम्पनीलाई लेखेको चिठीमा उल्लेख छ। साथै पालिकाद्वारा प्रकाशित सार्वजनिक विज्ञप्तिमा पालिकाले असल नियतका साथ स्रोत परिचालनको कार्य अघि बढाउन खोजेको उल्लेख गरेको छ। यस क्षेत्रको वातावरणीय सन्तुलन, नदीको बहाव, सञ्चालित पेसा, व्यवसाय जस्ता विषयहरूमा प्रतिकूल प्रभाव पार्ने कार्य नगर्न, नगराउन तथा प्राकृतिक दोहनको अनियन्त्रित दोहन रोक्न सहिदलखन गाउँपालिका प्रतिवद्ध रहेको कुरा स्पष्ट पार्दै स्थानीय स्रोतको उपयोगमार्फत विकास निर्माणका लागि हामी जिम्मेवार भएर लाग्नेछौं, विज्ञप्तिमा भनिएको छ। गाउँपालिकाको विकास निर्माण र सेवा प्रवाहबारे सबैले गरेको चासो र चिन्ताको निरन्तर अपेक्षा गर्दै आगामी दिनमा पनि खबरदारी गरिरहन पालिकाले आह्वान गरेको छ। यसअघि सो निर्माण सेवाले पालिकासँग ठेक्का सम्झौता गरेको करन बगरको छ हजार घनमिटर ढुंगा, गिटी, बालुवा ओसार्न भन्दै त्रिशूली नदीको प्रवाह छेकेर बाटो निर्माण गरिरहेको थियो। सो कार्यको सहिदलखन४ ठेउवाटार तथा इच्छाकामना४ कुरिनटारका बासिन्दाले विरोध गर्दै आएका थिए।"
स्वास्थ्यमा फड्को मार्दै टीकापुर अस्पताल,"टीकापुर : डाक्टर त परै जाउन, कुनै बेला मेडिकल अधिकृत भेटन पनि गाह्रो थियो। सामान्य विरामी पनि धनगढी र नेपालगञ्जमा उपचार गर्न जान्थे। अर्थात, टिकापुर अस्पताल नाम मात्रैको थियो। अहिले भने अस्पतालको रुपरंग फेरिएको छ, स्वास्थ्य क्षेत्रमा फड्को नै मारेको छ। यहाँ हाल २१ जना डाक्टर कार्यरत छन्। ती मध्ये १० जना विशेषज्ञ डाक्टर, ८ जना मेडिकल अधिकृत, २ जना डेन्टल र १ जना डी फर्मा डाक्टर सेवारत छन्। अस्पतालले अस्पतालले विद्युतिय टोकन सिस्टम लागु गरेको छ, फोहोरजन्य पदार्थबाट मोहर कमाउने अभियान पनि सुरु गरेको छ। टीकापुर अस्पतालका सूचना अधिकारी शान्तराज शर्माका अनुसार दैनिक ५ शय बढी विरामीहरूले अस्पतालबाट सेवा लिइरहेका छन। ओपीडी, सर्जिकल, मनोचिकित्सक, हाडजोर्नी तथा नशा रोगको उपचारका लागि अन्यत्र जानुपर्ने बाध्यता हटेको छ। सामान्य अप्रेसनका लागि पनि धनगढी, नेपालगञ्ज जानुपर्ने बाध्यता थियो, स्थानीय भुपेन्द्र बोगटीले भने विरामीको पैसा र समय दुबै बचत भइरहेको छ। टीकापुर अस्पताल व्यवस्थापन समितिका अध्यक्ष झपटबहादुर सोडारीले अस्पतालमा आधुनिक र प्रविधिमैत्री सेवाहरू थप भइरहेको बताए। मनोचिकित्सक सेवा, वातानुकुलीन शव गृह सञ्चालन, फोहोर व्यवस्थापन, हस्पिटल म्यानेजमेन्ट सिस्टम, फार्मेसी गाइडलाइन लागु गरिसकेका छौं अध्यक्ष सोडारीले भने, अस्पतालको संस्थागत सुदृढिकरण भइरहेको छ, अस्पताललाई पूर्ण रुपमा प्रविधिमैत्री बनाउने काम भइरहेको छ। हस्पिटल म्यानेजमेन्ट सिस्टम लागु भएपछि यहाँका विरामीले लामो समय लाइन लाग्नुपर्ने, पालो मिचिने, धेरै ठाउँमा लाइन लाग्नुपर्ने बाध्यता हटेको छ। ओपीडी पर्चा लिन टोकन सिस्टम छ, त्यहाँबाटै डाक्टरसम्म पुग्ने लाइनको नम्बर आउँछ, त्यसपछि औषधिको नम्बर आउने हुनाले झन्झट हटेको छ अध्यक्ष सोडारीले भने। सोडारीका अनुसार अस्पतालले सुदूरपश्चिममै पहिलोपटक फार्मेसी गाइडलाइन निर्माण गरी लागु गरेको छ। यसले औषधि सेवाको व्यवस्थापन, औषधिको मौज्दात व्यवस्थापन, मेडिकलजन्य उपकरणको उपलब्धता आदिमा सहज बनाएको छ। ५१ श्ययाको अस्पतालले १५ श्यया एचडीयू सञ्चालन गरिरहेको छ। पाइपलाइनबाटै विरामीको बेडसम्म अक्सिजन पुयाइएको छ। एचडीयू बेडहरूमा पाइपलाइनबाटै अक्सिजन सप्लाइ भइरहेको छ भने अन्य वार्डसम्म लैजानका लागि सिलिण्डरमा भर्न सकिने बनाएका छौं अध्यक्ष सोडारीले भने नियमित अप्रेसनहरू भइरहेको हुनाले विरामीले सहज रुपमा सुविधा पाइरहेका छन्। अस्पतालको प्रशासनिक कार्यका लागि भवन निर्माणको अन्तिम चरणमा छ, डाक्टर क्वाटर निर्माण सुरु गरिसकेका छौं, अपांगमैत्री शौचालय बनेको छ, पार्किङ व्यवस्थित गरिरहेका छौं अध्यक्ष सोडारीले भने ल्याबको स्तरवृद्धिका लागि दुईवटा आधुनिक मेसिनहरू खरिद भइसकेका छन्, आगामी दिनमा माइक्रोबाइलोजी ल्याब सञ्चालन गर्ने योजना छ। व्यवस्थित ल्याब नहुँदा स्तरवृद्धिका लागि पहल भइरहेको उनले बताए। अस्पतालले अस्पतालजन्य फोहोरबाट मोहर कमाउन थालेको छ। जम्मा हुने अस्पतालजन्य फोहोरहरू स्लाइन, सिरिञ्ज, औषधिका बट्टा, बोतल, कार्टुन आदि बिक्री गरेर अस्पतालले आम्दानी लिन थालेको हो। तीन महिनादेखि हामीले अटोक्लेभ मेसिन जडान गरेर फोहोरको वर्गीकरण गर्ने, निर्मलीकरण गरेर जम्मा गरेका छौं अध्यक्ष सोडारीले भने गत दुई महिनामा १३ क्वीन्टल फोहोर संकलन गरेर बिक्री गरेका छौं, जसबाट अस्पताललाई २८ हजार रुपैयाँ आम्दानी भएको छ। अस्पतालले क्यान्सर पीडित विरामीलाई लक्षित गर्दै डायलासीस सेवा सुरु गर्ने योजना बनाएको छ। संघीय स्वास्थ्य सेवा विभागबाट डायलासीस उपकरण प्राप्त भएलगत्तै सेवा सुचारु गर्ने अध्यक्ष सोडारीले बताए। अस्पतालमा माइक्रोबाइलोजी ल्याब सञ्चालन गर्ने, ल्याप्रोस्कोपी मेसिन थप गर्ने, हाडजोर्नीका लागि आर्थोस्कोपी मेसिन थप गर्ने योजना बनाएको छ। सहयोगी संस्था कोइकाको आर्थिक सहयोगमा थप जनशक्ति र उपकरण थप्ने योजना रहेको सोडारीले बताए। मासिक १ सय ५० भन्दा बढी विरामीले अप्रेसन सेवा लिइरहेको अस्पतालमा श्ययाको अभाव छ। प्रदेश सरकारसँगको सहकार्यमा अस्पताललाई तत्काल एक शय श्यया र आगामी दिनमा २ शय श्ययाको बनाउन पहल भइरहेको अध्यक्ष सोडारीले बताए।"
महानगरलाई संग्रहालय हस्तान्तरण,"भेडियारीमा भएका ऐतिहासिक सम्पदाको संरक्षण, सम्वद्र्धन र जगेर्नामा नवनिर्मित संग्रहालयले महत्वपूर्ण भूमिका खेल्ने महानगरका मेयर नागेश कोइरालाले बताए। विराटनगर : मोरङको विराटनगर१८ स्थित भेडियारीमा निर्माण सम्पन्न विराट राजा प्राचीन दरबार संग्रहालय विराटनगर महानगरपालिकालाई हस्तान्तरण गरिएको छ। नेपाली सेनाद्वारा निर्मित उक्त संग्रहालय महानगर तथा विराट राजा प्राचीन दरबार खोज तथा संरक्षण समितिलाई हस्तान्तरण गरिएको हो। एक औपचारिक कार्र्यक्रमको आयोजना गर्दै सेनाले आइतबार संग्रहालय भवन हस्तान्तरण गरेको हो। कार्यक्रमबीच सेनाले नवनिर्मित संग्रहालय भवनको उद्घाटनसमेत गरेको छ। पूर्वीपृतना हेडक्वार्टरका पृतनापति उपरथी आशबहादुर तामाङ पीएचडीले भवनको उद्घाटन गरेका छन्। संग्रहालय सेनाको क्विक इम्प्याक्ट प्रोजेक्टअन्तर्गतको बजेटबाट निर्माण गरिएको हो। कुल १९ लाख ७५ हजार ६६३ रुपैयाँको लागतमा संग्रहालयको निर्माण सम्पन्न भएको सेनाले जनाएको छ। सेनाका अनुसार भवन निर्माण कार्य २०७९ कात्तिक २१ गतेबाट सुरु भएको थियो। निर्माण सम्पन्न भएको संग्रहालयमा हाल विराट राजाको दरबारको पुरातात्विक महत्वका भग्नावशेषहरू सुरक्षित राखिएका छन्। उत्खननको क्रममा फेला परेका २४ सय वर्ष पुरानो मन्दिरको अवशेष पनि संग्रहालयमा अवलोकनका निम्त्ति राखिएको छ। उत्खननका क्रममा फेला परेर हाल संग्रहालयमा राखिएका मन्दिरका अवशेषहरू ईशापूर्व दोस्रो शताब्दीको रहेको बताइएको छ। भेडियारीमा भएका ऐतिहासिक सम्पदाको संरक्षण, सम्वद्र्धन र जगेर्नामा नवनिर्मित संग्रहालयले महत्वपूर्ण भूमिका खेल्ने महानगरका मेयर नागेश कोइरालाले बताए। विराटनगरलाई धार्मिक र सांस्कृतिक पर्यटकीय क्षेत्रका रूपमा विकास गर्न संग्रहालयले विशेष सहयोग पुयाउने उनले बताए यस क्षेत्रको विकासमा महानगरको पनि विशेष चासो छ, उनले भने, विराट राजा दरबार क्षेत्रको संरक्षण र घेरबारका लागि हामीले यसपटक १ करोड बजेट विनियोजन गरेका छौं। २०२७ सालमा सरकारको पुरातत्व विभागले यस क्षेत्रमा उत्खनन गरेको थियो। उत्खननका क्रममा विभागले ४० वटा पञ्चमार्क नामक चाँदीका मुद्रा भेटेको थियो। उक्त मुद्रालाई ईशापूर्व कालको अवशेष मानिएको थियो। त्यसबेला भेटिएका ती मुद्राहरू हाल सरकारको राष्ट्रिय संग्रहालयमा सुरक्षित छन्। साबिकको बुद्धनगर गाउँपालिका र हाल विराटनगर१८ मा यसअघि पनि कयौंपटक पुरातात्विक महत्वका सामग्रीहरू फेला परेको विराट राजा खोज तथा संरक्षण समितिका अध्यक्ष कमलकिशोर यादवले बताए। फेलापरेका कतिपय सामग्री राष्ट्रिय संग्रहालय र केही सामग्रीहरू हाल नवनिर्मित संंग्रहालयमा सुरक्षित राखिएको उनले बताए। दरबार क्षेत्रलाई महानगरले लुम्बिनी मोडेलमा लाने परिकल्पना गरेको बताइएको छ।"
नेपालको कीर्तिमानी जित,"पहिलो इनिङमा रोहित पौडेलको अर्धशतक प्रेरित नेपालले यूएईलाई २ सय ४९ रनको लक्ष्य दिएको थियो। आठौं ओभरमा दुवै ओपनरसहित तीन विकेट गुमाएको नेपालका लागि कप्तान रोहित र भीम सार्कीले ५४ रनको महत्वपूर्ण साझेदारी गर्दै इनिङ उकासेका थिए। काठमाडौं : यूएईविरुद्ध १ सय ७७ रनको कीर्तिमानी जितसँगै नेपालले आगामी चार वर्षका लागि एकदिवसीय अन्तर्राष्ट्रिय मान्यता जोगाएको छ। आईसीसी विश्वकप क्रिकेट लिग २ अन्तर्गत अन्तिम शृंखलाको दोस्रो खेलमा आइतबार नेपालले घरेलु दर्शकलाई शानदार जितको खुसी दिलाएको हो। अब बाँकी दुई खेलमा पनि जित निकाल्दै शीर्ष तीनमा रहेर विश्वकपको ग्लोबल छनोटमा पुग्नु नेपालको लक्ष्य बनेको छ। कीर्तिपुरस्थित त्रिवि क्रिकेट मैदानमा आइतबार टस जितेर ब्याटिङ थालेको नेपाली टोलीले ४९२ ओभरमा सबै विकेट गुमाएर २ सय ४८ रनको योगफल तयार गरेको थियो। दोस्रो इनिङमा २ सय ४९ रनको लक्ष्य पछ्याएको यूएईले २२५ ओभरमा सबै विकेट गुमाउँदै ७१ रन मात्रै बनाउन सक्यो। जुन यूएईले एकदिवसीय अन्तर्राष्ट्रियमा भोगेको सबैभन्दा ठूलो हार हो। नेपालका लागि शानदार बलिङ गरेका ललित राजवंशीले ७५ ओभरमा २० रन खर्चेर दुई मेडनसहित सर्वाधिक पाँच विकेट लिए। यस्तै, सन्दीप लामिछानेले चार ओभरमा १४ रन खर्चेर दुई विकेट लिए। त्यसबाहेक दीपेन्द्रसिंह ऐरी, सोमपाल कामी र गुल्सन झाले एकएक विकेट लिए। नेपालको कसिलो बलिङसामु सम्हालिन नसकेको यूएईका आयान खानले २९ रनबाहेक अन्य ब्याटरले उल्लेख्य प्रदर्शन गर्न सकेनन्। पहिलो इनिङमा रोहित पौडेलको अर्धशतक प्रेरित नेपालले यूएईलाई २ सय ४९ रनको लक्ष्य दिएको थियो। आठौं ओभरमा दुवै ओपनरसहित तीन विकेट गुमाएको नेपालका लागि कप्तान रोहित र भीम सार्कीले ५४ रनको महत्वपूर्ण साझेदारी गर्दै इनिङ उकासेका थिए। भीम ३७ बलमा चार चौकासहित २९ रन बनाएर आउट भए। पाँचौं नम्बरमा क्रिजमा उत्रिएका आरिफ शेखले रोहितसँग ८६ रनको साझेदारी गर्दै नेपाललाई सम्मानजनक योगफलतर्फ डोर्याएका थिए। रोहित १ सय १२ बलमा ९ चौकासहित ७७ रनको अर्धशतकीय इनिङ खेलेर पेभेलियन फर्के। आरिफ शेख ५२ बलमा पाँच चौकासहित ४३ रन जोडेर आउट हुँदा गुल्सन झाले ३२ बलमा एक चौका र तीन छक्कासहित ३७ रनको आक्रामक इनिङ खेले। ओपनर आसिफ शेख शून्य, कुशल भुर्तेल आठ र कुशल मल्ल ९ रन बनाएर आउट भएका थिए। सन्दीप लामिछाने दुई रनमा आउट हुँदा दीपेन्द्रसिंह ऐरी १९ बलमा तीन चौका र दुई छक्कासहित ३४ रन जोडेर पेभेलियन फर्के। ललित राजवंशी शून्यमा अविजित रहँदा सोमपाल कामी २ रन जोडेर पेभेलियन फर्केका थिए। यूएईका लागि आयान खान, जहुर खान, रोहन मुस्तफा र जवार फरिदले दुईदुई विकेट लिए। आर्यान लाक्रा र जुनेद सिद्धिक्वीले एकएक विकेट लिए। यस जितसँगै नेपालले लिग २ मा दुई खेल बाँकी रहँदै एकदिवसीय मान्यता जोगाएको हो। नेपालले सन् २०१८ को मार्च १५ मा पहिलो पटक एकदिवसीय मान्यता पाएको थियो। त्यस क्रममा जिम्बाब्वेको हरारेमा भएको आईसीसी क्रिकेट विश्वकप छनोटको प्लेअफमा पपुवा न्युगिनीलाई ६ विकेटले पराजित गरेको थियो। तोडियो १५१ रनको कीर्तिमान एकदिवसीय अन्तर्राष्ट्रिय मान्यता जोगाउन निर्णायक बनेको आइतबारको खेल महत्वपूर्ण त थियो नै। त्यसमाथि नेपाली क्रिकेट जगतले नबिर्सिने जित पनि बनेको छ यो। किनभने, एकदिवसीय अन्तर्राष्ट्रियमा नेपालले हासिल गरेको यो जित सबैभन्दा फराकिलो हो। नेपालले सन् २०२१ मा पपुवा न्युगिनीविरुद्ध १ सय ५१ रनको जित हासिल गरेको थियो। त्यसको करिब दुई वर्षपछि यूएईविरुद्ध नयाँ कीर्तिमान रचेको हो। विकेटका आधारमा भने नेपालले अमेरिकालाई आठ विकेटले पराजित गरेको थियो। कीर्तिपुरमै सन् २०२० मा भएको खेलमा नेपालले अमेरिकालाई ३६ रनमा अलआउट गरेको थियो। जवाफी ब्याटिङमा उत्रिएको नेपालले दुई विकेट गुमाएर लक्ष्य पूरा गर्दा आठ विकेटको शानदार जित हासिल गरेको थियो। देशाईको जादू नेपाली राष्ट्रिय टिम धेरै विदेशी प्रशिक्षकका लागि ट्रान्जिट हो। र, पछिल्लो समय नेपाली टिममा प्रशिक्षकको समस्या विकराल थियो। यद्यपि, अन्तर्राष्ट्रिय क्रिकेट वृत्तमा सुपरिचित प्रशिक्षक मोन्टी देशाईको जादु नेपाली टिममा देखिएको छ। उनी नेपाली राष्ट्रिय टिमका प्रशिक्षक नियुक्त हुँदा नेपालले शीर्ष तीनमा रहेर विश्वकप खेल्ने सपना त परको कुरा, एकदिवसीय मान्यता जोगाउन नै चुनौतीपूर्ण देखिन्थ्यो। तर, ह्याप्पी ड्रेसिङ रुम मुल मन्त्र लिएर नेपाल आएका देशाईको नेतृत्वमा नेपालले खेलेका १० मध्ये ९ खेल जितेको छ। एक मात्र खेलमा पराजय यूएईसँग उसकै मैदानमा बेहोरेको छ। नेपाली टिममा आत्मविश्वास जगाउन सफल प्रशिक्षक देशाईको प्रभावले नै नेपालले दुई खेलअगावै एकदिवसीय मान्यता जोगाएको हो। अब बाँकी दुई खेलमा जित निकाल्दै शीर्ष तीनमा रहेर विश्वकपको ग्लोबल छनोटमा पुग्ने सपना देख्दै छ। त्यसका लागि पपुवा न्युगिनी र यूएईविरुद्धका बाँकी खेल निर्णायक हुनेछन्। अंकतालिकामा फड्को देशाईले प्रशिक्षक पद सम्हाल्दा नेपाल १८ अंकसहित छैटौं स्थानमा थियो। तर, त्यसपछि घरेलु मैदानमा स्कटल्यान्ड र नामिबियाविरुद्धको शृंखला क्लिन स्विप गर्यो। यूएईमा खेलेका चारमध्ये तीन खेलमा नेपाल विजयी भयो। घरेलु मैदानमा जारी शृंखलाका चारमध्ये दुई खेलमा जित निकालेको नेपालले अंक तालिकामा अमेरिका र यूएईलाई पछि पारेको छ। यसको अर्थ ३४ खेलबाट १७ जित, १५ हार, एक बराबरी र एक नतिजाविहीन खेलपछि नेपाल ३६ अंकसहित चौथो स्थानमा उक्लिएको छ। बाँकी दुई खेलमा जित निकाले नेपाल ४० अंकसहित तेस्रो स्थानमा विराजमान हुनेछ। र, भारतमा अर्को वर्ष हुने एकदिवसीय विश्वकपको ग्लोबल छनोटमा सोझै पुग्नेछ। एकदिवसीय मान्यता कायम भएसँगै नेपालले फेरि विश्वकप क्रिकेट लिग २ नै खेल्ने निश्चित भएको छ। तर, बाँकी दुवै खेलमा जित हासिल गर्न नसके नेपालले फेरि छनोटको प्लेअफ खेल्नुपर्नेछ। लिग २ बाट शीर्ष तीनले सोझै ग्लोबल छनोटमा स्थान बनाउनेछन्। बाँकी चार टिमले प्लेअफ खेल्नुपर्नेछ। विश्वकप क्रिकेट लिग २ को पुछारमा रहने दुई टिमले प्लेअफमा पनि पराजित भए क्रिकेट विश्वकप च्लालेन्ज लिगमा खेल्नु घटुवा हुनुपर्नेछ।"
क्रोएसिया पठाइदिन्छु भन्दै ठगी गर्ने प्रहरी फन्दामा,काठमाडौं : वैदेशिक रोजगारीका लागि वर्किङ भिसामा क्रोएसिया पठाइदिन्छु भन्दै १५ लाख रुपैयाँ ठगी गर्ने एकजनालाई प्रहरीले पक्राउ गरेको छ । पक्राउ पर्नेमा काभ्रेपलाञ्चोकको रोशी गाउँपालिका८ का ४६ वर्षीय मेघलाल तामाङ हुन्। दोमी शेर्पासमेत ३ जनालाई क्रोएसिया पठाउने भन्दै १५ लाख रुपैयाँ लिइ तामाङ फरार थिए । क्रोसिया जान ७ लाख रुपैयाँ लाग्छ भन्दै प्रलोभनमा पारी पीडितबाट पटकपटक गरी १५ लाख रूपैयाँ रकम लिइ सम्पर्कबिहीन भएका थिए। अपराध अनुसन्धान कार्यालयका प्रवक्ता सोमेन्द्र सिंह राठौरका अनुसार तामाङविरुद्ध वैदेशिक रोजगार विभागमा उजुरी परेको थियो । त्यसपछि वैदेशिक रोजगार विभागले अपराध अनुसन्धान कार्यालयलाई तामाङलाई पक्राउ गरी उपस्थित गराइदिन पत्राचार गरेको थियो । कार्यालयबाट खटिएको टोलीले तामाङलाई काठमाडौंको मिनभवनबाट पक्राउ गरेको हो। तामाङलाई थप अनुसन्धान तथा कारबाहीका लागि वैदेशिक रोजगार विभाग पठाइएको प्रहरीले जनाएको छ।
"गोरखामा मिनीट्रक दुर्घटना : एक जनाको मृत्यु, ७ मध्ये ३ गम्भीर घाइते","गोरखा : गोरखा बजारमा सोमबार दिउँसो १ बजे भएको मिनीट्रक दुर्घटनामा एकको मृत्यु भएको छ । गोरखा अस्पतालमा उपचारको क्रममा एकजनाको मृत्यु भएको जिल्ला प्रहरी कार्यालय गोरखाले जनाएको छ । मृतकको आफन्त सम्पर्कमा आउँदै गरेकाले अहिले उनको नाम अहिले सार्वजनिक गर्न नसकिने डीएसपी लीलाराज लामिछानेले बताए । दुर्घटनामा बर्दिया घर भएका मंगल चौधरी, दोलखा घर भई हाल राष्ट्रिय वाणिज्य बैंक गोरखा शाखामा कार्यरत विष्णु खड्का, ठेगाना नखुलेका बुद्धि नेपाली गम्भीर घाइते छन् । उनीहरु तीनैजनालाई थप उपचारका लागि भरतपुर अस्पताल पठाइएको प्रहरीले जनाएको छ । अन्य घाइतेहरुमा सहिदलखन गाउँपालिका७ की रमला रानामगर र लालबहादुर गुरुङ, गोरखा नगरपालिका १० छेपेटारकी सावित्री बिक, सहिद लखनकै नारायण भुजेल रहेका छन् । उनीहरुको गोरखा अस्पतालमा नै उपचार भइरहेको छ । प्रदेश नं ३ ०१००३६१७० नम्बरको मिनीट्रक गोरखा बजारको बिसौनी मोडबाट पल्टेर जिल्ला ट्राफिक प्रहरी कार्यालयसम्म पुगेको थियो । आरुघाटबाट तरकारी लगायतका सामान लिन मिनीट्रक धनी उमेश श्रेष्ठ गोरखा बजार आएका थिए । उनी आफैँले चलाएको सो ट्रक दुर्घटना भएको थियो । ब्रेक फेल भएर दुर्घटना भएको हुनसक्ने प्रारम्भिक अनुमान भएपनि थप जानकारी नभएको डीएसपी लामिछानेले बताए। गोरखा बजारमा मिनीट्रक दुर्घटना, आठ जना घाइते"
"गण्डकी र बागमतीमा हल्का बर्षा, के छ मौसम पूर्वानुमान ?","महाशाखाले राती कोशी, गण्डकी, कर्णाली र सुदुरपश्चिम प्रदेशका पहाडी तथा हिमाली भूभागका एकदुई स्थानमा हल्का हिमपातको सम्भावना रहेको उल्लेख गरेको छ। काठमाडौं : नेपालमा पश्चिमी वायुको सामान्य प्रभाव रहेको छ। मौसम पूर्वानुमान महाशाखाले सोमबार साँझ जारी गरेको बुलेटिनमा गण्डकी प्रदेश र बागमती प्रदेशका पहाडी भूभागका थोरै स्थानहरुमा मेघ गर्जन चट्याङ्ग सहित हल्का वर्षा भइरहेको छ। काठमाडौं उपत्यकामा पनि चट्टयाङसहित बर्षा भइरहेको छ। महाशाखाले राती कोशी, गण्डकी, कर्णाली र सुदुरपश्चिम प्रदेशका पहाडी तथा हिमाली भूभागका एकदुई स्थानमा हल्का हिमपातको सम्भावना रहेको उल्लेख गरेको छ। मंगलबार दिउँसो देशको पहाडी भूभागहरूमा आंशिकदेखि सामान्य बदली तथा बाँकी भूभागहरूमा आंशिक बदली रहने छ। देशका पहाडी भूभागका थोरै स्थानहरुमा मेघ गर्जन चट्याङ्गसहित हल्का वर्षाको सम्भावना रहेको छ। साथै लुम्बिनी प्रदेश लगायत तराईका एकदुई स्थानमा अपराह्णतिर मेघ गर्जन चट्याङ्गसहित हल्का वर्षाको सम्भावना रहेको बुलेटिनमा उल्लेख छ। राती कोशी, बागमती र गण्डकी प्रदेशका पहाडी भूभागका थोरै स्थानहरुमा मेघ गर्जन चट्याङ्ग सहित क्षणिकहल्का वर्षाको सम्भावना रहेको छ। बुधबार कोशी, बागमती र गण्डकी प्रदेशका पहाडी भूभागका एकदुई स्थानमा मेघ गर्जन चट्याङ्गसहित हल्का वर्षाको सम्भावना रहेको महाशाखाले जनाएको छ।"
दैलेखमा भूकम्पको धक्का,केन्द्रका अनुसार ४१ रेक्टर स्केल मापन गरिएको छ। काठमाडौं : दैलेखको रानीवन केन्द्रविन्दु भएर भूकम्प गएको छ। सोमबार बेलुका ६:५६ बजे दैलेखको रानीवन केन्द्रविन्दु भएर भूकम्प गएको हो। केन्द्रका अनुसार ४१ रेक्टर स्केल मापन गरिएको छ। स्थानीयले भूकम्पको धक्का महसुस गरिएको बताएका छन्।
जातीय छुवाछुतको विरुद्ध वीरगन्जमा प्रदर्शन,"वीरगन्ज : सिराहामा दलितसँग गरिएको छुवाछुतको विरोधमा वीरगन्जमा प्रदर्शन गरिएको छ। सिरहाको भगवानपुर गाउँपालिकाका अध्यक्ष उग्रनारायण यादवले फगुन २१ गते आफ्नी आमाको १३ औँ दिनको पुण्यतिथिमा आयोजना गरेको भोजमा दलित र गैर दलितलाई छुट्टाछुट्टै राखेर खाना खुवाएको भन्दै वीरगन्जमा विरोध जुलुस निकालिएको हो। दलितहरुले निकालेको विरोध जुलुशले वीरगन्ज नगरको परिरक्रममा पछि जिल्ला प्रशासन कार्यालय पर्सामा पुगेर दलित अगुवाहरुले ज्ञापनपत्र पनि बुझाएका छन्। पर्साका प्रमुख जिल्ला अधिकारीमार्फत प्रधानमन्त्रीलाई बुझाइएको उक्त ज्ञापनपत्रमा उनीहरुले दलितसँग छुवाछुत र जातीय विभेद गर्ने गाउँपालिका अध्यक्ष यादवलाई पदबाट निलम्बन गरि हदैसम्मको कानुनी कारबाही गर्न माग गरेका छन्। साथै उक्त भोजमा सहभागी भएर जातीय विभेद र छुवाछुतको कुप्रथालाई प्रश्रय दिने सार्वजनिक पदधारण गरेका व्याक्तिहरुले सार्वजनिक रुपमा माफी माग्नु पर्ने माग पनि दलित अगुवाहरुले गरेका छन्। गाउँपालिका अध्यक्ष जस्तो सार्वजनिक पदधारण गरेका व्यक्तिले नै जातीय विभेद र छुवाछुत गर्नु कानूनी अपराध भएकाले नेपालको प्रचलित कानुनअनुसार हदैसम्मको कारबाही गर्नु पर्ने उनीहरुको माग छ। गाउँपालिका अध्यक्ष यादवले भोजमा प्लेकार्ड नै टाँसेर गैरदलित, मुस्लिम र दलितलाई अलग अलग खाने ठाउँ छुटयाएर जातीय भेदभाव गरेर अपराध गरेकाले कारबाहीको माग गर्दै प्रदर्शन गरिएको फिस फर दलित फाउण्डेशन पर्साका अध्यक्ष मनोज रामले बताए। दलितसँग गरिएको छुवाछुतको अपराधमा संलग्न व्यक्तिहरुलाई तत्काल कानुनी दायरामा ल्याएर कार्वाही नगरे देशभरकै दलित समुदाय अझ सशक्त आन्दोलनमा उत्रिन बाध्य हुने चेतावनी पनि उनले दिए।"
"गोरखा बजारमा मिनीट्रक दुर्घटना, आठ जना घाइते",गोरखा : गोरखा बजारको बिसौनी मोडमा सवारी दुर्घटना हुँदा ८ जना गम्भीर घाइते भएका छन्। सोमबार दिउँसो १ बजे प्रदेश नं ३ ०१००३६१७० नम्बरको मिनीट्रक पल्टिँदा ६ पुरुष र २ महिला घाइते भएका डीएसपी लीलाराज लामिछानेले जानकारी दिए। घाइतेहरु कसैको पनि पहिचान खुल्न सकेको छैन। उनीहरुको गोरखा अस्पतालमा उपचार भइरहेको छ। दुई जनालाई भरतपुर अस्पताल रिफर गरिएको प्रहरीले जनाएको छ। आरुघाटबाट तरकारी लगायतका सामान लिन गोरखा बजार आउँदा दुर्घटना भएको र चालक उमेश श्रेष्ठ पनि घाइते भएका उनका आफन्त संगम श्रेष्ठले जानकारी दिए।बसपार्कतर्फबाट हरमटारीतर्फ जाँदै गरेको सो मिटीट्रकले सडकमा हिँडिरहेका पैदलयात्रीलाई ठक्कर दिएर करिब ५० मिटर तल रहेको जिल्ला ट्राफिक प्रहरी कार्यालमा ठोक्किन पुगेको थियो। साथै बा ८६ प १७८६ नम्बरको मोटरसाइकललाई समेत लतारेर लगेको छ। मोटरसाइकलमा सवार दुवै जना गम्भीर घाइते भएका छन्। ब्रेक फेल भएर दुर्घटना भएको हुनसक्ने प्रारम्भिक अनुमान भएपनि थप जानकारी नभएको डीएसपी लामिछानेले बताए।
"मिनीट्रक दुर्घटना अपडेट : दुई जनाको मृत्यु, २ गम्भीर","गोरखा : गोरखा बजारमा सोमबार दिउँसो भएको मिनीट्रक दुर्घटनामा दुई जनाको मृत्यु भएको छ। बिसौनीमोडबाट पल्टेर भएको ट्रक दुर्घटनामा सवारी धनी तथा चालक उमेश श्रेष्ठ र राष्ट्रिय वाणिज्य बैंक गजुरी शाखामा कार्यरत विष्णु खड्काको मृत्यु भएको डीएसपी लीलाराज लामिछानेले जानकारी दिए। श्रेष्ठको उपचारका लागि गोरखा अस्पताल लैजाँदै गर्दा र खड्काको थप उपचारका लागि भरतपुर लैजाँदै गर्दा मृत्यु भएको डीएसपी लामिछानेले बताए । आरुघाट घर भएका मृतक श्रेष्ठ भूपू नेपाली सेना पनि रहेका आफन्त संगम श्रेष्ठले जानकारी दिए । उनी स्वयंले सो ट्रक हाँकेका थिए । खड्का काम विशेषले गोरखा आएका थिए । मोटरसाइकलमा सवार रहेका उनलाई ट्रकले लतारेर तल्लो गरामा पुर्याएको थियो । सो मोटरसाइकलको पछाडि बस्ने बर्दिया घर भएका मंगल चौधरी पनि गम्भीर घाइते छन् । ठेगाना नखुलेका वुद्धि नेपाली पनि सिकिस्त छन् । उनीहरु दुवैजना थप उपचारका लागि भरतपुर अस्पतालमा रहेको प्रहरीले जनाएको छ । अन्य घाइतेहरुमा सहिदलखन गाउँपालिका ७ की रमला रानामगर र लालबहादुर गुरुङ, गोरखा नगरपालिका १० छेपेटारकी सावित्री बिक, सहिद लखनकै नारायण भुजेल रहेका छन् । उनीहरुको गोरखा अस्पतालमा नै उपचार भइरहेको छ । प्रदेश नं ३ ०१००३६१७० नम्बरको मिनीट्रक गोरखा बजारको बिसौनी मोडबाट पल्टेर जिल्ला ट्राफिक प्रहरी कार्यालयसम्म पुगेको थियो । ब्रेक फेल भएर दुर्घटना भएको हुनसक्ने प्रारम्भिक अनुमान भएपनि थप जानकारी नभएको डीएसपी लामिछानेले बताए ।"
माछा मार्ने क्रममा पोखरीमा डुबेर मृत्यु,झापा :झापाको भद्रपुरमा माछा मार्ने क्रममा पोखरीमा डुबेर एकजनाको मृत्यु भएको छ । मृत्यु हुनेमा भद्रपुर नगरपालिका३ स्थित भैंसाबाडी निवासी ४० वर्षीय रामकुमार लिम्बू रहेको जिल्ला प्रहरी कार्यालय झापाले जनाएको छ । प्रहरीका अनुसार आइतबार दिउँसो साढे १ बजे घर नजिकैको पोखरीमा माछा मर्ने क्रममा लिम्बू डुबेर बेपत्ता भएको थिए । बेपत्ता उनको खोजी गर्ने क्रममा स्थानीयबासी र प्रहरी टोलीले मृत फेला पारेका थिए । मृत अवस्थामा फेला परेको उनको शवलाई कानुनी प्रक्रिया पुरा गरी प्रादेशिक अस्पताल भद्रपुरमा पोष्टमार्टमपछि परिवारको जिम्मा लगाइएको प्रहरीले जनाएको छ।
बिहेको रथ देख्दा छोराको याद आउँछ,"२०७६ पौष २५ मा खोलाको अवैध उत्खन्न रोक्न गएका उनका छोरा चुरे तथा पर्यावरण अभियन्ता दिलिप (ओमप्रकाश) महतोको क्रसर डनले हत्या गरेका थिए। दिलिपलाई कोखमा फलामको लिभर प्रहार गरी घाइते बनाएर टिपरले किचेर निर्मम हत्या गरिएको थियो। ढल्केवर(धनुषा) : धनुषाको मिथिला नगरपालिका५ श्रीपुरका ५० वर्षीय रामजीवन महतोलाई विवाहको रथ देख्न हुँदैन। दमका बिरामी रामजीवन गाउँमा बिहेको डिजे बज्दा र रथ कुदेको देख्दा मुर्छा पर्छन्। छिमेकी कसैले आफ्नो छोराको विवाहमा जन्ती जार्नुपर्छ भनेर निम्ता गर्दा उनको मन छियाछिया हुन्छ। २०७६ पौष २५ मा खोलाको अवैध उत्खन्न रोक्न गएका उनका छोरा चुरे तथा पर्यावरण अभियन्ता दिलिप (ओमप्रकाश) महतोको क्रसर डनले हत्या गरेका थिए। दिलिपलाई कोखमा फलामको लिभर प्रहार गरी घाइते बनाएर टिपरले किचेर निर्मम हत्या गरिएको थियो। पर्यावरण जोगाउने अभियानमा लागेका निहत्था जवान छोरोलाई क्रसर डनले निमर्म हत्या गरिदिएपछि तीनवर्षदेखि उनी विक्षिप्त छन्। पापीहरुले खोसेको बेहुला बन्ने छोरोको यादले उनको मन भतभत पोलिरहन्छ। दिलिप बिहे गर्ने उमेरका भइसकेका थिए। छोरालाई बेहुला बनाएर उसको बुबा बनेर डिलडालमा जन्ती जाने मन थियो। छोराको बिहेबारी गर्थे। घरमा लक्ष्मीरुपि बुहारी आउँथ्यो। उमंगमा हुन्थे। सबै घरपरिवारमा खुशी हुन्थ्यो, भावुक हुँदै रामजीवन भन्छन् सब चौपट पारिदियो। (दोसरके बेटाके वियाहमे डिजे बजैत देखैई छिय त हमर बेटाके याद अबैय, करेजा फटैत रहैय)। नेपालमा पीडित पक्षले गत्तिलो कानुन र न्यायको अनुभूति गर्न नपाएको उनी तर्क गर्छन्। ट्याक्टरमा डिजेलसक्दा पनि छोरो दिलिपको याद आउने गरेको रामजीवन बताउँछन्। गाडीमा केही ब्रिग्रदा फोन गर्ने बित्तिक्कै छोरा घरमा भएको बेला कुदेर आउँथ्यो। खाँचोको बेला दुईचारजनालाई लिएर पनि आउँथ्यो। बुबाको औषधि छ कि सक्यो भनेर दिलिपले बराबर चेक गरिरहन्थ्यो, गहँभरी आँशु पाँदै रामजीवनले भन्छन् अहिले उठ्ने हिम्मत हुँदैन। यो भन्दा राम्रो मै मरेको भए हुन्थ्यो जस्तो लागिरहन्छ। क्रसरवालाहरुले अहिले औरही खोला झन् तहसनहस बनाईदिएको उनी सुनाउँछन्। क्रसर गुण्डाहरुले बनाएको खाल्डोमा सयौं ट्याक्टर पस्दा पनि खोलाको डिलबाट देखिँदैन। त्यति खाल्डो खनेर खोलालाई बर्बाद गरेको छ। कोही अवरोध गर्न खोज्दा दिलिपजस्तै सकाईदिने भनेर उनीहरुले धम्की दिन्छन्। सक्यो त दिलिप कसले के गर्यो ? कहाँ के भयो ? पैसा छ भने सबथोक गर्न पाईन्छ भनेर फुर्ति लाउँछन्, चिन्तित हुँदै रामजीवनले भने। नेपालमा पीडित पक्षले गत्तिलो कानुन र न्यायको अनुभूति गर्न नपाएको उनी तर्क गर्छन्। यही नेपालको ठाउँमा साउदी अरब, दुबई भएको भए दिलिपलाई मार्ने सातैजनालाई फाँसीको सजाय भइसकेको हुन्थ्यो। कुनै सोर्स फोर्स चल्ने थिएन त्यहाँ। नेपालै यस्तो देश हो जहाँ अर्कैको ईसारामा कानुन चल्छ। यहाँको कानुनको कुनै भर छैन, रामजीवन भन्छन् बेस नै नभएपछि अलिबेर पनि टिक्न सक्दैन भन्छ नि त्यही हो यहाँको कानुन भनेको। न्याय पाउन कानुनलाई डोनर चाहिन्छ भने भनोस्, आजबाटै भिख माग्न घरबाट निस्कन्छु। १०५ रुपैयाँ गरी उठेको पैसा कानुनलाई बुझाउँछु। तर हामीले निष्पक्ष ढंगले न्याय पाउनुपर्छ। अदालतले हामीलाई सही न्याय दिनुपर्छ। उनले भने, सही न्याय नपाएसम्म संघर्ष जारी राख्ने रामजीवन बताउँछन्। पैसामा बिक्ने मान्छे होइनौं। साँस रहेसम्म छोरोको न्यायका लागि लडिरहनेछु। दिलिपलाई ईन्जिनियर पढउन कृषि विकास बैंकबाट लिएको १० लाख रुपैयाँ ऋणले अहिले जग्गालाई लिलामीमा चढाएको रामजीवन बताउँछन्। बैंकबाटै पैसा निकालेर भएपनि ईन्जिनियर पढ्छु। कमाएर यो पैसा सिद्धयाउँछु भनेर ऋण लिएको थियो, दुखेसो पोख्दै रामजीवन भन्छन् ऋण पनि छँदैछ। धित्तोवाला जग्गा पनि लिलामीमा चढाइयो। तर, ईन्जिनियर बनेर पैसा कमाउने छोरो यो दुनियामा छैन। रामजीवनको घरमा दुई जना बृद्ध बाआमा, श्रीमती, तीन छोरी र एउटा कान्छो छोरा छन्। जिल्ला अदालतको फैसला विरुद्ध उच्च अदालत जाने तयारीमा उनका जेठा छोरा दिलिपको हत्या मुद्दामा जिल्ला अदालत धनुषाले तीनजनालाई कैद सजाय सुनाएको छ। गएको फागुन १२ गते धनुषा जिल्ला अदालतका न्यायाधीश चित्रवहादुर गुरुङको एकल इजलासले घटनाको मुख्य दोषी ठहर भएका क्रसर सञ्चालक विपिन महतो र टिपर चालक मुनिन्द्र महतोलाई २५२५ वर्ष कैद र उनीहरुबाट जनही ५ लाख रुपैयाँ पीडित परिवारलाई क्षतिपूर्ति भराउने फैसला गरेको हो। घटनामा मतियार भनेर ठहरिएका लोडर चालक जितेन्द्र महतोलाई भने १२ वर्ष कैद र २ लाख ५० हजार रुपैयाँ पीडित परिवारलाई क्षतिपूर्ति बापत दिलाउने पनि निर्णय भएको छ। क्षतिपूर्ति रकम प्रतिवादीहरुको जायजेथाबाट असुल उपर नभएमा पीडित राहत कोषबाट पीडित परिवारलाई क्षतिपूर्ति रकम भराउने जिल्ला अदालतको निर्णय भएको हो। यद्यपि दिलिपका परिवार उक्त फैसलाबाट सन्तुष्ट छैनन्। उनीहरु जिल्ला अदालतको फैसला विरुद्ध उच्च अदालत जाने तयारीमा छन्।"
वडा सदस्यले हडपेको जग्गा वीरगन्ज महानगरले फिर्ता ल्यायो,"वीरगन्ज : वीरगन्ज महानगरपालिकाले अतिक्रमित ५ विघाभन्दा बढी सार्वजनिक जग्गा आफ्नो अधिनमा ल्याएको छ । महानगरको वडा नम्बर १७ र १९ को सीमामा रहेको कोनियाँ गाउँमा स्थानीय केही व्यक्तिले अतिक्रमण गरेर कब्जामा राखेको जग्गा महानगरले आफ्नो अधिनमा ल्याएको हो । महानगरको टोलीले नापचाँज गरेर सार्वजनिक र नीजि जग्गा छुट्याएर सार्वजनिक जग्गामा सोमबारदेखि तारबार लगाउने काम समेत सुरू गरेको छ । उक्त जग्गामा तारबारपछि वृक्षारोपण गर्ने योजना रहेको महानगरका मेयर राजेशमान सिंहले बताए । सार्वजनिक तथा ऐलानी जग्गा केहि व्याक्तिहरूले अतिक्रण गरी नीजि प्रयोजनमा प्रयोग गर्दै आएको सूचना पाएपछि महानगरको टोली नक्सा लिएरै कोनियाँ गाउँ पुगेको थियो । अतिक्रमित जग्गा वडा नम्बर १७ का वडासदस्य अमोद यादवसहित केही स्थानीयले भोगचलन गर्दै आएका थिए । यादव एक्लैले आफ्नो नाममा रहेको ७ कट्ठा जग्गाको आडैमा रहेको ४ विघा सार्वजनिक जग्गा अतिक्रमण गरी नीजि प्रयोजनमा प्रयोग गर्दै आएको वडा नम्बर १९ का वडाध्यक्ष मुकेश कुमार चौरसियाले बताए । अतिक्रमण गरेको सार्वजनिक जग्गा छुट्याउन दिनभर नापजाँच गरेर छुट्याउनुका साथै डोजर लगाएर सीमा छुट्याउने काम गरिएको उनले जानकारी दिए । मेयर सिंहले महानगरक्षेत्रभित्र रहेका सार्वजनिक जग्गा पहिचान गरी महानगर माताहातमा ल्याउन अभियान अगाडि बढाएसँगै वडा नम्बर १७ को ५ विघा जग्गा आफ्नो अधिनमा ल्याउन सफल भएको बताए । अहिले महानगरसँग आफ्नो क्षेत्रमा रहेका सार्वजनिक जग्गा कति छ भन्ने कुनै पनि तथ्यांक नरहँदा खोजिमा कठिनाइ भइरहेको भए पनि अभियान सफल पार्न टोली दिनहुँ खटिएको पनि उनले जानकारी दिए । महानगरमा अतिक्रमण भएको ५ विघाभन्दा बढी जग्गा एकैपटक अधिनमा ल्याएको यो पहिलो घटना हो । हामीले आज ठूलो सफलता प्राप्त गरेका छौँ,'मेयर सिंहले भने,अतिक्रमणमा परेको यति धेरै जग्गा एकै पटक हामिले शान्तिपूर्ण रुपमा आफ्नो अधिनमा ल्याएको पहिलो पटक हो । यो अभियान महानगरका ३२ वटै वडामा सञ्चालन हुने पनि उनले बताए । हरेक वडामा रहेका सार्वजनिक जग्गा तथा सम्पत्तिको अभिलेखिकरण गरेर राख्न र आवश्यकता अनुसार प्रयोग गर्न महानगरले खोजी अभियान अघि बढाएको पनि मेयर सिंहले बताए । अतिक्रमित जग्गा खोजी गर्न सोमबार कोनियाँ गाउँमा मेयर सिंहको सचिवालयका हरि पोखरेल,जनसम्पर्क सल्लाहकार नवराज फुयाँल,वडा नम्बर १९ का वडा अध्यक्ष मुकेस कुमार चौरसिया,नगर प्रहरी प्रमुख हरि भुषाल,अमिन लेखनारायण कर्णसहितको टोली पुगेको थियो ।"
"दलितलाई महायज्ञ प्रवेशमा रोक, न्याय माग्दै सडकमा","महायज्ञस्थलको निर्माण र तयारीमा दलितहरु पनि खटेका छन् । तर महायज्ञको पूजामा मण्डपभित्र दलितलाई प्रवेश नदिने मूल आयोजक समितिको अडान छ। वीरगन्ज : वीरगन्ज महानगरपालिका १७ अलौंमा झण्डै दुइ दशकपछि हुन लागेको शतचण्डी महायज्ञमा प्रवेश गर्न नदिने भएपछि दलितहरु आन्दोलित भएका छन्। अलौंमा २२ वर्ष पछि आगामी चैत ८ गते देखि शतचण्डी हुने महायज्ञ दलितलाई प्रवेश गर्न नदिने भएपछि उनीहरु आन्दोलित भएका हुन्। महायज्ञ आयोजक समितिले नै जातीय छुवाछुतको विभेद गरेर महायज्ञमा प्रवेश गर्न नदिने भएपछि अलौंका दलितहरुले सोमबार वीरगन्जको बजारमा आएर विरोध प्रदर्शन गरेका हुन्। प्रदर्शनमा सहभागीहरुले हिन्दूद्वारा हिन्दूमाथि विभेद गर्न पाइदैन , हिन्दूको शोषण हिन्दूले नै गर्न पाइँदैन , हिन्दू एकता जिन्दावाद, दलित एकता जिन्दावाद, दलित समुदायसँग अत्याचार गर्नेलाई कारबाही गर' जस्ता नारा नाराबाजी पनि लगाएका थिए। महायज्ञमा प्रवेश गर्न पाउनु पर्ने र छुवाछुतको विभेद गर्नेहरुलाई कारबाही गर्नु पर्ने माग राख्दै उनीहरुले सोमबार नै जिल्ला प्रशासन कार्यालयमा पुगेर सहायक प्रमुख जिल्ला अधिकारी भीमकान्त पौडेललाई ज्ञापनपत्र पनि बुझाएका छन्। महायज्ञमा प्रवेश गरि पूजापाठ गर्न पाउनका लागि विगत १ महिनादेखि नै निरन्तर आवाज उठाउँदै आएको भएपनि महायज्ञ आयोजक मूल समितिले वास्ता नगरेपछि सोमबार सडकमै उत्रिएर प्रदर्शन गर्नु परेको अलौं निवासी कृष्ण राम चमारले बताए। उनले भने ,२२ वर्ष पहिले पनि गाँउमा शतचण्डी महायज्ञमा भएको थियो, त्यस बेला पनि दलितलाई महायज्ञमा प्रवेश गर्न दिइएको थिएन, उ बेला हामी बच्चा थियौं, हाम्रा अग्रजहरुमाथि अन्याय हुँदा पनि चुप लागेर बसे, तर अहिले हामी बुझ्ने र सचेत भइसकेका छौँ , त्यसका कारण यसपालि हामी चुप लागेर बस्दैनौं, छुवाछुत गर्नेहरु विरुद्ध कानूनी कारवाहीमा जान्छौं। 'महायज्ञस्थलको निर्माण र तयारीमा दलितहरु पनि खटेका छन्। तर महायज्ञको पूजामा मण्डपभित्र दलितलाई प्रवेश नदिने मूल आयोजक समितिको अडान छ। अलौंकै ५६ वर्षीय खुबलाल महरा चमारले भने, गाउँका गैरदलितहरुले महायज्ञ तयारीको अरु सबै काम गर्नु तर चौका (पूजा) मा भने तिमिहरु बस्न पाउदैनौ भनेका छन्।' सबै काम हामीले नै गर्ने अनि चौकामा भने बस्न नदिने ? हिन्दू धर्मकै यज्ञमा हामी हिन्दूलाई नै वञ्चित गर्नु कहाँको धर्म हो ?' भन्दै महराले प्रश्न पनि गरे। महायज्ञ मुल पूजा समितिमा पनि दलितलाई समावेश नगरिएको र समितिले दलितहरुबाट चन्दासमेत समेत नलिएको अलौकै ६४ वर्षीय जोधा राम चमारले बताए। उनले भने ,समितिमा गैरदलित समुदायका मात्रै व्यक्ति छन् , एक जना पनि दलित छैनन्, अनि महायज्ञमा हामीले पनि चन्दा दिन्छौंभन्दा हामी दलितबाट चन्दा लिन समेत इन्कार गरेका छन्। स्थानीय दलित विकास पथका अध्यक्ष शिवनारायण रामले भने,हिन्दूमाथि हिन्दूले नै विभेद गरेपछि अब हामी न त मन्दिर जान सक्छौं, न त मस्जिद नै, हामी कुन धर्मको मान्छे हो भन्ने नै थाहा भएन। धर्मको आडमा दलितमाथि छुवाछुतको विभेद गर्नेहरुलाई कानुनी दायरामा नल्याउँदा सम्म दलितहरुमाथि अपमान र अन्याय नरोकिने उनले बताए। महायज्ञमा प्रवेश गर्न नपाउने भएपछि आन्दोलित भएका अलौंका दलितहरुको माग र आन्दोलन प्रति हिन्दू परिषद् नेपालले पनि ऐक्यबद्धता जनाएको छ। मन्दिरमा र पूजामा बस्न पाउने सबैको अधिकार भएकाले यसबाट कसैलाई वञ्चित नगर्नका लागि हिन्दू परिषद् नेपाले पनि अलौंका दलितहरुको आन्दोलनमा ऐक्यबद्धता जनाएको हिन्दू परिषद् नेपालका केन्द्रीय सदस्य विनोद प्रसाद कुर्मीले बताए। उनले भने,हिन्दुको महानग्रन्थ रामायणमा पनि छुवाछुत छैन, धर्ममा छुवाछुत र विभेद भन्ने कतैपनि छैन, तर धर्मकै आडमा विभेद गर्न खोज्नु भनेको धर्मलाई भाड्न खोज्नु हो। ब्राह्मणवादको यस्तै मानसिकता र रुढीवादी परम्पराकै कारण हिन्दू धर्म छोड्दै जाने र धर्म परिवर्तन गर्नेको संख्या बढ्दै गएको उनले बताए। अधिवक्ता समेत रहेका कुर्मीले भने ,जुन जातको भएपनि मुस्लिम समुदायमा एकता भएजस्तै हिन्दूहरु पनि एक हुनुपर्छ ,जातपातका आधारमा विभेद दण्डनीय हो, त्यसैले त्यस्ता व्यक्तिलाई कारवाही गर्नुपर्छ, कुर्मीले भने। अलौंको संसारीमाई मन्दिर व्यवस्थापन समितिका अध्यक्ष प्रह्लाद चौधरीले महायज्ञको पूजा स्थलमा दलित समुदायलाई प्रवेश गर्न नदिएको स्विकारे। पुस्तौदेखि चल्दै आएको संस्कार अनुसार मन्दिर र महायज्ञस्थलमा दलितलाई प्रवेश गर्न नदिने उनको अडान छ। उनले भने, पहिल्यैदेखि हामीले पूजामा दलितलाई सँगै बसाएका छैनौ, सँगै बसेर पूजा कहिल्यै पनि गरेका छैनौं र अब पनि गर्दैनौं, यदि यो अपराध हो भने बरु जेलमै भएपनि जाउँला, जहाँ भएपनि भात खाने हो, बरु जेलमै बसेर भात खाउँला। महायज्ञका लागि अन्य ६ वटा टोलबाट चन्दा लिएपनि दलित समुदायबाट चन्दा नलिएको उनले पनि बताए। उनले भने,अब यो महायज्ञ सकिएपछि छलफल गरेर आगामी पूजादेखि के गर्ने बारे छलफल गरौंला , तर अहिलेकै यज्ञको पूजामा दलितलाईसंगै राखर पूजा गर्न सकिन्न। वीरगन्ज महानगरपालिका वडा नम्बर १७ का वडाध्यक्ष सञ्जीव बहादुर क्षेत्रीले भने यो विषय आपसी छलफलका माध्यमले सुल्झाउनु पर्ने बताए। महायज्ञ मूल पूजा समितिको सदस्य समेत रहेका क्षेत्रीले भने,महायज्ञको पूजा मूल समिति छ, त्यहाँ पदाधिकारी छन्, छलफल जारी छ, सहमति हुन्छ होला। यो पनि पढ्नुहोस जातीय छुवाछुतको विरुद्ध वीरगन्जमा प्रदर्शन पर्साका सहायक प्रमुख जिल्ला अधिकारी भिमकान्त पौडेलले छिट्टै दुवै पक्षलाई बोलाएर छलफल गरी समस्या सुल्झाइने बताए। कुनै पनि समुदायसँग छुवाछुत र जातीय विभेद गर्न पाइँदैन , यसो गरेमा दणडनीय अपराध हुनेछ।, पौडेलले भने, यदि छलफलबाट पनि समस्या सुल्झिएन र पूजामा दलितलाई सहभागी हुन दिएनन् भने ती व्याक्तिहरु विरुद्ध प्रशासनले कारबाही गर्छ। जातीय भेदभाव तथा छुवाछुत (कसुर र सजाय) ऐन, २०६८ ले जातीय विभेद तथा छुवाछुतजन्य कार्य आफै गर्ने तथा अरूमार्फत गराउने कुरालाई मात्रै निषेध गरेको छैन, भेदभाव तथा छुवाछुतजन्य निषेधित कार्यलाई समर्थन गर्ने, दुरुत्साहन गर्ने वा उकास्ने कार्यलाई समेत वर्जित गरी दण्डनीय बनाएको छ। सार्वजनिक तथा निजी दुवै स्थलमा जातीय भेदभाव वा छुवाछुतजन्य कार्य गरेको अवस्थामा ऐनअन्तर्गत फौजदारी दण्डको भागीदार बन्नुपर्ने व्यवस्था छ। ऐनको दफा ४ को उपदफा २ (ख) मा व्यक्तिगत वा सामूहिक रूपमा सार्वजनिक स्थान वा समारोहमा कुनै प्रकारको भेदभाव गर्न नहुने उल्लेख छ। भेदभाव गरेमा ३ महिनादेखि ३ वर्षसम्म कैद र ५० हजारदेखि २ लाख रुपैयाँसम्म जरिवाना हुने व्यवस्था छ।"
"ट्याक्टरले साइकललाई ठक्कर दिँदा श्रीमतीको मृत्यु, श्रीमान घाइते",ट्याक्टरको ठक्करबाट साइकलमा सवार पर्साकै धोविनी गाँउपालिका ३ गुलरिया घर भएकी ७२ वर्षिय महेसीया देवी हजराको मृत्यु भएको छ। वीरगन्ज : पर्सामा सोमबार दिउँसो ट्याक्टरले साइकललाई ठक्कर दिँदा साइकलमा सवार एक वृद्धा महिलाको मृत्यु भएको छ। पर्साको पटेर्वासुगौली गाउँपालिका४ स्थित सडकमा सोमबार दिउँसो मे १ त ४८१७ नम्बरको ट्याक्टरले विपरित दिशाबाट आउँदै गरेको साइकललाई ठक्कर दिएको हो। ट्याक्टरको ठक्करबाट साइकलमा सवार पर्साकै धोविनी गाँउपालिका ३ गुलरिया घर भएकी ७२ वर्षीया महेसीया देवी हजराको मृत्यु भएको छ। दुर्घटनामा साइकल चलाउने महेसीया देवीका पति प्रसाद हजरा गम्भीर घाइते भएका छन्। उनको वीरगन्जस्थित नारायणी अस्पतालमा उपचार भइरहेको छ। ट्याक्टर र त्यसका चालक पर्साको कालीकामाई गाउँपालिका२ घर भएका ३२ वर्षीय महेन्द्र सहनीलाई प्रहरीले नियन्त्रणमा लिएर अनुसन्धान गरिरहेको पर्साका प्रहरी प्रवक्ता प्रहरी नायव उपरीक्षक दिपक गिरीले जानकारी दिए।
"बस भित्तामा ठोकियो, ६ को मृत्यु, ३० घाइते","३६ यात्रु चढेको बा २ ख ६५९६ नम्बरको बस ओखलढुंगा रुम्जाटारबाट काठमाडौंका लागि छुटेको थियो। तीव्र गतिमा रहेको बस अनियन्त्रित भई भित्तामा ठोकिएर दुर्घटना भएको निष्कर्ष प्रहरीले निकालेको छ। सिन्धुली : मध्यपहाडी लोकमार्गअन्तर्गत फिक्कल गाउँपालिका४ कुहिभीरमा आइतबार बस भित्तामा ठोकिँदा ६ जनाको ज्यान गएको छ। ३० जना घाइते भएका छन्। तीमध्ये पाँच जनाको अवस्था गम्भीर रहेको जिल्ला प्रहरी कार्यालय सिन्धुलीका प्रवक्ता चिरन्जीवी दाहालले बताए। उनका अनुसार मृत्यु हुनेमा बसका सहचालक २४ वर्षीय देवबहादुर सार्कीसहित ३२ वर्षीय पेशल भुजेल, ३५ वर्षीया कुमारी क्याप्छाकी मगर, वर्ष ३२ की जोशना राई, वर्ष २५ का सन्जित राई र वर्ष ४० की राधा भुजेल छन्। देवबहादुर ओखलढुंगा मानेभन्ज्याङ गाउँपालिका६, पेसल सिद्धिचरण नगरपालिका३, जोशना सिद्धिचरण नगरपालिका५, सन्जित चिसंखुगढी गाउँपालिका४, राधा सिद्धिचरण नगरपालिका५ र कुमारी उदयपुर कटारी नगरपाालिका२ की हुन्। उनीहरूसहित ३६ यात्रु चढेको बा २ ख ६५९६ नम्बरको बस ओखलढुंगा रुम्जाटारबाट काठमाडौंका लागि छुटेको थियो। तीव्र गतिमा रहेको बस अनियन्त्रित भई भित्तामा ठोकिएर दुर्घटना भएको निष्कर्ष प्रहरीले निकालेको छ। दुर्घटनाका गम्भीर घाइतेसहित आठ जनालाई नेपाली सेनाको हेलिकप्टरमार्फत थप उपचारका लागि काठमाडौं लगिएको छ। जसमा तनहुँ भिमाद २ घर भई नेपाली सेनाको ओखलढुंगाा ब्यारेकमा कार्यरत वर्ष ३४ का राजेश राना, बर्दिया नगरपालिका५ घर भई नेपाली सेनामा कार्यरत वर्ष ३४ की निरु चौधरीलगायत छन्। उनीहरूको प्राथमिक उपचार खुर्काेटको सुनकोसी सामुदायिक अस्पताल र शुभजीवन अस्पतालमा गरिएको थियो। चालकसहित १६ घाइतेलाई खुर्कोटका विभिन्न स्वास्थ्य संस्थामा प्राथमिक उपचार गरि लागि धुलीखेल र काठमाण्डौं पठाइएको छ। अन्यको स्थानीय स्वास्थ्य संस्थामा उपचार भइरहेको छ।"
महानगरलाई संग्रहालय हस्तान्तरण,"भेडियारीमा भएका ऐतिहासिक सम्पदाको संरक्षण, सम्वद्र्धन र जगेर्नामा नवनिर्मित संग्रहालयले महत्वपूर्ण भूमिका खेल्ने महानगरका मेयर नागेश कोइरालाले बताए। विराटनगर : मोरङको विराटनगर१८ स्थित भेडियारीमा निर्माण सम्पन्न विराट राजा प्राचीन दरबार संग्रहालय विराटनगर महानगरपालिकालाई हस्तान्तरण गरिएको छ। नेपाली सेनाद्वारा निर्मित उक्त संग्रहालय महानगर तथा विराट राजा प्राचीन दरबार खोज तथा संरक्षण समितिलाई हस्तान्तरण गरिएको हो। एक औपचारिक कार्र्यक्रमको आयोजना गर्दै सेनाले आइतबार संग्रहालय भवन हस्तान्तरण गरेको हो। कार्यक्रमबीच सेनाले नवनिर्मित संग्रहालय भवनको उद्घाटनसमेत गरेको छ। पूर्वीपृतना हेडक्वार्टरका पृतनापति उपरथी आशबहादुर तामाङ पीएचडीले भवनको उद्घाटन गरेका छन्। संग्रहालय सेनाको क्विक इम्प्याक्ट प्रोजेक्टअन्तर्गतको बजेटबाट निर्माण गरिएको हो। कुल १९ लाख ७५ हजार ६६३ रुपैयाँको लागतमा संग्रहालयको निर्माण सम्पन्न भएको सेनाले जनाएको छ। सेनाका अनुसार भवन निर्माण कार्य २०७९ कात्तिक २१ गतेबाट सुरु भएको थियो। निर्माण सम्पन्न भएको संग्रहालयमा हाल विराट राजाको दरबारको पुरातात्विक महत्वका भग्नावशेषहरू सुरक्षित राखिएका छन्। उत्खननको क्रममा फेला परेका २४ सय वर्ष पुरानो मन्दिरको अवशेष पनि संग्रहालयमा अवलोकनका निम्त्ति राखिएको छ। उत्खननका क्रममा फेला परेर हाल संग्रहालयमा राखिएका मन्दिरका अवशेषहरू ईशापूर्व दोस्रो शताब्दीको रहेको बताइएको छ। भेडियारीमा भएका ऐतिहासिक सम्पदाको संरक्षण, सम्वद्र्धन र जगेर्नामा नवनिर्मित संग्रहालयले महत्वपूर्ण भूमिका खेल्ने महानगरका मेयर नागेश कोइरालाले बताए। विराटनगरलाई धार्मिक र सांस्कृतिक पर्यटकीय क्षेत्रका रूपमा विकास गर्न संग्रहालयले विशेष सहयोग पुयाउने उनले बताए यस क्षेत्रको विकासमा महानगरको पनि विशेष चासो छ, उनले भने, विराट राजा दरबार क्षेत्रको संरक्षण र घेरबारका लागि हामीले यसपटक १ करोड बजेट विनियोजन गरेका छौं। २०२७ सालमा सरकारको पुरातत्व विभागले यस क्षेत्रमा उत्खनन गरेको थियो। उत्खननका क्रममा विभागले ४० वटा पञ्चमार्क नामक चाँदीका मुद्रा भेटेको थियो। उक्त मुद्रालाई ईशापूर्व कालको अवशेष मानिएको थियो। त्यसबेला भेटिएका ती मुद्राहरू हाल सरकारको राष्ट्रिय संग्रहालयमा सुरक्षित छन्। साबिकको बुद्धनगर गाउँपालिका र हाल विराटनगर१८ मा यसअघि पनि कयौंपटक पुरातात्विक महत्वका सामग्रीहरू फेला परेको विराट राजा खोज तथा संरक्षण समितिका अध्यक्ष कमलकिशोर यादवले बताए। फेलापरेका कतिपय सामग्री राष्ट्रिय संग्रहालय र केही सामग्रीहरू हाल नवनिर्मित संंग्रहालयमा सुरक्षित राखिएको उनले बताए। दरबार क्षेत्रलाई महानगरले लुम्बिनी मोडेलमा लाने परिकल्पना गरेको बताइएको छ।"
महिलालाई कार्यकारी भूमिका सुनिश्चित गर,"काठमाडौं : दलहरूले महिलालार्ई कार्यकारी भूमिकासहित राजनीतिक अवसर सुनिश्चित गर्नुपर्ने एक कार्यक्रमका वक्ताले माग गरेका छन्। नेपाल लिडरसीप एकेडेमीले आइतबार नेपालगन्जमा आयोजना गरेको महिलाका लागि राजनीतिक साक्षरता विषयक कार्यशालाका वक्ताहरूले राजनीतिमा नाम मात्रको महिला सहभागिता भएको भन्दै अब कार्यकारी भूमिकासहित महिलालाई राजनीतिक पद बाँडफाँट र संवैधानिक नियुक्तिमा अवसर प्रदान गर्नुपर्ने बताएका हुन्। महिलालाई स्थानीय तहको नेतृत्वमा अवसर नदिने तर उपाध्यक्ष र उपप्रमुख संवैधानिक बाध्यताका कारण दिने गरेको पनि वक्ताहरूको गुनासो थियो। सांसदमा पनि प्रत्यक्षभन्दा समानुपातिकमा महिलाको नाम समावेश गरेर महिलालाई कार्यकारी भूमिकाबाट बञ्चित गरेको उनीहरूले टिप्पणी गरेका थिए। कार्यक्रममा लुम्बिनी प्रदेशका मन्त्री कृष्णा केसी नमुनाले संवैधानिक र कानुनी रूपमा महिलालाई ३३ प्रतिशत सहभागिता सुनिश्चित गरिएको भए पनि दलहरूले महिलालाई अवसर नदिएको गुनासो गरिन्। महिलाले पनि देशको सर्वोच्च पद हाँक्न सक्छन् तर बागमती प्रदेशमा अष्टलक्ष्मी शाक्यबाहेक अरू प्रदेशमा महिलालाई मुख्यमन्त्रीका लागि योग्य ठानिएन, मन्त्री नमुनाले यर्थाथता दर्शाइन्, महिलाले नसक्ने होइन। महिलाले पनि मुख्यमन्त्री र प्रधानमन्त्री बन्ने हैसियत राख्छन् तर टिकट दिँदा नै महिलालाई पछाडि पारिन्छ। सहभागिता गराएर पनि महिलालाई भूमिकाविहीन गरिन्छ। नेकपा (माओवादी केन्द्र)को केन्द्रीय सदस्यसमेत रहेकी उनको सैद्धान्तिक र वैचारिक रूपमा फरकफरक पार्टीमा रहे पनि महिलाका एजेन्डामा सबै दलका महिलाको एकै ठाउँमा उभिनुपर्ने भनाइ थियो। सैद्धान्तिक र वैचारिक रूपमा फरकफरक दलमा हुन्छौं। महिलाका इस्यु र एजेन्डा त सबै दलका महिलाको एउटै हुन्छ। महिलाको मुद्दामा दलभन्दा पनि माथि उठेर नैतिक समर्थन गर्न सकिन्छ। गर्र्न जरुरी छ, उनको सुझाव थियो, समाजका हरेक क्षेत्रमा क्रियाशील महिलाहरू महिलाको मुद्दामा एक ठाउँमा हुनुपर्छ। अनि मात्र महिलालाई संवैधानिक र कानुनी रूपमा प्राप्त अधिकार कार्यान्वयन गर्न सजिलो हुनेछ। कार्यक्रममा नेकपा (एमाले)का लेखा आयोग सदस्य विजया धितालले पनि राज्यले आरक्षण गरिएको बाहेक महिलाको कार्यकारी भूमिका सहितको सहभागिता नहुने गरेको टिप्पणी गरिन्। उनले महिला जागरुक नभएसम्म अधिकार सम्बोधन नहुने भन्दै हक अधिकारका लागि महिला सशक्तीकरण हुनुपर्ने बताइन्। राजनीतिक दलले महिलालाई बाध्यकारी अवस्थामा मात्र अवसर दिएका छन्। यो बाध्यकारी व्यवस्थाले महिलाको सहभागिता हुने गरेको छ अब कार्यकारी भूमिका सहितको सहभागिता आवश्यक छ। नेपाल लिडरसीप एकेडेमीका प्रोजेक्ट लिडर पूजा वैश्यको अध्यक्षतामा सम्पन्न कार्यक्रममा माओवादी केन्द्रका लुम्बिनी प्रदेश कमिटी सदस्य मीना चदरा मनिषा, डुडुवा गाउँपालिका उपाध्यक्ष शाहिदा बानो, नरैनापुर गाउँपालिका उपाध्यक्ष जयन्तीदेवी श्रीवास्तव, अधिवक्ता विश्वजीत तिवारी, नेपाल पत्रकार महासंघ लुम्बिनी प्रदेश उपाध्यक्ष यमनाथ घिमिरे, अन्तर पार्टी महिला सञ्जाल बाँकेका उपाध्यक्ष गीतादेवी राना, महिला नेतृ कृष्णा पाण्डे, पत्रकार रुपा गहतराज लगायतले राजनीतिक दलमा महिला अधिकार र महिलाको नेतृत्वदायी भूमिकाबारे धारणा राखेका थिए।"
माछा मार्ने क्रममा पोखरीमा डुबेर एक जनाको मृत्यु,झापा : झापाको भद्रपुरमा माछा मार्ने क्रममा पोखरीमा डुबेर एक जनाको मृत्यु भएको छ । डुबेर मृत्यु हुनेमा भद्रपुर नगरपालिका३ स्थित भैंसाबाडी निवासी ४० वर्षीय रामकुमार लिम्बू रहेका जिल्ला प्रहरी कार्यालय झापाले जनाएको छ । प्रहरीका अनुसार आइतबार दिउँसो साढे १ बजे घर नजिकैको पोखरीमा माछा मर्ने क्रममा लिम्बू डुबेर बेपत्ता भएका थिए। बेपत्ता भएका उनको खोजी गर्ने क्रममा स्थानियबासी र प्रहरी टोलीले मृत फेला पारेका थिए। मृत अवस्थामा फेला परेका उनको शवलाई कानुनी प्रक्रिया पूरा गरी प्रादेशिक अस्पताल भद्रपुरमा पोष्टमार्टम पश्चात परिवारजनलाई जिम्मा लगाइएको प्रहरीले जनाएको छ।
नेहा चौधरीको दाइजो प्रकरणमा संलग्न थप एक जना पक्राउ,"महोत्तरी : महोत्तरी प्रहरीले नेहा चौधरीको दाइजो प्रकरणमा संलग्न थप एक जनालाई पक्राउ गरेको छ। लामो समयदेखि फरार रहँदै आएको सोही मुद्दाका एक प्रतिबादीलाई महोत्तरी प्रहरीले नेपाल भारत सीमाक्षेत्रबाट पक्राउ गरेको हो। जिल्ला प्रहरी कार्यालय महोत्तरीका अनुसार रामगोपालपुर नपावडा न ४ घर भएका ६० वर्षीय राम प्रवेश चौधरीलाई प्रहरीले पक्राउ गरी दाइजो सम्बन्धी कसुरको लागि आवश्यक कानुनी प्रक्रिया अगाडि बढाएको छ। पक्राउ परेका चौधरीलाई आवश्यक कानुनी कारवाहीका लागि जिल्ला अदालत महोत्तरीमा पठाएको महोत्तरी प्रहरीले जनाएको छ। आइतबार दिउँसोको मनरा सिस्वा नगरपालिका वडा नं २ कट्टी गाउँस्थित दशगजा क्षेत्रबाट प्रतिवादी चौधरीलाई प्रहरीले पक्राउ गरिएको जिल्ला प्रहरी कार्यालय महोत्तरीले जनाएको छ। घटना भएयता चौधरी त्यसक्षेत्रमा लुकिछिपी बस्दै आएको गोप्य सुचनाको आधारमा खोजविन गर्दा प्रहरीको टोलीले उनलाई पक्राउ गरेको हो। यस्तो छ घटना महोत्तरी औरही माइती भएकी नेहा चौधरीको २०७८ साल फागुन २५ गतेका समाजिक परम्पराअनुसार रामगोपालपुर नगरपालिका ५ घर भएका डा पंकज चौधरीसँग विवाह भएको थियो। ५१ लाख नगद, २० तोला सुन, ३० तोला चाँदी, टिभी, फ्रिज , वासिंग मेसिन लगायतका अन्य विलासी सरसमानहरु दाइजोस्वरुप विवाहको समयमा दिएको नेहाका बुवा सुरेश चौधरीले बताए। विवाह भएपश्चात थप दाइजोको माग गर्दै नवविवाहिता नेहासँग ससुरालीपक्षले बारम्बार मानसिक तथा शारिरीक रुपमा तनाव दिंदै आएका बताइएको छ। प्रतिवादी लगायत ससुरालीपक्षका व्यक्तिहरुले बिवाह भएपश्चात माइतीबाट थप दाइजो ल्याउनका लागि आफूलाई शारीरिक तथा मानसिक रुपमा यातना दिंदै आएको नेहाले अदालतमा दायर गरेको रिटमा उल्लेख छ। गत असोज २० गतेका दिन नेहालाई ससुरालीपक्षले कुटपिट गरेपछि सो रहस्य माइतीपक्षले थाहा पाएका थिए। त्यसपश्चात माइतीपक्षले नेहाका ससुरालीपक्षसँग छलफल गरेता पनि चित्तबुझ्दो निष्कर्ष ननिस्केपछि नेहाले कानुनी लडाइ लड्ने निधो गरेकी थिइन्। नगरपालिकाको न्यायिक समिति हुँदै महिलाअधिकारकर्मीको पहलले निसाफ नपाएपछि अन्ततः नेहाले न्यायको लागि अदालतको ढोका ढकढक्काउन पुगेकी हुन्। श्रीमान् लगायत प्रतिवादी बनाएर नेहाले प्रहरीमा दिएको जाहेरीको आधारमा प्रहरीले उनका श्रीमान् पंकज चौधरीलाई तत्कालै पक्राउ गरि कानुनअनुसारको कारवाही प्रक्रिया अगाडि बढाइएको थियो। लभ म्यारिज लोभमा परिणत भएपछि लामो समयदेखि प्रेममा रहेका नेहा चौधरी र डा पंकज चौधरीको समाजिक परम्पराअनुसार वैवाहिक सम्बन्ध स्थापित गरिएको थियो। प्रेम गरेर विवाह गरे तापनि उनीहरुको वैवाहिक यात्रा लामो समयसम्म टिक्न सकेन। ६ महिनाकै अवधिमा उनीहरु सम्बन्ध विच्छेद गर्न राजी भए। तीन वर्षअघि काठमाडौंको टाइम्स कलेजमा ११ कक्षामा पढ्दै गर्दा महोत्तरी औरहीकी नेहा चौधरीको महोत्तरीकै रामगोपालपुर नगरपालिका५ का डा पंकज चौधरीसँग भेट भयो। डा पंकज ग्रान्डी अस्पतालका जागिर गर्थे। सामाजिक सञ्जालमार्फत उनीहरू अझ नजिकिए। प्रेम सम्बन्ध स्थापित भएको दुबै जनाको परिवारकै सल्लाह र अनुमतिमा ६ फागुन ०७७ मा इन्गेजमेन्ट भएको थियो। त्यसको एक वर्षपछि २५ फागुन ०७८ मा जनकपुरको एक होटेलमा धुमधामसँग विवाह भयो। विवाहको दुई महिनासम्म राम्रो थियो। त्यसपछि भने पंकजको परिवारले नेहालाई मानसिक र शारिरीक रुपमा तनाव दिन थालेको नेहाले संचारकर्मीसमक्ष बताइन्। श्रीमान् श्रीमतीबीच बारम्बार खटपट हुन थाल्यो। पंकजले नेहालाई घरेलु हिंसा गर्न थाले। जब हिंसा उग्ररुप लिएपछि नेहाले जाहेरी दिन महोत्तरी जलेश्वरस्थित प्रहरी कार्यालय पुगिन्। प्रहरीले पंकजलाई पक्राउ गर्यो। त्यसपछि दुबैलाई सम्झाइबुझाइ धरौटीमा छाडिदियो। तर, पछि नेहामाथिको यातना झन् बढ्न थाल्यो। हुँदाहुँदा पंकजले नेहालाई कुटपिट गरी घरबाटै निकालिदिए। गत २५ कात्तिकमा नेहाले फेसबुकमार्फत आफूमाथि भएको घरेलु हिंसाको घटना सार्वजनिक गरिन्। नेहाले जिल्ला अदालत महोत्तरीमा मुद्दा हालेकी छिन्। उनको मुद्दा अदालतमा दर्ता भइसकेको छ। यता पंकजले श्रीमतीबाट अन्याय गरेको खबर ग्रान्डी अस्पतालले थाहा पाएपछि पंकजलाई कारवाहीस्वरुप जागिरबाट बर्खास्त गरेका छन्। यता महोत्तरी जिल्ला अदालतको पुष २२ गतेको चलानी नम्बर ७५४९ को पत्रको आदेशअनुसार प्रतिबादी पंकज चौधरी पुर्पक्षको लागि हाल जिल्ला कारागार जलेश्वरमा रहेका छन्।"
कानुनी सल्लाहकार अभावले न्यायिक समितिमा अन्योल,"घरायसी तथा सामाजिक सानातिना मुद्दामामिलालाई मेलमिलापको माध्यमबाट समाधान गर्ने भनिएपनि कानुनी परामर्श बलियो नहुँदा प्रहरी र अदालत नै अन्तिम बिकल्प भएको जनप्रतिनिधिको भनाइ। भोजपुर : संघीय संरचनापछि बनेका स्थानीय तहमा केन्द्रिकृत अधिकारहरू आए। नयाँ ऐन, कानुन बनाउनेदेखि जनताका प्रत्यक्ष रुपमा जोडिएको स्थानीय सरकारको पहिलो ५ वर्ष बामे सर्दै बितेको छ। विशेषगरी भोजपुरका ९ वटै स्थानीय तहमा दक्ष कानुनी सल्लाहकार नहुँदा न्यायिक समितिको काम कारबाहीमा अड्चन थपिँदै आएको छ। पहिलो पाँच वर्ष नागरिकसँग जोडिएका सरोकार र समाधानमूखी विकल्प खोज्दै पहिलो कार्यकाल बित्यो। अधिकांश जनप्रतिनिधिहरू कार्यविधि सिक्दै र जनताका समस्या केलाउँदै अल्मलिए। न त कार्यविधि पूर्णत लागू भए न त दुर्गम जनताको समृद्धिमा कुनै सुधार आएको देखियो। लामो समयदेखि सवैजसो न्यायिक समितिमा दक्ष कानुनी जानकार नहुनाले मेलमिलापका काम कारबाहीहरू प्रहरी र अदालतमा पठाइने थिति बस्दै आएको छ। कानुनी ज्ञान र परामर्शदाता नहुँदा चुस्त रुपमा न्यायिक कारबाहीहरू हुन सकेका छैनन्। जसले न्यायिक समितिका पदाधिकारीहरूलाई अन्योल बनाएको टेम्केमैयुङ गाउँपालिकाकी उपप्रमुख रमादेवी राईको तर्क छ। घरायसी तथा सामाजिक सानातिना मुद्दामामिलालाई मेलमिलापको माध्यमबाट समाधान गर्ने भनिएपनि कानुनी परामर्श बलियो नहुँदा प्रहरी र अदालत नै अन्तिम बिकल्प बन्ने गरेको उनी सुनाउँछिन्। गाउँपालिकामा मेलमिलापकर्ता कमिटि गठन त गरिएको छ तर दक्ष कानुनी परामर्शदाता छैनन्, इजलास पनि छैन, जसले स्थानीय तहमा मेलामिलापका कामहरूमा अड्चन आइरहन्छ उनी भन्छिन्, दरबन्दी सिर्जना गरेर कानुनी सल्लाहकार नियुक्ती गर्ने कामहरू विविध प्राविधिक कारणबस् हुन सकिरहेको छैन, जसले गर्दा गाउँपालिकाका मुद्दाहरू अदालत पठाउनुपर्ने बाध्यता छ कानुनी सल्लाहकार नहुनाले प्रहरीसँग दोहोरो समन्वय गरी मुद्दाहरू चलाइएको उनले बताइन्। यसअघिको ५ वर्षे कार्यकालमा तात्कालीन पालिका जनप्रतिनिधिलाई ऐन कानुनसम्बन्धी पर्याप्त ज्ञान र सीप नहुँदा न्यायिक कारबाहीहरू कछुवाको गतिमा चल्यो। राजनीतिक पृष्ठभूमिबाट आवधिक चुनाव जितेर आएका जनप्रतिनिधिहरूलाई काम गर्न सहज वातावरण बनेन। हतुवागढी गाउँपालिकाकी उपप्रमुख सुनिता किराँतीले कानुनी सल्लाहकार नहुँदा विभिन्न अवस्थामा राजनीतिक दबाबका कारण मेलमिलापका मुद्दाहरू अदालत फर्काउनुपर्ने स्थिती रहेको बताइन्। भनिन्, कानुनी सल्लाहकार नहुँदा हामी विभिन्न राजनीतिक पृष्ठभूमिबाट आएका न्यायिक समितिका संयोजकहरूलाई राजनीतिक दबाब आइरहन्छ, जसकारण धेरै मुद्दाहरू जिल्ला अदालत पठाइने गरिएको छ। स्थानीय तहमा मेलमिलापसम्बन्धी निर्दिष्ट योजनाहरू नहुनाले पनि सोचेअनुरुपमा कामहरू बढ्न नसकेको न्यायिक समितिका जनप्रतिनिधिहरू सुनाउँछन्। यता पौवादुङमा गाउँपालिकाले कानुनी सल्लाहकार अभावका कारण गाउँपालिकाबाट बजेट छुट्याएरै वडातहसम्म मेलमिलापसम्बन्धी ४८ घण्टे तालिम र मेलमिलाप केन्द्र स्थापनामा जुटिरहेको छ। गाउँपालिकाकी उपप्रमुख ज्योत्सना राईका अनुसार गाउँस्तरमै मेलमिलापसम्बन्धी तालिम दिइरहेको सुनाइन्। हामीले कानुनी सल्लाहकार नहुँदा एकजना कानुनसम्बन्धी अध्ययन गरेका व्यक्तिलाई ल्याएर वडा र गाउँ तहका मानिसहरूलाई मेलमिलापसम्बन्धी तालिम र प्रशिक्षण दिइरहेका छौं। उपप्रमुख राईले बेलाबेला न्यायिक समितिका पदाधिकारी र परामर्शदातालाई पुनर्ताजगीका कार्यक्रमहरू सञ्चालन गरिनुपर्ने कुरामा जोड दिइन्। यता आमचोक गाउँपालिकाले ३० जनालाई कानुन र मेलमिलापसम्बन्धी तालिम दिएर परामर्शदाताको रुपमा राखेको छ। ग्रामीणस्तरमा मेलामिलाप गर्न चुनौती रहेपनि आवश्यक तालिम र परामर्शबाट सहजीकरण गरिरहेको उपप्रमुख सिता राई सुनाउँछिन्। भनिन्, हामीले गाउँपालिकामा विवाद निरुपण गर्ने तालिमहरू दिइरहेका छौं, जसमा पुनर्ताजगी तालिमहरू सम्मिलित छन् र पालिकाका सवै वडातहका मेलमिलाप केन्द्रहरूमा कानुनी पुस्तकहरू पनि वितरण गरेका छौं । साल्पासिलिछो गाउँपालिकाले मिलमिलाप परार्मशका लागि वडास्तरमा प्रोत्साहन भत्ता वितरण गरेको छ। षडानन्द नगरपालिकामा भने अघिल्लो कार्यकालमा आएका मुद्दाहरू अधुरो अवस्थामा रहेको उपप्रमुख प्रमिला राईले सुनाइन्। उनका अनुसार पुरानै मुद्दाहरूमा मेलमिलापका कामहरू बाँकी रहेको छ। नगरपालिकामा अहिलेसम्म ऐनहरू पनि पास नभएको उनले बताइन्।"
कञ्चनपुरमा स्वाइन फिभरबाट बँदेलको मृत्यु,"गत माघमा कञ्चनपुरको बेदकोट नगरपालिकाको एक बंगुर फार्ममा पहिलो पटक अफ्रिकन स्वाइन फिभरको संक्रमण देखिएको थियो। त्यसको केही दिनपछि कृष्णपुर नगरपालिकाको बंगुर फार्म पनि संक्रमण पुष्टि भएको भेटेरिनरी अस्पताल तथा पशु सेवा विज्ञ केन्द्र कञ्चनपुरले जनाएको छ। महेन्द्रनगर : कञ्चनपुरका बंगुर फार्ममा अफ्रिकन स्वाइन फिभरको संक्रमण तीव्र फैलिन थालेको छ। केही महिना यतादेखि यहाँको बेदकोट नगरपालिका र कृष्णपुर नगरपालिकाका केही बंगुर फार्ममा देखिएको यो भाइरस शुक्लाफाँटा राष्ट्रिय निकुञ्जको बदेलमा पनि देखिएपछि निकुञ्जभित्रका बँदेल सखाप हुने जोखिम बढेको छ। यसको कुनै उपचार नभएकाले संक्रमण फैलिए जनावरमा धेरै क्षति पुग्न सक्ने पशु चिकित्सकहरू बताउँछन्। गत माघमा कञ्चनपुरको बेदकोट नगरपालिकाको एक बंगुर फार्ममा पहिलो पटक अफ्रिकन स्वाइन फिभरको संक्रमण देखिएको थियो। त्यसको केही दिनपछि कृष्णपुर नगरपालिकाको बंगुर फार्म पनि संक्रमण पुष्टि भएको भेटेरिनरी अस्पताल तथा पशु सेवा विज्ञ केन्द्र कञ्चनपुरले जनाएको छ। कञ्चनपुरमा पहिलो पटक बेदकोट र कृष्णपुरको बँगुर फार्ममा संक्रमण देखिएको हो, भेटेरिनरी अस्पताल तथा पशु सेवा विज्ञ केन्द्र कञ्चनपुरका बरिष्ठ पशु चिकित्सक पानसिंह ठगुन्नाले भने, अहिले शुक्लाफाँटा राष्ट्रिय निकुञ्जमा पनि संक्रमण देखिएको छ आजै पुनर्वासमा पनि बंगुर मरेको खबर आएको छ। उनले यसको कुनै उपचार नभएकाले यसबाट बच्न बंगुर फार्मलाई सुरक्षित राख्नुपर्ने बताए। संक्रमणकै कारण शुक्लाफाँटा राष्ट्रिय निकुञ्जमा एक बँदेलको मृत्यु भएको छ। शुक्लाफाँटा राष्ट्रिय निकुञ्जका प्रमुख संरक्षण अधिकृत किशोर मेहताले निकुञ्जको बदेलमा अफ्रिकन स्वाइन फिभरको संक्रमणबाट बँदेलको मृत्यु भएको बताए। गत १९ गते निकुञ्जमा गस्ती गरिरहेका बेला बँदेल मृत अवस्थामा भेटिएको थियो, प्रमुख संरक्षण अधिकृत मेहताले भने, चोटपटक नलागेको र जीउ सुन्निएको अवस्थामा देखेपछि परिक्षण गरिएको हो। उनका अनुसार काठमाडौको केन्द्रिय प्रयोगशालामा परिक्षण गर्दा बदेलमा अफ्रिकन स्वाइन फिभर देखा परेको हो। निकुञ्जभित्र संक्रमण देखिएपछि अन्य जनावरहरूमा समेत संक्रमणको जोखिम बढेको छ। अफ्रिकन स्वाइन फिभर रोग लागेमा सुँगुर र बंगुर एकै ठाउँमा थुप्रिएर बस्ने, शरीरमा निलडामहरू देखिने, कानका टुप्पाहरूमा रगत जमेका धब्बा देखिने र नाकबाट फिंज आउनेजस्ता लक्षणहरू देखा पर्ने पशु चिकित्सकहरू बताउँछन्।"
त्रिशूलीमा नदीजन्य पदार्थ ओसार्न रोक,"गोरखा : त्रिशुलीको बहाव छेकेर नदीजन्य पदार्थ ओसार्न सहिदलखन गाउँपालिकाले रोक लगाएको छ। आइतबार त्रियुगा निर्माण सेवालाई पत्राचार गरेर तथा सार्वजनिक विज्ञप्ति जारी गरी पालिकाले नदीको स्वतन्त्र वहाव छेकेर वडा४ करन बगरको ढुंगा गिटी, बालुवा ओसारपोसार नगर्न आग्रह गरेको हो। त्यस कम्पनीले त्रिशूलीको बहाव अवरोध हुने गरी बनाइरहेको बाटोको निर्माण तत्काल रोक्नु हुन साथै उत्खनन, संकलन र बिक्रीसम्बन्धी कार्य सम्झौताबमोजिमको सर्तको अधिनमा रही गर्नुहुनसमेत निर्देशन गरिन्छ, निर्माण कम्पनीलाई लेखेको चिठीमा उल्लेख छ। साथै पालिकाद्वारा प्रकाशित सार्वजनिक विज्ञप्तिमा पालिकाले असल नियतका साथ स्रोत परिचालनको कार्य अघि बढाउन खोजेको उल्लेख गरेको छ। यस क्षेत्रको वातावरणीय सन्तुलन, नदीको बहाव, सञ्चालित पेसा, व्यवसाय जस्ता विषयहरूमा प्रतिकूल प्रभाव पार्ने कार्य नगर्न, नगराउन तथा प्राकृतिक दोहनको अनियन्त्रित दोहन रोक्न सहिदलखन गाउँपालिका प्रतिवद्ध रहेको कुरा स्पष्ट पार्दै स्थानीय स्रोतको उपयोगमार्फत विकास निर्माणका लागि हामी जिम्मेवार भएर लाग्नेछौं, विज्ञप्तिमा भनिएको छ। गाउँपालिकाको विकास निर्माण र सेवा प्रवाहबारे सबैले गरेको चासो र चिन्ताको निरन्तर अपेक्षा गर्दै आगामी दिनमा पनि खबरदारी गरिरहन पालिकाले आह्वान गरेको छ। यसअघि सो निर्माण सेवाले पालिकासँग ठेक्का सम्झौता गरेको करन बगरको छ हजार घनमिटर ढुंगा, गिटी, बालुवा ओसार्न भन्दै त्रिशूली नदीको प्रवाह छेकेर बाटो निर्माण गरिरहेको थियो। सो कार्यको सहिदलखन४ ठेउवाटार तथा इच्छाकामना४ कुरिनटारका बासिन्दाले विरोध गर्दै आएका थिए।"
सफल जीवनको सूत्र,"गाउँमा एकजना महिला बस्थिन्। एक दिनको घटना हो, बिहानै उनको घरको ढोका कसैले ढक्ढकायो। ढोका खोलेर हेर्दा सेतो दाह्री भएका तीनजना व्यक्ति उभिएको देखिन्। तीनजनै व्यक्तिलाई ती महिलाले घरभित्र आउनका लागि अनुमति दिइन्। हामी तीनैजना एकै साथ तपाईंको घरमा आउन सक्दैनांै, तीनमध्ये एकजनाले भने। किन ? ती महिलाले सोधिन्। सँगै उभिएका अर्कोले त्यसलाई देखाउँदै भने यो धन हो। र, अर्कोलाई देखाउँदै भने यो सफलता हो। र, आफूलाई चिनाउँदै उनले भने म चाहिँ प्रेम हुँ। त्यसपछि ती महिलाले ती तीनैलाई भने म घरभित्र जान्छु र पतिलाई सोध्छु। उहाँले के भन्नुहुन्छ, म त्यहीअनुसार गर्छु। ती महिला घरभित्र छिरिन् र पतिलाई सबै कुरा सुनाइन्। उनको कुरा सुनेर पतिचाहिँ बहुतै आश्चर्यमा परे। उनले आनन्दको अनुभव सँगाले। र, भने अरे ! यो त ठूलो सौभाग्यको कुरा हो। त्यसैले तीन वटामा कसैलाई बोलाउने हो भने धनलाई नै बोलाऊ। तर उनकी पत्नीलाई त्यो कुरा चित्त बुझेन। पतिभन्दा फरक धारणा राख्ने पत्नीलाई भने सफलतालाई भित्र बोलाउन मन लागेको थियो। उनले भनिन् सफलतालाई बोलाऔं। तर त्यहीबेला उनका छोराबुहारी घरभित्र छिरे। एकआपसमा कुराकानी भयो। त्यसपछि छोराबुहारीले भने यदि बोलाउने नै हो भने प्रेमलाई बोलाऔं, हाम्रो घर प्रेमले भरिन्छ। त्यसपछि ती महिला बाहिर निस्किन् र भनिन् हामीले प्रेमलाई भित्र ल्याउने सल्लाह गर्यौं। यसरी प्रेम घरभित्र छिर्न अघि लाग्यो तर अचम्म ! प्रेमसँगै धन र सफलता पनि पछि लागे। यस्तो दृश्य देखेर प्रेमले भन्यो जहाँ प्रेम हुन्छ, त्यहाँ धन र सफलता पछिपछि आउँछन्। नैतिक शिक्षा : जीवन सफल बनाउन छनोट के गर्ने भन्नेले विशेष अर्थ राख्छ। सही छनोट गर्न सके जीवन बदलिन्छ।"
ललितपुरको चापागाउँबाट आठौं शताब्दीको बुद्धको मूति चोरी,ललितपुर : ललितपुरको चापागाउँमा रहेको आठौँ शताब्दीको ऐतिहासिक पुरातात्विक बुद्धको दुईवटा मूर्ति चोरी भएको छ । चापागाउँ स्थित पुरानो बसपार्कसँगै मोती पुस्तकालय आडमा रहेको बुद्धको मूर्ति गएराति चोरी भएको स्थानीय श्रीधर श्रेष्ठले जानकारी दिए। चार मूर्ति रहेको बुद्ध चैत्यमा यसअघि फागुन १७ मा पनि मूर्ति चोरी भएको थियो । चैत्यमा राखिएको चार मूर्तिमध्ये तीन चोरी भइसकेको जनाइएको छ । बुद्धको मूर्ति भएको स्तूपा भत्काएर चोरी गरिएका अवस्थामा सर्वसाधरणाले भेट्टाएका हुन् । यो चैत्य इस्वी संवत् ८२७ मा स्थापना गरिएको शिलालेखमा उल्लेख छ। रासस

शीर्षक,विवरण
"सात वडामा गणना : बालेन शाहको मत पाँच हजारनजिक, कुन वडामा कसले कति मत पाए ?","काठमाडौं : काठमाडौं महानगरपालिकाको मेयरमा स्वतन्त्र उम्मेदवार बालेन शाह पाँच हजार मत नजिक पुगेका छन्। सातवटा वडाको मतगणना जारी रहँदा शाहले ४ हजार ९०५ मत प्राप्त गरेका छन्। बालेनले १ नम्बर वडामा ७८३, दुई नम्बर वडामा ९११, तीन नम्बरमा ७५७, चार नम्बरमा ९९३, पाँच नम्बरमा ९८, ३१ नम्बरमा २६७ र ३२ नम्बर वडामा १ हजार ९६ मत प्राप्त गरेका छन्। उनका प्रतिद्वन्द्वी नेकपा एमालेका केशव स्थापितले २ हजार ६१४ मत प्राप्त गरेका छन्। स्थापितले वडा नम्बर एकमा ३६५, दुईमा ५७०, तीनमा ४१५, चारमा ४७२, पाँचमा ८०, ३१ मा १९१ र ३२ मा ५२१ मत प्राप्त गरेका छन्। गठबन्धनका तर्फबाट नेपाली कांग्रेसकी उममेदवार सिर्जना सिंहले २ हजार ३१५ मत पाएकी छन्। सिंहले एक नम्बर वडामा ४५१, दुईमा ३७२, तीनमा ३७५, चारमा ४२०, पाँचमा ६१, ३१ मा १९२ र ३२ बाट ४४४ मत पाएकी छन्।"
भरतपुरको मतगणनामा ३० मतको विवाद,"चितवन : चितवनको भरतपुर महानगरपालिकामा मतगणनाका क्रममा विवाद देखिएको छ। नेकपा एमालेले वडा नम्बर २ को मतगणनामा ३० मत हराएको भन्दै आपत्ति जनाएपछि केहीबेर गणना प्रभावित भएको छ। एमालेले वडा नम्बर २ मा ४ हजार ८१४ मत खसेको र गणनाका क्रममा ४ हजार ७८४ मतमात्रै देखिएको भन्दै ३० मत कता हरायो भनेर प्रश्न गरेको छ । यो मत कहाँ गयो ? बदर मत पनि इन्ट्री भएको छ। ३० मतको प्रश्न हो, एमालेका एक प्रतिनिधिले भने। एमालेले प्रश्न उठाएपछि मुख्य निर्वाचन अधिकृतले वडा नम्बर २ को भोलि मिलाएर नतिजा सार्वजनिक गर्ने भन्दै थाती राखेको छ । एमालेको रिजर्भेस छ। मतको क्लियारिटी नहुँदा शंका गर्नुपर्ने हुन्छ, एमाले प्रतिनिधिले भने। वडा नम्बर २ मा कांग्रेस उम्मेदवारले अग्रता लिइरहेका थिए। अहिले एमालेको सहमतिअनुसार निर्वाचन अधिकृतले वडा नम्बर ३ बाट मतगणना अगाडि बढाएका छन्।"
चितवनको राप्तीमा मेयरमा एकीकृत समाजवादी र उपमेयरमा एमाले अगाडि,"चितवन : चितवनको राप्ती नगरपालिकाको मेयरमा नेकपा एकीकृत समाजवादी र उपमेयरमा नेकपा एमालेले अग्रता लिएको छ। अहिले राप्ती १२ नम्बर वडाको मत गणना चलिरहँदा मेयरमा एकीकृत समाजवादीका शमशेर लामाले ३ हजार ६९ मत प्राप्त गरेका छन्। एमालेका गोविन्दप्रसाद कँडेलले २ हजार ५१२ मत प्राप्त गरेका छन्। उपमेयरमा भने एमालेले अग्रता लिएको छ। एमालेकी मेनुका पाठकले २ हजार ८७६ मत प्राप्त गरेकी छन् भने कांग्रेसका देवेन्द्र लामाले २ हजार ८७० मत प्राप्त गरेका छन्। वडाध्यक्ष तर्फ एमालेका धर्मजित तामाङले ८७, कांग्रेसका अर्जुन चेपाङले २६३ र स्वतन्त्र उम्मेदवार हरि बहादुर तामाङले १७४ मत प्राप्त गरेका छन्।"
बालेन शाहले अझै बढाए मतान्तर,काठमाडौं : काठमाडौं महानगरपालिकाको मेयरमा स्वतन्त्र उम्मेदवार बालेन शाहले अग्रता फराकिलो बनाउँदै लगेका छन्। निकटम प्रतिद्वन्द्वी केशव स्थापितसँग बालेनले २ हजार १०१ मतको मतान्तर कायम गरेका छन्। यसअघि २ हजार २२ मतले अगाडि रहेका बालेनले थप ७९ मतको मतान्तर बढाएका हुन्। ११ हजार ४४४ मत गणना हुँदा शाहले ४ हजार ४०४ मत प्राप्त गरेका छन् भने स्थापितले २ हजार ३०३ मत प्राप्त गरेका छन्। त्यस्तै सिर्जना सिंहले २ हजार ७० मत प्राप्त गरेकी छन्। मतगणना जारी छ। मुख्य निर्वाचन अधिकृतको कार्यालयले सोमबारदेखि महानगरको ७ ठाउँबाट मतगणना गर्ने निर्णय गरेको छ।
चन्द्रकोट गाउँपालिकामा गठबन्धन विजयी,"गुल्मी : चन्द्रकोट गाउँपालिकामा सत्ता गठवन्धन विजयी भएको छ। यहाँ नेकपा माओवादी केन्द्र र नेपाली कांग्रेसको गठवन्धन छ। गाउँपालिका अध्यक्षमा माओवादीका युवराज केसीले ५ हजार ७ सय मत लिएर विजयी भए। उनका निकटतम प्रतिस्पर्धी एमालेका चेतन बस्नेतले ३ हजार २ सय ४७ मत पाए। उपाध्यक्षमा नेपाली कांग्रेसका विष्णुप्रसाद भण्डारीले ५ हजार १६ मत लिएर विजयी भए भने प्रतिस्पर्धी एमालेकी राधिका अर्यालले ३ हजार ८ सय १६ मत पाइन्। वडा नम्वर १ मा माओवादीका घनश्याम खरेल, २ मा स्वतन्त्र उम्मेदवार कमल केसी, ३ मा कांग्रेसका डिल्लीराज सुवेदी, ४ मा कांग्रेसका बलबहादुर बस्नेत, ५ मा कांग्रेसकै चित्रबहादुर कार्की, ६ मा एमालेका अमरसिंह दगामी, ७ मा एमालेकै अन्नतराम भण्डारी र ८ मा कांग्रेसका फणिन्द्रराज अर्याल विजयी भएका छन्।"
दीपक गिरीको वडामा एमालेको जित,दाङ : नेपाली कांग्रेसका केन्द्रीय सदस्य तथा पूर्वमन्त्री दीपक गिरीको वडामा एमालेका उम्मेदवार वडाध्यक्ष निर्वाचित भएका छन्। दंगीशरण गाउँपालिका वडा नम्बर ४ गिरीको गृह वडा हो। स्थानीय तहको निर्वाचनमा उनले त्यही वडामा मतदान गरेका थिए। गिरीकै वडामा एमालेका उम्मेदवार कमल चौधरी वडाध्यक्षमा निर्वाचित भएका हुन्। चौधरीसंगै एमालेबाट उम्मेदवार बनेको थप एक जना वडा सदस्य पनि निर्वाचित भएका छन्। तीन जना वडा सदस्य भने नेपाली कांग्रेसबाट निर्वाचित भएको निर्वाचन समितिले जनाएको छ। एमाले उम्मेदवार चौधरीले ६५७ मत प्राप्त गर्दा निकटतम प्रतिद्वन्द्वी कांग्रेसका उम्मेदवार कल्चु चौधरीले ४६५ मतमात्र प्राप्त गरेका छन्। माओवादी केन्द्रका उम्मेदवार ठाकुर चौधरीले १३५ मत प्राप्त गरे। दंगीशरण ४ मा जम्मा १६५१ मत खसेको थियो। उक्त वडा काग्रेसबाट गाउँपालिका अध्यक्षका उम्मेदवार शम्भु गिरीको वडा हो। पालिका अध्यक्ष गिरीलाई भने एमाले उम्मेदवार भन्दा वडाबाट बढी मत गएको छ।
"दैलेखको गुराँस गाउँपालिकामा एमाले विजयी, निवर्तमान अध्यक्ष र उपाध्यक्ष पराजित","दैलेख : दैलेखको गुराँस गाउँपालिकामा नेकपा एमालेका उम्मेदवार विजयी भएका छन्। गाउँपालिकाको अध्यक्षमा एमालेका टोपबहादुर बिसी र उपाध्यक्षमा शिवाकुमारी खड्का विजयी भएका हुन्। एमालेका टोपबहादुर बिसी ४ हजार ६ सय ८१ मत सहित गाउँपालिकाको अध्यक्षमा निर्वाचित भएका हुन्। बिसीले नेपाली कांग्रेसका खेमराज ओलीलाई ३१५ मतान्तरले पराजित गरे। गाउँपालिकाको निवर्तमान अध्यक्षसमेत रहेका ओलीले ४३६६ मत पाए। यस्तै उपाध्यक्षमा शिवाकुमारी खड्का ४६९८ मतसहित निर्वाचित भएकी छन्। खड्काले कांग्रेसकी दिपाकुमारी बिसीलाई ५८० मतान्तरले पराजित गरिन्। निवर्तमान उपाध्यक्षसमेत रहेकी बिसीले ४११८ मत प्राप्त गरिन्। यो गाउँपालिकाको ८ वटा वडाहरु मध्ये ६ वटा एमाले र २ वडामा नेपाली कांग्रेसले जितेको छ। कांग्रेसबाट वडा नम्बर १ मा धर्मबहादुर रावल र वडा नम्बर २ मा शेरबहादुर रावल वडाध्यक्षमा विजयी भएका छन्। नेकपा एमालेबाट वडा नम्बर ३ मा काशिराम शर्मा, ४ मा खड्गबहादुर शाही, ५ मा भुपेन्द्रबहादुर चन्द, ६ मा चन्द्रबहादुर राना, ७ मा नन्दबहादुर बिसी र ८ मा दिपेन्द्र ओली वडाध्यक्षमा विजयी भएका छन्। गुराँस गाउँपालिकामा निर्वाचित अध्यक्ष टोपबहादुर बिसी र उपाध्यक्ष शिवाकुमारी खड्का । तस्विर : अन्नपूर्ण ।"
"गोसाइकुण्डमा एमाले विजयी, नुवाकोटमा कहाँ कसको अग्रता ?","नुवाकोट : नेकपा एमालेले पश्चिम बागमतीबाट पालिकाको विजयी खाता खोलेको छ। एमाले उम्मेदवारले रसुवाको गाउँपालिकामा विजयी सुरुवात गरेका छन्। रसुवाको गोसाइकुण्ड गाउँपालिकामा नेकपा एमालेका उम्मेदवारहरु विजयी भएका छन्। पालिका अध्यक्षमा एमालेका कैसाङनुर्वु तामाङ भारी मतका साथ विजयी भएका छन्। उनी गोसाइकुण्ड गापामा दोश्रो पटक पालिका अध्यक्षमा नेकपा एमालेवाट निर्वाचित भएका हुन्। उनले दुई हजार ५६३ मत प्राप्त गरेको रसुवाका मुख्य निर्वाचन अधिकृत राजेन्द्र नेपालले जानकारी दिए। विजयी तामाङका निकटतम प्रतिद्वन्दी कांग्रेसका तेम्वाछिरिङ तामाङले दुई हजार ६० मत प्राप्त गरे। उपाध्यक्षमा पनि नेकपा एमालेकी प्रतिमा तामाङ दुई हजार तीनसय ९९ मतका साथ विजयी भइन् भने रसुवाका अन्य चार पालिकामा मतगणना कार्य जारी रहेको छ। विदुरमा कांग्रेस, वेलकोटगढीमा माके र किस्पाङमा एमाले अगाडि स्थानीय तह सदस्यका लागि भएको निर्वाचनको मतगणना कार्य नुवाकोटका १२ स्थानीय तहमा भइरहेको छ। निकै चासोका रुपमा हेरिएको विदुर र वेलकोटगढी नगरपालिकाको मतगणनासमेत जारी रहेको छ। विदुरमा पांचहजार ६ सय १९ मत गणना गर्दा मेयरमा कांग्रेस माओवादी गठवन्धनका उम्मेदवार राजन श्रेष्ठ दुई हजार ६ सय २६ मतका साथ अग्रस्थानमा रहेका छन्। उनलाई एमालेका सन्जु पण्डितले एकहजार नौसय ४१ मतले पछ्याइरहेका छन्। उपमेयरमा एमालेकी अम्विा पौडेल नेपालमा एकहजार आठसय दुई मत ल्याएर अग्रस्थानमा रहेकी छन्। उनलाई माओवादी केन्द्रकी प्रभा वोगटीले एकहजार आठसय एक मत ल्याएर पछ्याइरहेकी छन्। वेलकोटगढी नपामा माओवादी कांग्रेस गठवन्धनका मेयर उम्मेदवार जगतवहादुर गुरुङले १ हजार ९ सय ७५ मत ल्याएर अग्रस्थानमा रहेका छन्। उनलाई एमालेका उम्मेदवार राजेन्द्ररमण खनालले १ हजार ४ सय ७ मत ल्याएर पछ्याइरहेका छन्। सोही नपाको उपमेयरमा एमालेकी रुपा सापकोटा १ हजार ६ सय ४३ मत ल्याएर अग्रस्थानमा छिन्। उनलाई कांग्रेसका शिव दाहालले १ हजार ५ सय ५३ मत ल्याएर पछ्याइरहेका छन्। नुवाकोटकै किस्पाङ गाउँपालिकाको अध्यक्षमा नेकपा एमालेका उम्मेदवार वीरवल तामाङ अग्रस्थानमा रहेका छन्। उनले दुई हजार ३० मत ल्याएका छन् भने कांग्रेसका छत्रवहादुर लामाले एकहजार सातसय ४८ मत ल्याएका छन्। उपाध्यक्षमा माओवादीका अर्जुनप्रसाद न्यौपानेले दुई हजार दुई सय ९५ मत ल्याएका छन्। कांग्रेसकी दिलकुमारी तामाङले एकहजार पाँचसय ६३ मत ल्याएकी छन्। पश्चिमी भेगमा रहेको म्यागङ गापामा अध्यक्षमा माओवादीका सुकवहादुर तामाङले एकहजार पांचसय ४० र कांग्रेसका आशावहादुर तामाङले एकहजार तीनसय ८९ मत ल्याएका छन्। उपाध्यक्षमा कांग्रेसकी सीता तामाङले दुई हजार ४१ र एमालेकी गंगामाया तामाङले एकहजार दुई सय ५४ मत ल्याएकी छन्। यता, तादी गापामा अध्यक्षमा कांग्रेसका सन्तमान तामाङले दुई हजार तीनसय ६७ र माओवादीका किरणकुमार रिजालले एकजार सातसय नौ मत ल्याएका छन्। उपाध्यक्षमा माओवादीकी सन्जु प्याकुरेलले दुई हजार तीनसय २९ र कांग्रेसकी इश्वरी उप्रेतीले दुई हजार ३८ मत ल्याइन्।"
सल्यानको कुमाख गाउँपालिका अध्यक्षमा कांग्रेस र उपाध्यक्षमा एमाले विजयी,सल्यान : सल्यानको कुमाख गाउँपालिकामा मिश्रित नतिजा आएको छ। यहाँ गाउँपालिका अध्यक्षमा नेपाली कांग्रेसका मानबहादुर बुढाथोकी निर्वाचित भएका छन् भने एमालेका लालबहादुर रावत उपाध्यक्षमा विजयी भएका छन्।
"जनकपुरको मतगणनामा दलका प्रतिनिधिबीच वादविवाद, तीन जना पक्राउ","जनकपुर : धनुषाको जनकपुर उपमहानगरपालिकामा मतगणनाका क्रममा दलका प्रतिनिधिबीच वादविवाद भएको छ। मतगणनाका क्रममा राति साढे १२ बजेतिर प्रतिनिधिबीच विवाद भई छुरा प्रहारसम्मको घटना भएको छ। वादविवादपछि प्रहरीले प्रतिनिधिलाई बाहिर निकालेको थियो। घर पठाइएका प्रतिनिधिमाथि घर क्षेत्रमै छुरा प्रहार तथा आक्रमण भएको हो। जिल्ला प्रहरी कार्यालयले दुई जना सामान्य घाइते भएको जनाएको छ। जनकपुरमा मतगणनामा बसेका प्रतिनिधिबीच कटाक्ष भइरहेको अवस्थाले वादविवाद भयो, एक प्रतिनिधिले भने, स्वतन्त्र उम्मेदवार जानकीराम साहका मान्छेमाथि छुरा प्रहार भएको छ। पल्टु, काले र गोपाल पाठक आक्रमणमा परेका हुन्। मुख्य निर्वाचन अधिकृतको कार्यालयकाअनुसार अहिले अवस्था सामान्य भइसकेको छ। स्वतन्त्र उम्मेदवार जानकीराम साहका एक जना प्रतिनिधि र बलराम साहका दुई जना प्रतिनिधि प्रहरी नियन्त्रणमा छन्। अहिले यहाँ वडा नम्बर ४ को मतगणना जारी छ।"
विश्वप्रकाश भन्छन् : पराजयको मोडमा वास्तविक लोकतन्त्रवादीको पहिचान हुन्छ,काठमाडौं : नेपाली कांग्रेसका महामन्त्री विश्वप्रकाश शर्माले पराजयलाई स्वीकार गर्न सक्ने नै वास्तविक लोकतन्त्रवादी भएको टिप्पणी गरेका छन्। नेकपा एमालेले हालै सम्पन्न निर्वाचनको मतदान र मतगणनामा धाँधली भइरहेको आरोप लगाएका बेला शर्माले हारमा नै लोकतन्त्रवादीको परीक्षण हुने उल्लेख गरेका छन्। विजयको क्षणमा होइन पराजयको मोडमा वास्तविक लोकतन्त्रवादीको पहिचान हुने उनको भनाइ छ।
भरतपुरमा फेरि रेणु दाहालको अग्रता,भरतपुर : चितवनको भरतपुर महानगरपालिकामा माओवादी केन्द्रकी मेयर उम्मेदवार रेणु दाहालले पुन: अग्रता लिएकी छन्। यसअघि एमाले उम्मेदवार विजय सुवेदीसँग १० मतले पछाडि परेकी रेणु पछिल्लो परिणामअनुसार ३ मतले अग्रता लिएकी छन्। ८ हजार ८५ मत गणना गर्दा रेणुले २ हजार ९१८ मत प्राप्त गरेकी छन्। एमालेका सुवेदीले २ हजार ९१५ मत प्राप्त गरेका छन्। स्वतन्त्र उम्मेदवार जगन्नाथ पौडेलले ९२४ मत प्राप्त गरेका छन्। उपमेयरमा गठबन्धनबाट चित्रसेन अधिकारीले ३ हजार १९६ मत प्राप्त गरेका छन्। राप्रपाकी हिमला गुरुङले २ हजार ३१६ मत प्राप्त गरेकी छन्। वडाध्यक्षमा कांग्रेसका मनोज रानाभाटले २ हजार १०५ मत प्राप्त गरेका छन्। एमालेका कृष्ण केसीले २ हजार ५८ मत प्राप्त गरेका छन्।
"दैलेखको भैरबी गाउँपालिकामा कांग्रेस विजयी, अध्यक्ष र उपाध्यक्षमा दुवै महिला","दैलेख : दैलेखको भैरबी गाउँपालिकामा नेपाली कांग्रेस विजयी भएको छ। गाउँपालिकाको अध्यक्ष र उपाध्यक्षमा कांग्रेसका उम्मेदवार निर्वाचित भएसँगै गाउँपालिकाले दुवै पदमा महिला पाएको छ। नयाँ संविधान जारी भएपछि पहिलो पटक भएको स्थानीय तह निर्वाचन २०७४ मा एमालेले जितेको यो गाउँपालिकामा अहिले कांग्रेसले जितेको हो। कांग्रेस केन्द्रीय सदस्य सीता कुमारी रानाको गृह पालिका भैरबीको अध्यक्षमा कांग्रेसकी रिता शाही निर्वाचित भएकी छन्। उनले ३ हजार ९७६ मत प्राप्त गरेको निर्वाचन अधिकृतको कार्यालयले जनाएको छ। निकटतम् प्रतिद्वन्द्वी एमालेका सर्वराज महताराले ३ हजार ९६० मत पाए। महतारा निवर्तमान जिल्ला समन्वय समितिका सदस्य हुन्। गाउँपालिकाको अध्यक्षमा निर्वाचित शाही कांग्रेस दैलेखका उपसभापति हुन्। २०७४ को स्थानीय तह निर्वाचनमा भैरबी गाउँपालिका३ को वडाध्यक्षमा निर्वाचित देवी भण्डारी अहिले उपाध्यक्षमा निर्वाचित भएकी छन्। कांग्रेसबाट उपाध्यक्षमा निर्वाचित भण्डारी २०७४ को स्थानीय तह निर्वाचनमा निर्वाचित हुने दैलेखको ९० वडामै एक्लो हुन्। उनी ३ हजार ३७४ मतसहित गाउँपालिकाको उपाध्यक्षमा निर्वाचित भएकी हुन्। निकटतम् प्रतिद्वन्द्वी एमालेका पदमकुमारी विष्टले ३ हजार २२७ मत पाइन्। विष्ट २०७४ को स्थानीय तह निर्वाचनमा एमालेबाट उपाध्यक्षमा निर्वाचित भएकी थिइन्। यो गाउँपालिकामा ४ वटा वडामा एमाले, २ वटामा कांग्रेस र १ वटामा स्वतन्त्र उम्मेदवार वडाध्यक्षमा निर्वाचित भएका छन्। भैरबी गाउँपालिकामा कांग्रेसबाट निर्वाचित अध्यक्ष रिता शाही र उपाध्यक्ष देवी भण्डारी । तस्विर : अन्नपूर्ण ।"
"टिकट नपाएपछि कांग्रेस छाडेर स्वतन्त्र उम्मेदवारी, अहिले कांग्रेसलाई नै पराजित गरे","डोटी : डोटीको दिपायल सिलगढी नगरपालिकाको वडा नम्बर २ को वडा अध्यक्षमा स्वतन्त्र उम्मेदवार राजेन्द्र खड्का बिजयी भएका छन्। खड्का ४६९ मत ल्याएर विजयी भएका हुन् भने कांग्रेस उम्मेदवार रोशन कठायतले ४१५ मत ल्याएर दोस्रो भएका छन्। त्यसैगरी एमालेका उम्मेदवार लाल बहादुर कठायत २०९ ल्याइ तेस्रो भएका छन्। वडाध्यक्षमा विजयी भएका खड्का २०७४ सालको निर्वाचनमा समेत कांग्रेसको तर्फबाट अध्यक्षमा विजयी भएका थिए। यस चुनावमा उनले कांग्रेसबाट अध्यक्षको टिकट नपाएपछि स्वतन्त्रबाट उठेका थिए। आफू जित्ने निश्चित देखेपछि स्वतन्त्रबाट उठेको उनले बताउँदै आएका थिए। डोटीका दुईवटै नगरमा कांग्रेसको अग्रता डोटीका दुईवटै नगरपालिकामा नेपाली कांग्रेसले अग्रता कायमै गरेको छ। सुरुदेखिनै अग्रता लिएको कांग्रेसले फराकिलो मत अन्तरका साथ अगाडि रहेको छ। पछिल्लो मत परिणामअनुसार दिपायल सिलगढी नगरपालिकामा कांग्रेसको तर्फबाट मेयरका उम्मेदवार बाजि सिं खड्का विजयले २०९८ मत ल्याएका छन् भने एमाले उम्मेदवार लक्ष्मण मलासीले ६४२ मत ल्याएका छन्। त्यसैगरी उपमेयरमा नेपाली कांग्रेसका उम्मेदवार कल्पना साउदले १५८२ मत ल्याएकी छन् भने नेकपा एमालेकी उम्मेदवार रुपा कठायतले ९८१ मत ल्याएकी छन्। दिपायल सिलगढी नगरपालिकाको वडा नम्बर १ को वडा अध्यक्षमा भने यसअघिनै नेपाली कांग्रेसका कृष्ण बहादुर साउदले ८८८ मत ल्याएर बिजयी भएका थिए। अन्य वडाको मत गणना हुन भने बाँकीनै रहेको छ। उता शिखर नगरपालिकामा समेत नेपाली कांग्रसले अग्रता लिएको छ। नगरपालिकाको वडा नम्बर १ र ११ को मतपरिणाम आइसक्दा सम्म नेपाली कांग्रेसका मेयरका उम्मेदवार दीर्घ बहादुर बलायरले १६१९ मत ल्याएका छन् भने नेकपा एमालेका मेयरका उम्मेदवार भिम बहादुर बलायरले ९३६ मत ल्याएका छन्। त्यसैगरी उपमेयरका नेपाली कांग्रेसका उम्मेदवार सुनिता रावल जोराले १६४१ मत ल्याएकी छन् भने नेकपा एमालेका उपमेयरका उम्मेदवार लक्ष्मी मल्लले ९४९ मत ल्याएकी छन्। शिखर नगरपालिकाको वडा नम्बर १ को वडा अध्यक्षमा नेपाली कांग्रेसका दिपक बहादुर बोगटी ८०१ मत ल्याएर बिजयी भएका छन् भने वडा नम्बर ११ को वडा अध्यक्षमा समेत नेपाली कांग्रेसकै कर्णबहादुर बिष्ट ८५७ मत ल्याएर बिजयी भएका हुन्। अधिकांश पालिकामा कांग्रेसको अग्रता डोटीका अन्य पालिकामा पनि मतगणना जारी रहेको छ। हालसम्म अधिकांश पालिकामा नेपाली कांग्रेसले अग्रता कायमै राखेको छ। अन्य चार पालिकामा नेपाली कांग्रेसले अग्रता लिएको छ भने दुईवटा पालिकामा भने नेकपा एमालेले अग्रता लिएको छ। जिल्लाका पूर्बीचौकी गाउँपालिका, आदर्श गाउँपालिका, केआईसिंह गाउँपालिका र सायल गाउँपालिकामा नेपाली कांग्रेसले अग्रता लिइरहेको छ भने बोगटान फुड्सिल गाउँपालिका र जोरायल गाउँपालिकामा नेकपा एमालेले अग्रता लिएको छ। डोटीको बडीकेदार गाउँपालिकामा भने नेपाली कांग्रेसको तर्फका अध्यक्ष र उपाध्यक्षमा बिजयी भइसकेका छन्। नेपाली कांग्रेसका भैरब बहादुर साउदले अध्यक्षमा र डम्मरी कुमारी बिष्ट उपाध्यक्षमा बिजयी भएका हुन्।"
कास्कीको माछापुच्छ्रे गाउँपालिकामा कांग्रेस विजयी,पोखरा : कास्कीको माछापुच्छ्रे गाउँपालिकामा नेपाली कांग्रेस विजयी भएको छ। गाउँपालिका अध्यक्षमा कांग्रेस उम्मेदवार मीन गुरुङ ७ हजार ९९ मतसहित विजयी भएका छन्। उनका प्रतिद्वन्द्वी एमाले उम्मेदवारले ६ हजार ६१७ मत प्राप्त गरेका छन्। त्यस्तै गाउँपालिका उपाध्यक्षमा कांग्रेसकी सीता अधिकारी विजयी भएकी छन्। उनले ६ हजार ३७६ मत प्राप्त गरिन्। प्रतिद्वन्द्वी एमाले उम्मेदवारले ५ हजार ९५१ मत प्राप्त गरिन्।
नुवाकोटमा वडातहको परिणाम आउने क्रम जारी,"नुवाकोट : नुवाकोटको स्थानीय तहहरुको केन्द्रमा मतगणना भइरहेको छ। १२ स्थानीय तह रहेको नुवाकोटमा स्थानीय तहमा नयाँ नेतृत्व चयनको लागि मतगणना जारी छ। नुवाकोटमा मतगणना सकिएको वडाहरुमध्ये नेकपा एमालेले ५ वटा, नेपाली कांग्रेसले १० वटा र नेकपा माओवादी केन्द्रले ६ वटा वडामा विजयी हासिल गरेको छ। नेकपा एमालेबाट तारकेश्वर गाउँपालिका६ मा नारायणप्रसाद रिमाल, म्यागङ गाउँपालिका२ मा सन्तबिर तामाङ, वेलकोटगढी नगरपालिका१ मा सन्तबहादुर तामाङ, लिखु गाउँपालिका२ मा प्रेमबहादुर थापामगर र विदुर नगरपालिका१ मा लेलिन रञ्जित विजयी भएका छन्। नेपाली कांग्रेसबाट म्यागङ गाउँपालिका१ मा जिमाबहादुर तामाङ, पञ्चकन्या गाउँपालिका१ मा महानन्द ढकाल, पन्चकन्या २ मा रामशरण श्रेष्ठ, किस्पाङ गाउँपालिका१ मा पशुपती घले, वेलकोटगढी१३ मा नवराज पाण्डे, तारकेश्वर गाउँपालिका५ मा अशोक तामाङ, तादी गाउँपालिका१ मा नकुरदोङ तामाङ, लिखु गाउँपालिका१ मा नरहरी पाण्डे, लिखु३ मा राम पुलामी र सूर्यगढी गाउँपालिका२ मा दीपक अधिकारी विजयी भएका छन्। यस्तै नेकपा माओवादी केन्द्रबाट तादी गाउँपालिका२ मा बच्चुराम तामाङ, शिवपुरी गाउँपालिका१ मा सुकुराम तामाङ, सूर्यगढी गाउँपालिका१ मा राजकुमार तामाङ रञ्जित, दुप्चेश्वर गाउँपालिका१ मा सिताराम तामाङ, २ मा बिरबल तामाङ र ककनी गाउँपालिका१ मा पदमबहादुर बलामी विजयी भएका छन। अन्य स्थानीय तहका वडाहरुमा मतगणना जारी रहेको मुख्य निर्वाचन अधिकृतको कार्यालय नुवाकोटले जनाएको छ। गत २०७४ सालको स्थानीय तहको निर्वाचनमा विदुर नगरपालिका, बेलकोटगढी नगरपालिका र तारकेश्वर गाउँपालिकामा प्रमुख पद जितेको एमालेले अहिले यी तीन वटै स्थानीय तहमा अग्रता लिन सकेको छैन। एमालेले जितेको तीन स्थानीय तहमा कांग्रेसमाओवादीसंग गठबन्धन भएको छ। विदुर नगरपालिकाको ४ हजार ९ सय २ मत गणना हुँदा नेपाली कांग्रेसका राजन श्रेष्ठले २ हजार ४ सय २८ मत ल्याएका छन्। उपप्रमुखमा नेकपा माओवादी केन्द्रकी प्रभा बोगटीले १ हजार ६ सय ७३ मत ल्याएकी छिन्। मेयरमा एमालेका सन्जु पण्डितले १ हजार ८ सय ५२ मत र उपमेयरमा एमालेकी अम्बिका पौडेल नेपालले १ हजार ६ सय ७४ मत ल्याएकी छिन्। तारकेश्वरको अध्यक्षमा नेपाली कांग्रेस(गठबन्धन)का शिव अधिकारीले अग्रता लिएका छन्। किस्पाङ गाउँपालिकाको अध्यक्षमा एमालेका वीरबल तामाङले अग्रता लिएका छन्। नेपाली कांग्रेसका छत्रबहादुर लामाले उनलाई पछ्याएका छन्। बेलकोटगढी नगरपालिकामा मेयरमा गठबन्धनका जगतबहादुर गुरुङले अग्रता लिएका छन्। उनलाई नेकपा एमालेका राजेन्द्ररमण खनालले पछ्याएका छन्। उपमेयरमा एमालेकी रुपा सापकोटाले गठबन्धनका शिव दाहाललाई पछाडि पारेकी छन्। यस पटकको स्थानीय तहको निर्वाचनमा नुवाकोटमा दुई लाख ३७ हजार चार सय ३२ मतदाता रहेकोमा ७० दशमलव ७० प्रतिशत अर्थात एक लाख ६७ हजार आठ सय जनाले मतदान गरेका थिए। गत २०७४ सालको स्थानीय तह निर्वाचनमा नुवाकोटमा ६४ प्रतिशत मत खसेको थियो। उता नुवाकोटको छिमेकी रसुवाको स्थानीय तहको निवार्चनको मतगणना जारी छ। पाँचवटै गाउँपालिकाको मतगणना भइरहेको छ।"
अन्नपूर्ण गाउँपालिकाको मतगणना स्थगित,"बेनी : म्याग्दीको अन्नपूर्ण गाउँपालिकाको मतगणना स्थगित भएको छ। नेपाली कांग्रेसका उम्मेद्वारले वडा नम्बर ३ को पुनःमतगणनाको माग गरेपछि विहान १२ बजेदेखि रोकिएको मतगणना अझै सुरु भएको छैन। निर्वाचन अधिकृत, प्रमुख जिल्ला अधिकारी, सुरक्षा अधिकारी र राजनीतिक दलका प्रतिनिधिहरुबीचको छलफलमा मतगणना अघि बढाउने विषयमा सहमति नजुटेपछि पुन मतगणनाका लागि निर्वाचन आयोगमा अनुमति मागिएको छ। निर्वाचन अधिकृत जानुका सुवेदीले पुनमतगणनाको निवेदन निर्वाचन आयोगमा पठाइएको र आयोगको निर्णय नआउँदासम्मका लागि मतगणना स्थगित भएको बताइन्। निर्वाचन अधिकृतको कार्यालयले अन्नपूर्ण३ दानामा नेकपा एमालेका वडाध्यक्षका उम्मेद्वार रमेश पुर्जाले ५३४ मत ल्याएर विजयी भएको घोषणा गरेको थियो। नेपाली कांग्रेसका वडाध्यक्षका उम्मेद्वार सुरत केसीले ५०८ मत पाएको घोषणा भएको थियो। वडा नम्बर ४ को मतगणना गर्न थालेपछि केसी र कांग्रेसका प्रतिनिधीले पुनःमतगणनाको माग गरेका हुन्। अन्नपूर्ण३ मा खसेको मत भन्दा गणना भएको मत संख्या बढी भएको केसीको भनाई छ। एक हजार ५४५ जना मतदाता रहेको सो वडाको ज्ञानप्रकाश मतदान केन्द्रमा शुक्रवार भएको मतदानमा एक हजार ७६ मत खसेको थियो। पुनमतगणनाको माग गर्दै कांग्रेसका कार्यकर्ताहरुले निर्वाचन अधिकृतको कार्यालय परिसरमा नारावाजी गरेका थिए। बिवाद समाधानका लागि प्रमुख जिल्ला अधिकारी चिरञ्जिवी रानालगायत सुरक्षा अधिकारी अन्नपूर्ण गाउँपालिकाको केन्द्र पोखरेबगर पुगेका थिए। निर्वाचन अधिकृतको कार्यालय परिसरमा सुरक्षाकर्मी परिचालन गरिएको छ। अन्नपूर्ण १ मा एमालेका दिलिपकुमार गर्बुजा र २ मा एमालेकै ओमप्रकाश फगामी निर्वाचित भएका थिए। अन्नपूर्णको २ वटा वडाको एक हजार ५७ मत गनेर सकिदाँसम्म अध्यक्षमा एमालेका पुनले ६९१, कांग्रेसका तिलिजाले ३४२, उपाध्यक्षमा एमालेकी दिवाकुमारी पुनले ६६२ र कांग्रेसले ललिता तिलिजा पुनले ३४४ मत पाएका छन्।"
हेटौंडामा एकीकृत समाजवादीलाई पछि पार्दै राप्रपाले लियो अग्रता,मकवानपुर : हेटौंडा उपमहानगरपालिकामा राष्ट्रिय प्रजातन्त्र पार्टी (राप्रपा)ले अग्रता लिएको छ। राप्रपाका मेयर उम्मेदवार दीपकबहादुर सिंहले २७१० मतका साथ अग्रता लिएका हुन्। यसअघि अग्रता लिँदै आएकी नेकपा एकीकृत समाजवादीकी उम्मेदवार मीनाकुमारी लामाले २६६९ मत प्राप्त गरेकी छन्। एमालेका अनन्तप्रसाद पौडेल भने २४३४ मतका साथ तेस्रो स्थानमा छन्। त्यस्तै उपमेयरतर्फ एमालेकी सुमित्रा काफ्ले ३०१५ मतका साथ अग्रस्थानमा छिन् भने दोस्रो स्थानमा नेपाली कांग्रेसका राजेश बानिया रहेका छन्। राप्रपाकी इन्दिरा न्यौपाने भने ८०३ मतका साथ तेस्रो स्थानमा छिन्।
विराटनगरको मेयरमा कांग्रेस र उपमेयरमा एमालेको अग्रता कायमै,विराटनगर : विराटनगर महानगरपालिकाको मेयरमा नेपाली कांग्रेस र उपमेयरमा नेकपा (एमाले)को अग्रता कायमै रहेको छ। विराटनगरमा हालसम्म ९२७८ मत गणना भएको छ। अहिलेसम्म प्राप्त मतपरिणाम अनुसार गठबन्धनबाट मेयरमा कांग्रेसका उम्मेदवार नागेश कोइरालाले २९३२ मत ल्याएर अग्रता कायमै राखेका छन्। मेयरमा एमाले उम्मेदवार सागर थापाले २१२३ मत प्राप्त गरेका छन्। उपमेयरमा एमालेकी शिल्पा निराला कार्कीले २४२७ मत प्राप्त गरेकी छन्। गठबन्धनबाट उपमेयरको उम्मेदवार रहेका जसपाका अमरेन्द्र यादवले १६७८ मत ल्याएर कार्कीलाई पछ्याउँदै छन्। मेयरमा उम्मेदवारी दिएका उमेश यादवले ९३१ मत पाएका छन्। उपमेयरकी स्वतन्त्र उम्मेदवार नमिता न्यौपानेले ५४५ मत ल्याएकी छन्।
"घोराहीमा एमालेको अग्रता, पछि परे गठबन्धन",दाङ : घोराही उपमहानगरपालिकामा सत्ता गठबन्धन्का उम्मेदवार हेमराज शर्मा पछि पारेका छन्। सुरुवातदेखि अग्रता लिएका माओवादी उम्मेदवार शर्माले नेकपा एमालेका उम्मेदवार नरुलाल चौधरीसँग पछि परेका हुन्। पछिल्लो मत परिणामअनुसार चौधरीले ७०४५ मतसहित अग्रता लिएका छन् भने शर्माले ७०१० मत ल्याएका छन्। चौधरी ३५ मतका साथ अगाडि छन्। त्यस्तै उपमेयरतर्फ कांग्रेसका भुपबहादुर डाँगी ७४४१ मतसहित अग्रस्थानमा छन् भने एमालेकी हुमा डीसीले ६७८७ मत पाएकी छन्।
भरतपुरमा पछि परिन् रेणु दाहाल,भरतपुर : भरतपुर महानगरपालिकामा अग्रता लिइरहेकी माओवादी केन्द्रकी उम्मेदवार रेणु दाहाल पछि परेकी छन्। उनलाई एमालेका उम्मेदवार विजय सुवेदीले पछि पारेका हुन्। पछिल्लो मत परिणामअनुसार सुवेदीले २४६८ मत प्राप्त गरेका छन् भने दाहालले २४६५ मत पाएकी छन्। सुवेदी ३ मतले अग्रता लिएका छन्। त्यस्तै कांग्रेसका बागी उम्मेदवार जगन्नाथ पौडेलले ८०५ मत पाएका छन्।
"बालेन शाहको मत चार हजारनजिक, स्थापित झण्डै दोब्बरले पछाडि",काठमाडौं : काठमाडौं महानगरपालिकाको मेयरका स्वतन्त्र उम्मेदवार बालेन शाहले अग्रता बढाउँदै लगेका छन्। साँझ ७ बजेको मतपरिणामअनुसार शाह एमाले उम्मेदवार केशव स्थापितभन्दा १८३८ मतले अगाडि छन्। शाहले ३ हजार ८३४ मत प्राप्त गरेका छन्। स्थापितले भने १ हजार ९९६ मत प्राप्त गरेका छन्। यस्तै गठबन्धनतर्फ कांग्रेसकी सिर्जना सिंहले १ हजार ८०२ मत प्राप्त गरेकी छन्। उपमेयरतर्फ एमालेकी उम्मेदवार सुनिता डंगोलले तेब्बर अग्रता बनाएकी छन्। उनले ३ हजार ३८४ मत प्राप्त गरेकी छन्। गठबन्धनबाट एकीकृत समाजवादीका रामेश्वर श्रेष्ठले ९९२ मत प्राप्त गरेका छन्।
"काठमाडौं महानगरपालिकामा एमालेको विजयी सुरुवात, वडाध्यक्ष र एक वडा सदस्य जित्यो",काठमाडौं : काठमाडौं महानगरपालिकामा नेकपा एमालेले विजयी सुरुवात गरेको छ। वडा नम्बर १ मा एमालेका अध्यक्ष उम्मेदवार भरतलाल श्रेष्ठ ६२२ मतसहित विजयी भएका छन्। उनका निकटम प्रतिपद्वन्द्वी कांग्रेसका किरण श्रेष्ठ २४ मतले पराजित भएका छन्। उनले ५९८ त प्राप्त गरे। यहाँ महिला सदस्य पनि एमालेले जितेको छ। एमालेकी रसला तण्डुकार ७८५ मतसहित निर्वाचित भइन्। उनकी प्रतिद्वन्द्वी बिन्दु प्याकुरेलले ६२९ मत पाइन्। दलित महिला सदस्यमा भने कांग्रेस विजयी भएको छ। कांग्रेसबाट दलित महिला मिना सुनार ७७५ मतसहित निर्वाचित भएकी छन्। उनकी प्रतिद्वन्द्वी इन्द्रकुमारी परियार ६९५ मतसहित पराजित भएकी छन्। त्यसैगरी दुइवटा सदस्यमा पनि कांग्रेसले नै जित हासिल गरेको छ। कांग्रेसका रोशन श्रेष्ठ ६८१ र शुभरत्न खड्गीले ६६२ मतसहित विजयी भए। एमालेका अशोक कुमार श्रेष्ठ बाणा ४१९ र श्याम सुन्दर प्रजापति ४४५ मतसहित पराजित रहे। वडा नम्बर १ मा मेयरतर्फ बालेन शाहले ७८३ मत प्राप्त गरेका छन् भने कांग्रेसकी सिर्जना सिंहले ५५१ मत पाएकी छन्। एमालेका केशव स्थापितले ३६५ मत पाएका छन्।
"पर्साका १० वडामध्ये कांग्रेस र एमाले ४४ मा विजयी, २ वटामा जसपाको जित","वीरगन्ज : स्थानीय तह निर्वाचन अन्तर्गत पर्सामा जारी मतगणनामा आईतबार बेलुकीसम्म १० वटा वडाको अन्तिम नतीजा सार्वजनिक भएको छ। जसमध्ये कांग्रेसले ४, एमालेले ४ र जसपाले २ वडाध्यक्ष जितेको छ। पर्साको छिपहरमाई गाउँपालिका१ को वडाध्यक्षमा नेपाली कांग्रेसका उम्मेदवार कामेश्वरप्रसाद यादव विजयी भएका छन्। उनले ७२९ मत प्राप्त गरेका हुन्। उनका निकटम प्रतिस्पर्धी जनता समाजवादी पार्टी नेपालका रामपुकार यादवले ६ सय ४२ मत ल्याएका हुन्। पर्साको धोबिनी गाँउपालिका१ को वडाध्यक्षमा कांग्रेसका उम्मेदवार बन्धु साह तेली निर्वाचित भएका छन्। तेलीले ५ सय ७४ मत पाएका हुन्। उनका निकटतम प्रतिद्धन्द्धी जसपाका उम्मेदवारले ४ सय ७७ मत मात्रै पाए। पर्साको पोखरीया नगरपालिका१० को वडाध्यक्षमा कांग्रेसका सोनालाल साह गोढ विजयी भएका छन्। उनले ४४७ मत पाए। उनका निटकतम प्रतिद्धन्द्धी एमालेका उम्मेदवार बुनिलाल राउत कुर्मी उम्मेदवारले ३८७ मत मात्रै प्राप्त गरे। पर्साको बहुदरमाइ नगरपालिका१ को वडाध्यक्षमा कांग्रेसका प्रमोद यादव विजयी भएका छन्। ५७० मतका साथ उनी वडाध्यक्ष पदमा निर्वाचित भएका हुन्। उनका निकटतम प्रतिद्धन्द्धी एमालेका मनोज राउत अहिरले ५४२ मत मात्रै प्राप्त गरेका छन्। पर्साको पोखरीया नगरपालिका१ को वडाध्यक्षमा नेकपा एमालेका प्रमोद गिरी विजयी भएका छन्। उनले ४४७ मत पाएका हुन्। उनका निटकतम प्रतिद्धन्द्धी कांग्रेसका उम्मेदवार राजु गिरीले २६७ मत मात्रै प्राप्त गरे। पर्साको ठोरी गाँउपालिका१ को वडाध्यक्षमा नेकपा एमालेका उम्मेदवार धनमान थापा विजयी भएका छन्। उनले ६५१ मत प्राप्त गरेका हुन्। उनका निकटतम प्रतिद्धन्द्धी कांग्रेसका उम्मेदवार नवराज फुयाँलले ६३० मत पाए। पर्साको जीराभवानी गाँउपालिका१ को वडाअध्यक्षमा नेकपा एमालेका उम्मेदवार रामशरण खवास विजयी भएका छन्। १ हजार २ सय ८८ मतका साथ वडाध्यक्षमा खवास निर्वाचित भएका हुन्। उनका निकटतम प्रतिस्पर्धी नेपाली कांग्रेसका उम्मेदवार शेख नुमान आजमले ९ सय ३३ मत मात्रै प्राप्त गरेका छन्। पर्साको पटेर्वासुगौली गाँउपालिका१ को वडाध्यक्षमा नेकपा एमालेका फरमान मिया निर्वाचित भएका छन्। मिया ५२३ मतका साथ वडाध्यक्षमा निर्वाचित भएका हुन्। उनका निकटतम प्रतिस्पर्धी नेपाली कांग्रेसका उम्मेदवार सुलेमान मिया दर्जीले ३८४ मत प्राप्त गरेका छन्। पर्साको बिन्दबासनी गाउँपालिका१ को वडाध्यक्षमा जसपाका अक्षयलाल महतो निर्वाचित भएका छन्। महत्तो ३७९ मतका साथ वडाध्यक्षमा निर्वाचित भएका हुन्। उनका निकटतम प्रतिस्पर्धि नेकपा एमालेका उम्मेदवार सागीर मियाले भने २७१ म्त मात्रै प्राप्त गरेका छन्। पर्साको धोबीनी गाँउपालिका २ को वडाअध्यक्षमा जसपाका देवेन्द्र प्रसाद कुर्मी निर्वाचित भएका छन्। कुर्मी ८७५ मतका साथ वडाअध्यक्षमा निर्वाचित भएका हुन्। उनका निकटतम प्रतिद्धन्द्धी नेपाली एमालेका उम्मेदवार नन्दलाल प्रसाद पटेलले ४९१ मत प्राप्त गरेका छन्।"
सिरहामा खुल्यो नेकपा एसको खाता,सिरहा : नेकपा एकीकृत समाजवादीले सिरहामा खाता खोलेको छ। सिरहा नगरपालिका२२ मा जिवछ नारायण यादव वडाध्यक्षमा प्यानलसहित विजयी भएका छन्। उनले ८४० मत प्राप्त गरेका छन्। उनका निकटतम प्रतिद्वन्द्वी जसपाका उम्मेदवारले ५४३ मत ल्याए।
"भरतपुरमा विजयलाई पछ्याउँदै रेणु, मतान्तर घट्यो",भरतपुर : चितवनको भरतपुर महानगरपालिकामा माओवादी केन्द्रकी मेयर उम्मेदवार रेणु दाहालले मतान्तर घटाउँदै लगेकी छन्। यसअघि एमाले उम्मेदवार विजय सुवेदीले १४ मतले पछि पारेकोमा पछिल्लो परिणाममा रेणु १२ मतले पछाडि छिन्। मतान्तर दुई मतले घटाएकी छन्। ७ हजार ७७७ मत गणना गर्दा रेणुले २ हजार ७९६ मत प्राप्त गरेकी छन्। एमालेका सुवेदीले २ हजार ८०६ मत प्राप्त गरेका छन्। यो १२ मतको अन्तर हो। स्वतन्त्र उम्मेदवार जगन्नाथ पौडेलले ९०३ मत प्राप्त गरेका छन्। उपमेयरमा गठबन्धनबाट चित्रसेन अधिकारीले ३ हजार ७६ मत प्राप्त गरेका छन्। राप्रपाकी हिमला गुरुङले २ हजार २३८ मत प्राप्त गरेकी छन्।
धनगढीमा अग्रता बढाउँदै स्वतन्त्र उम्मेदवार गोपाल हमाल,धनगढी : धनगढी उपमहानगरपालिकामा स्वतन्त्र उम्मेदवार गोपाल हालले अग्रतालाई बढाउँदै लगेका छन्। पछिल्लो मत परिणामअनुसार हमालले २४३९ मत पाएका छन्। सत्ता गठबन्धनबाट कांग्रेस उम्मेदवार नृपबहादुर ओडले १४४६ मत ल्याएका छन् भने एमालेका रणबहादुर चन्दले ४९० मत पाएका छन्। हमाल र ओडबीचको मतान्तर ९९३ मत रहेको छ। त्यस्तै उपमेयरतर्फ माओवादी केन्द्रकी शान्तिकुमारी अधिकारीले अग्रता लिएकी छन् भने दोस्रो स्थानमा स्वतन्त्र उम्मेदवार प्रभा कर भण्डारी दोस्रो स्थानमा तेस्रोमा एमालेकी कन्दकला कुमारी राना रहेकी छन्।
मतपत्र गायब भएको भन्दै गौमुखीमा मतगणना स्थगित,प्यूठान : गौमुखी गाउँपालिका प्यूठानमा मत्रपत्र गायब भएको भन्दै मतगणना स्थगित भएको छ। एमाले उपाध्यक्ष ज्ञानुमायाँ केसीलाई परेको २८ र राष्ट्रिय जनमोर्चाकी उपाध्यक्ष तारा गिरीले पाएको ४ मत नदेखिएपछि विरोध भएको हो। उनीहरुलाई खसेको मत बाहिर सुनाएपनि कम्यूटरमा नचढाएपछि विरोध भएको ठूलाबेसीका स्थानीय जुमानसिँह केसीले जानकारी दिए। अहिले मतगणना रोकिएको र विवाद समाधानका लागि सर्वदलीय छलफल चलिरहेको छ।
अजिरकोट गाउँपालिकामा माओवादीका उम्मेदवार निर्वाचित,"गोरखा : गोरखाको अजिरकोट गाउँपालिकाको प्रमुख र उपप्रमुखमा माओवादी केन्द्रले जितेको छ। माओवादी केन्द्रको तर्फबाट गाउँपालिका अध्यक्षका उम्मेदवार रहेका दीपक देवकोटाले ३,७८७ मत प्राप्त गरे। उनका निकटतम प्रतिद्वन्द्वी नेपाली कांग्रेसका गोविन्द गुरुङले ३,२८९ मत प्राप्त गरे। उपाध्यक्ष्यमा पनि माओवादी केन्द्रका उम्मेदवार अनिता भुजेल विजयी भएकी छिन्। नेपाली कांग्रेसबाट उपप्रमुख पदकी उम्मेदवार इन्द्र गुरुङलाई हराउँदै उनले ३,५३२ मत ल्याएर विजयी भईन्। गुरुङले ३,३६१ मत ल्याएको अजिरकोट गाउँपालिकाका मूख्य निर्वाचन अधिकृत कमलराज भण्डारीले बताए। गोरखाको ११ पालिकामध्ये मत गणना सकिएको अजिरकोट पहिलो हो। यसअघि उक्त पालिका नेपाली कांग्रेसले जितेको थियो। अजिरकोट १, २, ३ माओवादी केन्द्रका उम्मेदवारले जितेका छन् भने कांग्रेस वडा नम्बर ४ र ५ मा विजयी बन्यो। २०७४ को स्थानीय निर्वाचनमा माओवादी केन्द्रबाट देवकोटा र भुजेल नै अध्यक्ष उपाध्यक्षका उम्मेदवार थिए। कांग्रेसका उम्मेदवारसँग पराजित उनीहरुले अहिले बिजयी हाँसिल गरे।"
रसुवाको कालिका३ मा २ मतले कांग्रेस विजयी,रसुवा : रसुवाको कालिका गाउँपालिका३ को मतपरिणाम सार्वजनिक भएको छ। सार्वजनिक नतिजा अनुसार वडा नम्बर ३ मा नेपाली कांग्रेसले जितेको छ। नेपाली कांग्रेसका फडिन्द्रप्रसाद न्यौपानेले ४ सय ७२ मत ल्याएर विजयी भए। उनका निकटम प्रतिद्वन्द्वी नेकपा माओवादी केन्द्रका पुष्पराज न्यौपानेले ४ सय ७० मत ल्याए। २०७४ सालमा भएको निर्वाचनमा वडाध्यक्षमा नेकपा माओवादी केन्द्रले विजयी हासिल गरेको थियो।
"एमालेलाई गगन थापाको जवाफ : मतदानसम्म ठीक, अहिले अन्तिम परिणाम कुर्ने धैर्यता समेत नराख्ने?","काठमाडौं : स्थानीय निर्वाचनमा धाँधली भएको आरोप लगाएको नेकपा एमालेलाई कांग्रेस महामन्त्री गगन कुमार थापाले जवाफ दिएका छन्। उनले एमालेको अभिव्यक्ति सिंगो निर्वाचन पक्रियामाथिको अवमूल्यन भएको बताएका छन्। 'मतदानसम्म ठीक, मतगणनाको प्रारम्भमा पनि ठीक तर, प्रारम्भिक विवरण आउन थालेपछि अन्तिम परिणाम कुर्ने समेत धैर्यता नराखी नेकपा (एमाले)ले सिंगो निर्वाचन प्रक्रियामाथि अनेकन प्रश्न उठाउनु ३० गते मतदान गर्ने प्रत्येक मतदाताको अभिमतको अवमूल्यन हो,' उनले सामाजिक सञ्जालमा भनेका छन्। एमालेले आइतबार विज्ञप्ति जारी गर्दै स्थानीय निर्वाचनमा सरकारले धाँधली गरेको आरोप लगाएको थियो।"
"भरतपुरमा विजय सुवेदीको अग्रता कायमै, यस्तो छ पछिल्लो मत परिणाम",भरतपुर : भरतपुर महानगरपालिकामा माओवादी केन्द्रकी उम्मेदवार रेणु दाहाल पछि परेकी छन्। उनलाई एमालेका उम्मेदवार विजय सुवेदीले पछि पारेका हुन्। पछिल्लो मत परिणामअनुसार सुवेदीले २६९३ मत प्राप्त गरेका छन् भने दाहालले २६७९ मत पाएकी छन्। सुवेदी १४ मतले अग्रता लिएका छन्। त्यस्तै कांग्रेसका बागी उम्मेदवार जगन्नाथ पौडेलले ८६३ मत पाएका छन्। त्यस्तै उपमेयरतर्फ कांग्रेसका चित्रसेन अधिकारीले २९६५ मत पाएका छन् भने राप्रपाका हिमला गुरुङले २१४४ मत पाएकी छन्।
पराजय भोगेका उम्मेदवार विजेतासँगै विजयी र्यालीमा,"प्यूठान : झिमरुक गाउँपालिका१ मा विजयी एमालेका धुर्वराज खनालसहितको विजयी र्याली प्रतिस्पर्धी रामबहादुर जिसीको घरमा पुग्यो। वडाध्यक्ष जितेर घर अगाडि विजयी र्यालीमा आइपुगेका खनालसहितको टोलीलाई संगै चुनाव लडेका जिसीले अबिर र माला लगाएर बधाई दिए। जिसीले चुनावमा हारजित स्वभाविक प्रक्रिया भएपनि खनालको जित जनताको जित भएको प्रतिक्रिया दिए। उनले अबिर लगाएर बधाई मात्र दिएनन्, झण्डै आधा घण्टासँगै विजयी र्यालीमा सहभागी भए। उनले वडाको विकास निर्माणमा विजयी भएका जनप्रतिनिधीलाई आफूले रचनात्मक साथ दिनेसमेत सुनाए। सँगै हात जोडेर दुवैजना र्यालीमा गाउँ डुलेपछि धेरैले त्यसलाई सकरात्मक रुपमा लिए। आइतबार बिहान सकिएको मतगणना अनुसार एमालेका खनालले १ हजार ९ मत र राष्ट्रिय जनमोर्चाका जिसीले ६ सय १९ मत लिएका छन्। उनीहरुबीचको मतान्तर ३ सय ९० भएको छ। खनाल यसअघि पनि वडध्यक्ष थिए। जिसी गाउँकै अमरसिंह माध्यमिक विद्यालयका प्रधानाध्यापक र खनाल सोही विद्यालयको व्यवस्थापन समितिको अध्यक्ष थिए। विजयी र्यालीपछि तीन जिल्लाको संगमस्थल सौतामारे छेडामा आयोजित कोणसभामा बोल्दै एमालेका पोलिटब्यूरो सदस्य एवं प्यूठान इन्चार्ज सूर्य थापाले प्रतिस्पर्धी जिसीले पराजय भएपनि संस्कारयूक्त राजनीति देखाएकोप्रति प्रशंसा गरे। जिसीले नेता थापालाईसमेत पढाएका हुन्। राजनीतिलाई प्रतिसोधको रुपमा मात्र लिन नहुने थापाको भनाई थियो।"
काठमाडौंको वडा नम्बर १ जितेपछि सभागृहमै एमाले नेता कार्यकर्ताको विजयी जुलुस (फोटो फिचर),काठमाडौं : काठमाडौं महानगरपालिकामा नेकपा एमालेले विजयी सुरुवात गरेको छ। वडा नम्बर १ मा एमालेका अध्यक्ष उम्मेदवार भरतलाल श्रेष्ठ ६२२ मतसहित विजयी भएका छन्। उनका निकटम प्रतिपद्वन्द्वी कांग्रेसका किरण श्रेष्ठ २४ मतले पराजित भएका छन्। उनले ५९८ त प्राप्त गरे। यहाँ महिला सदस्य पनि एमालेले जितेको छ। एमालेकी रसला तण्डुकार ७८५ मतसहित निर्वाचित भइन्। उनकी प्रतिद्वन्द्वी बिन्दु प्याकुरेलले ६२९ मत पाइन्। दलित महिला सदस्यमा भने कांग्रेस विजयी भएको छ। कांग्रेसबाट दलित महिला मिना सुनार ७७५ मतसहित निर्वाचित भएकी छन्। उनकी प्रतिद्वन्द्वी इन्द्रकुमारी परियार ६९५ मतसहित पराजित भएकी छन्। त्यसैगरी दुइवटा सदस्यमा पनि कांग्रेसले नै जित हासिल गरेको छ। कांग्रेसका रोशन श्रेष्ठ ६८१ र शुभरत्न खड्गीले ६६२ मतसहित विजयी भए। एमालेका अशोक कुमार श्रेष्ठ बाणा ४१९ र श्याम सुन्दर प्रजापति ४४५ मतसहित पराजित रहे। वडा नम्बर १ मा मेयरतर्फ बालेन शाहले ७८३ मत प्राप्त गरेका छन् भने कांग्रेसकी सिर्जना सिंहले ५५१ मत पाएकी छन्। एमालेका केशव स्थापितले ३६५ मत पाएका छन्। वडा जितेर महानगरमा विजयी सुरुवात गरेपछि एमाले नेता कार्यकर्ताले खुसियाली मनाएका छन्। राष्ट्रिय सभागृह परिसरमा नेता कार्यकर्ताले विजयी उम्मेदवारलाई बधाई दिए भने बाजागाजासहित विजयी जुलुस नै निकालेका छन्। तस्बिरमा हेर्नुस्:
बालेन शाह र केशव स्थापितबीच दुई हजार बढीको मतान्तर,काठमाडौं : काठमाडौं महानगरपालिकाको मेयरमा स्वतन्त्र उम्मेदवार बालेन शाहले अग्रता फराकिलो बनाएका छन्। निकटम प्रतिद्वन्द्वी केशव स्थापितसँग बालेनले दुई हजार बढी मतको मनान्तर कायम गरेका छन्। शाहले ४ हजार २५९ मत प्राप्त गरेका छन् भने स्थापितले २ हजार २३७ मत प्राप्त गरेका छन्। मतान्तर २०२२ मतको छ। त्यस्तै सिर्जना सिंहले २ हजार १८ मत प्राप्त गरेकी छन्। मतगणना जारी छ। मुख्य निर्वाचन अधिकृतको कार्यालयले सोमबारदेखि महानगरको ७ ठाउँबाट मतगणना गर्ने निर्णय गरेको छ।
गठबन्धनले जसरी पनि जित्न धाँधलीको सहारा लियो : एमाले,"काठमाडौं : नेकपा एमालेले निर्वाचनमा जसरी पनि जित्न सत्ता गठबन्धनले धाँधलीको सहारा लिएको आरोप लगाएको छ। मतगणनाको प्रारम्भिक नतिजा आउने क्रम जारी रहेको बेला एमालेले सत्ता गठबन्धनले लोकतन्त्रको र लोकतान्त्रिक अभ्यासको खिल्ली उडाएको प्रतिकृया दिएको हो। आइतवार जारी विज्ञप्तिमा भनिएको छ, स्वतन्त्र, निष्पक्ष र धाँधलीरहित हुनुपर्ने निर्वाचनलाई भय र त्रासबिना मतदान र मतगणना हुनुपर्नेमा सत्ताधारी गठबन्धनले त्यसलाई पुरै बेवास्ता गरी जसरी पनि जित्न धाँधलीका साहारा लिएको छ। यसरी सत्ता गठबन्धनले लोकतन्त्रको र लोकतान्त्रिक अभ्यासको खिल्ली उडाएको छ। निर्वाचन आयोगको ध्यानाकर्षणका बीच गठबन्धन दलका नेताहरुको निरन्तर आचारसंहिता विपरीत कार्यप्रति एमाले खेद व्यक्त गर्दछ। निर्वाचनको क्रममा गृह प्रशासन पूर्णतः गठबन्धनको पक्षमा र आफ्नो विपक्षमा परिचालित भएको एमालको आरोप छ। मतदान र मतगणनाको क्रममा सत्ता गठबन्धनले योजनाबद्ध धाँधली गरेको विज्ञप्तिमा आरोप लगाइएको छ।"
"रामेछाप नगरपालिका१ को वडाध्यक्षमा कांग्रेसका खत्री विजयी, सदस्यमा एमाले","काठमाडौं : रामेछाप नगरपालिका वडा नम्बर १ गोठगाउँमा नेपाली कांग्रेसका प्यानल नै विजयी भएको छ। नेपाल कम्युनिष्ट पार्टी (एमाले) का डोर बहादुर कार्कीलाई पराजित गर्दै रेख बहादुर खत्री वडा अध्यक्षमा विजयी भएका हुन्। खत्रीले ६३०मत ल्याउँदा कार्कीले ५९४ मत प्राप्त गरेको निर्वाचन अधिकृतको कार्यालयले जनाएको छ। कांग्रेसले वडा अध्यक्षसहित १ खुला सदस्य जितेको हो भने एमालेका ३ सदस्य निर्वाचित भएका छन्। कांग्रेसका सन्जित कार्की निर्वाचित हुँदा एमालेबाट दिपक नेपाली, निर्मला सार्की, सिरकुमारी श्रेष्ठ सदस्यमा विजयी भएका छन्। हाल नगरपालिकामा एमालेका उम्मेदवार अगाडि रहेका छन्।"
प्रधानमन्त्री देउवा लुम्बिनीमा,"लुम्बिनी : प्रधानमन्त्री शेरबहादुर देउवा मन्त्रीहरुसहित लुम्बिनी आएका छन्। भोलि हुने भारतीय प्रधानमन्त्रीको भ्रमणसहित बुद्धजयन्ती लगायतका कार्यक्रममा सहभागी हुनेगरी देउवा लुम्बिनी आएका हुन्। प्रधानमन्त्री देउवासंगै गृहमन्त्री बालकृष्ण खाँण, परराष्ट्र मन्त्री डा नारायण खड्का र संस्कृति, पर्यटन तथा नागरिक उड्डयनमन्त्री प्रेम आले लुम्बिनी आएका छन्। प्रधानमन्त्री देउवाले भोलि बिहान गौतमबुद्ध अन्तर्राष्ट्रिय विमानस्थलको उद्घाटन गर्नेछ । त्यसपछि ९ बजे लुम्बिनीस्थित ५ हजार क्षमताको ध्यान केन्द्र उद्घाटन गर्नेछन्। भारतीय प्रधानमन्त्री नरेन्द्र मोदीको लुम्बिनीमै स्वागत गरी भेटवार्ता गर्ने कार्यक्रम तय भएको छ। देउवाले बुद्ध जयन्तीको अवसरमा लुम्बिनी विकास कोषले आयोजना गरेको समारोहमा समकक्षी मोदीसंगै सम्बोधन गर्नेछन्। प्रधानमन्त्री, मन्त्रीहरु र सबै सुरक्षा निकायका प्रमुखहरु अहिले लुम्बिनीमा छन्। सयौं सुरक्षाकर्मीले लुम्बिनीको पहरा दिएका छन्।"
हरिनास गाउँपालिकामा एमालेका अध्यक्ष र उपाध्यक्ष विजयी,"स्याङ्जा : हरिनास गाउँपालिकाको अध्यक्षमा नेकपा एमालेका खिमबहादुर मानन्धर र उपाध्यक्षमा इन्द्रकुमारी राना विजयी भएका छन्। मानन्धरले आफ्ना प्रतिस्पर्धी नेपाली कांग्रेसका अध्यक्षका उम्मेदवार टोपबहादुर भुजेललाई ३७ र कांग्रेसतर्फका उपाध्यक्षका उम्मेदवार मिठु लम्साललाई २४ मतान्तरले विजयी भएका हुन्। अध्यक्ष मानन्धरले ४ हजार ७६९ मत र भुजेलले ४ हजार ७३२ मत पाएका छन्। उपाध्यक्षमा रानाले ४ हजार ७४० र लम्सालले ४ हजार ७१६ मत पाएकी हुन्। ७ वटा वडा मिलेर बनाइएको पालिकामा ३ वटा वडामा नेपाली कांग्रेस र ४ वटा वडामा नेकपा एमाले विजयी भएको हो। नेपाली कांग्रेसतर्फ वडा नं १ मा कांग्रेसका इन्द्रबहादुर गुरुङ, २ मा चित्रबहादुर थापा र ५ मा निर्मल लम्साल निर्वाचित भएका हुन्। यसैगरी एमालेतर्फका ३ मा ओमप्रकाश सिग्देल, ४ मा सन्तबहादुर थापा, ६ मा दिलबहादुर राना र ७ मा भरत थापा निर्वाचित भएका छन्। हरिनासमा कांग्रेस गठबन्धनसहित चुनावी प्रतिस्पर्धामा थियो।"
लिखुपिके गाउँपालिकामा कांग्रेस विजयी,"सोलुखुम्बु : सोलुखुम्बुको लिखुपिके गाउँपालिकामा नेपाली कांग्रेसका उम्मेदवारहरु विजयी भएका छन्। नेकपा माओवादी केन्द्रका उम्मेदवारलाई पछि पार्दै लिखुपिके गाउँपालिका अध्यक्षमा मिना कार्की र उपाध्यक्षमा ङवाङ ल्हाक्पा शेर्पाले जित हात पारेका हुन्। उनीहरुको औपचारिक जित घोषणा हुन बाँकी छ। अन्तिम मतपरिणाम घोषणा हुन बाँकी रहेको छ। लिखुपिकेमा २०७४ को निर्वाचनमा नेकपा माओवादी केन्द्रका उम्मेदवार विजयी बनेका थिए। यसैबीच वडा नं ३ मा स्वतन्त्र उम्मेदवार ध्रुब बहादुर बस्नेतले जित हात पारेका छन्। वडा नं १ मा कांग्रेसका मिंङमार ग्याल्जे शेर्पा, वडा नं २ मा कांग्रेसकै मणीराज बस्नेत, वडा नं ४ मा एमालेका हिक्मत बहादुर बस्नेत र वडा नं ५ मा कांग्रेसका ङिमछिरी लामा वडाध्यक्षमा निर्वाचित बनेका छन्।"
रसुवाको गोसाइँकुण्ड५ मा एमाले प्यानल नै विजयी,"रसुवा : रसुवाको गोसाइँकुण्ड गाउँपालिका५ मा वडाध्यक्षसहित नेकपा एमाले प्यानल नै विजयी भएको छ। नेकपा एमालेका दावा मिङमार तामाङले ७ सय ७८ मत ल्याएर विजयी भए। उनका निकटम प्रतिद्धन्द्धी नेपाली कांग्रेसका ङवाङ दोर्जे तामाङले ७ सय २५ मत ल्याए। वडा सदस्यमा कामी छिरिङ तामाङ, बिबिरानी तामाङ, डोल्मा याङ्जेन तामाङ र कान्छी लाटी कामिनी विजयी भएका छन्। २०७४ सालको निर्वाचनमा यस वडामा नेकपा एमालेले नै जितेको थियो।"
"उमाकुण्ड गाउँपालिका२ बाम्तीको वडाध्यक्षमा माओवादी केन्द्र, सदस्यमा कांग्रेस विजयी","काठमाडौं : रामेछापको उमाकुण्ड गाउँपालिका२ बाम्तीको वडा अध्यक्षमा नेपाल कम्युनिष्ट पार्टी (माओवादी केन्द्र) निर्वाचित भएको छ। माओवादी केन्द्रका खम्ब ध्वज बस्नेतले ५९९ मत ल्याउँदै विजयी भएका हुन् । उनका प्रतिद्वन्द्वी नेपाली कांग्रेसका चुडामणि श्रेष्ठले ३०० मत प्राप्त गरेका छन्। बाम्तीमा वडाअध्यक्षबाहेक सबै सदस्य नेपाली कांग्रेसले जितेको छ। वडा सदस्यमा कांग्रेसका कृष्ण बहादुर कार्की, ङावा तेम्वा शेर्पा, चिना खड्का (कार्की) र लक्ष्मी गजमेर निर्वाचित भएको अधिकृतको कार्यालयले जनाएको छ।"
"धनगढीमा स्वतन्त्र उम्मेदवार ९ सय बढी मतले अगाडि, एमालेका रणबहादुरलाई ४२४ मत",कैलाली : धनगढी उपमहानगरपालिकामा स्वतन्त्र उम्मेदवार गोपाल हमालले अग्रता कायमै राखेका छन्। ५ हजार १२६ मतगणना हुँदा हमालले २ हजार २६६ मत प्राप्त गरेका छन्। उनका प्रतिद्वन्द्वी नृपबहादुर वडले १ हजार ३६० मत प्राप्त गरेका छन्। वडभन्दा हमला ९०६ मतले अगाडि छन्। त्यसैगरी एमालेका रणबहादुर चन्दले ४२४ मत प्राप्त गरेका छन्। धनगढी वडा १ मा कांग्रेसका सन्तोष मुडभरी निर्वाचित भएका छन्।
महानगर मतगणना : कहाँ कसको अग्रता ?,"काठमाडौंः देशभर मतगणना जारी छ । पछिल्लो मतपरिणामअनुसार अधिकांश महानगरमा गठबन्धन अगाडि छ। ६ महानगरमध्ये काठमाडौंको मेयरमा भने स्वतन्त्र उम्मेदवार अग्रस्थानमा छन्। काठमाडौं महानगरको मेयरमा स्वतन्त्र उम्मेदवार बालेन साहले निरन्तर अग्रता कायम राखेका छन्। साह १ , २, ३ ४, ३१ र ३२ वडाको जारी मतगणनामा अगाडि छन्। अहिलेसम्म साहले ३५३२ मत ल्याएका छन् । यस्तै, एमालेका उम्मेदवार केशव स्थापितले १८५६ मत प्राप्त गरेका छन्। गठबन्धनका उम्मेदवार सिर्जना सिंहले १६६८ मत ल्याएकी छिन् । विराटनगर महानगरपालिकाको मेयरमा नेपाली कांग्रेस र उपमेयरमा नेकपा एमालेको अग्रता रहेको छ । विराटनगरमा हालसम्म ७९७३ मत गनिएको छ । अहिलेसम्म प्राप्त मतपरिणामअनुसार मेयरमा कांग्रेसका उम्मेदवार नागेश कोइरालाले २५६५ मत ल्याएर अग्रता कायमै राखेका छन् । मेयरमा एमाले उम्मेदवार सागर थापाले १८५० मत प्राप्त गरेका छन् । थापाभन्दा कोइराला ७१५ मतले अगाडि छन् । उपमेयरमा एमालेकी शिल्पा निरौला कार्कीले २१०० मत प्राप्त गरेकी छिन् । गठबन्धनबाट उपमेयरको उम्मेदवार रहेका जसपाका अमरेन्द्र यादवले १३९२ मत ल्याएर कार्कीलाई पछ्याउँदैछन् । कार्की र यादवको मतान्तर ७०८ रहेको छ । मेयरमा उम्मेदवारी दिएका उमेश यादवले ८७१ मत पाएका छन् । उपमेयरकी स्वतन्त्र उम्मेदवार नमिता न्यौपानेले ४८२ मत ल्याएकी छन् । ललितपुर महानगरको मत गणना जारी छ । मतपरिणामअनुसार कांग्रेसले अग्रता लिएको छ । ललितपुर महानगरको प्रमुखमा नेपाली कांग्रेसबाट चिरीबाबु महर्जन, नेकपा एमालेबाट हरिकृष्ण व्यञ्जनकार, राष्ट्रिय प्रजातन्त्र पार्टीबाट अष्टबहादुर महर्जनलगायत उम्मेदवार छन् । चितवनको भरतपुर महानगरपालिकामा नेकपा एमालेका उम्मेदवारले अग्रता कायम राखेका छन् । समाचार तयार पार्दासम्म नेकपा माओवादी केन्द्रका रेनु दाहाल पहिलो र एमालेका विजय सुवेदी दोस्रो स्थानमा छन् । ५५७७ मत गणना हुँदा रेनुले २०५४, विजयले १९५४ मत ल्याएका छन् । वीरगंज महानगरको मेयरमा जनता समाजवादी पार्टीले अग्रता कायम गरेको छ । जनता समाजवादी पार्टीका राजेशमान सिंह दोब्बर मतले अगाडि छन् । उनले हालसम्म ३०७३ मत प्राप्त गरेका छन् भने एमालेका विजय सरावगीले १३६० मत प्राप्त गरेका छन् । पोखरा महानगरपालिकामा सत्ता गठबन्धनका उम्मेदवारले अग्रता लिएका छन् । मुख्य निर्वाचन अधिकृतको कार्यालयको अद्यावधिक विवरणअनुसार अहिलेसम्म सत्तागठबन्धनबाट उम्मेदवारी दिएका एकीकृत समाजवादीका धनराज आचार्य पहिलो स्थानमा छन् । आचार्यले ११२१ मत प्राप्त गरेका छन् । दोस्रोमा एमालेका कृष्ण थापा छन् । उनले १ हजार ४० मत प्राप्त गरेका छन् ।"
बाजुराको स्वामीकार्तिक खापर गाउँपालिकाको अध्यक्ष र उपाध्यक्षमा कांग्रेसका उम्मेदवार विजयी,"बाजुरा : स्वामिकार्तिक खापर गाउँपालिकामा नेपाली कांग्रेसका उम्मेदवार अध्यक्षमा भरतबहादुर रोकाया र उपाध्यक्षमा मैना जोशी विजयी भएका छन् । अध्यक्षका उम्मेदवार रोकायाले २ हजार ११ मत र उपाध्यक्षमा जोशीले १८ सय १० मत ल्याएर विजयी भएका हुन्। रोकायाका निकटतम प्रतिद्वन्द्वी नेकपा एमालेका चतुरभुज शाहीले १७ सय ५७ सय मत प्राप्त गरे। नेकपा एकीकृत समाजवादीका चिरिन्जीवि शाहीले १२ सय ८२ र स्वतन्त्र उम्मेदवार विमलबहादुर शाहीले ३१ मत ल्याए। त्यस्तै, निर्वाचित उपाध्यक्षकी उम्मेदवार जोशीकी प्रतिद्वन्द्वी नेकपा एमालेकी सुलोचना भण्डारी बुढाले १६ सय ३७ मत प्राप्त गरिन्। त्यस्तै, माओवादी केन्द्रका सुरेशबहादुर रोकाया १२ सय १३ र स्वतन्त्र उम्मेदवार वीरसिंह विकले ४१ मत ल्याए। नेपाली कांग्रेसका दुबै उम्मेदवारले २०७४ को चुनावमा पराजय भोगेका थिए । २०७४ सालमा निर्वाचित रोकाया अहिलेका समाजवादीका उम्मेदवार चिरन्जिवी शाहीसँग पराजय भएका थिए । रोकायाले १७ सय ५६ र शाहीले २४ सय ५९ मत ल्याएका थिए । शाही २०७४ मा एमालेबाट लडेका थिए । नेकपा फुटेपछि शाही नेकपा एकीकृत समाजवादीमा लागेका थिए । निर्वाचित उपाध्यक्ष मैना जोशीले २०७४ मा नेकपा एमालेका उम्मेदवार मिमा बुढासँग पराजय भएकी थिइन् । मैनाले १६ सय ७९ र मिमाले २३ सय ६० मत ल्याएकी थिइन् । स्वामिकार्तिक खापर गाउँपालिकामा नेकपा एमालेको फुटले कांग्रेसलाई फाइदा भएको छ । गाउँपालिका १ मा नेकपा माओवादीका अजय बहादुर विक, २ मा नेपाली कांग्रेसका बिष्णुबहादुर बुढा र ३ मा नेकपा एमालेका प्रेमबहादुर कटेल विजयी भएका छन् । वडा नम्बर ४ मा कांग्रेसका सिंह धामी र वडा नम्बर ५ मा अम्मरबहादुर सिंह विजयी भएका छन् । अध्यक्षमा निर्वाचित रोकाया नेपाली कांग्रेस जिल्ला कार्यसमिति बाजुराका सचिव समेत हुन् । स्वामिकार्तिकमा नेकपा एकीकृत समाजवादी र नेकपा माओवादीको गठबन्दन भएको थियो । गाउँपालिका अध्यक्षमा नेकपा एकीकृत समाजवादीबाट र उपाध्यक्षमा नेकपा माओवादीबाट लडेका थिए । वडा नम्बर १, २ नेकपा माओवादी र ३, ४, ५ नेकपा एकीकृत समाजवादीले वडा अध्यक्ष पाएका थिए।"
"भरतपुरमा मतान्तर घटाउँदै विजय सुवेदी, रेणु दाहालभन्दा २३ मतले पछाडि",चितवन : भरतपुर महानगरपालिकामा माओवादी केन्द्रकी मेयर उम्मेदवार रेणु दाहालले अग्रता कायम राखेकी छन्। ६१७७ मत गणना हुँदा दाहालले २२१२ मतका साथ अग्रता लिएकी हुन्। उनका निकटतम प्रतिद्वन्द्वी नेकपा एमालेका विजय सुवेदीले २१८९ मत प्राप्त गरेका छन्। सुवेदीभन्दा दाहाल मात्र २३ मतले अगाडि छिन्। तेस्रोमा जगन्नाथ पौडेलले ७३२ मत पाएका छन्। उपमेयरतर्फ नेपाली कांग्रेसका चित्रसेन अधिकारीले २४३६ मतका साथ अग्रस्थानमा छन् भने उनका प्रतिद्वन्द्वी राप्रपाकी हिमला गुरुङले १७६५ मत पाएकी छन्। भरतपुरमा दुई गठबन्धनबीच प्रतिस्पर्धा रहेको छ।
त्रिविले आइतबार बिदा नदिने,"काठमाडौं : त्रिभुवन विश्वविद्यालयले हप्ताको छ दिन नै नियमित पठनपाठन र अन्य सेवाहरु सञ्चालन गर्ने भएको छ। नेपाल सरकारले परीक्षणका रुपमा जेठ १ गतेदेखि लागू हुने गरी हप्तामा दुई दिन (प्रत्येक शनिबार र आइतबार) सार्वजनिक बिदा दिने निर्णय गरेको सन्दर्भमा विश्वविद्यालयले आज एक सूचना जारी गरी अर्को सूचना नभएसम्मका लागि साबिकबमोजिम नै आइतबारसमेत विश्वविद्यालयका सेवाहरु सञ्चालनमा रहने जनाएको हो। त्रिवि सूचना तथा जनसम्पर्क महाशाखाद्वारा जारी सूचनामा कोभिडको असरका कारणले शैक्षिक पात्रो ढिलो भएको, पठनपाठन र परीक्षाका तालिकाहरु पहिले नै निर्धारण भइसकेको तथा विश्वविद्यालयको पाठ्यक्रमको संरचनासमेत छ कार्य दिनलाई ध्यानमा राखेर निर्माण भइसकेको हुँदा नियमित रुपमा सञ्चालन गर्न आवश्यक भएकाले उल्लेख छ। साथै, विद्यार्थीहरुको पठनपाठन र विश्वविद्यालयबाट प्रदान गरिने स्वास्थ्य सेवालगायत अन्य सेवाहरुलाई छ दिन नै सञ्चालन गर्ने बताइएको छ।"
सुस्तामा मतगणना सुस्त,परासी : पश्चिम नवलपरासीको सुस्ता गाउँपालिकामा मत गणना कार्य सुस्त भएको छ। शनिबार बिहानदेखि २ वटा कोठामा २ वडाको मत गणना कार्य जारी छ। अन्य पालिकामा ७ हजार मत गन्दा त्यहाँ आइतबार दिउँसोसम्म २ हजार मत पनि गन्न सकिएको छैन। ५ वटा वडा रहेको गाउँपालिकामा कुल मतदाता संख्या २३ हजार ९ सय ५९ छ। जसमा १८ हजार ७ सय ५४ मत खसेको जिल्ला निर्वाचन कार्यालयका सूचना अधिकारी निश्चल मोक्तानले जानकारी दिए। शनिबार बिहानदेखि वडा नं १ र २ को मत गणना भइरहेको छ। वडा नं १ मा ३६ सय ६४ र वडा नं २ मा ३६ सय ९१ मत खसेको छ। आइतबार दिउँसो सम्म वडा नं १ मा १७ सय र वडा नं २ मा २ हजार मत गनिएको छ। ७ पालिका रहेको जिल्लामा आइतबार दिउँसोसम्म १४ वटा वडाको मतगणना सकिँदा सुस्तामा भने कुनै वडाको मत गणना सकिएको छैन। सोमबार दिउँसोसम्म गणना भइरहेको २ वटा वडाको गणना सकिने र त्यसपछि अन्य वडाको शुरु गरिने निर्वाचन अधिकृत खिमानन्द ज्ञवालीले बताए। खै किन ढिला भयो किन? गनिराखेका छौं। निर्वाचन जस्तो आत्तिएर पनि भएन। दलका प्रतिनिधिहरुले पनि केही भनेका छैनन्। सुस्त सुस्त आउँछ।
नवलपरासीमा हालसम्म १३ वडाध्यक्ष निर्वाचित,"परासी : पश्चिम नवलपरासीमा आइतबार दिउँसोसम्म १३ वडाध्यक्ष निर्वाचित भएका छन्। निर्वाचित हुनेमा सुनवल नगरपालिकाबाट २ जना वडाध्यक्ष छन्। वडा नं १ मा मनबहादुर थापा र वडा नं २ मा राजेन्द्र यादव वडाध्यक्षमा निर्वाचित भएका हुन्। उनीहरु दुवै एमालेका उम्मेदवार हुन्। रामग्राम नगरपालिकाबाट ४ जना निर्वाचित भएका छन्। निर्वाचित हुनेमा वडा नं १ मा रुद्र प्रकाश उपाध्यक्ष(राप्रपा), वडा नं २ मा निरज रौनियार(जसपा), वडा नं ३ मा उज्ज्वल न्यौपाने(राप्रपा) र वडा नं ४ मा मदन यादव(जसपा)वडाअध्यक्षमा निर्वाचित भएका छन्। बर्दघाट नगरपालिकाबाट २ जना निर्वाचित भएका छन्। निर्वाचित हुनेमा वडा नं १ मा सन्दिप सापकोटा र वडा नं १६ मा भीमकाजी गुरुङ छन्। उनीहरु दुवै नेपाली कांग्रेसका उमेदवार हुन्। प्रतापपुर गाउँपालिकाबाट २ जना निर्वाचित भएका छन्। वडा नं १ मा महेन्द्र बहादुर थारु (नेपाली कांग्रेस) र वडा नं २ मा राम नरेश यादव (राप्रपा) वडाअध्यक्षमा निर्वाचित भएका हुन्। सरावल गाउँपालिकाबाट २ जना निर्वाचित भएका छन्। वडा नं १ मा विस्नु प्रसाद भट्टराई(एमाले) र वडा नं ७ मा ह्यात खाँ धुनिया(राप्रपा) वडाअध्यक्षमा निर्वाचित भएका हुन्। पाल्हीनन्दन गाउँपालिकाबाट १ जना निर्वाचित भएका छन्। वडा नं १ मा चुल्हाई प्रसाद यादव(नेपाली कांग्रेस) वडाध्यक्षमा निर्वाचित भएका हुन्। सुस्ता गाउँपालिकामा शनिबार बिहानबाट मत गणना भएपनि कुनै वडाको परिणाम आउन सकेको छैन।"
"बाँकेमा एमाले ४, कांग्रेस ३, जसपा, माओवादी २२ र राप्रपा १ वडामा विजयी","नेपालगन्ज : स्थानीय तह निर्वाचनमा बाँकेका १२ वडामा मत परिणाम घोषणा भएको छ। बाँकेका ८१ वडामध्ये नेकपा (एमाले)ले ४, नेपाली कांग्रेसले ३, जनता समाजवादी पार्टीका र नेकपा माओवादी केन्द्रका उम्मेदवार २२ र राष्ट्रिय प्रजातन्त्र पार्टीले १ वटा वडाध्यक्ष विजयी भएको छ। नेपालगन्ज उपमहानगरपालिका२३ मा कांग्रेसबाट जब्बर अलि बेहना र वडा नं २२ मा जसपाबाट अब्दुल गफ्फार हल्वाइ निर्वाचित भए। २३ मा जसपा र २२ मा कांग्रेस निकटतम् प्रतिद्वन्द्वी बनेका छन्। नेपालगन्ज२ मा राप्रपाका मनोज श्रेष्ठ निर्वाचित भएका छन्। यसअघि यो वडामा कांग्रेसले जितेको थियो। नेपालगन्जको वडा नं १ मा एमालेका प्रमोद रिजाल निर्वाचित भएका छन्। जितको औपचारिक घोषणा भने भएको छैन। राप्तीसोनारी गाउँपालिकाको वडा नं १, २ र ३ मा एमालेका उम्मेदवार प्यानलैसहित विजयी भएका छन्। वडा नं १ मा यामबहादुर खड्का, वडा नं २ मा ज्ञानु वली, वडा नं ३ मा मीनबहादुर थारु प्यानलसहित एमालेबाट निर्वाचित भएका हुन्। विगतमा कांग्रेसले जितेको राप्तीसोनारीमा एमालेले गाउँपालिका अध्यक्षमा रामदास थारु र उपाध्यक्षमा चमेली बागवालले अग्रता लिएका छन्। कोहलपुर नगरपालिका१ मा माओवादी केन्द्रका बद्रीप्रसाद न्यौपाने प्यानलसहित निर्वाचित भएका छन्। त्यसैगरी जानकी गाउँपालिका१ मा जसपाका मोरज्जा राई निर्वाचित भएका छन्। उनी बहालवाला वडाध्यक्ष हुन्। खजुरा गाउँपालिकाको१ र २ मा माओवादी केन्द्र र कांग्रेस गठबन्धन विजयी भएको छ। वडा नं १ मा गठबन्धनबाट कांग्रेसका मनवीर क्षेत्री र वडा नं २ मा गठबन्धनबाट माओवादी केन्द्रका धनराम ओली निर्वाचित भएका छन्। खजुरा गाउँपालिकाको अध्यक्षमा एमालेका सुमन मल्लको अग्रता छ। डुडुवा गाउँपालिका१ मा कांग्रेसका पटेश्वर कुर्मी निर्वाचित भएका छन्। पालिकामा कांग्रेसको अग्रता छ। जिल्लाका ८ स्थानीय तहमध्ये कांग्रेसले नेपालगन्ज उपमहानगरपालिका, कोहलपुर नगरपालिका, डुडुवा गाउँपालिका, जानकी गाउँपालिका, नरैनापुर गाउँपालिका र बैजनाथ गाउँपालिकामा अग्रता लिएको छ। एमालेले खजुरा गाउँपालिका र राप्तीसोनारी गाउँपालिकामा अग्रता लिएको छ। यसअघि एमाले जिल्लामा सबैभन्दा ठूलो दल थियो।"
जनकपुरधाम३ बाट तमलोपाको विजयी सुरुवात,जनकपुरधाम : जनकपुरधाम उपमहानगरपालिका३ बाट तराई मधेश लोकतान्त्रिक पार्टी(तमलोपा) ले विजय सुरुवात गरेको छ। जनकपुरधाम३मा तराई मधेश लोकतान्त्रिक पार्टीका उम्मेदवार दिपेन्द्र साह वडाध्यक्षमा विजयी भएका छन्। उनले आफ्ना निकटतम् प्रतिद्धन्द्धी नेकपा एमालेका उम्मेदवार सुनिल दासभन्दा १७ मत अधिक ल्याएर विजयी भएका हुन्। तमलोपाबाट विजयी हुने उनी पहिलो उम्मेदवार हुन्। दिपेन्द्र २०७४ को निर्वाचनमा राजपा नेपालबाट वडा नं३ को अध्यक्षमा निर्वाचित भएका थिए।
माओवादीबाट टिकट नपाएपछि स्वतन्त्र उठेका तामाङ विजयी,"भोजपुर : भोजपुरको स्थानीय तहको मत गणनामा स्वतन्त्र उम्मेदवार विजयी भएका छन्। नेकपा माओवादी केन्द्रबाट टिकट नपाएका रामप्रसादराई गाउँपालिका२ बाट स्वतन्त्र उम्मेदवार राजकुमार तामाङ विजयी भएका हुन्। अघिल्लो स्थानीय तहमा सोहि वडामा माओवादी केन्द्रबाट तामाङ वडाध्यक्षमै निर्वाचित भएका थिए। पार्टिले टिकट नदिएपछि स्वतन्त्र उम्मेदवारी दिएको उनको भनाई छ। तामाङले माओवादी केन्द्रबाटै वडाध्यक्षको उम्मेदवार बनेका सन्जीव राईलाई ५८ मतले पछि पार्दै विजयी भएका हुन्। उनले कुल कुल २ सय ३४ मत ल्याएका थिए। झिनो मतले वडाध्यक्ष निर्वाचित भोजपुरको टेम्केमैयुङ गाउँपालिका१ मा १ मतले पराजित गर्दै नेकपा एमालेका उम्मेदवार विजयी बनेका छन्। एमालेबाट उम्मेदवार बनेका नर बहादुर राईले उनका निकटत्तम प्रतिद्धन्दी नेकपा माओवादी केन्द्रका पेम्दोर्जी शेर्पालाई १ मतले हराउँदै पुनः दोश्रो कार्यकालका लागि निर्वाचित बनेका हुन्। उनले कुल ३ सय ६८ मत ल्याएका थिए। त्यस्तै भोजपुर नगरपालिका२ को मत परिणाम पनि त्यस्तै भएको छ। २ मतले पछि पार्दै उक्त वडाको वडा अध्यक्षमा नेपाली कांग्रेसका मनिराज राई निर्वाचित बनेका छन्। उनले निकटत्तम प्रतिद्धन्दी नेकपा एमालेका लेखराज राईलाई २ मतले हराउँदै निर्वाचित बनेका हुन्। राईले कुल ४ सय ४२ मत ल्याएका थिए। २६ वडामा एमाले र कांग्रेसको बराबरी अग्रता, माओवादी १० वडामा विजयी स्थानीय तहको पछिल्लो मत गणनाअनुसार भोजपुरका ८१ वडामध्ये ३७ वडाको मत परिणाम निस्किएको छ। प्रारम्भिक मत परिणाम अनुसार नेपाली कांग्रेस र नेकपा एमालेले समान १३ वडामा विजयी भएको छ। त्यसैगरी सत्तागठबन्धनकै माओवादी केन्द्रले १० वडा जितेको छ। पछिल्लो मत परिणाम अनुसार प्रमुख पदमा भोजपुर नगरपालिका, षडानन्द नगरपालिका र टेम्केमैयुङ गाउँपालिकामा सत्तागठबन्धन, साल्पासिलिछो गाउँपालिका, पौवादुङमा गाउँपालिका, हतुवागढी गाउँपालिकामा नेकपा एमाले, आमचोक गाउँपालिकामा माओवादी केन्द्र र अरुण गाउँपालिकामा नेपाली कांग्रेसले अग्रता लिएका छन्।"
रामेछापको गोकुलगंगा३ रस्नालुमा एमालेको प्यानलै विजयी,"काठमाडौं : रामेछापको गोकुलगंगा गाउँपालिका३ रस्नालुमा नेपाल कम्युनिष्ट पार्टी (एमाले)को प्यानलै विजयी भएको छ। रस्नालुको वडा अध्यक्षमा एमालेका नर बिक्रम कार्की निर्वाचित भएका हुन्। कार्कीले १३४२ मत प्राप्त गरेका छन्। उनका प्रतिद्वन्द्वि कांग्रेसका चक्रबहादुर तामाङ्गले ६७८ मत प्राप्त गरेका छन्। यसैगरी वडा सदस्यमा गेल्जे शेर्पा, राम बहादुर लामा, सुनिता सुनुवार र रेनुका खाती निर्वाचित भएको अधिकृतको कार्यालयले जनाएको छ। एमाले गोकुलगंगाको प्रतिबद्धता : चीनसम्म सुरुङमार्ग सम्भाव्यता अध्ययनदेखि ठोसे फलाम खानी सञ्चालन रामेछापको गोकुलगंगा गाउँपालिका१ मा कांग्रेसको प्यानलै विजयी मन्थली नगरपालिका १ मा वडा अध्यक्षसहित २ सदस्य कांग्रेस, २ सदस्यमा एमाले विजयी रामेछापको डडुवामा एमालेको प्यानल नै विजयी रामेछापको गोकुलगंगा २ ठोसेमा कांग्रेसको प्यानल नै विजयी उमाकुण्ड गाउँपालिका १ गुम्देलको अध्यक्षमा एमालेका शेर्पा विजयी मन्थली नगरपालिका१४ फुलासीमा एमालेको प्यानल नै निर्वाचित रामेछाप नगरपालिका१ को वडाध्यक्षमा कांग्रेसका खत्री विजयी, सदस्यमा एमाले"
घोराही उपमहानगरपालिकामा गठबन्धन उम्मेदवारको निरन्तर अग्रता,दाङ : घोराही उपमहानगरपालिकामा मेयरमा सत्ता गठबन्धनका उम्मेदवारले निरन्तर अग्रता कायम गरेका छन्। मेयरमा गठबन्धनबाट माओवादी केन्द्रका हेमराज शर्मा डायमण्डले ६ हजार २०८ मत प्राप्त गर्दा एमालेका नरुलाल चौधरीले ६००१ मत ल्याएका छन्। यस्तै उपमेयरमा गठबन्धनतर्फ कांग्रेसका भुपबहादुर डाँगीले ६ हजार ६४९ मत ल्याएका छन्। एमालेका हुमा डिसीले ५ हजार ७७३ मत ल्याएको मुख्य निर्वाचन अधिकृतको कार्यालयले जनाएको छ। दाङकै तुलसीपुर उपमहानगरपालिकामा भने वडा नम्बर १७ मा उम्मेदवारको निधन हुँदा मतदान नै प्रभावित भएको छ। यहाँ जेठ ३ गते मतदानपछि उपमहानगरको मतगणना सुरु हुनेछ।
धरानमा कांग्रेसको अग्रता कायमै,धरान : धरान उपमहानगरपालिकाको निर्वाचनमा कांग्रेसले अग्रता कायमै राखेको छ। गठबन्धनको तर्फबाट कांग्रेसका मेयरका प्रत्यासी किशोर राइले २ हजार ३ सय २६ मतप्राप्त गरी अग्रस्थानमा छन्। स्वतन्त्रबाट चुनाव लडेका हर्क सम्पाङ्ले एकहजार ५ सय ६९ मतप्राप्त गरी दोस्रो स्थानमा छन्। एमालेकी मन्जु भण्डारीले एकहजार २ सय ६८ मतप्राप्त गरी स्वतन्त्रका सम्पाङलाई पछयाइरहेकी छिन्। उपमेयरमा गठबन्धनको तर्फबाट माओवादीका अइन्द्रबिक्रम बेघाले २ हजार ४सय ८० मतप्राप्त गरी अग्रस्थानमा छन्। एमालेका पदम इस्बोले एकहजार ६ सय ९३ मतप्राप्त गरी बेघालाई पछयाइरहेका छन्।
धरान उपमहानगरपालिका १ र ३ मा कांग्रेसको प्यानल विजयी,धरान : धरान उपमहानगरपालिकाको वडा नम्बर १र ३ मा कांग्रेसको प्यानल विजयी भएको छ । वडा नम्बर १ मा कांग्रेसका यज्ञमणि आचार्य र वडा नम्बर ३ मा विद्या शाक्य विजयी भएका छन् । आचार्यले ७ सय ५७ मत प्राप्त गरे । उनका निकटतम प्रतिद्वन्द्वी राप्रपाका रोशन अधिकारीले ७ सय ३ मत प्राप्त गरे । वडा ३ मा विजयी बनेका शाक्यले एकहजार ४२ मत प्राप्त गरे । उनका निकटतम प्रतिद्वन्द्वी एमालेका सुयोग पार्खनले ६ सय २५ मत प्राप्त गरे ।
एमालेको गढ चिर्दै पुतलीबजार१४ मा कांग्रेसको प्यानल नै विजयी,"स्याङ्जा : पुतलीबजार नगरपालिका१४ मा नेपाली कांग्रेसको प्यानल विजयी भएको छ। लाल किल्लाकारुपमा परिचित सो वडालाई जितेन्द्रप्रकाश मल्लसहितको प्यानलले चिरेको हो। मल्लले आफ्ना प्रतिस्पर्धी उम्मेदवार शेषराज ढकाललाई १४ मतान्तरले पराजित गरेका हुन्। ढकाल निवर्तमान वडाध्यक्ष हुन्। अध्यक्ष पदमा निर्वाचित मल्लले १ हजार १ हजार २६६ मत पाएका थिए भने प्रतिस्पर्धी ढकालले १ हजार २५२ मत पाएका छन्। मल्लसंगै महिला सदस्यमा पुनम शाह, दलित महिला सदस्यमा चिजा दर्जी र खुल्ला सदस्यमा मुबारक मिया र रामप्रसाद ढकाल निर्वाचित भएका हुन्। अघिल्लो स्थानीय निर्वाचनमा यस वडामा नेकपा एमालेका उम्मेदवार शेषराज ढकाल १हजार २८० मत ल्याएर विजयी हुँदा उनका प्रतिस्पर्धी कांग्रेसका हुमनाथ ढकालले ९ सय १२ मत पाएका थिए।"
उमाकुण्ड गाउँपालिका १ गुम्देलको अध्यक्षमा एमालेका शेर्पा विजयी,"काठमाडौं : रामेछापको उमाकुण्ड गाउँपालिका वडा नं १ गुम्देलको अध्यक्षमा नेकपा एमाले विजयी भएको छ। कांग्रेसलाई पराजित गर्दै एमालेका उम्मेदवार ङावा तिण्डु शेर्पा वडा अध्यक्षमा निर्वाचित भएका हुन् । निर्वाचन अधिकृतको कार्यालयका अनुसार उनले ४७४ मत ल्याउँदा उनका निकटतम प्रतिद्वन्दी नेपाली कांग्रेसका ङापेम्बा शेर्पा ४६१ मत प्राप्त गरेका छन् । वडा सदस्यमा एमालेका गंगा बहादुर भुजेल, सारदा देवी बस्नेत, मम माया कामी र कांग्रेसका गेलु शेर्पा निर्वाचित भएका हुन्।"
धरान उपमहानगरपालिकाको १ र ३ मा कांग्रेसको प्यानल विजय,धरान : धरान उपमहानगरपालिकाको वडा नम्बर १ र ३ मा कांग्रेसको प्यानल विजयी भएको छ। वडा नम्बर १ मा कांग्रेसका यज्ञमणि आचार्य र वडा नम्बर ३ मा बिध्या शाक्य विजयी भएका छन्। आचार्यले ७ सय ५७ मत प्राप्त गरे। उनका निकटतम प्रतिद्वन्दी राप्रपाका रोशन अधिकारीले ७ सय ३ मत प्राप्त गरे। वडा ३ मा विजयी बनेका शाक्यले एकहजार ४२ मत प्राप्त गरे। उनका निकटतम प्रतिद्वन्दी एमालेका सुयोग पाखृन ले ६ सय २५ मत प्राप्त गरे।
मेन्छ्यायेम : अध्यक्ष र उपाध्यक्षमा पुरानै अनुहार,"तेह्रथुम : तेह्रथुमको मेन्छ्यायेम गाउँपालिकाको अध्यक्षमा यादवबहादुर खापुङ र उपाध्यक्षमा गीतादेवी तिम्सीना दोहोरिएका छन्। २०७४ को निर्वाचनमा पनि फरकफरक दलबाट अध्यक्ष र उपाध्यक्ष जितेका खापुङ र तिम्सिनाले यसपटक पनि रोचक प्रतिस्पर्धाकाबीच विजयी भएका हुन्। अध्यक्ष उम्मेदवार खापुङ नेकपा एमालेका उम्मेदवार हुन् भने उपाध्यक्ष तिम्सिना नेपाली कांग्रेसकी उम्मेदवार हुन्। यहाँ एमालेको उपाध्यक्ष उम्मेदवार र कांग्रेसका अध्यक्ष उम्मेदवार यसपटक पनि पराजित भएका छन्। अध्यक्षमा निर्वाचित खापुङले २ हजार ५५ मत ल्याएर विजयी भएका हुन्। उनका प्रतिद्धन्दी नेपाली कांग्रेसका धनकुमार लिम्बूलाई ३४ मतले पछि पार्दै खापुङले विजय हासिल गरेका हुन्। लिम्बूले २ हजार २१ मत प्राप्त गरेको निर्वाचन अधिकृत ध्रुव कार्कीले जानकारी दिए। उपाध्यक्षमा तिम्सिनाले १ हजार ९ सय ८६ मत प्राप्त गरिन्। एमालेकी प्रेमलता घिमिरेले १ हजार ९ सय ७४ मतप्राप्त गरिन्। जिल्ला समन्वय समितिको निवर्तमान उपप्रमुख घिमिरे १२ मतले पराजित भइन्। मेन्छ्यायेममा १, ४, ५, र ६ नम्बर वडामा एमाले विजयी भएको छ भने २ र ३ नम्वर वडामा नेपाली कांग्रेसका उम्मेदवार विजयी भएका छन्।"
"१५ मिनेटको अवरोधपछि सुरु भयो भरतपुरको मतगणना, यस्तो थियो विवादको कारण","काठमाडौं : भरतपुर महानगरपालिकाको मतगणना फेरि सुरु भएको छ। मतपत्र सदर र बदर गर्ने विषयमा एमाले प्रतिनिधिले अवरोध गरेपछि १५ मिनेट मतगणना प्रभावित भएको थियो। 'सुरुमा मतपत्र सदर कि बदर गर्ने विषयमा विवाद सुरु भयो। तर मतपत्रमा स्वस्तिक छाप नै नदेखिएकाले सर्वसहमतिले बदर गर्ने निर्णय भयो,' मुख्य निर्वाचन अधिकृत प्रकाश कुमार अधिकारीले भने। उनका अनुसार अहिले निर्वाधरुपमा मतगणना भइरहेको छ। पछिल्लो मतपरिणाम अनुसार माओवादी केन्द्रका रेणु दाहाल ८० मतान्तरणले अगाडि छन्। ४ हजार ८७७ मत गणना हुँदा दाहालले १७ सय २७ मत प्राप्त गरेकी छन् भने उनका निकटम प्रतिद्वन्द्वी नेकपा एमालेका विजय सुवेदीले १६ सय ४७ मत प्राप्त गरेका छन्।"
"धरानमा कांग्रेसको अग्रता कायमै, एमाले तेस्रो स्थानमा","धरान : धरान उपमहानगरपालिकाको मतगणनामा गठबन्धनका उम्मेदवारले अग्रता कायमै राखेका छन्। वडा नम्बर १,२ र ३ को एक हजार मत गणना हुँदा गठबन्धनको तर्फबाट कांग्रेसका मेयरका प्रत्यासी किशोर राईले ३ सय ६९ मत प्राप्त गरी अग्रता कायम गरेका हुन्। मेयरमा स्वतन्त्र उम्मेदवार बनेका सामाजिक अभियन्ता हर्क साम्पाङ राईले २ सय ७५ मत प्राप्त गरेका छन् । एमालेकी मेयर पदकी प्रत्यासी मन्जु भण्डारीले २ सय ३ मत प्राप्त गरी तेस्रो स्थान प्राप्त गरेकी छिन् । उपमेयरमा गठबन्धनको तर्फबाट माओवादीका प्रत्यासी अइन्द्र बेघाले ३ सय ९३ मत प्राप्त गरेका छन् । एमालेका पदम लिम्बूले २ सय २७ मत प्राप्त गरी दोस्रो स्थानमा छ्न् ।"
पोखराको मेयरमा एकीकृत समाजवादीका धनराज आचार्यको अग्रता कायमै,पोखरा : पोखरा महानगरपालिकामा सत्ता गठबन्धनका उम्मेदवारले अग्रता लिएका छन् । मुख्य निर्वाचन अधिकृतको कार्यालयको अद्यावधिक विवरणअनुसार अहिलेसम्म सत्तागठबन्धनबाट उम्मेदवारी दिएका एकीकृत समाजवादीका धनराज आचार्य पहिलो स्थानमा छन् । आचार्यले ११२१ मत प्राप्त गरेका छन् । दोस्रोमा एमालेका कृष्ण थापा छन् । उनले १ हजार ४० मत प्राप्त गरेका छन् ।
कीर्तिपुर नगरपालिकाको मेयरमा कांग्रेसको अग्रता,"काठमाडौं : स्थानीय तहको निर्वाचनअन्तर्गत कीर्तिपुर नगरपालिकाको मेयरमा नेपाली कांग्रेसका राजकुमार नकर्मीले दुई हजार ६२० मत प्राप्त गरेका छन्। उनका निकटतम प्रतिद्वन्द्वी नेपाल कम्युनिस्ट पार्टी (एमाले) का केशरत्न बज्राचार्यले एक हजार ६०५ प्राप्त गरेका छन्। उपमेयरमा जनता समाजवादी पार्टीकी शुभलक्ष्मी शाक्यले दुई हजार ४१५ प्राप्त गरेकी छन्। उनको निकटतम प्रतिद्वन्द्वी एमालेकी बिन्दु महर्जनले दुई हजार ३०३ मत ल्याएकी छिन्। दश वडा रहेको उक्त नगरपालिका१ मा कांग्रेसका हिरालाल महर्जनले ७७८ मत ल्याएर विजयी भएका छन् । उनको निकटतम प्रतिद्वन्द्वी एमालेका हर्ष महर्जनले ५८२ मत प्राप्त गरेका छन्। वडा नं २ मा कांग्रेसका रुपेश महर्जनले ८८६ मत प्राप्त गरेर विजयी भएका छन्। उनका निकटतम प्रतिद्वन्द्वी एमालेका रमेशमान डङ्गोलले ६९७ मत प्राप्त गरेका छन्। यस्तै, वडा नं ३ मा कांग्रेसका सुविन्द्र महर्जनले ९८८ मत प्राप्त गरी निर्वाचित भएका छन्। उनका प्रतिष्पर्धी एमालेका राजेन्द्र महर्जनले ८२२ मत प्राप्त गरेका छन्। अन्य वडाको मतगणना जारी छ । कुल तीस हजार ३२८ मतदाता रहेको कीर्तिपुर नगरपालिकामा २४ हजार ३२ मत खसेको थियो।"
बाजुराका तीन पालिकामा मतगणना सुरु,"बाजुरा : बाजुराका हिमाली, जगन्नाथ गाउँपालिका र बडिमालिका नगरपालिकामा मतगणना सुरु गरिएको छ। बैशाख ३० गते भएको स्थानीय तहको निर्वाचन सम्पन्न पश्चात दुई दिनपछि मतगणना सुरु गरिएको छ। हिमाली गाउँपालिकामा मतपेटीकाको सिल खोलिएको भन्दै बिवाद सुरुपछि शनिबार नेपाली कांग्रेस र नेकपा एमालेका कार्यकर्ताबीच दोहोरो झडप हुँदा प्रहरीले हवाई फायरसमेत गरेको थियो। थप शसस्त्र प्रहरी बल पठाएर झडप नियन्त्रणपछि आईतबार सर्बदलिय बैठकपछि मतगणना सुरु गरिएको प्रहरीले जानकारी दिएको छ। त्यस्तै जगन्नाथ गाउँपालिकामा शनिबार बसेको सर्बदलिय बैठकमा ढुंगामुडा पछि बैठक नै रोकिएको थियो। आईतबार पुन: सर्वदलिय बैठक बसेर सुरु गरिएको छ। बडिमालिका नगरपालिकामा मुख्य निर्वाचन अधिकृत्त नै निर्वाचन अधिकृत्तका रुपमा रहेकोले जिल्लाका अन्य पालिकाको बिवाद समाधान नहुँदा सर्बदलिय बैठक बस्न नसकेर आईतबार बैठक बसी मतगणना सुरु गरिएको मुख्य निर्वाचन अधिकृत्त माधबप्रसाद धिमिरेले बताए। स्वामीकार्तिक खापर गाउँपालिकामा ४ वडाको मत परिणाम आईसकेको र १ वडाको मात्र आउन बाँकी रहेको छ। भने खप्तड छेडेदह गाउँपालिकाको ३ वडाको मतपरिणाम आईसकेको र ४ वडाको गणना हुन बाँकी रहेको छ। त्रिवेणी नगरपालिकामा सर्बदलिय बैठक बसेको र केही समयपछि मतगणना सुरु हुने तयारीमा छ। भने गौमुल गाउँपालिकामा मत गणना सुरु हुन सकेको छैन। बुढीनन्दा नगरपालिकाको ८ नम्बर वडामा पुन मतदान हुने भएकोले मत गणना रोकिएको छ भने बुढीगंगा नगरपालिकामाको बिवाद समाधानको लागि निर्वाचन आयुक्त सगुन सम्शेर जबरा बाजुरा पुगेका छन्।"
पर्साको जिराभवानी१ मा एमालेका खवास विजयी,"वीरगन्ज : पर्साको जिराभवानी गाँउपालिका१ मा नेकपा एमालेका रामशरण खवास विजयी भएका छन्। आइतबार अपरान्ह सकिएको उक्त वडाको मतगणनामा १ हजार २ सय ८८ मतका साथ वडा अध्यक्षमा खवास निर्वाचित भएका हुन्। उनका निकटतम प्रतिस्पर्धी नेपाली काँग्रेसका ९ सय ३३ मत मात्रै प्राप्त गरेका छन्। उक्त वडाको महिला सदस्य, दलित महिला सदस्य र दुई खुल्ला सदस्यमा पनि एमालेकै उम्मेदवारहरु निर्वाचित भएका छन्।"
वीरगञ्जको मेयरमा जनता समाजवादीका राजेशमान सिंह दोब्बर मतले अगाडि,वीरगञ्ज : वीरगञ्ज महानगरपालिकाको मेयरमा गठबन्धनबाट जनता समाजवादी पार्टीका उम्मेदवार राजेशमान सिंहले अग्रता कायम गरेका छन् । सिंह दोब्बर मतले अगाडि छन् । उनले हालसम्म ३०७३ मत प्राप्त गरेका छन्। उनका निकटतम प्रतिद्वन्द्वी एमालेका विजय सरावगीले १३६० मत प्राप्त गरेका छन् ।
लिम्चुङ्गबुङ्गमा गठबन्धनबाट माओवादी केन्द्रका मेजर विजयी,"उदयपुर : उदयपुरको लिम्चुङ्गबुङ्ग गाउँपालिकाको अध्यक्षमा गठबन्धनका उम्मेदवार नेकपा माओवादी केन्द्रका मेजरकुमार राई निर्वाचित भएका छन्। आईतबार दिउँसो सम्पन्न मतगणना अनुसार राईले एमालेका उम्मेदवार राजकुमार राईलाई ४६२ मतको अन्तरले जित निकालेका हुन्। विजयी राईले २ हजार ५१ र प्रत्यासी राजकुमारले १ हजार ५८९ मत प्राप्त गरेका हुन्। राई यसअघि पनि अध्यक्षमा निर्वाचित भएका थिए। ५ वटा वडा रहेको लिम्चुङ्गबुङ्गमा एक वडा स्वतन्त्र र बाँकी सबैमा गठबन्धनले जित निकालेको छ। वडा नं १ मा माओवादी केन्द्रका जनदिप थापामगर विजयी भएका छन्। त्यसैगरी वडा नं २ मा माओवादी केन्द्रकै जितेन राई, वडा नं ३ मा स्वतन्त्र उमेदवार गुरुमणी कुमाई, वडा नं ४ मा जनता समाजवादी पार्टीका छत्रबहादुर राई र वडानं ५ मा नेपाली कांग्रेसका कविचन्द्र राई विजयी भएका छन्। ४ नगरपालिका र ४ गाउँपालिका गरी ८ स्थानीय तह रहेको उदयपुरमा सबैभन्दा लिम्चुङ्गबुङ्गको मतगणना कार्य सकिएको छ। अन्य ५ वटा स्थानीय तहको मतगणना कार्य धमाधम भईरहेको छ। जिल्लामा त्रियुगा र कटारी नगरपालिकामा अहिलेसम्म मतगणना हुन सकेको छैन्। त्रियुगाको वडा नं १२ मा मतदानको दिन विवाद भएपछि स्थगित गरिएको छ भने कटारीको वडा नं १० मा प्रहरीले चलाएको गोली लागि एक युवाको ज्यान गएपछि गणना कार्य स्थगित रहेको छ।"
"लुम्बिनी भ्रमणको पूर्वसन्ध्यामा मोदीले भने, देउवालाई फेरि भेट्न उत्सुक छु","काठमाडौं : भारतका प्रधानमन्त्री नरेन्द्र मोदीले नेपाल र भारतको सम्बन्ध अतुलनीय रहेको बताएका छन्। लुम्बिनी भ्रमणको पूर्वसन्ध्यामा आइतबार वक्तव्य जारी गर्दै मोदीले आफ्नो भ्रमणले नेपाल र भारतबीचको घनिष्ठ सम्बन्धलाई अझै गहिरो बनाउने उल्लेख गरेका छन्। नेपालसँगको हाम्रो सम्बन्ध अतुलनीय छ। भारत र नेपालबीचको सभ्यता र जनताबीचको सम्पर्कले हाम्रो घनिष्ठ सम्बन्ध दर्शाउँछ, उनले भनेका छन्। मोदीले आफ्नो भ्रमणको उद्देश्य शताब्दीयौंदेखिको दुई देशको ऐतिहासिक परस्पर सम्बन्धहरुमा खुसी मनाउने र गहिरो बनाउने रहेको उल्लेख गरेका छन्। नेपालका प्रधानमन्त्री शेरबहादुर देउवाको निमन्त्रणामा जेठ २ गते बुद्ध जयन्तीका दिन आफू लुम्बिनी भ्रमण गर्न लागेको भन्दै मोदीले भारत र नेपालबीचको सभ्यता र जनताबीचको सम्पर्कले दुई देशको घनिष्ठ सम्बन्धलाई दर्शाउने बताएका छन्। बुद्ध जयन्तीको शुभ अवसरमा मायादेवी मन्दिरमा पूजाआजा गर्न आतुर रहेको उल्लेख गर्दै मोदीले भनेका छन्, लाखौं भारतीयहरूको प्रतिनिधित्व गरेर भगवान बुद्धको जन्मस्थलमा श्रद्धा अर्पण गर्न पाउँदा मैले सम्मानित महसुस गरेको छु। गत महिना प्रधानमन्त्रीको भारत भ्रमणका क्रममा भएको फलदायी वार्तापछि आफू देउवालाई फेरि भेट्न पनि उत्सुक रहेको मोदीले उल्लेख गरेका छन्। भ्रमणका क्रममा हामी जलविद्युत, विकास र कनेक्टिभिटी लगायतका विभिन्न क्षेत्रमा सहयोग विस्तार गर्न हाम्रो साझा समझदारीलाई निरन्तरता दिनेछौं, उनले भनेका छन्। मोदीले पवित्र मायादेवी मन्दिरको दर्शन गर्नुका साथै लुम्बिनी विहार क्षेत्रमा रहेको इन्डिया इन्टरनेशनल सेन्टर फर बुद्धिस्ट कल्चर एण्ड हेरिटेजको शिलान्यास समारोहमा सहभागी हुने जानकारी गराएका छन्। नेपाल सरकारले आयोजना गरेको बुद्ध जयन्तीको अवसरमा हुने समारोहमा पनि सहभागी हुने उनले उल्लेख गरेका छन्।"
काठमाडौंको उपमेयरमा सुनिता डंगोल तेब्बर मतान्तरले अगाडि,"काठमाडौं : काठमाडौं महानगरपालिकाको उपमेयरमा नेकपा एमालेकी सुनिता डंगोलले भारी मतले अग्रता लिएकी छिन् । डंगोलले २८८४ मत प्राप्त गर्दा गठबन्धनका उपमेयरका उम्मेदवार रामेश्वर श्रेष्ठले ८२३ मत मात्रै प्राप्त गरेका छन् । काठमाडौं महानगरमा सुस्त गतिमा मतगणना अघि बढेको छ । अहिले वडा नम्बर १, २, ३, ४ र ३२ वडाको मतगणना जारी रहेको मुख्य निर्वाचन अधिकृतको कार्यालयले जनाएको छ । यता काठमाडौंको मेयर पदका स्वतन्त्र उम्मेदवार बलेन साहले अग्रता कायम राखेका छन्। नेकपा एमालेका केशव स्थापित दोस्रोमा र कांग्रेसकी उम्मेदवार सिर्जना सिंह तेस्रो स्थानमा रहेका छन्।"
ओखलढुंगा : २३ वडाको परिणाम आउँदा १४ मा कांग्रेसका उम्मेदवार विजयी,"ओखलढुंगा : ओखलढुंगाका ८ स्थानीय तहमा मत गणना जारी रहँदा २३ वडाको मत परिणाम सार्वजनिक भएको छ। २३ वडाको परिणाम आउँदा १४ वडामा नेपाली कांग्रेसका उम्मेदवार विजयी भएका छन्। नेकपा एमालेका ६ र माओवादी केन्द्रका २ जना वडाध्यक्ष विजयी भएका छन्। त्यस्तै जसपाका एक उम्मेदवार वडाध्यक्ष निर्वाचित भएका हुन्। खिजीदेम्वा गाउँपालिकाको वडा नं २, ३, ८ र ९ मा नेपाली कांग्रेसका उम्मेदवाहरु विजयी हुँदा वडा नं १ मा जनता समाजवादीका उम्मेदवार विजयी भए। मानेभञ्ज्याङको वडा नं १, २, ७ र ८ मा नेपाली कांग्रेसले बाजी मार्दा वडा नं ९ मा एमालेले जित हात पारेको छ। मोलुङ गाउँपालिकाको वडा नं २ मा नेपाली कांग्रेस र ७ र ८ मा नेकपा एमालेले जित हात पारेको छ। त्यस्तै लिखु गाउँपालिकामा वडा नं १ र ९ मा एमाले विजयी भएको छ। सुनकोसीको वडा नं १ र चम्पादेवीको वडा नं ९ मा नेपाली कांग्रेस विजयी भएको छ। भने चिशंखुगढी१ मा माओवादी केन्द्र र ८ नं वडामा नेकपा एमाले विजयी भएको छ। सदरमुकाम रहेको सिद्धिचरण नगरपालिकाको वडा नं १, ११ र १२ मा नेपाली कांग्रेस र वडा नं २ मा माओवादी केन्द्र विजयी भएको छ। गणना गरिएका २३ मध्ये २०७४ सालमा जितेका ४ वडा गुमाएको छ। एमालेले गुमाएकामध्ये ३ नेपाली कांग्रेस र १ माओवादी केन्द्रले जितेको छ। मत गणना र मत परिणाम सार्वजनिक गर्न ठिलाइ हुँदा समयमा सूचना पाउन कठिन भएको सञ्चारकर्मीहरुको गुनासो छ। पालिकातर्फ चिशंखुगढीमा माओवादी केन्द्र र लिखुमा एमालेले अग्रता कायम गरेका छन् भने बाँकी छ पालिकामा नेपाली काँग्रेसले अग्रता कायम गरेका छन्।"
एमाले केन्द्रीय सचिव अर्यालका पति वडासदस्यमा पराजित,"स्याङ्जा : नेकपा एमाले केन्द्रीय सचिव एवं पूर्वमन्त्री पदमा अर्यालका पति लक्ष्मीपति पौडेल वडा सदस्यमा पराजित भएका छन्। वालिङ नगरपालिका१ का वडा सदस्यका उम्मेदवार पौडेल उनका प्रतिस्पर्धीमा नेपाली कांग्रेसतर्फका सम्भव अर्यालसंग पराजित भएका हुन। पौडेलले ६ सय ४५ मत ल्याउदा अर्यालले १ हजार ११२ मत पाएका छन्। वालिङ् नगरपालिका१ मा नेपाली कांग्रेसतर्फका पदमराज गुरुङ्को प्यानल निर्वाचित भएपछि पौडेल बाहिरिएका हुन्। गुरुङ्संगै महिला सदस्यमा खिमा काफले, दलित महिला सदस्यमा सीता विक र खुल्ला सदस्यमा संम्भव काफ्ले र शोभाकान्त निर्वाचित भएका हुन्।"
रोल्पाको थबाङमा माओवादी विजयी,"रोल्पा : रोल्पाको थबाङ गाउँपालिकामा माओवादी केन्द्रका उम्मेदवार विजयी भएका छन्। गाउँपालिका अध्यक्षमा ऋषिकेशव बुढामगर र उपाध्यक्षमा शर्मिला बुढामगर विजयी भएका हुन्। ऋषिकेशवले २ हजार १ सय २२ मत लिई विजयी भएका हुन्। उनका निकटम प्रतिद्वन्द्वी दर्जित रोकामगरले १ हजार ५ सय ६ मत ल्याए। उपाध्यक्षमा शर्मिला बुढामगर २ हजार १ सय २२ मतले विजयी भएकी हुन्। उनका निकटम प्रतिद्वन्द्वी राईबहादुर पनले १ हजार ४ सय ६८ मत ल्याएर पराजय बेर्होनुपर्यो। थबाङमा विप्लव नेतृत्वको नेकपा, एमाले र कांग्रेसको गठबन्धनले स्वतन्त्र उम्मेदवार दर्जितलाई समर्थन गरेका थिए। थबाङ गाउँपालिकाको ५ वडा मध्ये ४ वटा वडा माओवादी केन्द्रका उम्मेदवार विजयी भएका छन्। एउटा वडामा नेकपा एमाले विजयी भएको छ। माओवादी केन्द्रबाट वडा नं १ मा हिराबहादुर बुढामगर, वडा नं २ मा अविलाशा रोकामगर, वडा नं ३ मा जनक बुढामगर र वडा नं ५ मा गोबर्धन घर्तीमगर वडाध्यक्षमा विजयी भएका छन्। थबाङ गाउँपालिका४ मा भने एमालेका हिकमत घर्तीमगरको प्यानल विजयी भएका छन्। एमाले र विप्लव नेतृत्वको नेकपाको गठबन्धनबाट हिकमतको प्यानल एमालेबाट उम्मेदवार बनेका थिए। माओवादी केन्द्रको गढ मानिने थबाङमा एमालेको वडाध्यक्षमा प्यानल विजय पहिलो हो। एमाले नेता नवीन रोकामगरको घर रहेको वडामै एमालेले जित हासिल गरेको हो। एमाले र माओवादी केन्द्र एकता पछि अदालतले आआफ्नो पार्टी कायम रहेको फैसला गरेपनि माओवादी केन्द्रका नेता रामबहादुर थापा बादल सहित रोकामगर एमालेमै रहेका थिए। उनकै प्रभावका कारण थबाङ गाउँपालिका४ मा एमालेका उम्मेदवार विजयी भएको बताईएको छ। थबाङमा विप्लव नेतृत्वको नेकपाकोसमेत प्रभाव मानिन्छ। कहिले शून्य मतदान, कहिले बहिस्कार र कहिले सतप्रतिशत मत दिएर पंचायतदेखि चर्चामा रहिरहने थबाङ यस पटक पनि चर्चामै रह्यो। स्वतन्त्रबाट गाउँपालिका अध्यक्षका उम्मेदवार रहेका रोकामगरलाई विप्लव नेतृत्वको नेकपा, एमाले र कांग्रेस गठबन्धनले समर्थन गरेपछि चर्चामै रहेको हो। तीन दलको समर्थन पाएका स्वतन्त्र र माओवादी केन्द्रको उम्मेदवारबीच प्रतिस्पर्धा भएको थियो। २०७४ को स्थानीय तहको निर्वाचनमा थबाङ गाउँपालिकामा माओवादी केन्द्र नै विजयी भएको थियो। उतिबैला विप्लव नेतृत्वको नेकपाको स्वतन्त्र उम्मेदवारले १ नं वडा जितेका थिए। वडा नं १ मा यस पटक भने स्वतन्त्र उम्मेदवार थोरै मतले पराजय भए। यसपटक ४ नं वडा एमालेले जितेको छ। २०७४ को निर्वाचनमा यहीँ वडा निवासी बीरबहादुर घर्ती माओवादी केन्द्रबाट गाउँपालिका अध्यक्ष विजयी भएका थिए। जिल्लाकै सानो भूगोल रहेको र कम जनसंख्या भएको गाउँपालिका थबाङ हो। साविकका गाविस थबाङ, मिरुल र उवा मिलाएर थबाङ गाउँपालिका वनाईएको हो। एक नगरपालिका र ९ गाउँपालिका रहेको रोल्पामा गाउँपालिकाको परिणाम सार्वजनिक भएको यो पहिलो हो।"
मन्थली नगरपालिका१४ फुलासीमा एमालेको प्यानल नै निर्वाचित,"काठमाडौं : रामेछापको मन्थली नगरपालिका१४ फुलासीमा नेपाल कम्युनिष्ट पार्टी (एमाले)को प्यानल नै निर्वाचित भएको छ। नेपाल कम्युनिष्ट पार्टी (माओवादी केन्द्र)लाई पराजित गर्दै एमालेका उम्मेदवार मोति लाल तमाङ वडा अध्यक्षमा निर्वाचित भएका हुन् । निर्वाचन अधिकृतको कार्यालयका अनुसार उनले ६७८ मत ल्याउँदा उनका निकटतम प्रतिद्वन्दी माओवादी केन्द्रका गोपी लाल तामाङ्गले ४३५ मत प्राप्त गरेका छन् । वडा सदस्यमा एमालेका दल बहादुर मगर, राम बहादुर खड्का, सरीता तामाङ र सिता सार्की निर्वाचित भएका हुन्। मन्थली नगरपालिका १ मा वडा अध्यक्षसहित २ सदस्य कांग्रेस, २ सदस्यमा एमाले विजयी"
धनुषाको कमला१ मा माओवादीका सर्वदेव यादव विजयी,जनकपुरधाम : धनुषामा माओवादी केन्द्रले खाता खोलेको छ। धनुषाको कमला नगरपालिका वडा नं १ मा नेकपा माओवादी केन्द्रले वडा जित्दै खाता खोलेको हो। माओवादी केन्द्रका सर्वदेव यादव ९९१ मत प्राप्त गरी वडाध्यक्षमा विजयी भएका हुन्। उनले निकटतम प्रतिद्वन्दी जनता समाजवादी पार्टीका वडा अध्यक्षका उम्मेदवार राजकुमार यादवभन्दा ४२६ मतान्तर सहित विजयी भए। जसपाका राजकुमार मात्र ५६५ मतमा सीमित हुन पुगे। त्यसैगरी धनुषा जिल्ला हंसपुर नगरपालीका वार्ड नं १ बाट जनता समाजवादी पार्टी नेपालका वडा अध्यक्ष पदमाश्री रामदेव कापर विजय भएका छन्।
स्वास्थ्यमा समस्या देखाउँदै उदयपुरका मुख्यनिर्वाचन अधिकृतद्धारा राजीनामा,"उदयपुर : निर्वाचनको मतपरिणाम आईनसक्दै उदयपुरका मुख्य निर्वाचन अधिकृत दिपक खनालले राजीनामा दिएका छन्। स्वास्थ्य समस्याको कारण देखाउँदै खनालले शनिबार निर्वाचन आयोगमा राजीनामा दिएका हुन्। उनको राजीनामा भने स्विकृत भई नसकेको सहायक निर्वाचन अधिकृत दिलिप मगरले बताए। उनले भने, मुख्यनिर्वाचन अधिकृत ज्यूले राजीनामा पठाउनु भएको छ, स्विकृत भए नभए वा वैकल्पिक व्यवस्था बारेमा आयोगबाट केही जानकारी आएको छैन्। मुख्य निर्वाचन अधिकृतले राजीनामा दिँदा त्रियुगा नगरपालिकाको निर्वाचन प्रकृया ठप्प बनेको छ। मुख्य निर्वाचन अधिकृतको कार्यालय रहने स्थानीय तहको निर्वाचन अधिकृतको जिम्वेवारीसमेत उनले सम्हाल्नुपर्ने व्यवस्था रहेको हुँदा त्रियुगाको निर्वाचन सम्बन्धी गतिबिधि बढ्न नसकेको हो। बैशाख ३० गने जनप्रेमी आधारभूत विद्यालयमा मतदानका क्रममा विवाद उत्पन्न भएपछि प्रकृया स्थगित भएको थियो। स्थगित प्रकृयालाई पुनः मतदान गर्ने वा झरेको मतलाई सदर गर्ने विषयमा उत्पन्न विवादको न्यायनिरुपण नहुँदा सबै प्रकृया स्थगित छ। प्रकृयाका विषयमा दलहरुबीच मतभेद कायम छ। नेकपा एमाले र नेपाली कांग्रेसले झरेको मतलाई सदर गरी गणना गर्नु पर्ने अडान राखेका छन् भने गठबन्धन दलले पुनः मतदान गर्नु पर्ने बताएको छ। एमाले र कांग्रेसको अडानमा नेकपा माओवादी केन्द्रको एक समूहले समर्थन गरेको छ। पुनः मतदान गर्दा धाँधली हुन सक्ने, आचारसंहिता विपरित गतिबिधी हुने, आर्थिक चलखेल, भोजभतेर, नेता र कार्यकर्ताबीच तिक्तता हुने भएकाले झरेको मत गणना गर्नु पर्ने स्थानीयकोसमेत माग छ। यता आयोगले जिल्लामै जाँचबुझ गरी निर्णय गर्न पत्र पठाएको सहायक निर्वाचन अधिकृत मगरले बताए। उनले भने, त्रियुगाको विवाद समाधान गर्न निर्वाचन आयोगले जिल्लामै निर्णय गर्न पत्र पठाएको छ। तर अब मुख्य निर्वाचन अधिकृतको राजीनामाले समस्या भएको छ। जिल्लाका आठवटै स्थानीय तहमध्ये ६ वटामा मतगणना जारी छ। त्रियुगा नगरपालिका र कटारी नगरपालिकामा अझै पनि मतगणना हुन सकेको छैन। कटारी नगरपालिका१० को कालिका माध्यमिक विद्यालय सोरुङको मतदान केन्द्रबाट मतपेटिका कटारी नगरपालिकाको निर्वाचन कार्यालयसम्म आइपुगेको छैन। मतदान सम्पन्न भएपछि मतपेटिका सिलबन्दी गर्ने क्रममा प्रहरीले गोली चलाएको थियो। गोलीबाट एकको मृत्यु भएपछि स्थानीयको अवरोधले मतपेटिका मतदान केन्द्रबाट कटारीको मतगणना स्थलसम्म आएको छैन। सहायक निर्वाचन अधिकृत मगरले कटारीको गोली चलेको मतदान केन्द्र सोरुङमा अहिले सर्वदलीय बैठक बसिरहेको र त्यस बैठकको निर्णयपछि मतगणना प्रक्रिया अघि बढ्ने बताए। उनले भने, कटारी नगरपालिकाको मतगणना अब सम्भवतः सुरु हुने जानकारी पाएको छु।"
रामेछापको गोकुलगंगा २ ठोसेमा कांग्रेसको प्यानल नै विजयी,"काठमाडौं : रामेछापको गोकुलगंगा गाउँपालिकाको वडा नम्बर २ ठोसेमा नेपाली कांग्रेसका सुन्दरकुमार कार्की निर्वाचित भएका छन्। नेपाल कम्युनिष्ट पार्टी (एमाले) का गजेन्द्र श्रेष्ठलाई पराजित गर्दै कार्कीको प्यानलै विजयी भएका हुन्। कार्कीले ८७० मत ल्याउँदा श्रेष्ठले ४८८ मत प्राप्त गरेको निर्वाचन अधिकृतको कार्यालयले जनाएको छ। यसैगरी सदस्यमा कांग्रेसका अमृतबहादुर कार्की, शुरेन्द्र श्रेष्ठ, आङ डोमा शेर्पा, संगिता विक विजयी भएका हुन्। रामेछापको गोकुलगंगा गाउँपालिका१ मा कांग्रेसको प्यानलै विजयी मन्थली नगरपालिका १ मा वडा अध्यक्षसहित २ सदस्य कांग्रेस, २ सदस्यमा एमाले विजयी"
नवलपरासीमा ९ वडाको मतगणना सकियो : कसकसले जिते?,"परासी : पश्चिम नवलपरासीका ७ वटा स्थानीय तहमध्ये ४ पालिकाको प्रमुख पदमा एमालेको अग्रता छ। ३ वटा पालिकाको प्रमुख पदमा कांग्रेसको अग्रता छ। उपप्रमुखमा ३ पालिकामा एमाले र १ पालिकामा कांग्रेसको अग्रता छ। अन्य ३ पालिकाका उपप्रमुखमा २ पालिकामा राष्ट्रिय प्रजातन्त्र पार्टी र १ पालिकामा एमालेसँग गठबन्धनबाट उमेदवार दिएका राष्ट्रिय जनमुक्ती पार्टीले अग्रता लिएका छन्। यसैबीच आइतबार मध्यान्हसम्म ९ वटा वडाको परिणाम सार्वजनिक भएको छ। जसमा नेपाली कांग्रेसका ३, एमालेका २ र माओवादी केन्द्र र राप्रपाको २२ र जसपाका १ जना उमेदवार वडाअध्यक्ष निर्वाचित भएका छन्। रामग्राम नगरपालिकाको वडा नं १ बाट राष्ट्रिय प्रजातन्त्र पार्टीका उमेदवार रुद्र प्रकाश उपाध्याय र सोही पार्टीका वडा नं ३ का उमेदवार उज्वल न्यौपाने(बेबी) वडाअध्यक्ष पदमा निर्वाचित भएका छन्। वडा नं २ को वडाअध्यक्षमा जनता समाजवादी पार्टी(जसपा)का उमेदवार निरज रौनियार निर्वाचित भएका छन्। त्यस्तै सुनवल नगरपालिकाको वडा नं १ मा एमालेका मनबहादुर थापा वडाअध्यक्षमा निर्वाचित भएका छन्। वडा नं २ मा एमालेकै राजेन्द्र यादव वडाअध्यक्षमा निर्वाचित भएका छन्। बर्दघाट नगरपालिकाको वडा नं १ मा नेपाली कांग्रेसका सन्दिप सापकोटा वडाअध्यक्षमा निर्वाचित भएका छन्। प्रतापपुर गाउँपालिकाको वडा नं १ को वडाअध्यक्षमा नेपाली कांग्रेसका महेन्द्र बहादुर थारुसहितको प्यानल निर्वाचित भएको छ। जसअनुसार सरावल गाउँपालिका वडा नं ७ को वडाअध्यक्षमा माओवादी केन्द्रका ह्यात खाँ धुनियासहितको प्यानल निर्वाचित भएको छ। पाल्हीनन्दन गाउँपालिका वडा नं १ को वडाअध्यक्षमा नेपाली कांग्रेसका चुल्हाई प्रसाद यादवसहितको प्यानल निर्वाचित भएको छ।"
भरतपुरको मतगणना रोकियो,"चितवन : भरतपुर महानगरपालिकाको मतगणना रोकिएको छ। नेकपा एमालेका प्रतिनिधिहरुले अवरोध गरेपछि मतगणना रोकिएको हो। मतपत्र बदर र सदर गर्ने विषयमा विवाद भएको बताइएको छ। 'मुख्य निर्वाचन अधिकृत प्रकाश कुमार अधिकारीले सुरुमा मत सदर भन्नुभयो। एकैछिनमा बदर भन्नुभयो। यो षडन्यन्त्र हो,' एमाले प्रतिनिधिहरुले आरोप लगाए। पछिल्लो मत परिणामअनुसार माओवादी केन्द्रकी उम्मेदवार रेणु दाहाल प्रतिद्वन्द्वीभन्दा ८० मतले अगाडि छिन्। ४ हजार ८७७ मत गणना हुँदा दाहालले १७ सय २७ मत प्राप्त गरेकी छन् भने उनका निकटम प्रतिद्वन्द्वी नेकपा एमालेका विजय सुवेदीले १६ सय ४७ मत प्राप्त गरेका छन्।"
"सुनापति गाउँपालिका १ गुन्सीको अध्यक्षमा कांग्रेसका चौलागाई निर्वाचित, ४ सदस्य माओवादी विजयी","काठमाडौं : रामेछाप सुनापति गाउँपालिका १ गुन्सीमा नेपाली कांग्रेसका ध्रुव प्रसाद चौलागाई निर्वाचित भएका छन्। चौलागाईंले ९३२ मत प्राप्त गर्दा उनका निकटतम प्रतिद्वन्द्वी नेपाल कम्युनिष्ट पार्टी (माओवादी केन्द्र)का चण्डेश्वर चौलागाईले ९१७ मत ल्याएका छन्। सदस्यमा नेपाल कम्युनिष्ट पार्टी (माओवादी केन्द्र)का चन्द्र वहादुर तितुङ, भिम प्रसाद चौलागाई, डोलकुमारी तिमिल्सिना र रीता कामी (धमला) निर्वाचित भएका छन्। अघिल्लो स्थानीय तहको निर्वाचनमा वडाअध्यक्षसहित प्यानल नै माओवादी केन्द्रले जितेको थियो ।"
बूढानिलकण्ठ ३ को अध्यक्षमा स्वतन्त्र उम्मेदवार आकाश धिताल विजयी,काठमाडौं : काठमाडौंको बूढानिलकण्ठ नगरपालिकाको वडा नम्बर ३ मा स्वतन्त्र उम्मेदवार निर्वाचित भएका छन् । वडाध्यक्षमा आकाश धितालले ५१२ मत ल्याएर विजयी भएका हुन् । उनका निकटतम प्रतिद्वन्द्वी एमालेका राजेन्द्र खड्काले ४७४ मत प्राप्त गरे। कांग्रेसका उम्मेदवार नवराज भण्डारीले २७४ मत प्राप्त गरेका छन् । उनले स्वतन्त्र उम्मेदवारी दिएका थिए । २०७४ सालको स्थानीय तह निर्वाचनमा धिताल कांग्रेसको तर्फबाट वडा सदस्यमा निर्वाचित भएका थिए । उनी पानीसहितको धारा चुनाव चिन्हबाट निर्वाचनमा होमिएका थिए। बूढानिलकण्ठको मेयरमा एमालेका मिठाराम अधिकारीले अग्रता लिएका छन् । दोस्रोमा कांग्रेसका विनोद चालिसे छन् ।
मुस्ताङको थासाङमा १४ पदमा एमाले र १३ पदमा कांग्रेस विजयी,"जोमसोम : मुस्ताङको तल्लोक्षेत्र थासाङ गाउँपालिकाको अध्यक्ष पदमा नेकपा एमालेका उम्मेदवारले इन्ट्री गरेका छन् । यद्यपी उपाध्यक्षमा भने कांग्रेसका उम्मेदवारले विजयी हासिल गरेका छन् । २०७४ सालको पहिलो स्थानीय तह निर्वाचनमा अध्यक्ष र उपाध्यक्ष दुबै पद जितेको नेपाली कांग्रेसले यसपटक भने अध्यक्ष पद गुमाउन पुगेको हो । थासाङमा नेकपा एमालले कुल २७ पदमध्ये १४ पद आफ्नो पोल्टोमा पारेको छ । नेपाली कांग्रेसले १३ पदमा जितेको छ । जिल्ला निर्वाचन कार्यालय मुस्ताङका अनुसार नेकपा एमालेका उम्मेदवार प्रदिप गौचनले १,१४४ मत प्राप्त गरी अध्यक्ष पदमा जीत हासिल गरेका छन्। उनका निकटतम प्रतिद्वन्द्वी नेपाली कांग्रेस अध्यक्ष पदकी उम्मेदवार बालकुमारी शेरचनले १०५५ मत ल्याएकी छिन् । थासाङको अध्यक्ष पदमा एमालेका उम्मेदवार गौचनले ८९ मतान्तरले जितेका हुन् । थासाङ गाउँपालिकाको उपाध्यक्ष पदमा नेपाली कांग्रेसका उम्मेदवार सोमल हिराचनले १,११२ मत प्राप्त गरी विजयी भएका छन् । उनका निकतम् प्रतिद्वन्द्वी नेकपा एमालेका उम्मेदवार सुमिता शेर्पाले १०८० मत ल्याइन् । उपाध्यक्ष पदमा कांग्रेसका उम्मेदवार हिराचनले ३२ मतान्तरले जीत हासिल गरेका छन् । थासाङ गाउँपालिकाको वडा ३ र ४ मा नेपाली कांग्रेसको प्यानल विजयी भएको छ भने थासाङको वडा २ मा नेकपा एमालेको प्यानलनै विजयी भएका छन् । थासाङ १ र ५ मा नेपाली कांग्रेसले वडाध्यक्ष जितेको छ भने त्यहाँ अन्य सदस्य नेकपा एमालेले जीत दर्ता गरेको हो । योसँगै मुस्ताङको ४ स्थानीय तहमा नेकपा एमालेले अध्यक्ष पद जितेको छ । कांग्रेसले घरपझोङमा मात्र अध्यक्ष पद जितेको हो । उपाध्यक्ष पदमा नेकपा एमालेले ३ उपाध्यक्ष जितेको छ भने कांग्रेसले २ उपाध्यक्ष जितेको छ । स्थानीय तह निर्वाचनमा नेपाली कांग्रेसले ३ अध्यक्ष पद र २ उपाध्यक्ष जितेको थियो । एमालेले ३ उपाध्यक्ष पद जितेको थियो ।"
"पाल्पामा २७ वडाको मतपरिणाम, १४ मा एमाले, ११ मा कांग्रेस र १ मा माओवादी","तानसेन : पाल्पामा आईतबार १ बजेसम्म २७ वटा वडामा मतगणना सम्पन्न भएको छ। भने ५४ वडाको मत परिणाम सार्वजनिक हुन बाकी रहेको छ। मतगणना सम्पन्न भएको २७ वडाहरु मध्ये नेकपा एमालेले १४ वटा वडामा विजय हासिल गरेको छ भने नेपाली कांग्रेसले ११ वटा वडामा विजय हासिल गरेको छ। नेकपा माओवादी केन्द्रले १ वडामा विजय हासिल गरेको छ भने १ वडाको परिणाम स्थगित भएको छ। नेकपा एमालेले पूर्वखोला गाउँपालिकामा ४ वडा, निस्दी गाउँपालिकाकामा २ वडा, रामपुर नगरपालिकामा १ वडा, माथागढी गाउँपालिकामा २ वडा, तिनाउँ गाउँपालिकामा ३ वडा, रिव्दीकोट गाउँपालिकामा १ वडा, रैनादेवी छहरा गाउँपालिकामा १ वडामा विजय हासिल गरेको छ। नेपाली कांग्रेसले तानसेन नगरपालिकामा ४ वडा, माथागढी गाउँपालिकामा ३ वडा, रामपुर नगरपालिकामा १ वडा, बगनासकाली गाउँपालिकामा १ वडा र तिनाउ गाउँपालिकामा १ वडा र रैनादेवीछहरा गाउँपालिकामा १ वडा विजय हासिल गरेको छ। नेकपा माओवादीले रैनादेवी छहरा गाउँपालिकामा १ वडामा विजय हासिल गरेको छ।"
समाजवादीका नेता खनालको क्षेत्रमा कांग्रेस र एमाले जित्दै,"इलाम : स्थानीय तह निर्वाचनको परिणामसंगै नेकपा एकीकृत समाजवादीका सम्मानीत नेता झलनाथ खनालको निर्वाचन क्षेत्र रहेको इलामको संघिय निर्वाचन क्षेत्र नं १ का पालिकाको प्रारम्भिक परिणामले उनको वर्चस्व कमजोड हुँदै गएको संकेत गरेको छ। क्षेत्र नं १ को केन्द्रको रुपमा रहेको सूर्योदय नगरपालिकाको१ मा नेपाली कांग्रेसको प्यानल नै विजयी भएको छ। रोङ गाउँपालिका र माइजोगमाई गाउँपालिका एक एक वडामा पनि कांग्रेसको नेतृत्व विजय भएको छ। सन्दकपुर गाउँपालिका र माइ नगरपालिकामा नेकपा एमालेले एक एक वडा जितेको छ। सुर्योदय नगरपालिका१ वडामा नेपाली कांग्रेसको प्यानल विजयी भएको छ। वडाध्यक्षमा राजकुमार लिम्बू(८७३) विजयी भएका छन। निकटतम प्रतिद्वन्द्वी नेकपा एकीकृत समाजवादीका दिपेश राई ८४७ मत प्राप्त गरेका छन। इलामको रोङ गाउँपालिका१ मा नेपाली कांग्रेसका मनोहरी खड्का विजयी भएका छन्। नेकपा एमालेबाट उम्मेदवार मनोज खड्कालाई १ सय २२ मतले उछिन्दै उनी विजयी भएका हुन्। मनोहरीले ६ सय १० मत पाउँदा मनोजले ४ सय ८८ मत पाएका छन्। अन्य सदस्यमा एमालेकी दलित महिला उम्मेद्वार लक्ष्मी नेपालीबाहेक सबै पद नेपाली कांग्रेसले हात पारेको छ। वडा सदस्यमा नेपाली कांग्रेसको उम्मेदवारहरु मनमाया राई, रेशबहादुर राई र हेमु थापा विजयी भएका हुन्। गाउँपालिका अध्यक्ष र उपाध्यक्षमा पनि नेपाली कांग्रेसको अग्रता रहेको छ। माइजोगमाई गाउँपालिका२ को वडाध्यक्षमा नेपाली कांग्रेसका डम्बर बहादुर सुवेदी निर्वाचित भएका छन्। १ हजार २९ मत ल्याउँदै उनी दोश्रो पटक वडाध्यक्षमा निर्वाचित भएका हुन्। सुवेदीले नेकपा एमालेका गणेश बहादुर सुवेदीलाई ५०६ मतान्तरले हराउँदै वडाध्यक्ष निर्वाचित भएका छन्। गणेशले ५२३ मत पाएका थिए। सदस्यमा ८४६ मतका साथ माओवादी केन्द्रका हस्त बहादुर राई निर्वाचित भए। उनी गठबन्धनबाट रुख चिन्ह लिएर उम्मेदवारी दिएका थिए। अर्का सदस्यमा एकीकृत समाजवादीका रमेश राई निर्वाचित भए। ८१५ मत ल्याएर विजयी उनी इलाममा समाजवादीले पहिलो जनप्रतिनिधि पाएको छ। महिला सदस्यमा नेपाली कांग्रेसकी पुनम खड्का ९७८ मत ल्याएर विजयी भइन्। दलित महिलामा यसअघि नै कांग्रेसकी रुपादेवी दियाली निर्वाचित भइसकेकी छन्। गाउँपालिका नेकपा (एस) का अध्यक्षमा जीतबहादुर राई र नेपाली कांग्रेसकी प्रविना राईले अग्रता लिएका छन्।"
भक्तपुरमा नेमकिपाका मेयर उम्मेदवार सुनिल प्रजापति ८ हजार मतान्तरले अगाडि,"भक्तपुर: भक्तपुर नगरपालिकामा नेपाल मजदुर किसान पार्टीले अग्रता लिएको छ । नगरपालिकामा अहिलेसम्म १६ हजार ३८ मतगणना भइसकेको छ । तीमध्ये नेमकिपाका नगरप्रमुखमा सुनिल प्रजापतिले नौ हजार ५६६ मत प्राप्त गरी अग्रता लिएका छन् । उनका निकटतम् प्रतिद्वन्द्वी नेपाली कांग्रेसका रामप्रसाद कासुलाले एक हजार ८०६, नेकपा एमालेका रविन्द्र लाछिमस्युले एक हजार १५४, नेकपा माओवादी केन्द्रका तुल्सीभक्त सुवालले ३२९ र स्वतन्त्रतर्फबाट सत्यराम त्वायनाले १२२५ मत प्राप्त गरेका छन् ।"
म्याग्दीको मालिकामा एमाले विजयी,"बेनी : म्याग्दीको मालिका गाउँपालिकामा नेकपा एमालेका उम्मेदवार विजयी भएका छन्। अध्यक्षमा नेकपा एमालेका बेगप्रसाद गर्बुजाले तीन हजार ९१ मत र उपाध्यक्षमा एमालेकै लक्ष्मीदेवी पुनले तीन हजार १६७ मत ल्याएर विजयी भएका निर्वाचन अधिकृतको कार्यालयले जनाएको छ। अध्यक्षमा कांग्रेसका श्रीप्रसाद रोकाले दुई हजार ९७० र माओवादीका रेशमबहादुर जुग्जालीले दुई हजार २२५ मत पाए। उपाध्यक्षमा कांग्रेसकी पिपला बुढाथोकीले तीन हजार १३९ मत पाइन्। नेकपा एमालेको मालिका गाउँपालिका कमिटी अध्यक्ष रहेका गर्बुजा २०७४ को चुनावमा कांग्रेसका रोकासँग ८५ मतले पराजित भएका थिए। मालिका गाउँपालिका७ को स्थायी बासिन्दा गर्बुजा किसानी प्राविधिक शिक्षालयको संस्थापक प्रमुख हुन्। मालिका७ बिमको वडाध्यक्षमा एमालेका टकबहादुर पुनले ४२७ मत ल्याएर विजयी भएका छन्। पुनका प्रतिस्पर्धी नेकपा (माओवादी केन्द्र)का रुविन्द्र जुग्जालीले ३६९ मत पाएको निर्वाचन अधिकृतको कार्यालयले जनाएको छ। गाउँपालिका अध्यक्षमा १२१, उपाध्यक्षमा २१ र वडा अध्यक्षमा ५८ मतान्तरले जितेका हुन्। वडा नम्बर ७ को वडा सदस्यमा एमालेका तिलकबहादुर जुग्जाली, हर्कमान जुग्जाली, रजनी रोका जुग्जाली र भिमसरा रसाइली विजयी भएका छन्। १३ हजार २०१ मतदाता रहेको मालिका गाउँपालिकामा ६७७६ प्रतिशत अथवा आठ हजार ९४६ मत खसेको थियो। मालिकामा ३७ पदका लागि १४७ जना चुनामी मैदानमा उत्रिएका छन्। ७ वटा वडा रहेको मालिकामा एमाले र कांग्रेसले ३३ र माओवादीले एक वटा वडा जितेका छन्। वडा नं१ मा कांग्रेसका टंकप्रसाद पुन, २ मा एमालेका उदयबहादुर बुढाथोकी, ३ मा माओवादीका मोतिप्रसाद बुढा, ४ मा कांग्रेसका भिजेन्द्रमान पुन, ५ मा कांग्रेसका मिम पुन र ६ मा एमालेका पथबहादुर रोका वडा अध्यक्षमा निर्वाचित भएका छन्।"
भरतपुरमा विजय सुवेदीभन्दा रेणु दाहाल ८० मतले अगाडि,चितवनः भरतपुर महानगरपालिकाको मेयरमा सत्ता गठबन्धनकी मेयर उम्मेदवार रेणु दाहालको अग्रता कायमै रहेको छ । ४ हजार ८७७ मत गणना हुँदा दाहालले १७ सय २७ मत प्राप्त गरेकी छन् । उनका निकटम प्रतिद्वन्द्वी नेकपा एमालेका विजय सुवेदीले १६ सय ४७ मत प्राप्त गरेका छन् । रेणु र विजयको मतान्तर ८० मतको रहेको छ । स्वतन्त्र उम्मेदवार जगन्नाथ पौडेलले ४७० मत प्राप्त गरेका छन् । त्यसैगरी कांग्रेसको उपमेयर उम्मेदवार चित्रसेन अधिकारीले १८ सय ९५ मत प्राप्त गरेका छन् । उनकी प्रतिद्वन्द्वी राप्रपाकी हिमला गुरुङले १३ य ३३ मत प्राप्त गरेकी छन् ।
कलैयामा एमालेको अग्रता कायमै,"कलैया : कलैया उपमहानगरमा नेकपा एमालेले अग्रता लिएको छ । एमालेका विनोद साहले प्रमुखमा एक हजार २९५, उप्रप्रमुखमा एमालकै रौसन प्रवीणले एक हजार १८ तथा गठबन्धनबाट कांग्रेसबाट प्रमुखमा राजेश राययादवले ७१७, गठबन्धनकै जनता समाजवादी पार्टीबाट उपप्रमुखमा प्रमोद गुप्ताले ७४० मत प्राप्त गरेका छन् । लोकतान्त्रिक समाजबादी पार्टीबाट प्रमुखका उम्मेदवार जयप्रकाश साहले ४२ तथा उपप्रमुखमा नासरिन नाजले ५८ मत प्राप्त गर्नुभएको निर्वाचन अधिकृतको कार्यालयले जनाएको छ ।"
त्रियुगा१२ मा मतगणना गर्न एमाले र कांग्रेसको माग,"उदयपुर : मतगणना गर्ने वा निर्वाचन गर्ने भन्ने विषयमा निर्वाचन आयोगले समयमा निर्णय दिन नसक्दा उदयपुरको त्रियुगा नगरपालिका१२ निर्वाचन प्रकृया झन पेचिलो बन्दै गएको छ। आयोगको निर्णयको प्रतिक्षामा रहेका दलहरुले उक्त वडालाई आआफ्नो प्रतिष्ठाको विषय बनाएका छन्। दलहरुबीच मिश्रित प्रतिकृया आएपनि प्रमुख दल नेकपा एमाले र नेपाली कांग्रेसले मतगणना गरेर जानुपर्ने धारणा व्यक्त गरेका छन्। एमाले र कांग्रेसको साझाधारणामा नेकपा माओवादी केन्द्रको एक पक्षले समर्थन गरेको छ। उता गठबन्धन दलहरुले भने निर्वाचन गर्नुपर्ने धारणा अघि सारेका छन्। त्रियुगामा नेकपा एमाले, नेपाली कांग्रेस र गठबन्धनबाट अलगअलग उम्मेदवार छन्। एमालेका मेयर पदका उमेदवार भागवत राउत भन्छन्, झरेको मतलाई सदर गरी मतगणना गर्नुपर्छ, हाम्रो आधिकारिक धारणा यहीँ हो। मतगणना कार्य संचलान गर्न लिखित निवेदनसहित मुख्यनिर्वाचन अधिकृतको कार्यालयमा दर्ता गरिसकेको उनले बताए। नेपाली कांग्रेसका मेयर पदका उम्मेदवार बसन्त बस्नेतले मतगणना कार्यको माग गर्दै लिखित निवेदनसहित डेलिकेसन जाने तयारी भैरहेको बताए। उनले भने, सर्वदलिय बैठकमा जेठ १ गते निर्वाचन गर्ने सो दिन नभए मतगणना गर्ने भन्ने सैद्धान्तिक सहमति भएको छ, तोकिएको दिनमा निर्वाचन नभएकाले अब गणना गर्नुको विकल्प छैन्। नेकपा एमालेका अध्यक्ष परमेश्वर घिमिरेले मतगणना कार्य अघि बढाउनु पर्ने बताए। उनले भने, एउटा पार्टीले धाँधली गर्ने त्यसमा सबैले समर्थन गर्नुपर्छ भन्ने छैन्, त्यसैले मतगणना कार्यलाई निरन्तरता दिनुपर्छ। नेपाली कांग्रेसका जिल्ला सभापति हिमाल कार्कीले आयोगको निर्णय प्रतिक्षामा रहेको बताए। १२ नम्बर वडाका स्वतन्त्र नागरिकले मतगणना कार्यलाई अघि बढाउनु पर्ने धारणा व्यक्त गरेका छन्। निर्वाचनगर्दा निर्वाचन आचारसंहिता विपरितका गतिविधि बढ्ने, आर्थिक चलखेल, झडप, दल र कार्यकर्ताबीच तिक्तता बढ्ने देखिएकाले गणना नै उपयुक्त विकल्प भएको स्थानीय बताउँछन्। उक्त वडामा ३ हजार १९२ मतदाता रहेका छन् त्यसमध्ये १ हजार ७१५ मत खसेको छ। ५३ दशमलव ७२ प्रतिशत मत अर्थात आधाभन्दा बढी मत खसिसकेकाले त्यसैले आधार मानेर गणना गर्नुपर्ने स्थानीयको भनाई छ। शुक्रबार दिउँसो मतदान कार्य जारी रहँदा विवाद सृजना भएपछि मतदान कार्य स्थगित भएको हो। स्थगित मतदान प्रकृयाको विषयमा निर्वाचन आयोगको निर्णयको प्रतिक्षामा रहेको मुख्यनिर्वाचन अधिकृत दिपक खनालले बताए। जनप्रेमी माध्यमिक विद्यालयमा निर्वाचन प्रकृया चलिरहँदा वर्षात भएपछि मतदान प्रकृया अवरुद्ध भएको थियो। वर्षातका कारण मतपत्र सुरक्षित गरी मतदान प्रकृया अगाडि बढाउन खोज्दा स्थानीयले अवरोध गरेका थिए। त्रियुगा नगरपालिकामा वडा नं १२ बाहेक ३८ हजार ४५८ मत अर्थात ६७ दशमलव ८४ प्रतिशत मतदान भएको मुख्यनिर्वाचन अधिकृतको कार्यालयले जनाएको छ।"
मटिहानीमा लोसपाले खाता खोल्यो,महोत्तरी : मटिहानी नगरपालिकामा लोकतान्त्रिक समाजवादी पार्टी(लोसपा) नेपालले वडाध्यक्षमा विजयी भएको छ। मतगणनाको परिणाम अनुसार मटिहानी नगरपालिका१ को वडाअध्यक्ष पदमा शिवशङ्कर कुमार राय ३७८ मत ल्याइ विजयी भएको छ। उनको निकटतम प्रतिद्वन्द्वी नेकपा एमालेका हरिचन्द्र साह २१२ मत प्राप्त गरेका छन् भने जनता समाजवादी पार्टी(जसपा) नेपालका मोहम्मद बसिर राईनले १८१ मत प्राप्त गरेर तेस्रो स्थान हासिल गरेका हुन्। निकटमत प्रतिद्वन्दी साह र विजयी भएका रायबीच १६६ मतको अन्तर रहेको निर्वाचन अधिकृतको कार्यालयले जनाएको छ। अग्रस्थानमा रहेका लोकतान्त्रिक समाजवादी पार्टी मेयरका उम्मेदवार हरिप्रसाद मण्डल अगाडि रहेका छन्। नेकपा एमालेका उम्मेदवार हेम चन्द्र यादव र जसपा नेपालका उम्मेदवार मोहम्मद मुजिवुल रहमानले पछयाई राखेको छ। मटिहानी नगरपालिकाको धिरापुरस्थित कार्यालयमा हलमा जारी मत गणना अनुसार वडा नं १ मा एक हजार ५१५ मतदाता थिए।
"सबैला र धनुषाधाममा कांग्रेस, कमलामा माओवादीका वडाध्यक्ष विजयी",ढल्केवर(धनुषा) : धनुषाको सबैला नगरपालिका१ मा नेपाली कांग्रेसका मिथिला साह विजयी भएका छन्। वडाध्यक्षका उम्मेदवार साह २३७ मतान्तरले विजयी भएका छन्। उनले ५५३ मत प्राप्त गरेका हुन्। उनका निकटतम प्रतिद्धन्दी नेकपा एमालेका कपिल राउत गरेडीले ३१३ मतप्राप्त गरी पराजित भएका छन्। त्यस्तै नेकपा माओवादी केन्द्रका श्याम किशोर साहले १०९ मत प्राप्त गरेका हुन्। यसैगरी धनुषाधाम नगरपालिका१ मा नेपाली कांग्रेसका विश्वनाथ यादव विजयी भएका छन्। यादव ६१८ मत ल्याएर निर्वाचित भएका हुन्। उनका निकटतम प्रतिद्धन्द्धी नेकपा एमालेका प्रमोद यादवले ३७७ मत ल्याएर पराजित भएका छन्। यस्तै कमला नगरपालिका१ मा नेकपा माओवादी केन्द्रका उम्मेदवार विजयी भएका छन्। माओवादी केन्द्रका सर्वदेव यादव ९९१ मत ल्याएर वडाध्यक्षमा निर्वाचित भएका हुन्। उनको निकटतम प्रतिद्वन्दी जनता समाजवादी पार्टीका उम्मेदवार राजकुमार यादवले ५६५ मत पाएका छन्।
रामेछापको डडुवामा एमालेको प्यानल नै विजयी,"रामेछाप : रामेछापको दोरम्बा शैलुङ गाउँपालिका वडा नं १ डडुवामा नेकपा एमालेको प्यानल नै विजयी भएको छ। सत्तारुढ गठबन्धनलाई हराउँदै एमालेका उम्मेदवार प्रेम लामा वडा अध्यक्षमा निर्वाचित भएका हुन् । लामाले ११४३ मत ल्याउँदा उनका प्रतिद्वन्दी नेपाल कम्युनिष्ट पार्टी (माओवादी केन्द्र) भक्तबहादुर थामीले १०४० मत ल्याएका छन् । वडा सदस्यमा संगीता थापा, मिठे कामी, मंगले थामी र मविन श्रेष्ठ निर्वाचित भएका हुन्।"
"नेपालगञ्जको मेयरमा कांग्रेसको अग्रता, राप्रपालाई पछ्याउँदै एमाले","नेपालगंज : बाँकेको नेपालगञ्ज उपमहानगरपालिकाको मेयरमा कांग्रेसजसपा गठबन्धनबाट नेपाली कांग्रेसका प्रशान्त विष्टले दुई हजार १४० मतले अग्रता कायम गरेका छन् । राप्रपाका नन्दलाल बैश्यले एक हजार ३३ र नेकपा एमालेका पशुपति दयाल मिश्रले ९६८ मत प्राप्त गरेका छन्। उपमेयरमा जसपाका कमरुद्दिन राईले एक हजार ४४२, राप्रपाकी विन्दु चर्तीमगरले एक हजार ८४ र नेकपा एमालेकी शान्तिदेवी ढकालले ८८४ मत प्राप्त गरेका छन् । वडा नं २२ र २३ को मतगणना सकिएको छ । अहिले १, २, २० र २१ को मतगणना जारी छ। गत वैशाख ३० गते सम्पन्न स्थानीय तह निर्वाचनमा नेपालगञ्जमा रहेका ८१ हजार ७९४ मतदातामध्ये ६१ हजार २०५ मत खसेको थियो । मतगणना ढिलो भएको गुनासो आएपछि अहिले चार स्थानमा मतगणना सुरु गरिएको जिल्ला निर्वाचन अधिकारी रमा अर्यालले जानकारी दिइन् ।"
निर्वाचन स्थगित भएको बझाङको जयपृथ्वी ७ मा मतदान जारी,"बझाङ : झडपपछि निर्वाचन स्थगित भएको जयपृथ्वी वडा नम्बर ७ स्थित सुनिपिपलचौर मावि सुवेडा मतदान केन्द्रमा मतदान सुरु भएको छ। दोस्रोपटक भइरहेको निर्वाचनमा मतदाताहरुको उत्साजनक उपस्थिति रहेको बझाङ प्रहरी प्रमुख तथा डीएसपी ज्ञानबहादुर विष्टले जानकारी दिए। शनिबार सत्ता गठबन्धन र एमालेका कार्यकर्ताबीच झडप हुँदा मतपत्र समेत च्यातिएको थियो। झडप नियन्त्रणमा लिन प्रहरीले हवाई फायर गरेको थियो। त्यसपछि मतदान स्थगित भएको थियो। मतदानस्थलमा ३०० बढी सेना प्रहरी परिचालन गरि मतदान भइरहेको डीएसपी विष्टले बताए । मतदानस्थलमा नगर प्रमुख,उपप्रमुख उम्मेदवारहरु र राजनीतिक दलका प्रतिनिधिहरु उपस्थित छन् ।"
काठमाडौं महानगरपालिकामा ६ स्थानबाट मतगणना जारी,"काठमाडौं : काठमाडौं महानगरपालिकामा ६ स्थानबाट मतगणना सुरू भएको छ । पाँच स्थानमा मात्रै मतगणना भइरहेकोमा अहिले ६ स्थानबाट मतगणना सुरू गरिएको मुख्य निर्वाचन अधिकृतको कार्यालयले जनाएको छ । वडा नम्बर १, २, ३, ४ र ३२ वडाको मतगणना भइरहेको छ । केहिबेर अघिदेखि वडा नम्बर ३१ को मतगणना थालिएको छ ।"
"जीतपुरसिमरा उपमहानगरमा गठबन्धनको अग्रता, पछ्याउँदै एमाले","सिमरा : बाराको जीतपुरसिमरा उपमहानगर पालिकामा मतगणना जारी छ। हालसम्म उक्त नगरको वडा नम्बर १, २२, २३, २४ को मतगणना सकिइसकेको छ। जीतपुरसिमरा उपमहानगरको मेयर पदमा माओवादीका राजन पौडेलले लिड गरिरहेका छन्। उनले हालसम्म ३ हजार ८५९ मत प्राप्त गरेका छन्। उनलाई पछ्याउँदै एमालेतर्फकी सरस्वती चौधरीले ३ हजार ५५ मत प्राप्त गरेकी छन्। साथै हालसम्म लोसपाका सञ्जयकुमार साहले १ हजार २४७ मत प्राप्त गरेका छन्। उपमेयर पदमा पनि हालसम्म कडा प्रतिस्पर्धा देखिन्छ। उपमेयरमा गठबन्धनतर्फकी मेघा शाहीले ३ हजार ६०१ मत प्राप्त गरेकी छन् भने एमालेका भोला अधिकारीले ३ हजार २८१ मत प्राप्त गरेका छन्। लोसपाका बीपी मोक्तानले हालसम्म १ हजार २२३ मत प्राप्त गरेका छन्। वडा नम्बर १ मा कांग्रेसको प्यानल नै विजयी भएको छ। त्यस्तै वडा नम्बर २२ मा पनि कांग्रेसको प्यालनले नै जीत हात पारेको छ। वडा नम्बर २३ मा एमालेको प्यानल र २४ मा दलिततर्फका वडा सदस्यबाहेकको अरु पदमा कांग्रेस विजयी भएको छ। त्यस्तै वडा नम्बर २ र ३ मा मतगणना जारी छ। दुई वडाको अहिलेसम्मको परिणाम हेर्दा एमाले अगाडि देखिएको छ।"
दाङ कांग्रेस सभापतिको वडामा स्वतन्त्र उम्मेदवार सुनील वली निर्वाचित,"दाङ : दाङको शान्तिनगर गाउँपालिका वडा नं २ मा स्वतन्त्र उम्मेदवार सुनिल वली विजयी भएका छन्। यो वडा नेपाली कांग्रेस दाङका सभापति शंकरप्रसाद डाँगीको वडा हो। टिकट वितरणमा असन्तुष्टि जनाउँदै २७ वर्षीय ओलीले स्वतन्त्र उम्मेदवारी दिएका थिए। उनी ६२९ मत ल्याएर विजयी भएका हुन् । उनका निकटतम प्रतिद्वन्द्वी माओवादी केन्द्रका ठाकुरप्रसाद केसीले ५९७ मत प्राप्त गरेका थिए । उनीहरुबीचको मतान्तर ३२ रहेको छ । कांग्रेसका आधिकारिक उम्मेदवार टोपेन्द्रा खड्काले ३५१, एमालेका उम्मेदवार पूर्णबहादुर वलीले ३३४ मत प्राप्त गरेका छन्। वडाध्यक्षमा विजयी भएका वली कांग्रेस निकट थिए तर, उनले युवाहरु राजनीतिमा आउनु पर्ने भन्दै स्वतन्त्रबाट उम्मेदवारी दिएका हुन्। उनले सासक नभइ सेवक बनेर सेवा गर्ने अठोटका साथ उम्मेदवारी दिएको भन्दै सोही अनुसार काम गर्ने बताए।"
ब्याजदर कार्यान्वयनमा सकस,"काठमाडौं : सहकारीलाई सन्दर्भ ब्याजदर कार्यान्वयन गर्न सकस परेको छ। तरलता अभाव भएसँगै ब्याजदरको सीमाभित्र रहेर कर्जा प्रवाह गर्न सकस परेको हो। सरकारले फागुन १४ देखि सहकारीको सन्दर्भ ब्याजदर (कर्जा प्रवाहमा अधिकतम सीमा) १६ प्रतिशत तोकेको छ। तरलता समस्या संकटकै रूपमा देखा परेपछि सहकारीले कर्जा प्रवाह रोकेका हुन्। नवकान्तिपुर बचत तथा ऋण सहकारी संस्थाका शाखा प्रबन्धक हरिप्रसाद पाण्डेले कर्जाको माग बढ्नुका साथै निक्षेप झिक्नेको चाप बढ्न थालेपछि सकस परेको बताए। तरलतामा अधिक चाप भएकाले सन्दर्भ ब्याजदर कार्यान्वयन गर्न सकस भएको छ उनले भने, तर पनि हामी सीमाभित्रै रहेर ऋण प्रवाह गरिरहेका छौं। अहिले सहकारीमा मात्र नभई बैंक तथा वित्तीय संस्थामा पनि निक्षेप झिक्नेको चाप बढ्दै गएको छ। बैंकले पनि कर्जा प्रवाहमा कडाइ गर्दै आएका छन्। शाखा प्रबन्धक पाण्डेले कर्जाको माग बढी भएकाले सुरक्षित भएर लगानी गरिरहेको बताए। बैंक तथा वित्तीय संस्थाले निक्षेपमा दिने ब्याज उच्च छ। निक्षेपकर्ताले सहकारीको निक्षेपमा आकर्षक ब्याज नपाएको भन्दै अन्यत्र लैजाने घुर्की लगाउने गरेको सहकारीकर्मी बताउँछन्। सहकारीमा सन्दर्भ ब्याजदरको सीमा बढाउनुपर्छ भन्ने आवाज उठेको छ पाण्डे भन्छन्। राष्ट्रिय संकटका रूपमा तरलता अभाव चुलिएकाले सहकारीलाई पनि असर पुगेको पञ्चकन्या बचत तथा ऋण सहकारीका व्यवस्थापक प्रमुख ठाकुर आचार्यले बताए। अहिलेको अवस्था कायम ररिरहे सन्दर्भ ब्याजदर कार्यान्वयन गर्न सकस हुने उनको भनाइ छ। नयाँ लगानी नभएकाले सन्दर्भ ब्याजदर कार्यान्वयन नभएको मेगा बहुउद्देश्यीय सहकारीका प्रमुख कार्यकारी अधिकृत इन्द्रप्रसाद गेलालले बताए। तरलता संकट चरम स्थितिमा पुगेकाले सापटी (अन्तरसहकारी कारोबार) गर्ने अवस्थासमेत नभएको उनले बताए। सन्दर्भ ब्याजदरको प्रावधान हटाएर बेसरेटको व्यवस्था गर्नुपर्ने उनको भनाइ छ। बैंकले हरेक महिनाजसो ब्याजदर बढाई रहेकाले सहकारीको पनि सन्दर्भ ब्याजदर पुनरावलोकन गर्नुपर्ने अवस्था आएको गेलाल बताउँछन्। सहकारी विभागका रजिस्ट्रार रुद्रप्रसाद पण्डितले सहकारीले १६ प्रतिशतमै कर्जा प्रवाह गरिरहेको बताए। हामीले काठमाडौं र बुटवलका सहकारीको पनि निरीक्षण गरेका छौं उनले भने, तोकिएकै ब्याजदरमा ऋण प्रवाह गरेको पाइएको छ। उजुरी नआएकाले सन्दर्भ ब्याजदर कार्यान्वयन भएको विश्वास विभागको छ। सन्दर्भ ब्याजदर कार्यान्वयनको अवस्था यकिन राख्न विभागले कर्मचारीलाई निरीक्षणमा खटाइसकेको छ। ६० वटा संस्थाको जेठमसान्तसम्म निरीक्षण गरी प्रतिवेदन दिन निर्देशन दिइएको छ उनले भने, त्यसपछि कार्यान्वयन भए, नभएको यकिन हुन सकिन्छ। सहकारी ऐन २०७४ को प्रावधानअनुसार सहकारीले कर्जा र निक्षेपमा ६ प्रतिशतसम्म स्प्रेडदर कायम गर्नुपर्ने व्यवस्था छ। सहकारीले त्यो भन्दा कमै स्प्रेडदरमा ऋण प्रवाह गरिरहेको दाबी गरेका छन्। विभागका रजिस्ट्रारको संयोजकत्वमा गठित सन्दर्भ ब्याजदर निर्धारण समितिले ब्याजदर तय गर्दा नै ४४ महिनामा सन्दर्भ ब्याजदर हेरफेर गर्न सकिने निर्णय गरेको थियो। केही सहकारीकर्मीले पनि ब्याज बढ्दा बढ्ने र घट्दा घट्ने (स्वचालित) ब्याजदर प्रणालीको व्यवस्था हुनुपर्ने पनि माग गर्दै आएका छन्। विभागले व्यक्तिगततर्फ १ र सामूहिक जमानीतर्फ १५ प्रतिशतसम्म सेवा शुल्क लिन पाइने व्यवस्था गरेको छ। तर सहकारीले भने घुमाइफिराइ विलम्ब शुल्क, हर्जना शुल्क भन्दै विभिन्न शीषर्कमा बढी ब्याज असुल्ने गरेको पाइएको छ। विभागका अनुसार देशभर ३० हजार सहकारी छन्। सहकारीमार्फत १० खर्ब कारोबार भएको छ। तर, सरकारले सहकारीलाई प्रणालीमा ल्याउन सकेको छैन। पाँच वर्षदेखि सहकारी तथा गरिबी निवारण सूचना प्रणाली (कोपोमस) सञ्चालनमा ल्याए पनि प्रभावकारी हुन सकेको छैन। जसले गर्दा कारोबारको नियमित रिपोर्टिङ तथा तथ्यांक राख्ने प्रणाली नहुँदा सहकारीको यकिन तथ्यांक छैन।"
घोराही उपमहानगरको मेयरमा माओवादी केन्द्रका डायमण्ड ३०७ मतले अगाडि,दाङ : घोराही उपमहानगरपालिकाको मेयरमा सत्ता गठबन्धनका उम्मेदवारले अग्रता लिएका छन् । नेकपा माओवादी केन्द्रका हेमराज शर्मा डायमण्डले ४ हजार ३१७ मत प्राप्त गरेका छन् । डायमण्डलाई एमालेका उम्मेदवार नरुलाल चौधरीले पछ्याइरहेका छन् । चौधरीले ४ हजार १० मत प्राप्त गरेका छन् । घोराही उपमहानगरमा अहिलेसम्म १० हजार ६९३ मत मणना भएको छ ।
"रामेछाप नगरपालिकामा एमालेको अग्रता कायमै, पाख्रिनलाई पछ्याउँदै न्यौपाने","काठमाडौं : रामेछाप नगरपालिकामा नेकपा एमालेको अग्रता कायमै रहेको छ। नगरपालिकाको मेयरमा एमालेका रोशन पाख्रिन र नेपाली कांग्रेसका लबश्री न्यौपानेबीच प्रतिस्पर्धा भएको हो। वडा नम्बर १ को मत गणना सकिएर वडा नं २ को मतगणना जारी रहँदा पाख्रिनले १०८९ र न्यौपानेले ८३५ मत प्राप्त गरेका छन्। यसैगरी माओवादी केन्द्र र एकीकृत समाजवादीको गठबन्धनबाट मेयर उम्मेदवार नरेशबाबू श्रेष्ठ ३९८ मत प्राप्त गरेका छन् । उपमेयरमा एमालेकी सीता केसीले १०७७ मत, कांग्रेसकी बाला कुमारी कार्कीले ८६२ मत र गठबन्धनका ढाल विक्रम कार्कीले २५० मत प्राप्त गरेका छन्।"
काठमाडौंको मेयरमा १९४० मतान्तरले बालेन साह अगाडि,"काठमाडौं : काठमाडौं महानगरपालिकामा चुस्त गतिमा मतगणना भइरहेको छ । मुख्य निर्वाचन अधिकृतको कार्यालयको अद्यावधिक विवरणअनुसार अहिलेसम्म मेयरका स्वतन्त्र उम्मेदवार बालेन्द्र साह पहिलो स्थानमा छन् । साह ३१ सय ३९ मतका साथ अग्रस्थानमा छन् । दोस्रोमा एमालेका केशव स्थापित छन् । उनले ११ सय ९९ मत प्राप्त गरेका छन् । सिर्जना सिंह तेस्रो स्थानमा छिन् । उनले १०५७ मत प्राप्त गरेकी छिन् । काठमाडौं महानगरपालिकाको १, २, ३, ४ र ३२ नम्बर वडाको मतगणना भइरहेको छ । केहिबेरमा ३१ नम्बर वडाको मतगणना गर्ने तयारी छ।"
ट्रोल्सले हामीलाई केही फरक पर्दैन,"मुम्बई : अभिनेता रणवीर सिंह र अभिनेत्री दीपिका पादुकोण भारतीय चलचित्र उद्योग (बलिउड) को निकै चर्चित जोडी हो। यी दुवै कलाकारले आफ्ना विभिन्न क्रियाकलाप सामाजिक सञ्जालमा सेयर गर्दै आएका छन्। उनीहरूको पोस्ट्मा प्रतिक्रिया जनाउनेको संख्या पनि ठूलै छ। सामाजिक सञ्जालमा बढी सक्रिय यी कलाकार ट्रोल्सको सिकार पनि बन्ने गरेका छन्। निकै आलोचना पनि खेप्ने गरेका छन्। तर, अभिनेता रणवीरले ट्रोलले आफूहरूलाई केही फरक नपर्ने प्रतिक्रिया दिएका छन्। हालै एक भारतीय सञ्चार माध्यमसँग कुरा गर्दै रणवीरले ट्रोलले आफू र दीपिकाको जीवनमा खासै असर नपर्ने बताए। ट्रोल ती व्यक्तिहरूले बनाउँछन् जसको जीवनमा केही कुरा अधुरो हुन्छ। तपाई जब कुनै व्यक्तिका बारेमा केही कुरा गर्दै हुनुहुन्छ र उसका नकारात्मक कुराहरूको चर्चा गर्नुहुन्छ। यसले तपाई आफै कस्तो मानिस हो भन्ने कुरा देखाउँछ। तपाईले सामाजिक सञ्जालमा जस्तो प्रतिक्रिया जनाउनु हुन्छ, त्यसबाट तपाईको व्यक्तित्व र सोचका बारेमा बुझ्न अरुलाई पनि सहज हुन्छ, रणवीरले भनेका छन्, त्यसैले म र मेरी श्रीमतीका बारेमा आएका नकारात्मक टिप्पणीले हामीलाई खासै फरक पार्दैन। हामी सकारात्मक र नकारात्मक दुवै टिप्पणीको सम्मान गछौं। रणवीरले सामाजिक सञ्जालमा आएका टिकाटिप्पणीका बारेमा कुरा गर्ने र तिनका बारेमा सफाइ दिनुपर्ने कुनै कारण नभएको पनि बताए। म र मेरी श्रीमती कस्ता व्यक्ति हौं र हामीले कस्तो काम गरेका छौं भनेर सबैलाई थाहा छ। हामी दुवै जना राम्रो काम गर्नुपर्छ भन्नेमा विश्वास राख्छौं र जति सक्छौं त्यति राम्रो काम पनि गरिरहेका छौं, उनले भनेका छन्, हाम्रा लागि यही नै काफी छ। हामीले कर्म गर्ने हो। त्यसका बारेमा चर्चा परिचर्चा त भई नै रहन्छ। हामी कहिले पनि गलत सोच्दैनौं। गलत काम गर्नुहुन्न भन्नेमा दृढ छौं। यति भएपछि जति ट्रोल भए पनि खासै फरक पर्दैन। यसले झन् राम्रो काम गर्न प्रेरणा दिन्छ। रणवीर सिंह अभिनित चलचित्र जयेशभाइ जोडदार हालै रिलिज भएको छ। यस चलचित्रले राम्रो नराम्रो दुवै प्रतिक्रिया पाइरहेको छ। त्यसैले बक्स अफिसमा यो चलचित्रले कत्तिको तहल्का मच्चाउँछ, त्यो भने हेर्न बाँकी छ।"
"काठमाडौंको उपमेयरमा डंगोलले २,२३२ मत ल्याउँदा श्रेष्ठको ६४७ मात्र","काठमाडौं : काठमाडौं महानगरपालिकाको उपमेयरमा नेकपा एमालेका सुनिता डंगोलले भारी मतले अग्रता लिएकी छिन्। डंगोलले २२ सय ३२ मत प्राप्त गर्दा गठबन्धनका उम्मेदवार रामेश्वर श्रेष्ठले ६४७ मत प्राप्त गरेका छन्। काठमाडौं महानगरमा सुस्त गतिमा मतदान अघि बढेको छ। अहिले वडा नम्बर १, २, ३, ४ र ३२ वडाको मतगणना जारी रहेको मूख्य निर्वाचन अधिकृतको कार्यालयले जनाएको छ।"
करमा करकर,"संघीयता कार्यान्वयनको क्रममा मुलुकमा दोस्रो पटक स्थानीय तहको निर्वाचन सम्पन्न भएको छ। शुक्रबारसम्म सबैजसो राजनीतिक दलले आफ्नो सम्पूर्ण शक्ति स्थानीय तह निर्वाचनमा केन्द्रित गरेका थिए। शुक्रबार रातिदेखि सबैको ध्यान मतगणनातर्फ गएको छ। हरेक घण्टा कहाँ कसले जित्ला भन्ने आकलन चलिरहेको छ। स्थानीय निर्वाचनमा दलहरूले विचार र सिद्धान्त मिल्नेभन्दा जसरी पनि निर्वाचन जित्ने गरी गठबन्धन गरे भने अर्कोतर्फ नेकपा एमाले एक्लै मैदानमा उत्रिएको थियो। अहिलेको निर्वाचनमा दलहरूले अप्राकृतिक गठबन्धन गरेर भए पनि आफू पहिलो बन्ने तयारीमा देखिए। यसो गरिरहँदा समेत जनतालाई राहत हुने गरी कुनै पनि नयाँ कार्यक्रम सार्वजनिक गर्न सकेनन्। भलै दलहरूले जनतालाई आकर्षित गर्ने गरि घोषणापत्र जारी गरेका छन्। कतिपय राजनीतिक दलका घोषणापत्रहरू जनताका दैनिक जीवनका आवश्यकतालाई सम्बोधन गर्ने किसिमका पनि छन्। कतिपयले अर्को दललाई गालीगलौज र आलोचना गर्न पाना खर्चिएका छन्। कुनै दलले त एजेन्डा ल्याउन नसकेरै सायद घोषणा पत्रसमेत सार्वजनिक गरेनन्। घोषणापत्रमा उल्लेख गरिएका एजेन्डाहरू पनि कसरी पूरा हुन्छन् भन्ने प्रस्ट मार्गचित्र दलहरूसँग देखिँदैन दलहरूले अघि सारेका एजेन्डा जो जनताबाट उठ्ने करबाटै सञ्चालन गरी पूरा गर्नुपर्ने हुन्छ। जसले जनतालाई थप मारमा पार्न पनि सक्छ। नेपालको संविधान २०७२ ले मुलुकमा तीन तहको सरकारको व्यवस्था गरेको छ। यी तीनै तहका सरकार सञ्चालनका स्रोत भनेका जनताबाट उठाउने कर राजश्व नै हो। संघीय व्यवस्थालाई व्यवस्थित गर्न आएको संविधानले प्रत्यायोजन गरेको अधिकार र तहतहको सरकारले आफ्नो अधिकार प्रयोग गर्दा सरकारले असुल्ने राजश्व र करले पनि सर्वसाधारण नागरिकलाई निकै ठूलो मर्कामा पारेको छ। जस्तो, वडामा कुनै सिफारिस लिन जाँदा एक हजारदेखि हजारौं रूपैयाँसम्म सिफारिस दस्तुर लिइन्छ। त्यसैगरी, पानीमा लगाएको कर, फोहोर उठाउनेमा लगाएको कर, बत्तीमा लगाएको कर, बाटो विस्तार र विकासमा लगाएको कर स्थानीयले सरकारले पाइलैपिच्छे जनताबाट कर असुल्छ। जुन कर असुल्छ, त्यसबाट जनतालाई लाभ हुने किसिमले प्रत्यक्ष दिने कुरा चाहिँ खासै केही हुँदैन। त्यसैले पनि जनता कर तिर्न राजीखुसी हुँदैनन्, छैनन्। मनैदेखि कर तिरेकोमा गर्व गर्न सक्ने अवस्था देखिँदैन। कतिपय करका सन्दर्भमा त सरकारसमेत स्पष्ट छैन। जनताले दोहोरो कर तिर्नुपर्ने बाध्यता पनि देखिएका छन् भने तीन तहका सरकार नै कसले कुन कर उठाउने भन्ने विषयमा स्पष्ट छैनन्। स्थानीय सरकार घरबहाल कर आफूले उठाउन पाउनुपर्छ भन्छ। कानुनमा पनि सोही व्यवस्था छ। तर, व्यावसायिक प्रयोजनका लागि घर भाडामा लगाइएको छ भने संघीय सरकार त्यो कर आफूले उठाउन पाउनुपर्छ भन्छ। अर्थात्, उनीहरू राजस्व नीतिमा अझै प्रष्ट भइसकेको अवस्था छैन। करका दरहरू न्युन गरेर कर विस्तारतर्फ लाग्नुपर्ने समयमा करका प्रकारहरू थपिँदा जनता मारमा परिरहेका छन्। तर, जनताले जो कर तिर्छन् उनै जनता जो त्यस अनुसारको सेवा उपभोग गर्न पाउँदैनन्। योभन्दा विडम्बना लोकतान्तिक शासन व्यवस्थामा अरू के होला ? किन स्थानीय तहका सरकारले आमजनतालाई पानीमा सुविधा दिन्छु, बत्तीमा सुविधा दिन्छु भन्न सक्दैनन् ? म वडावासीलाई निम्न तहका नगरवासीका लागि निःशुल्क शिक्षाको व्यवस्था गर्छु भनेर प्रतिवद्धता व्यक्त गर्दैनन् ? सार्वजनिक कार्यक्रम गर्ने स्थल निर्माण गर्छु, सार्वजनिक पार्किङ वा बजार व्यवस्थापन गर्छु जस्ता विकासे कुरा वा विकासका आधारमा ग्यारेन्टी गर्न सक्दैनन् ? वडावासीलाई भूमिमा लाग्ने कर, सम्पत्तिमा लाग्ने कर लगायतमा न्यूनतमभन्दा न्युनमत छुट किन नदिने ? एउटा गरिब परिवारलाई एउटा घरसम्म कर छुट दिने व्यवस्था किन नगर्ने ? यसरी वडाले वडावासीका लागि, नगरले नगरवासीका लागि राहत किन नल्याउने ? मेरो वडामा यतिवटा गुणस्तरीय शिक्षालय, स्वास्थ्य, फोहोर संकलन गर्ने कुरा गर्छु भनेर किन उम्मेदवारले भन्न नसकेका ? राजेन्द्र लिङ्देनको दलले सुत्केरी महिलालाई मासिक तीन हजार भत्ता दिने भनेर घोषणा गयो। तर, यो कति सम्भव छ ? त्यसैले सबै दलहरूले एउटा प्रतिवद्धता जति सक्यो नागरिकलाई राहत दिने काममा जुट्नु पर्छ। नागरिकलाई आहत हुनबाट बचाउने, नागरिकको शारीरिक, स्वास्थ्य, शैक्षिक, रोजगारी र पेशाव्यवसाय हकहितका आदि सुरक्षामा प्रत्याभूति हुने गरी कार्यक्रम ल्याउन दलले किन नसक्ने ? आम नागरिकलाई भोट हाल्नका लागि उत्साह हुने किसिमले कार्यक्रम ल्याउन होस् वा जनतालाई जागरुक बनाउन दलले किन नसकेका ? दलहरूले चुनाबमा जनतालाई राहत दिने कार्यक्रम ल्याउन सकेका छैनन्। यसको प्रमुख कारण हो, जनतालाई राहत दिनका लागि उनीहरूसँग बजेट नै छैन। जसरी उनीहरूले आफू निर्वाचित भएपछि सरकारी सेवालाई आफन्त र कार्यकर्ताको भर्ती केन्द्र बनाउँछन्, त्यसरी नै सबै बजेट त्यसैमा खर्च गर्छन्। त्यही भएर पनि जनतालाई नेताप्रति भरोसा पलाएको छैन। विभिन्न नाममा काम नभएका तर पद मात्रै सृजना गरेर आफ्नालाई भर्ती गर्ने र पारिश्रमिक भन्दै पैसा बाँड्न थालेपछि जनता निराश भएका हुन्। यसो गरेपछि नेतासँग पनि जनतालाई राहत दिन कार्यक्रमका लागि बजेट नै बाँकी रहँदैन। जनताका लागि काम गर्न बजेट नभएको होइन तर जनप्रतिनिधिले त्यो बजेटलाई आफन्त र कार्यकर्ताका लागि दुरुपयोग गरेका कारण जनताका लागि काम हुन नसकेको हो। जनताका लागि काम गर्ने व्यक्ति जनप्रतिनिधि बन्न सक्ने अवस्था नदेखेपछि अहिले मतदाता चुनावबाट विरक्तिन थालेका छन्। दलहरूले काम गर्न सक्नेलाई भन्दा पनि आफ्ना मान्छेलाई टिकट दिने, परिवारका मान्छेलाई उठाएर जिताउने, सबै सुविधा आफू र परिवारमुखी बनाउने, अरूलाई भए टिकट बेच्ने, यस्तो किसिमको तल्लोस्तरको राजनीति दलहरूले कायम राखे भने जनता निर्वाचनदेखि टाढा जान सक्छन्। निर्वाचनमा सहभागी नहुन सक्छन्। संविधान, कानुन र राजनीतिक प्रणाली असफल हुने दिशातर्फ त दलका गतिविधि केन्द्रित छैनन् ? आफ्नो परिवार र आफ्ना मान्छेलाई पैसा दिनेलाई टिकट दिने अनि आफ्नो र आफ्ना परिवारका लागि राजनीति गर्नु गम्भीर विषय हो। अहिले भइरहेको यस प्रकारको राजनीति देशकै लागि घातक छ। त्यसैले राजनीतिक दलले समयमै सचेत हुन र जनतालाई धेरैभन्दा धेरै राहत र सुविधा दिनेतर्फ केन्द्रित हुनुपर्छ। अझ स्थानीय तह निर्वाचनमा निर्वाचित भइसकेपछि जनप्रतिनिधिले सबैभन्दा पहिला आफ्नो सेवासुविधा बढाउनेमा बढी केन्द्रित भएका थिए। जनतालाई सेवासुविधा दिने भनेर निर्वाचित भएका जनप्रतिनिधिले सबैभन्दा पहिला आफ्नो सेवासुविधा बढाएपछि आफ्ना जनप्रतिनिधिमाथिको भरोसा कति रहला ? त्योभन्दा पनि खतरनाक कुरा त पछिल्लो समय राजनीतिक दलका नेताहरूले दिएको अभिव्यक्ति नै हो। जसले जनतामा सन्त्रास र आशंका उत्पन्न गराएको छ। नेकपा माओवादी केन्द्रका अध्यक्ष पुष्पकमल दाहाल प्रचण्डले चितवनमा पुगेर छोरीलाई भोट नदिए देश दुर्घटनामा जान सक्ने भन्दै धम्काए। एकातर्फ देशलाई असंवैधानिक तत्त्वबाट जोगाउन गठबन्धन गरेको तर्क दिने अर्कोतर्फ माओवादीलाई भोट नहाले चुप लागेर नबस्ने अभिव्यक्ति दिने। त्यसले उनले मात्र स्वार्थ हेरेका छन् भन्ने कुरालाई दर्शाउँछ। यस्तो अभिव्यक्तिले पनि जनतालाई निर्वाचनप्रति विश्वास हुन छाडेको छ। प्रजातन्त्रमा कसैको पनि आफूलाई मतदान गर भनेर डरत्रास र धम्की दिन पाउँदैनन्। दिनु पनि हुँदैन। तर, सार्वजनिक कार्यक्रममा धम्कीपूर्ण भाषाको प्रयोग हुलुलाई जनताले भने राम्रो दृष्टिकोणले हेरेका छैनन्। उता प्रधानमन्त्री पत्नी आरजू राणाले समेत कांग्रेसलाई नजिताए बजेट नै नपठाउने धम्की दिएकी छन्। यस्ता विषयले संविधान कमजोर हुन्छ, लोकतन्त्र कमजोर हुन्छ। व्यवस्था कमजोर हुन्छ अनि देश नै कमजोर हुन्छ। पछिल्लो समय हेर्ने हो भने राजावादी दलहरूका सभाजुलुसमा मानिसको बाक्लो संख्या देखिन्छ। यसको मूलकारण पनि यही नै हो। जब व्यवस्थाप्रति जनताको विश्वास उठ्छ उनीहरू अर्को विकल्प खोज्नतर्फ लाग्छन्। कतै जनताले लोकतन्त्र र गणतन्त्रको विकल्प खोज्ने त होइनन् ? अहिलेका सबै राजनीतिक दलले सोच्नु पर्छ। जसरी अहिले विभिन्न दल मिलेर गठबन्धन गरिरहेका छन्, त्यसले पनि देशलाई निर्दलीय व्यवस्थातर्फ धकेल्न खोज्जेको संकेत गरेको छ। यदि दलहरू मिलेर निर्वाचनमा लड्ने हो भने हामी किन स्वतन्त्र व्यक्तिलाई नजिताउने ? भन्नेमा जनता पुगेका हुन् कि भन्ने देखिन्छ। त्यसैले पनि हाम्रो व्यवस्था कतै संकटको घडीमा पुग्न थालेको त होइन ? त्यसतर्फ पनि विचार पुयाउनु पर्छ। अन्यथा, समयले नेटो काट्यो भने रोक्न गाह्रो हुन्छ।"
बझाङको थलारा गाउँपालिकामा अध्यक्षमा एमाले र उपाध्यक्षमा गठबन्धन विजयी,बझाङ : थलारा गाउँपालिकाको अध्यक्ष नेकपा एमालेका उम्मेदवार र उपाध्यक्षमा गठबन्धन(कांग्रेस) का उम्मेदवार विजयी भएका छन्। बिजय हासिल गरेका प्रकाश रोकाया २७७४ मत प्राप्त गरे भने उनका प्रतिस्पर्धी स्वतन्त्रका कुलराज जोशीले २११२ मत र गठबन्धनका विनोद थापा १२०३ मत प्राप्त गरेका छन्। यस्तै उपाध्यक्षमा गठबन्धनका (नेपाली कांग्रेस) उम्मेदवार रामबहादुर खाती ३१५० मत ल्याएर विजयी भएका छन्। उनका प्रतिस्पर्धी नेकपा एमालेका मिरादेवी रावलले २५८७ मत मात्रै प्राप्त गरिन्। यस्तै वडा नम्बर १ मा गठबन्धन (नेकपा माओवादी) रबिन्द्र जोशी ३६० मत ल्याएर विजयी भएका छन् । उनका प्रतिस्पर्धी नेकपा एमालेका उम्मेदवार कृष्ण जोशी २८० मत प्राप्त गरि पराजित भएका छन्। वडा नम्बर २ मा नेकपा एमालेका उम्मेदवार रबिन्द्र खातीले २७७ मत प्राप्त गरेका छन् भने उनका प्रतिस्पर्धी गठबन्धन (नेपाली कांग्रेस) का इन्द्र खातीले २११ मत प्राप्त गरि पराजित भए। वडा नम्बर ३ मा गठबन्धन (नेकपा माओवादी) ४८५ मत प्राप्त गरि विजयी भएका छन् भने उनका प्रतिस्पर्धी नेकपा एमालेका मोहन भण्डारीले २८० मत प्राप्त गरि पराजित भए। वडा नम्बर ४ मा गठबन्धन (नेपाली कांग्रेस) का रामचन्द्र जोशीले ३५७ मत प्राप्त गरि विजयी भए भने उनका प्रतिस्पर्धी नेकपा एमालेका मेनुका धामी साउँदले ३५२ मत प्राप्त गरि ३ मत पराजय बेहोरिन्। वडा नम्बर ५ मा गठबन्धन (नेपाली कांग्रेस) नरबहादुर खाती ३९० मत प्राप्त गरि विजयी भएका छन् भने उनका प्रतिस्पर्धी नेकपा एमालेका गणेश विष्टले ३१३ मत प्राप्त गरि पराजित भएका छन्। वडा नम्बर ६ मा गठबन्धन (नेकपा एकीकृत समाजवादी) का उम्मेदवार अनिलकुमार बिष्टले ३७९ मत प्राप्त गरि विजय हासिल गरेका छन् भने उनका प्रतिस्पर्धी नेकपा एमालेका चेतराज पाण्डले २८४ मत प्राप्त गरि पराजित भएका छन्। वडा नम्बर ७ मा नेकपा एमालेका उम्मेदवार किस्न सार्की ३४४ मतसहित विजयी भएका छन् भने गठबन्धन (नेपाली कांग्रेस)का शेरबहादुर रोकाया २९२ मत प्राप्त गरि पराजित भएका छन्। वडा नम्बर ८ मा नेकपा एमालेका कविराज जोशी ४६० मतसहित विजयी भएका छन् भने गठबन्धनका (कांग्रेस) मोतिलाल पाध्या २३३ मत ल्याएर पराजित भएका छन्। र वडा नम्बर ९ मा गठबन्धन (नेकपा एकीकृत समाजवादी) का उम्मेदवार लोकेन्द्र बिष्ट ४८७ मतसहित विजयी भएका छन् भने उनका प्रतिस्पर्धी नेकपा एमालेका उम्मेदवार हिरा भण्डारीले ४३८ मत प्राप्त गरि पराजित भएका छन्।
भारतले गहुँ निर्यातमा लगायो प्रतिबन्ध,"नयाँ दिल्ली (एजेन्सी) : भारत सरकारले गहुँ निर्यातमा प्रतिबन्ध लगाएको छ। उपभोक्ता मुद्रास्फीति बढेर ७७९ प्रतिशत पुगेपछि सरकारले प्रतिबन्ध लगाएको हो। जसका कारण अब भारतबाट नेपाल आउने गहुँ रोकिनेछ। तर, यो अल्पकालीन निर्णय मात्रै भए पनि कति समयका लागि प्रतिबन्ध लगाइएको हो उल्लेख गरिएको छैन। यद्यपि भारत सरकारको अनुमति लिएर कुनै देशको खाद्य सुरक्षा बचाउनका लागि र विशेष सम्झौता भएका मुलुकहरूमा बाहेक अन्य सबै खाले निर्यातका लागि प्रतिबन्ध लगाइएको हो। पछिल्लो समय युक्रेन र रूसबीचको युद्धका कारण गहुँको मूल्य निकै बढेको थियो। भारत सरकारले मुलुकभित्र बढ्दो खाद्य सुरक्षा र महंगीलाई ध्यानमा राख्दै निर्यातमा रोक लगाउने निर्णय गरेको हो। उक्त भारतमा गहुँको धेरै खेती हुने गरेको छ। यसपटकको गर्मीले गहुँको उत्पादनमा निकै कमी ल्याएको छ। खास गरी मार्चअप्रिलमा २५ देखि ३० डिग्री सेल्सियस तापक्रममा गहुँको उत्पादन बढी हुन्छ। तर, यसपालि यी महिनामा तापक्रम बढी भएपछि उत्पादन घटेको हो। सरकारी तथ्यांकअनुसार भारतमा यसपालि गहुँको उत्पादनमा ५ प्रतिशतले कमी आएको छ। तर, पश्चिम उत्तर प्रदेश, पञ्जाब, हरियाणा तथा मध्यप्रदेशका किसानकाअनुसार गहुँको उत्पादनमा १५ देखि २५ प्रतिशतसम्म कमी आएको छ। गहुँको उत्पादन र निर्यात ज्यादा गर्ने देश रूस र युक्रेन युद्धमा फसेका कारण पनि यसपछि अन्तर्राष्ट्रिय स्तरमै गहुँको मूल्य बढेको छ। यी देशमा युद्धका कारण भारतको गहुँको माग विश्व बजारमा बढेपछि भारतले पनि आफूलाई अपुग हुनेभन्दै निर्यातमा रोक लागएको हो। सबैभन्दा बढी गहुँ उत्पादन गर्ने देशमा रुस, युक्रेन, क्यानडा, फ्रान्स, अमेरिका हुन्। यीमध्ये विश्व बजारमा ३० प्रतिशत गहुँको आपूर्ति रूस र युक्रेनले गर्दै आएका थिए। रूसको उत्पादनमध्ये आधा गहुँ मिश्र, टर्की र बंगलादेशले खरिद गर्ने गरेका छन्। युक्रेनको गहुँ नेपाल, इन्डोनेसिया, फिलिपिन्स, तुर्की, ट्युनिसियाजस्ता देशले खरिद गर्ने गरेका छन्। दुई देश युद्धमा पुगेपछि भारतले ती देशबाट भइरहेको निर्यातको अवसर लियो। भारतबाट गत वर्षको तुलनामा उच्च परिमाण अर्थात झण्डै तेब्बर बढी गहुँ निर्यात भयो। यसको परिणाम यो आयो कि गहुँको मूल्य बढ्यो। नेपालले पनि धेरैजसो गहुँ युक्रेनबाट नै आयात गर्ने गरेको थियो। युद्धका कारण अहिले त्यहाँबाट गहुँ आउने अवस्था छैन। यो अभाव पूरा गर्न भारतबाट समेत नेपालले गहुँ आयात गर्नुपर्ने हुनसक्थ्यो। तर, भारतले उच्च मूल्य वृद्धि र आफ्नो खाद्य सुरक्षाको प्रबन्ध गर्न भन्दै निर्यातमा प्रतिबन्ध लगाएपछि नेपालमा समेत गहुँको अभाव हुन सक्ने देखिएको छ। त्यस्तै, गहुँको अपाूर्ति सामान्य भयो भने पनि मूल्य भने नेपालमा समेत अकासिने अनुमान गर्न सकिन्छ।"
आङ खस्ने पीडामा मलम,"००६ सालमा जन्मेकी भोजपुरकी जितमाया राई (नाम परिवर्तन) को १५ वर्षको उमेरमै विवाह भयो। अन्दाजी १७१८ वर्षको हुँदा पहिलो सन्तानका रूपमा छोरा जन्माइन्। पहिलो सन्तानका रूपमा जन्मेका छोरा र चौथो सन्तानका रूपमा जन्मेकी छोरी जीवित रहेनन्। उनका अहिले पनि ६ सन्तान जीवित छन्। २ वर्ष अनि बढीमा ३ वर्षको अन्तरालमा ८ सन्तानलाई घरमै जन्म दिएकी जितमायाले विगतमा लामो समयसम्म धूमपान सेवन गरिन्। हाल उनी धूमपान गर्दिनन्। लामो समयदेखि आङ खसेर पीडित रहेकी जितमाया जस्तै दुई छोरी हर्किमाया र चेलिमायाको पनि आङ खस्ने समस्या देखियो। ५ सन्तानलाई घरमै जन्म दिएकी ४५ वर्षीया दिदी हर्किमाया र ६ सन्तानलाई घरैमा जन्म दिएकी ४४ वर्षीया बहिनी चेलिमायाको पनि ६८ वर्षीया आमा जितमायासँगै पाठेघरको शल्यक्रिया गरियो। महिलाको महत्त्वपूर्ण प्रजनन अंग हो, पाठेघर। भित्र खाली अनि बाहिरबाट हेर्दा नासपति आकारमा रहेको मासुको डल्लोजस्तो देखिन्छ, पाठेघर। तल्लो पेटमा पिसाब थैली र मलासयको बीचतिर रहेको हुन्छ यो। निषेचित अण्डा (फर्टिलाइज्ड ओभम) पाठेघरमा आएर विकसित हुने र भ्रुण हुँदै बच्चा भएर जन्मिने हुन्छ। पाठेघर नभएको महिला आमा बन्न सक्दैनन् र हरेक मानिसको जन्म पाठेघरबाटै हुन्छ। हरेक महिना हुने महिनावारीमा पाठेघरको भित्रीतह टुक्रिएर नै रक्तश्राव हुने हुन्छ। पाठेघरले केही हर्मनको उत्पादन गर्ने तथा प्रजनन हर्मोनहरूको सन्तुलनमा पनि यसले मद्दत गर्ने गरेको हुन्छ। स्त्रीप्रजनन प्रणालीको महत्त्वपूर्ण अंग पाठेघर तल्लो पेट (पेल्भिक क्याभिटी)मा हुन्छ। यसलाई मांसपेशी तथा लिगामेन्टहरूले अड्याएको हुन्छ। विभिन्न कारणले यो आफ्नो स्थान अर्थात् तल्लो पेटबाट योनीमार्ग भएर बाहिर निस्किएको अवस्थालाई आङ खसेको भनिन्छ। यस्तो हुँदा शारीरिक समस्या सुरु हुन्छन्। लामो समयसम्म तल झरेमा पाठेघरमा घाउ (डिकुबिट्स अल्सर) हुन सक्छ। आङ खसेपछि ढाड दुख्ने, पिसाबको संक्रमण भइरहने, पिसाब गर्न समस्या हुने तथा हिँड्डुल गर्न गाह्रो हुने र संक्रमण हुनेजस्ता समस्या हुन्छन्। तल झरेकै कारण पाठेघरमा घाउ हुने, रगत जाने र दैनिक जीवन निकै कष्टकर बनेको हुन्छ। तर, वृद्धावस्थामा आएको यो पीडा कसलाई कसरी सुनाउनु ? वृद्ध महिलाहरू धेरै लाज मान्ने अनि धेरै सहेर बस्न खोज्ने भएको कारणले आङ खसेका आमाहरू समस्या लुकाउँछन्। समस्या राखे पनि आर्थिक वा अन्य कारणले परिवारले वास्ता नगरेको तथा परीक्षण नगराएको पनि भेटिन्छ। शल्यक्रियाबाट डराउने र परीक्षण गराए अप्रेसन गरिहाल्छन् भन्ने डरले पनि समस्या लुकाएको पाइन्छ। आङ खस्ने समस्या नेपालमा मात्र नभई संसारभर छ। करिब २ देखि २० प्रतिशत महिलाहरू आङ खस्ने समस्याबाट पीडित रहेको विभिन्न तथ्यांकले देखाएको छ। नेपालमा अझै पनि १० लाख महिलाहरू यो समस्या हुन सक्ने अनुमान गरिए पनि यथार्थ तथ्यांक छैन। हालै गण्डकी मेडिकल कलेज, कलेज अफ नर्सिङ साइन्सका मुना सिलवालको टिमले जुलाई ७, २०१६ देखि अगष्ट ७, २०१७ सम्ममा गरेको अध्ययनले १३ प्रतिशत महिलामा आङ खस्ने समस्या देखाएको छ। जबकि यो इटालीमा संख्या ५५, अमेरिकामा ११४ अनि क्यालिफोर्नियामा १९ प्रतिशत छ। आङ खास्नुको पछाडि गर्भको सन्दर्भ जोडिएको देखिन्छ। कम उमेरमा विवाह गर्नु अनि बच्चा पाउनु, धेरै बच्चा जन्माउनु, लामो समयसम्म ब्यथा लाग्नु तथा प्रसव गार्हो हुनु, जन्मान्तर कम गर्नु अनि सुत्केरी अवधिमा गार्हो काम गर्नु, भारी बोक्नु आङ खस्नुका प्रमुख कारण हुन्। कुपोषण, कब्जियत, धूमपानको सेवन, दमखोकी, बच्चा पाएलगत्तै यौनसम्पर्क, मोटोपनजस्ता समस्याले पनि आङ खस्न मद्दत गर्ने गरेको अध्ययनहरूले देखाएका छन्। मैले शल्यक्रिया गरेका आङ खसेका वृद्धासँग सोधपुछ गर्दा अधिकाशंले ३ भन्दा बढी सन्तान पाएको, घरमै प्रसव गराएको र जन्मान्तर ३ वर्षभन्दा कम रहने गरेको पाएको छु। आङ खस्ने सबैलाई शल्यक्रिया गर्नुपर्छ भन्ने छैन। अलिकति पनि आङ खसेको छ भने औषधि खाएर पुरानो ठाउँमा पाठेघर फर्किंदैन। पाठेघर थोरै तल आएको छ भने केही अभ्यास गर्नुपर्ने हुन्छ। जसले गर्दा पाठेघरलाई आफ्नो स्थानमा रहन मद्दत गर्ने माशंपेसीहरू बलियो हुन्छ। त्यसैले पाठेघर थप तल झर्नेबाट रोकिन्छ। यसो गर्दा पाठेघर तल आएकाको ढाड दुखाइ तथा पटकपटक हुने पिसाबको संक्रमणमा कमी आउने हुन्छ। तर, पाठेघर योनीमार्ग बाहिर आएको अवस्थामा रिङ (चुरा) लगाउने वा शल्यक्रिया गर्नुपर्ने हुनसक्छ। यसो गर्दा पाठेघरभित्र अडिने हुन्छ। तर, यो ३३ महिनामा फेर्नु पर्ने हुन्छ। दीर्घकालीन र भपर्दो उपाय भनेकै शल्यक्रिया हो। यो शल्यक्रिया पेट चिरेर गरिँदैन। यसरी आङ खसेको अवस्थामा गरिने शल्यक्रिया योनीमार्गबाट नै गरिन्छ। पुनः योनीमार्ग बनाउन सकिने भएकाले यौनजीवनमा धेरै असर गर्दैन। हुनत आङ खस्ने काम पूर्णरूपमा रोकिन्छ भन्नै छैन। केही सजग भए वा सावधानी अपनाए सम्भावना घट्छ। २० वर्ष नपुगी विवाह नगर्ने र विवाह गरिहाले पनि सन्तानको चाहना २० वर्ष नपुगी गर्दै नगर्नु राम्रो विकल्प हुन सक्छ। गर्भावस्थामा स्वास्थ्यको राम्रो ध्यान पुर्याउने, नियमित परीक्षण गर्ने, गाह्रो काम नगर्ने र भारी नबोक्ने। प्रसव पीडा सुरु हुनेबित्तिकै स्वास्थ्य संस्था जानुपर्छ। घरमा प्रसव गराउनु वा लामो समय ब्यथा लगाएर बस्नुले कालान्तरमा आङ खस्ने समस्यालाई निम्त्याउने सम्भावना बढी रहन्छ। प्रसवपछिको ४२ दिन अत्यन्त महत्त्वपूर्ण समय हो। यस समयमा पटुका बाँध्ने, गाह्रो काम नगर्ने र भारी नबोक्ने, यौनसम्पर्क नगर्ने तथा खानपान र सरसफाइमा राम्रो ध्यान पुर्याउनु पर्छ। धूमपानको सेवन नगर्ने तथा उच्च रक्तचाप, कब्जियत, दीर्घखोकी, दम आदि रोगको समयमा उपचार गर्नुपर्छ। मोटोपन नियन्त्रण गर्ने तथा नियमित व्यायाम गर्नाले अन्य दीर्घरोगबाट बचाउनुसँगै आङ खस्नबाट पनि जोगाउँछ। पाठेघर फालिसकेपछि स्वास्थ्यमा समस्या आउँछन् कि भन्ने धेरै महिलाले चिन्ता लिएको पाइन्छ। कति आमाहरूलाई त पाठेघर फालेपछि क्यान्सर नै हुन्छ कि भन्ने डर रहेको पाइन्छ। तर, वास्तविकता त्यस्तो होइन। कम उमेरमै आङ खसेकाले शल्यक्रिया गरी पाठेघर फाल्नु परेको अवस्थामा शल्यक्रिया भएको केही वर्षपछि पुनः भल्ट प्रोलाप्स अर्थात् योनीमार्ग नै खस्ने सम्भावना हुन्छ। हुनत यो सम्भावना सबैमा रहन्छ। आङ खसेको शल्यक्रिया गर्दा राम्ररी ध्यान पुर्याएर गरेको अवस्थामा भल्ट प्रोलाप्स हुने सम्भावना कम हुन्छ। यसबाहेक भजाइनल हिस्टेरेक्टोमी (भीएच) ले महिलामा कुनै नराम्रो असर समान्यता देखिँदैन। यसले कुनै किसिमको क्यान्सर गर्दैन।  डा साह प्रसूति तथा स्त्रीरोग विशेषज्ञ हुन्।"
पोखरा महानगरमा समाजवादीका धनराज आचार्य अगाडि,पोखरा : पोखरा महानगरपालिकाको मेयरमा सत्ता गठबन्धनका उम्मेदवारले अग्रता लिएका छन् । नेकपा एकीकृत समाजवादीका धनराज आचार्यले ९२३ मत प्राप्त गरेका छन् । आचार्यलाई एमालेका उम्मेदवार कृष्णबहादुर थापाले पछ्याइरहेका छन् । थापाले ८०६ मत ल्याएका छन् । अहिलेसम्म २४०० मतगणना भएको मुख्य निर्वाचन अधिकृतको कार्यालयले जनाएको छ।
"मन्थली नगरपालिकामा एमालेको अग्रता, श्रेष्ठलाई पछ्याउँदै कार्की","काठमाडौं : रामेछापको मन्थली नगरपालिकामा नेकपा एमालेको अग्रता कायमै रहेको छ। नगरपालिकाको मेयरमा एमालेबाट लव श्रेष्ठ, कांग्रेसका उम्मेदवार विनोदकुमार कार्कीबीच प्रतिस्पर्धा रहेको छ। श्रेष्ठले १४७६ मत ल्याउँदा कार्कीले १२६७ मत ल्याएका छन्। माओवादीएकीकृत समाजवादी गठबन्धनबाट माओवादीका दिपकराज प्रसाई रहेका छन्। उनले ४८७ मत प्राप्त गरेका छन्। नगरपालिकाको उपमेयरमा एमालेबाट ईश्वरी बस्नेत, कांग्रेसबाट यशोधा श्रेष्ठबीच प्रतिस्पर्धा भएको छ। बस्नेतले १३१५ मत ल्याउँदा श्रेष्ठले १३४३ मत ल्याएका छन्। माओवादीएकीकृत समाजवादी गठबन्धनबाट एसका कृष्णबहादुर थापाले १२७ मत प्राप्त गरेका छन्। रामेछापमा सत्ता गठबन्धनबीच तालमेल नमिल्दा कांग्रेस बिना नेकपा माओवादी केन्द्र र एकीकृत समाजवादीबीच गठबन्धन गरेका हुन्। मन्थली नगरपालिका वडा नम्बर १ मा वडाध्यक्षमा कांग्रेस र वडा नम्बर १४ वडाध्यक्षमा एमालेका उम्मेदवार निर्वाचित भएका छन्। अहिले मतगणना जारी रहेको छ। रामेछाप नगरपालिकामा एमालेको अग्रता कायमै, पाख्रिनलाई पछ्याउँदै न्यौपाने"
जनकपुर र क्षिरेश्वरमा कांग्रेसका उम्मेदवार विजयी,"जनकपुरधाम : जनकपुरधाम उपमहानगरपालिकाको वडा नं १ मा नेपाली कांग्रेसले विजयी सुरुवात गरेको छ । नेपाली कांग्रेसका उम्मेदवार शिवकुमार साहले ६११ मत ल्याएर विजयी भएका हुन्। नेपाली कांग्रेसका उम्मेदवार साहले ६११ मत ल्याउँदा उनका निकटत्तम प्रतिद्वन्द्वी नेपाल कम्युनिस्ट पार्टी (एकीकृत समाजवादी) का उम्मेदवार अशोक कुमार गुप्ताले कमल चिन्हमा २९५ मत प्राप्त गरेर पराजय भए। यस्तै, नेकपा कम्युनिस्ट पार्टी एमालेका सन्तोष कुमार साहले सूर्य चिन्हमा १५० मत ल्याएका थिए । शिवकुमार साह अघिल्लो स्थानीय तहको निर्वाचनमा स्वतन्त्रबाट विजयी भएका थिए । त्यसैगरी,धनुषाको क्षिरेश्वरनाथ नगरपालिकाको वडा नं ७ मा नेपाली कांग्रेस विजयी भएको छ । वडा नं ७ को वडा अध्यक्षको उम्मेदवार मोबारक कवाडी नथुनी विजयी भएका हुन्।"
"शेरबहादुर देउवाको पालिकामा अध्यक्ष, उपाध्यक्षसहित ४ वडामा कांग्रेसले जित","डडेल्धुरा : डडेल्धुरामा एक पालिकासहित नेपाली कांग्रेस ११ वडामा विजयी हुँदै अग्रस्थानमा रहेको छ । समाजवादी १, माओवादी २, कांग्रेस वीपी १, एमाले १ र स्वतन्त्र १ विजयी भएका छन् । ६ पालिकामा मतगणना जारी रहेको छ । समग्रमा जिल्लामा कांग्रेस अग्रस्थानमा रहेको छ। अमरगढीमा कांग्रेसभित्र विद्रोह गरी उम्मेदवारी दिएका वीपी कांग्रेस र एमालेको गठबन्धनले पछ्याइ रहेको छ । प्रधानमन्त्री तथा कांग्रेस सभापति शेरबहादुर देउवाको पालिकामा कांग्रेसले अध्यक्ष, उपाध्यक्षसहित ४ वटा वडामा जित हाँसिल गरेको छ । देउवाको जन्मथलो रहेको वडा नं १ मा भने नेपाली कांग्रेस वीपीले प्यानलसहित विजयी भएको छ। गन्यापधुरा गाउँपालिकाका अध्यक्षमा ईन्द्रबहादुर कार्कीले ३१८४ मत ल्याएर विजयी भएका छ्न् भने उपाध्यक्षमा ३०१३ मात प्राप्त गरि ज्ञानु सेठी विजयी भएका हुन् । तर, प्रधानमन्त्रीको वडामा भने विद्रोही कांग्रेसले जित हाँसिल गरेको छ । उक्त वडामा कांग्रेस वीपीका नरेश भण्डारीले जित हाँसिल गरेका छन् । भण्डारीले कांग्रेसका उमेदवारलाई झिनो मतान्तरले परायजय गराएका हुन । त्यसैगरी अमयमेरु गाउँपालिका वडा१ र ६ को अध्यक्षमा नेपाली कांग्रेसका उम्मेदवार प्यानलसहित विजयी भएका छन् । वडा नं १ मा दत्ति भण्डारी निर्वाचित भएका हुन् । भण्डारी यसअघि पनि अध्यक्ष हुनुहुन्थ्यो । उनले ४सय२६ मत प्राप्त गरी विजयी भएको निर्वाचन अधिकृतको कार्यालय अजयमेरुले जानकारी दिएको छ । उनका प्रतिद्वन्द्वी कांग्रेस वीपीका उम्मेदवार तेज भण्डारीले २९६ मत मात्रै प्राप्त गरेका छन्। वडा नं ६ मा भने नेपाली कांगेसका युवा उम्मेदवार हरि भण्डारी निर्वाचित भएका छन् । उनले ७३४ मत प्राप्त गर्दा उनका प्रतिद्वन्द्वी माओवादीका उम्मेदवारले ३३६ मत मात्रै प्राप्त गरे। यसअघिको निर्वाचनमा यस वडाबाट नेकपा माओवादीका उम्मेदवार विजयी भएका छन्। भित्रि मधेश क्षेत्रको आलिताल गाउँपालिका२ मा पनि नेपाली कांग्रेसका उम्मेदवार प्रमोद मल्ल विजयी भएका छन् । उनले २८३ मत प्राप्त गरी विजयी भएका हुन्। उनका प्रतिद्वन्द्वी एमालेका उम्मेदवारले १३९ मत मात्रै प्राप्त गरेको निर्वाचन अधिकृतको कार्यालय आलितालले जनाएको छ । त्यसैगरी अमरगढी नगरपालिका १ मा लोकबहादुर ऐर , २ मा हेमराज पन्त र ३ मा कांग्रेसकै तिर्थ ऐर विजयी भएका छन् । त्यसैगरी नवदुर्गा गाउँपालिका १ मा कांग्रेसका शेरबहादुर साउद, ३ मा माओवादीका भक्त कठायत र ५ मा समाजवादीका प्रेम ऐर विजयी भएका छन् । गन्यापधुरामा १ मा कांग्रेस वीपीका नरेश भण्डारी , २ मा कांग्रेसका मनोज देउवा, ३ मा चक्र देउवा , ४ मा नरेश भट्ट, ५ मा कांग्रेसका चन्द्रप्रसाद रोस्यारा विजयी भएका छन् । त्यसैगरी आलिताल गाउँपालिका १ मा ऐमालेका योगेन्द्र देउवा, २ मा कांग्रेसका प्रमोद मल्ल, ८ मा कांग्रेसका धनबहादुर देउवा विजयी भएका छन् भने परशुराम नगरपालिका १ मा माओवादीका लालबहादुर धामी , २ मा कांग्रेस का रमेश बोहरा , ३ मा कांग्रेसका नरेश खवास विजयी भएका छन् । भागेश्वर गाउँपालिका १ मा स्वतन्त्रका उम्मेदवार मणिकराज भट्ट विजयी भएका छन् ।"
दमक नगरपालिकामा मेयरमा राप्रपाका थापाको आग्रता कायमै,"झापा : नेकपा एमालेका अध्यक्ष केपी शर्मा ओलीको गृहनगर दमक नगरपालिकामा राप्रपाबाट मेयरका उमेदवार बनेका राम थापाले अग्रता कायमै राखेका छन् । पछिल्लो मतपरिणाम अनुसार,थापाले २४५० मतका अग्रस्थानमा छन् । थापाले एमालेकी मेयरका उमेदवार गिता अधिकारीलाई पछि पारेका हुन् । एमालेकी मेयरका उमेदवार अधिकारीले २३३२ मत ल्याएकी छिन् । यस्तै, गठबन्धनबाट उपमेयर बनेकी कांग्रेसकी रेगिना भण्डारीले २३९२ मत ल्याएकी छिन् । एमालेकी उपमेयरका उमेदवार अम्बिकाप्रसाद खनालले २१९० मत ल्याएका छन् । राप्रपाबाट मेयरको उमेदवार बनेका थापालाई सत्तागठबन्धन दलहरुको समर्थन रहेको छ ।"
रसुवाको पाँच पालिकामध्ये ३ मा एमाले र २ मा कांग्रेसको अग्रता,"रसुवा : शुक्रबार भएको स्थानीय तहको निवार्चनको मतगणना जारी छ। जिल्लाको पाँचवटा गाउँपालिकाको मतगणना चलिरहेको छ। शनिबार मद्यान्न साढे १२ बजेसम्मको तथ्यांक अनुसार उत्तरगया, गोसाइँकुण्ड र आमाछोदिङ्मोमा एमाले तथा कालिका र नौकुण्डमा कांग्रेसको अग्रता छ। कालिका गाउँपालिकामा अध्यक्षमा १ हजार २ सय ५४ मत सहित कांग्रेस अगाडि छ। एमालेको १ हजार १ सय ४९ मत सहित दोस्रो र १ हजार १ सय ३६ मत सहित माओवादी तेस्रो स्थानमा छ। उपाध्यक्षमा १ हजार ६ सय २८ मत सहित नेपाली कांग्रेस पहिलो, ९ सय ३ मत सहित एमाले दोस्रो र ५ सय ६८ मत सहित नेकपा समाजवादी तेस्रो छ। आमाछोदिङ्मोको अध्यक्षमा ९ सय ४३ मत सहित एमाले पहिलो, ९ सय २८ मत सहित कांग्रेस दोस्रो र ३ सय ६२ मत ल्याएर माओवादी तेस्रो भएको छ। उपाध्यक्षमा ८ सय ४५ मत सहित कांग्रेस पहिलो, ६ सय ३३ मत सहित माओवादी दोस्रो र ६ सय २८ मत सहित एमाले तेस्रो स्थानमा छ। उत्तरगयामा अध्यक्षमा १ हजार ४ सय ५७ मत सहित एमाले पहिलो र १ हजार २ सय ५४ मत सहित कांग्रेस दोस्रो भएको छ। उपाध्यक्षमा १ हजार ५ सय ३५ मत सहित एमाले पहिलो र १ हजार २ सय ५० मत सहित कांग्रेस दोस्रो स्थानमा छ। नौकुण्डको अध्यक्षमा १ हजार ४ सय ५७ मतका साथ कांग्रेस पहिलो र ९ सय ३५ मतका साथ एमाले दोस्रो छ। उपाध्यक्षमा ८ सय ४३ मत सहित एमाले पहिलो र ६ सय ८१ मत सहित जनता समाजवादी पार्टी तेस्रो स्थानमा छ। गोसाइँकुण्डको अध्यक्षमा ९ सय ४४ मतका साथ एमाले पहिलो र ९ सय ५ मत सहित कांग्रेस दोस्रो स्थानमा छ। उपाध्यक्षमा ९ सय ७२ मतका साथ एमाले पहिलो र ८ सय ७७ मतका साथ कांग्रेस दोस्रो स्थानमा छ।"
जान्हवीलाई डाक्टर बनाउन चाहन्थिन् श्रीदेवी,"मुम्बई : जान्ह्वी कपुर भारतीय चलचित्र उद्योग बलिउडमा पछिल्लो पुस्ताकी स्थापित नायिका हुन्। आफ्नो सुन्दरता र फिटनेसका कारण सदैव चर्चामा आइरहने जान्ह्वी आफ्ना फ्यानहरूलाई पनि फिट रहन सामाजिक सञ्जालमार्फत सल्लाह दिने गर्छिन्। सन् २०१८ मा धडक चलचित्रमार्फत बलिउडमा पाइला राखेकी जाह्न्वी बलिउडकी चर्चित अभिनेत्री स्व श्रीदेवी र बोनी कपुरकी छोरी हुन्। पहिलो चलचित्रमार्फत नै चर्चा बटुलेकी जाह्न्वीलाई निकै सम्भावना बोकेकी अभिनेत्रीका रुपमा हेर्ने गरिन्छ। यही चलचित्रमार्फत उनले फिल्म फेयर अवार्ड जितेकी थिइन्। तर, श्रीदेवी भने आफ्नी छोरी जाह्न्वीलाई कलाकार बनाउन चाहन्थिन्। उनी आफ्नी छोरी कलाकारिताभन्दा पनि मेडिकल क्षेत्रमा लागोस् भन्ने चाहन्थिन्। अर्थात श्रीदेवी छोरीलाई डाक्टर बनाउन चाहन्थिन्। तर, जाह्न्वी भने कलाकार नै बन्न चाहन्थिन्। श्रीदेवीले आफ्नो सन्तानको रोजाईमा तगारो बन्न चाहिनन्। जाह्न्वीको इच्छालाई नै सहयोग गरिन्। श्रीदेवीले आफ्नो चलचित्र जुदाई रिलिज भएपछि छोरीको नाम राखेकी हुन्। यस चलचित्रमा उर्मिला मार्तोडकरको नाम जाह्न्वी नै थियो। त्यही नाम उनले आफ्नी छोरीको राखेकी थिइन्। मुम्बईको धीरुभाइ अम्बानी स्कुलमा विद्यालय शिक्षा पूरा गरेपछि जाह्न्वीले अमेरिकाको क्यालिफोर्नियामा एक्टिङ कोर्स गरेकी थिइन्। उनी निकै राम्रो नाच्न जान्ने अभिनेत्रीमा पर्छिन्। उनी क्लासिकल र कथक नृत्य निकै राम्रो नाच्छिन्। आमा श्रीदेवी बितेपछि जाह्न्वी बुवा बोनी कपुरसँग निकै नजिक छिन्। आफ्ना धेरै कुरा बुवासँग सेयर पनि गर्छिन्। बुवाकै मार्गनिर्देशन अनुसार काम गरिरहेकी छन्। २५ वर्षीया जाह्न्वी घुम्न खुब मन पराउँछिन्। उनको सबैभन्दा मनपर्ने ठाउँ उदयपुर हो। उनी फुर्सद हुनासाथ उदयपुर पुगिहाल्छिन्।"
धनगढी उपमहानगरको मेयरमा फराकिलो मतान्तरले स्वतन्त्र उम्मेदवार हमालको अग्रता,"धनगढी : धनगढी उपमहानगरपालिकाको मेयरमा स्वतन्त्रका उम्मेदवार गोपाल हमालले अग्रता कायम गरेका छन्। ३३५३ मत गणना हुँदा हमालले १४७२ मत प्राप्त गरेका छन्। दोस्रो स्थानमा नेपाली कांग्रेसका उम्मेदवार नृपबहादुर वड रहेका छन्। वडले ८६३ मत प्राप्त गरेको मुख्य निर्वाचन अधिकृतको कार्यालयले जनाएको छ। यस्तै, मेयरका उम्मेदवार नेकपा एमालेका रणबहादु चन्दले १५४ मत प्राप्त गरेका छन्। उपमेयरतर्फ भने माओवादी केन्द्र अगाडि छ। माओवादी केन्द्रका उम्मेदवार शान्ति अधिकारी क्षेत्रीले ७३८ मत प्राप्त गरेकी छिन्। कांग्रेसबाट बागी उम्मेदवारी दिएका स्वतन्त्र उम्मेदवार प्रभावकर भण्डारीले ५११ मत ल्याएका छन्। यस्तै एमालेकी उम्मेदवार कन्दकला रानाले ४११ मत प्राप्त गरेकी छिन्।"
रसुवाको गोसाइँकुण्ड२ मा कांग्रेसको प्यानल विजयी,"रसुवा : रसुवाको गोसाइँकुण्ड गाउँपालिका २ मा वडाध्यक्ष सहित नेपाली कांग्रेस प्यानल नै विजयी भएको छ। नेपाली कांग्रेसका कामी छिरिङ तामाङले १ सय ९७ मत ल्याएर विजयी भए। उनका निकटम प्रतिद्धन्द्धी नेकपा एमालेका उर्किन तामाङले १ सय ८७ मत ल्याए। वडा सदस्यमा सोनाम छिरिङ घले, कामी सेदार घले, दलित महिला सदस्यमा लक्ष्मि परियार र महिला सदस्यमा किप्पा नगरकोटी विजयी भएका छन्। २०७४ सालको स्थानीय तहको निर्वाचनमा पनि यस वडामा नेपाली कांग्रेस नै विजयी भएको थियो।"
अध्यात्मको रोबोटिक भविष्य,"विज्ञानको क्षेत्रमा २०औं शताब्दीमा भएका अनुसन्धान र अन्वेषणहरूका कारण २१औं शताब्दीको पूर्वाद्र्धका सुरुआती वर्षहरूमै अभूतपूर्व प्रगति देखा पर्न थाले। चालकविहीन गाडी, थ्रीडी प्रिन्टिङ, सामाजिक सञ्जाल, मंगल ग्रहमा पानी, रोबोट सञ्चालित शरीरका कृत्रिम अंगहरूको निर्माण आदिले यसतर्फ संकेत गरिसकेका छन्। यस्तै, एचआईभी भाइरस उपचारमा प्रगतिजस्ता नवीन उपलब्धिहरूले विज्ञान र प्रविधिले निकट भविष्यमा महत्त्वपूर्ण भूमिका खेल्दै जानेमा शंका छैन। यीमध्ये एकैछिन रोबोटिक्सको क्षेत्रमा हालैका वर्ष भएका वैज्ञानिक खोज र आविष्कारबारे चर्चा गर्न सकिन्छ। प्रविधिभित्र पनि विगतका केही वर्षयता द्रुतगतिमा विकास भइरहेको क्षेत्र हो, रोबोटिक्स। मानवीय कल्पना शक्ति र बुद्धिमत्ताले भ्याएसम्मको रफ्तार रोबोटिक्सको क्षेत्रमा प्रगति हुँदै आएको छ। जसले रोबोटिक्सहरूमा सिक्ने क्षमता, भाषा सीप, समस्याहरूको समाधान गर्ने कला र तार्किक क्षमतालाई मानवीय अनुभवलाई अनौठो पाराले पछाडि पार्ने जानकार बताउँछन्। सोचौं त, एक दशक अघिमात्र कतिले अहिले अधिकांशको हातहातमा देखिने स्मार्टफोन हाम्रो जीवनको अत्यावश्यक प्रविधि बन्ला भनेर सोचेको थियो ? आज त्यही यथार्थमा हामी छौं। जसरी स्मार्टफोनले विगत एक दशक प्रभावित पार्यो, त्यसरी नै रोबोटिक्स प्रविधिले आगामी वर्षहरूमा बहुआमायिक किसिमले गहिरो प्रभाव पार्ने जानकार बताइरहेका छन्। कृत्रिम बुद्धिमत्ता (आर्टिफिसियल इन्टेलिजेन्स)मा आधारित रोबोटले व्यावसायिक कामलगायत हामीले गर्ने १० देखि ५० प्रतिशत कार्य गर्ने भविष्यवाणी रोबोटिक्स प्रविधिका वैज्ञानिकहरूको ठम्याइ छ। अहिलेकै गतिमा रोबोटिक्स प्रविधिको विकास हुँदै गएको अवस्था छ। केही वर्षमै ग्राहक सेवा, डाटा इन्ट्री, रिसेप्सनिस्ट, प्रुफ रिडिङ, कन्स्ट्रक्सन, फर्मासिस्ट, हुलाकी, चिकित्सक, ट्याक्सी चालक, ट्रक चालक, सेना र सुरक्षा गार्डदेखि आर्थिक विश्लेषकको कामसमेत रोबोट प्रविधिका माध्यमले हुने देख्छन् वैज्ञानिकहरू। रोबोटको असंख्य सकारात्मक पक्षहरूका बावजुद पनि वैज्ञानिकहरू एउटा महत्त्वपूर्ण समूह रोबोटको मानव जीवनमा प्रभावबारे भने धेरै आशावादी छैनन्। सन् २०१६ मा स्विट्जरल्यान्डको डाभोसमा आयोजित भेलामा वैज्ञानिक र हतियार विज्ञहरूले द्रुतगतिमा निर्माण भइरहेको कृत्रिम बुद्धिमत्तायुक्त स्वचालित रोबोटहरूलाई रोक्न कदम चाल्नुपर्ने माग उठाए। बेलाबेलामा सम्भ्रान्त नवउदारवादीहरूको भड्किलो भेला भनेर आलोचना खेपिरहन्छ डाभोस। जसमा रोबोटिक्स प्रविधिको गलत प्रयोगले जन्माउने खतराका विषयमा बहस भएको थियो। त्यसभन्दा केहीअघि रोबोटिक्सको गलत प्रयोगका विषयमा प्रख्यात बेलायती वैज्ञानिक र खगोलशास्त्री स्टेफेन हकिङ र टेस्लाका संस्थापक र अमेरिकी उद्यमी इलोन मस्कले धारणामार्फत चेतावनी दिइसकेका थिए। संसारभरबाट भेला भएका धनाढ्य खरबपति, वैज्ञानिक र राजनीतिक नेताहरूको बैठकमा त्यस्ता हतियारको विकास रोक्न कडा नियमहरू बनाइनुपर्ने विज्ञहरूको धारणा थियो। विकसित मुलुकहरूमा विज्ञान र प्रविधिको चरम विकाससँगै धर्मप्रति विश्वास घट्दै गइरहेको छ। धार्मिक संघ र धर्मगुरुले आफ्ना सन्देश र आस्थाहरू फैलाउन नवीन र रचनात्मक प्रयोगहरू गर्न थालेका छन्। विकसित देश जापानकै उदाहरण लिऔं। जापानको सांस्कृतिक र ऐतिहासिक केन्द्र भनेर चिनिने क्योटो सहर परम्परागत मन्दिरहरू, जेन बगैंचा, कलात्मक बजार, रेस्टुराँ र जापानिज उत्सवहरू अनुभव गर्न सकिने ठाउँभन्दा अत्युक्ति हुँदैन होला। यो सहरको आकर्षण देखेर कतिपयले त क्योटोलाई एसियाको सबैभन्दा उत्तम सहर भनेर वर्णन गरेका छन्। क्योटो सहरमा मात्रै युनेस्को विश्व सम्पदा सूचीकृत आकर्षण १७ वटा छन्। जसभित्र चाखलाग्दो अर्को आकर्षण हो, प्रख्यात ४ सय वर्ष पुरानो कोदाइजी बौद्ध मन्दिर। मन्दिरको ऐतिहासिक धरोहरको महत्त्व त छँदै थियो, यो धार्मिक स्थलको सन् २०१९ अर्को एउटा रोचक कारणले समाचार बन्यो। त्यो वर्षको कोदाइजी मन्दिरले आफ्नो परम्परागत शैलीलाई हल्का परिमार्जन गरेर आफूलाई आधुनिक रूप दियो। आफ्नो प्रवचनका समय मिन्दर मान्छे जस्तै आँखा चलाउँछिन्। हात र शरीर चलाउँछिन्। अनि प्रार्थनाका समय दुई हात जोड्छिन्। बौद्ध धार्मिक परम्पराका अनुसार दीनदुखीहरूलाई कृपा गरी सहायता गर्ने देवी कान्ननलाई एन्ड्रोइडप्रविधिमा ढालेर यो मन्दिरले विश्वमै पहिलोपटक सुत्र जप्ने रोबोट देवताका रूपमा अनावरण गर्यो। जापानका हजारौं मन्दिरमा संकटमोचनकी देवीका रूपमा पूजा गरिने कान्नोनलाई रोबोटको रूप दिएर जापानले जापानिजहरूको रोबोटिक्सको मोह पनि संसारलाई सन्देश दियो। कान्नोन देवीको यो रोबोट अवतारलाई माइन्डर नाम दिइएको छ। सार्वजनिक हुँदाका बखत माइन्डरले पृष्ठभूमिमा संगीत र भित्तामा अंग्रेजी र चिनियाँ भाषामा अनुवादसहित हृदय सुत्र र मानवताका विषयमा आफ्नो धारणा राखिन्। अनावरणका दिन कोदाइजी मन्दिरका प्रशासक तेन्सो गोतोले परम्परासित टाढिँदै गइरहेका थिए जापानका युवा पुस्ता। उनैलाई बौद्ध धर्मको सन्देश फैलाउन रोबोट प्रविधिको सहायता लिनु परेको धारणा व्यक्त गरेका थिए। रोबोट प्रविधिको क्षेत्रमा सबैभन्दा प्रख्यात जापानिज वैज्ञानिक हिरोशी इसिगुरोको सहयोगमा निर्माण गरिएको माइन्डरको हाउभाउ जीवित मान्छेजस्तै तयार गरिएको छ। आफ्नो प्रवचनका समय मिन्दर मान्छे जस्तै आँखा चलाउँछिन्। हात र शरीर चलाउँछिन्। अनि प्रार्थनाका समय दुईहात जोड्छिन्। घट्दो प्रजनन् दर र पाका उमेरहरूको बढ्दो जनसंख्याका कारण धार्मिक आवद्धता र संलग्नतामा ह्रास आउँछन्। त्यही कारण बौद्ध धर्मलगायतका धार्मिक गुरुहरूले जापानका प्राचीन परम्पराहरू विलुप्त हुने खतराको चेतावनी दिँदै आएका छन्। यस किसिमको जोखिम नियन्त्रण गर्न क्योटोको यो ४ सय वर्ष पुरानो बौद्ध मन्दिरले बुद्धको सन्देश जस्तो प्राचीन ज्ञानहरूलाई अत्याधुनिक प्रविधिमार्फत जनमानसमा पुर्याउने काम गरिरहेको छ। दोहोरो संवादका लागि आवश्यक पर्ने एल्गोरिथ्म (कम्प्युटरमा उपलब्ध तथ्यांकका आधारमा विश्लेषण गर्न सक्ने क्षमता) हाललाई माइन्डरमा जडित गरिएको छैन। तर, पनि माइन्डरजस्ता रोबोटका डिजाइनरहरूले भविष्यमा कृत्रिम बुद्धिमत्ताको सहारा लिए। यसले रोबोटजस्ता यन्त्रका माध्यमले धार्मिक सन्देश र प्रवचनहरू कसरी आमसमुदायमा पुर्याउन सकिन्छ ? वैज्ञानिकहरू यसमा केन्द्रित छन्। प्रतिनिधि पात्रका रूपमा क्योटोमा माइन्डरको उदय भइसकेको अवस्थामा छ। २१औं शताब्दीमा अब हजारौंंलाखौंं माइन्डरहरूको अवतार साक्षात हुनेमा कुनै शंका छैन। के मानवनिर्मित यन्त्र र बुद्धको यो अप्राकृतिक र अनौठो मिश्रणले मानवताको भावी आध्यात्मिक यात्रा गर्दैछ त ? सिद्धार्थ गौतमले बोधगयामा ज्ञान प्राप्त गरेपश्चात बुद्ध बने। उनको बुद्धत्वको २५०० सय वर्षपछि मानवताले कसरी र किन उनको शिक्षा लिन माइन्डरहरूको सहारा लिनुपर्यो। क्योटोको कोदाइजी बौद्ध मन्दिरको कन्नोनदेवीले प्रविधिको विकाससँगै आफूलाई अपडेट गर्दै जाने र प्रविधि परिस्कृत हुँदै लगेको छ। यसरी भावीपुस्ताको धर्म र अध्यात्मप्रति रुचि पनि बढ्दै जाने मन्दिरका अधिकारीहरूले माइन्डर लामो यात्राको सुरुआत मात्र भएको विचार राखेका थिए। केही वर्षअघि भारतको पशुपतिनाथ मन्दिरमा जस्तै रोबोटले आरती गरेको पनि समाचारमा आएको थियो। आध्यात्मिक अनुभवको खोज र जीवनको अर्थ खोज्न निस्किएका नयाँ पुस्ताका जापानिजहरू प्रविधिक रूपमा माइन्डरसित जोडिए। भावनात्मक रूपमा रोबोटरूपी बुद्धसित कसरी जोडिन्छन् ? आध्यात्मिक अनुभव मान्छेको अनुभव हो र सबैको अनुभव एकनासको हुँदैन। जीवनको सुन्दरता पनि यही हो। २५०० वर्षअघिको बुद्धको आध्यात्मिक अनुभवहरूलाई बहुसंख्यकले मार्गदर्शन मान्दा बुद्धको दर्शन संगठित धर्ममा बदलियो। मूर्ति र कर्मकाण्डी भयो। २००० वर्षअघि जिसस क्राइस्टको आध्यात्मिक अनुभव धर्म हुँदै बर्बरता र आफ्नो आधिपत्य र सर्वोच्चता कायम राख्न उपनिवेश र क्रुसेडहरूमा परिणत भयो। मूर्तिपूजालाई आशक्तिसित जोडेर हेरेका बुद्धको सन्देशलाई जापानले रोबोटको नयाँ अवतारमा पुनर्जीवित गरेका घटना छन्। जुन रोबोटिक्सको युगमा प्रवेश गरिरहेको मानवतालाई नयाँ सन्देश पनि हुन सक्ला। त्यो समयले बताउला।"
"मन्थली नगरपालिका १ मा वडा अध्यक्षसहित २ सदस्य कांग्रेस, २ सदस्यमा एमाले विजयी",काठमाडौं : रामेछापको मन्थली नगरपालिका १ मा कांग्रेसका उम्मेदवार होमप्रसाद (रामहरी) पौडेल विजयी भएका छन्। वडा नम्बर १ मा वडाअध्यक्षसहित २ सदस्य कांग्रेस र २ सदस्य एमाले विजयी भएको हो । आइतबार भएको मतगणनामा पौडेलले ९२० मत ल्याउँदै विजयी भएका हुन्। उनका निकतम प्रतिद्वन्द्वी एमालेका दिनेश सुवेदीले ७८४ मत प्राप्त गरेका छन्। कांग्रेसले महिला सदस्य र एक खुला सदस्य जितेको छ। त्यसैगरी दलित महिला सदस्य र खुल्ला एउटा सदस्य एमालेले जितेको छ। वडामा माओवादी केन्द्रले कांग्रेससँग गठबन्धन गरेपनि अन्तत: धोका पाएको छ। कांग्रेसका सबै उम्मेदवार विजयी हुँदा माओवादी केन्द्रका उम्मेदवारले पराजय भोगेका छन्। उनीहरुले उम्मदवार मनोनयन दर्ता गरेपछि गठबन्धन गरेका थिए। नगरपालिका मेयरप्रमुख : लव श्रेष्ठ (एमाले) ८२६ विनोदकुमार कार्की (कांग्रेस) ७८३ दिपकराज प्रसाई (माओवादी केन्द्र) १०० उपमेयर उपप्रमुख ईश्वरी बस्नेत (एमाले)  ६४८ यशोधा श्रेष्ठ (कांग्रेस)९४० कृष्णबहादुर थापा (एस) ६५
भरतपुर महानगरमा ३ हजार ९७७ मतगणना : रेणु अग्र स्थानमै,चितवन : भरतपुर महानगरपालिकाको मेयरमा सत्ता गठबन्धनकी मेयर उम्मेदवार रेणु दाहालको अग्रता कायमै रहेको छ। ३ हजार ९७७ मत गणना हुँदा दाहालले १ हजार ३७२ मत प्राप्त गरेकी छन्। उनका निकटम प्रतिद्वन्द्वी नेकपा एमालेका विजय सुवेदीले १ हजार ३०५ मत प्राप्त गरेका छन्। रेणु र विजयको मतान्तर ६७ मतको रहेको छ। स्वतन्त्र उम्मेदवार जगन्नाथ पौडेलले ४७० मत प्राप्त गरेका छन्। त्यसैगरी कांग्रेसको उपमेयर उम्मेदवार चित्रसेन अधिकारीले १ हजार ५४२ मत प्राप्त गरेका छन्। उनकी प्रतिद्वन्द्वी राप्रपाकी हिमला गुरुङले १०३५ मत प्राप्त गरेकी छन्।
रसुवाको आमाछोदिङ्मो३ मा एमाले विजयी,रसुवा: रसुवाको आमाछोदिङ्मो गाउँपालिका३ को मतपरिणाम सार्वजनिक भएको छ। सार्वजनिक नतिजा अनुसार वडा नम्बर ३ मा नेकपा एमालेले जितेको छ। नेकपा एमालेका सुरेन्द्र तामाङले ३ सय २८ मत ल्याएर विजयी भए। उनका निकटम प्रतिद्धन्द्धी नेपाली कांग्रेसका कामी नाम्ग्याल तामाङले २ सय ८१ मत ल्याए। यस्तै सदस्यमा निमा काल्तेन तामाङ र सिता विक विजयी भएका हुन्। २०७४ सालमा भएको निर्वाचनमा वडाध्यक्षमा नेकपा एमालेले विजय हासिल गरेको थियो।
लुम्बिनीमा भारतीय प्रधानमन्त्री मोदीको स्वागतको तयारी पूरा,"लुम्बिनी : बुद्धजयन्तीको अवसरमा भारतका प्रधानमन्त्री नरेन्द्र मोदीको लुम्बिनी भ्रमणको तयारी पूरा भएको छ। २५६६ औं बुद्धजयन्तीको अवसरमा प्रधानमन्त्री शेरबहादुर देउवाको निमन्त्रणामा मोदीको लुम्बिनी भ्रमण हुन लागेको हो। मोदी भारतीय शहर कुशीनगरबाट हेलिकोप्टरमार्फत सोमबार मध्याह्न लुम्बिनी अवतरण गर्ने तालिका छ। मोदीले लुम्बिनीमा बुद्धजयन्तीको मुल समारोहमा सम्बोधन गर्नेछन्। त्यस्तै भारतले निर्माण गर्न लागेको बिहारको शिलान्यास गर्ने कार्यक्रम तय भएको छ। लुम्बिनीमा प्रधानमन्त्री देउवा र समकक्षी मोदीबीच दुईपक्षीय वार्ता हुनेछ। त्यसअघि परराष्ट्रमन्त्री डा नारायण खड्कासँग भेटघाट हुनेछ। भेटघाट लुम्बिनीस्थित एक होटलमा हुने बताइएको छ। मोदी आउने तयारी पूरा गरिएको लुम्बिनी विकास कोषले जनाएको छ। विकास कोषका कोषाध्यक्ष सिद्धचरण भट्टराईले सजावटसहितका कामहरु सकिएको बताए। मोदीले मायादेवी मन्दिरमा पुजाआजा गर्ने छन्। त्यसका लाग मायादेवी मन्दिर, बुद्धजयन्तीको मुल समारोह हुने ५ हजार क्षमताका ध्यान केन्द्रलाई झकिझकाउ पारिएको छ। लुम्बिनीको २ नम्बरदेखि ९ नम्बर गेटतर्फको बटोलाई दुई देश र बौद्ध झण्डा राखेर सजाइएको छ। प्रवेशद्वारहरु निर्माण गरिएको छ। मोदीसहित ४ वटा हेलिकप्टर भारतबाट नेपाल आउनेछन्। भारतीय सेनाले लुम्बिनीमा परीक्षण अवतरण गरिसकेको छ। ध्यान केन्द्र अगाडि ४ वटा नयाँ हेलिप्याड निर्माण भएका छन्। ध्यानकेन्द्रको उद्घाटन भने सोमबार विहान ९ बजे प्रधानमन्त्री देउवाले गर्ने कार्यक्रम छ। त्यसअघि देउवाले भैरहवास्थित अन्र्तराष्ट्रिय गौतमबुद्ध विमानस्थलको उद्घाटन गर्ने कार्यक्रम रहेको छ। बिहानै प्रधानमन्त्रीसहितको विशिष्ट पाहुनाको आवागन हुने विकास कोषले जनाएको छ। मोदी भ्रमणको तयारीका लागि परराष्ट्र मन्त्री खड्का र पर्यटन, नागरिक उड्ययन तथा संस्कृति मन्त्री प्रेम आले आज नै लुम्बिनी आउँदैछन्। लुम्बिनीमा सुरक्षा व्यवस्था कडा पारिएको छ। सुरक्षा संयन्त्रले आइतबार विहान भिभिआईपी भ्रमणको डेमोस्ट्रसन गरेका छन्। लुम्बिनीमा सुरक्षाका लागि भारतीयसहित आर्मी, शसस्त्र र नेपाली प्रहरी परिचालन गरिएको छ। भैरहवा विमानस्थलदेखि लुम्बिनीसम्म नै सुरक्षाकर्मी राखिएका छन्। बुद्धजयन्तीमा छोटो कार्यक्रम लुम्बिनीमा यसअघिका बुद्धजयन्ती धुमधाम हुने गरेका थिए। अहिले भने आम नागरिकले मुल समारोहमा पहुँच पाउने छैनन्। विकास कोषले बढीमा २ हजार जना सहभागि हुने तयारी गरेको छ। त्यसका लागि पास प्राप्त व्यक्तिहरुमात्रै सहभागी हुन पाउनेछन्। मुल समारोह संस्कृति मन्त्री तथा विकास कोषका अध्यक्ष आलेको अध्यक्षतामा हुनेछ। कोषका उपाध्यक्ष भिक्षु मेत्तेयले स्वागत गर्ने कार्यक्रम तय गरिएको छ। मुल समारोहमा प्रधानमन्त्री देउवा र भारतीय समकक्षी मोदीले विशेष सम्बोधन गर्नेछन्। बोल्ने तालिकामा लुम्बिनी प्रदेशका मुख्यमन्त्री कुलप्रसाद केसीलाई समय दिइएको छ। संस्कृति मन्त्री आलेले धन्यवाद ज्ञापन गरेपछि मुल समारोह सकिनेछ। दुई प्रधानमन्त्रीबीच पत्रकार भेटघाट बुद्ध जयन्तीको मुल समारोह सकिएपछि मोदी जर्मन विहारको छेउमा ३ अर्ब लागतमा बन्न लागेको भारतीय बौद्ध विहारको शिलान्यास गर्नेछन्। त्यो कार्यक्रम सकिएपछि दुई प्रधानमन्त्रीबीच भेटघाट हुने बताइएको छ। कार्यक्रम तालिका फेरबदल नभएमा दुई प्रधानमन्त्रीबीच पत्रकार भेटघाट हुनेछ। जुन होटल पवनमा हुने बताइएको छ। मोदीले स्वागत भोजन पनि पवन मै गर्ने तयारी छ। सर्वसाधारणका लागि मायादेवी बन्द विशिष्ट पाहुनाहरुको भ्रमण हुने भएपछि विहान ८ बजेदेखि दिउसो १ बजेसम्म मायादेवी मन्दीरमा सर्बसाधारणलाई प्रवेश निषेध गरिएको छ। विकास कोषले सूचना जारी गरेर विहान ८ बजेअघि र १ बजेपछि मात्रै मायादेवी भ्रमणमा आउने कोषले आग्रह गरेको हो।"
मोरङमा कांग्रेस र एमालेबीच मुख्य प्रतिस्पर्धा,"विराटनगर : स्थानीय तह निर्वाचनको प्रारम्भिक मतपरिणामअनुसार मोरङमा नेपाली कांग्रेस र एमालेबीच मुख्य प्रतिस्पर्धा देखिएको छ । मोरङमा विराटनगर महानगरपालिकासहित १७ वटा स्थानीय तह छन् । १७ वटै पालिकाको मतगणना सुरु भइसकेको छ । तर, नेपाली कांग्रेसको विरोधका कारण रंगेली नगरपालिकामा भने शनिबार राति ८:३० बजेदेखि मतगणना अवरुद्ध बनेको छ । सत्तारुढ दलबीच गठबन्धन भएका ठाउँमा कांग्रेस मजबुत देखिएको छ । नेकपा (माओवादी केन्द्र) भने प्रतिस्पर्धामा आउन सकेको देखिँदैन । गठबन्धन नभएको ठाउँमा माओवादी केन्द्र तेस्रो स्थानमा छ । प्रारम्भिक मतपरिणाम अनुसार कांग्रेस नौवटा र एमाले आठवटा पालिकामा अगाडि छन् । नेपाली कांग्रेसले विराटनगर महानगरपालिका, सुन्दरहरैँचा, सुनवर्षी, रतुवामाई नगरपालिका तथा बूढीगंगा, ग्रामथान, जहदा, कटहरी र मिक्लाजुङ गाउँपालिकामा कांग्रेस अगाडि छ । त्यस्तै, उर्लाबारी, लेटाङ, बेलबारी, पथरीशनिश्चरे, रंगेली नगरपालिका तथा धनपालथान, कानेपोखरी र केराबारी गाउँपालिकामा एमाले अगाडि छ ।"
"धनुषाको विदेह नगरपालिका १ र २ मा एमाले विजयी, ३ र ४ को मतगणना जारी","जनकपुरधाम : धनुषाको विदेह नगरपालिका वडा नं १ र २ मा एमाले विजयी भएको छ । वडा नं १ मा नेपाल कम्युनिस्ट पार्टी (एमाले) बाट संजय पाण्डेय ७ मतले विजयी भएका हुन्। निर्वाचन कार्यालय विदेहका प्रमुख अर्जुन भण्डारीका अनुसार विजयी पाण्डेले ३७२ मत प्राप्त गरेका छन् । उनको निकट प्रतिद्वन्द्वी नेपाल कम्युनिस्ट पार्टी (एकीकृत समाजवादी) बाट विन्देश्वर ठाकुरले ३६५ मत प्राप्त गरेका छन् । त्यस्तै, वडा नं २ (एमाले)बाटै राम पुकार सहनी १८९ मतान्तरले विजयी भएको छ । विजयी सहनीले ३८४ मत प्राप्त गरेका छन् । उनको प्रतिद्वन्द्वी नेपाल कम्युनिस्ट पार्टी (एकीकृत समाजवादी) बाट भद्रकान्त झाले १९५ मत प्राप्त गरेका छन् । विदेह नगरपालिकामा वडा नं १ र २ को मतगणना सम्पन्न भएको छ भने ३ र ४ को मतगणना सुरु भएको छ ।"
रसुवाको गोसाइँकुण्ड१ मा एमालेको प्यानलै विजयी,रसुवा: रसुवाको गोसाइँकुण्ड गाउँपालिका१ को मतपरिणाम सार्वजनिक भएको छ। सार्वजनिक नतिजा अनुसार वडा नम्बर १ मा नेकपा एमालेको प्यानलै विजयी भएको छ। नेपाली एमालेका उर्केन छिरिङ तामाङले ३ सय ९५ मत ल्याएर विजयी भए। उनका निकटम प्रतिद्धन्द्धी नेपाली कांग्रेसका कर्मा तामाङले ३ सय ६५ मत ल्याए। यस्तै महिला सदस्यमा कार्मु तामाङ र खुला सदस्यहरूमा कैसाङ तामाङ र दिलमान तामाङ बिजयी भएका हुन्। २०७४ सालमा भएको निर्वाचनमा वडाध्यक्षमा नेकपा एमालेले विजयी हासिल गरेको थियो।
साँफेबगर र पञ्चदेवल बिनायक नगरपालिकामा मतगणना अन्यौल,"अछाम : साँफेबगर नगरपालिकामा मतगणना हुने नहुने अन्यौल भएको छ। १४ वटै वडाका मतपेटिका सुरक्षित तरिकाले रित पुर्वक नगरपालिका पुर्याइएका छन्। मतगणना सुरु नगरेको भन्दै शनिबार दिनभरि साँफेबगर नगरपालिका तनावग्रस्त बन्यो। मतगणना गर्न ढिलाइ गरेको भन्दै नाराबाजी र ढुंगामुडा प्रहार गरेपछि प्रहरीले अश्रु ग्यास प्रहार गरेको थियो। शनिबार बिहान बसेको सर्वदलीय बैठकमा दिउँसो २ बजेदेखि मतगणना गर्ने सहमति भएको थियो। २ बजेपछि पनि मतगणना नगरेको भन्दै नेपाली कांग्रेस र एकीकृत समाजवादीका नेता कार्यकर्ता आक्रोशित बनेपछि ढुंगामुडा प्रहार भएको थियो। मतगणना हुने नहुनेबारे निर्वाचन अधिकृत कुनै पनि जानकारी नदिएको र अन्यौलमा राखेको भन्दै नगरपालिकामा नाराबाजी र ढुंगा प्रहार गरेका हुन्। स्थितिलाई नियन्त्रणमा लिन प्रहरीले ८ सेल अश्रु ग्यास प्रहार गरेको हो। साँफेबगर नगरपालिका १३ बाब्लाको विषयलाई लिएर अहिलेसम्म पनि मतगणना हुन नसकेको हो। बाब्लामा मतदानका क्रममा झडप भएको थियो। एक जना महिलाको मत अर्को व्यक्तिले हाल्ने विषयलाई लिएर विवाद सिर्जना भएपछि कांग्रेससमाजवादी गठबन्धन र एमालेबीच झडप भएको थियो। झडपपश्चात् करिब साढे ९ बजेतिर मतदान प्रकृया रोकिएको थियो। दिनभर रोकिएको मतदान सुचारुका लागि सहायक प्रजिअ दिपेश रिजालको टोली बाब्ला पुगेको थियो। झडप हुनुपूर्व बाब्लाको राष्ट्रिय माविमा २०६ मत खसेको थियो। सहायक प्रजिअको उपस्थितिमा बसेको सर्वदलीय बैठकमा मतदान सुचारु गर्ने सहमति भएपछि साढे ४ बजे पुन मतदान सुरु भएको थियो। त्यसपछि १३८ मत खसेको हो। बाब्लामा जम्मा ३४४ मत खसेको छ। मतदान सम्पन्न भएपछि सबै मतपेटिका सिलबन्दी गरी मुचुल्का उठाएर नगरपालिका निर्वाचन अधिकृतले बुझिसकेपछि मतगणना नगर्नु नियत नै शंकास्पद रहेको गठबन्धनका संयोजक लालबहादुर कुँवरले बताए। उनले भने,जति बेला विवाद भएको हो त्यति बेला नै मतदान रद्ध गरिदिनुपर्ने हो। फेरि मतदान सुरु गरी मतदान सम्पन्न गरेर नियमपूर्वक सबै दलका प्रतिनिधिले हस्ताक्षर गरेका छन्। सबै मतपेटिका सिलबन्दी गरेर मुचुल्का उठाएर राती नै साँफेबगर नगरपालिकाको निर्वाचन अधिकृतलाई बुझाएको छ। उनले मतपेटिका बुझेका पनि छन्। मतपेटिका बुझिसकेपछि मतगणना नहुनु यो कस्तो नियत हो। निर्वाचन आयोगलाई बाब्लामा पुन निर्वाचन नगर्ने भन्दै जानकारी पत्र पठाएको संयोजक कुँवरले बताए। बाब्लामा गठबन्धनले एकलौटी गरेको आरोप एमालेको छ। एमालले पुनः मतदान गर्नुपर्ने भन्दै निर्वाचन आयोगमा उजुरी गरेको छ। नेकपा एमालेका साँफेबगर नगरपालिकाका प्रमुख पदका उम्मेदवार पशुपति कुँवरले बाब्लामा झडप भइसकेपछि रद्ध भइसकेको निर्वाचनमा फेरि एकलौटी तरिकाले मतदान भएको भन्दै पुन निर्वाचन हुनुपर्ने बताइन्। पञ्चदेवल बिनायक नगरपालिकामा पनि मतगणना हुन सकेको छैन। वडा नं ५ लयाटीमा निर्वाचनका दिन विवाद भएपछि त्यहाँ पनि मतगणना हुने नहुने अन्यौल छ। निर्वाचन आयोगले भने दुवै स्थानीय तहको दुई वडामा पुन निर्वाचन हुने निर्देशन पत्र सम्बन्धीत पालिकाका निर्वाचन अधिकृतलाई पठाएको छ। बाँकी ८ पालिकामा भने मतगणना जारी छ।"
सहिदभूमि र रुपनीमा जेठ २ गते पुनः मतदान,"धनकुटा राजविराज : मतदान प्रक्रियामा नेकपा एमाले र गठबन्धनका प्रतिनिधिबीच विवादका कारण स्थगित भएको धनकुटाको सहिदभूमि गाउँपालिका ६ को निर्वाचन आगामी जेठ २ गते हुने भएको छ। निर्वाचन अधिकृतको कार्यालय सहिदभूमिले ठाकुरदेवी मावि र ६ नं वडा कार्यालयका तीन मतदान केन्द्रमा आगामी २ गते पूनः मतदान गर्ने गरी निर्णय गरेको हो। विवादका कारण शुक्रबार बिहान साढे ११ बजेदेखि त्यहाँ मतदान प्रक्रिया रोकिएको थियो। अशक्त, असहाय, तथा ज्येष्ठ मतदाताका तर्फबाट एउटै व्यक्तिले पटकपटक मतदान गरेको विषयमा विवाद भएको थियो। विवाद सुरु भई मतदान कार्य अवरुद्ध भई पटकपटक सर्वदलीय बैठक राख्दासमेत बेलुकाको ५ बजेसम्म पनि विवादको निरुपण हुन सकेको थिएन। सहिदभूमि निर्वाचन कार्यालयले विवादकाबीच मतदान कार्य सञ्चालन गरे थप भौतिक क्षतिसमेत हुने निष्कर्ष निकाली मतदान प्रक्रिया स्थगित गरेको थियो। तीन केन्द्रमा २५ सय १३ मतदाता छन्। मतदान प्रक्रिया स्थगित हुनुपूर्व ८ सय १२ मत खसेको थियो। तीनवटै केन्द्रमा पुनः नयाँ प्रक्रियाबाट मतदान हुने निर्वाचन अधिकृत रुद्रमणि गिरीले बताए। उनका अनुसार मतदान भएपछि मात्र एकै पटक सबै वडाको मतगणना हुनेछ। निर्वाचन आयोग र मुख्य निर्वाचन अधिकृतसँगको समन्वयमा नयाँ मिति तोकिएको उनको भनाइ छ। सोमबार रुपनीको स्थगित निर्वाचन मतदानका क्रममा शुक्रबार राति हवाई फायरपछि रोकिएको सप्तरीको रुपनी गाउँपालिका५ बसविट्टीको निर्वाचन सोमबार हुने भएको छ। रुपनी गाउँपालिका१ स्थित निर्वाचन अधिकृतको कार्यालयमा शनिबार बसेको सर्वदलीय वैठकले स्थगित मतदान सोमबार बिहान ७ बजेदेखि ५ बजेसम्म गर्ने निर्णय भएको जिल्ला निर्वाचन अधिकारी रमेशकुमार जोशीले बताए। मुख्य निर्वाचन अधिकृत चन्द्रमणि ज्ञवाली, सप्तरीका प्रमुख जिल्ला अधिकारी जनार्दन गौतम, निर्वाचन अधिकृत कुमार मास्के, गणपति दुर्गाबहादुर थापा, एसपी अविनारायण काफ्ले, सशस्त्र एसपी प्रदीप खड्का, राष्ट्रिय अनुसन्धान कार्यालयका उपनिर्देशक नरेश साहलगायतको उपस्थितिमा बसेको सर्वदलीय बैठकमा उक्त सहमति भएको हो। राजनीतिक दलका प्रतिनिधि र उम्मेदवारहरूको सहमतिपश्चात् सोमबार निर्वाचन हुने तय भएको निर्वाचन अधिकृत मास्केले बताए। शुक्रबार अपराह्न सवा ४ बजे वर्षाले रोकिएको मतदान पुनः सुचारु भएको केहीबेरमा साँझ साढे ६ बजे दुई पक्षबीच झडप भएपछि उत्तेजित भीडलाई नियन्त्रण गर्न प्रहरीले पाँच राउन्ड हवाई फायर गरेको थियो। हवाई फायरले मतदाताहरू तितरबितर भएपछि मतदान गर्न पाउने अवस्थाबाट मतदाता वञ्चित भएको भन्दै शुक्रबार मध्यराति निर्वाचन अधिकृतको कार्यालयले निर्वाचन स्थगित गरेको सूचना टाँस गरेको थियो। दलहरूबीच सहमति कायम हुन नसक्दा मतदानलाई व्यवस्थित ढंगले अघि बढाउन नसकिएकोले स्थगित गर्नुपरेको निर्वाचन दलहरूकै सहमतिमा सोमबार गर्न लागिएको मास्केले बताए। यसअघि शुक्रबार दिउँसो स्थगित भएको डाक्नेश्वरी२ स्थित जनता मावि हरिराहाको निर्वाचन आइतबार हुने भएको छ।"
रसुवाको गोसाइँकुण्ड४ मा कांग्रेसको प्यानल नै विजयी,"रसुवा: रसुवाको गोसाइँकुण्ड गाउँपालिका ४ मा वडाध्यक्ष सहित नेपाली कांग्रेस प्यानल नै विजयी भएको छ। नेपाली कांग्रेसका डिण्डु लामा ज्याबा तामाङले १ सय ६६ मत ल्याएर विजयी भए। उनका निकटम प्रतिद्धन्द्धी नेकपा एमालेका तेम्बा लामाले १ सय ३६ मत ल्याए। वडा सदस्यमा सान्दु चुसाङ, ल्हाक्पा ढुण्डुप तामाङ र महिला सदस्यमा कारतोक लामा विजयी भएका छन्। २०७४ सालको स्थानीय तहको निर्वाचनमा पनि यस वडामा नेकपा एमाले विजयी भएको थियो।"
"२२३८ मत ल्याएर बालेनको अग्रता कायमै, स्थापितलाई पछ्याउँदै सिंह",काठमाडौं : काठमाडौं महानगरपालिकाका स्वतन्त्र उम्मेदवार बालेन साहले २२३८ मत प्राप्त गरेर अग्रता कायमै राखेका छन्। पछिल्लो मत परिणामअनुसार ५९८३ मत गणना हुँदा साहले २२३८ मत प्राप्त गरेका हुन्। एमालेका उम्मेदवार केशव स्थापितले १३१९ मत प्राप्त गरेका छन्। यस्तै गठबन्धनबाट मेयरकी उम्मेदवार कांग्रेसकी सिर्जना सिंहले १०८१ मत प्राप्त गरेकी छिन्। उपमेयरमा एमालेकी उम्मेदवार सुनिताले डंगोलले २०७५ मत प्राप्त गरेर अग्रस्थानमा छिन्। गठबन्धनबाट एकीकृत समाजवादीका उपमेयरका उम्मेदवार रामेश्वर श्रेष्ठले ६०३ मत प्राप्त गरेका छन्। स्थानीय तह निर्वाचनमा काठमाडौं महानगरपालिकामा १ लाख ९० हजार १७० मत खसेको थियो।
दैलेखको नौमूले गाउँपालिकामा माओवादी केन्द्रका सुवेदी विजयी,"दैलेख : जिल्लाको नौमूले गाउँपालिकामा नेकपा (माओवादी केन्द्र) विजयी भएको छ। संविधान जारी भएपछि पहिलोपटक भएको स्थानीय तह निर्वाचन २०७४ मा नेपाली कांग्रेसले जितेको यो गाउँपालिकामा अहिले माओवादी केन्द्र विजयी भएको हो। गाउँपालिका अध्यक्षमा माओवादी केन्द्रका छविराम सुवेदी विजयी भएका हुन्। उनी ३ हजार २ सय मत ल्याएर अध्यक्षमा विजयी भएका हुन्। अधिवक्तासमेत रहेको सुवेदी जिल्लामा शालीन नेताको रुपमा चरिपचित छन्। गाउँपालिकाको अध्यक्षमा सुवेदीका निकटतम् प्रतिद्वन्द्वी नेपाली कांग्रेसका भदे बुढा मगरले २५ सय ४४ मत प्राप्त गरेका छन्। बुढामगर निवर्तमान अध्यक्षसमेत हुन्। नेकपा एमालेका शशिराम विश्वकर्माले १९ सय २० मत ल्याए। यसैगरी उपप्रमुखमा एकीकृत समाजवादीका गंगबहादुर शाही विजयी भएका छन्। उनले २८ सय ३४ मत प्राप्त गरे। नेपाली कांग्रेसकी अमृता सिंहले २४ सय ५ र एमालेकी गीता चन्दले १९ सय १८ मत प्राप्त गरिन्। नौमुलेमा नेकपा माओवादी र एकीकृत समाजवादीको चुनावी गठबन्धन थियो। ८ वटा वडा रहेको नौमूले गाउँपालिकामा ५ वटा नेपाली कांग्रेस, दुई वटा वडा एकीकृत समाजवादी र एउटा मात्रै वडा नेकपा एमालेले जीतेको छ। निर्वाचन अधिकृतको कार्यालयले दिएको जानकारी अनुसार नौमूले गाउँपालिका१ का वडाध्यक्षमा नेपाली कांग्रेसका रुपेश थापामगर, २ मा कांग्रेसका दुर्गप्रसाद शर्मा, ३ मा एमालेका नरबहादुर पुरी, ४ मा कांग्रेसका चन्द्रलाल बस्नेत, ५ मा एकीकृत समाजवादीका कृष्णबहादुर सलामी, ६ मा कांग्रेसका लालबहादुर चन्द, ७ मा कांग्रेसका टेकबहादुर सिजाली मगर र ८ मा एकीकृत समाजवादीका दिपकबहादुर हमाल विजयी भएका छन्।"
"रसुवामा १४ वटा वडाको मतगणना सकियो, ८ वडामा एमाले र ५ वडामा कांग्रेस विजयी","रसुवा : शुक्रबार भएको स्थानीय तहको निर्वाचनको मतपरिणाम आउने क्रम जारी छ । जिल्लामा पाँचवटा पालिका र २७ वटा वडा छन् । २७ वटा वडामध्ये १३ वटाको मतपरिणाम सार्वजनिक भइसकेको छ । जसमा एमालेले ८, कांग्रेसले ५ र माओवादीले एउटामा वडाध्यक्ष पद जितेको छ । बिहान ९ बजेसम्मको नतिजाअनुसार कालिका१ मा माओवादीको प्यानल, कालिका२ मा कांग्रेस प्यानल, नौकुण्ड१ मा कांग्रेस प्यानल, नौकुण्ड२ मा एमाले प्यानल, आमाछोदिङ्मो१ एमाले प्यानल, आमाछोदिङ्मो२ मा कांग्रेस प्यानल, आमाछोदिङ्मो२ मा एमाले प्यानल विजयी भएको छ । यस्तै, गोसाइँकुण्ड१ मा एमाले प्यानल, गोसाइँकुण्ड२ मा कांग्रेस प्यानल, गोसाइँकुण्ड३ मा एमाले प्यानल, गोसाइँकुण्ड४ मा कांग्रेस प्यानलले जितेको छ । उत्तरगया१ मा एमाले, उत्तरगया२ मा एमाले र उत्तरगया३ मा पनि एमाले वडाध्यक्ष पद जितेको छ।"
"दोरम्बा शैलुङ गाउँपालिकामा एमालेको अग्रता, पछ्याउँदै गठबन्धन",काठमाडौं : रामेछापको दोरम्बा शैलुङ गाउँपालिकामा एमालेका उम्मेदवारले अग्रता लिएका छन् । १ हजार ९ सय मतगणना हुँदा गाउँपालिका अध्यक्षमा एमाले उम्मेदवार टंक चौलागाईंले ९२६ मत ल्याएका छन्। यसैगरी गठबन्धनका उम्मेदवार माओवादी केन्द्रका मैनकुमार मोक्तानले ७९४ मत पाएका छन्। उपाध्यक्षमा एमालेकी मुना कँडेल थापामगरले ९२८ मत र गठबन्धनबाट कांग्रेसकी खमला मगरले ७०३ मत प्राप्त गरेका छन् । वडाध्यक्षमा पनि एमालेले लिड गरिरहेको छ। एमालेका प्रेम लामाको ९४६ मत ल्याउँदा गठबन्धनबाट माओवादी केन्द्रका भक्त थामीले ७९३ मत पाएका छन्। अहिले पनि मत गणना जारी रहेको छ।
मोदीको लुम्बिनी सन्देश,"लुम्बिनी विश्वलाई शान्तिको प्रेरणा र सन्देश दिने भगवान् गौतम बुद्धको जन्मस्थल हो। प्रधानमन्त्री शेरबहादुर देउवाको निमन्त्रणामा भारतका प्रधानमन्त्री नरेन्द्र मोदी जेठ २ गते बुद्ध पूर्णिमामा अर्थात् बुद्धको २५६६औं जन्मजयन्तीमा लुम्बिनी भ्रमणमा आउँदैछन्। मोदी आफ्नो दोस्रो प्रधानमन्त्रीत्व कालमा नेपाल भ्रमण गर्दैछन्। कोभिड१९ महामारी मत्थर भएसँगै मोदीले युरोप भ्रमण गरे। भारत फर्केलगत्तै नेपालमा आउन लागेका हुन्। अघिल्लो कार्यकालमा उनी चारपटक नेपाल आए। सन् २०१४ को नेपाल भ्रमणमा उनले लुम्बिनी भ्रमण गर्ने इच्छा जाहेर गरेका थिए। मोदीले नेपालको धार्मिक पर्यटन प्रवद्र्धन हुनेगरी लुम्बिनीलाई भ्रमणको गन्तव्य बनाउनु आफैंमा महत्त्वपूर्ण विषय हो। मोदीको लुम्बिनी भ्रमण विशुद्ध रूपमा धार्मिक भ्रमण नै हो। दुई देशबीचको परस्पर सम्बन्धलाई सुदृढ एवं प्रगाढ बनाउन धार्मिक, सामाजिक एवं सांस्कृतिक सम्बन्धको योगदान सदियौंदेखि छ। यहाँको जीवन पद्धतिमा हिन्दू एवं बुद्ध धर्म, संस्कृतिको गहिरो तथा व्यापक प्रभाव छ। दुई देशबीचको सम्बन्धलाई राजनीति र कूटनीतिको सीमामा मात्रै राख्न सकिँदैन। यस हिसाबमा मोदीको लुम्बिनी भ्रमणले नेपाल भारतबीचको बहुआयामिक सम्बन्धको एक कडी धार्मिक सम्बन्धलाई अझै कसिलो बनाउनेमा विश्वस्त हुन सकिन्छ। मोदीको लुम्बिनी भ्रमणले नेपालको धार्मिक पर्यटनलाई टेवा पुर्याउने छ। देशका बौद्धमार्गी र अन्य पर्यटकलाई लुम्बिनीमा आकर्षित गर्न मोदी भ्रमणको महत्त्वपूर्ण भूमिका हुनेमा शंका छैन। नेपाल र भारतबीच बौद्ध धर्मसम्बन्धी ऐतिहासिक स्थान जोड्न २०७१ सालमै बुद्ध परिक्रमा पथ (बौद्ध सर्किट) बनाउनेमा सहमति भइसकेको छ। यस सर्किटले नेपाल र भारतलाई भौतिक पूर्वाधारको विकास तथा भावनात्मक रूपले अझै नजिक ल्याउनेछ। मोदीको लुम्बिनी भ्रमणको अवसरमा नेपालका प्रधानमन्त्री शेरबहादुर देउवा र मोदी दुवैजना लुम्बिनीमा हुने कार्यक्रममा सहभागी हुनेछन्। लुम्बिनीमा मायादेवी मन्दिरमा दुवै प्रधानमन्त्रीले दीप प्रज्ज्वलन गर्ने कार्यक्रम छ। २५६६औं बुद्धजयन्ती पनि यस वर्ष तीन दिनसम्म मनाइने भएको छ। भारतले अन्तर्राष्ट्रिय बुद्धिस्ट कन्फेरेडेसन (आईबीसी) मार्फत जर्मन स्तूप उत्तर बिहार बनाउन लागेको छ। यसलाई एक अर्ब भारतीय रुपैयाँमा तीन वर्षभित्र निर्माण सक्ने लक्ष्य राखिएको छ। बिहारको मोदी र देउवाले संयुक्त रूपमा शिलान्यास गर्ने कार्यक्रम छ। मोदीले मायादेवी मन्दिर र अखण्ड ज्योति दर्शन गर्नेछन्। नेपाल र भारतले संयुक्त रूपमा रामायण तथा बुद्धिस्ट सर्किट निर्माण गरी यसको पर्यटन प्रवद्र्धनमा सहयोग पुर्याउन कामलाई प्राथमिकता राख्नैपर्छ। आर्थिक समृद्धिको आधार तयार पार्ने लक्ष्यका साथ यस धार्मिक पर्यटनलाई प्रवद्र्धन गर्नु पनि जरुरी छ। तर, यसमा निहित स्वार्थ भने हुनुहुन्न। जगत्जननी जानकीको मन्दिरस्थित जनकपुर (नेपाल) हुँदै भगवान्् रामसमेतको जीवनगाथासँग जोडिएका पवित्र स्थललाई समेट्ने गरी रामायण सर्किटको प्रस्ताव गरेका छन्। भगवान्् बुद्धको जन्मस्थल लुम्बिनी र उनले ज्ञान प्राप्त गरेको बिहारको गया तथा निर्वाण प्राप्त गरेको कुशीनगरलाई समेत समेटेर बुद्धिस्ट सर्किट निर्माण गर्ने प्रस्ताव छ। उनको यस भ्रमणले बुद्ध सर्किटको निर्माण कार्यलाई सक्रिय बनाउने छ। रामायण र बुद्धिस्ट सर्किटको निर्माणले नेपाल र भारतका मात्रै होइन, विश्वभरिकै पर्यटकलाई आकर्षित बनाउने छ। सनातन धर्म संस्कृतिभित्र रहेको ज्ञान, विज्ञानले व्यापकता लिएको छ। मोदीको लुम्बिनी भ्रमणले नेपालको धार्मिक पर्यटनलाई टेवा पुर्याउने छ। देशका बौद्घमार्गी र अन्य देशका पर्यटकलाई समेत लुम्बिनीमा आकर्षित गर्नेछ। गतवर्ष नेपाल र भारतका अधिकारीबीच सम्पन्न एक बैठकले रामायण र बुद्धिस्ट सर्किट निर्माणको विषयमा समेत सहमति जनाएको थियो। जसलाई ठूलो सांस्कृतिक उपलब्धिका रूपमा लिन सकिन्छ। माता जानकी तथा मर्यादा पुरुषोत्तम श्रीरामको शुभविवाहको पावन दिवस विवाह पञ्चमीको अवसरमा अयोध्याबाट जन्तीका रूपमा सहभागी हुन भारतका उत्तरप्रदेशका मुख्यमन्त्री योगी आदित्यनाथ केही वर्षअघि जनकपुरधाम आएका थिए। त्यतिबेला भएको जनकपुरअयोध्या तथा काठमाडौंबनारसबीच भगिनी सहर निर्माणसम्बन्धी सम्झौताले दुवै देशको पर्यटकीय विकासमा सकारात्मक सन्देश प्रवाह गरेको छ भन्न सकिन्छ। रामायण तथा बुद्धिस्ट सर्किटको निर्माणमा भारतको केन्द्र सरकार तथा उत्तरप्रदेश सरकारले जोड दिएको छ। जनकपुर र अयोध्याबीचको दूरी घटाउन रामजानकी राजमार्ग निर्माण हुन लागेको छ। भारत सरकारको सहयोगमा उत्तरप्रदेश सरकारले चार लेनको यो रामजानकी राजमार्ग निर्माण सुरु गरेको छ। उनीहरूको जोड एकातिर होला, नेपाल सरकार र प्रदेश सरकारले पनि यसबारे आफ्नो प्रोएक्टिभ रोल देखाउन सक्नुपर्छ। नत्र कतिपय सन्दर्भमा पछुताउनु नपर्ला भन्न सकिन्न। प्रस्तावित रामायण सर्किटमा त्रेतायुगमा राम र सीता पुगेका नेपाल, भारत र श्रीलंकाका धार्मिक स्थललाई एउटै मार्गले जोड्नेछ। त्यसमा नेपालको जनकपुर, भारतको सीतामढी, दरभंगा, बक्सर, चित्रकुट, नन्दीग्राम, महेन्द्रगिरि, जगदलपुर, भद्राचलम, टम्पी, नासिक, नागपुर र रामेश्वरम् रहेका छन्। बुद्धिस्ट सर्किटमा नेपालको लुम्बिनी, कपिलवस्तु, देवदह, बोधगया, सारनाथ, कुशीनगर, वैशाली पर्छन्। बुद्धको जन्मस्थल नेपाल तथा ज्ञान प्राप्ति एवं निर्वाण प्राप्ति स्थल भारत रहेकाले बुद्धिस्ट सर्किटको निर्माण भए दुवै देशमा पर्यटक आकर्षित हुनेछन्। गौतम बुद्धका सम्पूर्ण अवशेष, उनका पदचिह्न, उनका भिक्षुद्वारा निर्मित स्तूप, एलोराजस्ता अवर्णनीय शिल्प यहाँ छन्। बुद्धको जन्मभूमि, कर्मभूमि एवं निर्वाण प्राप्ति भूमिसँग सम्बन्धित ऐतिहासिक तथा पुरातात्त्विक वस्तु विश्वकै निम्ति पर्यटकीय आकर्षण हुनेछ। नेपाल र भारत सांस्कृतिक सम्बन्धलाई निश्चित समयको परिधिभित्र बाँध्न सक्दैनौं। धर्म, अध्यात्म र सांस्कृतिक समानताले दुवै देशलाई एकअर्कासित आन्तरिक रूपमा यसरी बाँधिदिएको छ कि दुवै देश पृथक् भएर पनि रहन सक्दैनन्। मोदीको लुम्बिनी भ्रमणले नेपाल र भारतबीचको द्विपक्षीय सम्बन्धलाई पक्का पनि बलियो त बनाउने छ। थप, लुम्बिनीलाई विश्वकै धार्मिक एवं पर्यटकीय स्थल बनाउन सहयोग गर्नेछ।"
काभ्रेमा २ पालिकाको मतगणना रोकियो,काभ्रे : जिल्लाको बेथानचोक गाउँ पालिका र तेमाल गाउँ पालिकाको मतगणना रोकिएको छ । मतगणना गर्ने क्रममा दलका प्रतिनिधिहरुबीच भएको विवादले तेमाल गाउँपालिकाको वडा नं १ को मतगणना रोकिएको हो । शनिबार राति ८ बजेदेखि रोकिएको मतगणना अझैं सुरु भएको छैन । तेमाल गाउँपालिका निर्वाचन अधिकृत बिमला रेग्मीका अनुसार रातिदेखि रोकिएको मतणना सुरु गर्नको लागि बिहान सर्वदलीय बैठक बोलाएको जानकारी दिए ।' बैठक राखेर पुन: मतगणनाको प्रयसरत रहेको रेग्मीले अन्नपुर्णलाई जानकारी दिए । बेथानचोक गाउँ पालिकामा पनि मतगणना रोकिएको निर्वाचन अधिकृत लक्ष्मी प्रसाद रेग्मीले जानकारी दिए । राति बेथानचोक गाउँ पालिका वडा नं १ को मतपरिणाम सार्वजानिक भएसँगै मतगणना स्थलमा नेकपा एमालेका कार्यकर्ताहरुले नारा जुलुससहित सीसी टीभी हेर्न पाउनुपर्ने भन्दै नारा जुलुस गरेपछि मतगणना रोकिएको थियो । रातिदेखि मतगणना रोकिएको दुई पालिकामा मतगणना हुन सकिएको छैन । निर्वाचन कार्यलयहरुको अनुसार सर्वदलिय बैठक राखेपछि पुन मतगणना गरिनेछ। जिल्लामा अन्य १० पालिकाहरुको मतगणना जारी छ । जिल्लामा १३ पालिका रहेको पाँचखाल नगरपालिकाको वडा नम्बर १ मा पुन: मतदान हुने भएको छ। पाँचखाल नगरपालिकामा वडा नं १३ को मतदान केन्द्रमा जेठ ३ गते पुन मतदान हुने भएको छ ।
भरतपुर महानगर मतगणना अपडेट : रेणु दाहाल र विजय सुवेदीको मतान्तर कति छ ?,चितवन : भरतपुर महानगरपालिकाको मेयरमा नेकपा माओवादी केन्द्रकी मेयर उम्मेदवार रेणु दाहाल निरन्तर अगाडि बढिरहेकी छन्। ३ हजार १०५ मत गणना हुँदा रेणुले १२०८ मत प्राप्त गरेकी छन्। उनका निकटम प्रतिद्वन्द्वी नेकपा एमालेका विजय सुवेदीले १०८७ मत प्राप्त गरेका छन्। रेणु र विजयको मतान्तर १२१ रहेको छ। स्वतन्त्र उम्मेदवार जगन्नाथ पौडेलले ४३० मत प्राप्त गरेका छन्। त्यसैगरी कांग्रेसको उपमेयर उम्मेदवार चित्रसेन अधिकारीले १ हजार ३६२ मत प्राप्त गरेका छन्। उनकी प्रतिद्वन्द्वी राप्रपाकी हिमला गुरुङले ८७७ मत प्राप्त गरेकी छन्।
"काठमाडौं महानगरमा ६४७३ मत गणना, बालेन साह १०३० मतले अगाडि",काठमाडौं : काठमाडौं महानगरपालिकामा स्वतन्त्र उम्मेदवार बालेन साहले १०३० मत प्राप्त गरी अग्रता कायमै राखेका छन्। आइतबार बिहान ११ बजेसम्मको मतपरिणामअनुसार ६४७३ मत गणना हुँदा साहले २४५७ मत प्राप्त गरेका हुन्। उनका प्रतिद्वन्द्वी नेकपा एमालेका केशव स्थापितले १४२७ मत प्राप्त गरेका छन्। गठबन्धनका तर्फबाट कांग्रेसकी उम्मेदवार सिर्जना सिंहले ११६८ मत प्राप्त गरेकी छिन्।
पोखरा महानगरपालिकामा सत्ता गठबन्धनको अग्रता,"कास्की : पोखरा महानगरपालिकामा सत्ता गठबन्धनका उम्मेदवारले अग्रता लिएका छन्। आइबार बिहान १२०० गणना सम्पन्न हुँदा गठबन्धनमा एकीकृत समाजवादीका मेयर उम्मेदवार धनराज आचार्यले ४८१ मत प्राप्त गरेका छन्। नेकपा एमालेका कृष्णबहादुर थापा ४१६ मत प्राप्त गरेका छन्। उपमेयरतर्फ गठबन्धनमा नेपाली कांग्रेसकी उम्मेदवार कोपिला रानाभाटले ५४६ मत प्राप्त गरेकी छन्। एमालेकी मञ्जुदेवी गुरुङले ४३६ मत प्राप्त गरेकी छन्। वडा नम्बर : १ ,२ र १२ (१२०० मतमा) मेयर : कृष्ण थापा, एमाले (सूर्य) : ४१६ धनराज आचार्य, गठबन्धन (कलम) : ४८१ उप मेयर मन्जुदेबी गुरुड,एमाले (सूर्य ): ४३६ कोपिला रानाभाट , गठबन्धन(रुख) : ५४६"
सप्तरीमा पाँच पार्टीले खोले खाता,"राजविराज : सप्तरीको १६ वटा स्थानीय तहमा निर्वाचनको मतगणना भइरहेको छ। सप्तरीमा हालसम्म पाँच पार्टीले खाता खोल्दै वडाहरूमा जित हासिल गरेका छन्। अग्नीसाइर कृष्णसवरण गाउँपालिका वडा नम्बर १ मा एमालेका वडाध्यक्षका उम्मेदवार प्यानलसहित विजयी भएका छन् । एमालेका उम्मेदवार सबजुल खलिफाले ६४१ मत ल्याइ वडा अध्यक्षमा विजयी भएका हुन्। निकटतम प्रतिद्वन्द्वी कांग्रेसका अछमितलाल चौधरीले ५५० र जसपाका रामनारायण चौधरीले ५१४ मत ल्याएका छन्। यसैगरी खुला सदस्यमा एमालेका देवकान्त चौधरी र रामगेन सिंह, महिला सदस्यमा वैजनाथ देबी थरुनी र दलित महिला सदस्यमा पार्वतीदेबी राम विजयी भएकी छिन्। खडक नगरपालिका १ मा लोसपाबाट वडा अध्यक्षमा राजकुमार साह ८११ मत ल्याएर विजयी भएका छन्। उनका निकट्तम प्रतिद्वन्द्वी जसपाका सिंहेश्वर मण्डलले ६३८ मत ल्याएका छन्। महिला सदस्यमा लोसपाकै अभाना खातुन, लित महिला सदस्यमा ललितादेबी राम तथा सदस्यहरूमा दिलिपकुमार मण्डल र त्रिभुवन मण्डल विजयी भएका छन्। खडक नगरपालिका वडा नम्बर २ को वडा अध्यक्ष पदमा जसपाका हरेराम मण्डल ९ मत बढी ल्याइ विजयी भएका छन्। निकटतम् प्रतिद्वन्द्वी नेपाली कांग्रेसका धर्मदेब साहले ३५९ र नेकपा (एमाले)का विसुन साहले ३३६ मत ल्याएका छन्। कुल १ हजार ४७५ मतको गणना पश्चात नेपाली काँग्रेसले महिला वडा सदस्य र दलित महिला सदस्य जितेको छ। यसैगरी एमाले र जसपाले खुल्ला वडा सदस्यमा जित हात पारेको छ। सप्तकोशी नगरपालिका१ मा नेपाली काँग्रेसबाट वडा अध्यक्षमा रोहिणीप्रसाद पोखरेलको टिम विजयी भएको छ। कांग्रेसकै खुला सदस्यमा दिपक राई र जनकबहादुर राउत, महिला सदस्यमा सीताकुमारी चौधरी र दलित महिला सदस्यमा भीमकुमारी नेपाल विजयी भएका छन्। शम्भुनाथ नगरपालिकामा कांग्रेसका जिवछ साहले ४७४ मत ल्याई वडा अध्यक्ष पदमा निर्वाचित भएका छन्। उनका निकट्तम प्रतिद्वन्द्वी जसपाका बद्रीनारायण यादवले ३७१ मत ल्याएका छन्। प्यानलसहित जितेको उक्त वडामा कांग्रेसबाट खुला सदस्यमा राधादेबी चौधरी र बिमलाकुमारी चौधरी, महिला सदस्यमा फूलकुमारी चौधरी र दलित महिला सदस्यमा इनरवती देबी राम विजयी भएक छिन्। कञ्चनरूप नगरपालिका वडा नम्बर १ मा प्यानलसहित जसपा नेपालका रव्बान खान विजयी भएका छन्। हनुमाननगर कंकालिनी नगरपालिका१ को वडा अध्यक्षमा जनमत पार्टीका सुरेन्द्र मण्डल पनि प्यानलसहित निर्वाचित भई खाता खोलेका छन्। सप्तरीको विभिन्न पालिकाको वडा अध्यक्ष निर्वाचित भएकोमा कांग्रेस र जसपा २२ वडा अध्यक्ष, एमाले, लोसपा र जनमत पार्टीले ११ वडा अध्यक्ष पदमा निर्वाचित भएका हुन्। सप्तरीको स्थगित दुई मतदनास्थलमध्ये आइतबार डाक्नेश्वरी नगरपालिका२ हरीराहामा र सोमबार रूपनी गाउँपालिका५ बसबिट्टीमा निर्वाचन सम्पन्न भएपछि उक्त पालिकाको समेत मतगणना आरम्भ हुनेछ।"
"धरान उपमहानगरमा कांग्रेसको अग्रता, स्वतन्त्र दोस्रो र एमाले तेस्रो स्थानमा",धरान : धरान उपमहानगरपालिकाको मत गणनामा कांग्रेसले अग्रता कायम गरेको छ । गठबन्धनको तर्फबाट कांग्रेसका मेयरका प्रत्यासी किशोर राइले १ हजार ४ सय ८९ मत प्राप्त गरेका छन् । स्वतन्त्रका मेयरका प्रत्यासी हर्क साम्पाङ्ले १ हजार २८ मत प्राप्त गरी कांग्रेसका राइलाई पछ्याइरहेका छ्न् । एमालेकी मेयरकी प्रत्यासी मन्जु भण्डारीले ७ सय ८९ मत प्राप्त गरी तेस्रो स्थानमा छिन्। उपमेयरमा गठबन्धनको तर्फबाट अइन्द्रबिक्रम बेघाले एक हजार ६ सय ३ मत प्राप्त गरी अग्र स्थानमा छन्। एमालेका उपमेयरका प्रत्यासी पदम लिम्बुले ९ सय ३४ मत प्राप्त गरी बेघालाई पछयाइरहेका छन् ।
"गुल्मीदरवार गाउँपालिका : अध्यक्ष उपाध्यक्षसहित ४ वडामा कांग्रेस, ३ वडामा एमाले विजयी","गुल्मी : गुल्मी दरवार गाउँपालिकामा अध्यक्ष उपाध्यक्षसहित ४ वटा वडामा नेपाली कांग्रेसले जीत निकालेको छ। त्यस्तै ३ वटा वडामा एमाले विजयी भएको छ। गाउँपालिका अध्यक्षमा कांग्रेसका सरोजकुमार थापाले ६ हजार १ सय ६८ मत प्राप्त गरी विजयी भएका छन् भने नेकपा एमालेका कृष्ण भुषालले ५ हजार ६ सय २ मत प्राप्त पराजित भएका हुन्। यस्तै उपाध्यक्षमा पनि कांग्रेसकै तारा ढेंगा विजयी भएकी छिन्। उनले ६ हजार १ सय ८८ मत प्राप्त गरेकी छिन् भने उनकी प्रतिद्वन्द्वी एमालेकी शुशिला पुनले ५ हजार ५ सय ८९ मत प्राप्त गरी पराजित भएकी छन्। यस्तै गुल्मीदरवार १ बलिथुममा एमालेका सूर्य बहादुर कुवंरलाई पराजित गर्दे कांग्रेसका राजेन्द्र कंडेल विजयी भएका छन्। २ जुभुङमा एमालेका विष्णुप्रसाद गौतम, ३ गौडाकोटमा कांग्रेसका रामबहादुर थापा, ४ विरवासमा एमालेका देविराम पोख्रेल, ५ अमरअर्वाथोकमा एमालेका गुडानिधि पौडेल, ६ मा कांग्रेसका मुकेश थापा, ७ दरवारदेविस्थानमा कांग्रेसका शालिकराम टण्डन विजयी भएका छन्। गाउँपालिका अध्यक्षमा विजयी भएका सरोजकुमार थापा पूर्व गाउँपालिका अध्यक्ष स्वर्गीय अशोककुमार थापाका छोरा हुन्।"
विजयको खुसीयाली मनाउँदा बेहोस भएका वडा सदस्यको मृत्यु,धनकुटा : चौविसे गाउँपालिका वडा नं २ का नवनिर्वाचित वडा सदस्य सूर्यअटल मगरको मृत्यु भएको छ । मतपरिणाम सार्वजनिक भएपछि खुसीयाली मनाउँदै गर्दै बेहोस भएर ढलेको र उपचारकाको क्रममा नोबेल अस्पताल विराटनगरमा मृत्यु भएको धनकुटाका प्रहरी नायव उपरीक्षक चिरञ्जीबी दाहालले जानकारी दिए । शनिबार आएको मत परिणाम अनुसार चौविसे गाउँपालिका वडा नं २ को वडा सदस्यमा नेकपा एमालेको तर्फबाट उम्मेदवार रही विजयी भएका थिए ।
"गोरखाको २४ वडाको नतिजा सार्वजनिक : माओवादी ११, कांग्रेस १० मा विजयी","गोरखा : मतगणनाको दोस्रोदिन आइतबार बिहानसम्म गोरखाका २४ वटा वडाको अन्तिम नतिजा आएको छ । जसमध्य माओवादी केन्द्रले ११ वटा वडा जितेको छ । कांग्रेसले १० वटा, एमालेले दुईवटा र जसपाले एउटा वडामा जित हात पारेको छ । माओवादी केन्द्रले पालुङटार नगरपालिका वडा नं १०, अजीरकोट गाउँपालिका वडा नं १, २, ३, धार्चे गाउँपालिकाको वडा नं १ र २, चुमनुब्री गाउँपालिकाको वडा नं ६, भीमसेन थापा गाउँपालिका १, सहिदलखन गाउँपालिकाका वडा नं २ र ४ र गण्डकी गाउँपालिका १ मा जित हात पारेको छ । निर्वाचन कार्यालयका अनुसार पालुङटार १० मा ऋषिराज धौराली, अजीरकोट १ मा मनोज गुरुङ, २ मा कृष्णबहादुर गुरुङ र ३ मा बाबुराम अधिकारी, धार्चे १ मा रामसिँह गुरुङ, २ मा सरोज गुरुङ विजयी भएका हुन् । त्यस्तै चुमनुब्री ६ मा सरोज लामा, भीमसेन १ मा विकास श्रेष्ठ, सहिदलखन २ मा सकुन थापा र ४ मा यमबहादुर थापा(अरुण), गण्डकी १ मा तोपमान गुरुङ वडाअध्यक्ष भएका हुन् । त्यस्तै नेपाली कांग्रेसले गोरखा नगरपालिका वडा नं १ र २, सिरानचोक १, बारपाक सुलीकोट १ र ३, आरुघाट गाउँपालिका १, २, ३ र भीमसेन थापा गाउँपालिका वडा नं २ र ३ मा जित हात पारेको हो । गोरखा नगरपालिका १ मा हिक्मतजंग कुँबर, २ मा रहमतुल्ला मिया, सिरानचोक १ मा मनिता गुरुङ वडा अध्यक्ष भएका छन् । त्यस्तै बारपाक सुलीकोट १ मा धनबहादुर घले, ३ मा बलबहादुर गुरुङ, आरुघाट १ मा गजे घले(सानु), २ मा रमेशकुमार लामिछाने, ३ मा टेकबहादुर अधिकारी र भीमसेनथापा गाउँपालिका वडा नं २ मा नारायण भट्टराई र ३ मा ऋषिराम लामिछाने वडाअध्यक्ष बनेका छन् । एमालेले गोरखा नगरपालिका ३ र शहीदलखन गाउँपालिका १ मा जीत हात पारेको हो । गोरखा नगरपालिका ३ मा चुलबहादुर कुँबर(सानुकाजी) र सहिद लखन १ मा प्रेम गुरुङ वडाअध्यक्ष बनेका हुन् । पालुंटार नगरपालिका १ मा जसपाका कृष्णबहादुर परियार वडाअध्यक्षमा विजयी भएका छन् ।"
"बारामा कांग्रेस ३, एमाले २ र जसपा १ वडाध्यक्षमा विजयी","निजगढ : बारामा छ वटा वडाको मतगणना सकिएको छ। हालसम्म बारामा कांग्रेस ३, एमाले २ र जसपाले एक ठाउँमा वडाअध्यक्षमा जीत हासिल गरेका छन्। निजगढ नगरपालिका वडा नं १३ मा नेपाली कांग्रेसको प्यानलनै विजयी भएको छ। कांग्रेसका उम्मेदवार सूर्य घलानले ७७९ मत ल्याई वडाध्यक्ष पदमा विजयी भएका हुन्। विसं २०७४ को स्थानीय तहको निर्वाचनमा उनी सोही पदमा निर्वाचित भएका थिए। यसैगरी जितपुरसिमराको वडा नम्बर १ र २४ मा पनि कांग्रेसका उम्मेदवार विजय भएका छन्। साथै वडा नं २३ मा नेकपा (एमाले) र प्रसौनी गाँउपालिकाको वडा नम्बर १ मा पनि एमाले कै वडाध्यक्ष निर्वाचित भएका जिल्ला निर्वाचन प्रमुख सरोजकुमार चौधरीले जानकारी दिए। त्यसैगरी करैयामाई गाउँपालिकाको वडा नम्बर १ मा जसपाका उम्मेदवारले प्यानलसहित जित हासिल गरेका छन् ।"
वीरगन्जमा गठबन्धनको असर : मेयर र उपमेयरमा बदर मत अत्याधिक,"वीरगन्ज : वीरगन्ज महानगरपालिकामा जारी मतगणनामा बदर मतको संख्या अत्याधिक रहेको छ। आइतबार बिहान ८३० बजे निर्वाचन अधिकृतको कार्यालयले सार्वजनिक गरेको पछिल्लो तथ्याङक अनुसार , ३०७८ वटा मतको गणना हुदा मेयर पदमा ८ सय १८ मत अर्थात २६५७ प्रतिशत मत बदर भएको छ। उपमेयरमा भने आधाभन्दा बढी मत अर्थात ५३३७ मत दबर भएको छ। उपमेयरमा १ हजार ६ सय ४३ मत बदर भएको मुख्य निर्वाचन अधिकृत धर्मराज पौडेलले जानकारी दिए। वीरगन्ज १४ पिपरा स्थित नृसिंह मावि मतगणनास्थलमा वडा नम्बर १ , २ , ३१ र ३२ को मतगणना जारी छ। आइतबार बिहान ८ बजे सम्म ३०७८ मत गणना गरिदा मेयरमा सदर मत २२६० र उपमेयरमा १४३५ मत मात्रै सदर भएको पौडेलले जानकारी दिए। महानगरमा दलहरुले मेयर र उपमेयर पदमा गठबन्धन गरेकाले उम्मेदवार नभएकै चुनाव चिन्हमा स्वास्तीक छाप लगाइएका कारण मेयर र उपमेयर पदमा धेरै मत बदर भएको हो। वीरगन्ज महाननगरमा गठबन्धनबाट मेयरमा जसपाका उम्मेदवार राजेशमान सिंह र उपमेयरमा काँग्रेसका उम्मेदवार इम्तियाज आलम चुनावी प्रतिस्पर्धामा छन्। यस्तै एमाले र लोसपाले पनि दुवै पदमा चुनावी तालमेल गरेर उम्मेदवारी दिएका थिए। मेयरमा एमालेका विजय सरावगी र उपमेयरमा लोसपाका पुरुषोत्तमलाल झाको उम्मेदवारी परेको थियो। मेयरमा उम्मेदवार नै नभएको काँग्रेसको रुख छाप र लोसपाको साइकल छाप तथा उपमेयरमा उम्मेदवार नभएको जसपाको छाता छाप र एमालेको सुर्य छापमा अत्याधिक स्वास्तीक छाप लगाइएको भेटिएकोले बदर मतको संख्या धेरै रहेको पौडेलले बताए। उम्मेदवार नभएको चुनाव चिन्हमा स्वास्तीक छाप लगाइएको मत बदर हुने गरेको उनले बताए। मेयरमा जसपाको दोब्बर अग्रता यसैबिच वीरगन्ज महानगरको मेयरमा गठबन्धनबाट जसपाका उम्मेदवार राजेशमान सिंहले शुरु देखि नै कायम राखेको अग्रता , दोब्बर भन्दा बढि पुगेको छ। आइतबार बिहान ८३० बजे निर्वाचन कार्यालयले उपलब्ध गराएको मतगणनाको विवरण अनुसार , ३०७८ मतको गणना हुदा मेयर पदमा सिंह १५०७ मतका साथ अग्र स्थानमा छन्। उनलाई एमालेका उम्मेदवार विजयकुमार सरावगीले ६६८ मतका साथ पछ्याइरहेका छन्। मेयरमै राप्रपाका गिरिश गिरीले ४१ मत पाएका छन्। यस्तै उपमेयरमा गठबन्धनबाट काँग्रेसका उम्मेदवार इम्तियाज आलमले ११०५ मतका साथ अग्रता कायम राखेका छन्। लोसपाका उम्मेदवार पुरुषोत्तमलाल झाले भने १६० मत पाएका छन्। उपमेयरमै स्वतन्त्र उम्मेदवार रम्भा मिश्रा भने ९८ मतका साथ तेश्रो स्थानमा छिन्। राप्रपाकी उपमेयर उम्मेदवार विना जयसवालले भने ६० मत पाएकी छन्।"
ओलीको गृहनगर दमक नगरपालिकाको मेयरमा एमालेलाई पछि पार्दै राप्रपाले लियो अग्रता,झापा : नेकपा एमालेका अध्यक्ष केपी शर्मा ओलीको गृहनगर दमक नगरपालिकामा राप्रपाबाट मेयरका उमेदवार बनेका राम थापाले अग्रता लिएका छन् । थापाले नेकपा एमालेबाट मेयरकी उमेदवार रहेकी गिता अधिकारीलाई उछिनेका छन् । मतगणना सुरु भएदेखिनै एमालेकी अधिकारीले राप्रपाका थापालाई पछि पार्दै आएकी थिइन् । अहिले भने अधिकारीलाई थापाले उछिनेका छन् । ५००६ मत गन्दा राप्रपाका थापाले २१८५ मत ल्याएर अग्रता कायम गरेका छन्। पछिल्लो मतपरिणाम अनुसार एमालेकी अधिकारीले २१३६ मत ल्याएकी छन् । उपमेयरमा गठबन्धनबाट उमेदवार बनेकी कांग्रेसकी रेगिना भण्डारीले २१३८ मत ल्याएकी छन् । एमालेकी अम्बिकाप्रसाद खनालले १९७७ मत ल्याएर कांग्रेसकी उमेदवार भण्डारीलाई पछ्याउँदै छन् । दमक नगरपालिकामा राप्रपालाई गठबन्धनले समर्थन गरेको छ।
धनगढीमाई १ र १४ मा कांग्रेसका वडा अध्यक्ष निर्वाचित,सिरहा : सिरहाको धनगढीमाई नगरपालिका १ र १४ मा नेपाली कांग्रेसका सुर्यनाथ यादव र अमित ठकुरी वडा सदस्यसहित विजयी भएका छन्। वडा १ का सूर्यनाथ यादवले ७४५ मत प्राप्त गरी विजयी भएको छ। उनको निकटतम प्रतिद्वन्द्वी एमालेका उम्मेदवारले ५४४ मत ल्याएका छन्। वडा १४ का अमित ठकुरीले ५२२ मत प्राप्त गरी विजयी भएको छ। उनको निकटतम प्रतिद्वन्द्वी एमालेका उम्मेदवारले ३३८ मत प्राप्त गरेको हो। यो दुवै वडामा ०७४ को स्थानीय तह निर्वाचनमा एमाले विजयी भएका थिए।
स्वामीकार्तिक खापर गाउँपालिका १ मा माओवादी र २ मा कांग्रेस विजयी,बाजुरा : स्वामिकार्तिक खापर गाउँपालिका १ मा नेपाल कम्युनिष्ट पार्टी (माओवादी केन्द्र) का उम्मेदवार वडा अध्यक्षमा विजयी भएका छन् । माओवादी केन्द्रका उम्मेदवार अजय बहादुर विकले ५ सय ७३ मत ल्याएर विजयी भएका हुन् । स्वामीकार्तिक खापर गाउपालिकामा माओवादी केन्द्र र एकिकृत समाजवादीको गठबन्धन बनाएर निर्वाचनमा सहभागी भएको थियो । त्यस्तै स्वामिकार्तिक खापर गाउँपालिका२ मा कांग्रेसका उम्मेदवार विजयी भएका छन् । कांग्रेसका उम्मेदवार विष्णु बुढाले ३ सय ५८ मत ल्याएर विजयी भएका हुन् । उनका प्रतिद्धन्दि नेपाल कम्युनिष्ट पार्टी (एमाले) का उम्मेदवार मानबहादुर महतराले ३ सय १७ मत र माओवादी केन्द्रका अर्थराज बुढाले २ सय ५९ मत ल्याएर पराजय भएका छन् । गाउँपालिका अध्यक्षमा ३ हजार १ सय ४७ मत गणना हुँदा नेपाली कांग्रेसका उम्मेद्धार भरत रोकायाले १ हजार २ सय ९८ मतले पहिलो स्थानमा रहेका छन् । भने दोस्रोमा नेकपा एमालेका उम्मेदवार चतुरभुज शाहीले ८ सय ९१ मत र समाजवादीका चिरन्जीबी शाहीले ७ सय ६४ मतले पछ्याइरहेका छन् । त्यसैगरी उपाध्यक्षमा नेकपा एमालेकी उम्मेदवार सुलोचना भण्डारीले १ हजार मत ल्याएर पहिलो स्थानमा छन् भने उनलाई नेपाली कांग्रेसकी उम्मेदवार मैना जोशीले ९ सय ७६ मत र माओवादी केन्द्रका सुरेश बिकले ७४९ मतले पच्छाईरहेका छन् ।
शव नउठ्दा मतगणना प्रभावित,"उदयपुर : प्रहरीको गोली लागि मृत्यु भएका उदयपुरको कटारी नगरपालिका१० सोरुंगछविसेका १९ वर्षीय नवीन कटुवालको शव २४ घण्टा बित्दासमेत उठेको छैन। वार्ता र संवादबाट समाधान भएपछि मात्र शव उठाउने भन्दै स्थानीयले घटनास्थलमा नै शव राखेका हुन्। स्थानीयले गोली चलाउने प्रहरी हवल्दार र आदेश दिने इन्स्पेक्टर दुवैलाई जागिरबाट बर्खास्त गर्नुपर्ने, मृतक र घाइतेलाई उचित क्षतिपूर्ति, घाइतेको उपचार खर्च व्यहोर्नु पर्ने, सहिद घोषणा गर्नुपर्नेलगायतका माग अघि सारेका छन्। उनीहरूले माग पूरा नभएसम्म र प्रमुख जिल्ला अधिकारी स्थलगत निरीक्षणमा नआएसम्म लास नउठाउने बताएका छन्। स्थानीयले प्रहरीको चरम लापरबाहीबाट घटना घटेको हुँदा माग पूरा नभएसम्म शव उठाउन नदिने बताए। घटनामा प्रहरी प्रशासन गठबन्धन सरकारको मतियार भएको स्थानीयको आरोप छ। शान्तिपूर्ण तवरबाट भएको निर्वाचनमा मोवाइल गस्ति गर्दै आएका इन्स्पेक्टरले करिब ४ बजेको समयमा मतदान स्थल अघि रहेका सर्वसाधारणलाई हटाई कांग्रेसका कार्यकर्तालाई फर्जि मत हाल्नेगरी सिधैभित्र प्रवेश गराएपछि स्थानीयले अबरोध गरेका थिए। एमालेका वडाध्यक्षका उम्मेदवार क्षेत्रबहादुर खड्काले भने, इन्स्पेक्टरले मतदानस्थल आइपुग्नासाथ बाहिर रहेको भीडलाई एक सय मिटर पर बस भन्दै लखट्नु भयो, त्यसपछि कांग्रेसका कार्यकर्तालाई भित्र प्रवेश गराउनुभयो। मतदानस्थलमा रहेका नेकपा एमाले, नेकपा एस र स्वतन्त्रका कार्यकर्ताले प्रतिवाद गरिरहेको बताउँदै उनले भने, त्यतिकैमा मृतक १९ वर्षीय नवीन कटुवाल थोरै सुरक्षा घेराभित्र प्रवेश गरेका थिए। त्यतिकैमा इन्स्पेक्टरले ठोक भन्ने आदेश दिए, प्रहरी हवल्दारले गोली चलाएका थिए। हामी कसैले पनि ढुंगामुढा गरेका थिएनौं, उनले भने, भनाभन मात्र भएको हो, गोली त के, अश्रुग्यास, लाठीचार्ज गर्ने अवस्था पनि थिएन। स्थानीयले भने दिनभर सुरक्षा व्यवस्था फितलो भएको बताएका छन्। स्वतन्त्र उमेदवार गौरबहादुर कटुवालले फितलो सुरक्षा व्यवस्थाबारे प्रहरीलाई जानकारी गराउँदासमेत बेवास्ता भएको बताए। मतदान एरिया वरपर भीडभाड रहेकाले अघिल्ला निर्वाचनमा पनि धाँधली भएको र यसपटक पनि सम्भावित खतराका बारेमा सुरक्षा प्रशासनलाई जानकारी दिइएको उनले बताए। गोली चलिरहँदासमेत भित्र प्रवेश गरेका कांग्रेसका कार्यकर्ताले मतदान गरिरहेको उनले बताए। स्थानीयले घटनाको विषयमा प्रशासन फितलो ढंगले प्रस्तुत भएको बताएका छन्। उनीहरूले घाइतेको उपचारका लागि हेलिकप्टर पठाउन गरिएको आग्रहलाई आश्वासन दिएर नपठाएको बताए। उनले भने, सिडियो सापले कटारीमा हेलिकप्टर आउँछ भने, घाइतेलाई त्यहाँ पुर्याउँदासमेत हेलिकोप्टर आएन। घटनाको विषयमा नेकपा एमाले र विप्लव नेतृत्वको नेपाल कम्युनिष्ट पार्टीले अलगअलग विज्ञप्ति जारी गर्दै खेद व्यक्त गरेका छन्। विप्लवका जिल्ला सेक्रेटरी लक्ष्मण पौडेलले प्रहरी प्रशासनले कांग्रेसका कार्यकर्तासँगको मिलेमतोमा गोली चलाएको बताए। सरकारको चरम दुुरुपयोग गर्दै कांग्रेसले सुनियोजित रूपमा घटना घटाएको उनले बताए। उनले भने, सुरक्षा घेराभित्र सत्ताको चरम दुरुपयोग गर्दै फर्जी मत खसाल्न खोजियो हामीले प्रतिवाद गर्यौं अन्ततः गोली चल्यो। स्थानीयले खिचेको भिडियोमा समेत गोली चलेपछि अव कांग्रेसले झन् धाँधली गर्छ भन्ने आवाज सुनिएको छ। घटनाको विषयलाई लिएर नेकपा एमाले उदयपुरले राज्यसत्ताको चरम दुरुपयोग भएको आरोप लगाउँदै एक विज्ञप्ति जारी गरेको छ। एमाले अध्यक्ष परमेश्वर घिमिरेद्वारा हस्ताक्षरित विज्ञप्तिमा सामान्य विवाद समाधान गर्नुको साटो राज्यशक्तिको दुरुपयोग गरी नागरिक माथि गोली प्रहार गर्नु निन्दनीय भएको बताएका छन्। विज्ञप्तिमा गठबन्धन सरकारद्वारा परिचालित प्रशासनले निर्दोष मतदातालाई छातीमा गोली हानेर हत्या गर्नुले कानुनी राज्यकै धज्जी उडाएको बताइएको छ। दुवै पार्टीले घटनाको यथार्थ जनता सामु ल्याउन र मृतक परिवारलाई व्यवस्थापन गर्दै क्षतिपूर्ति उपलब्ध गराउन माग गरिएको छ। शुक्रबार दिउँसो ५ः२० बजे प्रहरीले चलाएको गोली लागेर १९ वर्षीय नवीन कटुवालको घटनास्थलमा नै मृत्यु भएको थियो। उनको छातीमा गोली लागेको छ। प्रहरीले चलाएको गोली लागेर घरमा बसिरहेका स्थानीय १३ वर्षीय मन श्रेष्ठ घाइते भएका छन्। उनको खुट्टामा गोली लागेको छ। बाहिरबाट ढुंगामुढा प्रहार गर्दा प्रहरी जवान विष्णु तामाङ घाइते भएका छन्। उनको टाउकोमा चोट लागेको छ। प्रजिअ यादवले मदतान प्रक्रिया सकिइसकेपछि दलका कार्यकर्ताबीच विवाद सिर्जना भई प्रहरीमाथि ढुंगामुढा गर्दा शान्तिसुरक्षाका लागि गोली चलाइएको बताए। उनले भने, मतदान सकेर दलका प्रतिनिधिले मुचुल्कामा समेत हस्ताक्षर गर्दै गर्दा अकस्मात बाहिरबाट ढुगांमुढा हान्न थालेपछि प्रहरीले जवाफी फाइरिङ गरेको हो। उनले भने, स्थितिलाई नियन्त्रणमा लिन मतदानस्थल सुरक्षार्थ खटिएका नेपाल प्रहरीको टोलीले गोली फायर गरेको हो। कालीका मावि सोरूङ छविसे मतदान केन्द्रमा प्रहरी सहायक निरीक्षकको कमाण्डमा ४ प्रहरी र ८ जना म्यादी प्रहरी गरी जम्मा १२ जना थिए। प्रहरीले एसएलआरबाट ४ राउन्ड र थ्रीनटथ्री राइफलबाट ४ राउन्ड गरी जम्मा ८ राउन्ड गोली फायर गरेको जनाएको छ। कटारी१० मा वडाध्यक्षका लागि नेकपा एमालेबाट क्षेत्रबहादुर खड्का, कांग्रेसबाट बलबहादुर कार्की, नेकपा एकीकृत समाजवादीबाट लेटनारायण श्रेष्ठ र स्वतन्त्रबाट गौरबहादुर कटुवाल उम्मेदवार छन्।"
साइपाल गाउँपालिका अध्यक्षमा एमाले विजयी,साइपाल : साइपाल गाउँपालिकामा एमालेका उम्मेदवार मानबहादुर बोहराले ६ सय ७५ मत ल्याएर गाउँपालिका अध्यक्षमा विजयी भएका छन् भने गठबन्धनका उम्मेदार उज्वल बोहरा ६ सय १३ मत ल्याएर पराजित भएका छन्। गाउँपालिका उपाध्यक्षतर्फ नेकपा एमालेका डोल्मा तामाङले ६७५ मत सहित विजयी भएका छन् । उनका प्रतिस्पर्धी बाटु बोहरा ६ १९ मतसहित पराजित भएका छन् । वडागत रुपमा हेर्दा वडा नम्बर १ मा प्यानलसहित नेकपा एमालेका नरेन्द्र धामी विजयी भएका छन् । वडा नम्बर २ मा गठबन्धनका (कांग्रेस)उम्मेदवार हरिलाल बोहरा विजयी भएका छन् । वडा नम्बर ३ मा नेकपा एमालेका उम्मेदवार गोरख बोहरा प्यानलसहित विजयी भएका छन्। त्यस्तै ४ नम्बर गठबन्धन (नेपाली कांग्रेस)बाट जयसिंह रोकाया प्यानलसहित विजयी भएका छन् । वडा नम्बर ५ मा नेकपा एमालेका उम्मेदवार जयपाल बोहरा प्यानलसहित विजयी भएका छन् ।
उदयपुरमा दुई स्वतन्त्र उमेदवार वडाध्यक्षमा निर्वाचित,उदयपुर : उदयपुरका दुई वटा वडामा स्वतन्त्र उम्मेदवार विजयी भएका छन्। निर्वाचन अधिकृतको कार्यालयले दिएको जानकारी अनुसार लिम्चुङ्गबुङ्ग गाउँपालिका वडानं ३ र उदयपुरगढी गाउँपालिकाको वडा नं २ मा स्वतन्त्र उमेदवार विजयी भएका हुन्। लिम्चुङ्गबुङ्गमा जेव्रा चिन्ह लिएर स्वतन्त्र उमेदवार बनेका गुरुमणि कुमाईले नेपाली कांग्रेसका कुलबहादुर खत्रीलाई ५२ को मतान्तरले विजयी भएका हुन्। कुमाईले ३१५ र खत्रीले २६३ मत प्राप्त गरेका छन्। कुमाइ यसअघि नेकपा एमालेबाट वडा सदस्यमा निर्वाचित भई नेकपा (एस)मा रोजेका थिए। गठबन्धनबाट टिकट नदिएपछि कुमाई स्वतन्त्र उमेदवार बनेका थिए। त्यसैगरी उदयपुरगढी गाउँपालिकाको वडा नं २ धारा चिन्ह लिएर स्वतन्त्र उमेदवार बनेका इन्द्रबहादुर राउतले प्रतिद्धन्द्धी नेकपा एमालेका उमेदवार दिपक तामाङ्गलाई १२२ मतान्तरले जित निकालेका छन्। राउतले ३८७ र तामाङ्गले २६५ मत प्राप्त गरेको निर्वाचन अधिकृत धनबहादुर कार्कीले जानकारी दिए। राउत यसअघि नेकपा एमालेबाट निर्वाचित वडाध्यक्ष हुन्। पछिल्लो समय एमालेबाट रुष्ट भएपछि नेकपा एस रोजेका राउतलाई गठबन्धनले टिकट नदिएपछि स्वतन्त्र उमेदवार बनेका थिए।
रसुवाको गोसाइँकुण्ड ३ मा एमालेको प्यानल विजयी,"रसुवा : रसुवाको गोसाइँकुण्ड गाउँपालिका३ मा वडाध्यक्षसहित नेकपा एमाले प्यानल नै विजयी भएको छ। नेपाली एमालेका मिङमर छिरिङ तामाङले २ सय ६० मत ल्याएर विजयी भएका हुन्। उनका निकटम प्रतिद्धन्द्धी नेपाली कांग्रेसका डुक्तार तामाङले १ सय ६७ मत ल्याए। वडा सदस्यमा पालज्योर लामा, छेवाङ निमा तामाङ र महिला सदस्यमा सिता घले तामाङनी विजयी भएका छन्। २०७४ सालको निर्वाचनमा यस वडामा नेपाली कांग्रेसले जितेको थियो।"
डोटीको बडीकेदार गाउँपालिकामा नेपाली कांग्रेस विजयी,"डोटी : डोटीको बडीकेदार गाउँपालिकामा नेपाली कांग्रेस विजयी भएको छ। नेपाली कांग्रेसबाट गाउँपालिका अध्यक्षका उम्मेदवार भैरबबहादुर साउद विजयी भएका हुन्। साउदले २३४३ मत ल्याएर विजयी भएका हुन्। उनका निकटतम प्रतिद्धन्द्धी नेकपा एमालेका चक्रबहादुर घर्तीमगरले १६८४ मत ल्याएर हार व्यहोरेका छन्। तेस्रोमा नेकपा एकीकृत समाजवादीका भक्तबहादुर साउद आएका छन्। उनले १४७१ मत ल्याएका हुन्। त्यसैगरी गाउँपालिकाको उपाध्यक्षमा नेपाली कांग्रेसका डम्मरीकुमारी बिष्ट विजयी भएकी छन्। उनी २४०७ मत ल्याएर विजयी भएकी हुन्। उनका निकटतम प्रतिद्धन्द्धी नेकपा एमालेकी सपना सिराडीले २२७६ मत ल्याएकी छन्। त्यसैगरी उपाध्यक्षमा नेकपा माओवादी केन्द्रकी देवीसरा देवी घर्तीमगरले ८३२ मत ल्याएर तेस्रो भएकी छन्। बडीकेदार गाउँपालिकामा नेकपा एकिकृत समाजवादी र नेकपा माओवादी केन्द्रले गठबन्धन गरेका थिए भने नेपाली कांग्रेस र नेकपा एमाले एक्लाएक्लै चुनाव लडेका हुन्। त्यसैगरी बडीकेदार गाउँपालिका १ मा नेपाली कांग्रेसका डबल बोहरा ५३० मत ल्याएर विजयी भएका छन्। वडा नम्बर २ मा नेकपा माओवादी केन्द्रका प्रेमबहादुर घर्तीमगर ४०५ मत ल्याएर विजयी भएका हुन्। वडा नम्बर ३ मा नेपाली कांग्रेसका रामबहादु गुरुङ्ग ५६२ मत ल्याएर विजयी भएका छन् भने वडा नम्बर ४ मा नेकपा एमालेका कर्णबहादुर जेठारा ५३२ मत ल्याएर विजयी भएका छन्। त्यसैगरी वडा नम्बर ५ मा नेकपा एमालेका पदमसिं बोहरा ६५८ मत ल्याएर विजयी भएका छन्। अधिकांश पालिकामा नेपाली कांग्रेसको अग्रता डोटीका अन्य पालिकामा भने मतगणना जारी रहेको छ। हालसम्म अधिकांश पालिकामा नेपाली कांग्रेसले अग्रता कायमै राखेको छ। अन्य ६ पालिकामा नेपाली कांग्रेसले अग्रता लिएको छ भने दुईवटा पालिकामा भने नेकपा एमालेले अग्रता लिएको छ। जिल्ला दिपायल सिलगढी नगरपालिका, शिखर नगरपालिका, पूर्बीचौकी गाउँपालिका, आदर्श गाउँपालिका, सायल गाउँपालिकामा नेपाली कांग्रेसले अग्रता लिइरहेको छ। बोगटान फुड्सिल गाउँपालिका र जोरायल गाउँपालिकामा नेकपा एमाले र केआईसिंह गाउँपालिकामा नेकपा माओवादीले अग्रता लिएको छ।"
ललितपुर महानगर र महालक्ष्मी नगरपालिकामा कांग्रेसको अग्रता,"ललितपुर : ललितपुर महानगरपालिकामा प्रमुखमा नेपाली कांग्रेसका चिरीबाबु महर्जन र उपप्रमुखमा नेकपा (एमाले)की उम्मेदवार मञ्जली शाक्यको अग्रता कायम रहेको छ । मतपरिणामअनुसार हालसम्म एक हजार चार सय मत गणना भएको छ । कांग्रेसका उम्मेदवार महर्जनले ७०६ र एमालेका हरिकृष्ण ब्यञ्जनकारले ३३६ मत पाएका छन् । महालक्ष्मी नगरपालिकामा एक हजार ७६ मत गणना हुँदा माओवादीको अग्रता कायम छ । नगर प्रमुखमा माओवादीका शिव कट्टेलले ३१६ मत र एमालेका हरिगोविन्द श्रेष्ठले ३६९ मत पाएका छन् । उपप्रमुखमा एमालेकी वीना सुवेदी केसीले ४२२ मत र कांगे्रसबाट लक्ष्मी महर्जनले ३३८ मत पाएका छन् । महालक्ष्मी १ अध्यक्षमा एमालेका छिरिङ लामाले ३५३, माओवादीका अभिषेक केसीले २२६ र कांग्रेसका मधुसुदन केसीले २१२ मत प्राप्त गरेका हुन्।"
धनुषाको बटेश्वर १ मा कांग्रेसको प्यानलै विजयी,जनकपुरधाम : धनुषाको बटेश्वर गाउँपालिका वडा नं १ मा कांग्रेसको प्यानल नै विजयी भएको छ। बटेश्वर गाउँपालिका १ को वडाध्यक्षमा कांग्रेसका अशोक कुमार महतो विजयी भएको छ। नेपाली कांग्रेसबाट महतोले ५५२ मत ल्याएर प्यानल सहित विजयी भएका हुन्। यस्तै उनका निकटतम प्रतिद्वन्द्वी नेकपा एककीकृत समाजवादीका रामअशिष महतोले ३९० मत मात्र ल्याएका छन्। यता तश्रोमा नेकपा एमालेका उमेश महतोले ३७० र माओवादी केन्द्रका परमेश्वर महतोले ३३१ मतमा मात्र प्राप्त गरेका छन्। २०७४ को स्थानीय तह निर्वाचनमा यस वडामा काँग्रेसबाट शैलेन्द्र कुमार महतो विजयी भएका थिए।
"कांग्रेसको विरोधपछि मोरङको रंगेलीमा मतगणना अवरुद्ध, तत्काल सुरु गर्न निर्वाचन आयोगको निर्देशन","विराटनगर : नेपाली कांग्रेसको विरोधपछि मोरङको रंगेली नगरपालिकाको मतगणना कार्यमा अवरोध पुगेको छ। शनिबार राति ८:३० बजेपछि अवरुद्ध बनेको मतगणना अझै सुरु हुन सकेको छैन। ९ वटा वडा रहेको रंगेलीमा २७२७० मत खसेको छ। रंगेली७ स्थित जनता क्याम्पसमा मतगणना भइरहेको थियो। पहिलो चरणमा रंगेली१, २ र ३ नम्बर वडाको मतगणना भइरहेको थियो। ३१३२ मत गनिसकेपछि मतगणना रोकिएको हो। ३१३२ मत गन्दा मेयरका एमाले उम्मेदवार दिलीप बगडिया (अग्रवाल) १६३१ मतका साथ अगाडि छन्। कांग्रेसका मोदराज घिमिरे १०६७ मतका साथ दिलीपलाई पछ्याउँदै थिए। उपमेयरमा एमालेकी भुमा पराजुलीले १६०७ मत ल्याउँदा जसपाका पन्नालाल मण्डलले ४२२ मत मात्रै ल्याएका थिए। मतगणना जारी रहेका बेला रंगेली८ मा कांग्रेसबाट वडाध्यक्षको उम्मेदवार रहेका आशिष दोर्जेले आफ्नो मतपेटिका सिल नगरिएको अवस्थामा रहेको भनेर निर्वाचन अधिकृतको कार्यालयको ध्यानआकर्षण गराएका थिए। त्यसपछि खाना खान भनेर निस्किएका कांग्रेसका प्रतिनिधि मतगणनास्थलमा प्रवेश नै गरेनन्। जनमतको अपमान गरिएको भनेर कांग्रेसका नेता कार्यकर्ता विरोधमा उत्रिए। तर रंगेली८ को मतगणना सुरु नै भएको छैन। निर्वाचन अधिकृतको कार्यालयले मतपेटिका भने दलकै प्रतिनिधिको रहोवरमा सिल गरेर राखेको छ। अर्को निर्वाचन गराउनुपर्ने माग गर्दै कांग्रेसले विरोध सुरु गरेपछि ठूलो संख्यामा सुरक्षाकर्मी परिचालन गरेर रंगेलीको सुरक्षा व्यवस्था कडा पारिएको छ। मोरङ प्रहरी प्रमुख एसपी शान्तिराज कोइरालाले मतगणना प्रभावित पार्ने प्रयास गर्नेलाई नियन्त्रणमा लिइने जानकारी दिए। मतगणनास्थल वरपरको सुरक्षा व्यवस्था कडा पारिएको छ। गणनामा अवरोध गर्ने र शान्ति सुरक्षाको अवस्थामा खलल पुयाउनेलाई नियन्त्रणमा लिएर कारबाही अघि बढाउने छौँ, उनले भने। अहिलेको मतगणनाको विरोधमा उत्रिएर अर्को निर्वाचन गराउनुपर्ने माग गरिरहेको समूहले मतगणनास्थलमा रहेका पत्रकार रवीन्द्र बरालमाथि पनि हातपात र दुव्र्यवहार गरेको छ। कांग्रेस र सिके राउत नेतृत्वको जनमत पार्टीका कार्यकर्ताले आफूलाई दुव्र्यवहार र हातपात गरेको जानकारी बरालले दिए। निर्वाचन अधिकृतको कार्यालयले सार्वजनिक गरेको मतपरिणामलाई आधार बनाएर समाचार प्रकासन तथा प्रसारण गरेको विषयलाई लिएर कांग्रेस र जनमतका कार्यकर्ता आफूमाथि खनिएको बरालले बताए। उनीमाथि दुव्र्यवहार गर्ने जनमत पार्टीका एक जनालाई प्रहरीले पक्राउ गरेको छ। एसपी कोइरालाले घटनामा संलग्न अन्य व्यक्तिहरु फरार रहेकाले खोजी भइरहेको जानकारी दिए। पत्रकारमाथि दुव्र्यवहार गर्ने एक जनालाई पक्राउ गरिए पनि अरु फरार छन्, उनले भने, घटनामा संलग्न सबैलाई नियन्त्रणमा लिएर कानुनी कारबाही अघि बढाइने छ। रंगेलीका निर्वाचन अधिकृत रामहरि शर्मा काफ्लेले मत खसेका सबै मतपेटिका दलकै प्रतिनिधिको रहोवरमा सिल गरेर सुरक्षित राखिएको र गणना भएको वडाबाहेकका मतपेटिका सिल अवस्थामै रहेको जानकारी दिए। गणना भएकाबाहेकको वडाका मतपेटिका सुरक्षित छन्। सौहार्दपूर्ण वातावरणमा काम भइरहेका बेला मतगणनामा अवरोध खडा गरिएको छ, उनले भने, मतगणनास्थलमा सीसी क्यामेरा जडान गरिएका कारण गणनाको सबै फुटेज सुरक्षित छन्। कसैलाई शंका लागेमा फुटेज हेर्न सक्ने अवस्था छ। सीसी क्यामेरामै सबै प्रमाण सुरक्षित रहेको अवस्थामा अनआवश्यक लफडा झिकेर मतगणना कार्यलाई प्रभावित पारिएको काफ्लेको भनाइ छ। सुरक्षित गरिएको मतपेटिका तोडिएको र फुटाइएको भनेर आरोप लगाएको उनले बताए। मतपेटिका खोलिँदा सबै दललाई रहोवरमा राखिने पनि उनको भनाइ छ। काफ्लेले यस विषयमा मुख्य निर्वाचन अधिकृतको कार्यालय र निर्वाचन आयोगलाई जानकारी गराइसकिएको पनि बताए। उनका अनुसार निर्वाचन आयोगले तत्काल मतगणना सुरु गर्न निर्देशन दिइसकेको छ। मतगणनामा अवरोध पुयाएको घटनामा प्रमुख निर्वाचन आयुक्त दिनेशकुमार थपलियाले पनि चासो व्यक्त गरेका छन्। उनले मतगणना नरोक्न र तत्काल गणना सुरु गर्न निर्वाचन अधिकृत काफ्लेलाई निर्देशनसमेत दिएका छन्। कुनै पनि बहानामा गणना रोक्न नमिल्ने थपलियाले बताएका छन्। थपलियाको निर्देशनपछि निर्वाचन अधिकृतको कार्यालयले मतगणना सुरु गर्ने तयारी थालेको छ। त्यसका लागि सर्वदलीय बैठक बोलाइएको काफ्लेले बताए। मतगणना स्थगित गरेर अर्को निर्वाचन हुनुपर्ने लिखित माग कांग्रेसले गरेको छ, उनले भने, यस विषयमा जानकारी गराएपछि निर्वाचन आयोगबाट भने रोकिएको गणना तत्काल सुरु गर्न निर्देशन आएको छ।"
पाँचथरको फालेलुङ  १ मा स्वतन्त्र उम्मेदवार गुरागाईं विजयी,फिदिम : पाँचथरको फालेलुङ गाउँपालिका १ को वडाध्यक्षमा स्वतन्त्र उम्मेद्वार अनिश गुरागाई विजयी बनेका छन् । गुरागाईले ३५९ मत ल्याएर विजयी बनेका हुन् । गुरागाईका निकटतम प्रतिद्धन्दी एकीकृत समाजवादीका श्री प्रसाद जवेगुले ३१९ मत प्राप्त गरेका छन् भने नेकपा एमालेका यज्ञबहादुर तामाङले २३१ मत प्राप्त गरे । वडाध्यक्षमा निर्वाचित गुरागाई नेपाल तरुण दलका नेता हुन् । नेपाली कांग्रेस र माओवादी केन्द्रको समर्थनमा एकिकृत समाजवादीका जबेगुले वडाध्यक्षको टिकट पाएपछि गुरागाईले स्वतन्त्र रुपमा उम्मेदवारी दिएका थिए ।
धनुषाको मिथिला नगरपालिका१ मा कांग्रेसको प्यानल विजयी,"ढल्केवर(धनुषा) : धनुषाको मिथिला नगरपालिका१ मा नेपाली कांग्रेसको प्यानल विजयी भएका छन्। वडाअध्यक्षमा नेपाली कांग्रेसका जोगी महतो ७७ मतान्तरले निर्वाचित भएका हुन्। नेपाली कांग्रेस मिथिला नगरपालिकाको नगर सभापतिसमेत रहेका महतोले ७३५ मत ल्याएका छन्। उनका निकटतम प्रतिद्वन्द्धी निवर्तमान वडाअध्यक्षसमेत रहेका नेकपा एमालेका लक्ष्मी महतोले ६५८ मत पाएका छन्। मिथिला नगरपालिका वडा नं १ एमालेका मेयर उम्मेदवार राजाराम महतोको गृह गाउँ हो। अघिल्लो पटक एमालेका लक्ष्मी महतो वडाध्यक्षमा विजयी भएका थिए। मिथिला नगरपालिकाको प्रमुख र उपप्रमुखमा पनि नेपाली कांग्रेसले अग्रता कायम राखेको छ। कांग्रेसका मेयर उम्मेदवार महेन्द्र महतोले ६६० मत ल्याएका छन् भने नेकपा एमालेका राजाराज महतो ६५९ मत पाएर पछ्याइरहेका छन्। यस्तै, उपमेयरमा कांग्रेसकी निर्मला कोइराला ७२२ मत प्राप्त गरेर अग्रस्थानमा छिन्। उनलाई नेकपा एमालकी सुनिता सिंह बुढाथोकीले ६५४ मतका साथ पछ्याइरहेकी छन्।"
"पाल्पामा १८ वडाको मतपरिणाम : ११ एमाले, ६ कांग्रेस र १ मा माओवादी विजयी","तानसेन : पाल्पामा आइतबार बिहानसम्म मतगण्ना सम्पन्न भएको १८ वडामध्ये नेकपा एमालेले ११ वडामा विजय हासिल गरेको छ भने नेपाली कांग्रेसले ६ वडा, नेकपा माओवादी केन्द्रले १ वडामा विजय हासिल गरेको छ भने १ वडाको परिणाम स्थगित भएको छ। नेकपा एमालेबाट निस्दी गाउँपालिको वडा नं १ वाकामलाङमा यमबहादुर राना विजयी भए। उनले नेपाली कांग्रेसका पूर्णबहादुर खाँणलाई २८ मतले पराजित गरे। वडा नं २ सहलकोटमा एमालेकै फत्ते सिं दर्लामी विजयी भए। उनले नेपाली कांग्रेसका यम बहादुर मश्राङ्गीलाई ३१७ मत अन्तरले पराजित गरे। रामपुर नगरपालिका वडा नं १० मा नेकपा एमालेका तोयनाथ सारु विजयी भए। सारुले नेपाली कांग्रेसका थमन बहादुर सारुलाई पराजित गरे। पूर्वखोला गाउँपालिका वडा नं १ मा नेकपा एमालेबाट गिरमान आले विजयी भए। आलेले नेपाली कांग्रेसका चुनबहादुर थापालाई १००२ मतले पराजित गरे। वडा नं २ जल्पामा नेकपा एमलेकै निरबहादुर सारु विजयी भए। सारुले नेपाली कांग्रेसका गोपाल राना लाई ३२३ मतले पराजित गरे। वडा नं ३ रिङनेरहमा नेकपा एमालेका कृष्णप्रसाद भट्टराई विजयी भए। भट्टराईले नेपाली कांग्रेसका उमान सिं सुनारीलाई ८१७ मतले पराजित गरे। माथागढी गाउँपालिका वडा नं १ चिदीपानीमा नेकपा एमालेका राजकुमार पन्थी विजयी भए। पन्थीले नेपाली कांग्रेसका महेन्द्र बहादुर जिसी लाई २२१ मतले पराजित गरे। रिव्दीकोट गाउँपालिका वडा नं १ ख्याहामा नेकपा एमालेका चिरञ्जिवी पोखरेल विजयी भए। पोखरेलले नेपाली कांग्रेसका रामचन्द्र पाण्डेलाई ६ मतले पराजित गरे। तिनाउँ गाउँपालिका वडा नं १ कचलमा नेकपा एमालेका भुवन सिं चिदी विजयी भए। चिदीले नेपाली कांग्रेसका हस्त बहादुर रास्कोटीलाई १६२ मतले पराजित गरे। वडा नं २ दोभानमा नेकपा एमालेका यादव प्रसाद अर्याल विजयी भए। अर्यालले नेकपा माओवादी केन्द्रका दिनेश घर्ति क्षेत्री लाई ९४ मतले पराजित गरे। रैनादेवी छहरा गाउँपालिका वडा नं ८ सत्यवतीमा नेकपा एमालेका रेमबहादुर राना विजयी भए। रानाले नेपाली कांग्रेसका थमान बहादुर रानालाई पराजित गरे। यसैगरी नेपाली कांग्रेसले ६ वडामा विजय हासिल गरेको छ। तानसेन नगरपालिकाको वडा नं १ मिशन गोर्खेकोटमा सुनिल कुमार बस्याल विजयी भएका छन्। बस्यालले नेकपा एमालेका खडानन्द न्यौपानेलाई ३२४ मतले पराजित गरे। वडा नं २ मेहलधारा, बडीज्ञानटोलमा नेपाली कांग्रेसका महेश्वरलाल श्रेष्ठ विजयी भए। श्रेष्ठले नेकपा एमालेका मदनलाल बज्राचार्य लाई ४१२ मतले पराजित गरे। रामपुर नगरपालिका वडा नं १ गाँडाकोटमा कपिल बहादुर खाँण विजयी भए। कपिलले नेकपा एमालेका मिनबहादुर खाँणलाई १९६ मतले पराजित गरे। माथागढी गाउँपालिका वडा नं ८ बहादुरपुरमा नेपाली कांग्रेसका दिलबहादुर ढेंगा विजयी भए। ढेगांले नेकपा एमालेका नारायण सिं ठाडा लाई १०४ मतले पराजित गरे। वडा नं ७ रहवासमा नेपाली कांग्रेसका जंग बहादुर दर्लामी विजयी भए। दर्लामीले नेकपा एमालेका नेत्र बहादुर थापा लाई १०५ मतले पराजित गरे। बगनासकाली गाउँपालिका वडा नं ९ चापपानीमा नेपाली कांग्रेसका थानेश्वर तिमिल्सिना विजयी भए। तिमिल्सीनाले नेकपा एमालेका रण प्रताप खाणलाई ३९६ मतले पराजित गरे। नेकपा माओवादी केन्द्रले १ वडामा विजय हासिल गरेको छ। रैनादेवी छहरा गाउँपालिका वडा नंं १ सिद्धेश्वरमा नेकपा माओवादी केन्द्रका सोम बहादुर दर्लामी विजयी भए। दर्लामीले नेकपा एमालेका रोशन बुढा लाई ३५ मतले पराजित गरे। यसैगरी रम्भा गाउँपालिका वडा नं ५ ताहुँमा नेकपा एमाले विजय भएको घोषणा गरिएपनि खसेको मत भन्दा परिणामको मत बढी भएपछी मतगणना स्थगित भएको छ। पाल्पाको अहिले सम्मको परिणाममा जनताले पाटी, उम्मेदवार परिवर्तन गरेका छन। नेकपा एमालेले २०७४ सालको स्थानीय तह निर्वाचनमा गुमाएका ४ वडामा जित हासिल गरेको छ भने नेपाली कांग्रेसले २०७४ सालको स्थानीय तह निर्वाचनमा गुमाएका २ वडामा जित हासिल गरेको छ। नेकपा माओवादी केन्द्रले २०७४ सालको स्थानीय तह निर्वाचनमा जितेको १ वडा गुमाएको छ। अन्य १२ वटा वडामा २०७४ सालकै परिणाम कायम रहेको छ।"
सिरहा १० मा एमालेको प्यानल विजयी,"सिरहा : सिरहा नगरपालिका वडा नम्बर १० को वडा अध्यक्षमा नेकपा एमालेका दीपक मुखियाको प्यानलै विजयी भएको छ । वडा अध्यक्षमा निर्वाचित मुखियाले ८ सय ५३ मत प्राप्त गरेका छन् । उनको निकटतम प्रतिद्वन्द्वी नेपाली कांग्रेसका धनिकलाल कामतीले ३ सय ४८, जनता समाजवादी पार्टी नेपालका जुगल किशोर कामतीले ३ सय १ मत प्राप्त गरेका छन् । मुखिया स्थानीय तह निर्वाचन २०७४ मा जसपाका जुगल किशोर कामतीसँग १ सय ७१ मत अन्तरले पराजित भएका थिए । यस पटक मुखियाले ठूलो मत अन्तरले विजयी भएको छन् । वडा सदस्यहरुमा कृष्णदेवलाल कर्ण, नारायण मुखिया मलाह, गिरजा देवि पासमान र परमेश्वरीदेखी खत्वे निर्वाचन भएका छन् ।"
रसुवाको नौकुण्ड२ मा एमालेको प्यानलै विजयी,रसुवा : रसुवाको नौकुण्ड गाउँपालिका२ मा नेकपा एमालेको प्यानलै विजयी भएको छ । नेकपा एमालेका ङाफु याल्बो थोक्राले ४ सय ६५ मत ल्याएर विजयी भएका हुन् । उनका निकटम प्रतिद्वन्द्वी नेपाली कांग्रेसका लालसिङ नेकोरले ३ सय ३४ मत ल्याएर पराजित भए । २०७४ सालमा भएको निर्वाचनमा वडाध्यक्षमा नेपाली कांग्रेसले विजयी हासिल गरेको थियो ।
भरतपुरमा रेणु दाहालकै अग्रता,चितवन : भरतपुर महानगरपालिकाको मेयरमा नेकपा माओवादी केन्द्रकी मेयर उम्मेदवार रेणु दाहालले अग्रता बढाउँदै लगेकी छन्। आइतबार बिहान २५८१ मत गणना हुँदा रेणुले ९८० मत प्राप्त गरेकी छन्। उनका निकटम प्रतिद्वन्द्वी नेकपा एमालेका विजय सुवेदीले ८७१ मत प्राप्त गरेका छन्। स्वतन्त्र उम्मेदवार जगन्नाथ पौडेलले ३२६ मत प्राप्त गरेका छन्।
पुतलीबजार२ र गल्याङ २ मा एमालेको प्यानलै विजयी,"स्याङ्जा : पुतलीबजार नगरपालिका २ मा नेकपा एमालेका भिमबहादुर गुरुङगै उनका प्यानलै विजयी भएको छ । उनले आफ्ना प्रतिस्पर्धी बालकुमार गुरुङलाई ८६ मतान्तरले पछि पार्दै प्यानलै विजयी भएका हुन्। गुरुङसँगै दलित महिला सदस्यमा बागमती नेपाली, महिला सदस्यमा सम्झना कुँवर, सदस्य दिनेश भुजेल र खुला सदस्यमा धनबहादुर गुरुङ निर्वाचित भएका हुन्। विजेता अध्यक्षले ६ सय ९६ मत पाएका थिए भने उपविजेता गुरुङको ६ सय १० मत थियो । यसैगरी, गल्याङ नगरपालिका वडा नं २ मा नेकपा एमाले खर्गबहादुर थापा (अशोक) विजयी भएका छन्। उनीसँगै उनको प्यानल नै विजयी भएको बताइएको छ। थापाले आफ्ना निकटतम् प्रतिस्पर्धी नेपाली कांग्रेसका धनबहादुर थापालाई २० मत अन्तरले पराजित गरेका हुन। खर्गबहादुरले ९ सय ५७ मत प्राप्त गर्दे धनबहादुरले ९ सय ३७ मत पाएका छन्।"
रसुवाको कालिका२ मा कांग्रेसको प्यानलै विजयी,"रसुवा : रसुवाको कालिका गाउँपालिका२ मा नेपाली कांग्रेसको प्यानलै विजयी भएको छ । नेपाली कांग्रेसका उमेशबहादुर न्यौपानेले ९ सय ७ मत ल्याएर विजयी भए । उनका निकटम प्रतिद्वन्द्वी नेकपा एमालेका बिक्रम लोप्चनले ७ सय ६६ मत ल्याए । महिला सदस्यमा किप्पा थोक्रा, दलित महिला सदस्यमा लिला नगर्जी, खुला सदस्यमा किप्पा छिरिङ स्याङ्बा र शेर बहादुर ग्लान विजयी भएका छन् । २०७४ सालमा भएको निर्वाचनमा वडाध्यक्षमा नेकपा एमालेले विजयी हासिल गरेको थियो ।"
मिथिला नगरपालिका१ मा कांग्रेस प्यानल विजयी,"जनकपुरधाम : धनुषाको मिथिला नगरपालिका १ मा नेपाली कांग्रेसको प्यानल विजयी भएको छ। मिथिला नगरपालिका१ मा नेपाली कांग्रेसका जोगी महतो ७७ मतको अन्तरले वडा अध्यक्षमा निर्वाचित भएका हुन्। नेपाली कांग्रेस मिथिला नगरपालिकाको नगर सभापति समेत रहेका महतोले ७३५ मत ल्याएका छन्। उनका निकटतम प्रतिद्वन्द्धी नेकपा एमालेका लक्ष्मी महतोले ६५८ मत ल्याएका छन्। यस्तै मेयर र उपमेयरमा नेपाली काँग्रेका उम्मेदवार नै अग्रता कायम राखेका छन्। मेयर उम्मेदवार महेन्द्र महतोले ६६० मत ल्याएका छन् भने उनका निकटतम प्रतिद्वन्द्दी नेकपा एमालेका राजाराज महतो ६५९ मत ल्याएका छन्। यसैगरी, उपमेयरमा कांग्रेसकी निर्मला कोइराला ७२२ मत पाएकी छिन् भने उनको निकटतम प्रतिद्वन्द्दी नेकपा एमालकी सुनिता सिंह बुढाथोकीले ६५४ मत पाएकी छिन्। मिथिला नगरपालिका वडा नं १ एमालेका मेयर उम्मेदवार राजाराम महतोको गृह गाउँ हो। यस वडामा अघिल्लो पटक एमालेका लक्ष्मी महतो वडाध्यक्षमा विजयी भएका थिए।"
बढेको बढ्यै पेट्रोलियम मूल्य,"काठमाडौं : नेपाल आयल निगमले पेट्रोलियम पदार्थको मूल्य पुनः बढाएको छ। शनिबार रातिदेखि लागू हुने गरी पेट्रोल, डिजेल र मट्टीतेलमा प्रतिलिटर १० रुपैयाँ बढाएको हो। अब उपभोक्ताले पेट्रोल प्रलिलिटर १ सय ७० रुपैयाँ र डिजेलमट्टितेल १ सय ५३ रुपैयाँमा खरिद गर्नुपर्ने हुन्छ। निगमका प्रवक्ता विनितमणि उपाध्यायले मूल्य बढाए पनि अझै घाटा भएको बताए। अझै १५ दिनमा ४ अर्ब २५ करोड रुपैयाँ घाटा हुने उनको तर्क छ। घाटा भए पनि निगमले एलपी ग्यास, हवाई इन्धन (बाह्य र आन्तरिक) कोे मूल्य भने यसपटक यथावत् राखेको छ। ती वस्तुको मूल्य गत चैत २२ गते नै बढाएको थियो। त्यस समय ग्यासको मूल्य बढाएर १ हजार ६ सय, हवाई इन्धन (आन्तरिक) प्रतिलिटर १ सय ५६ र हवाई इन्धन (बाह्य)अमेरिकी डलर १५४५ बनाइएको थियो। इन्डियन आयल कर्पोरेसनबाट वैशाख १८ गते पेट्रोलियम पदार्थको नयाँ मूल्य सूची आएको थियो। उक्त मूल्य सूचीबाट निगमलाई १५ दिनमा ५ अर्ब १९ करोड रुपैयाँ घाटा हुने भएकाले घाटा केही कम गर्न मूल्य बढाइएको सहप्रवक्ता पुष्कर कार्कीले बताए। रूसयुक्रेन युद्धका कारण अन्तर्राष्ट्रिय बजारमा नै मूल्य बढेपछि निगमले मूल्य बढाएको बताउँदै आएको छ। पेट्रोलियम पदार्थको कारोबारबाट घाटा बढ्दै गएपछि निगम भाउ बढाउन बाध्य भएको प्रवक्ता उपाध्यायले बताए। निगमले पेट्रोलको खपत घटाउन जेठ १ गतेदेखि आइतबार बिदा दिने सरकारलाई गरेको सिफारिससमेत कार्यान्वयनमा आइसकेको छ। यसबाट दैनिक ७० करोड जोगिने अनुमान निगमको छ। पेट्रोलमा १४३६, डिजेल ३१४४ र मट्टीतेलमा १२६४, हवाई इन्धन आन्तरिकमा १२६४ र हवाई इन्धन बाह्यमा ६४६९ रुपैयाँ र एलपी ग्यासमा १ हजार ५० रुपैयाँ निगमले घाटा बेहोर्दै आएको छ। यसैबीच पेट्रोलको मूल्य वृद्धिका कारण व्यापारघाटा उच्च हुनुका साथै विदेशी मुद्रा सञ्चितिमा कमी आउन देखिएको छ। यसले भुक्तानी सन्तुलनमा असर पुर्याउने अर्थविद्को आँकलन छ। अर्थविद् केशव आचार्यले मूल्य वृद्धिले उपभोक्तालाई प्रत्यक्ष असर पुग्ने बताए। पेट्रोल, डिजेलको मूल्य बढ्दा चौतर्फी प्रभाव पर्छ, उनले भने, यसले उपभोक्ता मूल्य र उत्पादक मूल्यमा चाप पर्छ। अर्थविद् आचार्यले मूल्य वृद्धिले धेरै प्रभाव मुद्रास्फीतिमा पर्ने बताए। पेट्रोल बढाउँदा निजी गाडीमा मात्रै प्रभाव पथ्र्यो, उनले भने, डिजेल बढ्दा चौतर्फी असर पर्छ। डिजेल, पेट्रोलको भाउ बढेपछि वस्तु तथा सेवाको मूल्य बढ्ने, खाद्यान्न, लत्ताकपडा बढ्ने भएकाले सबभन्दा मारमा निम्न वर्गीय पर्ने अर्थविद् आचार्य बताउँछन्। अन्तर्राष्ट्रिय बजारमै मूल्य बढेकाले भाउ बढाउनुको विकल्प छैन। अहिले पनि यहाँभन्दा भारतीय सीमामा महँगो छ, अर्थविद् आचार्य भन्छन्, भारतको मूल्यभन्दा तल राख्न सक्दैनौं। १, २ रुपैयाँ कम पर्ने बित्तिकै भारतका सवारी साधनले यहाँबाट फाइदा लिन्छन्। कर घटाएर कम गर्दा पनि यहाँबाट इन्धन तस्करी हुन्छ। पूर्वअर्थसचिव कृष्णहरि बास्कोटाले अन्तर्राष्ट्रिय जगतमै भाउ बढेका कारण भारतबाट बढेको मूल्यसूची आएपछि यहाँ बढ्नु स्वाभाविक भएको बताए। रूसयुक्रेनको युद्धले खाद्यान्न, पेट्रोल, खाने तेलको भाउ बढेको उनले बताए। तत्कालको विकल्प खपत कम गर्ने नै हो, बाँस्कोटा भन्छन्, मोटर एक्लैले नहिँडी लिफ्ट दिने, जोरबिजोर प्रणाली अपनाउने, डिजेल, पेट्रोलमा कोटाको व्यवस्था गर्नुपर्छ। सार्वजनिक सवारी साधनको व्यवस्था गर्नुका साथै मालवाहक ट्रक रित्तै नहिँडाउने व्यवस्था गर्दा पनि खपत कम हुने बास्कोटा बताउँछन्। महँगा र धेरै तेल खाने गाडी निरुत्साहित गर्न सके पनि पेट्रोल खपत कम गर्न सकिने उनको भनाइ छ। नेपालले कुल आयातको २० प्रतिशत पेट्रोलियम पदार्थको आयात गर्छ। गत वर्ष २ खर्बको आयात गरेको थियो। यस वर्ष सोही मात्रामा पेट्रोल खरिद गर्दा साढे २ खर्बदेखि ३ खर्बसम्म बाहिरिने देखिएको छ। पछिल्लो समयमा नेपाल जलविद्युत्मा आत्मनिर्भर हुनै लागे पनि विद्युतीय गाडीमा जोड दिन सकेको छैन। अर्थविद् बास्कोटाले आउँदो बजेटबाट विद्युतीय गाडीमा हदैसम्मको छुट दिनुको विकल्प नभएको बताए। अहिले ३ हजार पेट्रोलपम्प छन्, अब सरकारले आउने वर्षभित्रै ३ हजार चार्जिङ स्टेसन बनाउनुपर्छ, उनले भने। पेट्रोलको खपत कम गर्न निगम तथा सरकारले मात्रै नसक्ने भन्दै निजी क्षेत्र र आम जनताले पनि ध्यान दिनुपर्ने पूर्वअर्थसचिव बाँस्कोटा बताउँछन्।"
काभ्रेको नमोबुद्ध १ मा कांग्रेसले टिकट नदिएपछि स्वतन्त्र उठेका लामा निर्वाचित,काभ्रे : काभ्रेको नमोबुद्ध नगरपालिका १ मा स्वतन्त्र उम्मेदवारले निर्वाचन जितेका छन्। नेपाल विद्यार्थी संघ काभ्रेका पुर्व सभापति एवं नमोबुद्ध नगरपालिका १ को वडा सभापतिसमेत रहेका स्वतन्त्र उम्मेदवार प्रेम लामाले निर्वाचनमा वडा अध्यक्ष जितेका छन्। नेपाली कांग्रेसले टिकट नदिएपछि स्वतन्त्र उम्मेदवारी दिएका लामाले पार्टीकै उम्मेदवारलाई हराउदै निर्वाचन जितेका हुन्। स्वतन्त्र उम्मेदवार लामाले ५ सय ५६ मत ल्याएर निर्वाचन जितेका छन्। नेकपा एमालेका उम्मेदवारले ४ सय ४७ मत पाएका छन् भने नेपाली कांग्रेस पार्टीका उम्मेदवारले २ सय ८ मत पाएकाछन। वडामा टिम नै स्वतन्त्र उठाएका लामाले दलित महिला र एक पुरुष सदस्य समेत स्वतन्त्रबाट निर्वाचित भएका हुन्। वडा नं १ मा महिला सदस्य र एक पुरुष सदस्य नेकपा एमाले पार्टीका उम्मेदवारले जितेका छन्। निर्वाचित लामासँगको टेलिफोन कुराकानीमा पार्टीले पत्याएन तर जनताले अमूल्य मत दिएर जिताएको लामाले जानकारी दिए। 'म लामो समय विद्यार्थी राजनीति नेविसंघमा रहेर काम गरेपनि पार्टीले टिकट नदिएपछि स्वतन्त्र उम्मेदवारी दिन बाध्य भएको लामाले अन्नपूर्णलाई जानकारी दिए। वडा अध्यक्षमा निर्वाचित लामाले जनताको काम गर्नको लागि कुनै पार्टी नचाहिने अब सबै समय जनताकै लागि भएको बताए। निर्वाचित लामा जेब्रा चिन्नबाट उठेका थिए।
अछामका ९१ वडामध्ये १८ वडाको नतिजा सार्वजनिक,"अछाम : अछामका ९१ वडामध्ये १८ वडाको नतिजा सार्वजनिक भएको छ। ९ वडामा कांग्रेस, ४ वडा नेकपा एमाले, ४ नेकपा माओवादी केन्द्र र एक जना स्वतन्त्र विजयी भएका छन्। नेपाली कांग्रेसले जितेका वडाहरुः १ तुर्माखाँद गाउँपालिका १ वडा अध्यक्ष उपेन्द्र रावल (कांग्रेस) २ मंगलसेन नगरपालिका १३ वडा अध्यक्ष हिक्मत बोगटी (कांग्रेस) ३  कमलबजार नगरपालिका १० वडा अध्यक्ष भीमबहादुर बिष्ट (कांग्रेस) ४ बान्नीगढी जयगढ गा पा १ गजेन्द्र खड्का (कांग्रेस) ५ ढकारि गा पा ८ वडा अध्यक्ष उद्धवराज उपाध्याय (कांग्रेस) ६ रामारोशन गाउँपालिका ३ वडा अध्यक्ष गणेश साउद (कांग्रेस) ७ कमलबजार नगरपालिका २ वडा अध्यक्ष दीर्घ टमट्टा (कांग्रेस) ८ ढकारी गाउँपालिका ५ वडा अध्यक्ष कर्ण बहादुर साउद (कांग्रेस) ९ चौरपाटी गाउँपालिका १ वडा अध्यक्ष सिउँडीमा विरबहादुर थापा (कांग्रेस) नेकपा माओवादी केन्द्रले जितेका वडाहरुः १ रामारोशन गाउँपालिका १ वडा अध्यक्ष चक्र साउद (नेकपा माओवादी केन्द्र) २ रामारोशन गाउँपालिका २ वडा अध्यक्ष मीनबहादुर परियार (नेकपा माओवादी केन्द्र) ३ बान्नीगढी जयगढ गाउँपालिका ६ वाड अध्यक्ष जगत थापा (नेकपा माओवादी केन्द्र) ४ मेल्लेख गाउँपालिका १ वडा अध्यक्ष दिलबहादुर धामी (नेकपा माओवादी केन्द्र) नेकपा एमालेले जितेका वडाहरुः १ कमलबजार नगरपालिका ९ वडा अध्यक्ष कमल बजगाई (एमाले) २ ढकारी गाउँपालिका ७ वडा अध्यक्ष राम थापा (एमाले) ३ तुर्माखाँद गाउँपालिका ८ वडा अध्यक्ष धमाली निरकबहादुर शाही (एमाले) ४ कमलबजार नगरपालिका ८ वडा अध्यक्ष प्रजाबहादुर बोगटी (एमाले) स्वतन्त्र १ कमलबजार नगरपालिका १ वडा अध्यक्ष भक्तबहादुर बोहरा (स्वतन्त्र)"
अब कर्तव्य जनप्रतिनिधिको,"स्थानीय तहको निर्वाचनको मतदान छिटफुट रूपमा बाहेक शान्तिपूर्ण रूपमा भयो। मतदान गरेर जनताले आफ्नो अधिकार र कर्तव्य दुवै पूरा गरे। १ करोड ७७ लाख २३ हजार ७ सय २३ मतदातामध्ये १ करोड १८ लाख ५६ हजारभन्दा बढीले मतदान गरेका छन्। यो ६६ दशमलव ८८ प्रतिशत हो। त्यतिका प्रतिशत मतदाताले निर्वाचनमा भाग लिनु सन्तोषजनक मान्नुपर्छ। लोकतान्त्रिक मुलुकहरूमा सामन्यतया ६० प्रतिशतभन्दा बढी मतदान हुनुलाई सन्तोषजनकै मानिन्छ। मानौं कि २०७४ सालको स्थानीय निर्वाचनमा भने ७४ प्रतिशत मतदान भएको थियो। स्थानीय जनप्रतिनिधि नभएको १५ वर्ष लाग्दा भएको थियो ०७४ सालमा स्थानीय निर्वाचन। त्यस्तो बेला धेरै उत्साह हुनु स्वाभाविक थियो। स्थानीय तह जनताको सबैभन्दा नजिकको सरकार हो। जनताको दैनन्दिनको कामकाजसँग ठोक्किने सरकार यही हो। यसर्थ पनि मतदाता यो निर्वाचनमा सहभागी हुन उत्साही हुनु स्वाभाविक हो। निर्वाचनमा मतदाताको उत्साहपूर्ण सहभागिता वास्तवमा लोकतन्त्रको सम्मान हो। निर्वाचनमा दल वा उम्मेदवारको जितहारभन्दा पनि मतदाताको उत्साहपूर्ण सहभागिताले लोकतन्त्रको जित भएको सन्देश दिएको छ। २०७२ सालमा आएको नेपालको संविधानलाई संस्थागत गर्न पनि स्थानीय तहको यो निर्वाचन महत्वपूर्ण थियो। स्थानीय तहमा दोस्रोपटक निर्वाचन हुनु र त्यसमा मतदाताको उत्साह देखिनुले संविधानलाई समेत बलियो बनाएको छ। स्थानीय सरकारको परिकल्पना यही संविधानको हो। अधिकार सम्पन्न स्थानीय तह यही संविधानको परिकल्पना हो। संविधानले स्थानीय तहलाई २२ वटा अधिकार सुम्पेको छ। ती अधिकारको पूरापूर प्रयोग वा कार्यान्वयनले जनताको जीवनलाई सजिलो बनाउन सक्छन्। ५ वर्षअघि स्थानीय तहमा जनप्रतिनिधि आउँदा पूर्वाधार थिएन। कानुन थिएन। मानव संसाधन थिएन। पहिलो कार्यकालले जग बसाउने काम गयो। जनतामा आशा जगायो। कोभिड महामारीका बेला जनताले स्थानीय सरकारको महत्व र आवश्यकता मज्जाले महसुस गरे। यो ५ वर्षमा भौतिक पूर्वाधारका क्षेत्रमा पनि पालिकाहरूले महत्वपूर्ण योगदान गरेका छन्। एकपटक निर्वाचित भइसकेपछि ५ वर्ष चलिरहने सरकारको स्थिरपनाले पनि स्थानीय सरकारमा काम गर्न सजिलो छ। संघ र प्रदेशमा जस्तो कार्यपालिका फेरिरहने समस्या स्थानीय सरकारमा हुँदैन। जब कि प्रदेश र संघमा यो ५ वर्ष सरकारहरूको हेराफेरि पनि जनताले देखेभोगे। अर्काेतर्फ स्थानीय सरकार प्रतिपक्ष नहुने संस्कार भएको सरकार पनि हो। तर, फरकफरक दलबाट जितेका जनप्रतिनिधिमा फरक विचार हुनु स्वाभाविक हो। तर, स्थानीय सरकारमा बहुमत र अल्पमतको अल्झन खासै बेहोर्नुपर्दैन। गएका ५ वर्षमा थुप्रै सकारात्मक परिणाम देखिँदादेखिँदै उत्तिकै विकृति पनि देखिए। जनप्रतिनिधिहरू जनताको सेवक नभई आफन्त र नातागोता पोस्न पनि उद्यत रहे। आर्थिक अनियमिततामा मुछिए। बलात्कारजस्तो घृणित व्यवहार पनि कतिपय जनप्रतिनिधिले गरे। अहिले त्यस्ता थुप्रै जनप्रतिनिधि मुद्दा खेपिरहेका वा जेल परेका पनि छन्। शुक्रबारको मतदानको कतिपय ठाउँमा परिणाम आइसकेको छ। कतिपय ठाउँमा आउँदैछ। जेहोस् जनताले चुनेका नयाँ प्रतिनिधिले स्थानीय सरकारको बागडोर सम्हाल्दैछन्। नयाँ जनप्रतिनिधिले विगतको अनुभवबाट पाठ लिन सके भने सकारात्मक परिणाम दिन सक्छन्। जनताको अपेक्षाअनुसार भ्रष्टाचारविरुद्ध लागे भने आफू भ्रष्टाचारमा मुछिएनन् भने अबको कार्यकाल सार्थक हुनेछ। निष्ठापूर्वक प्रतिबद्ध भएर जनप्रतिनिधिले आफ्नो गाउँ र नगरको सेवा गरून्, जनताको जीवनस्तर उकास्न मद्दत गरून् र दैनिक शासनप्रशासन सर्वसुलभ तथा सहज बनाउन भन्ने जनअपेक्षा हो। आफूले तिरको करको सदुपयोग होस् भन्ने जनअपेक्षा हो। जनताका चाहना खासै ठूला छैनन्। त्यति अपेक्षा र आफ्नो कर्तव्य पूरा गर्ने अबका जनप्रतिनिधिको दायित्व हो।"
"महोत्तरीमा मतगणना : माओवादी केन्द्र २, कांग्रेस १ र स्वतन्त्र १ वडाअध्यक्ष निर्वाचित",महोत्तरी : महोत्तरीका ३ पालिकामा ४ जना वडाअध्यक्षहरु निर्वाचित भएका छन् । नेकपा माओवादी केन्द्रका २ र नेपाली कांग्रेसका १ र स्वतन्त्रतर्फका १ जना वडाअध्यक्ष निर्वाचित भएका हुन् । निर्वाचन अधिकृतको कार्यालयको स्रोतका अनुसार वर्दिवास नगरपालिका वडा नं ८ मा नेकपा माओवादी केन्द्रका उम्मेदवार शमसेर सिंह लामा विजयी भएका छन । त्यस्तै सोही पालिकाको वडा नं ७ को तर्फबाट स्वतन्त्र उम्मेदवार रामसोगारथ यादव विजयी हासिल गरेका छन् । यता सम्सी गाँउपालिकाका वडा नं १ का नेपाली काँग्रेसका उम्मेदवार विपीन विहारी यादवले विजयी हासिल गरेका छन् भने रामगोपालपुर नगरपालिका वडा नं२ मा नेकपा माओवादी केन्द्रका मुकेशकुमार यादव विजयी भएका हुन्।
"पार्टीले पत्याएन, मतदाताले पत्याए","बुटवल : बुटवल उपमहानगरपालिका१ मा वडाध्यक्ष उम्मेदवारको आकांक्षा देखाएका पुरानो बटौलीका नरेन्द्र बस्नेतलाई कांग्रेसले टिकट दिएन। सामाजिक क्षेत्रमा क्रियाशील उनी बलियो जनाधार भएका स्थानीय नेता थिए। तर, कांग्रेसले माधव प्रधानलाई उम्मेदवार बनायो। पार्टीले टिकट नदिए पनि बस्नेतले वडाध्यक्षमा स्वतन्त्र उम्मेदवारी दिएर बाजी मारेका छन्। छरछिमेकी दाजुभाइको समर्थन थियो। त्यही बलले वडाध्यक्षमा स्वतन्त्र उम्मेदवारी दिएको थिएँ, उनले भने, उहाँहरूकै साथमा आज जित हासिल गरेको छु। बस्नेतले चुनाव चिह्न पुतली पाएका थिए। उनी एक भोट पुतलीलाई भन्दै हिँडे। नागरिकको समर्थन बढ्दै गयो। स्वतन्त्र उम्मेदवारी दिएपछि उनलाई कांग्रेसले निष्कासन नै गर्यो। उनलाई कारबाहीले कुनै प्रभाव पारेन। उनले ६ सय ३६ मत पाएर चुनाव जितेका छन्। उनका प्रतिस्पर्धी एमालेका महेन्द्र लिगलले ५ सय ५१ मत पाउँदा कांग्रेसका प्रधानले ३ सय ४१ मत मात्रै पाए। यो वडामा १ हजार ९ सय ६८ मत खसेको थियो। यसअघिको चुनावमा कांग्रेसबाट टिकट पाए पनि उनी एमालेका लिगलसँग पराजित भएका थिए। उनले ०५४ सालमा वडाध्यक्ष जितेका थिए। त्यतिबेला पनि उनी पार्टीबाट टिकट नपाएपछि स्वतन्त्र उम्मेदवार बनेका थिए। त्यस बेला उनको चुनाव चिह्न झाडु थियो।मलाई विश्वास गरेर मतदान गर्ने र अन्य मतदाताको भावनाअनुसार वडाको विकासमा लाग्नु मेरो जिम्मेवारी हो, उनले भने। वडाका चार सदस्यमा भने कांग्रेस उम्मेदवार विजयी भएका छन्। महिला सदस्यमा निलम गौतम, दलित महिला सदस्यमा किरणसिंह धोबी र खुला सदस्यमा आशोक राई र अजित अहमद खान निर्वाचित भएका हुन्। जसले १ मतले जिते निर्वाचनमा १ मतको महत्व कति हुन्छ भन्ने रुपन्देहीको शुद्धोधन१ का कांग्रेस उम्मेदवार जुद्धबहादुर यादवले भोगेका छन्। स्थानीय निर्वाचनमा जनता समाजवादी पार्टीका उम्मेदवार उदयराज गडेरियाले १ मतले उछिन्दै वडाध्यक्षमा यादवलाई पराजित गरेका हुन्। शनिबार दिउँसो सकिएको मतपरिणामअनुसार गडेरियाले ९ सय ९२ र कांग्रेसका यादवले ९ सय ९१ मत पाएका छन्। यो वडामा राप्रपाका उम्मेदवार तेस्रो भए। रुपन्देहीको सबै पालिकामा मतगणना थालिएको छ। तर, निकै सुस्त गतिमा गणना भएकाले परिणाम आउन केही दिन लाग्ने देखिएको छ।"
अर्घाखाँचीका १५ वडाको नतिजा सार्वजनिक,"अर्घाखाँची : अर्घाखाँचीका १५ वटा वडाको नतिजा सार्वजनिक भएको छ। नतिजा सार्वजनिक भएका वडामध्ये ८ वडामा कांग्रेस, ५ वडामा एमाले र २ वडामा नेकपा माओवादी विजयी भएका छन्। कांग्रेस विजयी भएका वडा १० सन्धिखर्क १ माधव श्रेष्ठ २० भुमिकास्थान १ गोपाल खनाल ३० पाणिनि १, कमल पोख्रेल ४० पाणिनि २, चन्द्रकान्त पौडेल ५० छत्रदेव ५, बालकृष्ण पोख्रेल ६० शितगंगा १, मानबहादुर सिंजापति ७० शितगंगा १४, दामोदर न्यौपाने ८० सन्धिखर्क १२, नारायण खड्का एमाले विजयी भएका वडा १० पाणिनि ८, रोमबहादुर पाण्डे २० मालारानी १, दधिराम आचार्य ३० भुमिकास्थान १०, खगेश्वर पन्थी ४० छत्रदेव ४, भिमलाल खनाल ५०शितगंगा १३, दुर्गाबहादुर विसी माओवादी विजयी भएका वडा १० मालारानी ९ मा महेन्द्र खनाल २० मालारानी २, योगेन्द्र भुसाल"
१५२ तहका जनप्रतिनिधिले बुझाएनन् सम्पत्ति विवरण,"काठमाडौं : संघीयता कार्यान्वयनसँगै दोस्रो पटक भएको स्थानीय निर्वाचनबाट जनप्रतिनिधि छानिन सुरु भएका छन्। तर, यसअघि निर्वाचित १ सय ५२ स्थानीय तहका जनप्रतिनिधिले अझै पनि सम्पत्ति विवरण नबुझाएको पाइएको छ। आर्थिक वर्ष प्रारम्भ भएको ९० दिनभित्र सम्बन्धित प्रदेशको मुख्यमन्त्री तथा मन्त्रिपरिषद्को कार्यालयमा सम्पत्ति विवरण बुझाउनुपर्ने कानुनी प्रावधानलाई जनप्रतिनिधिले बेवास्था गरेको राष्ट्रिय सतर्कता केन्द्रले जनाएको छ। केन्द्रले अख्तियारलाई बुझाएको प्रतिवेदनमा ७ सय ५३ मध्ये १ सय ५२ तहका पदाधिकारी र कर्मचारीको सम्पत्ति विवरण नबुझाएको उल्लेख छ। केन्द्रका अनुसार सबैभन्दा धेरै मधेस प्रदेशका ४४ स्थानीय तहले विवरण बुझाएका छैनन्। कर्णालीका २४, सुदूरपश्चिमका २२, गण्डकीका २१, लुम्बिनीका १६ र बागमतीका १३ र प्रदेश १ का १२ स्थानीय तहले सम्पत्ति विवरण नबुझाएको केन्द्रको तथ्यांकमा उल्लेख छ। थप नौवटा स्थानीय तहले सम्पत्तिसम्बन्धी तथ्यांक संकलन गरिने सफ्टवेयरमा आफ्नो स्पष्ट विवरण नखुलाएको पनि सतर्कताले जनाएको छ। सम्पत्ति विवरण नबुझाउनेमा प्रमुखअध्यक्ष, उपप्रमुखउपाध्यक्ष गाउँनगरसभा सदस्यसम्म छन्। कर्मचारीतर्फ पनि सम्पत्ति विवरण नबुझाउनेमा विशिष्ठ श्रेणीदेखि कार्यालय सहयोगीसम्म छन्। अघिल्लो वर्ष ५ हजार ३८ जनाले सम्पत्ति विवरण बुझाएका थिएनन्। मधेस प्रदेशका १ हजार ७ सय ३६ जना जनप्रतिनिधिसहित कर्मचारीले सम्पत्ति विवरण नबुझाएको सतर्कता केन्द्रका सहसचिव ज्ञानराज सुवेदीले बताए। उनका अनुसार प्रदेश १ का ९ सय ११, बागमती प्रदेशका ४ सय २५, गण्डकी प्रदेशका १ सय ५९, लुम्बिनी प्रदेशका १ सय ९३, कर्णाली प्रदेशका ९ सय ५२ तथा सुदूरपश्चिम प्रदेशका ६ सय ६१ जनप्रतिनिधि र कर्मचारीले सम्पत्ति विवरण बुझाएका छैनन्। सम्पत्ति विवरणसम्बन्धी प्रतिवेदन सतर्कता केन्द्रले अख्तियार दुरुपयोग अनुसन्धान आयोगलाई बुझाएको अख्तियार प्रवक्ता श्यामप्रसाद भण्डारीले जानकारी दिए। केन्द्रका सचिव सुशीलचन्द्र तिवारीले अख्तियार प्रमुख आयुक्त प्रेमकुमार राईलाई उक्त प्रतिवेदन बुझाएका छन्। संघीय तहअन्तर्गत स्वास्थ्य तथा जनसंख्या मन्त्रालयले पनि सम्पत्ति विवरण अपूर्ण बुझाएको छ। केन्द्रको प्रतिवेदनअनुसार आर्थिक वर्ष २०७७७८ मा १५ हजार ४ सय ९ जनाले सम्पत्ति विवरण बुझाएका छैनन्। संघका ४ लाख ५८ हजार ३ सय ८५ कर्मचारीमध्ये ९ हजार ७ सय ९७, प्रदेशका ११ हजार ५ सय ३० मध्ये ५ सय ७४ र स्थानीय तहका २ लाख २६ हजार ७ सय ९ मध्ये ५ हजार ३८ जनाले सम्पत्ति विवरण बुझाएका छैनन्। प्रदेश तहमा सम्पत्ति विवरणसम्बन्धी तथ्यांक प्राप्तिको अवस्था कमजोर रहेको केन्द्रका प्रवक्ता ज्ञानराज सुवेदीले जानकारी दिए। सम्पत्ति विवरण पेस गर्ने १५ हजार ४ सय ९ जनाविरुद्ध करबाहीका लागि सतर्कता केन्द्रले अख्तियारमा लेखी पठाएको छ। प्रतिवेदन अनुसार २ हजार ४ सय ८४ निजामती कर्मचारी, ३० प्रहरी, ५ हजार १६ जना शिक्षकले सम्पत्ति विवरण बुझाएका छैनन्। राजनीतिक नियुक्ति पाएका र करारमा नियुक्त भएका २ हजार २ सय ६७ जना पनि सम्पत्ति विवरणको तथ्यांक बुझाएका छैनन्। केन्द्रले सम्पत्ति विवरण बुझाउन कडाइ गर्नुपर्ने, त्यसका लागि कार्यालय प्रमुख जिम्मेवार हुनुपर्ने लगायतका ७ बुँदे सुझाव पनि प्रतिवेदनसहित आयोगलाई बुझाएको छ। भ्रष्टाचार निवारण ऐनबमोजिम नियुक्तिको ६० दिनभित्र र हरेक आर्थिक वर्ष कानुनबमोजिम सम्पत्ति वा निस्सासहित अध्यावधिक विवरण पेस गर्नु व्यवस्था छ। त्यसमा सतर्कता केन्द्रले अनुगमन गर्छ। तोकिएको म्यादभित्र सम्पत्ति विवरण पेस नगर्ने सार्वजनिक पद धारण गरेको व्यक्तिलाई कारबाही व्यवस्था पनि भ्रष्टाचार निवारण ऐनले गरेको छ।"
धनगढीमाई१ र १४ मा कांग्रेसका वडा अध्यक्ष निर्वाचित,सिरहा : सिरहाको धनगढीमाई नगरपालिका १ र १४ मा नेपाली कांग्रेसका सुर्यनाथ यादव र अमित ठकुरी वडा सदस्यसहित विजयी भएका छन् । वडा १ का सुर्यनाथ यादवले ७४५ मत प्राप्त गरी विजयी भएको छ । उनको निकटतम प्रतिद्वन्द्वी एमालेका उम्मेदवारले ५४४ मत ल्याएका छन् । वडा १४ का अमित ठकुरीले ५२२ मत प्राप्त गरी विजयी भएको छ । उनको निकटतम प्रतिद्वन्द्वी एमालेका उम्मेदवारले ३३८ मत प्राप्त गरेको हो । यो दुवै वडामा ०७४ को स्थानीय तह निर्वाचनमा एमाले विजयी भएका थिए ।
लिखु तामाकोसी गाउँपालिका१ दुरागाउँमा एमालेको प्यानल नै विजयी,"काठमाडौं : रामेछाप जिल्लाको लिखुतामाकोसी गाउँपालिका१ दुरागाउँमा एमालेको प्यानल नै विजयी भएको छ। शनिबार राति सम्पन्न भएको मतगणनामा एमालेबाट प्रदिप तामाङको प्यानल नै विजयी भएको हो। तामाङले ८५० मत ल्याउँदा उनका प्रतिद्वन्दि नेपाली कांग्रेसका रुद्र सुनुवारले ७३३ मत प्राप्त गरेका हुन्। दुरागाउँको वडा सदस्यमा ध्रुव कार्की, विमल सुनुवार, खिट कुमारी थापा र शर्मिला खुट्टे विजयी भएका हुन्। लिखु तामाकोसीमा एमाले र कांग्रेसबीच प्रतिस्पर्धा देखिएको छ। गाउँपालिका अध्यक्षमा एमालेबाट कमल कडरिया, कांग्रेसबाट केशव महत प्रतिष्पर्धामा रहेका छन्। माओवादीएकीकृत समाजवादीको गठबन्धनबाट नवराज पौडेल उम्मेदवार बनेका छन्। रामेछापमा कांग्रेस बिना नेकपा माओवादी केन्द्र र एकीकृत समाजवादीबीच गठबन्धन भएको हो। मतपरिणाम अध्यक्ष कमल कडरिया (एमाले) ७९७ केशव महत (कांग्रेस) ७५८ उपाध्यक्ष दिपा पाख्रिन (एमाले)८०९ सरस्वती गुरुङ (कांग्रेस)७१४"
"मध्यपुरथिमि२ मा कांग्रेस, भक्तपुर नपा १ र ३ मा नेमकिपा विजयी","भक्तपुर : मध्यपुरथिमि नगरपालिका२ को वडाध्यक्षमा नेपाली कांग्रेसको श्रीकृष्ण श्रेष्ठ विजयी भएका छन् । उनले ९८८ मत प्राप्त गरी विजयी भएका हुन्। उनको प्रतिद्वन्द्वी नेकपा (एमाले)का प्रकाश थापामगरले ८९४ मत प्राप्त गरेका छन् । वडासदस्यमा भने सोही पार्टीका रविन सिजापति, अम्बिका रजत र सरिता अर्याल विजयी हुनुभएको छ । यसैगरी वडासदस्यमा कांग्रेसका शेखर थापामगर विजयी भएका छन् । गत शुक्रबार सम्पन्न स्थानीय तह निर्वाचनमा मध्यपुरथिमि नगरपालिकाको प्रमुखको उम्मेदवार कांग्रेसका सुरेन्द्र श्रेष्ठले दुई हजार ७९९ मत प्राप्त गर्दै अग्रता कायम राखेका छन् भने प्रतिद्वन्द्वी एमालेका मदनसुन्दर श्रेष्ठले दुई हजार ११३ मत प्राप्त गरेका छन्। त्यस्तै उपप्रमुखतर्फ एमालेका उत्तरा नेपालले दुई हजार ४७० मत छ भने गठबन्धनबाट नेकपा( माओवादी केन्द्र ) का विजयकृष्ण श्रेष्ठले एक हजार ६५३ मत प्राप्त गरेका छन् । मत गणना जारी रहेको मतगणनास्थलबाट सहायक मतदान अधिकृत केशव सिलवालले जानकारी दिए। त्यसैगरी भक्तपुर नगरपालिका वडा नं १ मा २ हजार १२२ मत ल्याएर नेमकिपाका उम्मेदवार श्यामकृष्ण खत्रीसहितको प्यानल विजयी भएका छन् । भक्तपुर नपा वडा नं ३ मा पनि नेमकिपाको राजकृष्ण गोराले दुई हजार ४४० मत ल्याएर विजयी भएका हुन् । भक्तपुरमा नेमकिपाले निकै फराकिलो अन्तरमा कांग्रेस र एमालेलाई पछाडि पार्दै विजयी हासिल गरेका छन् । मत गणना जारी छ । रासस"
"लिखु तामाकोसी गाउँपालिकामा एमाले र कांग्रेसबीच प्रतिस्पर्धा, माकेएस गठबन्धन रिङ बाहिर","काठमाडौं : रामेछापको लिखु तामाकोसी गाउँपालिकामा एमालेले अग्रता कायमै रहेको छ। लिखु तामाकोसीमा एमाले र कांग्रेसबीच प्रतिस्पर्धा देखिएको छ। लिखु तामाकोशी गाउँपालिका अध्यक्षमा एमालेबाट कमल कडरिया, कांग्रेसबाट केशव महत, माओवादीएकीकृत समाजवादीको गठबन्धनबाट नवराज पौडेल प्रतिस्पर्धामा छन्। रामेछापमा कांग्रेस बिना नेकपा माओवादी केन्द्र र एकीकृत समाजवादीबीच गठबन्धन भएको छ। लिखु तामाकोशी गाउँपालिकामा १२ हजार ७ सय ४२ मत खसेको छ। अघिल्लो स्थानीय तहमा एमालेले एक वडाअध्यक्ष र एक सदस्यबाहेक सबै पदमा विजयी भएको थियो। लिखु तामाकोशी गाउँपालिका १ दुरागाउँको एमालेको प्यानलै विजयी भएको छ। दुरागाउँमा कमल कडरियाले ७९७, केशव महतले ७५८ र नवराज पौडेलले ५७, उपाध्यक्षमा दिपा पाख्रिनले ८०९ र सरस्वती गुरुङ ७१४ र ध्रुवकुमार कार्कीले १०१ मत प्राप्त गरेका छन्। अहिले तिल्पुङ र सैपुको मतगणना जारी रहेको छ। लिखु तामाकोसी २, सैपु २०० गणना अध्यक्ष कमल कडरिया (एमाले)६१ केशव महत (कांग्रेस) ७२ नवराज पौडेल (एस)  ४७ उपाध्यक्ष दिपा पाख्रिन (एमाले)६८ सरस्वती गुरुङ (कांग्रेस)५८ ध्रुवकुमार कार्की (माओवादी)  ५२ वडाध्यक्ष सन्तोष पौडेल (एमाले)६८ पदम तामाङ (कांग्रेस) ६३ रेखबहादुर पौडेल (माओवादी केन्द्र) ६० तिल्पुङ २०० मतगणना अध्यक्ष कमल कडरिया (एमाले)६२ केशव महत (कांग्रेस)५० नवराज पौडेल (एस) ५२ उपाध्यक्ष दिपा पाख्रिन (एमाले)६३ सरस्वती गुरुङ (कांग्रेस)३० ध्रुवकुमार कार्की (माओवादी केन्द्र) ८८ वडाध्यक्ष एमाले५१ कांग्रेस ३५ माओवादी केन्द्र ८९"
टीकापुरमा रेशम चौधरीको नागरिक उन्मुक्ति पार्टीले खाता खोल्यो,"टीकापुर : टीकापुर नगरपालिका वडा नम्बर ५ मा नागरिक उन्मुक्ति पार्टीका वडाध्यक्षका उम्मेदवार बलबीर थारूको प्यानल विजयी भएको छ। वडाध्यक्षमा थारूले ८२० मत पाएका छन्। महिला सदस्यमा बासमोति कुमारी चौधरीले ८६२, दलित महिला सदस्यमा सरिता भूलले ८९६ खुला सदस्यमा कन्हैया चौधरीले ८२३ र बलराम चौधरीले ८५६ मत प्राप्त गरेका छन्। वडाध्यक्षमा कांग्रेसका अनन्त खड्काले ४६१ र एमालेका विजय सार्कीले ४४७ मत पाएका छन्। नगरमा पनि नागरिक उन्मुक्ति पार्टीले अग्रता लिएको छ। मेयरमा नागिरक उन्मुक्तिका रामलाल डगौरा थारूले १०६२ मत उपमेयरमा उल्का विकले ९१३ मत पाएका छन्। नेकपा एमालेका श्याम खत्रीले ५०८ र उपप्रमुखमा उपमा केसीले ३८० मत पाएका छन्। गठबन्धनका प्रमुख नवराज रावलले ४०१, उपप्रमुख खडक शाहले ४०६ मत पाएका छन्।"

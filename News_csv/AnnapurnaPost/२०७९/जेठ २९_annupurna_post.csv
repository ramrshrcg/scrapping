शीर्षक,विवरण
"सवारी दुर्घटनामा एकको मृत्यु, छ जना घाइते",सुनसरी : सुनसरीको कोसी गाउँपालिका५ मा आज सवारी दुर्घटना हुँदा एकको मृत्यु भएको छ भने ६ घाइते भएका छन्। मृत्यु हुनेमा कोसी७ का पैदलयात्री १८ वर्षीय श्रवणकुमार मेहता रहेको सुनसरीका प्रहरी नायब उपरीक्षक नरेन्द्रकुमार कार्कीले जानकारी दिए। को२च ३९९२ नम्बरको जिपले पैदल हिँडिरहेका मेहतालाई ठक्कर दिई मेहता गम्भीर घाइते भएको र जिप अनियन्त्रित भई सडक छेउको रुखमा गएर ठोकिएको थियो। जिपको ठक्करबाट गम्भीर घाइते भएका मेहताको उपचारको क्रममा विराटनगरस्थित विराट नर्सिङ होममा मृत्यु भएको प्रहरीले जनाएको छ। दुर्घटनामा घाइते भएका जिप चालकसहित छ जनाको सोही अस्पतालमा उपचार भइरहेको छ। घाइतेमध्ये दुई जनाको अवस्था गम्भीर रहेको छ। घटनाको विषयमा अनुसन्धान भइरहेको प्रहरीले जनाएको छ।
मध्यरातमा अर्थमन्त्रीको कक्षमा कसरी छिरे मन्त्रालयकै एक पूर्वनायब सुब्बा?,"जेठ १४ गते मध्यरातपछि अर्थमन्त्रीको कक्षमा कसरी छिरे मन्त्रालयकै एक पूर्वनायब सुब्बा? को हुन् खासमा उनी? के छ उनको अर्थमन्त्री जनार्दन शर्मासँगको पहुँच अनि उठबस? मन्त्रीका नजरमा कसरी बने उनी विज्ञ? अनि, ती विज्ञले बजेटमा राजश्वका दर कसरी गरे तलमाथि? उनको हस्तक्षेपमा केके फेरियो बजेटमा? कुन व्यापारिक घरानालाई राहत र कुनलाई आहत पुुग्ने सेटिङ मिलाइयो? अर्थका दुुई सचिव र दुुई महाशाखा प्रमुख (सहसचिव) कसरी बनाइए ती विज्ञ का सामुु निरीह? विस्तृत खुलासासहितको खोज सामग्री भोलि (सोमबार)को अन्नपूर्ण पोस्ट्मा"
चितवन राष्ट्रिय निकुञ्जमा जंगल सफारी बन्द हुने,"भरतपुर : चितवन राष्ट्रिय निकुञ्जले निकुञ्जभित्र गरिने पर्यटकीय गतिविधि असार १ गतेदेखि बन्द गर्ने भएको छ। निकुञ्जभित्र गरिने जङ्गल सफारी, जङ्गल वाकलगायत गतिविधि बन्द गर्न लागिएको हो। निकुञ्जका सूचना अधिकारी गणेशप्रसाद तिवारीका अनुसार मनसुन सुरु भएसँगै निकुञ्जभित्रका कच्ची वनपथ बिग्रने, जङ्गलमा भएका ससाना खोला खोल्सामा बाढी आउने तथा रूख लडेर बाटो अवरुद्ध हुन सक्ने भएकाले गतिविधिमा रोक लगाइएको हो। 'र्को सूचना जारी नभएसम्मका लागि पर्यटकीय गतिविधि बन्द गरिएको छ,' उनले भने। निकुञ्जले हरेक वर्ष वर्षातको समयमा यस्ता गतिविधि बन्द गर्ने गर्दछ। योसँगै राप्ती नदीमा गरिने डुङ्गा सफारी बन्द गरिएको उनले जानकारी दिए। वर्षातको समयमा डुङ्गा सफारी गर्दा जोखिम हुने भएकाले यसलाई बन्द गरिएको हो। निकुञ्जभित्र हुने पर्यटकीय गतिविधिबाट यस आवको वैशाखसम्म रु आठ करोड १७ लाख ८३ हजार राजस्व सङ्कलन गरेको छ। सो समयमा एक लाख ५९ हजार ८८१ पर्यटकले निकुञ्जको भ्रमण गरेका थिए। उनीहरुमध्ये एक लाख ३६ हजार ५२२ नेपाली, १० हजार ९३४ सार्क मुलुकका र १२ हजार ४२५ अन्य मुलकका रहेको निकुञ्जले जनाएको छ। सोही अवधिमा निकुञ्जभित्र दुई करोड ४१ लाख ४० हजार पटक जङ्गलमा जिप सफारी गरिएको छ। निकुञ्जको मुख्य आम्दानी पर्यटकबाट हुने जङ्गल सफारी रहेको छ। रासस"
"गौशालामा किड्नी केयर स्थापना, सय रुपैयाँमै परीक्षण गर्न सकिने","काठमाडौं : काठमाडौंको गौशालामा सर्वसुलभ रुपमा सेवा दिने उद्देश्यले किड्नी केयरको स्थापना गरिएको छ। असार १ गतेबाट सुरु हुने किड्नी केयरको नेपाली कांग्रेसका नेता एवं सांसद भीमसेन दास प्रधानले आइतबार उद्घाटन गरेका छन्। उनले समयमै सबै व्यक्तिले मृगौलाको परीक्षण गर्नुपर्ने बताए। किड्नी केयरको प्रसंसा गर्दै उनले देशभरि सेवा विस्तार गर्न आग्रह गरे। त्यस्तै किड्नी केयरका संस्थापक डा किरण जंग कुँवरले मृगौला जँचाऔं, मृगौला बचाऔं भन्ने अभियानका साथ सेवा सुरु गरेको बताए। उनले किड्नी केयर ३६५ दिन नै खुला रहने र सेवा दिने बताए। किड्नी केयरमा ल्याब शुल्क एक सय रुपैयाँ राखिएको छ। सोही रकममा निशुल्क परामर्शसमेत लिन सकिने बताइएको छ। 'एक सय रुपैँयामा मृगौलाको अवस्था थाहा पाउने प्यारामिटर, ब्लड सुगर र्याण्डम, युरिन एल्बुमिन र उच्च रक्तचापको परीक्षण हुनेछ,' संस्थापक कुँवरद्वारा जारी विज्ञप्तिमा भनिएको छ। डा कुँवरले काठमाडौं उपत्यकाभित्र शाखाहरु सञ्चालन गरी सेवा विस्तार गर्ने बताए। मृगौलाको अवस्था समयमै थाहा पाउन भौँतारिनु नपरोस् भन्ने हेतुले किड्नी केयरको स्थापना गरेको डा कुँवरको भनाइ छ। नेपाल ल्याब हाउसका प्रबन्ध निर्देशक प्राडा विदुर वस्तीले प्रयोगशालाको गुणस्तर अब्बल रहेको भन्दै मृगौला परीक्षणको सेवा भएकोमा खुसी व्यक्त गरे।"
शौचालयमा लडेर एक महिलाको मृत्यु,"काठमाडौं : काठमाडौंको बौद्धमा शौचालयमा लडेर एक महिलाको मृत्यु भएको छ। गोकर्णेश्वर नगरपालिका४ उत्तरबाहिनीस्थित राजेन्द्र श्रेष्ठको जग्गा भाडामा लिएर टहरा बनाइ बसेका रामेछाप उमाकुण्ड गाउँपालिका५ घर भएकी ४९ वर्षीय सुशीला खड्काको शौचालयमा लडेर गएराति मृत्यु भएको हो। जिल्ला प्रहरी परिसर काठमाडौँका प्रवक्ता, प्रहरी उपरीक्षक दिनेशराज मैनालीले शौचालय जाने क्रममा बेहोस अवस्थामा रहेकी खड्कालाई उनकी बहिनी वर्षा सुनुवारले फेला पारेर अस्पताल ल्याउँदै गरेको अवस्थामा मृत्यु भएको हो। शौचालयमा लडेर गम्भीर घाइते खड्कालाई उपचारका लागि नेपाल मेडिकल कलेज अत्तरखेलमा उपचारका लागि लैजाने क्रममा मृत्यु भएको प्रहरीले जनाएको छ।"
आठौं शताब्दीमा बनेको १३ सय वर्ष पुरानो लोघेकर गुम्बा,"जोमसोम : उपल्लो मुस्ताङ ऐतिहासिक तथा धार्मिक सम्पदाले महत्वपूर्ण मानिन्छ। तिब्बती कलासंस्कृति र ऐतिहासिक तथा पुराताक्तिक सम्पदाले उपल्लो मुस्ताङ पर्यटकीय गन्तव्य बनेको हो। उपल्लो मुस्ताङमा यस्तै एक महत्वपूर्ण ऐतिहासिक तथा धार्मिक पर्यटकीय गन्तब्य छ, लोघेकर गुम्बा। यो ऐतिहासिकस्थल लोघेकर दामोदरकुण्ड१ को मराङ गाउँमा पर्दछ। समुन्द्री सतहदेखि झन्डै ४५ सय मिटर अग्लो उचाईमा रहेको ऐतिहासिक लोघेकर गुम्बालाई स्थानीय भाषामा घर गुम्बाकोरुपमा पनि लिने गरिन्छ। जोमसोमकोरला राष्ट्रिय राजमार्ग अन्तर्गत चराङ खोलादेखि उकालो पश्चिमतर्फ १ घण्टाको पैदलयात्रापछि मराङमा अवस्थित लोघेकर गुम्बा पुग्न सकिन्छ। यहाँसम्म पुग्न स्थानीय तह प्रदेश सरकारको साझेदारीमा कच्ची सडकसमेत स्तरोन्नति गरिएको छ। चराङदेखि मोटर चढेर पश्चिमतर्फ उकालो लागेमा १५ मिनेटमा मराङ गाउँ आईपुग्छ। मराङ गाउँको मराङ खोला कटेर केहीबेरको पैदल उक्लिदा त्यहाँ पुग्न सकिन्छ। लोमान्थाङबाट फर्किदा र चराङबाट सिधै लोघेकर गुम्बा जान अलगअलग दुई वटा कच्ची सडक छ। पर्यटकलाई त्यहाँ पुग्न कुनै कठिनाई पर्दैन। भिरालो जमिनको सतह त्यस आसपासका फुस्रा डाडाँकाडाँकोबीचमा लोघेकर गुम्बा अवस्थित छ। झन्डै ४ सय रोपनी क्षेत्रफल रहेको लोघेकर गुम्बाका चारैतिर झन्डै ६ सयभन्दा बढी माने र छोर्तेनहरु अवस्थित छन् भने गुम्बा वरिपरि हरिया बुट्यान छन्। त्यहाँको बीच भागमा ऐतिहाँसिक गुम्बा छ। यहाँ एकजना पूजारी लामाले गोम्पाको रेखदेख र पूजाआजा गर्ने गर्छन्। सदियौंदेखि मुस्ताङी राजाको रेखदेखमा संञ्चालन हुँदै आईरहेको लोघेकर गुम्बा सन् २००७ देखि स्थानीयस्तरमा मराङ गाउँलाई हस्तान्तरण गरिएको थियो। त्यसपछि स्थानीयले लोघेकर गोम्पा रेखदेखका लागि पूजारी लामालाई खटाएका छन्। अहिले पनि गुम्बामा लामा बस्छन्। लोघेकर गुम्बा विश्वकै पहिलो र पुरानो दाबी गरिएको छ। लोघेकर गुम्बा गुरु पद्यसम्भवको ईतिहाँससंग जोडिएको चाखलाग्दो कथा छ। ८ औं शताब्दीमा तिब्बतका धर्म राजा ठिसोङ देउचान सम्राट थिए। उनले आफ्नो पालामा भारतबाट तिब्बतमा बुद्ध धर्म फैलाउन र प्रचारप्रसार गर्न चाहन्थे। त्यसैले धर्म राजा देउचानले बुद्ध धर्म फैलाउन भारतमा रहेका अत्तेरिया शान्तिलाई तिब्बत बोलाए। त्यसअघि तिब्बतमा पेम्भो धर्म थियो। भारतबाट तिब्बत पुगेका अत्तेरिया शान्तीले बुद्ध धर्मको प्रचार प्रसार र तिब्बतीहरुलाई शिक्षा दिन थाले। सोही क्रममा उनले बौद्ध परम्परा अनुसार पूजापाठ गरी साम्य गुम्बा निर्माण गर्ने कामको थालनी गरे। तर अत्तेरियाले बौद्ध धर्म अनुसार पूजापाठ र गुम्बा निर्माणको थालनी गरेपनि पेम्भो धर्मका अनुयायीहरुले साम्ये गोम्पा निर्माण र पूजापाठमा अवरोध सृजना गर्न थाले। तिब्बतमा दिनभरी साम्ये गुम्बा निर्माण हुन्थ्यो तर राति आएर अवरोध सृजना गर्ने व्यक्तिहरुले भत्काईदिन्थे। यसरी कुनै धार्मिक अनुष्ठानकार्यमा बाधा र अवरोध सृजना गर्ने व्यक्तिलाई राक्षसको संज्ञा दिईन्थ्यो त्यसबेला। राक्षसहरुको पटकपटकको अवरोध र बितण्डाले साम्ये गुम्बा निर्माणको काम पूरा हुन सकेन। अत्तेरिया शान्तिले धर्म गुरु ठिसोङ देउचानलाई भने,यो गुम्बा निर्माणको काम तपाईं र मबाट सम्भव देखिएन। भारतमा अलौकिक शक्ति भएका तान्त्रिक गुरु पद्यसम्भव हुनुहुन्छ। उहाँ १ हजार बुद्धका औतारी हुनुहुन्छ। उहाँलाई बोलाएर मात्र यो काम पूरा गर्न सकिन्छ। तिब्बतमा साम्ये गोम्पा निर्माणमा अवरोध सृजना भईरहेको कुरा भारतमा रहेका पद्यसम्भवले थाहा पाईसकेका थिए। तर तिब्बतबाट धर्म गुरु देउचानले पद्यसम्भवलाई लिन ५ जना व्यक्तिलाई भारत पठाए। त्यसबेलासम्म पद्यसम्भव तिब्बत जान नेपाल छिरिसकेका थिए। तिब्बती धर्म राजा देउचानले पठाएका ५ जना व्यक्तिसंग पद्यसम्भवको भेट भोटको हिमाली बोर्डर क्षेत्रमा भयो। पद्यसम्भव त्यसपछि तिब्बत पुगेर बौद्ध धर्म फैलाउन र गुम्बा निर्माणको काममा सहजीकरण गर्न थाले। गुरु पद्यसम्भव तिब्बत पुग्दा पनि धर्म विरोधी राक्षसहरुको उपद्रो रोकिएन। गुम्बा निर्माणमा भाँजो हाल्ने राक्षसलाई पद्यसम्भवले धपाउँन थाले। यसरी पद्यसम्भवले राक्षस धपाउँदा राक्षसहरु नेपालतर्फ पसे। यसरी तिब्बतबाट राक्षस धपाउँदै पद्यसम्भव थासाङको कोवाङ आईपुगे। कोवाङबाट फेरिमाथि तिब्बततर्फ फर्किन खोजेका राक्षसलाई लखेट्दै गुरु पद्यसम्भव मुस्ताङको घमी आईपुगे। उनले त्यहाँबाट राक्षसलाई धनुषवाण प्रहार गरे। यसरी प्रहार गर्दा घमी खोला उत्तर पारीपट्टी राक्षसको आन्द्राभुडी झरे। अहिले त्यसस्थानमा राक्षसको आन्द्रा भुडी झरेको ऐतिहासिक किवदन्ती देख्न सकिन्छ। आन्द्रा भुडी झरेका राक्षसलाई प्रहार गर्दा रगतहरु ढाक्मर गाउँको पहाडमा लतपतिएको रातो पहाड देख्न सकिन्छ। यसरी पद्यसम्भवको प्रहारबाट घाईते भएको राक्षस उकालो उक्लिदै मराङ पुग्यो। मराङ खोलाको पहाडमा पुगेका राक्षसको पद्यसम्भवले मुटु झिकिदिएर अन्तिम समाधी गरिदिए। त्यहाँ राक्षस उत्तानो पारेर बध गरिएको थियो। लोघेकर गुम्बा रहेकोबीच भागको जमिनमुनी राक्षसको मुट राखेर पद्यसम्भवले लोघेकर गुम्बा निर्माण थाले। पद्यसम्भवले बनाएको ९ तले लोघेकर गुम्बा निर्माणमा तिब्बतका धर्म राजा ठिसोङ देउचानले सहयोग पुर्याए। पद्यसम्भवले केही दुई राक्षसहरुलाई त्यही कैद गरी तिब्बत गएर साम्ये गुम्बा बनाउन सहयोग गरे। कतिपयले तिब्बतमा साम्ये गुम्बा बनेपछि लोघेकर गुम्बा बनेको भन्ने पनि एकथरीको बुझाई छ। मुख्य अवरोध पुर्याउने राक्षसलाई परास्त गरेपछि तिब्बतमा साम्ये गुम्बा बनाउन थालियो। गुम्बा बनाउँदा यसअघि भाँजो हाल्ने अन्य व्यक्तिहरुले साथ दिए। सबैको सहयोगले तिब्बतमा साम्ये गुम्बा निर्माण भयो। २२६ वर्षअघि नेपालतिब्बत युद्ध हुनु अघि तिब्बत नेपालको भूभाग थियो। त्यसबेलाको लडाईपछि नेपालको धेरै भूभागमा तिब्बतमा गाँभियो, जुन नेपाल थियो। नेपालमा जतिपनि पुराना गुम्बाहरु छन् ति सबै तिब्बतका धर्म राजाहरुले निर्माण गरिदिएको भन्ने ईतिहाँसमा उल्लेख गरिदिएको लामा लेक्सेले जानकारी दिए। लोघेकर गुम्बामा गुरु पद्यसम्भवको मूर्तिहरु विराजमान गरिएको छ। तिब्बतमा साम्ये गुम्बा निर्माण गर्ने क्रममा भएको सम्पूर्ण घटनाहरु ढुङ्गामा कुदिएका हस्तलिखित सयौं चित्रहरु छन्। कुनैपनि कंक्रिट प्रयोग नगरी निर्माण गरिएको लोघेकर गुम्बा अहिले ३ तलाको छ। यहाँ विदेशी पर्यटक विभिन्न खोज अनुसन्धान र तथा अवलोकनका लागि पुग्ने गर्छन। विश्वकै पुरानो दाबी गरिएको लोघेकर गुम्बा पुन: निर्माण : ऐतिहासिक लोघेकर गुम्बा २०७२ सालको भूकम्पले क्षति बनाएको थियो। भूकम्पले गुम्बाको माथिल्लो भाग र गोम्पा घर चर्किएको थियो। अमेरिकी राजदूतको सांस्कृतिक कोषको अनुदान २ लाख ८५ हजार अमेरिकी डलर सहयोगमा लोघेकर गुम्बा जिर्णोद्धार थालिएको थियो। जिर्णोद्धारको शुभारम्भ असोज १५ गते गरिएको थियो। लोघेकर गुम्बा पूननिर्माण तथा जिर्णोद्धार गर्ने जिम्मा नर्वुसुङ फाउन्डेसनले लिएको थियो। फाउन्डेसनले सन् २०२३ सम्म जिर्णोद्धार सम्पन्न गर्ने गरी जनशक्ति र स्रोत साधन जुटाएर काम गरिरहेको जनाएको छ। गुम्बा पूननिर्माण तथा जिर्णोद्धार गर्दा गोम्पाको साविकको पहिचान नमासिने गरी निर्माण गरिरहेको जनाएको छ। यस्तै लोघेकर गुम्बामा पाटीपौवा निर्माण, छपनी ढुङ्गा बिच्छ्याउने र गोम्पाको गेटदेखि गुम्बासम्मको दुरीमा भर्याङ निर्माणलगायतको काममा संस्कृति पर्यटन तथा नागरिक उड्यन मन्त्रालयले गतवर्ष ४ करोड १३ लाख बजेट विनियोजन गरेको थियो। बहुवर्षीय योजना अनुसार गुम्बाको अन्य पूर्वाधार निर्माणको काम भईरहेको लोघेकर दामोदरकुण्ड गाउँपालिका अध्यक्ष लोप्साङ छोम्फेल बिष्टले बताए।"
टाटा मोटर्सको जेनभोल्टज नेपाली बजारमा,"काठमाडौं : प्रसिद्ध भारतीय अटोमोबाइल कम्पनी टाटा मोटर्सको नेपालस्थित आधिकारिक बिक्रेता सिप्रदी ट्रेडिङ्ग प्रालिले जेनभोल्टज जेनेरेटरको नेपाली बजारमा बिक्री वितरण आरम्भ गरेको छ। भारतस्थित अन्तर्राष्ट्रियस्तरको विकास तथा अनुसन्धान केन्द्रमा(आरएनडी सेन्टर) डिजाइन, परिक्षण र निर्माण गरिएको यो उत्पादनमा टाटा मोटरको डिजेल इन्जिन जडान गरिएको कम्पनीले जनाएको छ। विभिन्न प्रयोजनहरुको लागि अत्यन्त उपयुक्त जेनभोल्टज जेनेरेटर उच्च रुपमा टिकाउ र भरपर्दो हुनको साथै कम खर्चिलो का साथै २५ किलो भोल्टदेखि १२५ किलो भोल्ट क्षमतामा उपलब्ध यस जेनेरेटरमा म्यानुअल र अटोमेटिक दुवै मोडको व्यवस्था गरिएको पनि कम्पनीले जनाएको छ।"
प्रदेश १ को मन्त्रिपरिषद् विस्तार गर्ने मुख्यमन्त्रीको संकेत,"विराटनगर : मुख्यमन्त्री राजेन्द्रकुमार राईले प्रदेश १ को मन्त्रिपरिषद् विस्तार हुने संकेत गरेका छन्। आर्थिक वर्ष २०७९०८० को नीति तथा कार्यक्रममाथि उठेका प्रश्नको आइतबार प्रदेशसभामा जवाफ दिँदै उनले मन्त्रिपरिषद् विस्तारको संकेत गरेका हुन्। प्रदेशमा ७ वटाबाट विभाजन गरेर मन्त्रालयको संख्या १३ पुर्याइसकिएको छ। १ राज्यमन्त्रीसहित १४ जना मन्त्री छन्। यसअघि मन्त्रालय र मन्त्रीको संख्या बढाएपछि प्रदेश सरकारको आलोचना हुँदै आएको थियो। प्रदेश १ मा सांसद संख्याको आधारमा मन्त्रिपरिषद् १९ सदस्यीयसम्म बनाउन सकिने छ। विभाजन गरेर मन्त्रालय बढाइनुको औचित्यका बारेमा प्रष्ट पार्दै मुख्यमन्त्री राजेन्द्रले भने, यसअघि मन्त्रालय थोरै हुँदा कार्यक्षेत्र पनि सीमित थियो। काम गर्न असहज भयो। मन्त्रालय बढाएपछि कर्मचारीबाट पनि राम्रो प्रतिक्रिया आएको छ। अहिले काम गर्न सहज भएको छ। मन्त्रालय विभाजनपछि सरकारमा फुर्तिलोपना र चुस्तता देखिएको उनको दाबी छ। मन्त्रालय बढाउने र मन्त्री थप्ने कुरा संविधानको व्यवस्थाभित्र परेको कुरा हो। यसको विरोध गर्नु भनेको संविधानकोविरुद्ध बोलेजस्तो हुन्छ, राजेन्द्रले भने, हामी संविधानभित्रै छौँ। अझै पनि ४५ जना मन्त्री थप्ने सुविधा भएकाले हामी विचार गर्दैछौँ। मन्त्री थप्नु भ्रष्टाचारको विषय नभइकन कामको जिम्मेवारी दिने कुरा भएकाले आवश्यकता परेमा मन्त्रीको संख्या थपिनसक्ने उनले बताए। ९० सदस्यीय प्रदेशसभामा नेकपा (एमाले)का ३९, नेपाली कांग्रेसका २१, नेकपा (माओवादी केन्द्र)का १५, नेकपा (एकीकृत समाजवादी) का १०, जनता समाजवादी पार्टी (जसपा)का ३ र संघीय लोकतान्त्रिक राष्ट्रिय मञ्च तथा राप्रपाका ११ सांसद छन्। एमाले र राप्रपा सत्ता बाहिर छन्। अन्य दल मिलेर बनेको सत्तारुढ गठबन्धनबाट एकीकृत समाजवादीका नेता राजेन्द्रको नेतृत्वमा सरकार बनेको हो। मुलुकमा भएको राजनीतिक परिवर्तनसँगै उनी २०७८ कात्तिक १६ गते प्रदेशको तेस्रो मुख्यमन्त्री बनेका हुन्। शेरधन राई २०७४ साल फागुन २ गते प्रदेशको पहिलो मुख्यमन्त्री बनेका थिए। २०७८ भदौ १० गते भीम आचार्य प्रदेशको दोस्रो मुख्यमन्त्री बने। राजनीतिक परिवर्तनसँगै दुईतिहाइसहित सत्तामा रहेको तत्कालीन नेपाल कम्युनिष्ट पार्टी (नेकपा) विभाजित बनेर एमाले र माओवादी बन्यो। एमालेलाई विभाजन गरेर माधवकुमार नेपालले आफ्नो नेतृत्वमा एकीकृत समाजवादी पनि बनाए। संसदमा बोल्ने क्रममा मुख्यमन्त्री राजेन्द्रले तत्कालीन नेतृत्वले ढंग नपुर्याएका कारण दुईतिहाइ बहुमतको सरकार ढलेर आफ्नो नेतृत्वमा नयाँ सरकार बनेको बताएका छन्। ४ वर्षसम्म ढंग पुर्याउन नसक्दा दुईतिहाइको सरकार ढल्यो। अहिले बनेको सरकारमाथि गालीगलौज गरिँदै छ, उनले भने, सरकार बनाउन र चलाउन ढंग चाहिने रहेछ। ढंग पुर्याउँदा मजस्तो १० सिटेले पनि मुख्यमन्त्री पड्काउँदो रहेछ। सरकार गठनको प्रक्रियालाई लिएर एमाले सांसदहरुले बारम्बार घोचपेच गरेको उनको गुनासो थियो। ४७ वटै पार्टीको ११ जना संसद मिलेर पनि सरकार बन्ने संवैधानिक व्यवस्था अध्ययन गर्न सुझाव दिन्छु, उनले भने, पाको र धेरै समय राजनीति गरेकाहरुले सरकार गठन प्रक्रियाबाट शिक्षा लिनुपर्छ। मुख्यमन्त्री राजेन्द्रले यसअघिको सरकारको गलत कामका कारण अहिले सरकार अप्ठेरोमा परेको जिकिर पनि गरे। सरकारको नीति तथा कार्यक्रमले नयाँलाई समेट्न नसकेको र पुरानै कार्यक्रमको फोटोकपी भनेर एमालेले आरोप लगाएको छ। त्यसको प्रतिवादी गर्दै उनले अघिल्लो सरकारले काम नलाग्ने कार्यक्रम ल्याएको हो त ? भनेर प्रश्न गरेका थिए। आरोप लगाउँदा संसदले आफ्नो पदको मर्यादा र गरिमालाई ख्याल गर्नुपर्नेमा उनको जोड छ। सरकारबाट भएका कमजोरी औंल्याउनु सकारात्मक हो, उनले भने, तर प्रदेश सरकारले केही काम गरेन र गर्दैन भन्नु पूर्वाग्राही हुन्छ। मुख्यमन्त्री राजेन्द्रले प्रदेशको नामंकरणका लागि व्यवस्थापिकाको कार्यक्षेत्रमाथि हस्तक्षेप गर्न नहुनेमा पनि जोड दिए। प्रदेशको नामकरणमा हाम्रो पनि चासो र चिन्ता छ। यसमा जोड गरिरहेका छौँ, उनले भने, यो संसदको क्षेत्राधिकारको विषय हो। सरकारले प्रदेशको नाम टुंग्याउनुपर्छ भन्ने कुराले व्यवस्थापिकाको कार्यक्षेत्रमा हस्तक्षेप हुन्छ कि हुँदैन होला ? प्रदेशसभाका क्षेत्राधिकारको विषयलाई सरकारले टुंगोमा पुर्याउँछ भनेर भन्न नमिल्ने राजेन्द्रको भनाइ छ। यस विषयमा बहस र चर्चा गर्न सकिए पनि सरकारले नामकरण टुंगोमा पुर्याउनुपर्छ भनेर भन्दा व्यवस्थापिकाको कार्यक्षेत्रमा अतिक्रमण हुने उनले बताए। यसअघि संसदलाई सम्बोधन गर्दै उनले सांसद संख्या धेरै भएका कारण नामकरणलाई टुंगोमा पुर्याउन एमालेकै नेतृत्वमा संयन्त्र बनाउनुपर्ने प्रस्ताव गरेका थिए। एमाले प्रदेश संसदीय दलको गत बिहीबार बसेको बैठकले नामकरणको सहजीकरणका लागि ५ सदस्यीय कार्यदलसमेत बनाइसकेको छ। एमाले नेता एवं पूर्वआन्तरिक मामिला तथा कानुनमन्त्री हिक्मतकुमार कार्कीको संयोजकत्वमा बनेको कार्यदलमा पूर्वसामाजिक विकास मन्त्रीद्वय जीवन घिमिरे र उषाकला राई, पूर्वउद्योग, पर्यटन वन तथा वातावरण मन्त्री जगदीशप्रसाद कुसियैत र प्रदेश सांसद अर्जुन राई रहेका छन्। कार्यदलले नामका विषयलाई लिएर आइतबार कांग्रेस संसदीय दलसँग छलफलसमेत गरेको छ। एमाले कार्यदलका संयोजक हिक्मतकुमार कार्कीले कांग्रेस संसदीय दलका नेता राजीव कोइरालासँग प्रदेश १ संसद सचिवालयमै छलफल गरेका हुन्। छलफलमा प्रदेशको यही अधिवेशनबाट नाम टुंगो लगाउने विषयमा एमाले र कांग्रेस सहमत भएको कार्कीले बताए। उनका अनुसार संसदभित्रका सबै राजनीतिक दलसँग छलफल गरेर नामको विषयलाई टुंगोमा पुर्याउने सहमतिसमेत भएको छ। मुलुकका ७ वटा प्रदेशमध्ये ६ वटाले नाम पाइसकेका छन्। प्रदेशको ५ बर्से कार्यकाल सकिने चरणमा पुग्दै गर्दा पनि प्रदेश १ ले भने नाम पाउन सकिरहेको छैन।"
मिटरब्याजी रामदेवका छोरापछि छोरी पनि पक्राउ,"राजविराज : सप्तरीका मिटरब्याजी रामदेव साहको छोरा पक्राउ परेको दुई दिनपछि शनिबार उनकी छोरी पक्राउ परेकी छिन्। काठमाडौं उपत्यका अपराध अनुसन्धान कार्यालयले गौशालाबाट रामदेवकी छोरी अनुराधाकुमारी साहलाई पक्राउ गरेको जनाएको छ। ठगी तथा अपराधिक विश्वासघात मुद्दामा सप्तरी जिल्ला अदालतबाट पक्राउ पुर्जी जारी भएकाले उनलाई पक्राउ गरी सप्तरी ल्याउन लागिएको इलाका प्रहरी कार्यालय कल्याणपुर सप्तरीले जानकारी दिएको छ। प्रहरीले अनुराधालाई काठमाडौंबाट नियन्त्रणमा लिई सप्तरी प्रस्थान गरिसकेको र बाटोमा आउँदै गरेको जनाएको छ। सुनसरीको धरान१९ मा भव्य घर बनाइ बसेका रामदेवका छोरा ४४ वर्षीय नन्दकिशोर साह बिहीबार घर नजिकै घोपा क्याम्पको गेट अगाडिबाट समातिएका थिए। प्रधानमन्त्रीले निर्देशन दिएपछि आरोपितहरुलाई पक्राउ गर्न नेपाल प्रहरी सकृय भएको छ। सप्तरीको खडक नगरपालिका७ स्थित कल्याणपुर घर भएका रामदेव भने पक्राउ पर्न सकेका छैनन्। घर व्यवहार खर्च प्रयोजनका लागि ऋण दिँदा चर्को व्याज असुल्ने साह परिवारविरुद्ध ठगी तथा विश्वासघात मुद्दा दर्ता भएपछि उनी फरार छन्। ऋणीको जग्गा आफ्नो परिवारको नाममा रजिष्ट्ररी गरेर मात्र ऋण दिने गरेका साहले मिटरब्याजमा चर्को रकम असुल्नुका साथै जग्गासमेत कब्जा गरेका छन्। परिबन्धमा परेका विपन्नलाई ऋण दिएर जग्गा आफ्नो नाममा ल्याउने गरेका साहले चर्को व्याज असुले पनि फिर्ता नगरेको भन्दै नौं जनाले उजुरी दिएका छन्। यो कार्यमा साहको पूरै परिवार संलग्न छन्। पीडितहरूले रामदेवसँगै उनकी पत्नी शिवकुमारी, छोरा नन्दकिशोर, छोरीहरू रेणुकुमारी र अनुराधा, नाती चन्दनकुमार र धनुषा खरिहानी टोलका कैलाश साहविरुद्ध ठगी तथा अपराधिक विश्वासघात गरेको भन्दै कल्याणपुर प्रहरीमा उजुरी दर्ता गराएका छन्। मिटरव्याजी रामदेवसहित उनका परिवारबाट बोदेबर्साईन नगरपालिका५ का ६९ वर्षीय रामप्रसाद खत्वे, वडा नम्बर७ का ५८ वर्षीय मो तैयव अलि, वडा नम्बर९ का ४३ वर्षीय शितल यादव, खडक नगरपालिका६ का ५१ वर्षीय छेदीलाल पासवान, वडा नम्बर७ का ५३ वर्षीय गुलावचन्द साह, वडा नम्बर८ का ६० वर्षीय बच्चालाल साह पीडित छन्। साहले जग्गाफिर्ता नगर्दा शम्भुनाथ नगरपालिका११ की ४० वर्षीया ललितादेवी मण्डल, सुरुङ्गा नगरपालिका६ का ७२ वर्षीय गुलावचन्द साह तेली र वडा नम्बर२ का ३३ वर्षीया सबुर देवी चौधरीलगायत पनि समस्यामा परेका छन्। पीडितहरुका अनुसार घर खर्चसमेतको व्यवहारिक प्रयोजनको लागि आवश्यक परेको ऋण दिने साहले ऋणीहरुबाट धितोस्वरुप मालपोत कार्यालयबाट आफ्नो तथा परिवारको नाममा जग्गा राजिनामा लिखतबाट पास गर्ने गर्दथे। ऋण चुक्ता भएपछि जग्गा फिर्ता गर्ने गरी साहले मालपोत कार्यालय सप्तरीबाट राजीनामाको लिखित गरी पास गरेकोमा व्याजसहित साँवा रकम असुले पनि जग्गा फिर्ता नदिएको उनीहरुको आरोप छ। उजुरी दिने ९ जनाले आरोपित साहसँग जम्मा १ करोड १७ लाख ४२ हजार २५६ रुपैयाँ ऋण लिएको प्रहरीले जनाएको छ। सो रकम तथा सोको व्याजसमेत तिरी चुक्ता गरी सके पश्चात पनि लामो समयदेखि जग्गा फिर्ता नगरेको उजुरी दर्ता गरी फरार रहेकाहरुको खोजीकार्य भइरहेको सप्तरी प्रहरीले जनाएको छ।"
"कैलाली जिससमा गोपाल हमाल निर्णायक, मोहन्यालका अध्यक्ष दत्त निर्वाचनमा सहभागी हुन नपाउने","काठमाडौं : कैलालीको मोहन्याल गाउँपालिकाका अध्यक्ष देवी दत्तले जिल्ला समन्वय समिति (जिसस)को निर्वाचनमा सहभागी हुन नपाउने भएको छ। निर्वाचन आयोगले आइतबार पत्र काट्दै भ्रष्टाचार कसुरमा मुद्दा दायर भएको र मुद्दा चलेको अवस्थामा पदबाट स्वतः निलम्बन हुने भएकाले निर्वाचनमा सहभागी नगराउन मुख्य निर्वाचन अधिकृतको कार्यालय कैलालीलाई पत्र काटेको छ। 'भ्रष्टाचारको आरोपमा मुद्दा चलेको र सो मुद्दाको किनारा नभएसम्मको अवधिकर सार्वजनिक पद धारण गरेको व्यक्ति आफ्नो पदबाट स्वतः निलम्बन हुने भएकाले यसरी निलम्बन भएको व्यक्तिले त्यस्तो पदको कुनै पनि अधिकार प्रयोग गर्न मिल्ने नदेखिएको व्यहोरा निर्देशानुसार अनुरोध छ,' पत्रमा भनिएको छ। निर्वाचनमा दत्त सहभागी हुन नपाएपछि सत्ता गठबन्धन जिल्ला समन्वय समितिमा जित्ने सम्भावना कम भएको छ। सत्ता गठबन्धन र तालमेल गरेका नागरिक उन्मुक्ति पार्टी र एमालेको मत बराबर हुने भएको छ। दुबै पक्षको १२१२ मत हुन्छ। दुबै पक्षको मत बराबर हुँदा स्वतन्त्रबाट विजयी भएका धनगढी उपमहानगरपालिकाका प्रमख गोपाल हमाल निर्णायक हुने देखिएको छ। तर हालसम्म उनले आफ्नो मत कता जाने भन्नेबारे खुलाएका छैनन्। भोलि (सोमबार) जिल्ला समन्वय समिति निर्वाचन हुँदैछ।"
युक्रेन युद्ध र चीनअमेरिका तनाबमा केन्द्रित रहेर सकियो साङ्ग्रिला डायलग,"सिङ्गापुर : कोभिड१९ महामारीपछि तीन वर्षको अन्तरालमा यहाँ भएको तीनदिने साङ्ग्रिला डाइलग युक्रेन युद्ध र चीनअमेरिकाबीचको तनाबपूर्ण सम्बन्धकै सेरोफेरोमा केन्द्रित रहेर समापन भएको छ। हरेक वर्ष आयोजना हुने एशियाको प्रमुख सुरक्षा बैठकमा चीनअमेरिका सम्बन्ध नै छलफलको केन्द्रमा रहने गरेको थियो। महामारीपछिको यो बैठकमा भने युक्रेन युद्धले पनि अधिक स्थान पाएको थियो। बैठकको अन्तिम दिन आज विशेष मन्तव्य व्यक्त गर्दै चिनियाँ रक्षामन्त्री वेइ फेङ्गेले चीनअमेरिका सम्बन्ध जटिल मोडमा पुगेको बताउँदै त्यसलाई सुधार गर्ने दायित्व अमेरिकामा निर्भर रहेको बताए। जनमुक्ति सेनाको पोशाक लगाएका उनले चीनको आन्तरिक मामिलामा हस्तक्षेप नगर्न र आफूहरूलाई गाली नगर्न अनुरोध गर्दै अमेरिकी पक्षले त्यसो गर्न नसके द्विपक्षीय सम्बन्धमा सुधार नहुने चेतावनी दिए। कूटनीतिज्ञ, प्रतिरक्षा अधिकारी, हतियार निर्मातासहित ४० देशका पाँचसय ७५ प्रतिनिधिमाझ भएको बैठकमा श्रव्यदृश्यका माध्यमबाट आफ्नो धारणा व्यक्त गर्दै युक्रेनका राष्ट्रपति भोलोडिमिर जेलेन्स्कीले आफ्नो देशमाथि भएको रूसी आक्रमण विधिमा आधारित विश्व व्यवस्थालाई धम्की दिएको र त्यसले सम्पूर्ण विश्वलाई अनिकाल एवम् खाद्यान्न सङ्कटतर्फ धकेलेको बताए। बैठकमा युक्रेनले आफ्नो गुमेको भूमि फिर्ता लिन किएभलाई पश्चिमा मुलुकबाट आधुनिक हतियार सहयोग हुनुपर्नेमा जोड दिएको थियो। अन्नपात निर्यातको योजना पनि आफ्नो देशले बनाइरहेको युक्रेनी राष्ट्रपतिले बताएका थिए। अधिकांश प्रतिनिधिहरूले रूस र चीनबीचको सम्बन्धका बारेमा प्रश्न उठाएका थिए। प्रत्युत्तरमा चिनियाँ रक्षामन्त्रीले आफ्नो देशले शान्तिवार्तालाई समर्थन गरेको र रूसलाई कुनै किसिमका हातहतियार वा सामग्री उपलब्ध नगराएको दाबी गर्दै हतियार दिने र प्रतिबन्ध लगाउँदैमा समस्याको समाधान नहुने तर्क गरेका थिए। रूस चीनको साझेदार हो तर सहयोगी होइन, चीन सधै आफ्नो राष्ट्रिय हित प्रवद्र्धनको नीतिलाई अङ्गिकार गरी अघि बढिरहेको स्पष्ट गर्दै उनले भने। बैठकमा रूसलाई भने आमन्त्रण गरिएको थिएन। ताइवानसँग हामीले शान्तिपूर्ण पुनर्मिलन खोजेका हौँ तर अन्य विकल्पमा हाम्रो सहमति छैन, ताइवान मामिलालाई लिएर चिनियाँ रक्षामन्त्रीले बेइजिङको औपचारिक धारणा स्पष्ट गरे। ताइवानका प्रधानमन्त्री सुत्सेङ चाङले बिना राजनीनिक पूर्वशर्त र समानताका आधारमा चीनसँग आफूहरू सद्भावनाको भावनमा संम्लग्न हुन इच्छुक रहेको बताए। यसैबीच, रूसले युक्रेनमा गरिएको कारबाहीलाई विशेष भन्दै आफ्नो उद्देश्य देशको भूगोल विस्तार गर्नु नभई उसको सैन्य क्षमता नष्ट गर्नु हो भनेको छ। रासस"
"भक्तपुरको बोडेमा साहुको हत्या, चार जना पक्राउ",थिमी : मध्यपुरथिमि नगरपालिका८ बोडेमा स्थानीय ५१ वर्षीय कल्याण साहुको आज हत्या भएको छ। हत्यामा संलग्न रहेको आशङ्कामा प्रहरीले चारजनालाई पक्राउ गरेको छ। काठको फर्माले हानेर हत्या गरेको अवस्थामा बोडेको लर्डबुद्ध स्कुल अगाडि निर्माणाधीन टहरामा साहुको शव भेटिएको महानगरीय प्रहरी परिसर भक्तपुरका प्रहरी नायब उपरीक्षक राजु पाण्डेले जानकारी दिए। प्रहरीले घटनास्थलबाट रगताम्मे भएको फर्मा बरामद गरेको छ। घटनाबारे अनुसन्धान गरिरहेको पाण्डेले बता। प्रहरीले साहुको शव परीक्षणका लागि शिक्षण अस्पताल दुवाकोट पठाएको छ। रासस
जेजीआइ नेपाल फाउण्डेसनको सहयोग,"काठमाडौं : जेजीआइ नेपाल फाउण्डेसनले संस्थागत सामाजीक उत्तरदायित्व अन्तर्गत कार्य सम्पादन गर्न नेपाली सेनाको हिमाल सफाइ अभियानलाई १५ लाख रुपैयाँ सहयोग प्रदान गरेको छ। नेपाली सेनाले अन्य सरकारी निकाय, र निजी क्षेत्रहरुसँगको सहकार्यमा दुईवटा हिमाल सफाइ अभियान (२०१९ र २०२१) सफलतापूर्वक सञ्चालन गरेको छ। यसैगरी पर्वतीय सरसफाइको अभियान २०२२ मा नेपालको चार हिमालय (सगरमाथा, ल्होत्से, कञ्चनजङघा र मनास्लुबाट) ३५ टन हिमाली फोहोर संकलन गरी पुनः प्रयोग गर्ने लक्ष्य राखेको छ। जेठ २२ गते विश्व वातावरण दिवसको दिन हिमाल सफाइ अभियान २०२२ सफलता पूर्वक सम्पन्न भएको थियो। जेजीआइ नेपाल फाउण्डेसन विजयकुमार शाह र जावलाखेल ग्रुप अफ इन्डस्ट्रीजले संस्थागत सामाजीक उत्तरदायित्व अन्तर्गत कार्य गर्नका निमित्त स्थापना गरेको संस्था हो।"
तनहुँको चुँदीखोलामा डुबेर दुई जनाको मृत्यु,दमौली : तनहुँको भानु नगरपालिका२ स्थित चुँदीखोलामा डुबेर आज दुई जनाको मृत्यु भएको छ। चुँदी खोलामा माछा मार्दै पौडी खेल्ने क्रममा उनीहरुको ज्यान गएको हो। मृत्यु हुनेमा भानु नगरपालिका२ का ३५ वर्षीय धनबहादुर गुरुङ र सोही ठाउँका २२ वर्षीय सागर गुरुङ रहेको जिल्ला प्रहरी कार्यालयका प्रहरी नायब उपरीक्षक युवराज खड्काले जानकारी दिए। घटनालगत्तै इलाका प्रहरी कार्यालय भानुबाट खटिएको प्रहरी टोली र स्थानीयबासीले खोलाबाट शव निकालेका थिए। रासस
जिसस सिन्धुली प्रमुखमा लामा र उपप्रमुखमा कार्की विजयी,"सिन्धुली : जिल्ला समन्वय समितीको प्रमुखमा नेकपा माओवादी केन्द्रका कार्साङ लामा विजयी भएका छन्। उपप्रमुखमा नेपाली कांग्रेसकी शान्ता कार्की विजयी भएकी हुन्। लामा र कार्की दुबैले १४१४ मत प्राप्त गरे। उनीहरुका निकटतम प्रतिद्धन्द्धी प्रमुखमा नेकपा एकीकृत समाजवादीका सूर्य पाख्रिनले ४ मत र उपप्रमुखमा नेकपा एमालेका सोम बहादुर बलले ४ मत पाए। लामा र कार्की नेकपा माओवादी केन्द्र र नेपाली कांग्रेसबीच चुनावी गठबन्धनबाट उम्मेदवार थिए। पाख्रिन एमालेको समर्थनमा उमेदवार बनेका थिए। समितिको सदस्यहरुमा पनि गठबन्नधको प्यानलनै विजयी भएका छन्। मुख्य निर्वाचन अधिकृत ध्रुवप्रसाद सापकोटाका अनुसार नेकपा माओवादीबाट दान बहादुर तामाङ र सुनिता कुमारी थापामगर सदस्य पदमा विजयी भएका छन्। यस्तै कांग्रेसबाट उत्पल खड्का, सुर्य तामाङ, बालकुमारी मगर, पुष्पा कुमारी धामी र गोकर्ण सार्की विजयी भएका छन्। एकएक प्रमुख र उपप्रमुख तथा सात सदस्यका लागि जिल्लामा १७ जनाको उमेदवारी दर्ता भएको थियो। १८ मतभार रहेको जिल्लामा माओवादी केन्द्र र नेपाली कांग्रेसको ७७ मतभार र नेकपा एमालेको चार मतभार रहेको थियो। गाउँसभा वा नगरसभाको सदस्यमा निर्वाचित भएको र नियमावलीको नियम ३८ (क) बमोजिम शपथ लिएको व्यक्ति जिल्ला समन्वय समितिको प्रमुख, उपप्रमुख वा सदस्य पदको लागि उम्मेदवार हुन पाउने व्यवस्था छ। स्थानीय तहको निर्वाचन सकिएको एक महिनाभित्र जिससको गठन गर्नुपर्ने संवैधानिक व्यवस्थाअनुसार सिन्धुलीमा निर्वाचन गरिएको छ।"
करिब पाँच महिनापछि खुल्यो त्रिभुवन विश्वविद्यालय उपकुलपति कार्यालयको ताला,"काठमाडौंः त्रिभुवन विश्वविद्यालय उपकुलपति कार्यालयमा लागेको ताला खुलेको छ । नेवी संघ र आंशिक प्राध्यापकहरुले लगाएको ताला करिब ५ महिनापछि खुलेको हो । आज आंशिक प्राध्यापकले लगाएको ताला खुलेको हो। नेविसंघले लगाएको ताला शुक्रबार ताला खुलेको थियो। त्रिवि अनेरास्ववियु इन्चार्ज मदन विष्टका अनुसार त्रिविमा लागेको ताला आइतबार खुलेको हो । आंशिक प्राध्यापकको ताला खोल्न आइतबार बिहान विश्वविद्यालयको वार्ता समिति र आंशिक प्राध्यापक केन्द्रीय संघर्ष समितिबीच ६ बुँदे सहमति भएको थियो। नेपाल सरकारले २०७४ मंसिर ८ गते त्रिविमा कार्यरत आंशिक शिक्षकलाई करार गर्न मन्त्रिपरिषद्द्वारा स्वीकृत १४२० शिक्षक दरवन्दी कार्यान्वयनका लागि त्रिविले सरकारसँग आवश्यक पर्ने बजेटका लागि १५ दिन भित्र पहल गर्न अनुरोध गर्ने सहमति भएको छ । आंशिक प्राध्यापक केन्द्रीय संघर्ष समितिको मागको सन्दर्भमा त्रिभुवन विश्वविद्यालयमा रहेको रिक्त दरबन्दिको अध्ययन गरी आंशिक प्राध्यापकको समस्या समाधान गर्न त्रिभुवन विश्वविद्यालयको नियमानुसार गर्न अनुरोध गर्ने, अतिरिक्त कक्षा व्यवस्थापन कार्यविधि २०७७ आवश्यक परिमार्जन गर्न अनुरोध गर्ने सहमति भएको छ । यस्तै, क्याम्पस तथा केन्द्रीय विभागले आंशिक शिक्षकहरुको नियुक्ति गर्दा केन्द्रीय कार्यालयको पूर्व स्वीकृति लिएर मात्र राख्न परिपत्र गर्न अनुरोध गर्ने, आंशिक प्राध्यापकको समस्याको समाधान गर्नको लागि त्रिवि (पूर्ण) करार (नेपाल सरकार, त्रिविको श्रोत परिचालन गरेर), आन्तरिक करारविश्वविद्यालय र क्याम्पसको श्रोत परिचालन गरेर) र कोर्ष करार ( परिमार्जित अतिरिक्त कक्षा व्यवस्थापन कार्यविधि २०७७ अनुरुप) गर्नको लागि अनरोध गर्ने सम्झौता भएको छ । त्रिविमा लामो समयदेखि तालाबन्दी हुँदा प्रशासनिक तथा नीतिगत काम प्रभावित हुँदै आएका थिए।"
एसियन कप छनोट : नेपाल कुवेतसँग पराजित,काठमाडौं : एएफसी एसियन कप २०२३ को छनोटअन्तर्गत तेस्रो चरणको खेलमा नेपाल कुवेतसँग पराजित भएको छ। कुवेतको जाबिर अल अहमद स्टेडियममा गएराति भएको तेस्रो चरण समूह एको खेलमा नेपाल आयोजक कुवेतसँग ४१ गोलअन्तरले पराजित भएको हो। कुवेतको जितमा युसेफ अलसुलिमानले दुई गोल गरे भने फाहद अल्रेसिदी र मोबारक अल्फानिनीले एकएक गोल गरे। खेलमा नेपालका दर्शन गुरुङले एक गोल फर्काए। खेलको २८औँ मिनेटमा फाहदले हेडमार्फत गोल गर्दै कुवेतलाई सुरुआती अग्रता दिलाएका थिए। त्यस्तै खेलको ४८औँ मिनेटमा युसेफ अलसुलिमानले गोल गर्दै कुवेतलाई २० को अग्रता दिलाए। खेलको ७०औँ मिनेटमा युसेफले व्यक्तिगत दोस्रो गोल गर्दै कुवेतलाई ३० को अग्रता दिलाए। यसैगरी खेलको ७३औँ मिनेटमा अल्फानिनीले गोल गर्दा घरेलु टोली ४० ले अघि रह्यो। त्यसपछि खेलको इन्जुरी समयमा दर्शनले एक गोल गरे पनि नेपाल ४१ ले पराजित हुन पुग्यो। यस हारसँगै नेपालको यो दोस्रो हार हो। नेपाल पहिलो खेलमा जोर्डनसँग २० ले पराजित भएको थियो। यता कुवेतको भने यो पहिलो जित हो। पहिलो खेलमा कुवेतलाई इन्डोनेसियाले हराएको थियो। उक्त प्रतियोगिताअन्तर्गत नेपालले अब आफ्नो अन्तिम खेलमा इन्डोनेसियासँग यही जेठ ३१ गते खेल्नेछ। रासस
"विराटनगरमा पनि फोहोर व्यवस्थापनमा सकस, खोला किनारमा थुपार्छन् जिम्मा लिएका निजी कम्पनी","विराटनगर : उचित ल्याण्डफिल्ड साइटको अभावमा प्रदेश नं १ को राजधानी र एकमात्र महानगरपालिकाको रुपमा रहेको विराटनगरको फोहोर व्यवस्थापन चुनौतीपूर्ण बनेको छ। फोहोरबाट मोहोर बनेका उदाहरणहरु पर्याप्त भए पनि विराटनगरको हकमा त्यो सम्भव नहुँदा फोहोर व्यवस्थापन सकसपूर्ण बनेको हो। फोहोरको वैज्ञानिक व्यवस्थापनका लागि महानगरले हालसम्म ल्याण्डफिल्ड साइटको व्यवस्थापन गर्न नसक्दा विराटनगरको सम्पूर्ण फोहोर विगत लामो समयदेखि वडा नं ६ ब्रह्मपुरास्थित केशलिया नदीको किनारमा थुपारिँदै आएको छ। सही ढंगबाट फोहोरको व्यवस्थापन हुन नसक्दा यसको प्रत्यक्ष प्रभाव आसपासका स्थानीय बासिन्दाले व्यहोर्नुपरेको छ। फोहोरको दुर्गन्ध र फोहोरबाट उडेर आउने हरिया झिंगाको प्रभाव स्वरुप रोग व्याधिको समस्यासमेत बढ्दै गएको स्थानीयले बताएका छन्। दिनभरि झिंगा उड्छ, खानामा आएर बस्छ। त्यही खाना खानुपर्ने बाध्यता छ, स्थानीय सोमनी ऋषिदेव भन्छिन्, छोराछोरीहरु प्रायः बिरामी नै बस्छन्। यसको दीर्घकालीन समाधान खोजिदिए हुन्थ्यो। फोहोरको उचित व्यवस्थापन नहुँदा हालको डम्पिङ साइट आसपासको क्षेत्रमा जग्गाको मोलभाउ समेत घटेको स्थानीय बताउँछन्। २४ घण्टै गन्हाउँछ। नाक थुनेर हिँड्नुपर्ने अवस्था छ, स्थानीय हरि पोखरेल भन्छन्, यस्तो अवस्थामा यो क्षेत्रमा कसले खरिद गर्छ जग्गा? आजभन्दा १२ वर्षअघि बुढीगंगा गाउँपालिकाको हात्तिमुडामा महानगरले ल्याण्डफिल्ड साइटका लागि भन्दै साढे २६ बिगाहा जग्गा खरिद गरेको थियो। तर, त्यो जग्गाको हालसम्म सदुपयोग हुन सकेको छैन। हात्तिमुडाको जग्गा प्रयोगविहीन रहेको बेला ६ महिनाअघि मात्रै महागनरले वडा नं १६ मा अर्को १० बिगाहा जग्गा खरिद गरेको छ। नयाँ खरिद गरिएको सो जग्गामा फोहोरको एकीकृत व्यवस्थापनका निम्ति इन्टीग्रेटेड सोलिड वेस्ट म्यानेजमेन्ट सिस्टम निमार्णको तयारी रहेको महानगरले जनाएको छ। उक्त सिस्टम तयार भएपछि महानगरको फोहोर व्यवस्थापनसम्बन्धी सम्पूर्ण समस्या समाधान हुने महानगरको वातावरण तथा विपद् व्यवस्थापन महाशाखा प्रमुख राजेन्द्र प्रधान बताउँछन्। महानगरसँगको सम्झौताअनुसार फोहोरको डम्पिङ साइटको व्यवस्थापन साझेदार कम्पनीहरुले स्वयं गर्नुपर्ने हो। तर, साझेदार कम्पनीहरुका लागि विराटनगरको फोहोर उत्सर्जन केन्द्र पुरानै डम्पिङ साइट बन्दा यसले थप समस्या निम्त्याएको छ। मंसिर १ गतेदेखि महानगरपालिकाको सम्पूर्ण फोहोर व्यवस्थापनको जिम्मा ३ निजी साझेदार कम्पनीहरुलाई दिइएको छ। महानगरको उत्तरी भेगको वडा नं १, २, ३, ४, ५ र १९ मा नेपाल फुलबारी वेस्ट थ्री आर पोल्युसन कन्ट्रोल तथा मध्यभागको वडा नं ६, ७, ८, ९, १० र ११ मा स्वास्थ्य र शान्तिका लागि वातावरण नेपाललाई फोहोर संकलन तथा व्यवस्थापनको जिम्मा दिइएको छ। त्यस्तै विराटनगरको दक्षिणी भेगको वडा नं १२, १३, १४, १५, १६, १७ र १८ मा आरएसडी सप्लायर्सले दैनिक फोहोर व्यवस्थापनको कार्य गरिरहेको छ। फोहोर व्यवस्थापन बापत यी निजी साझेदार कम्पनीहरुलाई महानगरले मासिक रुपमा एकमुष्ट ३ लाख ९० हजार १ रुपैयाँ भुक्तानी गर्ने गरेको छ। जसमा नेपाल फुलबारीले ९० हजार, स्वास्थ्य र शान्तिका लागि वातावरण नेपालले १ रुपैयाँ र आरएसडले ३ लाख मासिक भुक्तानी महानगरबाट लिँदै आएका छन्। सम्झौता विपरीत साझेदार कम्पनीहरुले पनि खोला किनारमै लगेर फोहोर थुपार्ने गरेका छन्। महानगरसँगको सम्झौताअनुसार फोहोरको डम्पिङ साइटको व्यवस्थापन साझेदार कम्पनीहरुले स्वयं गर्नुपर्ने हो। तर, साझेदार कम्पनीहरुका लागि विराटनगरको फोहोर उत्सर्जन केन्द्र पुरानै डम्पिङ साइट बन्दा यसले थप समस्या निम्त्याएको छ। महानगरका वातावरण तथा विपद् व्यवस्थापन महाशाखा प्रमुख राजेन्द्र प्रधान भन्छन्, हामीले सम्झौता गरेर फोहोर संकलन र व्यवस्थापनको जिम्मामात्र दिएका हौं। खोला किनारमा लगेर थुपार्न भनेका होइनौं। यद्यपि, सम्झौता विपरीत भइरहेको कार्यलाई हामी नियमन गर्छौं। खोला किनारको डम्पिङ साइट वातावरणका लागि निकै घातक भएको विराटनगरस्थित स्नातकोत्तर क्याम्पसका उपप्राध्यापक समेत रहेको वातावरण क्षेत्रका जानकार रामचन्द्र अधिकारी बताउँछन्। अहिलेको फोहोर व्यवस्थापन वैज्ञानिक होइन। यसले त्यस क्षेत्रको हावा, पानी र माटोमा नकारात्मक असर पुर्याएको छ, उनी भन्छन्, फोहोरमैलाबाट निस्कने लिचेड (फोहोरको रस) खोलाको पानी गएर मिसिँदा यसले जलचर अन्य जीवजन्तुहरुलाई समेत असर पुर्याएको छ। यसको प्रभाव समुन्द्रसम्मकै जीवहरुलाई ठुलो असर गरेको छ। फोहोरमैला व्यवस्थापन ऐन २०६८ को परिच्छेद३ मा फोहोरको व्यवस्थापनका लागि केन्द्र तोक्दा जनस्वास्थ्य तथा वातावरणमा प्रतिकुल असर नपर्ने गरी तोक्नुपर्ने र यसरी तोकिएको स्थललाई दुर्गन्धरहित बनाउन आवश्यक व्यवस्थासमेत मिलाउनुपर्ने भनी उल्लेख गरिएको छ। त्यस्तै स्थानीय तहले पनि आफ्नो क्षेत्रभित्रबाट संकलित फोहोरमैलाको व्यवस्थापन तथा स्थायी विसर्जन वातावरणसम्बन्धी प्रचलित कानुनको अधिनमा रही गर्नुपर्ने उल्लेख गरिएको छ। तर, विराटनगरको हकमा त्यो सम्भव हुन सकेको छैन। प्रदेश नं १ मा भने हालः धनकुटा नगरपालिकाले मात्रै फोहोरको वैज्ञानिक व्यवस्थापन गर्दै आएको छ। नगरपालिकाले शौचालय र घरबाट निस्कने तथा गल्ने फोहोरहरुलाई कम्पोष्ट मलका लागि प्रयोग गर्दै आएको छ भने कागज, काँच, प्लाष्टिक र धातुजन्य फोहोरहरु छुट्याएर बिक्री गर्दै आएको छ।"
रसुवामा पहिरोसम्बन्धी कृतिम घटना अभ्यास,"रसुवा : रसुवामा पहिरोसम्बन्धी कृतिम घटना अभ्यास गरिएको छ । रसुवा जिल्ला पहिरोको उच्च जोखिममा रहेकाले पहिरोसम्बन्धी नै कृतिम घटना अभ्यास गरिएको हो । जिल्लाको गोसाइँकुण्ड गाउँपालिका६ स्थित नागुङको पहिरो गएको क्षेत्रमा आइतबार संयुक्त सुरक्षा फौजले पहिरोपीडित उद्धार तालिम तथा डेमोष्ट्रेसन (अभ्यास मनसुन२) सञ्चालन गरेको हो । नेपाली सेनाको संयोजकत्वमा जिल्ला विपद् व्यवस्थापन समिति र अन्य सरोकारवाला निकायसँग मिलेर यो अभ्यास सञ्चालन गरिएको हो । नेपाली सेना, नेपाल प्रहरी र सशस्त्र प्रहरीले संयुक्त रूपमा अभ्यास गरेर देखाएका थिए । विपद्को दृष्टिकोणले महत्वपूर्ण र संवेदनशील देखिएका स्थानहरूमा वर्षायाममा हुनसक्ने पहिरोबारे खबर संकलन गरी अभ्यास सञ्चालन गर्ने र परेको समयमा प्रभावकारी रूपमा परिचालित भइ धनजनको क्षति न्यूनीकरण गर्नका लागि अभ्यास सञ्चालन गरिएको विष्णु दल गणका गणपति प्रमुख सेनानी नरेश केसीले बताए । कार्यक्रममा पहिरोसम्बन्धी जानकारी दिनुका साथै पहिरोमा परि साधारण घाइते भएका व्यक्तिलाई डोरी, जुमर, क्याराबिनर र ल्याडरको सहायताले उद्धार गरी सुरक्षित स्थानमा लैजाने कार्य गरिएको थियो । यसैगरी पहिरोमा परि पुरिएका पीडित व्यक्तिको खोजतलास तथा शवलाई डोरी, जुमर र स्टेचरको सहायताले सुरक्षित स्थानमा लगिने अभ्यास गरिएको थियो । अभ्यासमा र्याप्लिङ, होरिजेन्टल रोप वृज र हाइलाइन रेस्क्युको बारेमा अभ्यास गरिएको प्रमुख सेनानी केसीले बताए । वर्खा सुरु भएसँगै जिल्लामा पहिरोको घटना हुने गरेको छ । जसले गर्दा बर्सेनि जनधनको ठूलो क्षति गर्ने गरेको छ ।"
गायिका इन्दिरा बैवाहिक बन्धनमा बाँधिदै,काठमाडौं : गायिका इन्दिरा जोशी बैवाहिक बन्धनमा बाँधिने भएकि छिन्। उनी आफ्ना प्रेमी शरद केडियासंग आगामी मंगलबार बिवाह गर्ने भएकी हुन्। जोशीले इन्स्ट्राग्राममार्फत् बिवाह गर्न लागेको जानकारी गराएकी छिन्। इन्स्ट्राग्राममा बिवाहको मिति तोकिएको कार्डपनि सार्वजनिक गरेकी छिन्। तीन वर्षदेखि सम्बन्धमा रहेको यी जोडीले गतवर्ष सगरमाथा क्षेत्रको नाम्चेमा पुगेर इन्गेजमेन्ट गरेका थिए। शरद्ले त्यहाँ इन्दिरालाई इन्गेजमेन्ट औंठी लगाइदिएका थिए। र नाम्चेमै इन्दिराले बिहेको प्रस्ताव समेत स्वीकारेकि थिइन्। उनका प्रेमी शरदले हेलिकप्टर नै लगेर नाम्चे पुगेका थिए। शरद फेसन डिजाइनर हुन्।
चेरीले नेपालमा सार्वजनिक गर्यो टिग्गो ८ प्रो,काठमाडौं : नेपालमा चेरी कारका लागि एकमात्र आधिकारिक वितरक एसपीजी अटोमोबाइल्स प्रालिले चेरी ब्रान्डको फ्ल्यागसिप मोडल टिग्गो ८ प्रो आधिकारिक रूपमा नेपाली बजारमा सार्वजनिक गरेको छ। चेरी टिग्गो ८ प्रो मा चेरीको टेक्नोलोजी समावेश भएको र यो टीजीडिआइ र ७ डीसीटीको संयोजनले भरिएको कम्पनीले जनाएको छ।
सोनिया गान्धी अस्पताल भर्ना,काठमाडौं : कांग्रेस आईकी अध्यक्ष सोनिया गान्धी कोरोनासँग सम्बन्धीत समस्याका कारण अस्पताल भर्ना भएकी छिन्। २ जुनमा उनी माथि कोरोना संक्रमण पुष्टि भएको थियो। कांग्रेसका वरिष्ठ नेता रणदीप सिंह सुरजेवालाका अनुसार गान्धीलाई अस्पतालको निगरानीमा राखिनेछ। हाल उनको अवस्था सामान्य रहेको छ।
अमेरिकी सेनाका एसियाप्रशान्त क्षेत्र प्रमुख फ्लिन र नेपाली सेनाका शिक्षार्थीबीच अन्तर्क्रिया,"काठमाडौं : अमेरिकी सेनाका एसियाप्रशान्त क्षेत्र प्रमुख जनरल चाल्स एन्थोनी फ्लिन पाँचखालस्थित नेपाली सेनाको वीरेन्द्र शान्ति कार्य तालिम केन्द्रको भ्रमण गरेका छन्। चार दिने भ्रमणका लागि बिहीबार नेपाल आइपुगेका फ्लिनले सोमबारै शिवपुरस्थित सैनिक कमाण्ड तथा स्टाफ कलेजको भ्रमण समेत गरे। अमेरिकी टोलीसहित पाँचखाल पुगेका फ्लिनलाई त्यहाँको शान्ति कार्य निर्देशनालयका निर्देशकले स्वागत गरेका थिए। अमेरिकी टोलीलाई वस्तुस्थितिलगायत विविध पक्षकोफ बारेमा जानकारी गराएको जनसम्पर्क तथा सूचना निर्देशनालय जङ्गी अड्डाले जनाएको छ। अमेरिकी टोलीले शान्ति स्थापना कार्यको दौरान आवश्यक पर्ने विभिन्न पदर्शनीको अवलोकनसमेत गरेका थिए। आजै शिवपुरी भ्रमणमा पुगेका अमेरिक टोलीलाई नेपाली सेनाको स्टाफ कलेजका शिक्षाध्यक्षले स्वागत गरेका थिए। सोही अवसरमा तालिमरत शिक्षार्थीहरुसँग अन्तर्क्रिया गरेको सेनाले जनाएको छ। फ्लिनले कलेज परिसरमा वृक्षारोपन गरेका थिए। बिहीबार नेपाल आएका फ्लिनले राष्ट्रपछि विद्यादेवी भण्डारी, प्रधानमन्त्री शेरबहादुर देउवा र प्रधान सेनापति प्रमुराम शर्मासँग दुई देशको हित सम्बन्धमा भेटवार्ता गरेका थिए।"
दि लार्जेस्ट युके एजुकेसन फेयर २०२२सम्पन्न,"काठमाडौंः एसआई युके नेपालको आयोजनामा दि लार्जेस्ट युके एजुकेसन फेयर २०२२सम्पन्न भएको छ । जेठ २८ गते शनिबार काठमाडौंमा उक्त शैक्षिक मेलाको आयोजना गरिएको थियो । कार्यक्रममा एन आर एन प्रेसिडेन्ट कुल आचार्य, तृतीय अध्यक्ष डाक्टर बद्री केसी, महासचिव केशव राज पौडेल, एसआई युके इन्डियाका ग्लोबल बिजनेस डेभलपमेन्ट म्यानेजर प्रदीप अधिकारी, एसआई युके नेपालका डिरेक्टर विनय अधिकारीकोलगायतको उपस्थिति रहेको थियो । एसआई युके नेपालले आयोजना गरेको फेयरमा प्रमुख अतिथि एन आर एन प्रेसिडेन्ट (आई ई एस) कुल आचार्यले समुद्घाटन गरेका थिए । शैक्षिक मेलामा २४ भन्दा बढी बेलायतका कलेज, पाथ वे प्रोभाईडर, विश्वविद्यालय तथा अन्य शैक्षिक संस्थाका प्रतिनिधिहरुले १४०० भन्दा बढी विद्यार्थीलाई परामर्श प्रदान गरेका थिए । शैक्षिक मेलामा उपस्थित बेलायत पढ्न जान इच्छुक विद्यार्थीले एकै छानामुनी बेलायतका प्रत्यक्ष उत्कृष्ट विश्वविद्यालयसँग साक्षात्कार गराउन पाउँदा मेला सफल भएको डाइरेक्टर बिनय अधिकारीले जानकारी दिए ।"
"थप १९ जनामा कोरोना संक्रमण,सक्रिय संक्रमित १०६",काठमाडौं : पछिल्लो २४ घन्टामा थप १९ जनामा कोरोना संक्रमण देखिएको छ। देशभरबाट ३४ सय ५३ नमूना परीक्षण गर्दा १९ जनामा संक्रमण देखिएको हो। स्वास्थ्य तथा जनसंख्या मन्त्रालयका अनुसार पछिल्लो २४ घन्टामा २१६२ नमूनाको पीसीआर र १२९१ नमूनाको एन्टिजेन विधिबाट परीक्षण गराइएको थियो। जसमध्ये पीसीआरबाट ११ र एन्टिजेन विधिबाट ८ जनामा संक्रमण पुष्टि भएको मन्त्रालयले जनाएको छ। आज कोरोनाबाट कसैको पनि मृत्यु नभएको मन्त्रालयले जनाएको छ। आइतबार थप १२ जना डिस्चार्ज भएका छन्। हाल कोरोनाका सक्रिय संक्रमितको संख्या १०६ रहेको मन्त्रालयले जनाएको छ।
कांग्रेसका पूर्वमन्त्री रामजनम चौधरीको क्षेत्रका नेताहरु रेशम चौधरीको पार्टीमा प्रवेश,"कैलाली : नेपाली कांग्रेसका महासमिति सदस्य र नेकपा एमालेका जिल्ला नेतासहित दर्जनौं कार्यकर्ताहरु नागरिक उन्मुक्ति पार्टीमा प्रवेश गरेका छन्। टीकापुरमा आइतबार आयोजित कार्यक्रममा कांग्रेसका महासमिति सदस्य एवं जानकी गाउँपालिकाका निवर्तमान अध्यक्ष प्रदीप चौधरी र महासमिति सदस्य अरुण चौधरी र नागरिक उन्मुक्ति पार्टीमा प्रवेश गरेका हुन्। चौधरले आजमात्रै नेपाली कांग्रसको जिम्मेवारीबाट अलग भएको घोषणा गरेका थिए। 'देश विकासमा योगदान पुर्याउने ठूलो अपेक्षासहित विगत केही वर्षदेखि नेपाली कांग्रेसको राजनीतिमा सक्रिय रहिआएको थिएँ। तर अहिले आएर त्यो सम्भावना कम देखिन गएकाले आजकै मितिदेखि नेपाली कांग्रेसको कुनै पनि पदमा नरहनेगरी अलग भएको जानकारी गराउँदछु,' चौधरीले फेसबुकमा लेखेका छन्। त्यस्तै नेकपा एमालेका नेता एवं निर्वाचन आयोग सदस्य केवलाल चौधरी पनि नागरिक उन्मुक्ति पार्टीमा प्रवेश गरेका छन्। उनीहरुलाई पार्टी अध्यक्ष रञ्जिता श्रेष्ठ चौधरीले उनीहरुलाई फूलमाला लगाएर पार्टी प्रवेश गराएका थिए। कार्यक्रममा माधव प्रसाद चौधरी, सचिन चौधरी, जंगबहादुर चौधरी, कुकुलाल चौधरी, वीरबहादुर चौधरी, भुश चौधरी, दीपक चौधरी, रामलाल चौधरी, दिलबहादुर चौधरी, नविन चौधरी, लालविर चौधरी, देशराम थारुलगायत नागरिक उन्मुक्ति पार्टीमा प्रवेश गरेको नेता महेन्द्र उपाध्यायले जानकारी दिए। नेपाली कांग्रेस महासमिति सदस्य अरुण चौधरीलगायतका नेताहरू नागरिक उन्मुक्ति पार्टी प्रवेश गरेका छन्। कांग्रेस महासमिति सदस्यहरु नै पार्टी छाडेपछि कांग्रेसका केन्द्रीय नेता रामजनम चौधरीलाई ठूलो घाटा लागेको कांग्रेस नेताहरुको भनाइ छ। 'चुनावको संघारमा नेता कार्यकर्तालाई पार्टीमा अडाउन नसक्नु कांग्रेसको ठूलो भुल हो। यसले रामजनम चौधरीको नेतृत्व असफल भएको मान्न सकिन्छ,' कांग्रेसका एक जिल्ला नेताले भने।"
काठमाडौं महानगरपालिका बैठक : के के भए निर्णय ?,"काठमाडौं : काठमाडौं महानगरपालिकाको नगर सभाको ११ औँ अधिवेसन असार ५ गते हुने भएको छ । आइतबार मेयर बालेन्द्र शाह (बालेन) को अध्यक्षतामा बसेको कार्यपालिका बैठकले अधिवेसनको मिति तोकेको हो । बैठकमा प्रमुख शाहले नगरसभाको बैठक आव्हान, राजस्व परामर्श समिति गठन, कार्यपालिकाअन्तर्गतका विषयगत समिति गठन र विविध गरी ४ वटा प्रस्ताव पेश गरेका थिए । प्रस्तावहरुमा छलफल गर्दै बैठकले उपप्रमुख सुनिता डंगोलको अध्यक्षता स्थानीय राजस्व परामर्श समिति गठन गरेको छ । समितिको सदस्यमा महानगरका प्रमुख प्रशासकीय अधिकृत लोकनाथ पौड्याल, वडा १४ का अध्यक्ष सुमन श्रेष्ठ, कार्यपालिका सदस्य मीना सिंह चयन भएका छन् । स्थानीय सरकार सञ्चालन ऐन २०७४ को दफा ६५ मा स्थानीय तहका उपप्रमुखको अध्यक्षतामा स्थानीय राजस्व परामर्श समिति गठन हुने व्यवस्था छ । समितिको सदस्य सचिवमा राजस्व विभागका प्रमुख रहनेछन् । यसमा उद्योग वाणिज्य महासंघ र घरेलु तथा साना उद्योग सम्बन्धि संस्थाका प्रतिनिधि सदस्य रहननेछन् । बैठकमा प्रमुख शाहले पेश गरेको कार्यपालिका अन्तर्गतका विषयगत समितिका संयोजकहरुको नाम अनुमोदन भएको छ । जसअनुसार सुशासन समितिमा वडा २६ का अध्यक्ष ख्यामराज तिवारी, वित्त समितिमा वडा १५ का अध्यक्ष ईश्वरमान डंगोल, सामाजिक समितिमा वडा १० का अध्यक्ष रामकुमार केसी, पूर्वाधार समितिमा वडा १६ का अध्यक्ष मुकुन्द रिजाल रहेका छन् । वातावरण समितिमा वडा १२ का अध्यक्ष बालकृष्ण महर्जन, भवन व्यवस्था समितिमा वडा ११ का अध्यक्ष हीरालाल तण्डुकार, सम्पदा तथा पर्यटन समितिमा वडा ८ का अध्यक्ष आशामान संगत, सूचना प्रविधि समितिमा वडा १७ का अध्यक्ष नविन मानन्धर रहेका छन् । यस्तै, शिक्षा र स्वास्थ्य समितिमा वडा २२ का अध्यक्ष चिनीकाजी महर्जन, विधायन समितिमा वडा २३ का अध्यक्ष मचाराजा महर्जन, राजस्व समितिमा वडा ३२ का नवराज पराजुली र विपद् व्यवस्थापन समितिमा वडा ३ का अध्यक्ष प्रेम थापा संयोजक भएका छन् । प्रस्तावमाथि छलफल गर्ने क्रममा प्रमुख शाहले महानगर आफैंभित्र अन्तरविभाग र विकास साझेदार कार्यालयहरुविच समन्वय बलियो बनाउँदै गएपछि अहिले देखिएका समस्या क्रमशः समाधान हुँदै जाने बताए । साझा प्रयास र सहभागिताले लक्ष्य हाँसिल हुने हो । यसमा सबै सँगै हुनुपर्छ,' प्रमुख शाहले भने । त्यसक्रममा उपप्रमुख सुनिता डंगोलले, पूर्वतयारीसहित गरिएको बैठक उपलब्धिमुलक भएको उल्लेख गरिन्। साझा धारणा बनाएर अगाडि बढ्नका लागि आउँदा दिनमा पनि पूर्वतयारीसहित बैठक गरिने उनको भनाइ थियो।"
प्रदेश १ को नीति तथा कार्यक्रम पारित,"विराटनगर : प्रदेश १ सरकारले ल्याएको आर्थिक वर्ष २०७९०८० को नीति तथा कार्यक्रम आइतबार बहुमतले पारित भएको छ। प्रदेश प्रमुख पर्शुराम खापुङले सरकारका तर्फबाट प्रदेशसभामा नीति तथा कार्यक्रम गत बुधबार प्रस्तुत गरेका थिए। प्रदेश सांसदले उठाएको प्रश्नको जवाफ मुख्यमन्त्री राजेन्द्रकुमार राईले प्रदेशसभामा दिएपछि नीति तथा कार्यक्रम पारिएको भएको हो। नीति तथा कार्यक्रमको छलफलमा पूर्वमुख्यमन्त्री शेरधन राई, भीम आचार्यलगायत २० जना सांसदले सहभागिता जनाएका थिए। नीति तथा कार्यक्रममाथि नेकपा (एमाले)ले आइतबार संशोधन प्रस्ताव दर्ता गरेको थियो। एमालेका सांसदहरु पूर्वमन्त्री हिक्मतकुमार कार्की, जीवन घिमिरे, बुद्धिकुमार राजभण्डारी, रामबहादुर मगर र लीलाबल्लब अधिकारीले संशोधन गर्ने प्रस्ताव दर्ता गराएका हुन्। उक्त संशोधन प्रस्ताव फिर्ता नभएपछि अस्वीकृत भएको छ। सभामुख प्रदीपकुमार भण्डारीले नीति तथा कार्यक्रम बहुमतले पारित भएको घोषणा गरेका हुन्। प्रदेश १ को आर्थिक वर्ष २०७९०८० को बजेट असार १ गते प्रदेशसभामा पेस हुँदैछ। उक्त बैठकका लागि दिउँसो २ बजे उपस्थित हुन सभामुख भण्डारीले सांसदहरुलाई आह्वान गरेका छन्। नीति तथा कार्यक्रममाथिको छलफलमा उठेका प्रश्नको जवाफ दिँदै मुख्यमन्त्री राईले राजनीतिक मतभेद र राजनीतिक विचार एवं दृष्टिकोण फरक भए पनि प्रदेशको विकासमा एकजुट हुनुपर्नेमा जोड दिएका छन्। नीति तथा कार्यक्रम साझा विषय भएकाले मिलेर अगाडि बढाउनुपर्नेमा जोड दिँदै उनले त्यसअनुरूप नै आगामी वर्षको बजेट आउने जानकारी दिए। नीति तथा कार्यक्रमको भने प्रमुख प्रतिपक्षी दल एमालेले चर्को विरोध गरेको छ। चुनावी सरकारले पूरा हुन नसक्ने खालका योजनालाई दीर्घकालीन महत्वका योजनाका रूपमा ल्याएको आरोप एमाले सांसदको छ।"
"समस्याका बावजुद तलब वृद्धि गरेका छौं, राष्ट्रसेवक कर्मचारीहरु थप लगनशिल हुनुस् : प्रधानमन्त्री","काठमाडौं : प्रधानमन्त्री शेरबहादुर देउवाले कर्मचारीहरुलाई थप लगनशिल भएर जिम्मेवारी निर्वाह गर्न आग्रह गरेका छन्। नेपाली कांग्रेस निकट ट्रेड युनियनको सम्मेलनमा आइतबार बोल्दै उनले राष्ट्रसेवक कर्मचारीको तलबसमेत वृद्धि गरिएको अवस्थामा थप लगनशिल हुन आग्रह गरेका हुन्। 'आर्थिक समस्याबाट गुज्रिरहेको अवस्थामा पनि राष्ट्रसेवक कर्मचारीको तलब वृद्धि भएको छ। यसले कर्मचारीहरुमा थप लगनशिल बन्नुहुन्छ भन्ने विश्वास छ,' प्रधानमन्त्री देउवाले भने। उनले सरकार ट्रेड युनियनसँग समन्वय गरेर अगाडि बढ्ने र उसले उठाएको विषयवस्तु क्रमशः सम्बोधन गर्दै लैजाने बताए। उनले हरेक नागरिकले उचित श्रम अध्यास र पारिश्रमिक पाउनुपर्ने बताए। 'हरेक नागरिकले उचित श्रम अध्यास र पारिश्रमिक पाउनुपर्छ। सरकारले प्रत्येक नागरिकलाई सुरक्षित रोजगारी उपलब्ध गराउँछ,' उनले भने। श्रम बजारलाई चलायमान बनाउन हरेक श्रमिकलाई रोजगारी दिन सरकार प्रतिबद्ध रहेको उनको भनाइ थियो।"
सुदूरपश्चिम : स्रोत साधन छ तर विकास कम छ,"काठमाडौं : अथाह प्राकृतिक स्रोत र साधन उपलब्ध भएपनि सुदूरपश्चिम प्रदेशले अपेक्षितरुपमा आर्थिक प्रगति गर्न नसकेको पाइएको छ। कृषि पूर्वाधारको अभाव, प्राकृतिक प्रकोप व्यवस्थापन, तीव्र बसाइँसराइका कारण खेतीयोग्य जमिन बाँझो राख्ने प्रवृत्तिलगायत कारणले पनि त्यस प्रदेशको उत्पादनलाई व्यवसायीकरण गरी कृषि उत्पादनमा प्रदेशलाई आत्मनिर्भर बनाउने कार्य चुनौतीपूर्ण रहेको एक अध्ययनले देखाएको छ। नेपाल राष्ट्र बैंकले गरेको पछिल्लो अध्ययनअनुसार उक्त प्रदेशमा अथाह सम्भावना भएका क्षेत्रमा उत्खनन, प्रशोधन र अध्ययन र अनुसन्धानको कमीले प्रादेशिक, औद्योगिक र उद्यमशीलता विकासको गति न्यून रहेको देखाइएको हो। भौगोलिक विकटताकाबीच छरिएर रहेका बस्ती तथा गाउँमा वित्तीय पूर्वाधारको विकास तथा वित्तीय साक्षरता अभिवृद्धिमार्फत वित्तीय पहुँच विस्तार गर्ने कामलाई अध्ययनमा चुनौतीका रुपमा चित्रण गरिएको छ। आवश्यक पूर्वाधार निर्माण, निक्षेप सङ्कलन तथा कर्जा परिचालन दक्ष जनशक्ति निर्माण मुख्य चुनौतीका रुपमा रहेको पाइएको केन्द्रीय बैंकको अध्ययनमा उल्लेख छ। पहाडी जिल्लालाई तराईका जिल्लासँग जोड्ने विभिन्न योजना निर्धारित समयमै सम्पन्न नहुँदा पहाड र तराईबीचको अन्तर आबद्धता मजबुत हुन सकेको छैन। सेवाग्राही कार्यालय प्रविधिमैत्री नहुँदा तथ्याङ्क अद्यावधिक एवं व्यवस्थापन गरी आवश्यक नीति निर्माण गर्ने कार्य चुनौतीपूर्ण देखिन्छ। प्रदेशको राजस्व सङ्कलन गर्ने क्षमता न्यून रहेको अवस्थामा त्यहाँको स्रोतसाधन उपलब्धता बीचको खाडल पूर्ति गर्ने विषय पनि उत्तिकै जटिल देखिन्छ। स्थानीय र प्रदेश सरकारको संस्थागत, प्राविधिक र स्रोत परिचालन क्षमता वृद्धि गर्ने तथा पूर्वाधार निर्माणका लागि आवश्यक स्रोतको व्यवस्था गर्ने कार्यलाई पनि अध्ययनले चुनौतीका रुपमा लिएको छ। विविध खालका चुनौती रहे पनि सुदूरपश्चिम प्रदेशको प्रमुख नगदेबालीको पकेट क्षेत्र विस्तार गर्ने, उचित मूल्य निर्धारण गर्ने तथा आधुनिक प्रविधिको माध्यमबाट उत्पादन विस्तार गर्ने कार्य तत्काल गर्न सकिने सम्भावनाका रुपमा लिइएको र त्यसले आयात प्रतिस्थापन गरी निर्यात प्रवद्र्धन गर्नसक्ने उच्च सम्भावना देखिन्छ। निर्माणका क्रममा रहेको राष्ट्रिय गौरवको आयोजना रानीजमरा कुलरिया सिँचाइ परियोजना समयमै सम्पन्न भएमा कृषि क्षेत्रमा रहेको मौसमी निर्भरतालाई कम गरी उत्पादकत्व बढाउन सकिन्छ। उक्त आयोजनाले कूल ३८ हजार ३०० हेक्टर जमिनमा सिँचाइ सुविधा उपलब्ध गराउँछ। सो आयोजनाको भौतिक प्रगति ६० प्रतिशतको हाराहारीमा छ। त्यस्तै ३३ हजार ५२० हेक्टर जमिनमा सिँचाइ सुविधा उपलब्ध गराउने लक्ष्यका साथ अगाडि बढाइएको महाकाली सिँचाइ आयोजना निर्माणलाई पनि द्रुत गतिमा अगाडि बढाउन सकिए उक्त प्रदेशले कृषि क्षेत्रको विकास र विस्तारमा महत्वपूर्ण योगदान गर्न सक्ने स्पष्ट देखिन्छ। अध्ययनमा भनिएको छ, ती परियोजना द्रुत गतिमा सम्पन्न गर्न सके मौसमी निर्भरता कम भई कृषियोग्य भूमिको उत्पादकत्व तथा कृषि उत्पादन वृद्धि हुनाका साथै औद्योगिक विकासको गतिलाई समेत तीव्रता दिन सकिन्छ।औद्योगिक क्षेत्रका लागि आवश्यक पूर्वाधार (औद्योगिक क्षेत्र, उद्योग ग्राम, सडक, विद्युत् आयोजना आदि) को निर्माणमा तीव्रता दिनसके औद्योगिक विकासको प्रचूर सम्भावना सो प्रदेशमा रहेको पाइन्छ। प्रदेशभित्रका महत्वपूर्ण ऐतिहासिक, धार्मिक, सांस्कृतिक तथा प्राकृतिक क्षेत्रमा पर्यटन पूर्वाधार विकास गरी आन्तरिक एवं बाह्य पर्यटन प्रवद्र्धन गर्न सकिन्छ। कृषि भूमि घट्दै पहाडी जिल्लाबाट सुख सुविधा खोज्दै तराई तथा समथर स्थानमा बसाइँसराइ गर्ने प्रवृत्तिमा भएको विकासले कृषि भूमि कृषि क्रमशः घट्दै गएको अध्ययनले देखाएको छ। केन्द्रीय बैंकको अध्ययनअनुसार उपजले ढाकेको भूक्षेत्र शुन्ना दशमलव ५८ प्रतिशतले ह्रास भएको छ। गत वर्षको यसै अवधिमा यस्तो क्षेत्रफल शुन्ना दशमलव ७० प्रतिशतले ह्रास आएको थियो। खाद्य तथा अन्य बाली, तरकारी एवं फलफूल तथा मसला बाली लगाइने क्षेत्रलाई कृषि भूमिका रुपमा लिइएको छ। खाद्य तथा अन्य बालीले ढाकेको क्षेत्रफलमा शुन्ना दशमलव ९७ प्रतिशतले ह्रास भएको छ। गत वर्ष सोही अवधिमा यस्तो क्षेत्रफलमा शुन्ना दशमलव २२ प्रतिशतले ह्रास आएको थियो। धान बालीले ढाकेको क्षेत्रफल एक दशमलव ३९ प्रतिशतले घटेको छ। कोदो, फापर, आलु, भटमास र दलहनको क्षेत्रफल क्रमशः दुई दशमलव छ प्रतिशत, १२ दशमलव ८४ प्रतिशत, १९ दशमलव २८ प्रतिशत, दुई दशमलव ३८ प्रतिशत र २३ दशमलव ३९ प्रतिशतले वृद्धि भएको छ भने मकै, उखु र तेलहनको क्षेत्रफल क्रमशः आठ दशमलव ०५ प्रतिशत, छ दशमलव १७ प्रतिशत, र १९ दशमलव ०७ प्रतिशतले घटेको अध्ययनले देखाएको छ। यस्तै तरकारीले ढाकेको क्षेत्रफल नौ दशमलव नौ प्रतिशतले घटेको छ। गत वर्ष त्यस्तो क्षेत्रफल १३ दशमलव ८७ प्रतिशतले घटेको छ। फलफूल तथा मसलाले ढाकेको क्षेत्रफल सात दशमलव चार प्रतिशतले वृद्धि भएको छ। गत आर्थिक वर्षमा यस्तो क्षेत्रफल तीन दशमलव २३ प्रतिशतले वृद्धि भएको थियो। अध्ययनअनुसार तरकारीको उत्पादन यस वर्ष शुन्ना दशमलव ०७ प्रतिशतले घटेको छ। गत वर्ष तरकारी उत्पादन दुई दशमलव ९६ प्रतिशतले वृद्धि भएको थियो। बझाङमा तरकारी उत्पादन बढ्दा अछाममा घट्यो केन्द्रीय बैंकले गरेको अध्ययनअनुसार तरकारीको समग्र उत्पादन सबैभन्दा बढी बझाङ जिल्लामा भएको पाइएको छ। उक्त जिल्लामा तरकारी उत्पादन ४९ दशमलव ८२ प्रतिशतले वृद्धि भएको छ। यस्तै अछाममा तरकारी उत्पादन ३४ दशमलव २० प्रतिशतले घटेको छ। फलफूल तथा मसला बालीको समग्र उत्पादनमा छ दशमलव २५ प्रतिशतले बढेको छ। यस समूहअन्तर्गत केरा उत्पादन ३० दशमलव ३७ प्रतिशत, अन्य फलफूल उत्पादन २६ दशमलव ६७ प्रतिशत, मसला उत्पादन सात दशमलव ७७ प्रतिशतले वृद्धि भएको छ। यस्तै आँप उत्पादन ४७ दशमलव ६९ प्रतिशत, स्याउ उत्पादन दुई दशमलव ९९ प्रतिशत, र सुन्तला उत्पादन एक दशमलव ३२ प्रतिशतले घटेको छ। कञ्चनपुर जिल्लामा फलफूल तथा मसला बालीको समग्र उत्पादन ४३ दशमलव २४ प्रतिशतले बढेको छ भने डडेल्धुरा जिल्लामा सोही वस्तुको उत्पादन ४१ दशमलव ४४ प्रतिशतले घटेको छ। क्षेत्रगत कृषि कर्जाअन्तर्गत २०७८ पुस मसान्तसम्म बैंक तथा वित्तीय संस्थाबाट सुदूरपश्चिम प्रदेशमा कृषिमा प्रवाहित कर्जा २०७८ असार मसान्तको तुलनामा २३ दशमलव ३८ प्रतिशतले वृद्धि भई रु १४ अर्ब ९० करोड ८१ लाख पुगेको छ। गत वर्ष यस्तो कर्जा ४० दशमलव ७१ प्रतिशतले वृद्धि भएको थियो। कूल कृषि कर्जामध्ये सबैभन्दा बढी रु पाँच अर्ब ३१ करोड ६० लाख कर्जा अन्य कृषि तथा कृषिजन्य सेवामा प्रवाह भएको छ भने सबैभन्दा कम रु १९ लाख ८० हजार सनपाटमा प्रवाह भएको छ। कूल कर्जामध्ये कृषि क्षेत्रतर्फ प्रवाहित कर्जाको अंश १० दशमलव १० प्रतिशत छ। कृषि क्षेत्रमा प्रवाहित कर्जामध्ये कैलाली जिल्लाको अंश ६५ दशमलव ६८ प्रतिशत, कञ्चनपुरको १९ दशमलव ४० प्रतिशत, डडेल्धुरा, दार्चुला, बझाङ, डोटी, बैतडी, अछाम, तथा बाजुराको अंश क्रमशः तीन दशमलव ८४ प्रतिशत, दुई दशमलव ६३ प्रतिशत, एक दशमलव ९७ प्रतिशत, दुई दशमलव ६८ प्रतिशत, एक दशमलव ४६ प्रतिशत, एक दशमलव ४६ प्रतिशत र शुन्ना दशमलव ८८ प्रतिशत रहेको छ। बैंक तथा वित्तीय संस्थाबाट सुदूरपश्चिम प्रदेशमा प्रवाह भएको सहुलियतपूर्ण कर्जा २०७७ असार मसान्तको तुलनामा एक दशमलव १९ प्रतिशतले कमी भई रु नौ अर्ब १२ करोड ६३ लाख पुगेको छ। गत वर्ष यस्तो कर्जा १४२ दशमलव ०१ प्रतिशतले वृद्धि भएको थियो। धान बालीका ब्लक र पकेट क्षेत्रमा उन्नत बीउ र रासायनिक मलमा उपलब्ध गराइने अनुदान तथा उन्नत जातको बीउको प्रयोगका कारण धानको उत्पादनमा करिब पाँच प्रतिशतले वृद्धि हुने अध्ययनले देखाएको छ। यस्तै गहुँको उत्पादनमा सात प्रतिशतले वृद्धि हुने अनुमान छ। पकेट र ब्लक विकास कार्यक्रममार्फत तरकारी उत्पादनमा आधुनिक प्रविधिको प्रयोग र सिँचाइ सुविधामा वृद्धि हुनाका साथै विभिन्न जिल्लामा मुख्यमन्त्री नमूना गाउँ कार्यक्रम लागू भएका कारण वर्षे तरकारीको उत्पादनमा करिब १० प्रतिशतले वृद्धि हुने अनुमान छ। पहाडी जिल्लामा स्याउ जोन, मुख्यमन्त्री नमूना फलफूल गाउँजस्ता कार्यक्रम लागू भएका कारण फलफूलको समग्र उत्पादन छ प्रतिशतले वृद्धि हुनसक्ने विज्ञको अनुमान छ। नश्ल सुधार, बजार व्यवस्थापन, उन्नत पशु आयात, कृषक पशुपालनतर्फ आकर्षित हुनु, सहुलियत ब्याजदरमा कृषि कर्जा तथा पशु बीमा योजना उपलब्ध हुनाका साथै किसान लेयर्स तथा ग्रामीण कुखुरापालनतर्फ आकर्षित भएका छन्। स्थानीयस्तरमा नै मिनी ह्याचरीको स्थापना हुनु, पशुपालनमा मुख्यमन्त्री नमूना कार्यक्रम, मध्यपहाडी लोकमार्ग दुग्ध उत्पादन जस्ता कार्यक्रम सञ्चालनमा आएका कारण दूध उत्पादनमा सात दशमलव चार प्रतिशत, मासु उत्पादन सात दशमलव तीन प्रतिशत, अण्डा उत्पादन पाँच प्रतिशतले वृद्धि हुने अनुमान भेटेनरी अस्पताल तथा पशु सेवा विज्ञ केन्द्रका विज्ञले गरेको अध्ययनमा समेटिएको छ। रासस"
"पश्चिमी युक्रेनमा रुसी आक्रमण जारी, २२ घाइते",एजेन्सी : रुसले युक्रेनी सहर चोरटकिभमा आक्रमण गर्दा कम्तीमा २२ घाइते भएका क्षेत्रीय गभर्नरले आइतबार जनाएका छन्। देशको पश्चिममा पर्ने क्षेत्रमा कम मात्र आक्रमण भएको जनाइएको छ। हिजो स्थानीय समयानुसार साँझ १९:४६ मा चारवटा क्षेप्यास्त्र प्रहार भएको थियो। ती सबै ब्ल्याक सीबाट प्रहार गरिएको भोलोडिमिर ट्रसले फेसबुक जानकारी दिएको छ। सबै घाइतेलाई अस्पतालमा भर्ना गरिएको छ। रासस
"बारामा किशोरीमाथि सामूहिक बलात्कार, घटना लुकाउन जबरजस्ती गर्भपतन","वीरगन्ज : बारामा एक किशोरीमाथि सामूहिक बलात्कार गरेर जबरजस्ती गर्भ तुहाउन लगाएको घटना सार्वजनिक भएको छ। प्रसौनी गाउँपालिका वडा नम्बर ५ प्रस्टोकाकी १६ वर्षीया किशोरीलाई प्रसौनी गाउँपालिकाकै वडा नम्बर २ का अन्दाजी २५२६ वर्षीय भोला भन्ने दिपक साह र श्यामसुन्दर साहले तीन महिना पहिले सामूहिक बलात्कार गरेका बताइएको छ। बलात्कारपछि गर्भवती भएकी ती किशोरीलाई आरोपित दुवै युवकले शनिबार राति घरबाट जबरजस्ती डा ओम प्रकाश महत्तोकोमा लगेर गर्भपतन गराएका हुन्। राति अचेत बनाएर गर्भपतन गराएपछि होसमा आएर घर फर्किएकी ती किशोरीले आफूसँग भएको ज्यादतिबारे अभिभावकलाई जानकारी गराएपछि घटना बाहिर आएको हो। आइतबार पीडित किशोरीका अभिभावकले आरोपित दुवै युवक र गर्भपतन गराउने डाक्टर महत्तोविरुद्ध जिल्ला प्रहरी कार्यालय बारामा किटानी जाहेरी दिएका छन् । किटानी जाहेरी परेका आरोपित दुवै युवक र डाक्टर महत्तो फरार रहेको प्रहरीले जनाएको छ । उनीहरुको खोजी भइरहेको बाराका प्रहरी प्रवक्ता प्रहरी नायव उपरीक्षक राजेश थापाले जानकारी दिए । पीडित किशोरीको आइतबार दिउँसो प्रादेशीक अस्पताल कलैयामा स्वास्थ्य परीक्षण गराएर प्रहरीकै संरक्षणमा राखिएको थापाले बताए । पीडित किशोरीकी आमाका अनुसार, बलात्कार तीन महिना पहिले भएको भएपनि आरोपित युवकले ज्यान मार्ने धाकधम्की दिएर तर्साएका कारण पीडित किशोरीले आफूसँग गरिएको कुकर्मबारे कसैलाई पनि जानकारी गराएकी थिइनन् । तर, दुई दिनपहिले अचानक महिनावारी (रजश्वला) रोकिएपछि किशोरीले यसबारे आरोपित युवकलाई भेटेर आफू गर्भवती भएको जानकारी गराएकी थिइन्। त्यसपछि ती दुवै युवकले शनिबार राति उनलाई जबरजस्ती डाक्टर महत्तोकोमा लगेर गर्भपतन गराएको किशोरीले बताएक छन्।"
"अनेरास्ववियूमा ३२ वर्षे उमेर हद, पदाधिकारी बन्न स्नातक गरेको हुनुपर्ने माग","काठमाडौंः नेकपा एकीकृत समाजवादी निकट अनेरास्ववियूले ३२ वर्षको उमेरहदबन्दी र पदाधिकारी रहन कम्तिमा स्नातक पूरा गरेको शैक्षिक योग्यता कायम गर्न माग गरेको छ । पार्टी अध्यक्ष माधवकुमार नेपाललगायत पार्टीका पदाधिकारीलाई भेटी उमेर हदबन्दी घटाउन माग गरिएको विद्यार्थी संगठनका स्थायी समिति सदस्य टिकाराम भण्डारीले जानकारी दिए । यस्तै, अनेरास्ववियूको तत्काल पुनर्गठनको माग गरेको छ । उपरोक्त उमेर र शिक्षाको हदबन्दीले नेतृत्वबाट बिदा लिने सम्पूर्ण सदस्यलाई पार्टीको महत्वपूर्ण जिम्मेवारी प्रदान गर्न पनि माग गरेको छ । पार्टी अध्यक्षलाई बुझाइएको ध्यानाकर्षणपत्रमा भनिएको छ, 'अब देश निर्माणको चरणमा प्रवेश गरेकोले कसरी देशको विकास र बेरोजगारीको अन्त्य हुन्छ ? भन्ने विषयमा विश्वविद्यालय र क्याम्पसहरुमा व्यापक विमर्श गर्न जरुरी छ। आज विद्यार्थी आन्दोलनको सान्दर्भिकता सकियो कि भन्ने आवाज कतै कतै सुनिन्छ तर देश निर्माणको यो चरणमा अझ टड्कारो रुपमा विद्यार्थी आन्दोलनको आवश्यकता महसुस भएको छ । विद्यार्थी आन्दोलनभित्र वैचारिक, सांगठनिक र कार्यशैलीगत समस्या देखिएको भन्दै अनेरास्ववियुले यो विद्यार्थी संगठनलाई क्रान्तिकारी, चलायमान बनाउन नयाँ ढंगबाट अघि बढाउनुपर्ने बताएको छ ।"
नेपाली बजारमा नम्बर १ स्मार्टफोन बन्दै रेड्मी नोट ११,काठमाडौं : इन्टरनेशनल डाटा कर्पोरेशनको वर्ल्डवाइड क्वाटर्लि मोबाइल फोन ट्र्याकर क्यू वान २०२२ को विज्ञप्ति अनुसार रेड्मी नोट ११ नेपालको नम्बर १ स्मार्टफोनमा रहेको बताएको छ। शाओमीले पूर्व ७ त्रैमासिकदेखि लगातार नेपाली बजारमा शीर्ष स्मार्टफोन कम्पनीको रूपमा आफ्नो स्थान कायम गर्दै आएको छ। रेड्मी नोट ११ नेपालमा सबैभन्दा बढी सिप गरिएको स्मार्टफोन हुनुको साथै रेड्मी १० प्राइम २०२२ र रेड्मी ९ए पनि शीर्ष स्थानमा रहन सफल भएको कम्पनीले जनाएको छ।
किसानलाई मल उपलब्ध गराउन सभामुखको रुलिङ,"काठमाडौं : सभामुख अग्निप्रसाद सापकोटाले यथाशिघ्र किसानलाई मल उपलब्ध गराउन सरकारलाई निर्देशन दिएका छन्। प्रतिनिधि सभाको आइतबारको बैठकमा सभामुख सापकोटाले खेतीपातीका समयमा यथाशिघ्र किसान मल उपलब्ध हुनसक्नेगरी व्यवस्थापन गर्न, सम्बन्धित मन्त्री एवं नेपाल सरकारलाई निर्देशन दिएका हुन्। खेतीको समयमा पनि मल उपलब्ध नभइरहेको सन्दर्भमा आफ्नो ध्यानाकर्षण भएको उनले बताए। त्सअघि बैठकको शुन्य समयमा बोल्ने सांसदहरुले खेतिको समयमा पनि मलको अभाव भएको भन्दै मलको व्यवस्थापन गराउन ध्यानाकर्षण गरेका थिए । सांसद लक्ष्मी परियारले नीति तथा कार्यक्रममा किसान केन्द्रीत निकै राम्रा कार्यक्रम आएपनि मल नपाउनु दु:खद भएको बताइन्। त्यस्तै सांसद बिनादेवी बुढाथोकीले मल समस्या समाधानका लागि सरकारले कुनै पहल नगरेको बताए। त्यस्तै, अन्य सांसदहरुले हरेक वर्ष हुने मल अभावको समस्या दिर्घकालिन रुपमा नै समाधान गर्न सरकारको ध्यानाकर्षण गराएका थिए ।"
कोरोनापछि ब्युँतिएको पर्यटन,"विदेशी मुद्रा आर्जनको हाम्रो महत्त्वपूर्ण स्रोत पर्यटन हो। तर पर्यटन क्षेत्रको आर्थिक गतिशीलता बितेको दुई वर्ष करिबकरिब शून्य प्रायः रह्यो। यस क्षेत्रमा संसारभर नै कोभिड १९ को प्रभाव बेजोड रह्यो। तर सन् २०२२ को सुरुवातीसँगै कोभिड १९ को प्रभाव भने घट्दै गएको छ। फलस्वरूप विश्वव्यापी रूपमा पर्यटन क्षेत्रमा उत्साह पनि थपिएको छ। नेपालमा पनि पर्यटन आगमनको अवस्था सुधारोन्मुख छ। तर, सरकारले पर्यटकीय क्षेत्रको विकासमा दूरदृष्टि राखेको छैन। अनगिन्ती सम्भावना भए पनि यस क्षेत्रबाट लाभ लिन सकेको छैन। पर्यटक आगमन यथेष्ट रूपमा बढ्न सकेको छैन। भित्रिएका पर्यटकहरू पनि पर्यटन गन्तव्यहरूको विस्तारको कमी, पर्यटन पूर्वाधार (होटल, लज तथा रिसोर्टहरू)को कमी, पर्यटन सडक अभाव, आवश्यक पर्यटन जनशक्तिको अभाव, सुरक्षा अभाव आदिले बसाइ लम्बिएको छैन । यत्रो सम्भावनाको पर्यटन क्षेत्रले कुल गार्हस्थ्य उत्पादनमा ३४ प्रतिशत भन्दा बढी योगदान दिन सकेको छैन। सरकार र दलहरूले मुलुकलाई समृद्ध बनाउन सक्ने क्षेत्र पर्यटन नै हो भनेर बुझ्न जरुरी छ। कृषिले नेपालको कृषिजन्य वस्तुको आत्मनिर्भरता ग्यारेन्टी गर्न सक्ला। जलविद्युत्को पनि निर्यात गरेर नेपालले केही विदेशी मुद्रा आर्जन गर्ने ठाउँ छ। तर त्यसलाई देखाएर नेपालले ठूलो सपना बुन्नु बेकार हुन्छ। किनकि संसारले यतिबेला ऊर्जाका अनेक आयामका विकल्पहरूमा प्रगति गरिरहेको छ। नेपालले ऊर्जाको व्यापार गर्ने भनेको छिमेकी भारत, बंगलादेश, पाकिस्तान आदि मुलुकहरूमा मात्रै हुन्। अन्यत्र त्यो सम्भावना कमै छ। चीन आफैंमा ऊर्जामा आत्मनिर्भर मुलुक हो। तसर्थ दीर्घकालीन हिसाबले हेर्ने हो भने नेपालको समृद्धिको मात्रै होइन, विदेशी मुद्रा आर्जनकै बलियो स्रोत बन्ने सम्भावना पर्यटनले मात्रै राख्छ। पर्यटन क्षेत्र रेमिट्यान्सजस्तो पनि हुँदैन। विदेशमा जे जतिले श्रम गरिरहेका छन्। उमेर ढल्केर बुढ्यौलीतिर लम्किरहँदा उनीहरूले त्यसरी नै काम गर्न सक्दैनन्। र, त्यो स्रोत क्रमशः फिक्का पनि हुन्छ। त्यसकारण नेपालले पर्यटन पूर्वाधारमा लगानी बढाउन जरुरी छ। पर्यटकीय गन्तव्यहरूको विस्तार गर्न जरुरी छ। नयाँनयाँ पर्यटकीय गन्तव्यको खोजी, त्यसको संरक्षण र राष्ट्रिय तथा अन्तर्राष्ट्रिय स्तरमै प्रचारबाट मात्रै हामीले पर्यटन आम्दानी बढाउन सक्छौं। त्यसको लागि पर्यटकमैत्री जनशक्ति विस्तार, होटलरेस्टुरेन्ट तथा रिसोर्टहरूको विस्तार, पर्यटकीय सडक पूर्वाधारहरूको विस्तार, पर्यटन सुरक्षा, हवाई सुविधामा जोड दिन जरुरी छ। आजको सूचना सञ्चारको युगमा इन्टरनेटको माध्यमबाट हामीले हाम्रा पर्यटकीय गन्तव्यहरूलाई विश्वमाझ सजिलै चिनाउन सक्छौ। पर्यटकहरूलाई विश्वस्त तुल्याउन संसारका लब्ध प्रतिष्ठित सञ्चार माध्यमहरूमा विज्ञापन गरेर, प्रचारमा उनीहरूको साथ मागेर पनि पर्यटन प्रचार गर्न सकिन्छ। तर पर्यटन क्षेत्रको विकास एवं विस्तारको लागि निरन्तरको अभियान चलाउन भने जरुरी देखिन्छ। नेपाल संसारकै एक सुन्दर प्राकृतिक पर्यटकीय मुलुक हो। अन्तर्राष्ट्रिय स्तरका धेरै प्रतिष्ठित संस्थाहरूले नेपाल पर्यटकीय हिसाबले ५६ नम्बर भित्रैपर्ने गन्तव्यको रूपमा देखाउँदै आएका छन। विडम्बना हामीले पर्यटकलाई बोलाउनै सकेका छैनौ। आतिथ्यता गराउनै सकेका छैनौ। जस्तो कि संसारभर ख्याति कमाएका भारतीय अभिनेता सलमान खानसहितका कलाकारहरूलाई नेपाल बोलाउन प्रयत्न भएको छ । यस्ता कार्यक्रमले पर्यटन क्षेत्र ब्युँझाउन, अन्तर्राष्ट्रिय मुलुकहरूको नेपालप्रति ध्यान खिच्न सहयोग नै गर्छ। पर्यटन क्षेत्रको लागि त्यस्ता कार्यक्रम प्रभावकारी हुन्छन् नै। पर्यटन हाम्रा लागि व्यापार हो। व्यापारमा व्यापारीले लिने पनि गर्छ, दिने पनि त गर्छ। त्यसकारण संकीर्ण हिसाबले सोच्न हुँदैन। पर्यटन गतिविधिहरू निरन्तर बढाउन सक्दा मात्रै पर्यटन आय बढ्ने हो। जस्तो कि बुद्धजयन्तीको अवसरमा भारतीय प्रधानमन्त्री नरेन्द्र मोदी नेपालको लुम्बिनी भम्रण आए। उनले त्यहाँ बुद्धको महिमा गाए। त्यसको प्रभावस्वरूप लुम्बिनीमा गत महिना पर्यटक बढिरहेको समाचार आएका छन्। त्यसकारण पर्यटकीय गन्तव्यको प्रवद्र्धन त्यसको महŒव बढाउन अन्तर्राष्ट्रिय स्तरमा दह्रिलो ओज राख्ने व्यक्तित्वहरूलाई रातो कार्पेट बिछ्याउनै पर्छ। यसरी कोभिड कहरबाट विस्तारै लयमा फर्कंदै गर्दा अहिले पर्यटन क्षेत्र चलायमान बन्दै गइरहेको छ । बन्द भएका होटलहरू खुलेका छन्। अलमल्लिएका पर्यटन जनशक्तिहरू फेरि काममा फर्किएका छन्। यस्तै बेला सरकारले पनि पर्यटन गतिविधि बढाउन जरुरी छ। सन् २०२२ को पछिल्लो ५ महिनामा १ लाख ९० हजार ७ सय ३९ जना पर्यटक नेपाल आएका छन्। पछिल्लो समय दैनिक १५ सयदेखि दुई हजारसम्म पर्यटक नेपाल आइरहेको पर्यटन बोर्डले जनाएको छ। यो एउटा कोरोना कहर कम हुँदै गएसँगै पर्यटन बढ्न थालेको सुखद संकेत हो। पर्यटन बढ्न थालेसँगै निराश पर्यटन उद्यमीहरू खुसी हुन थालेका छन्। आँखाले हेरेर नभ्याउने भीमकाय महाभारत पर्वतहरू नेपालमै छन्। तराईका समथर उर्वर जमिनहरू छन्। विश्वमै दुर्लभ मानिने ७ सय ५० भन्दा बढी प्रजातिका पक्षीहरू यही पाइन्छन्। दुर्लभ बाघ, भालु, चितुवा, हरिण, मृग, गैंडाहरू हेर्न नेपालमै आउनुपर्छ। वर्षैभरि अविछिन्न बगिरहने नदीहरूले जताततै छन्। सयौं भाषा, सयौं भेष र संस्कृति यहीँ छन्। फरकफरक जलवायु यहीँ छ। अर्थात् नेपालमा अथाह पर्यटकीय सम्भावनाका स्रोत छन्।नेपालले अरू सब छोडेर पर्यटन क्षेत्रलाई मात्रै विश्वमाझ प्रवद्र्धन गर्ने हो भने, आवश्यक पर्यटकीय पूर्वाधार विकास गर्दै लग्ने हो भने समृद्धिको ढोका सहजै खुल्नेछ। विदेशी मुद्राको दुःख हरदम हुने छैन। पर्यटन क्षेत्रकै लागि विश्वमा हाल पाँच सय विलियन डलरभन्दा बढी लगानी भइसकेको अवस्था छ। त्यसमा आधा खर्च चीन र अमेरिकाले गरेको बताइन्छन्। लगानी उच्च भएकै कारण चीनमा बर्सेनि १० करोड बढी मानिसले पर्यटक भएर भ्रमण गर्न थालिसकेका छन्। चीनमा बढ्दै गएको पर्यटकीय व्यापारलाई राजनीतिक स्थायित्व र शान्ति, सुव्यवस्थालाई पनि जोडेर हेरिएको पाइन्छ। त्यस्तै भारतमा करोडभन्दा बढी मानिसले पर्यटन क्षेत्रमा रोजगारी पाइरहेको अवस्था छ। राजनीतिक स्थायित्वकै कारण भारतमा पर्यटक आगमन बढेको बताइन्छ। त्यस्तै फ्रान्स पर्यटकीय दृष्टिले पहिलो गन्तव्यस्थल नभए पनि सबैभन्दा बढी पर्यटक भित्र्याउने राष्ट्रमा पर्ने गर्छ। पर्यटक आगमनको यस खालको तथ्यांकले प्रकृति मात्रै पनि सबैथोक होइन, पर्यटनमैत्री वातावरणको खाँचो छ भन्ने दर्शाउँछ। यसर्थ नेपालमा खाँचो भनेको दीर्घकालीन पर्यटन नीति र पर्यटनमैत्री वातावरणको हो।"
सुनको मुल्य एकैदिन तोलामा १५ सयले बढ्यो,"काठमाडौं : सुनको मूल्य एकैदिन तोलामा १५ सयले बढेको छ। नेपाल सुनचाँदी व्यवसायी महासंघका अनुसार आइतबार सुनको मूल्य १५ सयले बढेर तोलाको ९९ हजार २०० रुपैयाँ मा कारोबार भइरहेको छ। यसैगरी, तेजाबी सुनको मूल्य ९८ हजार ७०० कायम भएको छ। यसअघि शुक्रबार सुन तोलामा ३ सय रुपैयाँले बढेको थियो। सुनको मूल्य बढेसँगै चाँदीको मूल्य पनि उकालो लागेको छ। आज चाँदीको मूल्य तोलाको १२ सय ८० रुपैयाँ कायम गरिएको छ। शुक्रबार चाँदी तोलामा १५ रुपैयाँले घटेर प्रतितोला एक हजार २६५ रुपैयाँमा कारोबार भएको थियो।"
"देउवा पाँचपटक प्रधानमन्त्री हुँदा त देशको हालत यस्तो भयो, सात चोटी हुँदासम्म कस्तो होला ? : भीम रावल","काठमाडौंः सांसद भीम रावलले संविधान विपरित, राष्ट्रिय हित विपरित शक्ति राष्ट्रहरुसँग सामरिकलगायतका सम्झौता गर्न नहुने बताएका छन् । आइतबार प्रतिनिधि सभामा बोल्दै सांसद रावलले संविधान मिच्दै राष्ट्रिय हित विपरित धमाधम शक्ति राष्ट्रहरुसँग सामरिकलगायतका सम्झौता हुन लागेको भन्दै त्यसो नगर्न सरकारलाई आग्रह गरे । 'अहिले संविधान मिच्दै राष्ट्रिय हित विपरित धमाधम शक्ति राष्ट्रहरुसँग सामरिकलगायतका सम्झौता हुँदैछन, नेपालको स्वाधिनता र स्वतन्त्रता नै खतरामा पर्न थालेको छ,'उनले भने। उनले प्रधानमन्त्री शेरबहादुर देउवाका कारण हिंसात्मक गतिविधि बढेको भन्दै नेपाल स्वाधिनता र स्वतन्त्रता नै खतरामा परेको बताए। उनले भने,' २०५२ सालमा पहिलोपटक वर्तमान प्रधानमन्त्री शेरबहादुर देउवा प्रधानमन्त्री हुँदा देश हिंसात्मक द्वन्द्वतिर धकेलियो । देशको हितमा आँच पुर्याउने महाकाली सन्धी भयो । अर्कोपटक प्रधानमन्त्री हुँदा प्रतिगमन भयो । अहिले संविधान मिच्दै राष्ट्रिय हित विपरीत धमाधम शक्ति राष्ट्रहरुसँग सामरिकलगायतका सम्झौता हुँदैछन् । नेपालको स्वाधिनता र स्वतन्त्रता नै खतरामा पर्न थालेको छ । उहाँ पाँच चोटीसम्म प्रधानमन्त्री हुँदा त यस्तो । सात चोटी प्रधानमन्त्री हुन्छु भन्नुहुन्छ, त्यो बेलासम्म कस्तो होला । प्रधानमन्त्री तथा मन्त्रिपरिषद्को विषयगत छलफलमा प्रधानमन्त्री अनुपस्थितिले सदनप्रतिको उदासीनता देखिएको बताए ।"
प्रसारण लाइन मर्मतका लागि आइतबार तीन आयोजना बन्द,"काठमाडौं : गत वर्षको बाढी तथा पहिरोका कारण असर परेको मध्यमर्स्याङ्दी मर्स्याङ्दी प्रसारण लाइनमा नयाँ निर्माण भएको टावरबाट तार टाग्नका लागि केही जलविद्युत् आयोजनाको बिजुली उत्पादन बन्द गरिएको छ। प्रसारण लाइन मर्मतका लागि भन्दै प्राधिकरणले लमजुङमा सञ्चालित ७० मेगावाटको मध्यमर्स्याङ्दी, ५० मेगावाटको माथिल्लो मर्स्याङ्दी, ३० मेगावाटको न्यादी जलविद्युत्गृहबाट आज दिनभर बिजुली उत्पादन बन्द गरेको हो। ती विद्युत्गृहमा आज बिहान ०६ बजेदेखि साँझ ६ बजेसम्म विद्युत् उत्पादन बन्द गरिनेछ। गत वर्षको १९ असारमा आएको पहिरोले ढालेको मध्यमर्स्याङ्दीमर्स्याङ्दी १३२ केभी डबल सर्किट प्रसारण लाइनको टावरको ठाउँमा निर्माण गरिएको नयाँ टावरमा तार टाँग्नका लाइन बन्द (सट डाउन) गरिएको प्राधिकरणले जानकारी दिएको छ। प्रसारण लाइन बन्द भएपछि उक्त लाइनमा जोडिएका विद्युत्गृहबाट विद्युत् उत्पादन स्वतः बन्द हुने छ। पहिराले मध्यमर्स्याङ्दीमर्स्याङ्दी प्रसारण लाइनअन्तर्गत लमजुङको राइनास नगरपालिका८, माझीगाउँस्थित ९ नम्बर टावर ढालेको थियो। प्राधिकरणले आपतकालीन पुनःस्थापना प्रणाली (इआरएस) जडान गरी गत वर्ष २ साउनबाट प्रसारण लाइन सञ्चालनमा ल्याएको थियो। अहिले उक्त स्थानमा नयाँ टावर निर्माण गरिएको छ। आइतबार इआरएस हटाई नयाँ टावरमा तार टाँगिने छ । यसका लागि उक्त प्रसारण लाइन सट डाउन गरिने छ। यसबाट यस प्रसारण लाइनमा जोडिएका जलविद्युत्गृहबाट उत्पादित विद्युत् पनि बन्द हुनेछ। वैकल्पिक व्यवस्थामार्फत उपभोक्तालाई बिजुली करिब १५० मेगावाट विद्युत् उत्पादन बन्द हुने भएपछि प्राधिकरणले वैकल्पिक व्यवस्था गरी उपभोक्तालाई विद्युत् आपूर्ति गर्ने छ। आइतबार मध्यमस्र्याङ्दीबाट विद्युत् उत्पादन बन्द हुने भएपछि अरु दिनको तुलनामा भारततर्फ पनि विद्युत् निर्यात कम हुने छ। आज आइतबार करिब साढे २०० मेगावाट मात्रै विद्युत् निर्यात हुने छ।"
कैलालीमा हावाहुरीले लाखौंको केराखेती नष्ट,"टीकापुर : कैलालीमा शनिबार बेलुका आएको हावाहुरीले केरा खेतीमा ठूलो क्षति पुर्याएको छ । हावाहुरीका कारण टीकापुर क्षेत्रमा मात्रै सयौँ बिघा केराखेती नष्ट भएको केरा कृषकले बताएका छन् । टीकापुरका केरा किसान टेकेन्द्र धामीको झण्डै दश बिघामा लगाएको केरा हावाहुरीले ढालेको बताए । केरा बजार पठाउने तयारी भइरहेका बेला हावाहुरीले बोट ढालिदिएको छ,' धामीले भने, 'यस वर्ष समेत हामीलाई लाखौंको नोक्सानी भएको छ ।' केरा व्यवसायी अनिलजंग कुँवरले समेत हावाहुरीले पसाएको केराबारीमा ठूलो नोक्सानी पुगेको बताए । गत वर्ष समेत हावाहुरीले नोक्सान पुर्याएको थियो, यस वर्ष पनि नोक्सानी भएको छ, कति घाटा भो, अहिले नै एकिन भन्न सकिन्न तर लाखौं रुपैयाँ घाटा भएको छ । केरा उत्पादन हुने समय नजिकिँदै गर्दा हावाहुरीले केराखेतीमा नोक्सानी गरेपछि किसान पीडामा छन् । टीकापुर केराखेतीका लागि उर्वर भूमि मानिन्छ । टीकापुर क्षेत्रमा मात्रै झण्डै ८ शय विघा केराखेती हुँदै आएको छ । हावाहुरीले तरकारी खेतीमा समेत नोक्सानी गरेको किसानको गुनासो छ । लहरे तरकारी बालीमा हावाहुरीले क्षति पुर्याएको कृषक विकास चौधरीले बताए । यस्तै हावाहुरीले रुख ढालेपछि टीकापुरमा दुई घरमा पूर्ण क्षति भएको छ । हावाहुरीका कारण टीकापुर नगरपालिका वडा नं १ विशालनगरका भरत विकको तीनकोठे कच्ची घरमा रुख ढलेर क्षति भएको छ । त्यस्तै टीकापुर४ का भल्लुराम चौधरीको दुईकोठे कच्ची घर र भान्सामा रुख ढलेर क्षति भएको छ । हावाहुरीका कारण यहाँ सयौँ घरका छानामा भएका जस्तापाता उडाएका, विद्यालयका छाना उडाएका र ठाउँठाउँमा बिजुलीका पोल ढलेका छन् ।"
बालेन बन्ने रहर,"प्रनिधिसभा चुनावको टुंगो छैन। तर, केहीलाई चुनावले छपक्कै छोपिसक्यो। भटाभट उम्मेदवारी घोषणा हुन थालिसके। अझ केहीले त फलानोलाई मैले स्थानीय चुनावमा सहयोग गरेको थिएँ, संसद्मा छोड्न सक्दिनँ सम्म भन्न भ्याइसके। मिति र तिथि नतोकिँदै उम्मेदवारी घोषणा गर्नेमा स्वतन्त्र छन्। सोसल एक्टिभिटी र क्याम्पियनमा अग्रसर भएकाहरू चुनाव क्षेत्र छान्दै एक पछि अर्को उम्मेदवारी घोषणा गर्दैछन्। स्वतन्त्र भनिएकाहरूलाई यति छिट्टै चुनावको रन्को किन त ? उत्तर सहज छ सबैलाई बालेन भन्ने रहर छ। स्थानीय तह निर्वाचनमा दलीय उम्मेदवारलाई पाखा लगाउँदै काठमाडौंमा बालेन साहदेखि धनगढीमा गोपाल हमालसम्मले प्राप्त गरेको सफलताले धेरैलाई हौस्याएको छ। राजनीतिक दलले टिकट नदिए पनि स्वतन्त्र रूपमै चुनाव जित्न सकिन्छ भन्ने स्थानीय जनमतले देखाएको छ। त्यसैकारण, संसदीय निर्वाचनमा स्वतन्त्रबाट चुनाव लड्नेको भीड नै लाग्ने सम्भावना छ। दलका टिकट छोडेर धेरैले स्वतन्त्र बन्ने सम्भावना पनि उत्तिकै छ। आखिर, सबैलाई बालेन बन्न सहज छ त ? हालको राजनीतिको समाधान बालेन बाटो नै हो त ? प्रश्न जटिल छ। ठोस जवाफ त जनमतले नै देला। तर पनि, राजनीति तरंगित छ। दलहरू झस्केका छन्। स्वतन्त्र हरू हौसिएका छन्। यो अवस्था कहिलेसम्म ? मुख्य प्रश्न यो हो। राजनीतिलाई सही दिशामा डोर्याउन र जनमतको नेतृत्व गर्न दलहरू असफल भएकै हुन् ? वा, यी दलबाट पार लाग्दैन, अब विकल्पमा जानुपर्छ भन्ने जनमत बनिसकेको हो ? दलहरूप्रति जनताको आशा र भरोसा टुटिसकेको हो ? दलहरूले सोच्नुपर्ने बेला आएको छ। प्रसंग, २०७० को दोस्रो संविधानसभा निर्वाचन। एमाले विभाजित, कांग्रेस सातो गएको बच्चाजस्तो। ठूलो संख्यामा जनजाति, मधेसी र महिला नेताहरूको पार्टी छोड्ने लर्को। माओवादीलाई अरू पार्टीबाट आउनेलाई भित्र्याउनै भ्याइनभ्याइँ। माओवादी मेचीमहाकाली चुनावी अभियानमा। कांग्रेस, एमाले चुनावी सभासम्म गर्न नसक्ने अवस्थामा। रोचक दृश्य यस्ता पनि थिएजनकपुरको पार्टी प्रवेश गर्ने कार्यक्रममा माओवादी अध्यक्ष प्रचण्डले मञ्चबाटै अबिर छर्केर पार्टी प्रवेश गराएका थिए। त्यसदिन पार्टी प्रवेश गर्नेको भीड यति ठूलो थियो कि, सबैलाई टीका लगाउनसम्म सम्भव थिएन। त्यही भएर प्रवेश गर्नेलाई एक ठाउँमा राखेर माथिबाटै प्रचण्डले अबिर छर्केका थिए। चुनावी नतिजा भने ठीक उल्टो। कांग्रेस एमालेलाई झन्डै बहुमत, माओवादी निकै खुम्चियो। पहिलो संविधानसभामा कांग्रेस र एमाले मिल्दा पनि ठूलो बनेको माओवादी एकैपटक तेस्रो दलमा खुम्चियो। चुनावी तडकभडक एकातिर, जनमत अर्कोतिर। त्यो चुनावबाट कांग्रेस पहिला र एमाले दोस्रो ठूलो पार्टी बन्यो। २०६४ को पहिलो संविधासभाको पनि चर्चा गरौं। त्यतिबेला एमाले र कांग्रेसको फुर्तिफार्ती कम्ती थिएन। त्यतिबेला चुनावी तालमेलका लागि माओवादीले ४० प्रतिशत मागेको थियो, एमालेसँग। एमालेले त्यति पनि पत्याएन। काठमाडौंमा माओवादीलाई एक सिट पनि दिन नसकिने अडान एमालेले लियो। माओवादीसँग तालमेलको आवश्यकतै देखेन, एमालेले। उसलाई २०५४ र २०५६ सालकै जनमतको दम्भ थियो। दुई कम्युनिस्टबीचको लडाइँको प्रत्यक्ष लाभ आफूलाई पुग्ने आकलन गर्दै कांग्रेस चुपचाप थियो। माओवादीले चुनाव मात्रै लडिदिए हुन्थ्यो, जित्ने त आफैं हो भन्ने घमण्ड कांग्रेससँग थियो। तर, भयो उल्टो। एक्लै चुनाव लड्नसम्म डराएको माओवादीलाई जनताले सबैभन्दा ठूलो दल बनाएर संविधानसभामा पठाए। कांग्रेस र एमालेले सपनामा पनि नसोचेको परिणाम भोगे। संविधान बनाउने जिम्मेवारी दिएर जनताले त पठाए, तर माओवादीले त्यसको सदुपयोग गरेन। लगत्तैको दोस्रो संविधानसभामा माओवादीको आकार जनताले खुम्च्याइदिए। २०७४ निर्वाचनमा एमाले र माओवादी केन्द्रले गठबन्धन गरे। जनताले झन्डै दुई तिहाइ दिए। तर, आन्तरिक लफडाकै कारण जनमतको कदर गरेनन्। स्थानीय तह निर्वाचनमा पाँचदलीय सत्ता गठबन्धन र केही साना दलसहितको एमालेको गठबन्धनका बाबजुद पनि जनताले काठमाडौं, धरान र धनगढीलगायतका स्थानमा स्वतन्त्र उम्मेदवारलाई जिताए। त्यसैकारण राजनीतिमा फरक खाले बहस र चर्चा हुन थालेको हो। दलीय वितृष्णा कि विकल्प ? धेरैले वितृष्णाको अर्थमा बुझेका छन्। इतिहास साक्षी छ, हरेक निर्वाचनमा जनताले फरक फरक टेस्ट रुचाए। जुन, सपना र आकांक्षासहित जनताले २०४८ सालमा कांग्रेसलाई बहुमत दिए। आन्तरिक लफडाकै कारण कांग्रेसले पाँच वर्ष सरकार चलाउन सकेन। मध्यावधि निर्वाचनको घोषणा गर्यो। फाइदा पुग्यो, एमालेलाई। बहुमतै नदिए पनि २०५१ को मध्यावधिबाट एमाले ठूलो पार्टी बन्यो। अल्पमतको सरकार बनायो। आन्तरिक लफडाकै कारण एमाले २०५४ मा विभाजित भयो। २०५६ मा जनताले फेरि कांग्रेसलाई बहुमत दिए। एमाले प्रतिपक्षमा पुग्यो। कांग्रेसले २०५६ पछि पनि आफूलाई सुधार गरेन। आन्तरिक लफडा र सत्तामोहले कांग्रेसले राम्रो डेलिभरि दिन सकेन। जनतामा कुनै नयाँ उत्साह ल्याउन सकेन। विकासभन्दा भ्रष्टाचार र कुशासन मौलायो। त्यहीबेला सरकारको अक्षमता र सशस्त्र द्वन्द्व देखाएर निरंकुशताले शासन हातमा लियो। जनताका अधिकार खोसिए। जनताले जुन सपना, इच्छा र चाहनासाथ सत्ताको चावी सुम्पिन्छन्, त्यसअनुसार काम नगर्नेलाई अर्को चुनावमा सजाय दिएका छन्। अर्थात्, हरेक निर्वाचनको परिणामपछि सत्तासीन दल विपक्षमा र विपक्षमा रहेका सत्तामा पुगेका छन्। एक अर्थमा भन्दा, विपक्षमा रहेकाले राम्रो गरिहाल्छ कि भन्ने जनतामा आशा देखिन्छ। तर, कुनै पनि दलले जनताको सपना र आकांक्षा पूरा नगर्दाको परिणामस्वरूप स्वतन्त्रहरू मौलाएका हुन्। स्पष्ट छ राजनीति रहर र लहरले मात्रै चल्दैन। बेलाबखतका हुन्डरी ले अनपेक्षित नतिजा र परिवर्तनका संकेत त गर्छन्। तर दिगो र स्थायी हुँदैनन्। त्यतिबेला दलमाथि मात्र होइन, व्यवस्थामाथि नै प्रहार हुन्छन्। भएका घटना पनि त्यस्तै छन्। तर, स्थानीय तह निर्वाचनमा देखिएका परिणामले परम्परागत दलहरूलाई सोच्न बाध्य बनाएकै हुनुपर्छ। नीति, विधि र नेतृत्वबारे गम्भीर नबन्ने हो भने जनताले विकल्प रोज्न सक्छन् भन्ने स्थानीय तह निर्वाचनको स्पष्ट सन्देश छ। यसलाई हल्काफुल्का रूपमा लिने र जनताको आदेशको अवमूल्यन गर्न थाले उनीहरूमाथि अझ ठूलो बज्रपात हुन सक्छ। त्यसले दल मात्र होइन, व्यवस्थामाथि नै प्रश्न उठ्न सक्छ। जनताले निरन्तर रूपमा दलको विकल्प छान्दै जाँदा व्यवस्था र परिवर्तन विरोधीको हौसला बढ्नेछ। होला, अहिले त्यो समूह वा विचार सुषुप्त छ। खुलेर बोल्न सक्दैन। तर, छँदै छैन जस्तो नजरअन्दाज गरे, गल्ती हुन सक्छ। विरोधीलाई कमजोर ठान्दा विगतमा निरंकुशता ह्वात्तै सत्तामा पुगेको इतिहास ज्युँदैछ। जनताका एजेन्डा र भावनाप्रति अझै पनि दलहरू संवेदनशील छैनन्। स्थानीय चुनावबाट पाठ सिक्ने र आफूलाई सुधार गर्नेतिर उनीहरूको फिटिक्कै ध्यान गएको छैन। जनतामा पार्टीका एजेन्डा जबर्जस्ती लाद्ने र खोक्रा सिद्धान्तका पाठ घोक्न लगाउने प्रवृत्ति कायमै छ। जबसम्म जनताका एजेन्डा दलहरूले बोक्दैनन्, तबसम्म बालेनहरू जनताको रोजाइमा परिरहनेछन्। यो रहर नभई जनताको बाध्यता हो। जनताले यसपटक बालेनहरूलाई मौका दिएका छन्। उनीहरू पनि जनपरीक्षामा छन्। सफल नभएसम्म बालेन बन्ने अरूको रहर पूरा हुन सक्दैन। कुर्सीमा पुगेका बालेनहरूको सफल हुन्छन् वा हँुदैनन् ? दलहरूले आफूलाई सुधार गर्छ वा गर्दैनन् ? यी विषयले आगामी कात्तिकमंसिरको प्रतिनिधिसभामा बालेनहरू जन्माउने नजन्माउने विषयको निर्धारण गर्नेछ।"
नेपाल र अमेरिकाबीचको खेल बराबरीमा सकियो,"काठमाडौं : आइसीसी पुरुष विश्वकप क्रिकेट लिग दुई त्रिकोणात्मक एक दिवसीय सिरिजअन्तर्गत नेपाल र अमेरिकाबीचको खेल बराबरीमा सकिएको छ। अमेरिकाको मुसा क्रिकेट मैदानमा सम्पन्न खेलमा नेपाल र अमेरिकाले बराबरी खेल्दै एक एक अङ्क बाँडेका छन्। नेपालले दिएको २७५ रनको विजयी लक्ष्य पछ्याएको अमेरिकाले निर्धारित ५० ओभरमा ६ विकेट गुमाएर २७४ रनको योगफल बनाएपछि खेल बराबरीमा सकिएको हो। अमेरिकाका लागि स्टेभेन टेलरले ११४ रनको शतकीय इनिङ खेले। यस्तै कप्तान मोनान्क पटेलले ८५ रनको अर्धशतकीय इनिङ खेल्दा आरोन जोन्सले २६ रन बनाए । सुशान्त मोदानी १७ तथा राहुल जरिवाला १० रन जोडे। नेपालका आदील अन्सारीले दुई विकेट लिए भने कप्तान सन्दीप लामिछाने र सोमपाल कामीले ११ विकेट लिए। अमेरिकालाई जितको लागि अन्तिम छ बलमा छ रन चाहिएको थियो तर नेपालका आदील अन्सारीले पाँच रन खर्चिदै खेललाई बराबरीमा ल्याए। निकै रोमाञ्चक बनेको खेलमा अमेरिकालाई अन्तिम दुई बलमा जितका लागि एक रन आवश्यक थियो। पाँचौ बलमा आदीलले आरोन जोन्सलाई पेभेलिएन फर्काए। अन्तिम बलमा राहुल जरिवाला रन आउट भएपछि खेल बराबरीमा सकियो। त्यसअघि टस जितेर पहिले ब्याटिङ थालेको नेपालले ४९ दशमलव २ ओभरमा सबै विकेट गुमाउँदै २७४ रन जोडेको थियो। नेपालका लागि उपकप्तान रोहित पौडेलले ६२ रनको अर्धशतकीय इनिङ खेले। त्यस्तै आसिफ शेखले ६१ रन जोड्दा देव खनालले ५४ रन बनाए। आदीलले ३६ रन जोड्दा कुशल भुर्तेल १९ रनमा आउट भए। कप्तान सन्दीपले १० रन बनाए । आरिफ शेख ८, दीपेन्द्र सिंह ऐरी १ सोमपाल कामी १ र सुशन भारीले १ बनाए। अमेरिकाका रुष्टि थिरनले ४ विकेट लिए भने अलि खान र सौरभ नेत्रभाल्करले २२ विकेट लिए। खेलमा आदील प्लेयर अफ द म्याच घोषित भए। उक्त सिरिजअन्तर्गत पहिलो खेलमा नेपाल ओमानसँग १३ रनले पराजित भएको थियो। अमेरिकाले भने पहिलो खेलमा ओमानलाई हराएको थियो। अब नेपालले तेस्रो खेलमा ओमानविरुद्ध मङ्गलबार खेल्नेछ।"
'देउवाले मोदीलाई लुम्बिनीमा ध्यान गर्न बोलाएर ६ सय मेगावाट बिजुली प्रसादको रुपमा दिनुभयो ',"काठमाडौं : नेपाल मजदुर किसान पार्टीका सांसद प्रेम सुवालले प्रधानमन्त्री शेरबहादुर देउवा मुलुकको विकासका लागि उत्तरदायी नभएको आरोप लगाएका छन्। आइतबार प्रतिनिधिसभाको बैठकमा बोल्दै सांसद सुवालले प्रधानमन्त्री देउवाले नेपालका खोलानाला समेत बिक्री गरेको उनको भनाइ छ। उनले प्रधानमन्त्री देउवाले भारतीय प्रधानमन्त्री नरेन्द्र मोदीलाई लुम्बिनीमा ध्यान गर्न बोलाएर ६ सय मेगावाट बिजुली प्रसादको रुपमा दिएको बताए। ' प्रधानमन्त्री देउवाले भारतीय प्रधानमन्त्री नरेन्द्र मोदीलाई लुम्बिनीमा ध्यान गर्न बोलाएर ६ सय मेगावाट बिजुली प्रसादको रुपमा दिनुभयो। के खोलानाला सबै प्रसादको रुपमा भारतलाई दिने हो? उनले भने,' यसको जवाफ प्रधानमन्त्रीले दिनुपर्छ। देश ध्वस्त भयो भने यसको जिम्मेवार प्रधानमन्त्री हुनुपर्ने उनको भनाइ छ। उनले प्रधानमन्त्री देउवाले केही दिनअघि लगानी बोर्डको बैठक राखी पश्चिम सेती जलविधुत परियोजन भारतको एकाधिकार पुँजीलाई दिने निर्णय गरेको भन्दै आपत्ती जनाए। नेपालको जलस्रोत भारतलाई दिने भन्दै उनले कोशी, गण्डकी, महाकाली कर्णालीलगायत एमसीसी सम्झौता खारेज गर्नुपर्ने माग गरे। आर्थिकरुपमा स्वतन्त्र नभएको देश राजनीतकरुपले स्वतन्त्र नहुने उनको भनाइ छ।"
'हराएको कोभिडविरुद्धको २४ लाख मात्रा खोप कहाँ गयो ?',"काठमाडौंः सांसद खगराज अधिकारीले हराएको २४ लाख मात्रा खोपबारे सरकारसँदग जवाफ मागेका छन् । आइतबार प्रतिनिधिसभा बैठकमा पूर्वस्वास्थ्यमन्त्रीसमेत रहेका सांसद अधिकारीले हराएको खोपबारे सरकारले प्रष्ट पार्नुपर्ने बताएका हुन् । उनले भने, २४ लाख कोभिडविरुद्धको खोप सरकारले कमिसन लिएका कारण हराएको हो ? सभामुख महोदय । त्यसको जवाफ चाहिँदैन?' उनले १३९ वटा औषधि त पहिलै निशुल्क भएको भन्दै नीति तथा कार्यक्रम र बजेटमा नयाँ कुरा नआएको बताए । स्वास्थ्य क्षेत्रमा बजेट घटाइएको भन्दै जनताको स्वास्थ्यप्रति यो सरकार जवाफदेही छ ? भन्दै सरकारलाई प्रश्न गरे । स्वास्थ्य विमा कार्यक्रम कुनै नाफा दिने विमा कार्यक्रम नभएको बताए । बिरामीहरुले पाउनुपर्ने भुक्तानी समेत नपाएको उनको भनाइ छ।"
भारतीय नम्बरको बुलेटले मोटरसाइकललाई ठक्कर दिँदा बाबुछोरीको मृत्यु,मकवानपुर : मकवानपुरको हेटौँडा उपमहानगरपालिका९ मा शनिबार राति ग्यास बुलेट र मोटरसाइकल दुर्घटना हुँदा दुई जनाको मृत्यु भएको छ। मृत्यु हुनेमा स्थानीय ५५ वर्षीय ईश्वर तामाङ र २६ वर्षीय अमिना तामाङ (बाबु छोरी) रहेको जिल्ला प्रहरी कार्यालयका प्रहरी नायव उपरीक्षक टेकबहादुर कार्कीले जानकारी दिए। उनकाअनुसार बाराबाट हेटौँडातर्फ आउँदै गरेको भारतीय एनएल ०१ एल २९७१ नम्वरको ग्यास बुलेटले विपरीत दिशाबाट जाँदै गरेको ना ६१ प ४५९७ नम्बरको मोटरसाइकललाई ठक्कर दिँदा बाबु छोरी नै सख्त घाइते भएको र उपचारको क्रममा हेटौँडा अस्पतालमा दुबैको मृत्यु भएको हो। बुलेट चालकलाई प्रहरीले नियन्त्रणमा लिएको छ।
रोल्पामा माटोको ढिस्काले पुरिएर दुई बालकको मृत्यु,रोल्पा : रोल्पामा माटोको ढिस्को खस्दा एकै घरका दुई बालकको मृत्यु भएको छ। रोल्पाको परिवर्तन गाउँपालिका५ दाउन्नेभिरका प्रकाश खड्काको छोरा सात वर्षीय डेविड खड्का र दुई वर्षीय इसान खड्काको माटोको ढिस्काले पुरिएर मृत्यु भएको जिल्ला प्रहरी कार्यालयका सूचना अधिकारी प्रहरी निरीक्षक थमन जिसीले जानकारी दिए। उनकाअनुसार आइतबार बिहान ९ बजेतिर माथिबाट माटोको ढिस्को झर्दा बाटोमा खेल्दै गरेका एकै घरका दाजु भाइको मृत्यु भएको हो।
निन्द्रा किन आवश्यक छ ?,"राति काम गर्नेहरूमा केही न केही समस्या पैदा भएकै हुन्छ। टाउको दुख्ने, थकान, तौल बढ्ने, तनाव जस्ता समस्या हुन्छ। उनीहरूमा उच्च रक्तचापको अधिक भय हुन्छ। साथै हृदयघातको जोखिम पनि हुन्छ। अहिले विश्वकै मानिसहरूको तौल दोब्बरले बढेको छ। यसको अनेक कारण हुनसक्छन्। त्यसमध्ये अनिन्द्रा पनि एक हो। राति पर्याप्त निन्द्रा नलिनेहरू मोटोपनको शिकार भएका छन्। मोटोपनले अनेकौं रोगलाई जन्म दिइरहेको छ। अनिन्द्राको सिकार भएका व्यक्ति मानिसक रूपले पनि कमजोर पाइएको छ। जब तपार्इंलाई निन्द्रा लाग्छ, तब शरीरका अंगहरू निश्क्रिय हुन थाल्छन्। शिथिल हुन्छन्। त्यसैले मस्त सुतेपछि पुनः शरीरमा नयाँ स्फूर्ति आउँछ। सुतेको समयमा नयाँ कोशिका पैदा हुन्छ र एन्डीबडी उत्पन्न हुन्छ। निन्द्रा राम्ररी लागेन भने त्यसको असर स्वास्थ्य र सौन्दर्य दुबैमा पर्छ। गहिरो निन्द्राका लागि के गर्ने ? गहिरो निन्द्रको लागि सक्रिय दिनचर्या आवश्यक हुन्छ। शारीरिक गतिविधिलाई बढाउनुहोस्। घरको काम गर्ने, हिँड्ने, खेल्ने, व्यायाम गर्ने गतिविधि जारी राख्नुहोस्। सुत्ने समय निश्चित गर्नुहोस्। सुत्नुअघि हल्का व्यायाम गर्नुहोस्। बिहान चाडै उठ्ने अनि मर्निङवाकमा निस्कने। गहिरो निन्द्रका लागि ओछ्यान आरमदायक हुनुपर्छ। मध्यम श्रेणीको मुलायम बिछ्यौनामा सुत्नुपर्छ। धेरै मुलायम विछ्यौनामा कम्मर एवं ढाँड दुख्ने समस्या हुन सक्छ। धेरै मुलायम र धेरै कडा बिछ्यौना मेरुदण्डका लागि पनि उपयोगी हुँदैन। सिरानी धेरै अग्लो वा होचो हुनुहुँदैन। केवल चौडा सिरानी प्रयोग गर्नुपर्छ। खुट्टा पैतलामा तातो सरस्र्युको तेलले मसाज गर्नुहोस्, यसले पनि गहिरो निन्द्रा लाग्छ। संभव भएसम्म खुट्टाको भागलाई थोरै उँचो बनाउनुहोस्। सुत्नासाथ निन्द्रा लाग्दैन भने पढ्ने अभ्यास गर्नुहोस्, संगीत सुन्नुहोस्। मन र मस्तिष्कलाई शान्त र एकाग्र बनाउने अभ्यास गर्नुहोस्। गहिरो सास लिने र छाड्ने प्रक्रिया दोहोर्याउनुहोस्। निन्द्राका लागि कुनै औषधि सेवन गर्नु ठीक होइन। त्यसले प्राकृतिक निन्द्रा दिँदैन। बरु टाउको दुख्ने र स्वास्थ्य सम्बन्धी अन्य समस्या निम्त्याउने खतरा हुन्छ। शयन कक्षमा यस्तो सामग्री नराखौं, जसले निन्द्रा बिथोल्छ। चामल, आलु जस्ता भोजन रातको समयमा गर्नु उचित हुँदैन। सुत्नुअघि धेरै पानी पिउनु हुन्न। पटकपटक पिसाब लाग्ने भएकाले निन्द्रा बिथोलिन्छ। सुत्ने समयमा चिया, कफी, मादक पदार्थ सेवन नगरौ। (एजेन्सीको सहयोगमा)"
मेयर बालेन र क्यान महाप्रबन्धकबीच भेटवार्ता,काठमाडौं : नेपाल क्रिकेट संघ(क्यान)का महाप्रबन्धक वृतान्त खनाल र काठमाडौं महानगरपालिकाका मेयर बालेन शाहबीच आईतबार भेटवार्ता भएको छ। काठमाडौं महानगरपालिकाको कार्यालयमा भएको भेटवार्तामा काठमाडौं महानगरपालिकामा क्रिकेटलाई कसरी अगाडि बढाउने र यहाँका विद्धालय तहमा पनि क्रिकेटको प्रवर्द्धन गर्न नीति निर्माणका लागि आवश्यक छलफल भएको क्यानका महाप्रबन्धक खनालले अन्नपूर्णलाई जानकारी दिए। यस्तै काठमाडौं मेयर्स कप र क्रितिपुरस्थित टीयू क्रिकेट खेलमैदान व्यवस्थित गर्नपनि छलफल भएको महाप्रबन्धक खनालले जानकारी दिए। मेयर बालेनले पनि महानगरको तर्फबाट आवश्यक सहयोग गर्न तयार रहेको महाप्रबन्धक खनालले बताए।
त्रिभुवन अन्तर्राष्ट्रिय विमानस्थलको टर्मिनल भवन शिलान्यास,काठमाडौं : संस्कृति पर्यटन तथा नागरिक उड्डयनमन्त्री प्रेमबहादुर आलेले आइतबार त्रिभुवन अन्तर्राष्ट्रिय विमानस्थलमा आन्तरिकतर्फको आगमन टर्मिनल भवन शिलान्यास गरेका छन्। आन्तरिक हवाई यात्रुको सङ्ख्यामा वृद्धि भएसँगै नेपाल नागरिक उड्डयन प्राधिकरण (क्यान) ले त्रिभुवन अन्तर्राष्ट्रिय विमानस्थलमा आन्तरिक यात्रुका लागि नयाँ आगमन टर्मिनल भवन निर्माण गर्न लागेको हो । एक वर्षमा काम सम्पन्न गरि सक्ने गरी पाँच करोडको लागतमा उक्त भवन निर्माण गरिन लागेको त्रिभुवन अन्तर्राष्ट्रिय विमानस्थल शिविल इन्जिनियरङ शाखाका प्रमुख हरि अधिकारीले जानकारी दिए। पछिल्लो समयमा थपिँदै गएको आन्तरिक हवाई यात्रुको चापलाई मध्यनजर गर्दै अस्थायी टर्मिनल विकास गर्न लागिएको त्रिभुवन अन्तर्राष्ट्रिय विमानस्थलका महाप्रबन्धक प्रेमनाथ ठाकुरले बताए। उक्त भवन निर्माणको जिम्मा ब्राइट मल्टि कन्ट्रक्सनले लिएको छ । उक्त भवन निर्माणपछि यात्रुलाई सहज हुने अपेक्षा गरिएको छ । आन्तरिक क्षेत्रमा ट्याक्सी पार्किङ स्थलमा नयाँ आगमन टर्मिनल भवन बनाइने छ भने हालको टर्मिनल भवनलाई प्रस्थान भवनमा मात्र विकास गरिने भएको छ । सो नयाँ टर्मिनल हल ४१ मिटर लामो र २४ मिटर चौडा हुनेछ । करिब ३५ मिटर लामो ब्यागेज कन्भेयर बेल्ट (दुईतर्फी ब्याग लिन मिल्ने) हुनेछ । रासस
नागरिकतामा जन्ममिति बढाएर वृद्धभत्ता लिने १४ जनालाई कारवाही,"बैतडी : बैतडीमा नागरिकता प्रमाणपत्रमा जन्ममिति बढाएर सामाजिक सुरक्षा भत्ता लिने गरेको खुल्न आएको छ। आफैंले नागरिकतामा जन्ममिति सच्याएर भत्ता लिनेमा १४ जना भेटिएका छन्। उनीहरुलाई कारबाही र जरिवाना हुने भएको छ। सामाजिक सुरक्षा भत्ता लिएको जनाउँदै जिल्ला प्रशासन कार्यालयमा आएको उजुरीको आधारमा यस्तो खुल्न आएको हो। यसका साथै वडास्तरमा राष्ट्रिय परिचयपत्र विवरण सङ्कलनको काम भइरहेको र विवरण दिँदा नागरिकता केरमेट गरेको पाइएपछि सामाजिक सुरक्षा भत्ताअन्तर्गत वृद्ध भत्ता लिने गरेकोसमेत खुल्न आएको छ। जिल्लाको डिलाशैनी गाउँपालिकाका१३ र दोगडाकेदार गाउँपालिकाका एकको नागरिकता केरमेट गरेको पाइएको हो। कुनैको प्रतितिपि बनाउन जिल्ला प्रशासन कार्यालय पुगेका बेला केरमेट भएको पाइएको र केहीको परिचयपत्र बनाउँदा केरमेट गरेको पाइएपछि थप अनुसन्धान गरिएको जिल्ला प्रशासन कार्यालयका सूचना अधिकारी खगेन्द्र भारतीले जानकारी दिए। 'कार्यालयमा आएको उजुरीका आधारमा पनि अनुन्धान थालिएको हो', उनले भने, 'केरमेट गरेको पाइएपछि किन सच्याइएका रहेछन् भनेर हेर्दा जन्ममिति बढाइ सामाजिक सुरक्षा भत्ता बुझ्ने गरेको पाइएको हो।' जन्ममिति सच्याएर कहीले विसं २०५२ देखि तथा केहीले २०७६ सालदेखि भत्ता लिइरहेका खुल्न आएको सूचना भारतीले जानकारी दिए। उनले भने, 'नागरिकतामा मिति सच्याएर कम्तीमा ३ वर्ष र बढीमा २७ वर्ष पहिलादेखि वृद्धभत्ता बुझेको पाइएको छ।' यसरी नागरिकतामा जन्ममिति बढाएर भत्ता लिएकालाई अहिलेसम्म लिएको रकमको दोब्बर असुल उपर गरिने भारतीले बताए। यस्तै नागरिकता केरमेट गरेको पाइएकोमा नागरिकता ऐनअन्तरगत थप कारबाही हुने जनाइएको छ। यसरी नागरिकता केरमेट गर्नेहरुको नामावली भर्ने सार्वजनिक गरिएको छैन। उनीहरुलाई नियन्त्रणमा लिएर जरिवाना तथा कारबाहीको दायरामा ल्याइने जिल्ला प्रशासन कार्यालय बैतडीले जनाएको छ। रासस"
त्रियुगा नगरको कार्यपालिकामा बामगठबन्धन विजयी,"उदयपुर : उदयपुरको सदरमुकाम गाईघाटस्थित त्रियुगा नगरपालिकाको शनिबार सम्पन्न नगर कार्यपालिका सदस्यमा बामगठबन्धका उम्मेदवारहरु विजयी भएका छन्। आठ सदस्य कार्यपालिकाका लागि भएको निर्वाचनमा बाम गठबन्धनबाट नेकपा एमाले र नेकपा माओवादी केन्द्रका सात र कांग्रेसका एक उम्मेदवार निर्वाचित भएका छन्। मुख्य निर्वाचन अधिकृतको कार्यालयका अनुसार नगर कार्यपालिकाको महिला सदस्यमा एमालेकी गिताकुमारी उप्रेती ४१, रेणुका श्रेष्ठ ४१, सुनिता गजमेर ४१, माओवादी केन्द्रकी कुन्ति परियार ४१ र रेखा थापामगरले ४१ मत प्राप्त गरी निर्वाचित भएका छन्। त्यसैगरी दलित तथा अल्पसंख्यकतर्फ गठबन्धन एमालेका डिल्लिशेर राई ४२, माओबादी केन्द्रका विमल राई ४२ र कांग्रेसका बलदेव विश्वकर्माले ४१ मत प्राप्त गरी विजयी भएका हुन्। माओवादी केन्द्रका प्रहलादकुमार विश्वकर्मा र कांग्रेसका वलदेवले बराबरी मत ल्याएपछि गोलाप्रथामा वलदेव विजयी भएका हुन्। त्रियुगा नगरपालिकाको कार्यपालिकामा कुल २६ सिट रहेको छ। त्यसमध्ये कांग्रेस मेयरसहित ११, एमाले उपमेयरसहित ९ र माओबादी केन्द्र ६ रहने छन्। १६ वटा वडामा ८२ जना जनप्रतिनिधि निर्वाचित रहेको नगरपालिकामा काँग्रेसबाट मेयर, वडाध्यक्ष ९ र सदस्य गरी ४२, एमालेबाट उपमेयर, वडाध्यक्ष ४ र सदस्य गरी २५ र माओवादीबाट ३ वडाध्यक्ष र सदस्य गरी १५ जना निर्वाचित भएका थिए। ९० जना सदस्य रहने नगरसभामा भने कांग्रेसका ४३, एमालेका २९ र माओवादीका १८ जना रहने छन्। कार्यपालिकामा कम्युनिष्ट पार्टी बहुमत रहेपनि नगरसभामा भने कांग्रेसले नै बहुमत प्राप्त गरेको छ। कार्यपालिका बनाउन प्रष्ट बहुमत प्राप्त गरेको कांग्रेस अन्तर्घातकै कारण पराजित बनेको हो। बैशाख ३० गते सम्पन्न निर्वाचनमा नेकपा माओबादी केन्द्र र नेकपा एसबीच चुनावी गठबन्धन भएको थियो भने नेपाली कांग्रेस र नेकपा एमाले अलगअलग मैदानमा थिए।"
रोल्पामा ढिस्काले पुरिएर दुई बालकको मृत्यु,रोल्पा : रोल्पामा माटोको ढिस्को खस्दा एकै घरका दुई बालकको मृत्यु भएको छ। रोल्पाको परिवर्तन गाउँपालिका५ दाउन्नेभिरका प्रकाश खड्काका छोरा सात वर्षीय डेविड खड्का र दुई वर्षीय इसान खड्काको माटोको ढिस्काले पुरिएर मृत्यु भएको जिल्ला प्रहरी कार्यालयका सूचना अधिकारी प्रहरी निरीक्षक थमन जिसीले जानकारी दिए। उनका अनुसार आइतबार बिहान ९ बजेतिर माथिबाट माटोको ढिस्को झर्दा बाटोमा खेल्दै गरेका एकै घरका दाजु भाइको मृत्यु भएको हो। रासस
"युरोपेली काउन्सिलबाट बाहिरियो रुस, इसीएचआरको निर्णय नमान्ने","मस्को : रुसी राष्ट्रपति भ्लादिमिर पुटिनले रुसले मानव अधिकारको युरोपेली अदालत (इसीएचआर) को निर्णयको पालना नगर्ने कानूनमा हस्ताक्षर गरेका छन्। कानूनअनुसार रूसले युरोपेली काउन्सिलबाट बाहिरिने घोषणा गर्दा मार्च १५ पछि अपनाईएको इसीएचआर नियमहरू पालना नगर्ने क्रेमलिनले जनाएको छ। साथै, ईसीएचआर द्वारा मूल्याङ्कन गरिएको क्षतिपूर्ति रूबलमा मात्र बनाइनेछ। रूसी बैंकहरूका खाताहरूमामात्र हस्तान्तरण गरिनेछ। उक्त विधेयक फेडरेशन काउन्सिल वा रुसी संसद्को माथिल्लो सदनले बुधबार स्वीकृत गरेको थियो। सिन्ह्वा"
सुप विश्वविद्यालयका करिब ३ सय विद्यार्थी दीक्षित हुँदै,"महेन्द्रनगर : आउँदो आषाढ ३ गते हुने सुदूरपश्चिम विश्वविद्यालयको दोस्रो दीक्षान्त समारोहमा करिब ३ सय बढी विद्यार्थी दीक्षित हुँदैछन। विश्वविद्यालयको दोस्रो दीक्षान्त समारोहमा ३ सय बढी विद्यार्थी दीक्षित हुन लागेका हुन्। त्यसैगरी ग्रेस लिस्टमा रहेका १ हजार ५ सय ५८ जना विद्यार्थी उक्त समारोहमा दीक्षित हुनेछन। सुदूरपश्चिम विश्वविद्यालयका सूचना अधिकारी सन्तोष विष्टले विश्वविद्यालयको दोस्रो दीक्षान्त समारोह आउँदो अषाढ ३ गते विश्वविद्यालयको केन्द्रीय कार्यालयमा हुने जानकारी दिए। दीक्षित हुनका लागि करिब ३ सय बढी विद्यार्थीले फाराम भरेका छन्। उनले भनेग्रेस लिष्टमा रहेका १५ सय ५८ विद्यार्थी पनि दीक्षित हुनेछन। दीक्षान्त समारोहमा प्रधानमन्त्री एंव सुदूरपश्चिम विश्वविद्याललयका कुलपति शेरवहादुर देउवा, शिक्षामन्त्री, शिक्षा सचिव आउने कार्यक्रम छ। त्यसैगरी समारोहको मुख्य अतिथिमा कुमाउ विश्वविद्यालयका कुलपति प्रोएसके जोशी आउने भएका छन्। समारोहमा त्रिभुवन विश्वविद्यालयका उपकुलपति, पोखरा विश्वविद्यालयका उपकुलपतिलगायत विश्वविद्यालय सभा सदस्यहरुको उपस्थिती रहनेछ। विद्यार्थीलाई विभिन्न पदक सुदूरपश्चिम विश्वविद्यालयको दोस्रो दीक्षान्त समारोहमा विद्यार्थीहरुलाई विभिन्न पदकसमेत प्रदान गरिने छ। विश्वविद्यालयको चान्सलर पदक विश्वविद्यालयको केन्द्रीय क्याम्पसका चक्र देव जोशी, हरीना धामी र दीपक राज भट्टले पाएका छन्। त्यसैगरी विश्वविद्यालयको केन्द्रीय क्याम्पसमा अध्ययनरत पल्लवी पनेरु, गोरख चन्द, आशा धामी र कस्तुरा भट्टले भाइस चान्सरल पदक पाएका छन्। त्यसैगरी विश्वविद्यालयको विभिन्न संकायमा अध्ययनरत २९ जना विद्यार्थीहरुले स्वर्ण पदक प्राप्त गरेका छन्।"
लाखौंको शौचालय प्रयोगविहीन,"फिदिम : राजधानीलगायत देशका मुख्य सहरहरूमा सार्वजनिक शौचालय निर्माणको विषयमा बहस चलिरहेको छ। सार्वजनिक स्थल तथा राजमार्ग आसपासमा शौचालय नहुँदा यात्रुहरूलाई समस्या परेको विषय निकै पेचिलो बनेको छ। तर, पाँचथरमा भने लाखौं खर्चिएर निर्माण गरिएको सार्वजनिक शौचालय प्रयोगविहीन छ। हिलिहाङ गाउँपालिकास्थित चतुरेमा ३ वर्ष पहिले निर्माण सम्पन्न भएको सार्वजनिक शौचालय अहिलेसम्म प्रयोगविहीन छ। चतुरे बजारमा जमघट हुने मानिस र मेची राजमार्गका यात्रुहरूको सहजताका लागि भनेर निर्माण गरिएको शौचालय प्रयोगविहीन बनेको हो। ३ वर्षसम्म शौचालय प्रयोग नहुँदा १८ लाख ५० हजार खर्चिएर निर्माण गरिएको शौचालय झाडीले ढाकिन थालेको छ। शौचालयको ढोकामा लगाइएको तालामा खिया लागेको छ। संरचना प्रयोगमा नआए जीर्ण बन्ने अवस्थामा पुगेको छ । शौचालय निर्माणमा के कति खर्च भएको हो र किन प्रयोगमा आएन भनेर खोजी भइरहेको छ, हिलिहाङका अध्यक्ष समरबहादुर अधिकारीले भने, शौचालय सञ्चालनका लागि पहल भइरहेको छ। हिलिहाङको ९ लाख ५० हजार र खानेपानी तथा सरसफाइ डिभिजन कार्यालय पाँचथरको ९ लाख रुपैयाँ खर्चिएर दुई कोठे पक्की शौचालय निर्माण गरिएको थियो। पानीको अभाव भएको भन्दै शौचालयमा ताला लगाएर राखिएको हो। तीन वर्षदेखि यो शौचालयमा ताला लगाएर राखिएको छ, हिलिहाङ६ का स्थानीय आशिष तामाङले भने, शौचालय निर्माणका लागि झण्डै २० लाख खर्च भएको भनेर स्थानीयलाई भनिएको छ। तर, हामीलाई त्यसमा विश्वास छैन। अहिलेसम्म शौचालय प्रयोग पनि भएको छैन। स्थानीयले शौचालय निर्माणको लागतमा पनि शंका गरेका छन्। शौचालय निर्माणमा लाखौंको बजेट खर्चिएको भनेर भनिएको छ, हिलिहाङ६ जोरपोखरीका स्थानीयले भने, यतिको संरचना बन्न झण्डै २० लाख कसरी खर्च हुन्छ ? निर्माण गरिएको शौचालय सञ्चालन नगरिनु र खर्च विरण पारदर्शी नभएपछि स्थानीयहरू आक्रोशित बनेका छन्।"
शाहीलाई उपाधि,"डोटी : खप्तड शैलेश्वरी म्याराथन प्रतियोगिताको उपाधि भवानी बक्स गण अछामका अमलदार सुशीलकुमार शाहीले जितेका छन्। डोटी उद्योग वाणिज्य संघ, पाँच् नम्बर बाहिनी अड्डा राजपुर, भैरवप्रसाद गणको सयुक्त आयोजनामा शनिबार सम्पन्न म्याराथनमा ४० प्रतिस्पर्धीलाई पछि पार्दै शाहीले उपाधि जितेका हुन्। पर्यटकीय क्षेत्र खप्तडको त्रिवेणी धामबाट डोटीको शैलेश्वरी मन्दिरसम्म ३२ किलोमिटरको म्याराथन आयोजना गरिएको थियो। शाहीले दुई घण्टा १८ मिनेट ३१ सेकेन्डमा निर्धारित दूरी पार गरे। रण बम गण डडेल्धुराका सिपाही नरेशसिंह बोहरा दुई घण्टा ३० मिनेट ५७ सेकेन्डमा दौड पूरा गर्दै दोस्रो भए। रण बम गणकै सिपाही रामसिंह पाल दुई घण्टा ३२ मिनेट ४३ सेकेन्डका साथ तेस्रो भए। प्रतियोगिताको विजेताले एक लाख दोस्रो हुनेले ७५ हजार र तेस्रो हुने खेलाडीले ५० हजार नगद पुरस्कार प्राप्त गरे। खप्तडको धार्मिक, साँस्कृतिक तथा पर्यटकीय महत्व दर्शाउने उद्देश्यले पहिलो पटक खप्तडशैलेश्वरी म्याराथन प्रतियोगिता आयोजना गरिएको उद्योग बाणिज्य संघ डोटीका अध्यक्ष मोहन कलेलले जानकारी दिए।"
विदेशबाट फर्काइए ७९ मूर्ति,"काठमाडौं : नेपालबाट चोरी निकासीलगायत विभिन्न कारण विदेश पुर्याइएका पुरातात्विक तथा सांस्कृतिक महत्वका मूर्ति हालसम्म ७९ वटा फर्काइएका छन्। चीन (तिब्बत)बाट २८, बेलायतबाट १९, अमेरिकाबाट १७, भारत (कोलकाता)बाट १३, अस्ट्रिया र जर्मनीबाट एकएक थान फिर्ता ल्याइएको हो। अमेरिका, फ्रान्स, बेलायत, अस्टेलियालगायत मुलुकबाट थप कलाकृति ल्याउन कूटनीतिक पहल भइरहेको बताउँछन् पुरातत्व विभागका महानिर्देशक दामोदर गौतम। आगामी आर्थिक वर्ष धेरै मूर्ति आउनेवाला छन्। नेपालबाट के कति सांस्कृतिक सम्पदा बाहिरिए भनेर कुनै तथ्यांक छैन। तर, विश्वका विभिन्न प्रख्यात संग्रहालयमा प्रदर्शनमा राखिएका नेपाली विशिष्ट किसिमका कलाकृतिले नेपालबाट हजारौं संख्यामा महत्वपूर्ण कलाकृतिहरू बाहिरिएको पुष्टि हुन्छ, महानिर्देशक गौतम भन्छन्, कूटनीतिक माध्यमबाट सयौं पाइप लाइनमा आउनेवाला छन्। आउने आर्थिक वर्ष ५० भन्दा बढी ल्याउने प्रक्रियामा छन्। उनका अनुसार सांस्कृतिक, पुरातात्विक महत्वका सम्पदाहरू संरक्षण ऐन बनेसँगै बढी चासो देखिएको हो। चोरी मात्र नभई तीन प्रकारले हाम्रा सम्पदा अन्य मुलुक पुगेका छन्, उनी भन्छन्, उपहारका रूपमा, बेचिएर र चोरिएर। विदेश पुर्याइएका मूर्तिलगायत अन्य बहुमूल्य वस्तु प्रमाण पुगेपछि फिर्ता ल्याइएको उनको भनाइ छ। देशको विशिष्ट र मौलिक पहिचान बोकेका सम्पत्तिलाई संरक्षण गर्नु सरकारको दायित्व रहेको उनको भनाइ छ। सन् १९५० अघि नेपालबाट के कति सांस्कृतिक सम्पदा बाहिरिए भन्ने तथ्यांक सरकारसँग पाइँदैन। यो विभाग २००९ सालमा स्थापना भयो। २०१३ सालमा प्राचीन स्मारक संरक्षण ऐन बन्यो। त्यसपछि मात्र पुरातात्विक वस्तुको संरक्षण गर्न थालिएको दाहाल बताउँछन्। विश्वका प्रख्यात संग्रहालयमा राखिएका नेपाली कलाकृति नेपालबाट हजारांै संख्यामा बाहिरिएको नकार्न नसकिने उनको भनाइ छ। पुरातात्विक महत्वका पाँच मूर्ति हालै मात्र नेपाल ल्याइएको छ। तिनीहरू उत्पत्तिस्थल नेपाल भएको पुष्टयाइँ विभागले गरेपछि अमेरिकाको सिकागोबाट प्राप्त गरिएको हो। पाँचौं, छैटौं शताब्दीको विशेष प्रकारको तीन तहको ब्रम्ह्भाग, विष्णुभाग र शंकर भाग खमबादेखि बनेको प्रस्तरको चतुर्मुखी शिवलिंग छ। जुन सन् १९८० आसपास पशुपति परिसरबाट चोरी भएको थियो। अमेरिकाकै देनभर आर्ट म्युजियम डीएएमको एसिएन कलेक्सनमा रहेको ललितपुर महानगरपालिका११ को गाः हिटी हालको गाः हिटी टोल सुधार समितिको कार्यालय भवनबाट सन् १९६० मा हराएको १०औं शताब्दीको प्रस्तरको उमामहेश्वरको मूर्ति छ। ती मूर्तिहरू १२ र १३औं शताब्दितिरको राजकीय स्वरूपको मानवकार पदममणी लोकेश्वर अर्थात् बोधसत्व अवलोकितेश्वर मूर्ति र १६औं शताब्दीको प्रस्तरको शाक्यमुनि बुद्धको मूर्ति भने सन् १९५० पछिको कुनै वर्षमा नेपालबाट हराएर उक्त ट्रस्टमा पुगेको बुझिन्छ। यसरी विभिन्न समयमा हराएका यी ५ कलात्मक विभिन्न माध्यम हँुदै त्यहाँ पुगेका हुन्। उक्त मूर्ति विभागले सुरक्षा, संरक्षण र अनुसन्धान कर्ताहरूसम्मको पहँुचका लागि राष्ट्रिय संग्रहालयलाई हस्तान्तरण गर्ने र साविककै स्थानमा पुनः स्थापना गर्ने भएको छ। यी पुराना मूर्ति नेपाल ल्याउन यूपीएस कार्गोले सहयोग गरेको जनाइएको छ। यस्तै, अमेरिकास्थित आर्ट इन्स्टिच्युट अफ सिकागो डेर्भर आर्ट म्युजियम, मर्लिन बी एल्सडोर्फ ट्रस्ट, नेपाली राजदूतावासलेउक्त कार्यमा सहयोग गरेका थिए। सरकारले मूर्ति ल्याउन २० लाख रुपैयाँ छुट्ट्याएको गौतमको भनाइ छ। थप रकम सरकारले लगानी गर्ने उनी बताउँछन्। उनका अनुसार भेटिएका मूर्तिहरूको प्रकृति हेरेर रकम खर्च हुने गरेको छ। हालसम्म भेटिएका मूर्ति सिधै कार्गोबाट ल्याउने गरिएको छ। अहिले भने मूर्ति चोरी निकासी नहुने गरेको उनको भनाइ छ। चोरी निकासी गरी बाहिर लैजान पाइँदैन। यहाँबाट लगेर मात्र भएन् । जहाँ लगे पनि त्यस ठाउँमा पनि कहाँबाट कसरी र किन ल्याएको स्पष्टीकरण दिनुपर्छ । त्यसैले अब चोरी गरेर लैजान सहज छैन, उनी भन्छन्।"
चिना र जोखना बजारमा,"काठमाडौं : गायक टिकाराम कट्टेल र गायिका समीक्षा अधिकारीको स्वरमा रहेको गीत चिना र जोखना सार्वजनिक भएको छ। गीतमा दीपक शर्माको शब्द, संगीत तथा नरेन्द्र वियोगीको एरेञ्ज छ। म्युजिक भिडियोमा आकाश श्रेष्ठ, प्रिन्सी खतिवडा र प्रिज्मा खतिवडाले अभिनय गरेका छन्। भिडियोमा सरोज खड्का र सोनियासिंह ठकुरीलाई पनि देख्न सकिन्छ। भिडियोको निर्देशन माधव शर्माले गरेका हुन्। यस्तै नवराज उप्रेतीको छायांकन, टेकेन्द्र शाहको कलर र सम्पादन तथा सन्तोष राजबाहकको कोरियोग्राफी छ। भिडियो द डिभाइन म्युजिकको अफिसियल च्यानलबाट सार्वजनिक भएको हो।"
अफवाहले रेड पान्डाको सिकार,"नेपालगन्ज : १३ चैत ०७८ मा दाङको राप्ती१ भालुवाङ पुल्चोकस्थित एक होटलबाट लोपोन्मुख रेड पान्डाको पाँच थान छालासहित प्रहरीले रोल्पाका तीन जनालाई नियन्त्रणमा लियो। जसमा थिए, सुनीलस्मृति३ का ४२ वर्षीय रामबहादुर थापा, लुंग्री३ का २० वर्षीय रुपक खड्का र सुनछहरी७ का १९ वर्षीय रामकुमार पुन मगर। १५ पुस ०७८ मा रेड पान्डाकै चार थान छालासहित काठमाडौं बसुन्धारास्थित एक क्याफेबाट चार जना समातिए। जसमा थिए धादिङको गंगाजमुना७ का ३९ वर्षीय नीरबहादुर घले, सिन्धुपाल्चोकको चौतारा साँगाचोकगढी१३ का २५ वर्षीय सुरेश गिरी, नुवाकोटको शिवपुरी४ का ३१ वर्षीय कृष्णबहादुर तामाङ र ओखलढुंगाको मानेभञ्ज्याङ२ का २९ वर्षीय मोहनकर्ण कार्की। उनीहरू उक्त छाला ३० लाख रुपैयाँमा मोलमोलाई गरिरहेका थिए। फागुन ०७८ मा काठमाडौंकै नयाँ बसपार्कबाट रुकुम पश्चिमको वाफिकोट५ का २५ वर्षीय नवराज केसीलाई प्रहरीले समात्यो। केसीको साथबाट प्रहरीले दुई थान छाला बरामद गरेको थियो। असोज ०७८ मा जाजरकोटको नलगाड५ कालिमाटीस्थित होटलबाट दुई थान छालासहित बारेकोट५ नायकबाडका १९ वर्षीय लोकेश परियारलाई प्रहरीले पक्राउ गर्यो। चैत ०७८ मा बाँकेको नेपालगन्ज१२ कोरियनपुरस्थित एक होटलबाट दुई थान छालासहित डोल्पाका चार युवा समातिए। जसमा थिए त्रिपुरासुन्दरी३ का हर्कबहादुर विक, विवेक बोहरा, वडा नं ११ का रामकृष्ण शाही र ठूलोभेरी१ का सुकराम विक। घटनाको अनुसन्धान जारी रहेको जिल्ला प्रहरी बाँकेका प्रमुख एसपी श्यामकृष्ण अधिकारीले बताए। २३ असोज ०७८ बाँकेको नेपालगन्ज४ बुद्ध मन्दिर नजिकै जाजरकोटको भेरी१ का २८ वर्षीय मनिराम सुनार पनि एक थान छालासहित पक्राउ परे। रेड पान्डा (हाब्रे)को छालासहित व्यक्ति पक्राउ परेका यी केही घटना मात्र हुन्। जबकि सरकारले नै यसलाई संरक्षित जीवको सूचीमा राखेको छ। हिमाली र पहाडी जंगलमा पाइने घर बिरालोजत्तिकै आकारको आकर्षक यो जीवको सिकार किन र कुन प्रयोजनमा भइरहेको छ भन्नेमा संरक्षणकर्मी नै अनभिज्ञ देखिन्छन्। यद्यपि, भ्रमपूर्ण प्रचारले लोपोन्मुख यो जीव मारिइरहेकोमा उनीहरू एकमत देखिन्छन्। प्रहरीको केन्द्रीय अनुसन्धान ब्युरो प्रवक्ता एसपी श्याम महतो यो जन्तुको बजार नभएको बताउँछन्। यसको छालाको न कुनै कामै छ। कहीँ बिक्री पनि हुँदैन। कृत्रिम बजार र मूल्यको अफवाह छ। त्यही आधारमा निर्दोष रेड पान्डा मारिरहेको छ, एसपी महतो भन्छन्, भ्रमपूर्ण प्रचारले सजिलै पैसा कमाउने आशामा रेड पान्डाको छालाको कारोबार गर्ने सबै फन्दामा पर्ने गरेका छन्। हामीले अनुसन्धान गर्छौं। मुद्दा चलाउने काम वन विभाग वा निकुञ्जले गर्छ। सीआईबीका अरू अधिकारी पनि रेड पान्डाको अन्तर्राष्ट्रिय बजारमा माग र सप्लाई भएको फेला नपारेको बताउँछन्। सुनेकै भरमा अवैध शिकार भइरहेको छ। जनतालाई सही सूचना प्रवाह गर्न सके मात्र रेड पान्डा जोगाउन सकिन्छ, उनीहरू भन्छन्, समुदायस्तरमा जनचेतना जगाउन सकेमा र रेड पान्डाबारे महत्व दर्शाउन सकेमा अवैध शिकार हुनबाट जोगाउन सकिन्छ। अध्यता डम्बर विष्टका अनुसार यसको अंग र छालाबाट कुनै औषधि बन्दैन। छालाबाट लुगा बनाएर लगाएको पनि भेटिँदैन। न अन्तर्राष्ट्रिय बजारमा छालाको कुनै माग नै छ। धामीझाँक्रीले पनि यसलाई प्रयोग गरेको भेटिँदैन। मासुमा स्वादै छैन। माटोेको गन्ध आउने भएकाले मासुका लागि रेड पान्डाको शिकार भएको पाइँदैन, विष्ट अन्नपूर्ण पोस्ट्सित भन्छन्, रेड पान्डाको छाला विमानस्थलबाट बरामद भएको छैन। न सीमा नाकाबाटै बरामद भएको छ। नेपालमा मात्र रेड पान्डाको छाला बरामद भइरहेको छ। कैलालीका विष्ट रेड पान्डाकै विषयमा अस्ट्रेलियाबाट विद्यावारिधि गरिरहेका छन्। वन्यजन्तु विज्ञ शान्तराज ज्ञवाली भ्रमपूर्ण प्रचारका कारण रेड पान्डा मारिएको बताउँछन्। स्थानीयवासीलाई रेड पान्डा मार्नु गैरकानुनी काम हो भन्ने थाहा नभएर पनि मारेका हुन सक्छन्। जनचेतनाको कमी हो, ज्ञवाली भन्छन्, अर्को चाँडै धेरै पैसा कमाउने लोभले पनि रेड पान्डाको शिकार भइरहेको छ। राष्ट्रिय निकुञ्ज तथा वन्यजन्तु संरक्षण विभागका महानिर्देशक डारामचन्द्र कँडेल जनस्तरमा जनचेतना अभावमा अवैध शिकार भइरहेको स्वीकार गर्छन्। भन्छन्, विभागले रेड पान्डा संरक्षणका लागि वासस्थान जोगाउने काम भइरहेको छ। यो विभाग एउटैले गरेर हुने काम होइन। साझा रूपमा यसविरुद्ध लाग्न जरुरी छ। जनचेतनाको अभावले अवैध सिकार भइरहेको छ। विभागले रेड पान्डा संरक्षणका लागिवासस्थानजोगाउने कामगरिरहेको छ। यो विभाग एउटैले गरेर हुने कामहोइन। साझा रूपमा लाग्न जरुरी छ। डारामचन्द्र कँडेल, महानिर्देशक, राष्ट्रिय निकुञ्ज तथा वन्यजन्तु संरक्षण विभाग यसको छालाको न कुनै काम छ। कहीँ बिक्री पनि हुँदैन। कृत्रिम बजार र मूल्यको अफवाह छ। त्यही आधारमा निर्दोष रेड पान्डा मारिरहेको छ। श्यामकुमार महतो, प्रवक्ता, प्रहरीको केन्द्रीय अनुसन्धानब्युरो यसको अंग र छालाबाट कुनै औषधि बन्दैन। लुगा बनाएर लगाएको पनि भेटिँदैन। न अन्तर्राष्ट्रिय बजारमा कुनै मागनै छ। नेपालमा मात्र रेड पान्डाको छाला बरामद भइरहेको छ। डम्बर विष्ट, अनुसन्धानकर्ता विभागको वेबसाइट डब्लूडब्लूडब्लूडीएनपीडब्लूसीजीओभीएनपीको स्तनधारी संरक्षित जीव सूचीको हाब्रेसम्बन्धी सूचनामा पनि यसको अन्तर्राष्ट्रिय बजार रहेको भ्रमपूर्ण सूचना छ। जहाँ लेखिएको छ, रंगिन छालाका कारण राष्ट्रिय तथा अन्तर्राष्ट्रिय बजारमा यसको व्यापार हुन्छ। विभागको यो जानकारी पनि भ्रमपूर्ण रहेको संरक्षणकर्मीले औंल्याएका छन्। अभियुक्तले पनि यसको अन्तर्राष्ट्रिय बजार रहेको बयान दिने गरेका छन्। यस्ता गलत प्रचारले पनि लोपोन्मुख जीव मारिइरहेका छन्। विभिन्न अध्ययनले भने यसको कुनै अन्तर्राष्ट्रिय बजार नरहेको देखाएका छन्। यो जीव नेपालसहित चीन, भारत, म्यानमार र भुटानमा पाइन्छ। यसको सबैभन्दा बढी संख्या चीनमा रहेको जनाइएको छ। रेड पान्डाको अवैध सिकार विषयमा अन्तर्राष्ट्रिय स्तरमा भएका अध्ययनले पनि यसको औषधिय गुण वा छालाको माग नभएको देखाएको छ। वन्यजन्तुको अवैध व्यापारविरुद्ध क्रियाशील संस्था ट्रयाफिकले सन् २०१८ मा चीनमा गरेको अध्ययनमा यसको छालाबाट टोपी वा लुगा बनाएर कतै लगाएको पाइएको थिएन। यही संस्थाले सन् २०२० मा नेपाल, भारत, भुटानमा गरेको अर्को अध्ययनमा पनि छालालाई लुगाका रूपमा प्रयोग गरिएको पाइएन। यो अध्ययनले नेपालमा मात्रै चोरी सिकारी बढेको देखाएको छ। अनुसन्धानकर्ता विष्टसहितको टोलीले सन् २०२० मै गरेको अर्को अध्ययनमा नक्कली बजार देखाएर अवैध शिकार भएको पत्ता लगाएको थियो। पहिलो कारण त गरिबी हो। सजिलै चाँडै धेरै पैसा कमाउन सकिन्छ भन्ने भ्रमले हल्लै हल्लाका भरमा रेड पान्डा मारिरहेका छन्, विष्ट भन्छन्, सुरक्षाकर्मीको अनुसन्धान प्रक्रिया पनि दोषी छ। अपराधी पक्राउ गर्न प्रहरी ग्राहक बनेर छाला ल्याऊ हामी किन्छौं भन्छ। नक्कली बजार सिर्जना गर्छ। छाला ल्याएर आएपछि व्यक्ति पक्राउ गरिन्छ। यो अनुसन्धान गर्ने परिपाटीका कारण पनि रेड पान्डाको शिकार भएको छ। उनी संरक्षणकर्मीको सूचना पनि गलत बुझिरहेको बताउँछन्। संरक्षणकर्मीले गाउँ समाजमा जनचेतना फैलाउँदा रेड पान्डाको छाला महँगोमा पाइन्छ भनेर चोरी शिकारी भइरहेको जानकारी दिइरहेका छन्। यो मिस इन्फरमेसन पनि रेडपाण्डा मारिने अर्को कारण हो, उनी भन्छन्, मिडियाले पनि प्रहरीले रेड पान्डाको छालासहित मान्छे नियन्त्रणमा लिएका खबर मात्र प्रकाशनप्रसारण गरे। किन मारिन्छ भन्नेबारे खोजबिन नगरेकाले पनि बजारमा हल्लालाई बढावा दिएको हो। वन्यजन्तुको अंग अन्तर्राष्ट्रिय बजारमा माग हुँदा त्यसमा एउटा गिरोह नै संलग्न हुन्छ। चोरी शिकार गर्ने एउटा, स्थानीय रूपमा संकलन गर्ने अर्को, मध्यस्थकर्ता बन्ने अर्को, अन्तर्राष्ट्रिय बजारमा लैजान सहजीकरण गर्ने उच्चस्तरको अर्को व्यक्ति र खरिद बिक्री गर्ने लामो सञ्जाल जोडिएको हुन्छ। रेड पान्डाको सिकारको हकमा कुनै सञ्जाल फेला नपरेको विष्ट बताउँछन्। जंगलदेखि अन्तर्राष्ट्रिय बजारसम्म जाँदा कम्तीमा पनि पाँच लेयरको चेन हुन्छ। तर, रेड पान्डासम्बन्धी त्यस्तो कुनै चेन फेला परेको छैन। रेड पान्डाको छालासँगै पक्राउ परेका व्यक्तिमा केही आफैं मार्ने र छाला सुकाएर ल्याउने छन्। कोही बिचौलिया पनि छन्। बिचौलियाले उधारोमा छाला ल्याएर आउँछन्। बिक्री भएपछि पैसा दिन्छु भनेका हुन्छन्। कोही बजार खोज्दा खोज्दै पक्राउ परेका छन्। सम्भावित अवैध व्यापारिक ठाउँ राष्ट्रिय निकुञ्ज तथा वन्यजन्तु संरक्षण विभागको हरेक वर्ष प्रकाशन गर्ने वन्यजन्तु अपराधसम्बन्धी प्रतिवेदनमा पनि वन्यजन्तुसम्बन्धी अपराधमा रेड पान्डालाई पनि देखाइएको छ। यो प्रतिवेदनले वन्यजन्तुको अवैध सम्भावित व्यापारिक ठाउँमा झापाको काँकडभिट्टा, काठमाडांै, विराटनगर, सुनसरीको हरिपुर, बाँकेको नेपालगन्ज, कैलालीको धनगढी र कञ्चनपुरको महेन्द्रनगरलाई राखेको छ। अवैध व्यापार हुने सम्भावित मार्गमा ठोरी र भिखना ठोरीत्रिवेणीभैसाँलोटन (भारत), बर्दियाको कोठियाघाटधनौरानिशानगाँडामूर्तियामगँ घोटना र बाँकेको रुपैडिया (भारत)लाई देखाइएको छ। सम्भावित भारतीय नाकाका रूपमा धार्चुला, पिथौरागढ, टनकपुर, लखिमपुर, बहराइच, रुपैडिया, सुनौली, वाल्मिकी, रक्सौल, वीरपुर, जोगवनी, दार्जिलिङ, पानीटंकी, सिलिगुढी र खरिबारीलाई देखाइएको छ। ३५ जिल्लामा रेड पान्डा रेड पान्डा नेटवर्कले सन् २०१० मा पूर्वी नेपालबाट संरक्षण अभियान सुरु गरेको थियो। जुन २०१७ मा पश्चिम नेपालमा विस्तार भयो। सन् २०१६ को सर्भेले ३५ जिल्लामा रेड पान्डा पाइने देखाएको थियो। यद्यपि यकिन संख्या कति छ भन्ने पत्ता लगाउन सकिएको छैन। अध्ययनले रेड पान्डा मासिँदै गएको भने देखाएका छन्। यो संस्थाले पूर्वी र पहाडी क्षेत्रका १० जिल्ला (ताप्लेजुङ, इलाम, पाँचथर, रोल्पा, रुकुम पूर्व, रुकुम पश्चिम, जाजरकोट, कालिकोट, डोल्पा र जुम्ला)मा काम गरिरहेको छ। उसले वासस्थान संरक्षणको काम गरिरहेको छ। १० वटा नर्सरी स्थापना गरी २ लाख बिरुवा उत्पादन गरी वृक्षरोपण गरिरहेको छ। हामीले ६४८ रोपनी जग्गा किनेर डिभिजन वन कार्यालयमार्फत सामुदायिक वनलाई हस्तान्तरण गरेका छौं, नेटवर्कका कार्यक्रम संयोजक सोनाम टासी लामा भन्छन्, रेड पान्डाको तस्करी गर्नुपर्ने कारणै छैन। ठूलो रकम पाउने भ्रम र हल्लै हल्लाको भरमा अवैध शिकार भइरहेको छ। यसको छालासँग न कुनै सांस्कृतिक पक्ष जोडिएको छ। न मासु र छालाबाट कुनै औषधि नै बन्छ। वासस्थानका हिसाबले सबैभन्दा बढी रेड पान्डा ताप्लेजुङमा छन्। बाँस प्रजातिको निगालोको टुसा र मालिंगोे र पात खान्छ। अभियानले पाँचथरइलामताप्लेजुङ क्षेत्रमा रेड पान्डाको स्थितिमा सुधार भइरहेको देखाउँछ। सो क्षेत्रमा स्थानीयवासीले यो जीवलाई स्वस्थ वनको सूचक मान्छन्। विभागका महानिर्देशक डा कँडेल रेड पान्डा संरक्षण अभियान जारी राखेको बताउँछन्। रेड पान्डासम्बन्धी अपराधकसूर रेड पान्डाको अवैध शिकार र अवैध व्यापार दुवै पर्छन्। राष्ट्रिय निकुञ्ज तथा वन्यजन्तु संरक्षण ऐन २०२९, (पाँचौं संशोधन, २०७३) को परिभाषाअनुसार वन्यजन्तुको शिकार भन्नाले कुनै वन्यजन्तु जुनसुकै तरिकाले लखेट्ने, पक्रने, दुःख दिने, मार्ने वा सो गर्न प्रयत्न गर्ने वा त्यसको शरीरको कुनै अंग झिक्ने वा नष्ट गर्ने वा त्यसको फुल, गुँड झिक्ने, नष्ट गर्ने वा खलबल गरिदिने कामलाई जनाउँछ, भनिएको छ। सोही ऐनको दफा ५ (१) (क) अनुसार अधिकारप्राप्त अधिकारीबाट लिखित अनुमति नलिई कुनै पनि व्यक्तिले राष्ट्रिय निकुञ्ज तथा आरक्षभित्र वन्यजन्तुको शिकार गर्न वा आखेटोपहार ओसारपसार गर्न निषेध गरेको छ। दफा १० अनुसार अनुसूची१ मा उल्लेखित वन्यजन्तु संरक्षित वन्यजन्तु मानिनेछन् र तिनीहरूको शिकार गर्न निषेध गरिएको छ। त्यसैगरी वन ऐन २०४९, (दोस्रो संशोधन, २०७३) को दफा ४९ को (ढ) मा समेत राष्ट्रिय वनमा शिकार गरेमा र सो गर्ने गराउने उद्योग गरेमा कसूर गरेको मानिनेछ। त्यसैगरी संकटापन्न वन्यजन्तु तथा वनस्पतिको अन्तर्राष्ट्रिय व्यापार नियन्त्रण ऐन, २०७३ को दफा ३ ले दुर्लभ वा लोपोन्मुख वन्यजन्तु वा वनस्पति वा सोको नमुनाको कारोबार वा व्यापार गर्न वा गराउन नहुने उल्लेख गरेको छ। राष्ट्रिय निकुञ्ज तथा वन्यजन्तु संरक्षण ऐन २०२९ को दफा २६ (१) बजोजिम रेड पान्डाको मारेको, छाला बिक्री गरेको ठहर भएमा ५ लाख रुपैयाँदेखि १० लाख रुपैयाँसम्म जरिवाना र ५ वर्षदेखि १५ वर्षसम्म कैद वा दुवै सजाय हुनसक्ने व्यवस्था छ। ५ वर्ष कैद र ५ लाख जरिवाना बाँके जिल्ला अदालतमा परेका वन्यजन्तुसम्बन्धी मुद्दामध्ये एकचौथाइ रेड पान्डा तस्करीका छन्। अदालतका स्रेस्तेदार तीर्थराज भट्टका अनुसार ०७५ सालयता दायर ३६ वन्यजन्तुसम्बन्धी मुद्दामा नौवटा मुद्दा रेड पान्डाका हुन्। जुन कुल मुद्दाको २५ प्रतिशत हो। सबैभन्दा बढी वन्यजन्तुसम्बन्धी मुद्दा नै रेड पान्डाको छालासम्बन्धी छ। त्यसपछि चितुवाको ४, चित्तल, चौका र चरिबाघका तीनतीन, बँदेल र पाटेबाघ दुईदुई, जरायो कस्तुरीको बिना, नीलगाई, गैंडाको छाला, हात्तीको दाह्रा र सालकको खपेटासम्बन्धी मुद्दा एकएकवटा छन्। अदालतमा रेड पान्डासम्बन्धी मुद्दामध्ये ७ वटाको फैसला भइसकेको छ। रेड पान्डाको शिकार गर्ने र छाला बिक्री गर्नेलाई अदालतले दण्ड र सजाय दिएको छ। तापनि यसको अवैध कार्य रोकिएको छैन। राष्ट्रिय निकुन्ज तथा वन्यजन्तु संरक्षण ऐन, २०२९ ले ५ लाखदेखि १० लाख रुपैयाँसम्म जरिवाना र ५ देखि १५ वर्षसम्म कैद वा दुवै सजाय हुन सक्ने व्यवस्था गरेको छ। जिल्ला अदालत बाँकेका न्यायाधीश दुर्गाबहादुर भुसालले १२ माघ ०७६ मा कोहलपुर४ का मानबहादुर शाही र प्रेमबहादुर शाहीलाई रेड पान्डाको छाला घरमा राखेको कसूरमा पाँचपाँच वर्ष कैद सजायको फैसला गरेका थिए। उनीहरू १० कात्तिक ०७५ मा पक्राउ परेका थिए। बाँके जिल्ला अदालतले नै जुम्लाको तातोपानी१ का धीरज महतलाई ५ लाख रुपैयाँ मात्र जरिवाना गर्यो। न्यायाधीश पूर्णप्रसाद बास्तोलाले ९ मंसिर ०७८ मा गरेको फैसलामा पहिलो पटक गरेको कसूर र आर्थिक प्रलोभनका कारण देखाउँदै यस्तो फैसला गरेका हुन्। १८ चैत ०७५ मा बाँकेको नेपालगन्ज११ सदरलाइनस्थित एक होटलबाट महत पक्राउ परेका थिए। जाजरकोटको जुनिचाँदे११ का धनबहादुर शाही, सल्यानको कुपिण्डे४ का भरतबहादुर पुन र सुर्खेतको भेरीगंगा१०का दलबहादुर शाहीलाई पनि जिल्ला अदालत बाँकेले जनही ५ लाख रुपैयाँ जरिवाना गर्यो। उनीहरू १४ माघ ०७७ मा कोहलपुर१२ चप्परगौडीस्थित एक होटलबाट पक्राउ परेका थिए।"
स्पष्ट नीति र योजना अभावले मुलुक समृद्धितर्फ लम्कन सकेन : मुख्यमन्त्री राउत,"महोत्तरी : सरकारीपक्षको स्पष्ट नीति र योजनाकै कारण मुलुक समृद्धितर्फ लम्कन नसकेको मधेश प्रदेशका मुख्यमन्त्री मो लालबाबु राउतले बताएका छन् । शनिबार वर्दिवासमा महोत्तरी चेम्बर अफ कमर्शले आयोजना गरेको नवनिर्वाचित जनप्रतिनिधिलाई सम्मान कार्यक्रमकाबीच मुख्यमन्त्री राउतले सो कुरा बताएका हुन् । पछिल्लो समयमा आएर स्वदेशमा आवश्यक स्रोत साधनलाई उपयोग गरेर स्वरोजगारीको वातावरण निर्माणका लागि तिनैतहका सरकार असफल भएको मुख्यमन्त्री राउतले स्पष्ट पारे । राउतले भने, आर्थिक उन्नतीको सवालमा सरकारले स्पष्ट नीति र साधन, स्रोतको व्यवस्थापन गर्नुपर्थ्यो तर त्यसो हुन सकेन । जसको कारण हजारौं युवा बर्सेनी विदेशिन बाध्य छन् । अब सरकारले ती युवा केन्द्रित कार्यक्रम ल्याएर स्वदेशमा रोजगारीको प्रबन्ध गर्नु आवश्यक छ । मधेश प्रदेश सरकारले पछिल्लो समयमा निर्माण गरेको ऐन र नीति संघीय सरकारकै कारण कार्यन्वयन हुन नसकेको राउतले आरोप लगाएका छन् । स्थानीयस्तरमा उत्पादित वस्तुलाई प्रवर्द्धन गर्नका निम्ति सरोकरवालापक्षको भुमिका आवश्यक रहेको नेपाल चेम्बर अफ कर्मशका केन्द्रीय अध्यक्ष राजेन्द्र मल्लले बताएका छन् । अध्यक्ष श्रेष्ठले कृषिमा आधारित रहेको मधेश प्रदेशको योजना र बजेट पनि कृषिमैत्री ल्याउनका लागि मुख्यमन्त्रीसमक्ष आग्रह गरेका थिए । सोहीबीच बर्दिवास नगरप्रमुख प्रल्हादकुमार क्षेत्रीले नगरका युवालाई सहुलियत दरमा ऋण उपलब्ध गराएर विदेशिनुबाट रोक्ने योजना सुनाए । खासगरि कृषिमा आधारित बजेट ल्याएर युवा केन्द्रित कामकाज यसबर्ष नगरभरिमा गरिने नगरप्रमुख क्षेत्रीले उदघोष गरेका हुन् । नगरप्रमुख क्षेत्रीले बर्दिबासका विकासका निम्ति प्रदेश सरकारको भुमिका अनिवार्य भएकोले सकारात्मक भुमिका निर्वाह गरिदिनका लागि मुख्यमन्त्रीसमक्ष अनुरोध गरेका हुन्।"
दलको दृष्टिमा श्रमिक,"स्थानीय तहको निर्वाचन हुन्छ कि हुँदैन भन्ने संशय थियो। त्यसबीच वर्तमान सरकारले निर्वाचन सम्पन्न गरेको छ। बाजुरा जिल्लाको बूढीगंगा गाउँपालिकाको निर्वाचनबाहेक ७५२ पालिकाको निर्वाचनको नतिजा पनि आइसकेको छ। दलहरूको हैसियतको मापन पनि मतदाताले गरिसकेका छन्। पारम्परिक ब्रान्डेड चुनाव चिन्हहरूको केही मुख्य स्थानमा भएको पराजयले दलहरूलाई एकपटक गम्भीरतापूर्वक सोच्न बाध्य तुल्याएका छन्। केही मुख्य स्थानमा ब्रान्डेड चुनाव चिन्हलाई पराजित गरेका नतिजाले अबको दिनमा वर्तमान पुस्ताले दलहरूको निर्देशित कुरा मान्न बाध्य छैनौं भन्ने सन्देश दिएको छ। दलहरू सच्चिँदै हरेक नीति निर्माण तहमा नयाँ पुस्तालाई पनि अवसर दिनुपर्छ भन्ने पनि सन्देश छ। विभिन्न वर्ग तथा पेसामा कार्यरतहरूलाई दलहरूले आफ्नो दलबाट उम्मेदवार बनाए। श्रमिक फाँटमा क्रियाशील केहीले उम्मेदवारी दिने र निर्वाचित हुने पनि अवसर प्राप्त गरे। तर, दलहरूले तिनलाई औपचारिक रूपमा ती श्रमिक फाँटबाट उम्मेदवारी दिएको भन्न सक्ने अवस्था होइन। किनभने उनीहरू श्रमिक फाँटमा क्रियाशील भए पनि ती स्थानमा दलमै भिजेको हुनाले त्यो अवसर प्राप्त गरेका हुन्। लामो समयदेखि हरेक तहको नीति निर्माण तहमा श्रमिकका लागि दलहरूले १० प्रतिशत श्रमिक वर्गलाई छुट्ट्याउनुपर्छ भन्दै गर्दा कार्यान्वयनमा भने उनीहरूले नजर अन्दाज गरेको देखिन्छ। तथापि श्रमिक फाँटबाट सदस्यदेखि प्रमुखसम्म पनि निर्वाचित भएर आएका छन्। त्यसले पनि यस फाँटको मुद्दा त्यहाँ उजागर गर्न पक्कै पनि मद्दत पुग्नेछ। लामो समयदेखि नेपालमा श्रमिक आन्दोलन सञ्चालनमा छ। २०६२६३ को जनआन्दोलनमा राजनीतिक दलहरूको आन्दोलनलाई बल पुर्याउन आफ्नै ट्याक्सीको सिसा आफैं फोडेर होस् वा केन्द्रीय बैंकको ढुकुटी बन्द गरेर, श्रमिकहरूले आन्दोलनलाई सफल बनाए। गणतन्त्र ल्याए। तर, पनि अहिलेसम्म श्रमिकहरूलाई औपचारिक तवरबाट दलहरूले आफ्नै विधानदेखि नीति निर्माण तहमा राख्न किन कन्जुस्याइँ गरेका छन् ? उदाहरणको रूपमा आफूलाई सर्वहारा श्रमिकवर्गहरूको मसिहा ठान्छन्, माओवादी पार्टी अध्यक्ष दाहाल। उनले स्वयं गत भदौमा श्रमिक संगठनको बैठकमा पार्टीको केन्द्रीय समितिदेखि हरेक संरचनामा १० प्रतिशत श्रमिकलाई अवसर दिइनेछ भनेर प्रतिबद्धता गरे। तर, पनि सो दलको राष्ट्रिय समिति बन्दै गर्दा त्यो प्रतिबद्धता फुस्स भएको अवस्था देखियो। दलका नेताहरूले प्रतिबद्धता जनाउन धकै नमान्ने तर कार्यान्वयनमा गम्भीरता नै नदेखाउने प्रवृत्ति छ। तथापि नेकपा एमालेले भने संघीय तथा प्रदेश सांसदहरू श्रमिक संगठनबाट संस्थागत रूपमा प्रतिनिधित्व गराएको देखिन्छ। स्थानीय तहको निर्वाचनको नतिजाले कांगे्रसलाई ३ सय २९ पालिका प्रमुख जिताएर ठूलो दल र दोस्रोमा एमालेलाई २ सय ५ पालिका प्रमुख जिताएको छ। दलहरूले स्थानीय तहको निर्वाचनलाई दृष्टिगत गरी चुनावी घोषणापत्रमा श्रमिकका मुद्दाहरू राखे। कांगे्रस र एमालेले मिल्दोजुल्दो मुद्दाहरूलाई चुनावी घोषणापत्रमा समावेश गरे। न्यूनतम ज्यालाको प्रत्याभूत गर्ने, योगदानमा आधारित सामाजिक सुरक्षा लागू गर्ने, स्थानीय तहमा श्रमिकहरूको अभिलेखीकरण गर्ने कुराहरू छन्। कांगे्रसले हरेक स्थानीय तहमा प्रमुखको अध्यक्षतामा श्रमिक संगठन र रोजगारदाताको प्रतिनिधिसमेत रहने गरी श्रम सल्लाहकार परिषद् गठन गर्नेसमेत उल्लेख गरेको छ। अब ती घोषणापत्रमा भएका प्रतिबद्धतालाई कसरी दलहरूले स्थानीय सरकारमार्फत कसरी लागू गराउँछन् ? त्यो भने हेर्न बाँकी छ। कुनै पनि दलको मुख्य उद्देश्य भनेको मुलुकको गरिबीलाई हटाउँदै देशलाई समृद्ध बनाउने नै हो। जबसम्म गिटी कुट्ने, कपाल काट्ने, गलैंचा बुन्ने, यातायातमा काम गर्ने लगायतका मूलतः अनौपचारिक क्षेत्रमा क्रियाशील श्रमिकहरूको जीवनस्तरमा आर्थिक तथा सामाजिक रूपान्तरण हँुदैन तबसम्म मुलुक समृद्ध हुन सक्दैन। दलहरूले हेक्का राख्न जरुरी छ। स्मरण रहोस् कि तथ्यांक विभागले आईएलओको सहयोगमा सन् २०१७१८ को श्रम सर्वेक्षणअनुसार मुलुकमा औपचारिक तथा अनौपचारिक क्षेत्रका श्रमिकको संख्या ७० लाख बढी छ। जसमध्ये अनौपचारिक क्षेत्रमा ५९ लाख बढी छ। त्यो संख्यामा पक्कै बढोत्तरी छ। बर्सेनि नेपालको श्रम बजारमा नयाँ श्रमिक करिब ६ लाखको संख्यामा थपिने गरेको बताइन्छ। सबै स्थानीय तहले अनौपचारिक क्षेत्रमा काम गर्ने श्रमिकको अभिलेखीकरण राख्ने प्रक्रिया प्रारम्भ गर्नुपर्छ। परिचयपत्र जारी गर्ने, न्यूनतम ज्यालाको प्रत्याभूत गर्ने, श्रम हेल्प डेस्क स्थापित गर्ने, अनौपचारिक श्रमिकहरूलाई योगदानमा आधारित सामाजिक सुरक्षामा जोड्न प्रबन्ध गर्ने काम गर्नुपर्छ। पालिका प्रमुखको अध्यक्षतामा रोजगारदाता र श्रमिकको प्रतिनिधित्व रहने गरी श्रम सल्लाहकार परिषद् गठन गर्नु बान्छनीय देखिन्छ। अन्य श्रमिकका मुद्दा भए घोषणापत्र अनुसारको श्रम सल्लाहकार परिषद् गठन भएमा त्यसबाट पक्कै निरूपण हुनेछ। अहिलेसम्म दलहरूले श्रमिकवर्गलाई भोट बैंकको रूपमा मात्र प्रयोग गरेको देखिन्छ। दलहरूसँग सम्बद्ध रहेका कारण श्रमिक संगठनहरूले भद्र तवरले आफ्ना मुद्दाहरू राख्दै आएकाले पनि सुनुवाइ नभएको हुन सक्छ। दलहरू सम्बद्ध दुई ठूला श्रमिक संस्थाहरूको राष्ट्रिय सम्मेलन सन्निकट छ। ती सम्मेलनबाट पनि दलहरूलाई दबाब दिँदै राज्यको तहमा कसरी श्रमिकलाई स्थापित गर्ने ? आउँदो जेठ २९ र ३० मा कांगे्रस र साउनको पहिलो साता एमाले आबद्ध श्रमिक संगठनको राष्ट्रिय सम्मेलन हुँदैछ। यस्तो अवस्थामा मुद्दाहरूलाई कसरी कार्यान्वयन गराउने भन्ने श्रमिक प्रतिनिधिबीच खुला छलफल गराउँदै निष्कर्ष गम्भीरतापूर्वक बुझाउन जरुरी छ। दुई वर्ष कोभिडका कारण श्रमक्षेत्र अस्तव्यस्त छ। जसको सिधै असर बिहान कमाएर बेलुका खाने श्रमिकमा परेको छ। कांगे्रससम्बद्ध टेड युनियन कांगे्रसको सो राष्ट्रिय सम्मेलनले मुख्यतः श्रम क्षेत्रका १३ बँुदे प्रमुख मुद्दा अघि सारेको थियो। जुन मुद्दाहरू खासै नयाँ छैनन्। सम्मेलन तथा अधिवेशनहरू त्यही मुद्दा उठाइरहनु भनेको राज्यको तहबाट कार्यान्वयन नहुनु हो। वा राज्यले श्रम क्षेत्रलाई पुरापुर नजरअन्दाज गरेको हो। अतः जसरी दलहरूको युवा तथा विद्यार्थी संगठन हुँदाहुँदै पनि युवाले विद्रोह गरेर पारम्परीक ब्रान्डलाई पराजित गरे, त्यो दिन नदोहोरिएला भन्न सकिन्न। भोको पेटका श्रमिकहरूको विद्रोहबाट अन्य मुलुकतिर राज्य क्रान्ति भएका इतिहास छन्। श्रमिक फाँटमा त्यस प्रकारको विद्रोहको झिल्को मात्र लाग्यो भने न दल न त ती सम्बद्ध श्रमिक संगठनको कमान्डमा श्रमिकहरू रहनेछन्। समयमै दलहरूले मुलुक समृद्ध बनाउने हो भने श्रमिकहरूको अस्तित्व स्वीकार्दै श्रम क्षेत्रलाई गम्भीरतापूर्वक लिनुपर्छ। आफूले स्थानीय तहको निर्वाचनमा गरेका प्रतिबद्धतालाई इमान्दारिताका साथ लागू गराउनुपर्छ। तब मात्र दलहरूकोे परिकल्पनाअनुसार श्रमिकहरूको आर्थिक तथा सामाजिक रूपान्तरण भएर मुलुक समृद्ध हुनेछ। राई नेपाल ट्रेड युनियन कांगे्रसका उपाध्यक्ष हुन्।"
चौंरीले तान्दै पर्यटक,"फिदिम : चौरीपालन व्यवसाय यसअघि जीविकोपार्जनको माध्यम, उच्च पहाडको पहिचान र परम्परा थियो। अब भने यसलाई पर्यटनसँग जोड्न थालिएको छ। परम्परागत पेसालाई आधुनिकीकरण गर्दै चौंरीलाई पर्यटक तान्ने माध्यम बनाएको हो। यसले किसानको आम्दानी मात्रै होइन लेकाली फाँटमा पर्यटकको चहलपहलसमेत बढेको छ। पोषिलो दूध दिने चौंरी यहाँको पर्याय हो। चौंरी हेर्दा आकर्षक देखिने जनावार हो। ठूलो शरीर, लामा र तिखा सिङ, लामा रौं भएको चौंरी हेर्दा निकै आकर्षक देखिन्छ। चौंरीबिना पहाड र हिमालको कल्पना गर्न नसकिने फालेलुङ४ का चौंरीपालक जंग राईले बताए। पर्यटकलाई चौंरी देखाएर आम्दानी गर्न थालेका छौं, राईले भने। चौंरी हेर्न पाउँदा पर्यटक पनि औधी रमाउने गरेको उनले सुनाए। चौंरी हेर्न र यसको जीवनचक्रका बारेमा बुझ्न विदेशी पर्यटक आउन थालेको याक तथा चौंरी कृषक महासंघ नेपालका सचिव चन्द्रलाल नेपालले बताए। भने, अहिले कृषकको आम्दानी पनि बढेको छ। पाँचथरसहित ताप्लेजुङ, ओखलढुंगा, सोलुखुम्बु, मुगु, जुम्ला, मुस्ताङ, मनाङ, लमजुङ गोरखा, सिन्धुपाल्चोक, दोलखा, रामेछाप र रसुवाको लेकाली भेगमा चौंरी पाइन्छ। यो क्षेत्रका चौंरीपालक संगठित गर्न हालै याक तथा चौंरी कृषक महासंघ गठन गरिएको छ। सोलुखुम्बुका नुरु शेर्पाको अध्यक्षतामा गठित समितिले लोपोन्मुख चौंरीलार्ई संरक्षण र पर्यटन व्यवसायसँग जोड्ने लक्ष्य राखेको छ। समिति गठन गर्नुभन्दा पहिलेदेखि नै पूर्वी पहाडका किसानहरूले चौंरीलाई पर्यटनसँग जोड्न थालेका थिए। चौंरीको अनुसन्धानका लागि अमेरिकालगायत देशबाट अनुसन्धानकर्ता आउन थालेको सचिव नेपालले बताए। गोठबाट १५ लाखसम्म आम्दानी एउटा चौंरी गोठबाट वार्षिक कति आम्दानी होला ? अधिकांशको जवाफ हुन्छ गोठबाट फाइदा नै हुँदैन भइहाले ५० हजारदेखि मुस्किलले लाखसम्म। तर, चौंरीपालकको जवाफ बदलिएको छ। उनीले आश्चर्यलाग्दो आम्दानी सुनाउँछन्। चौंरीकै आम्दानीबाट वार्षिक ५ लाख बचत हुने तोरिफुलेका सूर्यमान गुरुङले बताए। ४० वर्षदेखि गोठ सञ्चालन गरिरहेका उनले भने, गाउँमा वर्षको १५ लाख रुपैयाँसम्म बचत गर्ने पनि छन्। याङवरक१ पानीभित्ताका पेम्बा शेर्पाको गोठमा १४ वटा चौंरी दुहुना छन्। एउटा दुहुना चौंरीबाट सिजनमा ५० हजारसम्म आम्दानी हुन्छ, शेर्पाले भने, घिउ, छुर्पी चीज र चौंरी बिक्रीबाट राम्रो कमाइ हुन्छ। अहिले त पर्यटक पनि चौंरी हेर्न आउन थालेका छन्। उनीहरू गोठमा बस्छन्। खान्छन् र रमाइलो गर्छन्। वार्षिक ८ देखि १० लाखसम्म बचत गरेको पेम्बाले सुनाए। चौंरीको घिउ, छुर्पी, चीज, पुच्छर बिक्री गरेर राम्रो आम्दानी लिने गरेका किसानहरूले पर्यटक आउन थालेपछि थप आम्दानी गर्न थालेका हुन्। चौंरी हेरबापत पर्यटकले छुट्टै पैसा तिर्दैनन् तर, उनीहरू आउँदा गोठमा खाने, बस्ने र रमाइलो गर्ने भएकाले किसानको आम्दानी थप बढेको हो। एउटा राम्रो याक दुई लाखसम्मा बिक्छ, फालेलुङ४ नेपालीटारका थर्कप्रसाद गुरुङले भने, परिश्रमबाट नडराउने हो भने चौंरी गोठबाट राम्रो कमाइ हुन थालेको छ। चौंरीको रौं सम्म बिक्री लाग्छ। चौंरीको घिउ प्रतिकिलो पाँच सय र छुर्पी आठ सय रुपैयाँले बिक्री हुने उनले सुनाए। गोठमा कर्पटक आवास पर्यटकलाई राख्न गोठमै आवास बनाइएको छ। जसलाई गोठस्टे नाम दिइएको छ। यहाँका गोठाला नै पर्यटन व्यवसायी बनेका हुन्। फालेलुङ र याङवरकमा २१ ओटा गोठस्टे तयार गरिएको हो। रेडपाण्डा नेटवर्क र दीप ज्योति युवा क्लबको आर्थिक सहयोगमा गोठस्टे सञ्चालन गरिएको हो। चौंरी गोठलाई आधुनिक तरिकाले निर्माण गरेर पर्यटक बस्न मिल्ने गरी बनाइएको गोठलाई नै गोठस्टे भनिएको क्लबका कार्यकारी निर्देशक सुनील बान्तवाले बताए। होमस्टेकै अवधारणमा गोठस्टे विकास गरिएको उनी बताउँछन्। भन्छन्, पर्यटकहरूलाई गोठ जीवनपद्धतिको बारेमा बुझाएर रमाउन सिकाउनु गोठस्टे सञ्चालन गर्नुको लक्ष्य हो। सन्दकपुरदेखि चारराते, नेपालीटार, तोरीफुले, पानीभित्ता, तिम्बुङपोखरी हुँदै कञ्चनजंघा बेस क्याम्पसम्म जाने पर्यटक यहाँ बास बस्न सक्छन्। खानेकुराको मीठो परिकार बनाउन गोठालालाई तालिम दिइएको छ।"
नाइजेरियामा मङ्कीपक्स सङ्क्रमितको सङ्ख्या ३१ पुग्यो,"नाइजेरिया : नाइजेरियामा मङ्कीपक्स सङ्क्रमितको सङ्ख्या ३१ पुगेको स्वास्थ्य मन्त्रालयले जनाएको छ । यो सबैभन्दा बढी जनसंख्या भएको अफ्रिकी मुलुक हो। मङ्कीपक्सबारे सार्वजनिक पछिल्लो विवरणमा नाइजेरिया सेन्टर फर डिजिज कन्ट्रोल (एनसीडीसी)ले भनेको छ, 'नाइजेरियामा जनवरीदेखि ११० जनामा मङ्कीपक्सका शङ्कास्पद विरामी भेटिएको र कूल १२ राज्यमा यो अवधिमा ३१ व्यक्तिमा सङ्क्रमण पुष्टि भएको छ ।' उक्त रिपोर्टअनुसार नाइजेरियामा मङ्कीपक्स प्रकोपको खतरा धेरै भएको कारण मे महिनादेखि राष्ट्रिय आकस्मिक परिचालन केन्द्रलाई सक्रिय बनाइएको छ । मङ्कीपक्सका लक्षणहरूमा अचानक ज्वरो आउने, टाउको दुख्ने, शरीर दुख्ने, घाँटी दुख्ने, घाँटी र बङ्गारामुनि ग्रन्थी बढ्ने त्यसपछि अनुहार, हत्केला, खुट्टाको पैताला, गुप्ताङ्ग र शरीरको अन्य भागमा सुरुमा पानीका फोका देखिने र पछि पाक्ने र पीप जम्ने समस्या देखिएको विश्व स्वास्थ्य संगठनले जनाएको छ । विश्वभरका विभिन्न देशहरूमा अचानक मङ्कीपक्स देखा पर्दा यो भाइरस पश्चिम र मध्य अफ्रिकी देशहरूभन्दा बाहिर केही समयदेखि फैलिरहेको देखिन्छ ।"
इम्बोस्ड : पासोमा नेपाली भाषा,"सवारी यातायातमा प्रयोग गरिने भनिएको विद्युतीय इम्बोस्ड नम्बर प्लेटलाई नेपालीमा संकेतांक चिन्ह भनेर बुझ्न सकिएला। रूढ भएकाले यहाँ इम्बोस्ड नम्बर भन्ने अंग्रेजी पदावली प्रयोग गर्नु बाध्यता हो। यो लेखको अभिप्रायः अन्तर्राष्ट्रिय ज्ञानको स्रोतका रूपमा रहेको अंग्रेजी भाषाप्रतिको विरोध हुँदै होइन। यो राष्ट्रप्रेम, जातिप्रेम अनि स्वाधीनता र पहिचान बोक्ने भाषाप्रेम नै एम्बुसमा परेको दुखेसोको प्रतिबिम्बन हो। सरकारद्वारा संकेतांक चिन्ह (इम्बोस्ड नम्बर)मा देवनागरी लिपिको नेपाली भाषालाई हटाएर रोमन लिपिको अंग्रेजी भाषा प्रयोग गर्ने गरी ठाडो आदेश भएपछि भाषाप्रेमी र यसका सरोकारवालादेखि नेपाली भाषा सम्बद्ध निकायको ध्यानाकर्षण हुनु स्वाभाविक ठानिएको विषय हो। बागमती र गण्डकी प्रदेशका यातायात व्यवस्था कार्यालयले सवारी साधनमा संकेतांक चिन्ह पाटी राख्न आवश्यक पूर्वाधार तयार भएको जानकारी दियो। अहिले भौतिक पूर्वाधार तथा यातायात मन्त्रालयको यातायात व्यवस्था विभागले यी दुई प्रदेशमा नियमानुसार दर्ता भएका सवारीसाधनहरूमा २०७९ साउन १ अगावै उक्त चिन्ह पाटी (इम्बोस्ड नम्बर) जडान गरिसक्नुपर्ने बाध्यकारी आदेश दिएको छ। वर्तमान सरकारको यो दबाबमूलक र धम्कीपूर्ण सूचनाले जबर्जस्ती अंग्रेजी भाषामा अतिमोह बढाउने र नेपाली भाषाको गरिमा दमन गर्ने भावलाई झल्काएको छ। संविधानतः देवनागरी लिपि र नेपाली भाषाको गरिमाको मूल्यमाथि प्रश्न उठेको छ। वास्तवमा राष्ट्रिय भावनालाई हृदयमा राख्ने हो भने यो भनिनुपर्ने र लेखिनुपर्ने विषय नै होइन थियो तर राज्यको जिम्मेवार निकाय नै यसरी माध्यम भाषाप्रति उदासीन हुँदा दुःख पोख्नैपर्ने रहेछ। अदालती निर्णयको पासोमा नेपाली भाषा सबैभन्दा पेचिलो विषय भाषा प्रयोगको सान्दर्भिकता र व्यावहारिकताको सन्दर्भमा जोडिन्छ। प्रयोजनपरक सहजताका दृष्टिले मानौं बा ८ च २०२७ नम्बरको गाडी भन्न जति सजिलो हुन्छ, अंगे्रजी नम्बर त्यसरी सहज लाग्दैन। सायद यस विषयमा ट्राफिक निकायको ध्यान आकृष्ट भएको हुँदो हो पनि। यो चिन्ह प्रयोगका सन्दर्भमा उठिरहेका आर्थिक पारदर्शिता र राजनीतिक हस्तक्षेपकारी प्रवृत्तिका विषयलाई गहन अध्ययन गरिनुपर्ने सन्दर्भ पनि आइरहेकै छन्। उता राज्यको निकायमा प्राविधिक तयारी र सम्भव हुनेनहुने कुरामा पनि गम्भीर भएर अध्ययन गरेको देखिँदैन। यो हतारोको आदेशात्मक निर्णयले अनेकन् प्रश्नका चाङ र हिजोको सन्दर्भलाई पुनर्ताजगी गराइदिएको छ। यसअघि २०७४ सालमा भरत बस्नेतले अंग्रेजी भाषाको विद्युतीय संकेतांक चिन्हको प्रयोगलाई रोक्न भनी अदालतमा मुद्दा दायर गरे। साबिकको बागमती अञ्चलले २०७४ भदौ ५ गतेबाट वितरण गर्ने भनेको पनि थियो। तत्कालीन प्रधानन्यायाधीश गोपाल पराजुलीको एकल इजलासले अंग्रेजी भाषाको विद्युतीय संकेतांक चिन्ह प्रयोगलाई रोक्न आदेश दियो। पछि आएर फेरि प्रधानन्यायाधीश चोलेन्द्रशमशेर जबरासहित पाँचजनाको पूर्ण इजलासद्वारा उक्त रिटलाई खारेजी गरिएको थियो। २०७६ मंसिर २७ मा जबरासहितको इजलासद्वारा संकेतांक चिन्हलाई अंग्रेजीमा नै राख्ने अनुमति दियो। तत्पश्चात् अदालत स्वयंले नै अंग्रेजीमा नै किन राख्नुपर्ने भन्ने विभिन्न कारण पेस गरिदिएपछि एक हिसाबमा नेपाली भाषाको मूल्य कमजोर छ भनेरै बोध गराइदियो। हालसम्म प्रयोग भइरहेको देवनागरी लिपिमा लेखिने नेपालको माध्यम भाषामा अक्षरको आकार एउटै नहुने र अंग्रेजी भाषाको चिन्ह पाटी प्रयोग गर्दा सवारी साधनको चोरीपैठारी तथा दुर्घटना कम हुने लगायतका अदालतका तर्कहरू आए। यी सवाल अन्तर्राष्ट्रिय परिवेशमा प्रयोग भइरहेका अभ्यासका आधारमा पनि वैज्ञानिक र प्रामाणिक देखिँदैनन्। विश्वमा चीन, भारत, जापान, भुटान, श्रीलंका, बंगलादेशलगायत धेरै मुलुकले आफ्नै भाषामा विद्युतीय संकेतांक चिन्ह राखिरहेका छन्। यसर्थ यो लेखको अभिप्रायः अंग्रेजी भाषाप्रतिको सम्मानसँगै मातृभाषाको गरिमाप्रति आकर्षित छ। त्यसपछि २०७७ असारमा अदालती पैसलाको पूर्णपाठ आएपछि साउन १ गतेदेखि विभागले पुनः अंग्रेजी भाषामै जडान गर्ने काम सुरु गयो। अन्ततः नेपाली भाषाप्रेमीको सोचसहित भाषिक मोहमै निराशाको पासो प्रहारको महसुस भइछा्ययो। अहिले फेरि यातायात विभागद्वारा दिइएको ठाडो आदेशले बाह्य चलखेलको आशंकालाई बढाइदिएको कुरा पनि आएका छन्। परिणामतः नेपाली भाषाप्रेमीको अनुनय खोलाको गीत बनिरहँदा काग कराउँदै गर्छ, पिना सुक्दै गर्छ भनेजस्तै भएको छ। सबैभन्दा विडम्बना त आफ्नै देशको माध्यम भाषाको अस्मिता जोगाउन विज्ञहरूले गोलबद्ध हुनुपर्ने बाध्यतालाई सरकार स्वयंले सिर्जना गराइदिएको देखिन्छ। आदेशको पासोमा गरिमा रक्षाको पीडा एकातिर सुरक्षात्मक होलोग्रामको कुरा छ, अर्कोतिर अंग्रेजी भाषा नै राख्नुपर्ने बाध्यकारी व्यवस्था छ। यसले माध्यम भाषा कामकाजीको भूमिकामा नै कमजोर छ भन्ने कुरालाई दर्साइदियो। तथापि यो पुष्टि गरिएको विषय होइन। हामीले आफ्नो भाषाप्रतिको सहज पक्षको अनुसन्धान र खोजी गर्नुपर्ने एउटा पक्ष र राष्ट्रिय गरिमाको अर्को गहन विषयलाई लत्याउनु किमार्थ पाच्य हुँदैन। महँगो दरभाउ तोकिनुले कमिसन लाद्नेदेखि भाषा र लिपिलाई दुरुहको संज्ञा दिएर दुरुत्साहन गरिएको देखिन्छ। हामीले आफ्नोपनमा किन बाँच्न सक्दैनौं ? यस कार्यलाई राष्ट्रघाती कदमको संज्ञा दिने कि नदिने ? अझ साउन १ गतेदेखि संकेतांक चिन्हको प्रयोग नगर्नेलाई अनुगमन गरी यातायात व्यवस्था ऐन २०४९ अनुसार कारबाही गर्ने चेतावनी दिइनु कति जायज होला ? के राज्य संयन्त्रले युद्धस्तरमा संकेतांक चिन्ह जडान गरिसक्छ ? २०७३ वैशाखमै तत्कालीन सरकारले अमेरिकी र बंगलादेशी संयुक्त कम्पनी डेकाटुर टाइगरसँग सम्झौता गरेको देखिन्छ। त्यस क्रममा ९० लाख अमेरिकी डलरमा २५ लाख सवारीका लागि सो चिन्ह जडान गरिने सम्झौता भएको देखिन्छ। अर्कोतिर, नेपाली भाषाको अपमान भइरहँदा चाहिँ कसले कसलाई कारबाही गर्ने भन्ने प्रश्न उठ्नुपर्ने पनि होइन र ? यसरी ठाडो आदेशबाट नेपाली भाषालाई विस्थापित गर्न खोजिनुले हामी कता जाँदैछौं भन्ने विशाल प्रश्न चिन्ह खडा गरिदिएको छ। द्विभाषिक र त्रिभाषिक नीतिको खाँचो सबैभन्दा विडम्बनाको कुरा नेपालको झन्डासँग अंग्रेजीको रोमन लिपिको उपयोग गरी नेपालका सवारी यातायात गुड्ने भनिएको छ। राष्ट्रिय पूल लालीगुराँससहित निसान छाप राखिने गरी तर्जुमा भएको संकेतांक चिन्ह पाटीमा भाषाचाहिँ नेपाली नराखेर अंग्रेजी नै राख्ने भन्ने कुराले कतिसम्म राष्ट्रिय गौरवको उपेक्षा हुन्छ होला ! यसबाट नेपालको संविधान २०७२ को धारा धारा ८ र ९ मा प्रस्तुत राष्ट्रिय झन्डा, निसान छाप र राष्ट्रिय पूल (अनुसूची १ र अनुसूची ३) को सम्मानका बीचमा धारा ७ को भाषिक वस्तुता प्रत्यक्ष रूपमा उपेक्षित हुँदैन र ! धारा ७ मा देवनागरी लिपिमा लेखिने नेपाली भाषालाई सरकारी कामकाजको भाषा भनिरहँदा मुलुकको प्रशासनिक, आर्थिक, राजनीतिक क्षेत्राधिकारमा मात्रै नभएर सार्वजनिक क्षेत्रमा सञ्चालन हुने सवारीमा अंग्रेजी मोह नै किन बढ्यो ! नेपाली भाषामा पढ्न, लेख्न र कम्प्युटरमा बोध गर्न गाह्रो हुने अनि अझ दुर्घटना बढ्ने भन्ने तर्कबाट भाषिक गरिमाको ओझलाई घटाइनु किमार्थ राष्ट्रिय गौरवमा आधारित संवैधानिक निर्णय हुन सक्दैन। यसरी माध्यम भाषा नेपाली र देवनागरी लिपि प्राविधिक प्रयोजनमा कमजोर, अप्राविधिक अनि जटिल अर्थात् दुर्बोध्य हुन्छ भन्नुले आमनेपालीको माध्यम भाषामाथि नै गम्भीर प्रश्न तेर्सिएको छ। सन् १९९२ मा भारतको संविधानको आठौं अनुसूचीमा रहेका २१ भाषाभित्रकै एक भाषामा स्थान कायम गरेको नेपाली भाषालाई त्यहाँ वीरताको प्रतिबिम्व पनि मानिन्छ। यसबाट नेपाली भाषा पनि अन्तर्राष्ट्रियकरण भएको छ। तथापि, आफ्नै मुलुकमा आफ्नै राष्ट्रभाषालाई न्याय गरियोस् भन्दै न्याय दिने सम्मानित अदालतका निर्णयसँग गुनासो गर्नुपर्ने विडम्बना हामीमा छ। अझ राष्ट्रको गरिमामय सरकारी निकायको निर्णयप्रति अनुनय गर्दै हाम्रो भाषालाई माया गरियोस् भनी निवेदन गर्नुपरेको छ। वस्तुतः संघीय आधारमा सवारीसाधनमा पहिला माथिबाट देवनागरी लिपिको नेपाली भाषामा र आवश्यक भएमा कोष्ठकमा अक्षरको आकार घटाएर अंग्रेजी (द्विभाषिक नीति) मा राख्नु उपयुक्त हुन्छ। प्रादेशिक प्रावधानका आधारमा संविधानतः धारा ७ को उपधारा २ र ३ बमोजिम प्रदेशको भाषा, धारा ७ कै उपधारा १ बमोजिम माध्यम भाषा तथा आवश्यक भए रोमन लिपिको अंग्रेजी भाषा (त्रिभाषिक नीति) मा लेखिनु सान्दर्भिक हुन्छ। वास्तवमा विद्युतीय संकेतांक चिन्ह ट्राफिक प्रहरीको सरलताका लागि उठेको आवाज हो। तथापि, अंग्रेजीमा राख्नैपर्ने भन्ने चाहिँ केवल प्राविधिक व्यवस्थापनको कुरा हो। कुनै विदेशीका लागि नभएर करोडौं नेपालीको सहजताको प्रयोजनका आधारमा पनि अंग्रेजी आकर्षणतिर लम्कनु वैज्ञानिक र व्यावहारिक दुवै होइन नै। अलिक फरक प्रसंगलाई हेर्दा संकेतांक चिन्ह पार्टीको सवाल त घोषित सन्दर्भ भएकाले चर्चामा आएको छ। नेपालमा अधिकांश सूचना पाटी, पसलका विज्ञापन, विद्यालय, विश्वविद्यालयका नाम, इमेल, सूचना प्रसारणलगायतका विविध गतिविधिमा अंग्रेजी भाषाको प्रभावले नराम्रोसँग जरो गाडिसकेको छ। वास्तवमा विमानस्थलमा अंग्रेजी भाषाकै मात्र प्रयोग गरिँदा अल्पसंख्यक विदेशीका लागि बहुसंख्यक नेपालीको भाषिक अधिकार हनन हुन्छ। यस्ता सार्वजनिक प्रयोग हुने विषयमा पनि माथिल्लो स्थानमा माध्यम भाषा र कोष्ठकमा अंग्रेजी भाषा (द्विभाषिक नीति) को प्रयोग गर्नु सान्दर्भिक र वैज्ञानिक देखिन्छ। यो कुरा देशको भाषानीति र योजनामा आधारित हुन्छ। नेपाली भाषाको गरिमा र हामी १२१३औं शताब्दीको खस राज्यको सरकारी कामकाजीको भाषाको इतिहास बोकेको नेपाली भाषाले २०१५ सालको नेपाल अधिराज्यको संविधानमा सर्वप्रथम वैधानिकता पाएको हो। अहिले पनि सरकारी कामकाजीको भाषा भनिरहँदा सवारीसाधनमा यसको अवमूल्यन हुनुलाई वैज्ञानिक तर्क मान्न सकिन्न। राष्ट्रिय सम्पर्क माध्यम, आमसञ्चारको माध्यम, पठनपाठनको माध्यम भाषाको रूपमा रहेको नेपाली भाषाले बहुभाषिक नेपाली गरिमाभित्र रहेर नेपाल र नेपालीको पहिचानलाई अक्षुण्ण र जीवन्त राख्छ। २०७८ सालको जनगणनाको पूर्ण विवरण आउन बाँकी नै छ। २०६८ सालको गणनाअनुसार नेपालमा ४४६३ प्रतिशतको अर्थात् १ करोड १८ लाख २६ हजार ९ सय ५३ जनाको मातृभाषा नेपाली नै हो। मूलतः नेपाल, भारत, भुटान, म्यानमार लगायतका देशसहित विश्वभरिमा झन्डै ४ करोड मानिसको मातृभाषाका नेपाली हो। वर्तमान विश्वव्यापीकृत परिवेशका कारण स्वदेश बाहिरका नेपालीले पनि साहित्य सिर्जना, अनुसन्धान तथा प्रचारप्रसारमा विशेष योगदान पयाइरहनु भएको छ। यस मानेमा नेपाली रैथाने ज्ञानभित्रको विज्ञानलाई खोज्न, विदेशी नाम जोडेर गरिएका अनुसन्धानमा मात्रै आकर्षित नहुने कि। बरु सन्तुलित ज्ञानको दायरा बढाउन, नेपाली दर्शन र ज्ञानको सारलाई बिर्सेर डलरमुखी आकर्षणमा रम्ने विसंगतिलाई न्यूनीकरण गर्न भाषिक गरिमाको अस्तित्व आवश्यक छ। फलतः भोलिको पुस्तालाई दुर्घटित तुल्याउनु हुन्न। ज्ञानलाई भाषाले या त पूर्व र पश्चिमको सीमाले बाँधेको हुँदैन। यसर्थ ज्ञानको सम्मिश्रणबाट नवीनताको खोजी गर्ने माध्यमका रूपमा नेपाली भाषालाई विकास गरिनु आवश्यक छ। नेपाली भाषाको प्रयोगमा तीनै तहका सरकारको ध्यान नजाँदा भाषा पनि कुनै बहसको विषय हो र ! भन्ने मानसिकता हाबी देखिन्छ। सरकारकै सूचना र दस्ताबेजहरूमा अशुद्धिको चाङ भेटिन्छ। शिक्षा, स्वास्थ्य, सञ्चार लगायतका क्षेत्रबाट नेपालीलगायत अन्य मातृभाषाको उपेक्षा भएका सन्दर्भ तथा जबर्जस्ती अंग्रेजी सिकाउने पद्धतिलाई रोक्नुपर्ने कुरामा त राज्य झनै मौन छ। अंग्रेजी र हिन्दीको प्रचुर मिश्रणको विकृतिबाट हामी धराशायी बन्दै छौं। केही अपवादबाहेक चर्चित सञ्चार माध्यमले नै नेपालीकरणमा ध्यान नदिने, मातृभाषाको उपेक्षा गर्दै जबर्जस्ती अंग्रेजी सिकाउने जस्ता समस्यामा सरकार बेखबर देखिन्छ। निष्कर्ष भाषा प्रयोगका प्रयोजनपरक र व्यावहारिक पक्षदेखि भाषासँग सम्बन्धित समस्याको सम्बोधन गर्ने विषयमा नेपाली भाषाविज्ञहरूसहित भाषा आयोग, नेपाल प्रज्ञा प्रतिष्ठान, विभिन्न मातृभाषिक निकाय तथा सरोकारवालाको संयुक्त छाता संगठन हुनु अत्यावश्यक देखिन्छ। बहुभाषिक गरिमालाई समस्या नभएर अवसरका रूपमा स्थापित तुल्याउँदै रोजगार र आजको प्रविधिमैत्री व्यवस्थापनका सन्दर्भमा वैज्ञानिक उपायमुखी अध्ययन गरिनुपर्छ। भाषिक एकरूपताका लागि सञ्चार र विज्ञ सञ्जालको आपसी समन्वय अत्यावश्यक छ। वस्तुतः नेपाली भाषा लिपि, वर्ण, व्याकरण, वाङ्मय, आमसञ्चार र प्रयोगका सापेक्षतामा कतै पनि कमजोर होइन। नेपाली भाषाको प्रयोगमा तीनै तहका सरकारको ध्यान नजाँदा भाषा पनि कुनै बहसको विषय हो र ! भन्ने मानसिकता हाबी देखिन्छ। सरकारकै सूचना र दस्ताबेजहरूमा अशुद्धिको चाङ भेटिन्छ।"
प्रदिप ज्ञवालीको प्रश्न : देउवाको अमेरिका भ्रमण प्रधानमन्त्रीको हैसियतमा हुँदैछ कि रक्षामन्त्रीको ?,"काठमाडौं : प्रमुख प्रतिपक्षी नेकपा एमालेले प्रधानमन्त्री शेरबहादुर देउवाको अमेरिका भ्रमणबारे जानकारी गराउन संसदमा माग गरेका छन्। आइतबार प्रतिनिधिसभा बैठकमा बोल्दै एमाले सांसद प्रदिप ज्ञवालीले प्रधानमन्त्रीको अमेरिका भ्रमणबारे विभिन्न शंकाउपशंका उब्जिएको भन्दै संसदमा जानकारी गराउन माग गरेका हुन्। सांसद ज्ञवालीले देउवा रक्षामन्त्री वा प्रधानमन्त्री कुन हैसियतमा अमेरिका जान लागेको हो त्यसबारे स्पष्ट हुनुपर्ने जिकिर गरे । दुई दिनअघि सदनमा सत्ता घटक एक दलका प्रमुख सचेतकले प्रधानमन्त्रीको भ्रमण रद्द गर्नुपर्ने भनाइ राख्नु सामान्य नभएको भन्दै उनले प्रधानमन्त्रीको आसन्न भ्रमणले आशंका उत्पन्न भएको बताए। 'प्रधानमन्त्रीको अमेरिका भ्रमण प्रधानमन्त्रीको हैसियतमा हुँदैछ कि रक्षामन्त्रीको ? ,' रक्षामन्त्रीको हैसियतले हुँदैछ भने यसको 'स्ट्याचर' के हो ? ,उनले भने,' यसबारे यथासक्य सदनलाई जानकारी हुनु जरुरी छ।' उनले प्रधानमन्त्रीको भ्रमणको व्यवस्थापन परराष्ट्र सम्बन्धसँग नभएर रक्षा तथा सेनासँग सम्बन्धित निकाय सक्रिय भएको भन्दै आपत्ती जनाए। उनले यस्ता महत्वपूर्ण विषयमा सरकारले प्रमुख प्रतिपक्षी दलसँग छलफलसमेत नगरेको बताए। कुनैपनि बहानामा नेपाललाई भूराजनीतिक द्वन्द्वको थलो बनाउन नहुनेमा उनको जोड छ।"
सरकार चलाउन सिक्दै कर्णालीका जनप्रतिनिधि,"सुर्खेत : स्थानीय तहमा आएका नयाँ जनप्रतिनिधिलाई स्थानीय तह सञ्चालनको मेसो पाउन सकेका छैनन्। त्यसैले, एक महिना हुन लाग्दा उनीहरू अहिले सरकार सञ्चालनको उपाय सिक्न थालेका छन्। कर्णालीमा ७९ वटा स्थानीय तह छन्। प्रदेशभरका नगरपालिकाका प्रमुख र उपप्रमुख तथा गाउँपालिकाका अध्यक्ष र उपाध्यक्षहरू सरकार सञ्चालनका विधि र प्रक्रियाबारे जानकारी लिन थालेका हुन्। संघीय मामिला तथा सामान्य प्रशासन मन्त्रालय र मुख्यमन्त्री तथा मन्त्रिपरिषद्को कार्यालयले जनप्रतिनिधिलाई सरकार सञ्चालनबारे वीरेन्द्रनगरमा २ दिनसम्म प्रशिक्षण दिएका हुन्। जनप्रतिनिधिलाई पूर्वमुख्य सचिव डा सोमलाल सुवेदी र नेपाल सरकारका सचिवहरूले सरकार सञ्चालनका उपाय, विधि र प्रक्रियाबारे प्रशिक्षण दिएका छन्। जनप्रतिनिधिलाई बजेट तर्जुमा, योजना छनौट प्रक्रिया, राजश्व व्यवस्थापन र वित्तीय हस्तान्तरणबारे जानकारी दिइएको हो। यस्तै, तीन तहका सरकारबीचको समन्वय, प्रदेश र स्थानीय तहबीचको सहकार्य, योजना कार्यान्वयन, बजेट तथा योजना माग गर्ने विधि, न्यायिक समितिको काम र स्थानीय स्रोत पहिचान गर्ने उपायबारे पनि जनप्रतिनिधिलाई सिकाएको हो। सामान्य प्रशासन मन्त्रालयका सचिव कुमारप्रसाद दाहालले भने,तीन तहका सरकारबीच समन्वयको खाँचो छ। एक्लाएक्लै हिँडेर समृद्धि सम्भव छैन। स्थानीय सरकार सबल भए मात्र विकासले गति लिन्छ। यसका लागि जनप्रतिनिधिको क्षमता विकास नै पहिलो सर्त हो। जनप्रतिनिधि नयाँ भएकाले सरकार सञ्चालनमा आउन सक्ने अलमल र बाधाहरू हटाउन कार्यक्रम आयोजना गरिएको हो। अधिकांश जनप्रतिनिधिले सस्तो लोकप्रियताका लागि सुरुआतमै विधि र प्रक्रिया मिचेर निर्णय गर्न थालेपछि उनीहरूलाई सरकार सञ्चालनका उपाय सिकाइएको प्रदेश सरकारले जनाएको छ। मुख्यमन्त्री जीवनबहादुर शाहीले भने, सुशासनबिना विकास दिगो हुन सक्दैन। स्थानीय सरकार स्थायी सरकार भएकाले पनि जनप्रतिनिधि सबै विषयमा जानकार हुनुपर्छ। विधि र प्रक्रिया मिचेर निर्णय नगर्नुस्। जनताको चुल्होको सरकार भएकाले पनि स्थानीय तहका जनप्रतिनिधिले सुशासन दिलाउन सक्नुपर्छ। मुख्यमन्त्री शाहीले कर्मचारीलाई अनावश्यक दबाब नदिन, प्रक्रिया पूरा गरेर मात्र निर्याय गर्न, जनमतअनुसार काम गर्न र कर्णालीको समृद्धिका लागि प्रदेश सरकारसँग मिलेर काम गर्न जनप्रतिनिधिलाई आग्रह गरेका छन्। प्रदेश सरकारका प्रमुख सचिव राजकुमार श्रेष्ठ र सचिव आनन्द सारुले प्रदेश सरकारले स्थानीय तहमा सञ्चालन गर्ने योजना कार्यान्वयनमा सहयोग गर्न जनप्रतिनिधिलाई आग्रह गरे। योजना कार्यान्वयन, विपद् व्यवस्थापन र सामाजिक सुधारमा प्रदेश र स्थानीय सरकारबीच समन्वय हुनुपर्ने उनीहरूको सुझाव छ। यसैबीच जनप्रतिनिधिहरूले आफूहरूलाई सही समयमा सरकार सञ्चालनबारे प्रशिक्षण दिइएकाले स्थानीय तहमा सुशासन कायम गर्न सहयोग पुग्ने बताएका छन्। साथै उनीहरूले कर्मचारीको व्यवस्थापन गरिदिन माग गरेका छन्।"
युद्धले ध्वस्त भएको युक्रेनको मारिउपोल सहरमामा हैजाको जोखिम,"किभ : हप्तौँको गोलाबारीपछि ध्वस्त भएको युक्रेनी बन्दरगाह सहर मारिउपोलमा हैजा फैलिने जोखिम देखिएको छ । यो सहर अहिले रुसी नियन्त्रणमा पुगेका छ । सहरको अधिकांश पूर्वाधार ध्वस्त भएको वा क्षतिग्रस्त भएको तथा पानीमा ढल मिसिएको संयुक्त राष्ट्रसङ्घले जनाएको छ । हैजा साधरणतया दूषित पानी वा खानेकुरा सेवन गर्दा सर्छ । सरसफाइसँग यसको नजिकको सम्बन्ध छ । मारिउपोलमा छरिएका शव र फोहोरका कारण अस्वस्थ वातावरण छ । यसअघि पनि मारिउपोलमा सङ्क्रमण देखिएको थियो । विगतका महिनामा केही मानिसमा हैजा पुष्टि पनि भएको थियो । यो सहरमा यूक्रेनले नियुक्त गरेका नगरप्रमुख भोडिम बोएचेन्कोले हैजा, झाडापखाला र अरू सङ्क्रामक रोगहरू सहरमा देखा परिसकेको बताए । उनले ठूलो स्तरको महामारी नियन्त्रण गर्ने उद्देश्यले सहरलाई बन्द गरिएको बताए। यद्यपि सहर रूसी सेनाको कब्जामा रहेकोले यसको स्वतन्त्रतापूर्वक पुष्टि गर्न सकिएको छैन। रूसले नियुक्त गरेका नगरप्रमुखले भने नियमित रूपमा परीक्षणहरू गर्ने गरिएको भन्दै हैजाका बिरामी फेला नपरेको दावी गरेका छन् । युक्रेनको स्वास्थ्य मन्त्रालयले मारिउपोलबाट आफूले सीमित सूचना प्राप्त गरिरहेको जनाउँदै यूक्रेनको नियन्त्रणमा रहेका भूभागमा परीक्षण गरेको र कुनै पनि घटना फेला नपरेको जनाएको छ । युद्धका कारण मारिउपोलको पिउने पानी प्रणालीमा पनि क्षति पुगेको छ । यसै हप्ताको सुरुमा संयुक्त राष्ट्रसङ्घले पानीसँग ढल मिसिएको भन्दै त्यसबाट हैजाको जोखिम रहेको बताएको थियो ।"
मल पाउन महाभारत,"गणतन्त्र दिवसको दिन सरकारले आउँदो आर्थिक वर्षका लागि ल्याएको बजेटको पहिलो प्राथमिकता कृषि थियो। र, यसपटक पनि। किसानलाई यो कुराले खुसी पटक्कै बनाएको छैन। कृषिलाई प्राथमिकता दिएको वा दिने भन्ने कुरा किसानले वर्षौंदेखि सुन्दै आएका हुन्। किसान भनेको कुरा पत्याउँदैनन्। सरकारले व्यवहारमा के गर्छ भन्ने हेर्न र भोग्न आतुर छन्। खासमा किसानको माग सरकारले कृषिमा प्राथमिकता भनोस् भन्नेमा हैन, उनीहरूको आवश्यकता पूरा गरिदेओस् भन्नेमा छ। त्यो भनेको धानमा हाल्ने मल हो। हो, हरेक वर्ष किसानले धानमा हाल्ने मल चाहिएजति कहिल्यै पाएका छैनन्। सरकार सधैं भन्छ मल दिन्छौं। कहिले किनेर ल्याउँदैछौं भन्छ। कहिले पैंचो माग्दैछौं भन्छ। तर, किसानले भने मल पाउँदैनन्। पाउँछन् त केवल आश्वासन। बरु सरकार कृषिमा अनुदानको कुरा गर्छ। किसानलाई पेन्सन दिने कुरा गर्छ। अनि किसानको मुख्य माग चाहिएको बेलामा मल पाऊ भन्ने कुरामै विषयान्तर गरिदिन्छ। कृषिमा आधुनिकीकरणको कुरा पनि सरकार गर्छ। व्यवसायीकरणको कुरा गर्छ। तर, किसानलाई भने मल नभई भएको छैन। आधुनिकीकरण भने पनि व्यवसायीकरण भने पनि कृषिमा फसल फलाउन मल चाहिन्छ। किसानलाई यत्ति कुरा मात्रै थाहा छ। सिँचाइ पनि नेपाली किसानको अर्काे दुःख हो। उन्नत बीउ बिजनको दुःख छँदैछ। मनसुन सुरु भइसक्यो। मुख्य बाली धान रोप्ने बेला भइसक्यो। धान रोपेर के गर्नु न जल न मल। मुलुकको अर्थतन्त्रमा सबैभन्दा योगदान कृषिको हुन्छ। कृषिमा पनि धानको हुन्छ। धान धेरै फल्यो भने नै देशको धन धेरै हुने हो। नत्र सुक्खा। तर, मल दिन सरकार सक्दैन। धान धेरै फलाउन किसानले चाहेर पनि सक्दैनन्। मल किन्न दिनरात नभनी, घामपानी नभनी भौतारिनुपर्छ। कति किसान मल किन्ने महाभारत लड्डालड्दै दुर्घटनामा परेका छन्। कतिको ज्यानै पनि गएको छ। किसानले धान नफलाइदिने हो भने मुखमा माड लाग्दैन। तर, सरकार किसानलाई मल दिन सक्दैन। र, भनिरहन्छ हामी कृषिलाई प्राथमिकतामा राख्छौं। हरेक वर्ष बर्खा लाग्छ। धान रोप्नुपर्छ। धान नरोपे खान पाइन्न। वर्षको ६७ टन रासायनिक मल भए नेपालभरलाई पुग्छ। सरकारले चाहिने जति मल उपलब्ध गराएको रेकर्ड भेटिन्न। यो वर्ष पनि एक लाख टन युरिया र ४५ हजार टन डीएपी मल सरकारले आपूर्ति गरेको छ। दुई लाख टन गर्दैछ भन्ने कृषि मन्त्रालयका अधिकारीहरू बताउँछन्। उनीहरूले भनेकै जति आयो भने पनि किसानलाई पुग्दैन। यस्तो किन भइरहेको छ भने मल अभाव र यसको महाभारत सुल्झाउन सरकारसँग ठोस नीति र दृष्टिकोण र योजना छैन। सरकारले यस वर्ष मल खरिदका लागि १५ अर्ब छुट्ट्याएको छ। पैसा नभएर मल नआउने होइन। पैसा भएर पनि मल किनेर ल्याउने खुबी सरकारसँग नभएर हो समस्या भएको। नेपालमै मल कारखाना खोल्ने गुड्की पनि सरकारले २०७३७४ सालमा हाँकेको थियो। त्यसबारेको अध्ययन पनि सरकारले गरायो। भारतीय कम्पनीले गरेको अध्ययनले भनिदियोनेपालमा मल कारखाना खोल्न असम्भव छ। अनि फेरि भारतबाटै मल आयात गरिरहन्छ सरकार। भारत पनि अन्तबाट मल आयात गर्छ। मल कारखानालाई धेरै ऊर्जा चाहिने र त्यसलाई गर्नुपर्ने लगानी अनुसारको बजार नेपाल नभएको भनेर कारखाना असम्भव भनिएको छ। तर, पछिल्लो समय बिजुली खेर जाने अवस्था आउन लागिसक्यो। ऊर्जाको अभाव अब समस्या नहुनुपर्ने हो। बिजुली खर्चेर मल उत्पादन गर्न महँगो हुन्छ भन्ने धेरैअघिका सुझावात्मक प्रतिवेदनमाथि सरकारले पुनर्विचार गर्नु उपयुक्त हुन्छ। बजारको समस्या पक्कै नहुनुपर्ने किनभने भारत पनि बजार हुन सक्छ, जो आफैं अहिले इरान र ओमानलगायत देशबाट युरिया आयात गर्छ। नेपालले मल उल्टै भारतलाई बेच्न सक्ला। अर्काे कुरा सरकारले भारतबाहेक तेस्रो मुलुकसँग डिल गरेर भए पनि नियमित रूपमा बेलामा मल ल्याउने व्यवस्था गर्न सक्नुपर्छ। भारतको मात्रै भर पर्नुहुँदैन। रासायनिक मलको मात्रै पनि किन भर पर्ने ? त्यसको विकल्प के हुनसक्छ भनेर कृषि वैज्ञानिकहरूबाट सरकारले सुझाव किन नलिने ? सरकारसँग इच्छाशक्ति भए मलमा महाभारत हुँदैन।"
७ वर्षदेखि पुल अधुरै,"वीरगन्ज : पर्साको ग्रामीण भेगलाई सदरमुकाम वीरगन्जसँग जोड्ने एक मात्र सडकमा रहेको तिलावे नदीमाथिको पुल ७ वर्षदेखि अधुरो छ। ठेकेदारको लापरबाहीका कारण उक्त पुल अधुरै रहेको हो। २०७२ जेठ २५ मा पप्पुलुम्बिनी जेभीले ७ करोड ७१ लाख रुपैयाँमा ३ वर्षमै बनाउने गरी पुलको निर्माण गर्ने बताएको थियो। हुलाकी राजमार्ग निर्देशनालय योजना कार्यालय वीरगन्जका अनुसार सम्झौता भएअनुसार पुल २०७५ जेठ २४ भित्रै ठेकेदारले निर्माण सम्पन्न गर्नुपर्ने थियो। तर, ठेक्का लागेको ७ वर्ष बितिसक्दा पनि पुल निर्माण हुन सकेको छैन। यसको विभिन्न कारण देखाउँदै ठेकेदार कम्पनीले पटकपटक म्याद थप गराउँदै आएको छ । पछिल्लोपटक थपिएको ठेक्काको म्याद गत चैत मसान्तसम्मको म्याद सकिएको पनि करिब ३ महिना हुन लागिसकेको छ। तर, अझैसम्म पुलको निर्माण सकिएको छैन। ठेकेदारको आग्रहमा हुलाकी राजमार्ग निर्देशनालय योजना कार्यालय वीरगन्जका आठौंपटक फेरि असार १६ गतेसम्मको म्याद थपेको छ। यसअघि सातांैपटक थपिएको गत चैत मसान्तको म्यादमा काम नसकिएकाले ठेकेदारकै आग्रहमा अन्तिमपटकका लागि असार १६ सम्मको म्याद थपिएको हुलाकी राजमार्ग निर्देशनालय योजना कार्यालय वीरगन्जका प्रमुख दरोगा साहले बताए। उनले भने, असार १६ सम्म ठेकेदारले पुलको काम सक्छ भन्ने विश्वास छ। यसअघि ठेकेदार नै सम्पर्कविहीन हुँदा ७ महिनासम्म अलपत्र परेको पुलको निर्माण, स्थानीय युवाहरूले पुल निर्माणस्थलमै १ महिनासम्म प्रदर्शनसहितको दबाब दिएपछि गत मंसिरबाट निर्माण सुचारु भएको थियो। जिल्ला प्रशासन कार्यालय पर्सामा ठेकेदारसहितको सर्वपक्षीय बैठकले ७ महिनादेखि अलपत्र छाडिएको तिलावे पुलको निर्माण मंसिर १ गतेदेखि सुचारु गर्ने सहमति गरेको थियो। उक्त बैठकमा रोकिएको पुलको निर्माण कार्य गत चैत मसान्तभित्र निर्माण कार्य सक्ने सहमति पनि भएको थियो। तर, ठेक्का लगाइएको ३ वर्षभित्रै सक्नुपर्ने निर्माणको काम ७ वर्ष बितिसक्दा पनि अधुरै रहँदा पर्सा जिल्लाभरकै स्थानीय आवागमनमा सास्ती खेप्न बाध्य छन्। पुरानो फलामे पुुल जीर्ण भइसकेको र साँघुरा पनि भएका कारण त्यहाँ हरेक दिन बिहान र साँझ घन्टौंसम्म ट्राफिक जाम हुने गरेको छ। नदीमा बनाइएको कच्ची डाइभर्सन पनि अहिले बाढीले बगाइसकेको छ। जसका कारण ट्राफिक जाम हुने गरेको स्थानीय जय साहले बताए। यता, गत कात्तिक महिनाभर पुलको निर्माण कार्य छिट्टै सक्न भनेर दबाब दिँदै प्रदर्शन गरेका युवा अगुवा राकेश यादवले ठेकेदार र हुलाकी कार्यालयको चरम लापरबाहीले पुलको काममा ढिलासुस्ती भइरहेको बताए। उनले भने, कात्तिकमा हामीले महिना दिनसम्म प्रदर्शन गरेपछि पुलको काम ठेकेदारले सुरु त गयो तर फेरि भनेको समयमा (चैत मसान्तसम्म)पुरा गर्न सकेन। अब पुनः असार १६ सम्म म्याद थपिएको जानकारी आफूहरूले पाएको बताउँदै यादवले भने, फेरि पनि यो समयमा काम सकेन भने फेरि संघर्षमा उत्रिन्छौं।"
एमाले केन्द्रीय कार्यालयको बैठक बस्दै,काठमाडौं : नेकपा एमालेको केन्द्रीय कार्यालयको बैठक बस्दैछ। महासचिवको अध्यक्षतामा बस्ने समिति बैठक आइतबार दिउँसो १ बजे पार्टी केन्द्रीय कार्यालय च्यासलमा बस्ने नेकपाले जनाएको छ। बैठकमा केन्द्रीय सचिवालय बैठकका एजेन्डा तयार गर्ने नेकपा एमालेले जनाएको छ। एमाले केन्द्रीय सचिवालय बैठक सोमबार दिउँसो पार्टी केन्द्रीय कार्यालयमा बस्ने भएको छ।
लाखौंको शौचालय प्रयोगविहीन,"फिदिम : राजधानीलगायत देशका मुख्य सहरहरूमा सार्वजनिक शौचालय निर्माणको विषयमा बहस चलिरहेको छ। सार्वजनिक स्थल तथा राजमार्ग आसपासमा शौचालय नहुँदा यात्रुहरूलाई समस्या परेको विषय निकै पेचिलो बनेको छ। तर, पाँचथरमा भने लाखौं खर्चिएर निर्माण गरिएको सार्वजनिक शौचालय प्रयोगविहीन छ। हिलिहाङ गाउँपालिकास्थित चतुरेमा ३ वर्ष पहिले निर्माण सम्पन्न भएको सार्वजनिक शौचालय अहिलेसम्म प्रयोगविहीन छ। चतुरे बजारमा जमघट हुने मानिस र मेची राजमार्गका यात्रुहरूको सहजताका लागि भनेर निर्माण गरिएको शौचालय प्रयोगविहीन बनेको हो। ३ वर्षसम्म शौचालय प्रयोग नहुँदा १८ लाख ५० हजार खर्चिएर निर्माण गरिएको शौचालय झाडीले ढाकिन थालेको छ। शौचालयको ढोकामा लगाइएको तालामा खिया लागेको छ। संरचना प्रयोगमा नआए जीर्ण बन्ने अवस्थामा पुगेको छ । शौचालय निर्माणमा के कति खर्च भएको हो र किन प्रयोगमा आएन भनेर खोजी भइरहेको छ, हिलिहाङका अध्यक्ष समरबहादुर अधिकारीले भने, शौचालय सञ्चालनका लागि पहल भइरहेको छ। हिलिहाङको ९ लाख ५० हजार र खानेपानी तथा सरसफाइ डिभिजन कार्यालय पाँचथरको ९ लाख रुपैयाँ खर्चिएर दुई कोठे पक्की शौचालय निर्माण गरिएको थियो। पानीको अभाव भएको भन्दै शौचालयमा ताला लगाएर राखिएको हो। तीन वर्षदेखि यो शौचालयमा ताला लगाएर राखिएको छ, हिलिहाङ६ का स्थानीय आशिष तामाङले भने, शौचालय निर्माणका लागि झण्डै २० लाख खर्च भएको भनेर स्थानीयलाई भनिएको छ। तर, हामीलाई त्यसमा विश्वास छैन। अहिलेसम्म शौचालय प्रयोग पनि भएको छैन। स्थानीयले शौचालय निर्माणको लागतमा पनि शंका गरेका छन्। शौचालय निर्माणमा लाखौंको बजेट खर्चिएको भनेर भनिएको छ, हिलिहाङ६ जोरपोखरीका स्थानीयले भने, यतिको संरचना बन्न झण्डै २० लाख कसरी खर्च हुन्छ ? निर्माण गरिएको शौचालय सञ्चालन नगरिनु र खर्च विरण पारदर्शी नभएपछि स्थानीयहरू आक्रोशित बनेका छन्।"
शाहीलाई उपाधि,"डोटी : खप्तड शैलेश्वरी म्याराथन प्रतियोगिताको उपाधि भवानी बक्स गण अछामका अमलदार सुशीलकुमार शाहीले जितेका छन्। डोटी उद्योग वाणिज्य संघ, पाँच् नम्बर बाहिनी अड्डा राजपुर, भैरवप्रसाद गणको सयुक्त आयोजनामा शनिबार सम्पन्न म्याराथनमा ४० प्रतिस्पर्धीलाई पछि पार्दै शाहीले उपाधि जितेका हुन्। पर्यटकीय क्षेत्र खप्तडको त्रिवेणी धामबाट डोटीको शैलेश्वरी मन्दिरसम्म ३२ किलोमिटरको म्याराथन आयोजना गरिएको थियो। शाहीले दुई घण्टा १८ मिनेट ३१ सेकेन्डमा निर्धारित दूरी पार गरे। रण बम गण डडेल्धुराका सिपाही नरेशसिंह बोहरा दुई घण्टा ३० मिनेट ५७ सेकेन्डमा दौड पूरा गर्दै दोस्रो भए। रण बम गणकै सिपाही रामसिंह पाल दुई घण्टा ३२ मिनेट ४३ सेकेन्डका साथ तेस्रो भए। प्रतियोगिताको विजेताले एक लाख दोस्रो हुनेले ७५ हजार र तेस्रो हुने खेलाडीले ५० हजार नगद पुरस्कार प्राप्त गरे। खप्तडको धार्मिक, साँस्कृतिक तथा पर्यटकीय महत्व दर्शाउने उद्देश्यले पहिलो पटक खप्तडशैलेश्वरी म्याराथन प्रतियोगिता आयोजना गरिएको उद्योग बाणिज्य संघ डोटीका अध्यक्ष मोहन कलेलले जानकारी दिए।"
सरकार चलाउन सिक्दै कर्णालीका जनप्रतिनिधि,"सुर्खेत : स्थानीय तहमा आएका नयाँ जनप्रतिनिधिलाई स्थानीय तह सञ्चालनको मेसो पाउन सकेका छैनन्। त्यसैले, एक महिना हुन लाग्दा उनीहरू अहिले सरकार सञ्चालनको उपाय सिक्न थालेका छन्। कर्णालीमा ७९ वटा स्थानीय तह छन्। प्रदेशभरका नगरपालिकाका प्रमुख र उपप्रमुख तथा गाउँपालिकाका अध्यक्ष र उपाध्यक्षहरू सरकार सञ्चालनका विधि र प्रक्रियाबारे जानकारी लिन थालेका हुन्। संघीय मामिला तथा सामान्य प्रशासन मन्त्रालय र मुख्यमन्त्री तथा मन्त्रिपरिषद्को कार्यालयले जनप्रतिनिधिलाई सरकार सञ्चालनबारे वीरेन्द्रनगरमा २ दिनसम्म प्रशिक्षण दिएका हुन्। जनप्रतिनिधिलाई पूर्वमुख्य सचिव डा सोमलाल सुवेदी र नेपाल सरकारका सचिवहरूले सरकार सञ्चालनका उपाय, विधि र प्रक्रियाबारे प्रशिक्षण दिएका छन्। जनप्रतिनिधिलाई बजेट तर्जुमा, योजना छनौट प्रक्रिया, राजश्व व्यवस्थापन र वित्तीय हस्तान्तरणबारे जानकारी दिइएको हो। यस्तै, तीन तहका सरकारबीचको समन्वय, प्रदेश र स्थानीय तहबीचको सहकार्य, योजना कार्यान्वयन, बजेट तथा योजना माग गर्ने विधि, न्यायिक समितिको काम र स्थानीय स्रोत पहिचान गर्ने उपायबारे पनि जनप्रतिनिधिलाई सिकाएको हो। सामान्य प्रशासन मन्त्रालयका सचिव कुमारप्रसाद दाहालले भने,तीन तहका सरकारबीच समन्वयको खाँचो छ। एक्लाएक्लै हिँडेर समृद्धि सम्भव छैन। स्थानीय सरकार सबल भए मात्र विकासले गति लिन्छ। यसका लागि जनप्रतिनिधिको क्षमता विकास नै पहिलो सर्त हो। जनप्रतिनिधि नयाँ भएकाले सरकार सञ्चालनमा आउन सक्ने अलमल र बाधाहरू हटाउन कार्यक्रम आयोजना गरिएको हो। अधिकांश जनप्रतिनिधिले सस्तो लोकप्रियताका लागि सुरुआतमै विधि र प्रक्रिया मिचेर निर्णय गर्न थालेपछि उनीहरूलाई सरकार सञ्चालनका उपाय सिकाइएको प्रदेश सरकारले जनाएको छ। मुख्यमन्त्री जीवनबहादुर शाहीले भने, सुशासनबिना विकास दिगो हुन सक्दैन। स्थानीय सरकार स्थायी सरकार भएकाले पनि जनप्रतिनिधि सबै विषयमा जानकार हुनुपर्छ। विधि र प्रक्रिया मिचेर निर्णय नगर्नुस्। जनताको चुल्होको सरकार भएकाले पनि स्थानीय तहका जनप्रतिनिधिले सुशासन दिलाउन सक्नुपर्छ। मुख्यमन्त्री शाहीले कर्मचारीलाई अनावश्यक दबाब नदिन, प्रक्रिया पूरा गरेर मात्र निर्याय गर्न, जनमतअनुसार काम गर्न र कर्णालीको समृद्धिका लागि प्रदेश सरकारसँग मिलेर काम गर्न जनप्रतिनिधिलाई आग्रह गरेका छन्। प्रदेश सरकारका प्रमुख सचिव राजकुमार श्रेष्ठ र सचिव आनन्द सारुले प्रदेश सरकारले स्थानीय तहमा सञ्चालन गर्ने योजना कार्यान्वयनमा सहयोग गर्न जनप्रतिनिधिलाई आग्रह गरे। योजना कार्यान्वयन, विपद् व्यवस्थापन र सामाजिक सुधारमा प्रदेश र स्थानीय सरकारबीच समन्वय हुनुपर्ने उनीहरूको सुझाव छ। यसैबीच जनप्रतिनिधिहरूले आफूहरूलाई सही समयमा सरकार सञ्चालनबारे प्रशिक्षण दिइएकाले स्थानीय तहमा सुशासन कायम गर्न सहयोग पुग्ने बताएका छन्। साथै उनीहरूले कर्मचारीको व्यवस्थापन गरिदिन माग गरेका छन्।"
इम्बोस्ड : पासोमा नेपाली भाषा,"सवारी यातायातमा प्रयोग गरिने भनिएको विद्युतीय इम्बोस्ड नम्बर प्लेटलाई नेपालीमा संकेतांक चिन्ह भनेर बुझ्न सकिएला। रूढ भएकाले यहाँ इम्बोस्ड नम्बर भन्ने अंग्रेजी पदावली प्रयोग गर्नु बाध्यता हो। यो लेखको अभिप्रायः अन्तर्राष्ट्रिय ज्ञानको स्रोतका रूपमा रहेको अंग्रेजी भाषाप्रतिको विरोध हुँदै होइन। यो राष्ट्रप्रेम, जातिप्रेम अनि स्वाधीनता र पहिचान बोक्ने भाषाप्रेम नै एम्बुसमा परेको दुखेसोको प्रतिबिम्बन हो। सरकारद्वारा संकेतांक चिन्ह (इम्बोस्ड नम्बर)मा देवनागरी लिपिको नेपाली भाषालाई हटाएर रोमन लिपिको अंग्रेजी भाषा प्रयोग गर्ने गरी ठाडो आदेश भएपछि भाषाप्रेमी र यसका सरोकारवालादेखि नेपाली भाषा सम्बद्ध निकायको ध्यानाकर्षण हुनु स्वाभाविक ठानिएको विषय हो। बागमती र गण्डकी प्रदेशका यातायात व्यवस्था कार्यालयले सवारी साधनमा संकेतांक चिन्ह पाटी राख्न आवश्यक पूर्वाधार तयार भएको जानकारी दियो। अहिले भौतिक पूर्वाधार तथा यातायात मन्त्रालयको यातायात व्यवस्था विभागले यी दुई प्रदेशमा नियमानुसार दर्ता भएका सवारीसाधनहरूमा २०७९ साउन १ अगावै उक्त चिन्ह पाटी (इम्बोस्ड नम्बर) जडान गरिसक्नुपर्ने बाध्यकारी आदेश दिएको छ। वर्तमान सरकारको यो दबाबमूलक र धम्कीपूर्ण सूचनाले जबर्जस्ती अंग्रेजी भाषामा अतिमोह बढाउने र नेपाली भाषाको गरिमा दमन गर्ने भावलाई झल्काएको छ। संविधानतः देवनागरी लिपि र नेपाली भाषाको गरिमाको मूल्यमाथि प्रश्न उठेको छ। वास्तवमा राष्ट्रिय भावनालाई हृदयमा राख्ने हो भने यो भनिनुपर्ने र लेखिनुपर्ने विषय नै होइन थियो तर राज्यको जिम्मेवार निकाय नै यसरी माध्यम भाषाप्रति उदासीन हुँदा दुःख पोख्नैपर्ने रहेछ। अदालती निर्णयको पासोमा नेपाली भाषा सबैभन्दा पेचिलो विषय भाषा प्रयोगको सान्दर्भिकता र व्यावहारिकताको सन्दर्भमा जोडिन्छ। प्रयोजनपरक सहजताका दृष्टिले मानौं बा ८ च २०२७ नम्बरको गाडी भन्न जति सजिलो हुन्छ, अंगे्रजी नम्बर त्यसरी सहज लाग्दैन। सायद यस विषयमा ट्राफिक निकायको ध्यान आकृष्ट भएको हुँदो हो पनि। यो चिन्ह प्रयोगका सन्दर्भमा उठिरहेका आर्थिक पारदर्शिता र राजनीतिक हस्तक्षेपकारी प्रवृत्तिका विषयलाई गहन अध्ययन गरिनुपर्ने सन्दर्भ पनि आइरहेकै छन्। उता राज्यको निकायमा प्राविधिक तयारी र सम्भव हुनेनहुने कुरामा पनि गम्भीर भएर अध्ययन गरेको देखिँदैन। यो हतारोको आदेशात्मक निर्णयले अनेकन् प्रश्नका चाङ र हिजोको सन्दर्भलाई पुनर्ताजगी गराइदिएको छ। यसअघि २०७४ सालमा भरत बस्नेतले अंग्रेजी भाषाको विद्युतीय संकेतांक चिन्हको प्रयोगलाई रोक्न भनी अदालतमा मुद्दा दायर गरे। साबिकको बागमती अञ्चलले २०७४ भदौ ५ गतेबाट वितरण गर्ने भनेको पनि थियो। तत्कालीन प्रधानन्यायाधीश गोपाल पराजुलीको एकल इजलासले अंग्रेजी भाषाको विद्युतीय संकेतांक चिन्ह प्रयोगलाई रोक्न आदेश दियो। पछि आएर फेरि प्रधानन्यायाधीश चोलेन्द्रशमशेर जबरासहित पाँचजनाको पूर्ण इजलासद्वारा उक्त रिटलाई खारेजी गरिएको थियो। २०७६ मंसिर २७ मा जबरासहितको इजलासद्वारा संकेतांक चिन्हलाई अंग्रेजीमा नै राख्ने अनुमति दियो। तत्पश्चात् अदालत स्वयंले नै अंग्रेजीमा नै किन राख्नुपर्ने भन्ने विभिन्न कारण पेस गरिदिएपछि एक हिसाबमा नेपाली भाषाको मूल्य कमजोर छ भनेरै बोध गराइदियो। हालसम्म प्रयोग भइरहेको देवनागरी लिपिमा लेखिने नेपालको माध्यम भाषामा अक्षरको आकार एउटै नहुने र अंग्रेजी भाषाको चिन्ह पाटी प्रयोग गर्दा सवारी साधनको चोरीपैठारी तथा दुर्घटना कम हुने लगायतका अदालतका तर्कहरू आए। यी सवाल अन्तर्राष्ट्रिय परिवेशमा प्रयोग भइरहेका अभ्यासका आधारमा पनि वैज्ञानिक र प्रामाणिक देखिँदैनन्। विश्वमा चीन, भारत, जापान, भुटान, श्रीलंका, बंगलादेशलगायत धेरै मुलुकले आफ्नै भाषामा विद्युतीय संकेतांक चिन्ह राखिरहेका छन्। यसर्थ यो लेखको अभिप्रायः अंग्रेजी भाषाप्रतिको सम्मानसँगै मातृभाषाको गरिमाप्रति आकर्षित छ। त्यसपछि २०७७ असारमा अदालती पैसलाको पूर्णपाठ आएपछि साउन १ गतेदेखि विभागले पुनः अंग्रेजी भाषामै जडान गर्ने काम सुरु गयो। अन्ततः नेपाली भाषाप्रेमीको सोचसहित भाषिक मोहमै निराशाको पासो प्रहारको महसुस भइछा्ययो। अहिले फेरि यातायात विभागद्वारा दिइएको ठाडो आदेशले बाह्य चलखेलको आशंकालाई बढाइदिएको कुरा पनि आएका छन्। परिणामतः नेपाली भाषाप्रेमीको अनुनय खोलाको गीत बनिरहँदा काग कराउँदै गर्छ, पिना सुक्दै गर्छ भनेजस्तै भएको छ। सबैभन्दा विडम्बना त आफ्नै देशको माध्यम भाषाको अस्मिता जोगाउन विज्ञहरूले गोलबद्ध हुनुपर्ने बाध्यतालाई सरकार स्वयंले सिर्जना गराइदिएको देखिन्छ। आदेशको पासोमा गरिमा रक्षाको पीडा एकातिर सुरक्षात्मक होलोग्रामको कुरा छ, अर्कोतिर अंग्रेजी भाषा नै राख्नुपर्ने बाध्यकारी व्यवस्था छ। यसले माध्यम भाषा कामकाजीको भूमिकामा नै कमजोर छ भन्ने कुरालाई दर्साइदियो। तथापि यो पुष्टि गरिएको विषय होइन। हामीले आफ्नो भाषाप्रतिको सहज पक्षको अनुसन्धान र खोजी गर्नुपर्ने एउटा पक्ष र राष्ट्रिय गरिमाको अर्को गहन विषयलाई लत्याउनु किमार्थ पाच्य हुँदैन। महँगो दरभाउ तोकिनुले कमिसन लाद्नेदेखि भाषा र लिपिलाई दुरुहको संज्ञा दिएर दुरुत्साहन गरिएको देखिन्छ। हामीले आफ्नोपनमा किन बाँच्न सक्दैनौं ? यस कार्यलाई राष्ट्रघाती कदमको संज्ञा दिने कि नदिने ? अझ साउन १ गतेदेखि संकेतांक चिन्हको प्रयोग नगर्नेलाई अनुगमन गरी यातायात व्यवस्था ऐन २०४९ अनुसार कारबाही गर्ने चेतावनी दिइनु कति जायज होला ? के राज्य संयन्त्रले युद्धस्तरमा संकेतांक चिन्ह जडान गरिसक्छ ? २०७३ वैशाखमै तत्कालीन सरकारले अमेरिकी र बंगलादेशी संयुक्त कम्पनी डेकाटुर टाइगरसँग सम्झौता गरेको देखिन्छ। त्यस क्रममा ९० लाख अमेरिकी डलरमा २५ लाख सवारीका लागि सो चिन्ह जडान गरिने सम्झौता भएको देखिन्छ। अर्कोतिर, नेपाली भाषाको अपमान भइरहँदा चाहिँ कसले कसलाई कारबाही गर्ने भन्ने प्रश्न उठ्नुपर्ने पनि होइन र ? यसरी ठाडो आदेशबाट नेपाली भाषालाई विस्थापित गर्न खोजिनुले हामी कता जाँदैछौं भन्ने विशाल प्रश्न चिन्ह खडा गरिदिएको छ। द्विभाषिक र त्रिभाषिक नीतिको खाँचो सबैभन्दा विडम्बनाको कुरा नेपालको झन्डासँग अंग्रेजीको रोमन लिपिको उपयोग गरी नेपालका सवारी यातायात गुड्ने भनिएको छ। राष्ट्रिय पूल लालीगुराँससहित निसान छाप राखिने गरी तर्जुमा भएको संकेतांक चिन्ह पाटीमा भाषाचाहिँ नेपाली नराखेर अंग्रेजी नै राख्ने भन्ने कुराले कतिसम्म राष्ट्रिय गौरवको उपेक्षा हुन्छ होला ! यसबाट नेपालको संविधान २०७२ को धारा धारा ८ र ९ मा प्रस्तुत राष्ट्रिय झन्डा, निसान छाप र राष्ट्रिय पूल (अनुसूची १ र अनुसूची ३) को सम्मानका बीचमा धारा ७ को भाषिक वस्तुता प्रत्यक्ष रूपमा उपेक्षित हुँदैन र ! धारा ७ मा देवनागरी लिपिमा लेखिने नेपाली भाषालाई सरकारी कामकाजको भाषा भनिरहँदा मुलुकको प्रशासनिक, आर्थिक, राजनीतिक क्षेत्राधिकारमा मात्रै नभएर सार्वजनिक क्षेत्रमा सञ्चालन हुने सवारीमा अंग्रेजी मोह नै किन बढ्यो ! नेपाली भाषामा पढ्न, लेख्न र कम्प्युटरमा बोध गर्न गाह्रो हुने अनि अझ दुर्घटना बढ्ने भन्ने तर्कबाट भाषिक गरिमाको ओझलाई घटाइनु किमार्थ राष्ट्रिय गौरवमा आधारित संवैधानिक निर्णय हुन सक्दैन। यसरी माध्यम भाषा नेपाली र देवनागरी लिपि प्राविधिक प्रयोजनमा कमजोर, अप्राविधिक अनि जटिल अर्थात् दुर्बोध्य हुन्छ भन्नुले आमनेपालीको माध्यम भाषामाथि नै गम्भीर प्रश्न तेर्सिएको छ। सन् १९९२ मा भारतको संविधानको आठौं अनुसूचीमा रहेका २१ भाषाभित्रकै एक भाषामा स्थान कायम गरेको नेपाली भाषालाई त्यहाँ वीरताको प्रतिबिम्व पनि मानिन्छ। यसबाट नेपाली भाषा पनि अन्तर्राष्ट्रियकरण भएको छ। तथापि, आफ्नै मुलुकमा आफ्नै राष्ट्रभाषालाई न्याय गरियोस् भन्दै न्याय दिने सम्मानित अदालतका निर्णयसँग गुनासो गर्नुपर्ने विडम्बना हामीमा छ। अझ राष्ट्रको गरिमामय सरकारी निकायको निर्णयप्रति अनुनय गर्दै हाम्रो भाषालाई माया गरियोस् भनी निवेदन गर्नुपरेको छ। वस्तुतः संघीय आधारमा सवारीसाधनमा पहिला माथिबाट देवनागरी लिपिको नेपाली भाषामा र आवश्यक भएमा कोष्ठकमा अक्षरको आकार घटाएर अंग्रेजी (द्विभाषिक नीति) मा राख्नु उपयुक्त हुन्छ। प्रादेशिक प्रावधानका आधारमा संविधानतः धारा ७ को उपधारा २ र ३ बमोजिम प्रदेशको भाषा, धारा ७ कै उपधारा १ बमोजिम माध्यम भाषा तथा आवश्यक भए रोमन लिपिको अंग्रेजी भाषा (त्रिभाषिक नीति) मा लेखिनु सान्दर्भिक हुन्छ। वास्तवमा विद्युतीय संकेतांक चिन्ह ट्राफिक प्रहरीको सरलताका लागि उठेको आवाज हो। तथापि, अंग्रेजीमा राख्नैपर्ने भन्ने चाहिँ केवल प्राविधिक व्यवस्थापनको कुरा हो। कुनै विदेशीका लागि नभएर करोडौं नेपालीको सहजताको प्रयोजनका आधारमा पनि अंग्रेजी आकर्षणतिर लम्कनु वैज्ञानिक र व्यावहारिक दुवै होइन नै। अलिक फरक प्रसंगलाई हेर्दा संकेतांक चिन्ह पार्टीको सवाल त घोषित सन्दर्भ भएकाले चर्चामा आएको छ। नेपालमा अधिकांश सूचना पाटी, पसलका विज्ञापन, विद्यालय, विश्वविद्यालयका नाम, इमेल, सूचना प्रसारणलगायतका विविध गतिविधिमा अंग्रेजी भाषाको प्रभावले नराम्रोसँग जरो गाडिसकेको छ। वास्तवमा विमानस्थलमा अंग्रेजी भाषाकै मात्र प्रयोग गरिँदा अल्पसंख्यक विदेशीका लागि बहुसंख्यक नेपालीको भाषिक अधिकार हनन हुन्छ। यस्ता सार्वजनिक प्रयोग हुने विषयमा पनि माथिल्लो स्थानमा माध्यम भाषा र कोष्ठकमा अंग्रेजी भाषा (द्विभाषिक नीति) को प्रयोग गर्नु सान्दर्भिक र वैज्ञानिक देखिन्छ। यो कुरा देशको भाषानीति र योजनामा आधारित हुन्छ। नेपाली भाषाको गरिमा र हामी १२१३औं शताब्दीको खस राज्यको सरकारी कामकाजीको भाषाको इतिहास बोकेको नेपाली भाषाले २०१५ सालको नेपाल अधिराज्यको संविधानमा सर्वप्रथम वैधानिकता पाएको हो। अहिले पनि सरकारी कामकाजीको भाषा भनिरहँदा सवारीसाधनमा यसको अवमूल्यन हुनुलाई वैज्ञानिक तर्क मान्न सकिन्न। राष्ट्रिय सम्पर्क माध्यम, आमसञ्चारको माध्यम, पठनपाठनको माध्यम भाषाको रूपमा रहेको नेपाली भाषाले बहुभाषिक नेपाली गरिमाभित्र रहेर नेपाल र नेपालीको पहिचानलाई अक्षुण्ण र जीवन्त राख्छ। २०७८ सालको जनगणनाको पूर्ण विवरण आउन बाँकी नै छ। २०६८ सालको गणनाअनुसार नेपालमा ४४६३ प्रतिशतको अर्थात् १ करोड १८ लाख २६ हजार ९ सय ५३ जनाको मातृभाषा नेपाली नै हो। मूलतः नेपाल, भारत, भुटान, म्यानमार लगायतका देशसहित विश्वभरिमा झन्डै ४ करोड मानिसको मातृभाषाका नेपाली हो। वर्तमान विश्वव्यापीकृत परिवेशका कारण स्वदेश बाहिरका नेपालीले पनि साहित्य सिर्जना, अनुसन्धान तथा प्रचारप्रसारमा विशेष योगदान पयाइरहनु भएको छ। यस मानेमा नेपाली रैथाने ज्ञानभित्रको विज्ञानलाई खोज्न, विदेशी नाम जोडेर गरिएका अनुसन्धानमा मात्रै आकर्षित नहुने कि। बरु सन्तुलित ज्ञानको दायरा बढाउन, नेपाली दर्शन र ज्ञानको सारलाई बिर्सेर डलरमुखी आकर्षणमा रम्ने विसंगतिलाई न्यूनीकरण गर्न भाषिक गरिमाको अस्तित्व आवश्यक छ। फलतः भोलिको पुस्तालाई दुर्घटित तुल्याउनु हुन्न। ज्ञानलाई भाषाले या त पूर्व र पश्चिमको सीमाले बाँधेको हुँदैन। यसर्थ ज्ञानको सम्मिश्रणबाट नवीनताको खोजी गर्ने माध्यमका रूपमा नेपाली भाषालाई विकास गरिनु आवश्यक छ। नेपाली भाषाको प्रयोगमा तीनै तहका सरकारको ध्यान नजाँदा भाषा पनि कुनै बहसको विषय हो र ! भन्ने मानसिकता हाबी देखिन्छ। सरकारकै सूचना र दस्ताबेजहरूमा अशुद्धिको चाङ भेटिन्छ। शिक्षा, स्वास्थ्य, सञ्चार लगायतका क्षेत्रबाट नेपालीलगायत अन्य मातृभाषाको उपेक्षा भएका सन्दर्भ तथा जबर्जस्ती अंग्रेजी सिकाउने पद्धतिलाई रोक्नुपर्ने कुरामा त राज्य झनै मौन छ। अंग्रेजी र हिन्दीको प्रचुर मिश्रणको विकृतिबाट हामी धराशायी बन्दै छौं। केही अपवादबाहेक चर्चित सञ्चार माध्यमले नै नेपालीकरणमा ध्यान नदिने, मातृभाषाको उपेक्षा गर्दै जबर्जस्ती अंग्रेजी सिकाउने जस्ता समस्यामा सरकार बेखबर देखिन्छ। निष्कर्ष भाषा प्रयोगका प्रयोजनपरक र व्यावहारिक पक्षदेखि भाषासँग सम्बन्धित समस्याको सम्बोधन गर्ने विषयमा नेपाली भाषाविज्ञहरूसहित भाषा आयोग, नेपाल प्रज्ञा प्रतिष्ठान, विभिन्न मातृभाषिक निकाय तथा सरोकारवालाको संयुक्त छाता संगठन हुनु अत्यावश्यक देखिन्छ। बहुभाषिक गरिमालाई समस्या नभएर अवसरका रूपमा स्थापित तुल्याउँदै रोजगार र आजको प्रविधिमैत्री व्यवस्थापनका सन्दर्भमा वैज्ञानिक उपायमुखी अध्ययन गरिनुपर्छ। भाषिक एकरूपताका लागि सञ्चार र विज्ञ सञ्जालको आपसी समन्वय अत्यावश्यक छ। वस्तुतः नेपाली भाषा लिपि, वर्ण, व्याकरण, वाङ्मय, आमसञ्चार र प्रयोगका सापेक्षतामा कतै पनि कमजोर होइन। नेपाली भाषाको प्रयोगमा तीनै तहका सरकारको ध्यान नजाँदा भाषा पनि कुनै बहसको विषय हो र ! भन्ने मानसिकता हाबी देखिन्छ। सरकारकै सूचना र दस्ताबेजहरूमा अशुद्धिको चाङ भेटिन्छ।"
७ वर्षदेखि पुल अधुरै,"वीरगन्ज : पर्साको ग्रामीण भेगलाई सदरमुकाम वीरगन्जसँग जोड्ने एक मात्र सडकमा रहेको तिलावे नदीमाथिको पुल ७ वर्षदेखि अधुरो छ। ठेकेदारको लापरबाहीका कारण उक्त पुल अधुरै रहेको हो। २०७२ जेठ २५ मा पप्पुलुम्बिनी जेभीले ७ करोड ७१ लाख रुपैयाँमा ३ वर्षमै बनाउने गरी पुलको निर्माण गर्ने बताएको थियो। हुलाकी राजमार्ग निर्देशनालय योजना कार्यालय वीरगन्जका अनुसार सम्झौता भएअनुसार पुल २०७५ जेठ २४ भित्रै ठेकेदारले निर्माण सम्पन्न गर्नुपर्ने थियो। तर, ठेक्का लागेको ७ वर्ष बितिसक्दा पनि पुल निर्माण हुन सकेको छैन। यसको विभिन्न कारण देखाउँदै ठेकेदार कम्पनीले पटकपटक म्याद थप गराउँदै आएको छ । पछिल्लोपटक थपिएको ठेक्काको म्याद गत चैत मसान्तसम्मको म्याद सकिएको पनि करिब ३ महिना हुन लागिसकेको छ। तर, अझैसम्म पुलको निर्माण सकिएको छैन। ठेकेदारको आग्रहमा हुलाकी राजमार्ग निर्देशनालय योजना कार्यालय वीरगन्जका आठौंपटक फेरि असार १६ गतेसम्मको म्याद थपेको छ। यसअघि सातांैपटक थपिएको गत चैत मसान्तको म्यादमा काम नसकिएकाले ठेकेदारकै आग्रहमा अन्तिमपटकका लागि असार १६ सम्मको म्याद थपिएको हुलाकी राजमार्ग निर्देशनालय योजना कार्यालय वीरगन्जका प्रमुख दरोगा साहले बताए। उनले भने, असार १६ सम्म ठेकेदारले पुलको काम सक्छ भन्ने विश्वास छ। यसअघि ठेकेदार नै सम्पर्कविहीन हुँदा ७ महिनासम्म अलपत्र परेको पुलको निर्माण, स्थानीय युवाहरूले पुल निर्माणस्थलमै १ महिनासम्म प्रदर्शनसहितको दबाब दिएपछि गत मंसिरबाट निर्माण सुचारु भएको थियो। जिल्ला प्रशासन कार्यालय पर्सामा ठेकेदारसहितको सर्वपक्षीय बैठकले ७ महिनादेखि अलपत्र छाडिएको तिलावे पुलको निर्माण मंसिर १ गतेदेखि सुचारु गर्ने सहमति गरेको थियो। उक्त बैठकमा रोकिएको पुलको निर्माण कार्य गत चैत मसान्तभित्र निर्माण कार्य सक्ने सहमति पनि भएको थियो। तर, ठेक्का लगाइएको ३ वर्षभित्रै सक्नुपर्ने निर्माणको काम ७ वर्ष बितिसक्दा पनि अधुरै रहँदा पर्सा जिल्लाभरकै स्थानीय आवागमनमा सास्ती खेप्न बाध्य छन्। पुरानो फलामे पुुल जीर्ण भइसकेको र साँघुरा पनि भएका कारण त्यहाँ हरेक दिन बिहान र साँझ घन्टौंसम्म ट्राफिक जाम हुने गरेको छ। नदीमा बनाइएको कच्ची डाइभर्सन पनि अहिले बाढीले बगाइसकेको छ। जसका कारण ट्राफिक जाम हुने गरेको स्थानीय जय साहले बताए। यता, गत कात्तिक महिनाभर पुलको निर्माण कार्य छिट्टै सक्न भनेर दबाब दिँदै प्रदर्शन गरेका युवा अगुवा राकेश यादवले ठेकेदार र हुलाकी कार्यालयको चरम लापरबाहीले पुलको काममा ढिलासुस्ती भइरहेको बताए। उनले भने, कात्तिकमा हामीले महिना दिनसम्म प्रदर्शन गरेपछि पुलको काम ठेकेदारले सुरु त गयो तर फेरि भनेको समयमा (चैत मसान्तसम्म)पुरा गर्न सकेन। अब पुनः असार १६ सम्म म्याद थपिएको जानकारी आफूहरूले पाएको बताउँदै यादवले भने, फेरि पनि यो समयमा काम सकेन भने फेरि संघर्षमा उत्रिन्छौं।"
अफवाहले रेड पान्डाको सिकार,"नेपालगन्ज : रेड पान्डा (हाब्रे)को छालासहित व्यक्ति पक्राउ परेका यी केही घटना मात्र हुन्। जबकि सरकारले नै यसलाई संरक्षित जीवको सूचीमा राखेको छ। हिमाली र पहाडी जंगलमा पाइने घर बिरालोजत्तिकै आकारको आकर्षक यो जीवको सिकार किन र कुन प्रयोजनमा भइरहेको छ भन्नेमा संरक्षणकर्मी नै अनभिज्ञ देखिन्छन्। यद्यपि, भ्रमपूर्ण प्रचारले लोपोन्मुख यो जीव मारिइरहेकोमा उनीहरू एकमत देखिन्छन्। प्रहरीको केन्द्रीय अनुसन्धान ब्युरो प्रवक्ता एसपी श्याम महतो यो जन्तुको बजार नभएको बताउँछन्। यसको छालाको न कुनै कामै छ। कहीँ बिक्री पनि हुँदैन। कृत्रिम बजार र मूल्यको अफवाह छ। त्यही आधारमा निर्दोष रेड पान्डा मारिरहेको छ, एसपी महतो भन्छन्, भ्रमपूर्ण प्रचारले सजिलै पैसा कमाउने आशामा रेड पान्डाको छालाको कारोबार गर्ने सबै फन्दामा पर्ने गरेका छन्। हामीले अनुसन्धान गर्छौं। मुद्दा चलाउने काम वन विभाग वा निकुञ्जले गर्छ। सीआईबीका अरू अधिकारी पनि रेड पान्डाको अन्तर्राष्ट्रिय बजारमा माग र सप्लाई भएको फेला नपारेको बताउँछन्। सुनेकै भरमा अवैध शिकार भइरहेको छ। जनतालाई सही सूचना प्रवाह गर्न सके मात्र रेड पान्डा जोगाउन सकिन्छ, उनीहरू भन्छन्, समुदायस्तरमा जनचेतना जगाउन सकेमा र रेड पान्डाबारे महत्व दर्शाउन सकेमा अवैध शिकार हुनबाट जोगाउन सकिन्छ। अध्यता डम्बर विष्टका अनुसार यसको अंग र छालाबाट कुनै औषधि बन्दैन। छालाबाट लुगा बनाएर लगाएको पनि भेटिँदैन। न अन्तर्राष्ट्रिय बजारमा छालाको कुनै माग नै छ। धामीझाँक्रीले पनि यसलाई प्रयोग गरेको भेटिँदैन। मासुमा स्वादै छैन। माटोेको गन्ध आउने भएकाले मासुका लागि रेड पान्डाको शिकार भएको पाइँदैन, विष्ट अन्नपूर्ण पोस्ट्सित भन्छन्, रेड पान्डाको छाला विमानस्थलबाट बरामद भएको छैन। न सीमा नाकाबाटै बरामद भएको छ। नेपालमा मात्र रेड पान्डाको छाला बरामद भइरहेको छ। कैलालीका विष्ट रेड पान्डाकै विषयमा अस्ट्रेलियाबाट विद्यावारिधि गरिरहेका छन्। वन्यजन्तु विज्ञ शान्तराज ज्ञवाली भ्रमपूर्ण प्रचारका कारण रेड पान्डा मारिएको बताउँछन्। स्थानीयवासीलाई रेड पान्डा मार्नु गैरकानुनी काम हो भन्ने थाहा नभएर पनि मारेका हुन सक्छन्। जनचेतनाको कमी हो, ज्ञवाली भन्छन्, अर्को चाँडै धेरै पैसा कमाउने लोभले पनि रेड पान्डाको शिकार भइरहेको छ। राष्ट्रिय निकुञ्ज तथा वन्यजन्तु संरक्षण विभागका महानिर्देशक डारामचन्द्र कँडेल जनस्तरमा जनचेतना अभावमा अवैध शिकार भइरहेको स्वीकार गर्छन्। भन्छन्, विभागले रेड पान्डा संरक्षणका लागि वासस्थान जोगाउने काम भइरहेको छ। यो विभाग एउटैले गरेर हुने काम होइन। साझा रूपमा यसविरुद्ध लाग्न जरुरी छ। जनचेतनाको अभावले अवैध सिकार भइरहेको छ। विभागले रेड पान्डा संरक्षणका लागिवासस्थानजोगाउने कामगरिरहेको छ। यो विभाग एउटैले गरेर हुने कामहोइन। साझा रूपमा लाग्न जरुरी छ।डारामचन्द्र कँडेल, महानिर्देशक, राष्ट्रिय निकुञ्ज तथा वन्यजन्तु संरक्षण विभाग यसको छालाको न कुनै काम छ। कहीँ बिक्री पनि हुँदैन। कृत्रिम बजार र मूल्यको अफवाह छ। त्यही आधारमा निर्दोष रेड पान्डा मारिरहेको छ।श्यामकुमार महतो, प्रवक्ता, प्रहरीको केन्द्रीय अनुसन्धानब्युरो यसको अंग र छालाबाट कुनै औषधि बन्दैन। लुगा बनाएर लगाएको पनि भेटिँदैन। न अन्तर्राष्ट्रिय बजारमा कुनै मागनै छ। नेपालमा मात्र रेड पान्डाको छाला बरामद भइरहेको छ। डम्बर विष्ट, अनुसन्धानकर्ता विभागको वेबसाइट डब्लूडब्लूडब्लूडीएनपीडब्लूसीजीओभीएनपीको स्तनधारी संरक्षित जीव सूचीको हाब्रेसम्बन्धी सूचनामा पनि यसको अन्तर्राष्ट्रिय बजार रहेको भ्रमपूर्ण सूचना छ। जहाँ लेखिएको छ, रंगिन छालाका कारण राष्ट्रिय तथा अन्तर्राष्ट्रिय बजारमा यसको व्यापार हुन्छ। विभागको यो जानकारी पनि भ्रमपूर्ण रहेको संरक्षणकर्मीले औंल्याएका छन्। अभियुक्तले पनि यसको अन्तर्राष्ट्रिय बजार रहेको बयान दिने गरेका छन्। यस्ता गलत प्रचारले पनि लोपोन्मुख जीव मारिइरहेका छन्। विभिन्न अध्ययनले भने यसको कुनै अन्तर्राष्ट्रिय बजार नरहेको देखाएका छन्। यो जीव नेपालसहित चीन, भारत, म्यानमार र भुटानमा पाइन्छ। यसको सबैभन्दा बढी संख्या चीनमा रहेको जनाइएको छ। रेड पान्डाको अवैध सिकार विषयमा अन्तर्राष्ट्रिय स्तरमा भएका अध्ययनले पनि यसको औषधिय गुण वा छालाको माग नभएको देखाएको छ। वन्यजन्तुको अवैध व्यापारविरुद्ध क्रियाशील संस्था ट्रयाफिकले सन् २०१८ मा चीनमा गरेको अध्ययनमा यसको छालाबाट टोपी वा लुगा बनाएर कतै लगाएको पाइएको थिएन। यही संस्थाले सन् २०२० मा नेपाल, भारत, भुटानमा गरेको अर्को अध्ययनमा पनि छालालाई लुगाका रूपमा प्रयोग गरिएको पाइएन। यो अध्ययनले नेपालमा मात्रै चोरी सिकारी बढेको देखाएको छ। अनुसन्धानकर्ता विष्टसहितको टोलीले सन् २०२० मै गरेको अर्को अध्ययनमा नक्कली बजार देखाएर अवैध शिकार भएको पत्ता लगाएको थियो। पहिलो कारण त गरिबी हो। सजिलै चाँडै धेरै पैसा कमाउन सकिन्छ भन्ने भ्रमले हल्लै हल्लाका भरमा रेड पान्डा मारिरहेका छन्, विष्ट भन्छन्, सुरक्षाकर्मीको अनुसन्धान प्रक्रिया पनि दोषी छ। अपराधी पक्राउ गर्न प्रहरी ग्राहक बनेर छाला ल्याऊ हामी किन्छौं भन्छ। नक्कली बजार सिर्जना गर्छ। छाला ल्याएर आएपछि व्यक्ति पक्राउ गरिन्छ। यो अनुसन्धान गर्ने परिपाटीका कारण पनि रेड पान्डाको शिकार भएको छ। उनी संरक्षणकर्मीको सूचना पनि गलत बुझिरहेको बताउँछन्। संरक्षणकर्मीले गाउँ समाजमा जनचेतना फैलाउँदा रेड पान्डाको छाला महँगोमा पाइन्छ भनेर चोरी शिकारी भइरहेको जानकारी दिइरहेका छन्। यो मिस इन्फरमेसन पनि रेडपाण्डा मारिने अर्को कारण हो, उनी भन्छन्, मिडियाले पनि प्रहरीले रेड पान्डाको छालासहित मान्छे नियन्त्रणमा लिएका खबर मात्र प्रकाशनप्रसारण गरे। किन मारिन्छ भन्नेबारे खोजबिन नगरेकाले पनि बजारमा हल्लालाई बढावा दिएको हो। वन्यजन्तुको अंग अन्तर्राष्ट्रिय बजारमा माग हुँदा त्यसमा एउटा गिरोह नै संलग्न हुन्छ। चोरी शिकार गर्ने एउटा, स्थानीय रूपमा संकलन गर्ने अर्को, मध्यस्थकर्ता बन्ने अर्को, अन्तर्राष्ट्रिय बजारमा लैजान सहजीकरण गर्ने उच्चस्तरको अर्को व्यक्ति र खरिद बिक्री गर्ने लामो सञ्जाल जोडिएको हुन्छ। रेड पान्डाको सिकारको हकमा कुनै सञ्जाल फेला नपरेको विष्ट बताउँछन्। जंगलदेखि अन्तर्राष्ट्रिय बजारसम्म जाँदा कम्तीमा पनि पाँच लेयरको चेन हुन्छ। तर, रेड पान्डासम्बन्धी त्यस्तो कुनै चेन फेला परेको छैन। रेड पान्डाको छालासँगै पक्राउ परेका व्यक्तिमा केही आफैं मार्ने र छाला सुकाएर ल्याउने छन्। कोही बिचौलिया पनि छन्। बिचौलियाले उधारोमा छाला ल्याएर आउँछन्। बिक्री भएपछि पैसा दिन्छु भनेका हुन्छन्। कोही बजार खोज्दा खोज्दै पक्राउ परेका छन्। सम्भावित अवैध व्यापारिक ठाउँ राष्ट्रिय निकुञ्ज तथा वन्यजन्तु संरक्षण विभागको हरेक वर्ष प्रकाशन गर्ने वन्यजन्तु अपराधसम्बन्धी प्रतिवेदनमा पनि वन्यजन्तुसम्बन्धी अपराधमा रेड पान्डालाई पनि देखाइएको छ। यो प्रतिवेदनले वन्यजन्तुको अवैध सम्भावित व्यापारिक ठाउँमा झापाको काँकडभिट्टा, काठमाडांै, विराटनगर, सुनसरीको हरिपुर, बाँकेको नेपालगन्ज, कैलालीको धनगढी र कञ्चनपुरको महेन्द्रनगरलाई राखेको छ। अवैध व्यापार हुने सम्भावित मार्गमा ठोरी र भिखना ठोरीत्रिवेणीभैसाँलोटन (भारत), बर्दियाको कोठियाघाटधनौरानिशानगाँडामूर्तियामगँ घोटना र बाँकेको रुपैडिया (भारत)लाई देखाइएको छ। सम्भावित भारतीय नाकाका रूपमा धार्चुला, पिथौरागढ, टनकपुर, लखिमपुर, बहराइच, रुपैडिया, सुनौली, वाल्मिकी, रक्सौल, वीरपुर, जोगवनी, दार्जिलिङ, पानीटंकी, सिलिगुढी र खरिबारीलाई देखाइएको छ। ३५ जिल्लामा रेड पान्डा रेड पान्डा नेटवर्कले सन् २०१० मा पूर्वी नेपालबाट संरक्षण अभियान सुरु गरेको थियो। जुन २०१७ मा पश्चिम नेपालमा विस्तार भयो। सन् २०१६ को सर्भेले ३५ जिल्लामा रेड पान्डा पाइने देखाएको थियो। यद्यपि यकिन संख्या कति छ भन्ने पत्ता लगाउन सकिएको छैन। अध्ययनले रेड पान्डा मासिँदै गएको भने देखाएका छन्। यो संस्थाले पूर्वी र पहाडी क्षेत्रका १० जिल्ला (ताप्लेजुङ, इलाम, पाँचथर, रोल्पा, रुकुम पूर्व, रुकुम पश्चिम, जाजरकोट, कालिकोट, डोल्पा र जुम्ला)मा काम गरिरहेको छ। उसले वासस्थान संरक्षणको काम गरिरहेको छ। १० वटा नर्सरी स्थापना गरी २ लाख बिरुवा उत्पादन गरी वृक्षरोपण गरिरहेको छ। हामीले ६४८ रोपनी जग्गा किनेर डिभिजन वन कार्यालयमार्फत सामुदायिक वनलाई हस्तान्तरण गरेका छौं, नेटवर्कका कार्यक्रम संयोजक सोनाम टासी लामा भन्छन्, रेड पान्डाको तस्करी गर्नुपर्ने कारणै छैन। ठूलो रकम पाउने भ्रम र हल्लै हल्लाको भरमा अवैध शिकार भइरहेको छ। यसको छालासँग न कुनै सांस्कृतिक पक्ष जोडिएको छ। न मासु र छालाबाट कुनै औषधि नै बन्छ। वासस्थानका हिसाबले सबैभन्दा बढी रेड पान्डा ताप्लेजुङमा छन्। बाँस प्रजातिको निगालोको टुसा र मालिंगोे र पात खान्छ। अभियानले पाँचथरइलामताप्लेजुङ क्षेत्रमा रेड पान्डाको स्थितिमा सुधार भइरहेको देखाउँछ। सो क्षेत्रमा स्थानीयवासीले यो जीवलाई स्वस्थ वनको सूचक मान्छन्। विभागका महानिर्देशक डा कँडेल रेड पान्डा संरक्षण अभियान जारी राखेको बताउँछन्। रेड पान्डासम्बन्धी अपराधकसूर रेड पान्डाको अवैध शिकार र अवैध व्यापार दुवै पर्छन्। राष्ट्रिय निकुञ्ज तथा वन्यजन्तु संरक्षण ऐन २०२९, (पाँचौं संशोधन, २०७३) को परिभाषाअनुसार वन्यजन्तुको शिकार भन्नाले कुनै वन्यजन्तु जुनसुकै तरिकाले लखेट्ने, पक्रने, दुःख दिने, मार्ने वा सो गर्न प्रयत्न गर्ने वा त्यसको शरीरको कुनै अंग झिक्ने वा नष्ट गर्ने वा त्यसको फुल, गुँड झिक्ने, नष्ट गर्ने वा खलबल गरिदिने कामलाई जनाउँछ, भनिएको छ। सोही ऐनको दफा ५ (१) (क) अनुसार अधिकारप्राप्त अधिकारीबाट लिखित अनुमति नलिई कुनै पनि व्यक्तिले राष्ट्रिय निकुञ्ज तथा आरक्षभित्र वन्यजन्तुको शिकार गर्न वा आखेटोपहार ओसारपसार गर्न निषेध गरेको छ। दफा १० अनुसार अनुसूची१ मा उल्लेखित वन्यजन्तु संरक्षित वन्यजन्तु मानिनेछन् र तिनीहरूको शिकार गर्न निषेध गरिएको छ। त्यसैगरी वन ऐन २०४९, (दोस्रो संशोधन, २०७३) को दफा ४९ को (ढ) मा समेत राष्ट्रिय वनमा शिकार गरेमा र सो गर्ने गराउने उद्योग गरेमा कसूर गरेको मानिनेछ। त्यसैगरी संकटापन्न वन्यजन्तु तथा वनस्पतिको अन्तर्राष्ट्रिय व्यापार नियन्त्रण ऐन, २०७३ को दफा ३ ले दुर्लभ वा लोपोन्मुख वन्यजन्तु वा वनस्पति वा सोको नमुनाको कारोबार वा व्यापार गर्न वा गराउन नहुने उल्लेख गरेको छ। राष्ट्रिय निकुञ्ज तथा वन्यजन्तु संरक्षण ऐन २०२९ को दफा २६ (१) बजोजिम रेड पान्डाको मारेको, छाला बिक्री गरेको ठहर भएमा ५ लाख रुपैयाँदेखि १० लाख रुपैयाँसम्म जरिवाना र ५ वर्षदेखि १५ वर्षसम्म कैद वा दुवै सजाय हुनसक्ने व्यवस्था छ। ५ वर्ष कैद र ५ लाख जरिवाना बाँके जिल्ला अदालतमा परेका वन्यजन्तुसम्बन्धी मुद्दामध्ये एकचौथाइ रेड पान्डा तस्करीका छन्। अदालतका स्रेस्तेदार तीर्थराज भट्टका अनुसार ०७५ सालयता दायर ३६ वन्यजन्तुसम्बन्धी मुद्दामा नौवटा मुद्दा रेड पान्डाका हुन्। जुन कुल मुद्दाको २५ प्रतिशत हो। सबैभन्दा बढी वन्यजन्तुसम्बन्धी मुद्दा नै रेड पान्डाको छालासम्बन्धी छ। त्यसपछि चितुवाको ४, चित्तल, चौका र चरिबाघका तीनतीन, बँदेल र पाटेबाघ दुईदुई, जरायो कस्तुरीको बिना, नीलगाई, गैंडाको छाला, हात्तीको दाह्रा र सालकको खपेटासम्बन्धी मुद्दा एकएकवटा छन्। अदालतमा रेड पान्डासम्बन्धी मुद्दामध्ये ७ वटाको फैसला भइसकेको छ। रेड पान्डाको शिकार गर्ने र छाला बिक्री गर्नेलाई अदालतले दण्ड र सजाय दिएको छ। तापनि यसको अवैध कार्य रोकिएको छैन। राष्ट्रिय निकुन्ज तथा वन्यजन्तु संरक्षण ऐन, २०२९ ले ५ लाखदेखि १० लाख रुपैयाँसम्म जरिवाना र ५ देखि १५ वर्षसम्म कैद वा दुवै सजाय हुन सक्ने व्यवस्था गरेको छ। जिल्ला अदालत बाँकेका न्यायाधीश दुर्गाबहादुर भुसालले १२ माघ ०७६ मा कोहलपुर४ का मानबहादुर शाही र प्रेमबहादुर शाहीलाई रेड पान्डाको छाला घरमा राखेको कसूरमा पाँचपाँच वर्ष कैद सजायको फैसला गरेका थिए। उनीहरू १० कात्तिक ०७५ मा पक्राउ परेका थिए। बाँके जिल्ला अदालतले नै जुम्लाको तातोपानी१ का धीरज महतलाई ५ लाख रुपैयाँ मात्र जरिवाना गर्यो। न्यायाधीश पूर्णप्रसाद बास्तोलाले ९ मंसिर ०७८ मा गरेको फैसलामा पहिलो पटक गरेको कसूर र आर्थिक प्रलोभनका कारण देखाउँदै यस्तो फैसला गरेका हुन्। १८ चैत ०७५ मा बाँकेको नेपालगन्ज११ सदरलाइनस्थित एक होटलबाट महत पक्राउ परेका थिए। जाजरकोटको जुनिचाँदे११ का धनबहादुर शाही, सल्यानको कुपिण्डे४ का भरतबहादुर पुन र सुर्खेतको भेरीगंगा१०का दलबहादुर शाहीलाई पनि जिल्ला अदालत बाँकेले जनही ५ लाख रुपैयाँ जरिवाना गर्यो। उनीहरू १४ माघ ०७७ मा कोहलपुर१२ चप्परगौडीस्थित एक होटलबाट पक्राउ परेका थिए।"
चौंरीले तान्दै पर्यटक,"फिदिम : चौरीपालन व्यवसाय यसअघि जीविकोपार्जनको माध्यम, उच्च पहाडको पहिचान र परम्परा थियो। अब भने यसलाई पर्यटनसँग जोड्न थालिएको छ। परम्परागत पेसालाई आधुनिकीकरण गर्दै चौंरीलाई पर्यटक तान्ने माध्यम बनाएको हो। यसले किसानको आम्दानी मात्रै होइन लेकाली फाँटमा पर्यटकको चहलपहलसमेत बढेको छ। पोषिलो दूध दिने चौंरी यहाँको पर्याय हो। चौंरी हेर्दा आकर्षक देखिने जनावार हो। ठूलो शरीर, लामा र तिखा सिङ, लामा रौं भएको चौंरी हेर्दा निकै आकर्षक देखिन्छ। चौंरीबिना पहाड र हिमालको कल्पना गर्न नसकिने फालेलुङ४ का चौंरीपालक जंग राईले बताए। पर्यटकलाई चौंरी देखाएर आम्दानी गर्न थालेका छौं, राईले भने। चौंरी हेर्न पाउँदा पर्यटक पनि औधी रमाउने गरेको उनले सुनाए। चौंरी हेर्न र यसको जीवनचक्रका बारेमा बुझ्न विदेशी पर्यटक आउन थालेको याक तथा चौंरी कृषक महासंघ नेपालका सचिव चन्द्रलाल नेपालले बताए। भने, अहिले कृषकको आम्दानी पनि बढेको छ। पाँचथरसहित ताप्लेजुङ, ओखलढुंगा, सोलुखुम्बु, मुगु, जुम्ला, मुस्ताङ, मनाङ, लमजुङ गोरखा, सिन्धुपाल्चोक, दोलखा, रामेछाप र रसुवाको लेकाली भेगमा चौंरी पाइन्छ। यो क्षेत्रका चौंरीपालक संगठित गर्न हालै याक तथा चौंरी कृषक महासंघ गठन गरिएको छ। सोलुखुम्बुका नुरु शेर्पाको अध्यक्षतामा गठित समितिले लोपोन्मुख चौंरीलार्ई संरक्षण र पर्यटन व्यवसायसँग जोड्ने लक्ष्य राखेको छ। समिति गठन गर्नुभन्दा पहिलेदेखि नै पूर्वी पहाडका किसानहरूले चौंरीलाई पर्यटनसँग जोड्न थालेका थिए। चौंरीको अनुसन्धानका लागि अमेरिकालगायत देशबाट अनुसन्धानकर्ता आउन थालेको सचिव नेपालले बताए। गोठबाट १५ लाखसम्म आम्दानी एउटा चौंरी गोठबाट वार्षिक कति आम्दानी होला ? अधिकांशको जवाफ हुन्छ गोठबाट फाइदा नै हुँदैन भइहाले ५० हजारदेखि मुस्किलले लाखसम्म। तर, चौंरीपालकको जवाफ बदलिएको छ। उनीले आश्चर्यलाग्दो आम्दानी सुनाउँछन्। चौंरीकै आम्दानीबाट वार्षिक ५ लाख बचत हुने तोरिफुलेका सूर्यमान गुरुङले बताए। ४० वर्षदेखि गोठ सञ्चालन गरिरहेका उनले भने, गाउँमा वर्षको १५ लाख रुपैयाँसम्म बचत गर्ने पनि छन्। याङवरक१ पानीभित्ताका पेम्बा शेर्पाको गोठमा १४ वटा चौंरी दुहुना छन्। एउटा दुहुना चौंरीबाट सिजनमा ५० हजारसम्म आम्दानी हुन्छ, शेर्पाले भने, घिउ, छुर्पी चीज र चौंरी बिक्रीबाट राम्रो कमाइ हुन्छ। अहिले त पर्यटक पनि चौंरी हेर्न आउन थालेका छन्। उनीहरू गोठमा बस्छन्। खान्छन् र रमाइलो गर्छन्। वार्षिक ८ देखि १० लाखसम्म बचत गरेको पेम्बाले सुनाए। चौंरीको घिउ, छुर्पी, चीज, पुच्छर बिक्री गरेर राम्रो आम्दानी लिने गरेका किसानहरूले पर्यटक आउन थालेपछि थप आम्दानी गर्न थालेका हुन्। चौंरी हेरबापत पर्यटकले छुट्टै पैसा तिर्दैनन् तर, उनीहरू आउँदा गोठमा खाने, बस्ने र रमाइलो गर्ने भएकाले किसानको आम्दानी थप बढेको हो। एउटा राम्रो याक दुई लाखसम्मा बिक्छ, फालेलुङ४ नेपालीटारका थर्कप्रसाद गुरुङले भने, परिश्रमबाट नडराउने हो भने चौंरी गोठबाट राम्रो कमाइ हुन थालेको छ। चौंरीको रौं सम्म बिक्री लाग्छ। चौंरीको घिउ प्रतिकिलो पाँच सय र छुर्पी आठ सय रुपैयाँले बिक्री हुने उनले सुनाए। गोठमा कर्पटक आवास पर्यटकलाई राख्न गोठमै आवास बनाइएको छ। जसलाई गोठस्टे नाम दिइएको छ। यहाँका गोठाला नै पर्यटन व्यवसायी बनेका हुन्। फालेलुङ र याङवरकमा २१ ओटा गोठस्टे तयार गरिएको हो। रेडपाण्डा नेटवर्क र दीप ज्योति युवा क्लबको आर्थिक सहयोगमा गोठस्टे सञ्चालन गरिएको हो। चौंरी गोठलाई आधुनिक तरिकाले निर्माण गरेर पर्यटक बस्न मिल्ने गरी बनाइएको गोठलाई नै गोठस्टे भनिएको क्लबका कार्यकारी निर्देशक सुनील बान्तवाले बताए। होमस्टेकै अवधारणमा गोठस्टे विकास गरिएको उनी बताउँछन्। भन्छन्, पर्यटकहरूलाई गोठ जीवनपद्धतिको बारेमा बुझाएर रमाउन सिकाउनु गोठस्टे सञ्चालन गर्नुको लक्ष्य हो। सन्दकपुरदेखि चारराते, नेपालीटार, तोरीफुले, पानीभित्ता, तिम्बुङपोखरी हुँदै कञ्चनजंघा बेस क्याम्पसम्म जाने पर्यटक यहाँ बास बस्न सक्छन्। खानेकुराको मीठो परिकार बनाउन गोठालालाई तालिम दिइएको छ।"
विदेशबाट फर्काइए ७९ मूर्ति,"काठमाडौं : नेपालबाट चोरी निकासीलगायत विभिन्न कारण विदेश पुर्याइएका पुरातात्विक तथा सांस्कृतिक महत्वका मूर्ति हालसम्म ७९ वटा फर्काइएका छन्। चीन (तिब्बत)बाट २८, बेलायतबाट १९, अमेरिकाबाट १७, भारत (कोलकाता)बाट १३, अस्ट्रिया र जर्मनीबाट एकएक थान फिर्ता ल्याइएको हो। अमेरिका, फ्रान्स, बेलायत, अस्टेलियालगायत मुलुकबाट थप कलाकृति ल्याउन कूटनीतिक पहल भइरहेको बताउँछन् पुरातत्व विभागका महानिर्देशक दामोदर गौतम। आगामी आर्थिक वर्ष धेरै मूर्ति आउनेवाला छन्। नेपालबाट के कति सांस्कृतिक सम्पदा बाहिरिए भनेर कुनै तथ्यांक छैन। तर, विश्वका विभिन्न प्रख्यात संग्रहालयमा प्रदर्शनमा राखिएका नेपाली विशिष्ट किसिमका कलाकृतिले नेपालबाट हजारौं संख्यामा महत्वपूर्ण कलाकृतिहरू बाहिरिएको पुष्टि हुन्छ, महानिर्देशक गौतम भन्छन्, कूटनीतिक माध्यमबाट सयौं पाइप लाइनमा आउनेवाला छन्। आउने आर्थिक वर्ष ५० भन्दा बढी ल्याउने प्रक्रियामा छन्। उनका अनुसार सांस्कृतिक, पुरातात्विक महत्वका सम्पदाहरू संरक्षण ऐन बनेसँगै बढी चासो देखिएको हो। चोरी मात्र नभई तीन प्रकारले हाम्रा सम्पदा अन्य मुलुक पुगेका छन्, उनी भन्छन्, उपहारका रूपमा, बेचिएर र चोरिएर। विदेश पुर्याइएका मूर्तिलगायत अन्य बहुमूल्य वस्तु प्रमाण पुगेपछि फिर्ता ल्याइएको उनको भनाइ छ। देशको विशिष्ट र मौलिक पहिचान बोकेका सम्पत्तिलाई संरक्षण गर्नु सरकारको दायित्व रहेको उनको भनाइ छ। सन् १९५० अघि नेपालबाट के कति सांस्कृतिक सम्पदा बाहिरिए भन्ने तथ्यांक सरकारसँग पाइँदैन। यो विभाग २००९ सालमा स्थापना भयो। २०१३ सालमा प्राचीन स्मारक संरक्षण ऐन बन्यो। त्यसपछि मात्र पुरातात्विक वस्तुको संरक्षण गर्न थालिएको दाहाल बताउँछन्। विश्वका प्रख्यात संग्रहालयमा राखिएका नेपाली कलाकृति नेपालबाट हजारांै संख्यामा बाहिरिएको नकार्न नसकिने उनको भनाइ छ। पुरातात्विक महत्वका पाँच मूर्ति हालै मात्र नेपाल ल्याइएको छ। तिनीहरू उत्पत्तिस्थल नेपाल भएको पुष्टयाइँ विभागले गरेपछि अमेरिकाको सिकागोबाट प्राप्त गरिएको हो। पाँचौं, छैटौं शताब्दीको विशेष प्रकारको तीन तहको ब्रम्ह्भाग, विष्णुभाग र शंकर भाग खमबादेखि बनेको प्रस्तरको चतुर्मुखी शिवलिंग छ। जुन सन् १९८० आसपास पशुपति परिसरबाट चोरी भएको थियो। अमेरिकाकै देनभर आर्ट म्युजियम डीएएमको एसिएन कलेक्सनमा रहेको ललितपुर महानगरपालिका११ को गाः हिटी हालको गाः हिटी टोल सुधार समितिको कार्यालय भवनबाट सन् १९६० मा हराएको १०औं शताब्दीको प्रस्तरको उमामहेश्वरको मूर्ति छ। ती मूर्तिहरू १२ र १३औं शताब्दितिरको राजकीय स्वरूपको मानवकार पदममणी लोकेश्वर अर्थात् बोधसत्व अवलोकितेश्वर मूर्ति र १६औं शताब्दीको प्रस्तरको शाक्यमुनि बुद्धको मूर्ति भने सन् १९५० पछिको कुनै वर्षमा नेपालबाट हराएर उक्त ट्रस्टमा पुगेको बुझिन्छ। यसरी विभिन्न समयमा हराएका यी ५ कलात्मक विभिन्न माध्यम हँुदै त्यहाँ पुगेका हुन्। उक्त मूर्ति विभागले सुरक्षा, संरक्षण र अनुसन्धान कर्ताहरूसम्मको पहँुचका लागि राष्ट्रिय संग्रहालयलाई हस्तान्तरण गर्ने र साविककै स्थानमा पुनः स्थापना गर्ने भएको छ। यी पुराना मूर्ति नेपाल ल्याउन यूपीएस कार्गोले सहयोग गरेको जनाइएको छ। यस्तै, अमेरिकास्थित आर्ट इन्स्टिच्युट अफ सिकागो डेर्भर आर्ट म्युजियम, मर्लिन बी एल्सडोर्फ ट्रस्ट, नेपाली राजदूतावासलेउक्त कार्यमा सहयोग गरेका थिए। सरकारले मूर्ति ल्याउन २० लाख रुपैयाँ छुट्ट्याएको गौतमको भनाइ छ। थप रकम सरकारले लगानी गर्ने उनी बताउँछन्। उनका अनुसार भेटिएका मूर्तिहरूको प्रकृति हेरेर रकम खर्च हुने गरेको छ। हालसम्म भेटिएका मूर्ति सिधै कार्गोबाट ल्याउने गरिएको छ। अहिले भने मूर्ति चोरी निकासी नहुने गरेको उनको भनाइ छ। चोरी निकासी गरी बाहिर लैजान पाइँदैन। यहाँबाट लगेर मात्र भएन् । जहाँ लगे पनि त्यस ठाउँमा पनि कहाँबाट कसरी र किन ल्याएको स्पष्टीकरण दिनुपर्छ । त्यसैले अब चोरी गरेर लैजान सहज छैन, उनी भन्छन्।"
"देउवा पाँचपटक प्रधानमन्त्री हुँदा त देशको हालत यस्तो भयो, सात चोटी हुँदासम्म कस्तो होला ? : भीम रावल","काठमाडौंः सांसद भीम रावलले संविधान विपरित, राष्ट्रिय हित विपरित शक्ति राष्ट्रहरुसँग सामरिकलगायतका सम्झौता गर्न नहुने बताएका छन् । आइतबार प्रतिनिधि सभामा बोल्दै सांसद रावलले संविधान मिच्दै राष्ट्रिय हित विपरित धमाधम शक्ति राष्ट्रहरुसँग सामरिकलगायतका सम्झौता हुन लागेको भन्दै त्यसो नगर्न सरकारलाई आग्रह गरे । 'अहिले संविधान मिच्दै राष्ट्रिय हित विपरित धमाधम शक्ति राष्ट्रहरुसँग सामरिकलगायतका सम्झौता हुँदैछन, नेपालको स्वाधिनता र स्वतन्त्रता नै खतरामा पर्न थालेको छ,'उनले भने। उनले प्रधानमन्त्री शेरबहादुर देउवाका कारण हिंसात्मक गतिविधि बढेको भन्दै नेपाल स्वाधिनता र स्वतन्त्रता नै खतरामा परेको बताए। उनले भने,' २०५२ सालमा पहिलोपटक वर्तमान प्रधानमन्त्री शेरबहादुर देउवा प्रधानमन्त्री हुँदा देश हिंसात्मक द्वन्द्वतिर धकेलियो । देशको हितमा आँच पुर्याउने महाकाली सन्धी भयो । अर्कोपटक प्रधानमन्त्री हुँदा प्रतिगमन भयो । अहिले संविधान मिच्दै राष्ट्रिय हित विपरीत धमाधम शक्ति राष्ट्रहरुसँग सामरिकलगायतका सम्झौता हुँदैछन् । नेपालको स्वाधिनता र स्वतन्त्रता नै खतरामा पर्न थालेको छ । उहाँ पाँच चोटीसम्म प्रधानमन्त्री हुँदा त यस्तो । सात चोटी प्रधानमन्त्री हुन्छु भन्नुहुन्छ, त्यो बेलासम्म कस्तो होला । प्रधानमन्त्री तथा मन्त्रिपरिषद्को विषयगत छलफलमा प्रधानमन्त्री अनुपस्थितिले सदनप्रतिको उदासीनता देखिएको बताए ।"
कांग्रेसका पूर्वमन्त्री रामजनम चौधरीको क्षेत्रका नेताहरु रेशम चौधरीको पार्टीमा प्रवेश,"कैलाली : नेपाली कांग्रेसका महासमिति सदस्य र नेकपा एमालेका जिल्ला नेतासहित दर्जनौं कार्यकर्ताहरु नागरिक उन्मुक्ति पार्टीमा प्रवेश गरेका छन्। टीकापुरमा आइतबार आयोजित कार्यक्रममा कांग्रेसका महासमिति सदस्य एवं जानकी गाउँपालिकाका निवर्तमान अध्यक्ष प्रदीप चौधरी र महासमिति सदस्य अरुण चौधरी र नागरिक उन्मुक्ति पार्टीमा प्रवेश गरेका हुन्। चौधरले आजमात्रै नेपाली कांग्रसको जिम्मेवारीबाट अलग भएको घोषणा गरेका थिए। 'देश विकासमा योगदान पुर्याउने ठूलो अपेक्षासहित विगत केही वर्षदेखि नेपाली कांग्रेसको राजनीतिमा सक्रिय रहिआएको थिएँ। तर अहिले आएर त्यो सम्भावना कम देखिन गएकाले आजकै मितिदेखि नेपाली कांग्रेसको कुनै पनि पदमा नरहनेगरी अलग भएको जानकारी गराउँदछु,' चौधरीले फेसबुकमा लेखेका छन्। कार्यक्रममा माधव प्रसाद चौधरी, सचिन चौधरी, जंगबहादुर चौधरी, कुकुलाल चौधरी, वीरबहादुर चौधरी, भुश चौधरी, दीपक चौधरी, रामलाल चौधरी, दिलबहादुर चौधरी, नविन चौधरी, लालविर चौधरी, देशराम थारुलगायत नागरिक उन्मुक्ति पार्टीमा प्रवेश गरेको नेता महेन्द्र उपाध्यायले जानकारी दिए। नेपाली कांग्रेस महासमिति सदस्य अरुण चौधरीलगायतका नेताहरू नागरिक उन्मुक्ति पार्टी प्रवेश गरेका छन्। कांग्रेस महासमिति सदस्यहरु नै पार्टी छाडेपछि कांग्रेसका केन्द्रीय नेता रामजनम चौधरीलाई ठूलो घाटा लागेको कांग्रेस नेताहरुको भनाइ छ। 'चुनावको संघारमा नेता कार्यकर्तालाई पार्टीमा अडाउन नसक्नु कांग्रेसको ठूलो भुल हो। यसले रामजनम चौधरीको नेतृत्व असफल भएको मान्न सकिन्छ,' कांग्रेसका एक जिल्ला नेताले भने।"
"कैलाली जिससमा गोपाल हमाल निर्णायक, मोहन्यालका अध्यक्ष दत्त निर्वाचनमा सहभागी हुन नपाउने","काठमाडौं : कैलालीको मोहन्याल गाउँपालिकाका अध्यक्ष देवी दत्तले जिल्ला समन्वय समिति (जिसस)को निर्वाचनमा सहभागी हुन नपाउने भएको छ। निर्वाचन आयोगले आइतबार पत्र काट्दै भ्रष्टाचार कसुरमा मुद्दा दायर भएको र मुद्दा चलेको अवस्थामा पदबाट स्वतः निलम्बन हुने भएकाले निर्वाचनमा सहभागी नगराउन मुख्य निर्वाचन अधिकृतको कार्यालय कैलालीलाई पत्र काटेको छ। 'भ्रष्टाचारको आरोपमा मुद्दा चलेको र सो मुद्दाको किनारा नभएसम्मको अवधिकर सार्वजनिक पद धारण गरेको व्यक्ति आफ्नो पदबाट स्वतः निलम्बन हुने भएकाले यसरी निलम्बन भएको व्यक्तिले त्यस्तो पदको कुनै पनि अधिकार प्रयोग गर्न मिल्ने नदेखिएको व्यहोरा निर्देशानुसार अनुरोध छ,' पत्रमा भनिएको छ। निर्वाचनमा दत्त सहभागी हुन नपाएपछि सत्ता गठबन्धन जिल्ला समन्वय समितिमा जित्ने सम्भावना कम भएको छ। सत्ता गठबन्धन र तालमेल गरेका नागरिक उन्मुक्ति पार्टी र एमालेको मत बराबर हुने भएको छ। दुबै पक्षको १२१२ मत हुन्छ। दुबै पक्षको मत बराबर हुँदा स्वतन्त्रबाट विजयी भएका धनगढी उपमहानगरपालिकाका प्रमख गोपाल हमाल निर्णायक हुने देखिएको छ। तर हालसम्म उनले आफ्नो मत कता जाने भन्नेबारे खुलाएका छैनन्। भोलि (सोमबार) जिल्ला समन्वय समिति निर्वाचन हुँदैछ।"
'हराएको कोभिडविरुद्धको २४ लाख मात्रा खोप कहाँ गयो ?',"काठमाडौंः सांसद खगराज अधिकारीले हराएको २४ लाख मात्रा खोपबारे सरकारसँदग जवाफ मागेका छन् । आइतबार प्रतिनिधिसभा बैठकमा पूर्वस्वास्थ्यमन्त्रीसमेत रहेका सांसद अधिकारीले हराएको खोपबारे सरकारले प्रष्ट पार्नुपर्ने बताएका हुन् । उनले भने, २४ लाख कोभिडविरुद्धको खोप सरकारले कमिसन लिएका कारण हराएको हो ? सभामुख महोदय । त्यसको जवाफ चाहिँदैन?' उनले १३९ वटा औषधि त पहिलै निशुल्क भएको भन्दै नीति तथा कार्यक्रम र बजेटमा नयाँ कुरा नआएको बताए । स्वास्थ्य क्षेत्रमा बजेट घटाइएको भन्दै जनताको स्वास्थ्यप्रति यो सरकार जवाफदेही छ ? भन्दै सरकारलाई प्रश्न गरे । स्वास्थ्य विमा कार्यक्रम कुनै नाफा दिने विमा कार्यक्रम नभएको बताए । बिरामीहरुले पाउनुपर्ने भुक्तानी समेत नपाएको उनको भनाइ छ।"
त्रियुगा नगरको कार्यपालिकामा बामगठबन्धन विजयी,"उदयपुर : उदयपुरको सदरमुकाम गाईघाटस्थित त्रियुगा नगरपालिकाको शनिबार सम्पन्न नगर कार्यपालिका सदस्यमा बामगठबन्धका उम्मेदवारहरु विजयी भएका छन्। आठ सदस्य कार्यपालिकाका लागि भएको निर्वाचनमा बाम गठबन्धनबाट नेकपा एमाले र नेकपा माओवादी केन्द्रका सात र कांग्रेसका एक उम्मेदवार निर्वाचित भएका छन्। मुख्य निर्वाचन अधिकृतको कार्यालयका अनुसार नगर कार्यपालिकाको महिला सदस्यमा एमालेकी गिताकुमारी उप्रेती ४१, रेणुका श्रेष्ठ ४१, सुनिता गजमेर ४१, माओवादी केन्द्रकी कुन्ति परियार ४१ र रेखा थापामगरले ४१ मत प्राप्त गरी निर्वाचित भएका छन्। त्यसैगरी दलित तथा अल्पसंख्यकतर्फ गठबन्धन एमालेका डिल्लिशेर राई ४२, माओबादी केन्द्रका विमल राई ४२ र कांग्रेसका बलदेव विश्वकर्माले ४१ मत प्राप्त गरी विजयी भएका हुन्। माओवादी केन्द्रका प्रहलादकुमार विश्वकर्मा र कांग्रेसका वलदेवले बराबरी मत ल्याएपछि गोलाप्रथामा वलदेव विजयी भएका हुन्। त्रियुगा नगरपालिकाको कार्यपालिकामा कुल २६ सिट रहेको छ। त्यसमध्ये कांग्रेस मेयरसहित ११, एमाले उपमेयरसहित ९ र माओबादी केन्द्र ६ रहने छन्। १६ वटा वडामा ८२ जना जनप्रतिनिधि निर्वाचित रहेको नगरपालिकामा काँग्रेसबाट मेयर, वडाध्यक्ष ९ र सदस्य गरी ४२, एमालेबाट उपमेयर, वडाध्यक्ष ४ र सदस्य गरी २५ र माओवादीबाट ३ वडाध्यक्ष र सदस्य गरी १५ जना निर्वाचित भएका थिए। ९० जना सदस्य रहने नगरसभामा भने कांग्रेसका ४३, एमालेका २९ र माओवादीका १८ जना रहने छन्। कार्यपालिकामा कम्युनिष्ट पार्टी बहुमत रहेपनि नगरसभामा भने कांग्रेसले नै बहुमत प्राप्त गरेको छ। कार्यपालिका बनाउन प्रष्ट बहुमत प्राप्त गरेको कांग्रेस अन्तर्घातकै कारण पराजित बनेको हो। बैशाख ३० गते सम्पन्न निर्वाचनमा नेकपा माओबादी केन्द्र र नेकपा एसबीच चुनावी गठबन्धन भएको थियो भने नेपाली कांग्रेस र नेकपा एमाले अलगअलग मैदानमा थिए।"
"समस्याका बावजुद तलब वृद्धि गरेका छौं, राष्ट्रसेवक कर्मचारीहरु थप लगनशिल हुनुस् : प्रधानमन्त्री","काठमाडौं : प्रधानमन्त्री शेरबहादुर देउवाले कर्मचारीहरुलाई थप लगनशिल भएर जिम्मेवारी निर्वाह गर्न आग्रह गरेका छन्। नेपाली कांग्रेस निकट ट्रेड युनियनको सम्मेलनमा आइतबार बोल्दै उनले राष्ट्रसेवक कर्मचारीको तलबसमेत वृद्धि गरिएको अवस्थामा थप लगनशिल हुन आग्रह गरेका हुन्। 'आर्थिक समस्याबाट गुज्रिरहेको अवस्थामा पनि राष्ट्रसेवक कर्मचारीको तलब वृद्धि भएको छ। यसले कर्मचारीहरुमा थप लगनशिल बन्नुहुन्छ भन्ने विश्वास छ,' प्रधानमन्त्री देउवाले भने। उनले सरकार ट्रेड युनियनसँग समन्वय गरेर अगाडि बढ्ने र उसले उठाएको विषयवस्तु क्रमशः सम्बोधन गर्दै लैजाने बताए। उनले हरेक नागरिकले उचित श्रम अध्यास र पारिश्रमिक पाउनुपर्ने बताए। 'हरेक नागरिकले उचित श्रम अध्यास र पारिश्रमिक पाउनुपर्छ। सरकारले प्रत्येक नागरिकलाई सुरक्षित रोजगारी उपलब्ध गराउँछ,' उनले भने। श्रम बजारलाई चलायमान बनाउन हरेक श्रमिकलाई रोजगारी दिन सरकार प्रतिबद्ध रहेको उनको भनाइ थियो।"
काठमाडौं महानगरपालिका बैठक : के के भए निर्णय ?,"काठमाडौं : काठमाडौं महानगरपालिकाको नगर सभाको ११ औँ अधिवेसन असार ५ गते हुने भएको छ । आइतबार मेयर बालेन्द्र शाह (बालेन) को अध्यक्षतामा बसेको कार्यपालिका बैठकले अधिवेसनको मिति तोकेको हो । बैठकमा प्रमुख शाहले नगरसभाको बैठक आव्हान, राजस्व परामर्श समिति गठन, कार्यपालिकाअन्तर्गतका विषयगत समिति गठन र विविध गरी ४ वटा प्रस्ताव पेश गरेका थिए । प्रस्तावहरुमा छलफल गर्दै बैठकले उपप्रमुख सुनिता डंगोलको अध्यक्षता स्थानीय राजस्व परामर्श समिति गठन गरेको छ । समितिको सदस्यमा महानगरका प्रमुख प्रशासकीय अधिकृत लोकनाथ पौड्याल, वडा १४ का अध्यक्ष सुमन श्रेष्ठ, कार्यपालिका सदस्य मीना सिंह चयन भएका छन् । स्थानीय सरकार सञ्चालन ऐन २०७४ को दफा ६५ मा स्थानीय तहका उपप्रमुखको अध्यक्षतामा स्थानीय राजस्व परामर्श समिति गठन हुने व्यवस्था छ । समितिको सदस्य सचिवमा राजस्व विभागका प्रमुख रहनेछन् । यसमा उद्योग वाणिज्य महासंघ र घरेलु तथा साना उद्योग सम्बन्धि संस्थाका प्रतिनिधि सदस्य रहननेछन् । बैठकमा प्रमुख शाहले पेश गरेको कार्यपालिका अन्तर्गतका विषयगत समितिका संयोजकहरुको नाम अनुमोदन भएको छ । जसअनुसार सुशासन समितिमा वडा २६ का अध्यक्ष ख्यामराज तिवारी, वित्त समितिमा वडा १५ का अध्यक्ष ईश्वरमान डंगोल, सामाजिक समितिमा वडा १० का अध्यक्ष रामकुमार केसी, पूर्वाधार समितिमा वडा १६ का अध्यक्ष मुकुन्द रिजाल रहेका छन् । वातावरण समितिमा वडा १२ का अध्यक्ष बालकृष्ण महर्जन, भवन व्यवस्था समितिमा वडा ११ का अध्यक्ष हीरालाल तण्डुकार, सम्पदा तथा पर्यटन समितिमा वडा ८ का अध्यक्ष आशामान संगत, सूचना प्रविधि समितिमा वडा १७ का अध्यक्ष नविन मानन्धर रहेका छन् । यस्तै, शिक्षा र स्वास्थ्य समितिमा वडा २२ का अध्यक्ष चिनीकाजी महर्जन, विधायन समितिमा वडा २३ का अध्यक्ष मचाराजा महर्जन, राजस्व समितिमा वडा ३२ का नवराज पराजुली र विपद् व्यवस्थापन समितिमा वडा ३ का अध्यक्ष प्रेम थापा संयोजक भएका छन् । प्रस्तावमाथि छलफल गर्ने क्रममा प्रमुख शाहले महानगर आफैंभित्र अन्तरविभाग र विकास साझेदार कार्यालयहरुविच समन्वय बलियो बनाउँदै गएपछि अहिले देखिएका समस्या क्रमशः समाधान हुँदै जाने बताए । साझा प्रयास र सहभागिताले लक्ष्य हाँसिल हुने हो । यसमा सबै सँगै हुनुपर्छ,' प्रमुख शाहले भने । त्यसक्रममा उपप्रमुख सुनिता डंगोलले, पूर्वतयारीसहित गरिएको बैठक उपलब्धिमुलक भएको उल्लेख गरिन्। साझा धारणा बनाएर अगाडि बढ्नका लागि आउँदा दिनमा पनि पूर्वतयारीसहित बैठक गरिने उनको भनाइ थियो।"
प्रदेश १ को मन्त्रिपरिषद् विस्तार गर्ने मुख्यमन्त्रीको संकेत,"विराटनगर : मुख्यमन्त्री राजेन्द्रकुमार राईले प्रदेश १ को मन्त्रिपरिषद् विस्तार हुने संकेत गरेका छन्। आर्थिक वर्ष २०७९०८० को नीति तथा कार्यक्रममाथि उठेका प्रश्नको आइतबार प्रदेशसभामा जवाफ दिँदै उनले मन्त्रिपरिषद् विस्तारको संकेत गरेका हुन्। प्रदेशमा ७ वटाबाट विभाजन गरेर मन्त्रालयको संख्या १३ पुर्याइसकिएको छ। १ राज्यमन्त्रीसहित १४ जना मन्त्री छन्। यसअघि मन्त्रालय र मन्त्रीको संख्या बढाएपछि प्रदेश सरकारको आलोचना हुँदै आएको थियो। प्रदेश १ मा सांसद संख्याको आधारमा मन्त्रिपरिषद् १९ सदस्यीयसम्म बनाउन सकिने छ। विभाजन गरेर मन्त्रालय बढाइनुको औचित्यका बारेमा प्रष्ट पार्दै मुख्यमन्त्री राजेन्द्रले भने, यसअघि मन्त्रालय थोरै हुँदा कार्यक्षेत्र पनि सीमित थियो। काम गर्न असहज भयो। मन्त्रालय बढाएपछि कर्मचारीबाट पनि राम्रो प्रतिक्रिया आएको छ। अहिले काम गर्न सहज भएको छ। मन्त्रालय विभाजनपछि सरकारमा फुर्तिलोपना र चुस्तता देखिएको उनको दाबी छ। मन्त्रालय बढाउने र मन्त्री थप्ने कुरा संविधानको व्यवस्थाभित्र परेको कुरा हो। यसको विरोध गर्नु भनेको संविधानकोविरुद्ध बोलेजस्तो हुन्छ, राजेन्द्रले भने, हामी संविधानभित्रै छौँ। अझै पनि ४५ जना मन्त्री थप्ने सुविधा भएकाले हामी विचार गर्दैछौँ। मन्त्री थप्नु भ्रष्टाचारको विषय नभइकन कामको जिम्मेवारी दिने कुरा भएकाले आवश्यकता परेमा मन्त्रीको संख्या थपिनसक्ने उनले बताए। ९० सदस्यीय प्रदेशसभामा नेकपा (एमाले)का ३९, नेपाली कांग्रेसका २१, नेकपा (माओवादी केन्द्र)का १५, नेकपा (एकीकृत समाजवादी) का १०, जनता समाजवादी पार्टी (जसपा)का ३ र संघीय लोकतान्त्रिक राष्ट्रिय मञ्च तथा राप्रपाका ११ सांसद छन्। एमाले र राप्रपा सत्ता बाहिर छन्। अन्य दल मिलेर बनेको सत्तारुढ गठबन्धनबाट एकीकृत समाजवादीका नेता राजेन्द्रको नेतृत्वमा सरकार बनेको हो। मुलुकमा भएको राजनीतिक परिवर्तनसँगै उनी २०७८ कात्तिक १६ गते प्रदेशको तेस्रो मुख्यमन्त्री बनेका हुन्। शेरधन राई २०७४ साल फागुन २ गते प्रदेशको पहिलो मुख्यमन्त्री बनेका थिए। २०७८ भदौ १० गते भीम आचार्य प्रदेशको दोस्रो मुख्यमन्त्री बने। राजनीतिक परिवर्तनसँगै दुईतिहाइसहित सत्तामा रहेको तत्कालीन नेपाल कम्युनिष्ट पार्टी (नेकपा) विभाजित बनेर एमाले र माओवादी बन्यो। एमालेलाई विभाजन गरेर माधवकुमार नेपालले आफ्नो नेतृत्वमा एकीकृत समाजवादी पनि बनाए। संसदमा बोल्ने क्रममा मुख्यमन्त्री राजेन्द्रले तत्कालीन नेतृत्वले ढंग नपुर्याएका कारण दुईतिहाइ बहुमतको सरकार ढलेर आफ्नो नेतृत्वमा नयाँ सरकार बनेको बताएका छन्। ४ वर्षसम्म ढंग पुर्याउन नसक्दा दुईतिहाइको सरकार ढल्यो। अहिले बनेको सरकारमाथि गालीगलौज गरिँदै छ, उनले भने, सरकार बनाउन र चलाउन ढंग चाहिने रहेछ। ढंग पुर्याउँदा मजस्तो १० सिटेले पनि मुख्यमन्त्री पड्काउँदो रहेछ। सरकार गठनको प्रक्रियालाई लिएर एमाले सांसदहरुले बारम्बार घोचपेच गरेको उनको गुनासो थियो। ४७ वटै पार्टीको ११ जना संसद मिलेर पनि सरकार बन्ने संवैधानिक व्यवस्था अध्ययन गर्न सुझाव दिन्छु, उनले भने, पाको र धेरै समय राजनीति गरेकाहरुले सरकार गठन प्रक्रियाबाट शिक्षा लिनुपर्छ। मुख्यमन्त्री राजेन्द्रले यसअघिको सरकारको गलत कामका कारण अहिले सरकार अप्ठेरोमा परेको जिकिर पनि गरे। सरकारको नीति तथा कार्यक्रमले नयाँलाई समेट्न नसकेको र पुरानै कार्यक्रमको फोटोकपी भनेर एमालेले आरोप लगाएको छ। त्यसको प्रतिवादी गर्दै उनले अघिल्लो सरकारले काम नलाग्ने कार्यक्रम ल्याएको हो त ? भनेर प्रश्न गरेका थिए। आरोप लगाउँदा संसदले आफ्नो पदको मर्यादा र गरिमालाई ख्याल गर्नुपर्नेमा उनको जोड छ। सरकारबाट भएका कमजोरी औंल्याउनु सकारात्मक हो, उनले भने, तर प्रदेश सरकारले केही काम गरेन र गर्दैन भन्नु पूर्वाग्राही हुन्छ। मुख्यमन्त्री राजेन्द्रले प्रदेशको नामंकरणका लागि व्यवस्थापिकाको कार्यक्षेत्रमाथि हस्तक्षेप गर्न नहुनेमा पनि जोड दिए। प्रदेशको नामकरणमा हाम्रो पनि चासो र चिन्ता छ। यसमा जोड गरिरहेका छौँ, उनले भने, यो संसदको क्षेत्राधिकारको विषय हो। सरकारले प्रदेशको नाम टुंग्याउनुपर्छ भन्ने कुराले व्यवस्थापिकाको कार्यक्षेत्रमा हस्तक्षेप हुन्छ कि हुँदैन होला ? प्रदेशसभाका क्षेत्राधिकारको विषयलाई सरकारले टुंगोमा पुर्याउँछ भनेर भन्न नमिल्ने राजेन्द्रको भनाइ छ। यस विषयमा बहस र चर्चा गर्न सकिए पनि सरकारले नामकरण टुंगोमा पुर्याउनुपर्छ भनेर भन्दा व्यवस्थापिकाको कार्यक्षेत्रमा अतिक्रमण हुने उनले बताए। यसअघि संसदलाई सम्बोधन गर्दै उनले सांसद संख्या धेरै भएका कारण नामकरणलाई टुंगोमा पुर्याउन एमालेकै नेतृत्वमा संयन्त्र बनाउनुपर्ने प्रस्ताव गरेका थिए। एमाले प्रदेश संसदीय दलको गत बिहीबार बसेको बैठकले नामकरणको सहजीकरणका लागि ५ सदस्यीय कार्यदलसमेत बनाइसकेको छ। एमाले नेता एवं पूर्वआन्तरिक मामिला तथा कानुनमन्त्री हिक्मतकुमार कार्कीको संयोजकत्वमा बनेको कार्यदलमा पूर्वसामाजिक विकास मन्त्रीद्वय जीवन घिमिरे र उषाकला राई, पूर्वउद्योग, पर्यटन वन तथा वातावरण मन्त्री जगदीशप्रसाद कुसियैत र प्रदेश सांसद अर्जुन राई रहेका छन्। कार्यदलले नामका विषयलाई लिएर आइतबार कांग्रेस संसदीय दलसँग छलफलसमेत गरेको छ। एमाले कार्यदलका संयोजक हिक्मतकुमार कार्कीले कांग्रेस संसदीय दलका नेता राजीव कोइरालासँग प्रदेश १ संसद सचिवालयमै छलफल गरेका हुन्। छलफलमा प्रदेशको यही अधिवेशनबाट नाम टुंगो लगाउने विषयमा एमाले र कांग्रेस सहमत भएको कार्कीले बताए। उनका अनुसार संसदभित्रका सबै राजनीतिक दलसँग छलफल गरेर नामको विषयलाई टुंगोमा पुर्याउने सहमतिसमेत भएको छ। मुलुकका ७ वटा प्रदेशमध्ये ६ वटाले नाम पाइसकेका छन्। प्रदेशको ५ बर्से कार्यकाल सकिने चरणमा पुग्दै गर्दा पनि प्रदेश १ ले भने नाम पाउन सकिरहेको छैन।"
"विराटनगरमा पनि फोहोर व्यवस्थापनमा सकस, खोला किनारमा थुपार्छन् जिम्मा लिएका निजी कम्पनी","विराटनगर : उचित ल्याण्डफिल्ड साइटको अभावमा प्रदेश नं १ को राजधानी र एकमात्र महानगरपालिकाको रुपमा रहेको विराटनगरको फोहोर व्यवस्थापन चुनौतीपूर्ण बनेको छ। फोहोरबाट मोहोर बनेका उदाहरणहरु पर्याप्त भए पनि विराटनगरको हकमा त्यो सम्भव नहुँदा फोहोर व्यवस्थापन सकसपूर्ण बनेको हो। फोहोरको वैज्ञानिक व्यवस्थापनका लागि महानगरले हालसम्म ल्याण्डफिल्ड साइटको व्यवस्थापन गर्न नसक्दा विराटनगरको सम्पूर्ण फोहोर विगत लामो समयदेखि वडा नं ६ ब्रह्मपुरास्थित केशलिया नदीको किनारमा थुपारिँदै आएको छ। सही ढंगबाट फोहोरको व्यवस्थापन हुन नसक्दा यसको प्रत्यक्ष प्रभाव आसपासका स्थानीय बासिन्दाले व्यहोर्नुपरेको छ। फोहोरको दुर्गन्ध र फोहोरबाट उडेर आउने हरिया झिंगाको प्रभाव स्वरुप रोग व्याधिको समस्यासमेत बढ्दै गएको स्थानीयले बताएका छन्। दिनभरि झिंगा उड्छ, खानामा आएर बस्छ। त्यही खाना खानुपर्ने बाध्यता छ, स्थानीय सोमनी ऋषिदेव भन्छिन्, छोराछोरीहरु प्रायः बिरामी नै बस्छन्। यसको दीर्घकालीन समाधान खोजिदिए हुन्थ्यो। फोहोरको उचित व्यवस्थापन नहुँदा हालको डम्पिङ साइट आसपासको क्षेत्रमा जग्गाको मोलभाउ समेत घटेको स्थानीय बताउँछन्। २४ घण्टै गन्हाउँछ। नाक थुनेर हिँड्नुपर्ने अवस्था छ, स्थानीय हरि पोखरेल भन्छन्, यस्तो अवस्थामा यो क्षेत्रमा कसले खरिद गर्छ जग्गा? आजभन्दा १२ वर्षअघि बुढीगंगा गाउँपालिकाको हात्तिमुडामा महानगरले ल्याण्डफिल्ड साइटका लागि भन्दै साढे २६ बिगाहा जग्गा खरिद गरेको थियो। तर, त्यो जग्गाको हालसम्म सदुपयोग हुन सकेको छैन। हात्तिमुडाको जग्गा प्रयोगविहीन रहेको बेला ६ महिनाअघि मात्रै महागनरले वडा नं १६ मा अर्को १० बिगाहा जग्गा खरिद गरेको छ। नयाँ खरिद गरिएको सो जग्गामा फोहोरको एकीकृत व्यवस्थापनका निम्ति इन्टीग्रेटेड सोलिड वेस्ट म्यानेजमेन्ट सिस्टम निमार्णको तयारी रहेको महानगरले जनाएको छ। उक्त सिस्टम तयार भएपछि महानगरको फोहोर व्यवस्थापनसम्बन्धी सम्पूर्ण समस्या समाधान हुने महानगरको वातावरण तथा विपद् व्यवस्थापन महाशाखा प्रमुख राजेन्द्र प्रधान बताउँछन्। महानगरसँगको सम्झौताअनुसार फोहोरको डम्पिङ साइटको व्यवस्थापन साझेदार कम्पनीहरुले स्वयं गर्नुपर्ने हो। तर, साझेदार कम्पनीहरुका लागि विराटनगरको फोहोर उत्सर्जन केन्द्र पुरानै डम्पिङ साइट बन्दा यसले थप समस्या निम्त्याएको छ। मंसिर १ गतेदेखि महानगरपालिकाको सम्पूर्ण फोहोर व्यवस्थापनको जिम्मा ३ निजी साझेदार कम्पनीहरुलाई दिइएको छ। महानगरको उत्तरी भेगको वडा नं १, २, ३, ४, ५ र १९ मा नेपाल फुलबारी वेस्ट थ्री आर पोल्युसन कन्ट्रोल तथा मध्यभागको वडा नं ६, ७, ८, ९, १० र ११ मा स्वास्थ्य र शान्तिका लागि वातावरण नेपाललाई फोहोर संकलन तथा व्यवस्थापनको जिम्मा दिइएको छ। त्यस्तै विराटनगरको दक्षिणी भेगको वडा नं १२, १३, १४, १५, १६, १७ र १८ मा आरएसडी सप्लायर्सले दैनिक फोहोर व्यवस्थापनको कार्य गरिरहेको छ। फोहोर व्यवस्थापन बापत यी निजी साझेदार कम्पनीहरुलाई महानगरले मासिक रुपमा एकमुष्ट ३ लाख ९० हजार १ रुपैयाँ भुक्तानी गर्ने गरेको छ। जसमा नेपाल फुलबारीले ९० हजार, स्वास्थ्य र शान्तिका लागि वातावरण नेपालले १ रुपैयाँ र आरएसडले ३ लाख मासिक भुक्तानी महानगरबाट लिँदै आएका छन्। सम्झौता विपरीत साझेदार कम्पनीहरुले पनि खोला किनारमै लगेर फोहोर थुपार्ने गरेका छन्। महानगरसँगको सम्झौताअनुसार फोहोरको डम्पिङ साइटको व्यवस्थापन साझेदार कम्पनीहरुले स्वयं गर्नुपर्ने हो। तर, साझेदार कम्पनीहरुका लागि विराटनगरको फोहोर उत्सर्जन केन्द्र पुरानै डम्पिङ साइट बन्दा यसले थप समस्या निम्त्याएको छ। महानगरका वातावरण तथा विपद् व्यवस्थापन महाशाखा प्रमुख राजेन्द्र प्रधान भन्छन्, हामीले सम्झौता गरेर फोहोर संकलन र व्यवस्थापनको जिम्मामात्र दिएका हौं। खोला किनारमा लगेर थुपार्न भनेका होइनौं। यद्यपि, सम्झौता विपरीत भइरहेको कार्यलाई हामी नियमन गर्छौं। खोला किनारको डम्पिङ साइट वातावरणका लागि निकै घातक भएको विराटनगरस्थित स्नातकोत्तर क्याम्पसका उपप्राध्यापक समेत रहेको वातावरण क्षेत्रका जानकार रामचन्द्र अधिकारी बताउँछन्। अहिलेको फोहोर व्यवस्थापन वैज्ञानिक होइन। यसले त्यस क्षेत्रको हावा, पानी र माटोमा नकारात्मक असर पुर्याएको छ, उनी भन्छन्, फोहोरमैलाबाट निस्कने लिचेड (फोहोरको रस) खोलाको पानी गएर मिसिँदा यसले जलचर अन्य जीवजन्तुहरुलाई समेत असर पुर्याएको छ। यसको प्रभाव समुन्द्रसम्मकै जीवहरुलाई ठुलो असर गरेको छ। फोहोरमैला व्यवस्थापन ऐन २०६८ को परिच्छेद३ मा फोहोरको व्यवस्थापनका लागि केन्द्र तोक्दा जनस्वास्थ्य तथा वातावरणमा प्रतिकुल असर नपर्ने गरी तोक्नुपर्ने र यसरी तोकिएको स्थललाई दुर्गन्धरहित बनाउन आवश्यक व्यवस्थासमेत मिलाउनुपर्ने भनी उल्लेख गरिएको छ। त्यस्तै स्थानीय तहले पनि आफ्नो क्षेत्रभित्रबाट संकलित फोहोरमैलाको व्यवस्थापन तथा स्थायी विसर्जन वातावरणसम्बन्धी प्रचलित कानुनको अधिनमा रही गर्नुपर्ने उल्लेख गरिएको छ। तर, विराटनगरको हकमा त्यो सम्भव हुन सकेको छैन। प्रदेश नं १ मा भने हालः धनकुटा नगरपालिकाले मात्रै फोहोरको वैज्ञानिक व्यवस्थापन गर्दै आएको छ। नगरपालिकाले शौचालय र घरबाट निस्कने तथा गल्ने फोहोरहरुलाई कम्पोष्ट मलका लागि प्रयोग गर्दै आएको छ भने कागज, काँच, प्लाष्टिक र धातुजन्य फोहोरहरु छुट्याएर बिक्री गर्दै आएको छ।"
जिसस सिन्धुली प्रमुखमा लामा र उपप्रमुखमा कार्की विजयी,"सिन्धुली : जिल्ला समन्वय समितीको प्रमुखमा नेकपा माओवादी केन्द्रका कार्साङ लामा विजयी भएका छन्। उपप्रमुखमा नेपाली कांग्रेसकी शान्ता कार्की विजयी भएकी हुन्। लामा र कार्की दुबैले १४१४ मत प्राप्त गरे। उनीहरुका निकटतम प्रतिद्धन्द्धी प्रमुखमा नेकपा एकीकृत समाजवादीका सूर्य पाख्रिनले ४ मत र उपप्रमुखमा नेकपा एमालेका सोम बहादुर बलले ४ मत पाए। लामा र कार्की नेकपा माओवादी केन्द्र र नेपाली कांग्रेसबीच चुनावी गठबन्धनबाट उम्मेदवार थिए। पाख्रिन एमालेको समर्थनमा उमेदवार बनेका थिए। समितिको सदस्यहरुमा पनि गठबन्नधको प्यानलनै विजयी भएका छन्। मुख्य निर्वाचन अधिकृत ध्रुवप्रसाद सापकोटाका अनुसार नेकपा माओवादीबाट दान बहादुर तामाङ र सुनिता कुमारी थापामगर सदस्य पदमा विजयी भएका छन्। यस्तै कांग्रेसबाट उत्पल खड्का, सुर्य तामाङ, बालकुमारी मगर, पुष्पा कुमारी धामी र गोकर्ण सार्की विजयी भएका छन्। एकएक प्रमुख र उपप्रमुख तथा सात सदस्यका लागि जिल्लामा १७ जनाको उमेदवारी दर्ता भएको थियो। १८ मतभार रहेको जिल्लामा माओवादी केन्द्र र नेपाली कांग्रेसको ७७ मतभार र नेकपा एमालेको चार मतभार रहेको थियो। गाउँसभा वा नगरसभाको सदस्यमा निर्वाचित भएको र नियमावलीको नियम ३८ (क) बमोजिम शपथ लिएको व्यक्ति जिल्ला समन्वय समितिको प्रमुख, उपप्रमुख वा सदस्य पदको लागि उम्मेदवार हुन पाउने व्यवस्था छ। स्थानीय तहको निर्वाचन सकिएको एक महिनाभित्र जिससको गठन गर्नुपर्ने संवैधानिक व्यवस्थाअनुसार सिन्धुलीमा निर्वाचन गरिएको छ।"
स्पष्ट नीति र योजना अभावले मुलुक समृद्धितर्फ लम्कन सकेन : मुख्यमन्त्री राउत,"महोत्तरी : सरकारीपक्षको स्पष्ट नीति र योजनाकै कारण मुलुक समृद्धितर्फ लम्कन नसकेको मधेश प्रदेशका मुख्यमन्त्री मो लालबाबु राउतले बताएका छन् । शनिबार वर्दिवासमा महोत्तरी चेम्बर अफ कमर्शले आयोजना गरेको नवनिर्वाचित जनप्रतिनिधिलाई सम्मान कार्यक्रमकाबीच मुख्यमन्त्री राउतले सो कुरा बताएका हुन् । पछिल्लो समयमा आएर स्वदेशमा आवश्यक स्रोत साधनलाई उपयोग गरेर स्वरोजगारीको वातावरण निर्माणका लागि तिनैतहका सरकार असफल भएको मुख्यमन्त्री राउतले स्पष्ट पारे । राउतले भने, आर्थिक उन्नतीको सवालमा सरकारले स्पष्ट नीति र साधन, स्रोतको व्यवस्थापन गर्नुपर्थ्यो तर त्यसो हुन सकेन । जसको कारण हजारौं युवा बर्सेनी विदेशिन बाध्य छन् । अब सरकारले ती युवा केन्द्रित कार्यक्रम ल्याएर स्वदेशमा रोजगारीको प्रबन्ध गर्नु आवश्यक छ । मधेश प्रदेश सरकारले पछिल्लो समयमा निर्माण गरेको ऐन र नीति संघीय सरकारकै कारण कार्यन्वयन हुन नसकेको राउतले आरोप लगाएका छन् । स्थानीयस्तरमा उत्पादित वस्तुलाई प्रवर्द्धन गर्नका निम्ति सरोकरवालापक्षको भुमिका आवश्यक रहेको नेपाल चेम्बर अफ कर्मशका केन्द्रीय अध्यक्ष राजेन्द्र मल्लले बताएका छन् । अध्यक्ष श्रेष्ठले कृषिमा आधारित रहेको मधेश प्रदेशको योजना र बजेट पनि कृषिमैत्री ल्याउनका लागि मुख्यमन्त्रीसमक्ष आग्रह गरेका थिए । सोहीबीच बर्दिवास नगरप्रमुख प्रल्हादकुमार क्षेत्रीले नगरका युवालाई सहुलियत दरमा ऋण उपलब्ध गराएर विदेशिनुबाट रोक्ने योजना सुनाए । खासगरि कृषिमा आधारित बजेट ल्याएर युवा केन्द्रित कामकाज यसबर्ष नगरभरिमा गरिने नगरप्रमुख क्षेत्रीले उदघोष गरेका हुन् । नगरप्रमुख क्षेत्रीले बर्दिबासका विकासका निम्ति प्रदेश सरकारको भुमिका अनिवार्य भएकोले सकारात्मक भुमिका निर्वाह गरिदिनका लागि मुख्यमन्त्रीसमक्ष अनुरोध गरेका हुन्।"
प्रदिप ज्ञवालीको प्रश्न : देउवाको अमेरिका भ्रमण प्रधानमन्त्रीको हैसियतमा हुँदैछ कि रक्षामन्त्रीको ?,"काठमाडौं : प्रमुख प्रतिपक्षी नेकपा एमालेले प्रधानमन्त्री शेरबहादुर देउवाको अमेरिका भ्रमणबारे जानकारी गराउन संसदमा माग गरेका छन्। आइतबार प्रतिनिधिसभा बैठकमा बोल्दै एमाले सांसद प्रदिप ज्ञवालीले प्रधानमन्त्रीको अमेरिका भ्रमणबारे विभिन्न शंकाउपशंका उब्जिएको भन्दै संसदमा जानकारी गराउन माग गरेका हुन्। सांसद ज्ञवालीले देउवा रक्षामन्त्री वा प्रधानमन्त्री कुन हैसियतमा अमेरिका जान लागेको हो त्यसबारे स्पष्ट हुनुपर्ने जिकिर गरे । दुई दिनअघि सदनमा सत्ता घटक एक दलका प्रमुख सचेतकले प्रधानमन्त्रीको भ्रमण रद्द गर्नुपर्ने भनाइ राख्नु सामान्य नभएको भन्दै उनले प्रधानमन्त्रीको आसन्न भ्रमणले आशंका उत्पन्न भएको बताए। 'प्रधानमन्त्रीको अमेरिका भ्रमण प्रधानमन्त्रीको हैसियतमा हुँदैछ कि रक्षामन्त्रीको ? ,' रक्षामन्त्रीको हैसियतले हुँदैछ भने यसको 'स्ट्याचर' के हो ? ,उनले भने,' यसबारे यथासक्य सदनलाई जानकारी हुनु जरुरी छ।' उनले प्रधानमन्त्रीको भ्रमणको व्यवस्थापन परराष्ट्र सम्बन्धसँग नभएर रक्षा तथा सेनासँग सम्बन्धित निकाय सक्रिय भएको भन्दै आपत्ती जनाए। उनले यस्ता महत्वपूर्ण विषयमा सरकारले प्रमुख प्रतिपक्षी दलसँग छलफलसमेत नगरेको बताए। कुनैपनि बहानामा नेपाललाई भूराजनीतिक द्वन्द्वको थलो बनाउन नहुनेमा उनको जोड छ।"
किसानलाई मल उपलब्ध गराउन सभामुखको रुलिङ,"काठमाडौं : सभामुख अग्निप्रसाद सापकोटाले यथाशिघ्र किसानलाई मल उपलब्ध गराउन सरकारलाई निर्देशन दिएका छन्। प्रतिनिधि सभाको आइतबारको बैठकमा सभामुख सापकोटाले खेतीपातीका समयमा यथाशिघ्र किसान मल उपलब्ध हुनसक्नेगरी व्यवस्थापन गर्न, सम्बन्धित मन्त्री एवं नेपाल सरकारलाई निर्देशन दिएका हुन्। खेतीको समयमा पनि मल उपलब्ध नभइरहेको सन्दर्भमा आफ्नो ध्यानाकर्षण भएको उनले बताए। त्सअघि बैठकको शुन्य समयमा बोल्ने सांसदहरुले खेतिको समयमा पनि मलको अभाव भएको भन्दै मलको व्यवस्थापन गराउन ध्यानाकर्षण गरेका थिए । सांसद लक्ष्मी परियारले नीति तथा कार्यक्रममा किसान केन्द्रीत निकै राम्रा कार्यक्रम आएपनि मल नपाउनु दु:खद भएको बताइन्। त्यस्तै सांसद बिनादेवी बुढाथोकीले मल समस्या समाधानका लागि सरकारले कुनै पहल नगरेको बताए। त्यस्तै, अन्य सांसदहरुले हरेक वर्ष हुने मल अभावको समस्या दिर्घकालिन रुपमा नै समाधान गर्न सरकारको ध्यानाकर्षण गराएका थिए ।"
सरकार चलाउन सिक्दै कर्णालीका जनप्रतिनिधि,"सुर्खेत : स्थानीय तहमा आएका नयाँ जनप्रतिनिधिलाई स्थानीय तह सञ्चालनको मेसो पाउन सकेका छैनन्। त्यसैले, एक महिना हुन लाग्दा उनीहरू अहिले सरकार सञ्चालनको उपाय सिक्न थालेका छन्। कर्णालीमा ७९ वटा स्थानीय तह छन्। प्रदेशभरका नगरपालिकाका प्रमुख र उपप्रमुख तथा गाउँपालिकाका अध्यक्ष र उपाध्यक्षहरू सरकार सञ्चालनका विधि र प्रक्रियाबारे जानकारी लिन थालेका हुन्। संघीय मामिला तथा सामान्य प्रशासन मन्त्रालय र मुख्यमन्त्री तथा मन्त्रिपरिषद्को कार्यालयले जनप्रतिनिधिलाई सरकार सञ्चालनबारे वीरेन्द्रनगरमा २ दिनसम्म प्रशिक्षण दिएका हुन्। जनप्रतिनिधिलाई पूर्वमुख्य सचिव डा सोमलाल सुवेदी र नेपाल सरकारका सचिवहरूले सरकार सञ्चालनका उपाय, विधि र प्रक्रियाबारे प्रशिक्षण दिएका छन्। जनप्रतिनिधिलाई बजेट तर्जुमा, योजना छनौट प्रक्रिया, राजश्व व्यवस्थापन र वित्तीय हस्तान्तरणबारे जानकारी दिइएको हो। यस्तै, तीन तहका सरकारबीचको समन्वय, प्रदेश र स्थानीय तहबीचको सहकार्य, योजना कार्यान्वयन, बजेट तथा योजना माग गर्ने विधि, न्यायिक समितिको काम र स्थानीय स्रोत पहिचान गर्ने उपायबारे पनि जनप्रतिनिधिलाई सिकाएको हो। सामान्य प्रशासन मन्त्रालयका सचिव कुमारप्रसाद दाहालले भने,तीन तहका सरकारबीच समन्वयको खाँचो छ। एक्लाएक्लै हिँडेर समृद्धि सम्भव छैन। स्थानीय सरकार सबल भए मात्र विकासले गति लिन्छ। यसका लागि जनप्रतिनिधिको क्षमता विकास नै पहिलो सर्त हो। जनप्रतिनिधि नयाँ भएकाले सरकार सञ्चालनमा आउन सक्ने अलमल र बाधाहरू हटाउन कार्यक्रम आयोजना गरिएको हो। अधिकांश जनप्रतिनिधिले सस्तो लोकप्रियताका लागि सुरुआतमै विधि र प्रक्रिया मिचेर निर्णय गर्न थालेपछि उनीहरूलाई सरकार सञ्चालनका उपाय सिकाइएको प्रदेश सरकारले जनाएको छ। मुख्यमन्त्री जीवनबहादुर शाहीले भने, सुशासनबिना विकास दिगो हुन सक्दैन। स्थानीय सरकार स्थायी सरकार भएकाले पनि जनप्रतिनिधि सबै विषयमा जानकार हुनुपर्छ। विधि र प्रक्रिया मिचेर निर्णय नगर्नुस्। जनताको चुल्होको सरकार भएकाले पनि स्थानीय तहका जनप्रतिनिधिले सुशासन दिलाउन सक्नुपर्छ। मुख्यमन्त्री शाहीले कर्मचारीलाई अनावश्यक दबाब नदिन, प्रक्रिया पूरा गरेर मात्र निर्याय गर्न, जनमतअनुसार काम गर्न र कर्णालीको समृद्धिका लागि प्रदेश सरकारसँग मिलेर काम गर्न जनप्रतिनिधिलाई आग्रह गरेका छन्। प्रदेश सरकारका प्रमुख सचिव राजकुमार श्रेष्ठ र सचिव आनन्द सारुले प्रदेश सरकारले स्थानीय तहमा सञ्चालन गर्ने योजना कार्यान्वयनमा सहयोग गर्न जनप्रतिनिधिलाई आग्रह गरे। योजना कार्यान्वयन, विपद् व्यवस्थापन र सामाजिक सुधारमा प्रदेश र स्थानीय सरकारबीच समन्वय हुनुपर्ने उनीहरूको सुझाव छ। यसैबीच जनप्रतिनिधिहरूले आफूहरूलाई सही समयमा सरकार सञ्चालनबारे प्रशिक्षण दिइएकाले स्थानीय तहमा सुशासन कायम गर्न सहयोग पुग्ने बताएका छन्। साथै उनीहरूले कर्मचारीको व्यवस्थापन गरिदिन माग गरेका छन्।"
एमाले केन्द्रीय कार्यालयको बैठक बस्दै,काठमाडौं : नेकपा एमालेको केन्द्रीय कार्यालयको बैठक बस्दैछ। महासचिवको अध्यक्षतामा बस्ने समिति बैठक आइतबार दिउँसो १ बजे पार्टी केन्द्रीय कार्यालय च्यासलमा बस्ने नेकपाले जनाएको छ। बैठकमा केन्द्रीय सचिवालय बैठकका एजेन्डा तयार गर्ने नेकपा एमालेले जनाएको छ। एमाले केन्द्रीय सचिवालय बैठक सोमबार दिउँसो पार्टी केन्द्रीय कार्यालयमा बस्ने भएको छ।
'देउवाले मोदीलाई लुम्बिनीमा ध्यान गर्न बोलाएर ६ सय मेगावाट बिजुली प्रसादको रुपमा दिनुभयो ',"काठमाडौं : नेपाल मजदुर किसान पार्टीका सांसद प्रेम सुवालले प्रधानमन्त्री शेरबहादुर देउवा मुलुकको विकासका लागि उत्तरदायी नभएको आरोप लगाएका छन्। आइतबार प्रतिनिधिसभाको बैठकमा बोल्दै सांसद सुवालले प्रधानमन्त्री देउवाले नेपालका खोलानाला समेत बिक्री गरेको उनको भनाइ छ। उनले प्रधानमन्त्री देउवाले भारतीय प्रधानमन्त्री नरेन्द्र मोदीलाई लुम्बिनीमा ध्यान गर्न बोलाएर ६ सय मेगावाट बिजुली प्रसादको रुपमा दिएको बताए। ' प्रधानमन्त्री देउवाले भारतीय प्रधानमन्त्री नरेन्द्र मोदीलाई लुम्बिनीमा ध्यान गर्न बोलाएर ६ सय मेगावाट बिजुली प्रसादको रुपमा दिनुभयो। के खोलानाला सबै प्रसादको रुपमा भारतलाई दिने हो? उनले भने,' यसको जवाफ प्रधानमन्त्रीले दिनुपर्छ। देश ध्वस्त भयो भने यसको जिम्मेवार प्रधानमन्त्री हुनुपर्ने उनको भनाइ छ। उनले प्रधानमन्त्री देउवाले केही दिनअघि लगानी बोर्डको बैठक राखी पश्चिम सेती जलविधुत परियोजन भारतको एकाधिकार पुँजीलाई दिने निर्णय गरेको भन्दै आपत्ती जनाए। नेपालको जलस्रोत भारतलाई दिने भन्दै उनले कोशी, गण्डकी, महाकाली कर्णालीलगायत एमसीसी सम्झौता खारेज गर्नुपर्ने माग गरे। आर्थिकरुपमा स्वतन्त्र नभएको देश राजनीतकरुपले स्वतन्त्र नहुने उनको भनाइ छ।"
शौचालयमा लडेर एक महिलाको मृत्यु,"काठमाडौं : काठमाडौंको बौद्धमा शौचालयमा लडेर एक महिलाको मृत्यु भएको छ। गोकर्णेश्वर नगरपालिका४ उत्तरबाहिनीस्थित राजेन्द्र श्रेष्ठको जग्गा भाडामा लिएर टहरा बनाइ बसेका रामेछाप उमाकुण्ड गाउँपालिका५ घर भएकी ४९ वर्षीय सुशीला खड्काको शौचालयमा लडेर गएराति मृत्यु भएको हो। जिल्ला प्रहरी परिसर काठमाडौँका प्रवक्ता, प्रहरी उपरीक्षक दिनेशराज मैनालीले शौचालय जाने क्रममा बेहोस अवस्थामा रहेकी खड्कालाई उनकी बहिनी वर्षा सुनुवारले फेला पारेर अस्पताल ल्याउँदै गरेको अवस्थामा मृत्यु भएको हो। शौचालयमा लडेर गम्भीर घाइते खड्कालाई उपचारका लागि नेपाल मेडिकल कलेज अत्तरखेलमा उपचारका लागि लैजाने क्रममा मृत्यु भएको प्रहरीले जनाएको छ।"
"भक्तपुरको बोडेमा साहुको हत्या, चार जना पक्राउ",थिमी : मध्यपुरथिमि नगरपालिका८ बोडेमा स्थानीय ५१ वर्षीय कल्याण साहुको आज हत्या भएको छ। हत्यामा संलग्न रहेको आशङ्कामा प्रहरीले चारजनालाई पक्राउ गरेको छ। काठको फर्माले हानेर हत्या गरेको अवस्थामा बोडेको लर्डबुद्ध स्कुल अगाडि निर्माणाधीन टहरामा साहुको शव भेटिएको महानगरीय प्रहरी परिसर भक्तपुरका प्रहरी नायब उपरीक्षक राजु पाण्डेले जानकारी दिए। प्रहरीले घटनास्थलबाट रगताम्मे भएको फर्मा बरामद गरेको छ। घटनाबारे अनुसन्धान गरिरहेको पाण्डेले बता। प्रहरीले साहुको शव परीक्षणका लागि शिक्षण अस्पताल दुवाकोट पठाएको छ। रासस
प्रदेश १ को नीति तथा कार्यक्रम पारित,"विराटनगर : प्रदेश १ सरकारले ल्याएको आर्थिक वर्ष २०७९०८० को नीति तथा कार्यक्रम आइतबार बहुमतले पारित भएको छ। प्रदेश प्रमुख पर्शुराम खापुङले सरकारका तर्फबाट प्रदेशसभामा नीति तथा कार्यक्रम गत बुधबार प्रस्तुत गरेका थिए। प्रदेश सांसदले उठाएको प्रश्नको जवाफ मुख्यमन्त्री राजेन्द्रकुमार राईले प्रदेशसभामा दिएपछि नीति तथा कार्यक्रम पारिएको भएको हो। नीति तथा कार्यक्रमको छलफलमा पूर्वमुख्यमन्त्री शेरधन राई, भीम आचार्यलगायत २० जना सांसदले सहभागिता जनाएका थिए। नीति तथा कार्यक्रममाथि नेकपा (एमाले)ले आइतबार संशोधन प्रस्ताव दर्ता गरेको थियो। एमालेका सांसदहरु पूर्वमन्त्री हिक्मतकुमार कार्की, जीवन घिमिरे, बुद्धिकुमार राजभण्डारी, रामबहादुर मगर र लीलाबल्लब अधिकारीले संशोधन गर्ने प्रस्ताव दर्ता गराएका हुन्। उक्त संशोधन प्रस्ताव फिर्ता नभएपछि अस्वीकृत भएको छ। सभामुख प्रदीपकुमार भण्डारीले नीति तथा कार्यक्रम बहुमतले पारित भएको घोषणा गरेका हुन्। प्रदेश १ को आर्थिक वर्ष २०७९०८० को बजेट असार १ गते प्रदेशसभामा पेस हुँदैछ। उक्त बैठकका लागि दिउँसो २ बजे उपस्थित हुन सभामुख भण्डारीले सांसदहरुलाई आह्वान गरेका छन्। नीति तथा कार्यक्रममाथिको छलफलमा उठेका प्रश्नको जवाफ दिँदै मुख्यमन्त्री राईले राजनीतिक मतभेद र राजनीतिक विचार एवं दृष्टिकोण फरक भए पनि प्रदेशको विकासमा एकजुट हुनुपर्नेमा जोड दिएका छन्। नीति तथा कार्यक्रम साझा विषय भएकाले मिलेर अगाडि बढाउनुपर्नेमा जोड दिँदै उनले त्यसअनुरूप नै आगामी वर्षको बजेट आउने जानकारी दिए। नीति तथा कार्यक्रमको भने प्रमुख प्रतिपक्षी दल एमालेले चर्को विरोध गरेको छ। चुनावी सरकारले पूरा हुन नसक्ने खालका योजनालाई दीर्घकालीन महत्वका योजनाका रूपमा ल्याएको आरोप एमाले सांसदको छ।"
"बारामा किशोरीमाथि सामूहिक बलात्कार, घटना लुकाउन जबरजस्ती गर्भपतन","वीरगन्ज : बारामा एक किशोरीमाथि सामूहिक बलात्कार गरेर जबरजस्ती गर्भ तुहाउन लगाएको घटना सार्वजनिक भएको छ। प्रसौनी गाउँपालिका वडा नम्बर ५ प्रस्टोकाकी १६ वर्षीया किशोरीलाई प्रसौनी गाउँपालिकाकै वडा नम्बर २ का अन्दाजी २५२६ वर्षीय भोला भन्ने दिपक साह र श्यामसुन्दर साहले तीन महिना पहिले सामूहिक बलात्कार गरेका बताइएको छ। बलात्कारपछि गर्भवती भएकी ती किशोरीलाई आरोपित दुवै युवकले शनिबार राति घरबाट जबरजस्ती डा ओम प्रकाश महत्तोकोमा लगेर गर्भपतन गराएका हुन्। राति अचेत बनाएर गर्भपतन गराएपछि होसमा आएर घर फर्किएकी ती किशोरीले आफूसँग भएको ज्यादतिबारे अभिभावकलाई जानकारी गराएपछि घटना बाहिर आएको हो। आइतबार पीडित किशोरीका अभिभावकले आरोपित दुवै युवक र गर्भपतन गराउने डाक्टर महत्तोविरुद्ध जिल्ला प्रहरी कार्यालय बारामा किटानी जाहेरी दिएका छन् । किटानी जाहेरी परेका आरोपित दुवै युवक र डाक्टर महत्तो फरार रहेको प्रहरीले जनाएको छ । उनीहरुको खोजी भइरहेको बाराका प्रहरी प्रवक्ता प्रहरी नायव उपरीक्षक राजेश थापाले जानकारी दिए । पीडित किशोरीको आइतबार दिउँसो प्रादेशीक अस्पताल कलैयामा स्वास्थ्य परीक्षण गराएर प्रहरीकै संरक्षणमा राखिएको थापाले बताए । पीडित किशोरीकी आमाका अनुसार, बलात्कार तीन महिना पहिले भएको भएपनि आरोपित युवकले ज्यान मार्ने धाकधम्की दिएर तर्साएका कारण पीडित किशोरीले आफूसँग गरिएको कुकर्मबारे कसैलाई पनि जानकारी गराएकी थिइनन् । तर, दुई दिनपहिले अचानक महिनावारी (रजश्वला) रोकिएपछि किशोरीले यसबारे आरोपित युवकलाई भेटेर आफू गर्भवती भएको जानकारी गराएकी थिइन्। त्यसपछि ती दुवै युवकले शनिबार राति उनलाई जबरजस्ती डाक्टर महत्तोकोमा लगेर गर्भपतन गराएको किशोरीले बताएक छन्।"
मिटरब्याजी रामदेवका छोरापछि छोरी पनि पक्राउ,"राजविराज : सप्तरीका मिटरब्याजी रामदेव साहको छोरा पक्राउ परेको दुई दिनपछि शनिबार उनकी छोरी पक्राउ परेकी छिन्। काठमाडौं उपत्यका अपराध अनुसन्धान कार्यालयले गौशालाबाट रामदेवकी छोरी अनुराधाकुमारी साहलाई पक्राउ गरेको जनाएको छ। ठगी तथा अपराधिक विश्वासघात मुद्दामा सप्तरी जिल्ला अदालतबाट पक्राउ पुर्जी जारी भएकाले उनलाई पक्राउ गरी सप्तरी ल्याउन लागिएको इलाका प्रहरी कार्यालय कल्याणपुर सप्तरीले जानकारी दिएको छ। प्रहरीले अनुराधालाई काठमाडौंबाट नियन्त्रणमा लिई सप्तरी प्रस्थान गरिसकेको र बाटोमा आउँदै गरेको जनाएको छ। सुनसरीको धरान१९ मा भव्य घर बनाइ बसेका रामदेवका छोरा ४४ वर्षीय नन्दकिशोर साह बिहीबार घर नजिकै घोपा क्याम्पको गेट अगाडिबाट समातिएका थिए। प्रधानमन्त्रीले निर्देशन दिएपछि आरोपितहरुलाई पक्राउ गर्न नेपाल प्रहरी सकृय भएको छ। सप्तरीको खडक नगरपालिका७ स्थित कल्याणपुर घर भएका रामदेव भने पक्राउ पर्न सकेका छैनन्। घर व्यवहार खर्च प्रयोजनका लागि ऋण दिँदा चर्को व्याज असुल्ने साह परिवारविरुद्ध ठगी तथा विश्वासघात मुद्दा दर्ता भएपछि उनी फरार छन्। ऋणीको जग्गा आफ्नो परिवारको नाममा रजिष्ट्ररी गरेर मात्र ऋण दिने गरेका साहले मिटरब्याजमा चर्को रकम असुल्नुका साथै जग्गासमेत कब्जा गरेका छन्। परिबन्धमा परेका विपन्नलाई ऋण दिएर जग्गा आफ्नो नाममा ल्याउने गरेका साहले चर्को व्याज असुले पनि फिर्ता नगरेको भन्दै नौं जनाले उजुरी दिएका छन्। यो कार्यमा साहको पूरै परिवार संलग्न छन्। पीडितहरूले रामदेवसँगै उनकी पत्नी शिवकुमारी, छोरा नन्दकिशोर, छोरीहरू रेणुकुमारी र अनुराधा, नाती चन्दनकुमार र धनुषा खरिहानी टोलका कैलाश साहविरुद्ध ठगी तथा अपराधिक विश्वासघात गरेको भन्दै कल्याणपुर प्रहरीमा उजुरी दर्ता गराएका छन्। मिटरव्याजी रामदेवसहित उनका परिवारबाट बोदेबर्साईन नगरपालिका५ का ६९ वर्षीय रामप्रसाद खत्वे, वडा नम्बर७ का ५८ वर्षीय मो तैयव अलि, वडा नम्बर९ का ४३ वर्षीय शितल यादव, खडक नगरपालिका६ का ५१ वर्षीय छेदीलाल पासवान, वडा नम्बर७ का ५३ वर्षीय गुलावचन्द साह, वडा नम्बर८ का ६० वर्षीय बच्चालाल साह पीडित छन्। साहले जग्गाफिर्ता नगर्दा शम्भुनाथ नगरपालिका११ की ४० वर्षीया ललितादेवी मण्डल, सुरुङ्गा नगरपालिका६ का ७२ वर्षीय गुलावचन्द साह तेली र वडा नम्बर२ का ३३ वर्षीया सबुर देवी चौधरीलगायत पनि समस्यामा परेका छन्। पीडितहरुका अनुसार घर खर्चसमेतको व्यवहारिक प्रयोजनको लागि आवश्यक परेको ऋण दिने साहले ऋणीहरुबाट धितोस्वरुप मालपोत कार्यालयबाट आफ्नो तथा परिवारको नाममा जग्गा राजिनामा लिखतबाट पास गर्ने गर्दथे। ऋण चुक्ता भएपछि जग्गा फिर्ता गर्ने गरी साहले मालपोत कार्यालय सप्तरीबाट राजीनामाको लिखित गरी पास गरेकोमा व्याजसहित साँवा रकम असुले पनि जग्गा फिर्ता नदिएको उनीहरुको आरोप छ। उजुरी दिने ९ जनाले आरोपित साहसँग जम्मा १ करोड १७ लाख ४२ हजार २५६ रुपैयाँ ऋण लिएको प्रहरीले जनाएको छ। सो रकम तथा सोको व्याजसमेत तिरी चुक्ता गरी सके पश्चात पनि लामो समयदेखि जग्गा फिर्ता नगरेको उजुरी दर्ता गरी फरार रहेकाहरुको खोजीकार्य भइरहेको सप्तरी प्रहरीले जनाएको छ।"
तनहुँको चुँदीखोलामा डुबेर दुई जनाको मृत्यु,दमौली : तनहुँको भानु नगरपालिका२ स्थित चुँदीखोलामा डुबेर आज दुई जनाको मृत्यु भएको छ। चुँदी खोलामा माछा मार्दै पौडी खेल्ने क्रममा उनीहरुको ज्यान गएको हो। मृत्यु हुनेमा भानु नगरपालिका२ का ३५ वर्षीय धनबहादुर गुरुङ र सोही ठाउँका २२ वर्षीय सागर गुरुङ रहेको जिल्ला प्रहरी कार्यालयका प्रहरी नायब उपरीक्षक युवराज खड्काले जानकारी दिए। घटनालगत्तै इलाका प्रहरी कार्यालय भानुबाट खटिएको प्रहरी टोली र स्थानीयबासीले खोलाबाट शव निकालेका थिए। रासस
"सवारी दुर्घटनामा एकको मृत्यु, छ जना घाइते",सुनसरी : सुनसरीको कोसी गाउँपालिका५ मा आज सवारी दुर्घटना हुँदा एकको मृत्यु भएको छ भने ६ घाइते भएका छन्। मृत्यु हुनेमा कोसी७ का पैदलयात्री १८ वर्षीय श्रवणकुमार मेहता रहेको सुनसरीका प्रहरी नायब उपरीक्षक नरेन्द्रकुमार कार्कीले जानकारी दिए। को२च ३९९२ नम्बरको जिपले पैदल हिँडिरहेका मेहतालाई ठक्कर दिई मेहता गम्भीर घाइते भएको र जिप अनियन्त्रित भई सडक छेउको रुखमा गएर ठोकिएको थियो। जिपको ठक्करबाट गम्भीर घाइते भएका मेहताको उपचारको क्रममा विराटनगरस्थित विराट नर्सिङ होममा मृत्यु भएको प्रहरीले जनाएको छ। दुर्घटनामा घाइते भएका जिप चालकसहित छ जनाको सोही अस्पतालमा उपचार भइरहेको छ। घाइतेमध्ये दुई जनाको अवस्था गम्भीर रहेको छ। घटनाको विषयमा अनुसन्धान भइरहेको प्रहरीले जनाएको छ।
आठौं शताब्दीमा बनेको १३ सय वर्ष पुरानो लोघेकर गुम्बा,"जोमसोम : उपल्लो मुस्ताङ ऐतिहासिक तथा धार्मिक सम्पदाले महत्वपूर्ण मानिन्छ। तिब्बती कलासंस्कृति र ऐतिहासिक तथा पुराताक्तिक सम्पदाले उपल्लो मुस्ताङ पर्यटकीय गन्तव्य बनेको हो। उपल्लो मुस्ताङमा यस्तै एक महत्वपूर्ण ऐतिहासिक तथा धार्मिक पर्यटकीय गन्तब्य छ, लोघेकर गुम्बा। यो ऐतिहासिकस्थल लोघेकर दामोदरकुण्ड१ को मराङ गाउँमा पर्दछ। समुन्द्री सतहदेखि झन्डै ४५ सय मिटर अग्लो उचाईमा रहेको ऐतिहासिक लोघेकर गुम्बालाई स्थानीय भाषामा घर गुम्बाकोरुपमा पनि लिने गरिन्छ। जोमसोमकोरला राष्ट्रिय राजमार्ग अन्तर्गत चराङ खोलादेखि उकालो पश्चिमतर्फ १ घण्टाको पैदलयात्रापछि मराङमा अवस्थित लोघेकर गुम्बा पुग्न सकिन्छ। यहाँसम्म पुग्न स्थानीय तह प्रदेश सरकारको साझेदारीमा कच्ची सडकसमेत स्तरोन्नति गरिएको छ। चराङदेखि मोटर चढेर पश्चिमतर्फ उकालो लागेमा १५ मिनेटमा मराङ गाउँ आईपुग्छ। मराङ गाउँको मराङ खोला कटेर केहीबेरको पैदल उक्लिदा त्यहाँ पुग्न सकिन्छ। लोमान्थाङबाट फर्किदा र चराङबाट सिधै लोघेकर गुम्बा जान अलगअलग दुई वटा कच्ची सडक छ। पर्यटकलाई त्यहाँ पुग्न कुनै कठिनाई पर्दैन। भिरालो जमिनको सतह त्यस आसपासका फुस्रा डाडाँकाडाँकोबीचमा लोघेकर गुम्बा अवस्थित छ। झन्डै ४ सय रोपनी क्षेत्रफल रहेको लोघेकर गुम्बाका चारैतिर झन्डै ६ सयभन्दा बढी माने र छोर्तेनहरु अवस्थित छन् भने गुम्बा वरिपरि हरिया बुट्यान छन्। त्यहाँको बीच भागमा ऐतिहाँसिक गुम्बा छ। यहाँ एकजना पूजारी लामाले गोम्पाको रेखदेख र पूजाआजा गर्ने गर्छन्। सदियौंदेखि मुस्ताङी राजाको रेखदेखमा संञ्चालन हुँदै आईरहेको लोघेकर गुम्बा सन् २००७ देखि स्थानीयस्तरमा मराङ गाउँलाई हस्तान्तरण गरिएको थियो। त्यसपछि स्थानीयले लोघेकर गोम्पा रेखदेखका लागि पूजारी लामालाई खटाएका छन्। अहिले पनि गुम्बामा लामा बस्छन्। लोघेकर गुम्बा विश्वकै पहिलो र पुरानो दाबी गरिएको छ। लोघेकर गुम्बा गुरु पद्यसम्भवको ईतिहाँससंग जोडिएको चाखलाग्दो कथा छ। ८ औं शताब्दीमा तिब्बतका धर्म राजा ठिसोङ देउचान सम्राट थिए। उनले आफ्नो पालामा भारतबाट तिब्बतमा बुद्ध धर्म फैलाउन र प्रचारप्रसार गर्न चाहन्थे। त्यसैले धर्म राजा देउचानले बुद्ध धर्म फैलाउन भारतमा रहेका अत्तेरिया शान्तिलाई तिब्बत बोलाए। त्यसअघि तिब्बतमा पेम्भो धर्म थियो। भारतबाट तिब्बत पुगेका अत्तेरिया शान्तीले बुद्ध धर्मको प्रचार प्रसार र तिब्बतीहरुलाई शिक्षा दिन थाले। सोही क्रममा उनले बौद्ध परम्परा अनुसार पूजापाठ गरी साम्य गुम्बा निर्माण गर्ने कामको थालनी गरे। तर अत्तेरियाले बौद्ध धर्म अनुसार पूजापाठ र गुम्बा निर्माणको थालनी गरेपनि पेम्भो धर्मका अनुयायीहरुले साम्ये गोम्पा निर्माण र पूजापाठमा अवरोध सृजना गर्न थाले। तिब्बतमा दिनभरी साम्ये गुम्बा निर्माण हुन्थ्यो तर राति आएर अवरोध सृजना गर्ने व्यक्तिहरुले भत्काईदिन्थे। यसरी कुनै धार्मिक अनुष्ठानकार्यमा बाधा र अवरोध सृजना गर्ने व्यक्तिलाई राक्षसको संज्ञा दिईन्थ्यो त्यसबेला। राक्षसहरुको पटकपटकको अवरोध र बितण्डाले साम्ये गुम्बा निर्माणको काम पूरा हुन सकेन। अत्तेरिया शान्तिले धर्म गुरु ठिसोङ देउचानलाई भने,यो गुम्बा निर्माणको काम तपाईं र मबाट सम्भव देखिएन। भारतमा अलौकिक शक्ति भएका तान्त्रिक गुरु पद्यसम्भव हुनुहुन्छ। उहाँ १ हजार बुद्धका औतारी हुनुहुन्छ। उहाँलाई बोलाएर मात्र यो काम पूरा गर्न सकिन्छ। तिब्बतमा साम्ये गोम्पा निर्माणमा अवरोध सृजना भईरहेको कुरा भारतमा रहेका पद्यसम्भवले थाहा पाईसकेका थिए। तर तिब्बतबाट धर्म गुरु देउचानले पद्यसम्भवलाई लिन ५ जना व्यक्तिलाई भारत पठाए। त्यसबेलासम्म पद्यसम्भव तिब्बत जान नेपाल छिरिसकेका थिए। तिब्बती धर्म राजा देउचानले पठाएका ५ जना व्यक्तिसंग पद्यसम्भवको भेट भोटको हिमाली बोर्डर क्षेत्रमा भयो। पद्यसम्भव त्यसपछि तिब्बत पुगेर बौद्ध धर्म फैलाउन र गुम्बा निर्माणको काममा सहजीकरण गर्न थाले। गुरु पद्यसम्भव तिब्बत पुग्दा पनि धर्म विरोधी राक्षसहरुको उपद्रो रोकिएन। गुम्बा निर्माणमा भाँजो हाल्ने राक्षसलाई पद्यसम्भवले धपाउँन थाले। यसरी पद्यसम्भवले राक्षस धपाउँदा राक्षसहरु नेपालतर्फ पसे। यसरी तिब्बतबाट राक्षस धपाउँदै पद्यसम्भव थासाङको कोवाङ आईपुगे। कोवाङबाट फेरिमाथि तिब्बततर्फ फर्किन खोजेका राक्षसलाई लखेट्दै गुरु पद्यसम्भव मुस्ताङको घमी आईपुगे। उनले त्यहाँबाट राक्षसलाई धनुषवाण प्रहार गरे। यसरी प्रहार गर्दा घमी खोला उत्तर पारीपट्टी राक्षसको आन्द्राभुडी झरे। अहिले त्यसस्थानमा राक्षसको आन्द्रा भुडी झरेको ऐतिहासिक किवदन्ती देख्न सकिन्छ। आन्द्रा भुडी झरेका राक्षसलाई प्रहार गर्दा रगतहरु ढाक्मर गाउँको पहाडमा लतपतिएको रातो पहाड देख्न सकिन्छ। यसरी पद्यसम्भवको प्रहारबाट घाईते भएको राक्षस उकालो उक्लिदै मराङ पुग्यो। मराङ खोलाको पहाडमा पुगेका राक्षसको पद्यसम्भवले मुटु झिकिदिएर अन्तिम समाधी गरिदिए। त्यहाँ राक्षस उत्तानो पारेर बध गरिएको थियो। लोघेकर गुम्बा रहेकोबीच भागको जमिनमुनी राक्षसको मुट राखेर पद्यसम्भवले लोघेकर गुम्बा निर्माण थाले। पद्यसम्भवले बनाएको ९ तले लोघेकर गुम्बा निर्माणमा तिब्बतका धर्म राजा ठिसोङ देउचानले सहयोग पुर्याए। पद्यसम्भवले केही दुई राक्षसहरुलाई त्यही कैद गरी तिब्बत गएर साम्ये गुम्बा बनाउन सहयोग गरे। कतिपयले तिब्बतमा साम्ये गुम्बा बनेपछि लोघेकर गुम्बा बनेको भन्ने पनि एकथरीको बुझाई छ। मुख्य अवरोध पुर्याउने राक्षसलाई परास्त गरेपछि तिब्बतमा साम्ये गुम्बा बनाउन थालियो। गुम्बा बनाउँदा यसअघि भाँजो हाल्ने अन्य व्यक्तिहरुले साथ दिए। सबैको सहयोगले तिब्बतमा साम्ये गुम्बा निर्माण भयो। २२६ वर्षअघि नेपालतिब्बत युद्ध हुनु अघि तिब्बत नेपालको भूभाग थियो। त्यसबेलाको लडाईपछि नेपालको धेरै भूभागमा तिब्बतमा गाँभियो, जुन नेपाल थियो। नेपालमा जतिपनि पुराना गुम्बाहरु छन् ति सबै तिब्बतका धर्म राजाहरुले निर्माण गरिदिएको भन्ने ईतिहाँसमा उल्लेख गरिदिएको लामा लेक्सेले जानकारी दिए। लोघेकर गुम्बामा गुरु पद्यसम्भवको मूर्तिहरु विराजमान गरिएको छ। तिब्बतमा साम्ये गुम्बा निर्माण गर्ने क्रममा भएको सम्पूर्ण घटनाहरु ढुङ्गामा कुदिएका हस्तलिखित सयौं चित्रहरु छन्। कुनैपनि कंक्रिट प्रयोग नगरी निर्माण गरिएको लोघेकर गुम्बा अहिले ३ तलाको छ। यहाँ विदेशी पर्यटक विभिन्न खोज अनुसन्धान र तथा अवलोकनका लागि पुग्ने गर्छन। विश्वकै पुरानो दाबी गरिएको लोघेकर गुम्बा पुन: निर्माण : ऐतिहासिक लोघेकर गुम्बा २०७२ सालको भूकम्पले क्षति बनाएको थियो। भूकम्पले गुम्बाको माथिल्लो भाग र गोम्पा घर चर्किएको थियो। अमेरिकी राजदूतको सांस्कृतिक कोषको अनुदान २ लाख ८५ हजार अमेरिकी डलर सहयोगमा लोघेकर गुम्बा जिर्णोद्धार थालिएको थियो। जिर्णोद्धारको शुभारम्भ असोज १५ गते गरिएको थियो। लोघेकर गुम्बा पूननिर्माण तथा जिर्णोद्धार गर्ने जिम्मा नर्वुसुङ फाउन्डेसनले लिएको थियो। फाउन्डेसनले सन् २०२३ सम्म जिर्णोद्धार सम्पन्न गर्ने गरी जनशक्ति र स्रोत साधन जुटाएर काम गरिरहेको जनाएको छ। गुम्बा पूननिर्माण तथा जिर्णोद्धार गर्दा गोम्पाको साविकको पहिचान नमासिने गरी निर्माण गरिरहेको जनाएको छ। यस्तै लोघेकर गुम्बामा पाटीपौवा निर्माण, छपनी ढुङ्गा बिच्छ्याउने र गोम्पाको गेटदेखि गुम्बासम्मको दुरीमा भर्याङ निर्माणलगायतको काममा संस्कृति पर्यटन तथा नागरिक उड्यन मन्त्रालयले गतवर्ष ४ करोड १३ लाख बजेट विनियोजन गरेको थियो। बहुवर्षीय योजना अनुसार गुम्बाको अन्य पूर्वाधार निर्माणको काम भईरहेको लोघेकर दामोदरकुण्ड गाउँपालिका अध्यक्ष लोप्साङ छोम्फेल बिष्टले बताए।"
अमेरिकी सेनाका एसियाप्रशान्त क्षेत्र प्रमुख फ्लिन र नेपाली सेनाका शिक्षार्थीबीच अन्तर्क्रिया,"काठमाडौं : अमेरिकी सेनाका एसियाप्रशान्त क्षेत्र प्रमुख जनरल चाल्स एन्थोनी फ्लिन पाँचखालस्थित नेपाली सेनाको वीरेन्द्र शान्ति कार्य तालिम केन्द्रको भ्रमण गरेका छन्। चार दिने भ्रमणका लागि बिहीबार नेपाल आइपुगेका फ्लिनले सोमबारै शिवपुरस्थित सैनिक कमाण्ड तथा स्टाफ कलेजको भ्रमण समेत गरे। अमेरिकी टोलीसहित पाँचखाल पुगेका फ्लिनलाई त्यहाँको शान्ति कार्य निर्देशनालयका निर्देशकले स्वागत गरेका थिए। अमेरिकी टोलीलाई वस्तुस्थितिलगायत विविध पक्षकोफ बारेमा जानकारी गराएको जनसम्पर्क तथा सूचना निर्देशनालय जङ्गी अड्डाले जनाएको छ। अमेरिकी टोलीले शान्ति स्थापना कार्यको दौरान आवश्यक पर्ने विभिन्न पदर्शनीको अवलोकनसमेत गरेका थिए। आजै शिवपुरी भ्रमणमा पुगेका अमेरिक टोलीलाई नेपाली सेनाको स्टाफ कलेजका शिक्षाध्यक्षले स्वागत गरेका थिए। सोही अवसरमा तालिमरत शिक्षार्थीहरुसँग अन्तर्क्रिया गरेको सेनाले जनाएको छ। फ्लिनले कलेज परिसरमा वृक्षारोपन गरेका थिए। बिहीबार नेपाल आएका फ्लिनले राष्ट्रपछि विद्यादेवी भण्डारी, प्रधानमन्त्री शेरबहादुर देउवा र प्रधान सेनापति प्रमुराम शर्मासँग दुई देशको हित सम्बन्धमा भेटवार्ता गरेका थिए।"
दि लार्जेस्ट युके एजुकेसन फेयर २०२२सम्पन्न,"काठमाडौंः एसआई युके नेपालको आयोजनामा दि लार्जेस्ट युके एजुकेसन फेयर २०२२सम्पन्न भएको छ । जेठ २८ गते शनिबार काठमाडौंमा उक्त शैक्षिक मेलाको आयोजना गरिएको थियो । कार्यक्रममा एन आर एन प्रेसिडेन्ट कुल आचार्य, तृतीय अध्यक्ष डाक्टर बद्री केसी, महासचिव केशव राज पौडेल, एसआई युके इन्डियाका ग्लोबल बिजनेस डेभलपमेन्ट म्यानेजर प्रदीप अधिकारी, एसआई युके नेपालका डिरेक्टर विनय अधिकारीकोलगायतको उपस्थिति रहेको थियो । एसआई युके नेपालले आयोजना गरेको फेयरमा प्रमुख अतिथि एन आर एन प्रेसिडेन्ट (आई ई एस) कुल आचार्यले समुद्घाटन गरेका थिए । शैक्षिक मेलामा २४ भन्दा बढी बेलायतका कलेज, पाथ वे प्रोभाईडर, विश्वविद्यालय तथा अन्य शैक्षिक संस्थाका प्रतिनिधिहरुले १४०० भन्दा बढी विद्यार्थीलाई परामर्श प्रदान गरेका थिए । शैक्षिक मेलामा उपस्थित बेलायत पढ्न जान इच्छुक विद्यार्थीले एकै छानामुनी बेलायतका प्रत्यक्ष उत्कृष्ट विश्वविद्यालयसँग साक्षात्कार गराउन पाउँदा मेला सफल भएको डाइरेक्टर बिनय अधिकारीले जानकारी दिए ।"
चितवन राष्ट्रिय निकुञ्जमा जंगल सफारी बन्द हुने,"भरतपुर : चितवन राष्ट्रिय निकुञ्जले निकुञ्जभित्र गरिने पर्यटकीय गतिविधि असार १ गतेदेखि बन्द गर्ने भएको छ। निकुञ्जभित्र गरिने जङ्गल सफारी, जङ्गल वाकलगायत गतिविधि बन्द गर्न लागिएको हो। निकुञ्जका सूचना अधिकारी गणेशप्रसाद तिवारीका अनुसार मनसुन सुरु भएसँगै निकुञ्जभित्रका कच्ची वनपथ बिग्रने, जङ्गलमा भएका ससाना खोला खोल्सामा बाढी आउने तथा रूख लडेर बाटो अवरुद्ध हुन सक्ने भएकाले गतिविधिमा रोक लगाइएको हो। 'र्को सूचना जारी नभएसम्मका लागि पर्यटकीय गतिविधि बन्द गरिएको छ,' उनले भने। निकुञ्जले हरेक वर्ष वर्षातको समयमा यस्ता गतिविधि बन्द गर्ने गर्दछ। योसँगै राप्ती नदीमा गरिने डुङ्गा सफारी बन्द गरिएको उनले जानकारी दिए। वर्षातको समयमा डुङ्गा सफारी गर्दा जोखिम हुने भएकाले यसलाई बन्द गरिएको हो। निकुञ्जभित्र हुने पर्यटकीय गतिविधिबाट यस आवको वैशाखसम्म रु आठ करोड १७ लाख ८३ हजार राजस्व सङ्कलन गरेको छ। सो समयमा एक लाख ५९ हजार ८८१ पर्यटकले निकुञ्जको भ्रमण गरेका थिए। उनीहरुमध्ये एक लाख ३६ हजार ५२२ नेपाली, १० हजार ९३४ सार्क मुलुकका र १२ हजार ४२५ अन्य मुलकका रहेको निकुञ्जले जनाएको छ। सोही अवधिमा निकुञ्जभित्र दुई करोड ४१ लाख ४० हजार पटक जङ्गलमा जिप सफारी गरिएको छ। निकुञ्जको मुख्य आम्दानी पर्यटकबाट हुने जङ्गल सफारी रहेको छ। रासस"
रोल्पामा माटोको ढिस्काले पुरिएर दुई बालकको मृत्यु,रोल्पा : रोल्पामा माटोको ढिस्को खस्दा एकै घरका दुई बालकको मृत्यु भएको छ। रोल्पाको परिवर्तन गाउँपालिका५ दाउन्नेभिरका प्रकाश खड्काको छोरा सात वर्षीय डेविड खड्का र दुई वर्षीय इसान खड्काको माटोको ढिस्काले पुरिएर मृत्यु भएको जिल्ला प्रहरी कार्यालयका सूचना अधिकारी प्रहरी निरीक्षक थमन जिसीले जानकारी दिए। उनकाअनुसार आइतबार बिहान ९ बजेतिर माथिबाट माटोको ढिस्को झर्दा बाटोमा खेल्दै गरेका एकै घरका दाजु भाइको मृत्यु भएको हो।
त्रिभुवन अन्तर्राष्ट्रिय विमानस्थलको टर्मिनल भवन शिलान्यास,काठमाडौं : संस्कृति पर्यटन तथा नागरिक उड्डयनमन्त्री प्रेमबहादुर आलेले आइतबार त्रिभुवन अन्तर्राष्ट्रिय विमानस्थलमा आन्तरिकतर्फको आगमन टर्मिनल भवन शिलान्यास गरेका छन्। आन्तरिक हवाई यात्रुको सङ्ख्यामा वृद्धि भएसँगै नेपाल नागरिक उड्डयन प्राधिकरण (क्यान) ले त्रिभुवन अन्तर्राष्ट्रिय विमानस्थलमा आन्तरिक यात्रुका लागि नयाँ आगमन टर्मिनल भवन निर्माण गर्न लागेको हो । एक वर्षमा काम सम्पन्न गरि सक्ने गरी पाँच करोडको लागतमा उक्त भवन निर्माण गरिन लागेको त्रिभुवन अन्तर्राष्ट्रिय विमानस्थल शिविल इन्जिनियरङ शाखाका प्रमुख हरि अधिकारीले जानकारी दिए। पछिल्लो समयमा थपिँदै गएको आन्तरिक हवाई यात्रुको चापलाई मध्यनजर गर्दै अस्थायी टर्मिनल विकास गर्न लागिएको त्रिभुवन अन्तर्राष्ट्रिय विमानस्थलका महाप्रबन्धक प्रेमनाथ ठाकुरले बताए। उक्त भवन निर्माणको जिम्मा ब्राइट मल्टि कन्ट्रक्सनले लिएको छ । उक्त भवन निर्माणपछि यात्रुलाई सहज हुने अपेक्षा गरिएको छ । आन्तरिक क्षेत्रमा ट्याक्सी पार्किङ स्थलमा नयाँ आगमन टर्मिनल भवन बनाइने छ भने हालको टर्मिनल भवनलाई प्रस्थान भवनमा मात्र विकास गरिने भएको छ । सो नयाँ टर्मिनल हल ४१ मिटर लामो र २४ मिटर चौडा हुनेछ । करिब ३५ मिटर लामो ब्यागेज कन्भेयर बेल्ट (दुईतर्फी ब्याग लिन मिल्ने) हुनेछ । रासस
अफवाहले रेड पान्डाको सिकार,"नेपालगन्ज : १३ चैत ०७८ मा दाङको राप्ती१ भालुवाङ पुल्चोकस्थित एक होटलबाट लोपोन्मुख रेड पान्डाको पाँच थान छालासहित प्रहरीले रोल्पाका तीन जनालाई नियन्त्रणमा लियो। जसमा थिए, सुनीलस्मृति३ का ४२ वर्षीय रामबहादुर थापा, लुंग्री३ का २० वर्षीय रुपक खड्का र सुनछहरी७ का १९ वर्षीय रामकुमार पुन मगर। १५ पुस ०७८ मा रेड पान्डाकै चार थान छालासहित काठमाडौं बसुन्धारास्थित एक क्याफेबाट चार जना समातिए। जसमा थिए धादिङको गंगाजमुना७ का ३९ वर्षीय नीरबहादुर घले, सिन्धुपाल्चोकको चौतारा साँगाचोकगढी१३ का २५ वर्षीय सुरेश गिरी, नुवाकोटको शिवपुरी४ का ३१ वर्षीय कृष्णबहादुर तामाङ र ओखलढुंगाको मानेभञ्ज्याङ२ का २९ वर्षीय मोहनकर्ण कार्की। उनीहरू उक्त छाला ३० लाख रुपैयाँमा मोलमोलाई गरिरहेका थिए। फागुन ०७८ मा काठमाडौंकै नयाँ बसपार्कबाट रुकुम पश्चिमको वाफिकोट५ का २५ वर्षीय नवराज केसीलाई प्रहरीले समात्यो। केसीको साथबाट प्रहरीले दुई थान छाला बरामद गरेको थियो। असोज ०७८ मा जाजरकोटको नलगाड५ कालिमाटीस्थित होटलबाट दुई थान छालासहित बारेकोट५ नायकबाडका १९ वर्षीय लोकेश परियारलाई प्रहरीले पक्राउ गर्यो। चैत ०७८ मा बाँकेको नेपालगन्ज१२ कोरियनपुरस्थित एक होटलबाट दुई थान छालासहित डोल्पाका चार युवा समातिए। जसमा थिए त्रिपुरासुन्दरी३ का हर्कबहादुर विक, विवेक बोहरा, वडा नं ११ का रामकृष्ण शाही र ठूलोभेरी१ का सुकराम विक। घटनाको अनुसन्धान जारी रहेको जिल्ला प्रहरी बाँकेका प्रमुख एसपी श्यामकृष्ण अधिकारीले बताए। २३ असोज ०७८ बाँकेको नेपालगन्ज४ बुद्ध मन्दिर नजिकै जाजरकोटको भेरी१ का २८ वर्षीय मनिराम सुनार पनि एक थान छालासहित पक्राउ परे। रेड पान्डा (हाब्रे)को छालासहित व्यक्ति पक्राउ परेका यी केही घटना मात्र हुन्। जबकि सरकारले नै यसलाई संरक्षित जीवको सूचीमा राखेको छ। हिमाली र पहाडी जंगलमा पाइने घर बिरालोजत्तिकै आकारको आकर्षक यो जीवको सिकार किन र कुन प्रयोजनमा भइरहेको छ भन्नेमा संरक्षणकर्मी नै अनभिज्ञ देखिन्छन्। यद्यपि, भ्रमपूर्ण प्रचारले लोपोन्मुख यो जीव मारिइरहेकोमा उनीहरू एकमत देखिन्छन्। प्रहरीको केन्द्रीय अनुसन्धान ब्युरो प्रवक्ता एसपी श्याम महतो यो जन्तुको बजार नभएको बताउँछन्। यसको छालाको न कुनै कामै छ। कहीँ बिक्री पनि हुँदैन। कृत्रिम बजार र मूल्यको अफवाह छ। त्यही आधारमा निर्दोष रेड पान्डा मारिरहेको छ, एसपी महतो भन्छन्, भ्रमपूर्ण प्रचारले सजिलै पैसा कमाउने आशामा रेड पान्डाको छालाको कारोबार गर्ने सबै फन्दामा पर्ने गरेका छन्। हामीले अनुसन्धान गर्छौं। मुद्दा चलाउने काम वन विभाग वा निकुञ्जले गर्छ। सीआईबीका अरू अधिकारी पनि रेड पान्डाको अन्तर्राष्ट्रिय बजारमा माग र सप्लाई भएको फेला नपारेको बताउँछन्। सुनेकै भरमा अवैध शिकार भइरहेको छ। जनतालाई सही सूचना प्रवाह गर्न सके मात्र रेड पान्डा जोगाउन सकिन्छ, उनीहरू भन्छन्, समुदायस्तरमा जनचेतना जगाउन सकेमा र रेड पान्डाबारे महत्व दर्शाउन सकेमा अवैध शिकार हुनबाट जोगाउन सकिन्छ। अध्यता डम्बर विष्टका अनुसार यसको अंग र छालाबाट कुनै औषधि बन्दैन। छालाबाट लुगा बनाएर लगाएको पनि भेटिँदैन। न अन्तर्राष्ट्रिय बजारमा छालाको कुनै माग नै छ। धामीझाँक्रीले पनि यसलाई प्रयोग गरेको भेटिँदैन। मासुमा स्वादै छैन। माटोेको गन्ध आउने भएकाले मासुका लागि रेड पान्डाको शिकार भएको पाइँदैन, विष्ट अन्नपूर्ण पोस्ट्सित भन्छन्, रेड पान्डाको छाला विमानस्थलबाट बरामद भएको छैन। न सीमा नाकाबाटै बरामद भएको छ। नेपालमा मात्र रेड पान्डाको छाला बरामद भइरहेको छ। कैलालीका विष्ट रेड पान्डाकै विषयमा अस्ट्रेलियाबाट विद्यावारिधि गरिरहेका छन्। वन्यजन्तु विज्ञ शान्तराज ज्ञवाली भ्रमपूर्ण प्रचारका कारण रेड पान्डा मारिएको बताउँछन्। स्थानीयवासीलाई रेड पान्डा मार्नु गैरकानुनी काम हो भन्ने थाहा नभएर पनि मारेका हुन सक्छन्। जनचेतनाको कमी हो, ज्ञवाली भन्छन्, अर्को चाँडै धेरै पैसा कमाउने लोभले पनि रेड पान्डाको शिकार भइरहेको छ। राष्ट्रिय निकुञ्ज तथा वन्यजन्तु संरक्षण विभागका महानिर्देशक डारामचन्द्र कँडेल जनस्तरमा जनचेतना अभावमा अवैध शिकार भइरहेको स्वीकार गर्छन्। भन्छन्, विभागले रेड पान्डा संरक्षणका लागि वासस्थान जोगाउने काम भइरहेको छ। यो विभाग एउटैले गरेर हुने काम होइन। साझा रूपमा यसविरुद्ध लाग्न जरुरी छ। जनचेतनाको अभावले अवैध सिकार भइरहेको छ। विभागले रेड पान्डा संरक्षणका लागिवासस्थानजोगाउने कामगरिरहेको छ। यो विभाग एउटैले गरेर हुने कामहोइन। साझा रूपमा लाग्न जरुरी छ। डारामचन्द्र कँडेल, महानिर्देशक, राष्ट्रिय निकुञ्ज तथा वन्यजन्तु संरक्षण विभाग यसको छालाको न कुनै काम छ। कहीँ बिक्री पनि हुँदैन। कृत्रिम बजार र मूल्यको अफवाह छ। त्यही आधारमा निर्दोष रेड पान्डा मारिरहेको छ। श्यामकुमार महतो, प्रवक्ता, प्रहरीको केन्द्रीय अनुसन्धानब्युरो यसको अंग र छालाबाट कुनै औषधि बन्दैन। लुगा बनाएर लगाएको पनि भेटिँदैन। न अन्तर्राष्ट्रिय बजारमा कुनै मागनै छ। नेपालमा मात्र रेड पान्डाको छाला बरामद भइरहेको छ। डम्बर विष्ट, अनुसन्धानकर्ता विभागको वेबसाइट डब्लूडब्लूडब्लूडीएनपीडब्लूसीजीओभीएनपीको स्तनधारी संरक्षित जीव सूचीको हाब्रेसम्बन्धी सूचनामा पनि यसको अन्तर्राष्ट्रिय बजार रहेको भ्रमपूर्ण सूचना छ। जहाँ लेखिएको छ, रंगिन छालाका कारण राष्ट्रिय तथा अन्तर्राष्ट्रिय बजारमा यसको व्यापार हुन्छ। विभागको यो जानकारी पनि भ्रमपूर्ण रहेको संरक्षणकर्मीले औंल्याएका छन्। अभियुक्तले पनि यसको अन्तर्राष्ट्रिय बजार रहेको बयान दिने गरेका छन्। यस्ता गलत प्रचारले पनि लोपोन्मुख जीव मारिइरहेका छन्। विभिन्न अध्ययनले भने यसको कुनै अन्तर्राष्ट्रिय बजार नरहेको देखाएका छन्। यो जीव नेपालसहित चीन, भारत, म्यानमार र भुटानमा पाइन्छ। यसको सबैभन्दा बढी संख्या चीनमा रहेको जनाइएको छ। रेड पान्डाको अवैध सिकार विषयमा अन्तर्राष्ट्रिय स्तरमा भएका अध्ययनले पनि यसको औषधिय गुण वा छालाको माग नभएको देखाएको छ। वन्यजन्तुको अवैध व्यापारविरुद्ध क्रियाशील संस्था ट्रयाफिकले सन् २०१८ मा चीनमा गरेको अध्ययनमा यसको छालाबाट टोपी वा लुगा बनाएर कतै लगाएको पाइएको थिएन। यही संस्थाले सन् २०२० मा नेपाल, भारत, भुटानमा गरेको अर्को अध्ययनमा पनि छालालाई लुगाका रूपमा प्रयोग गरिएको पाइएन। यो अध्ययनले नेपालमा मात्रै चोरी सिकारी बढेको देखाएको छ। अनुसन्धानकर्ता विष्टसहितको टोलीले सन् २०२० मै गरेको अर्को अध्ययनमा नक्कली बजार देखाएर अवैध शिकार भएको पत्ता लगाएको थियो। पहिलो कारण त गरिबी हो। सजिलै चाँडै धेरै पैसा कमाउन सकिन्छ भन्ने भ्रमले हल्लै हल्लाका भरमा रेड पान्डा मारिरहेका छन्, विष्ट भन्छन्, सुरक्षाकर्मीको अनुसन्धान प्रक्रिया पनि दोषी छ। अपराधी पक्राउ गर्न प्रहरी ग्राहक बनेर छाला ल्याऊ हामी किन्छौं भन्छ। नक्कली बजार सिर्जना गर्छ। छाला ल्याएर आएपछि व्यक्ति पक्राउ गरिन्छ। यो अनुसन्धान गर्ने परिपाटीका कारण पनि रेड पान्डाको शिकार भएको छ। उनी संरक्षणकर्मीको सूचना पनि गलत बुझिरहेको बताउँछन्। संरक्षणकर्मीले गाउँ समाजमा जनचेतना फैलाउँदा रेड पान्डाको छाला महँगोमा पाइन्छ भनेर चोरी शिकारी भइरहेको जानकारी दिइरहेका छन्। यो मिस इन्फरमेसन पनि रेडपाण्डा मारिने अर्को कारण हो, उनी भन्छन्, मिडियाले पनि प्रहरीले रेड पान्डाको छालासहित मान्छे नियन्त्रणमा लिएका खबर मात्र प्रकाशनप्रसारण गरे। किन मारिन्छ भन्नेबारे खोजबिन नगरेकाले पनि बजारमा हल्लालाई बढावा दिएको हो। वन्यजन्तुको अंग अन्तर्राष्ट्रिय बजारमा माग हुँदा त्यसमा एउटा गिरोह नै संलग्न हुन्छ। चोरी शिकार गर्ने एउटा, स्थानीय रूपमा संकलन गर्ने अर्को, मध्यस्थकर्ता बन्ने अर्को, अन्तर्राष्ट्रिय बजारमा लैजान सहजीकरण गर्ने उच्चस्तरको अर्को व्यक्ति र खरिद बिक्री गर्ने लामो सञ्जाल जोडिएको हुन्छ। रेड पान्डाको सिकारको हकमा कुनै सञ्जाल फेला नपरेको विष्ट बताउँछन्। जंगलदेखि अन्तर्राष्ट्रिय बजारसम्म जाँदा कम्तीमा पनि पाँच लेयरको चेन हुन्छ। तर, रेड पान्डासम्बन्धी त्यस्तो कुनै चेन फेला परेको छैन। रेड पान्डाको छालासँगै पक्राउ परेका व्यक्तिमा केही आफैं मार्ने र छाला सुकाएर ल्याउने छन्। कोही बिचौलिया पनि छन्। बिचौलियाले उधारोमा छाला ल्याएर आउँछन्। बिक्री भएपछि पैसा दिन्छु भनेका हुन्छन्। कोही बजार खोज्दा खोज्दै पक्राउ परेका छन्। सम्भावित अवैध व्यापारिक ठाउँ राष्ट्रिय निकुञ्ज तथा वन्यजन्तु संरक्षण विभागको हरेक वर्ष प्रकाशन गर्ने वन्यजन्तु अपराधसम्बन्धी प्रतिवेदनमा पनि वन्यजन्तुसम्बन्धी अपराधमा रेड पान्डालाई पनि देखाइएको छ। यो प्रतिवेदनले वन्यजन्तुको अवैध सम्भावित व्यापारिक ठाउँमा झापाको काँकडभिट्टा, काठमाडांै, विराटनगर, सुनसरीको हरिपुर, बाँकेको नेपालगन्ज, कैलालीको धनगढी र कञ्चनपुरको महेन्द्रनगरलाई राखेको छ। अवैध व्यापार हुने सम्भावित मार्गमा ठोरी र भिखना ठोरीत्रिवेणीभैसाँलोटन (भारत), बर्दियाको कोठियाघाटधनौरानिशानगाँडामूर्तियामगँ घोटना र बाँकेको रुपैडिया (भारत)लाई देखाइएको छ। सम्भावित भारतीय नाकाका रूपमा धार्चुला, पिथौरागढ, टनकपुर, लखिमपुर, बहराइच, रुपैडिया, सुनौली, वाल्मिकी, रक्सौल, वीरपुर, जोगवनी, दार्जिलिङ, पानीटंकी, सिलिगुढी र खरिबारीलाई देखाइएको छ। ३५ जिल्लामा रेड पान्डा रेड पान्डा नेटवर्कले सन् २०१० मा पूर्वी नेपालबाट संरक्षण अभियान सुरु गरेको थियो। जुन २०१७ मा पश्चिम नेपालमा विस्तार भयो। सन् २०१६ को सर्भेले ३५ जिल्लामा रेड पान्डा पाइने देखाएको थियो। यद्यपि यकिन संख्या कति छ भन्ने पत्ता लगाउन सकिएको छैन। अध्ययनले रेड पान्डा मासिँदै गएको भने देखाएका छन्। यो संस्थाले पूर्वी र पहाडी क्षेत्रका १० जिल्ला (ताप्लेजुङ, इलाम, पाँचथर, रोल्पा, रुकुम पूर्व, रुकुम पश्चिम, जाजरकोट, कालिकोट, डोल्पा र जुम्ला)मा काम गरिरहेको छ। उसले वासस्थान संरक्षणको काम गरिरहेको छ। १० वटा नर्सरी स्थापना गरी २ लाख बिरुवा उत्पादन गरी वृक्षरोपण गरिरहेको छ। हामीले ६४८ रोपनी जग्गा किनेर डिभिजन वन कार्यालयमार्फत सामुदायिक वनलाई हस्तान्तरण गरेका छौं, नेटवर्कका कार्यक्रम संयोजक सोनाम टासी लामा भन्छन्, रेड पान्डाको तस्करी गर्नुपर्ने कारणै छैन। ठूलो रकम पाउने भ्रम र हल्लै हल्लाको भरमा अवैध शिकार भइरहेको छ। यसको छालासँग न कुनै सांस्कृतिक पक्ष जोडिएको छ। न मासु र छालाबाट कुनै औषधि नै बन्छ। वासस्थानका हिसाबले सबैभन्दा बढी रेड पान्डा ताप्लेजुङमा छन्। बाँस प्रजातिको निगालोको टुसा र मालिंगोे र पात खान्छ। अभियानले पाँचथरइलामताप्लेजुङ क्षेत्रमा रेड पान्डाको स्थितिमा सुधार भइरहेको देखाउँछ। सो क्षेत्रमा स्थानीयवासीले यो जीवलाई स्वस्थ वनको सूचक मान्छन्। विभागका महानिर्देशक डा कँडेल रेड पान्डा संरक्षण अभियान जारी राखेको बताउँछन्। रेड पान्डासम्बन्धी अपराधकसूर रेड पान्डाको अवैध शिकार र अवैध व्यापार दुवै पर्छन्। राष्ट्रिय निकुञ्ज तथा वन्यजन्तु संरक्षण ऐन २०२९, (पाँचौं संशोधन, २०७३) को परिभाषाअनुसार वन्यजन्तुको शिकार भन्नाले कुनै वन्यजन्तु जुनसुकै तरिकाले लखेट्ने, पक्रने, दुःख दिने, मार्ने वा सो गर्न प्रयत्न गर्ने वा त्यसको शरीरको कुनै अंग झिक्ने वा नष्ट गर्ने वा त्यसको फुल, गुँड झिक्ने, नष्ट गर्ने वा खलबल गरिदिने कामलाई जनाउँछ, भनिएको छ। सोही ऐनको दफा ५ (१) (क) अनुसार अधिकारप्राप्त अधिकारीबाट लिखित अनुमति नलिई कुनै पनि व्यक्तिले राष्ट्रिय निकुञ्ज तथा आरक्षभित्र वन्यजन्तुको शिकार गर्न वा आखेटोपहार ओसारपसार गर्न निषेध गरेको छ। दफा १० अनुसार अनुसूची१ मा उल्लेखित वन्यजन्तु संरक्षित वन्यजन्तु मानिनेछन् र तिनीहरूको शिकार गर्न निषेध गरिएको छ। त्यसैगरी वन ऐन २०४९, (दोस्रो संशोधन, २०७३) को दफा ४९ को (ढ) मा समेत राष्ट्रिय वनमा शिकार गरेमा र सो गर्ने गराउने उद्योग गरेमा कसूर गरेको मानिनेछ। त्यसैगरी संकटापन्न वन्यजन्तु तथा वनस्पतिको अन्तर्राष्ट्रिय व्यापार नियन्त्रण ऐन, २०७३ को दफा ३ ले दुर्लभ वा लोपोन्मुख वन्यजन्तु वा वनस्पति वा सोको नमुनाको कारोबार वा व्यापार गर्न वा गराउन नहुने उल्लेख गरेको छ। राष्ट्रिय निकुञ्ज तथा वन्यजन्तु संरक्षण ऐन २०२९ को दफा २६ (१) बजोजिम रेड पान्डाको मारेको, छाला बिक्री गरेको ठहर भएमा ५ लाख रुपैयाँदेखि १० लाख रुपैयाँसम्म जरिवाना र ५ वर्षदेखि १५ वर्षसम्म कैद वा दुवै सजाय हुनसक्ने व्यवस्था छ। ५ वर्ष कैद र ५ लाख जरिवाना बाँके जिल्ला अदालतमा परेका वन्यजन्तुसम्बन्धी मुद्दामध्ये एकचौथाइ रेड पान्डा तस्करीका छन्। अदालतका स्रेस्तेदार तीर्थराज भट्टका अनुसार ०७५ सालयता दायर ३६ वन्यजन्तुसम्बन्धी मुद्दामा नौवटा मुद्दा रेड पान्डाका हुन्। जुन कुल मुद्दाको २५ प्रतिशत हो। सबैभन्दा बढी वन्यजन्तुसम्बन्धी मुद्दा नै रेड पान्डाको छालासम्बन्धी छ। त्यसपछि चितुवाको ४, चित्तल, चौका र चरिबाघका तीनतीन, बँदेल र पाटेबाघ दुईदुई, जरायो कस्तुरीको बिना, नीलगाई, गैंडाको छाला, हात्तीको दाह्रा र सालकको खपेटासम्बन्धी मुद्दा एकएकवटा छन्। अदालतमा रेड पान्डासम्बन्धी मुद्दामध्ये ७ वटाको फैसला भइसकेको छ। रेड पान्डाको शिकार गर्ने र छाला बिक्री गर्नेलाई अदालतले दण्ड र सजाय दिएको छ। तापनि यसको अवैध कार्य रोकिएको छैन। राष्ट्रिय निकुन्ज तथा वन्यजन्तु संरक्षण ऐन, २०२९ ले ५ लाखदेखि १० लाख रुपैयाँसम्म जरिवाना र ५ देखि १५ वर्षसम्म कैद वा दुवै सजाय हुन सक्ने व्यवस्था गरेको छ। जिल्ला अदालत बाँकेका न्यायाधीश दुर्गाबहादुर भुसालले १२ माघ ०७६ मा कोहलपुर४ का मानबहादुर शाही र प्रेमबहादुर शाहीलाई रेड पान्डाको छाला घरमा राखेको कसूरमा पाँचपाँच वर्ष कैद सजायको फैसला गरेका थिए। उनीहरू १० कात्तिक ०७५ मा पक्राउ परेका थिए। बाँके जिल्ला अदालतले नै जुम्लाको तातोपानी१ का धीरज महतलाई ५ लाख रुपैयाँ मात्र जरिवाना गर्यो। न्यायाधीश पूर्णप्रसाद बास्तोलाले ९ मंसिर ०७८ मा गरेको फैसलामा पहिलो पटक गरेको कसूर र आर्थिक प्रलोभनका कारण देखाउँदै यस्तो फैसला गरेका हुन्। १८ चैत ०७५ मा बाँकेको नेपालगन्ज११ सदरलाइनस्थित एक होटलबाट महत पक्राउ परेका थिए। जाजरकोटको जुनिचाँदे११ का धनबहादुर शाही, सल्यानको कुपिण्डे४ का भरतबहादुर पुन र सुर्खेतको भेरीगंगा१०का दलबहादुर शाहीलाई पनि जिल्ला अदालत बाँकेले जनही ५ लाख रुपैयाँ जरिवाना गर्यो। उनीहरू १४ माघ ०७७ मा कोहलपुर१२ चप्परगौडीस्थित एक होटलबाट पक्राउ परेका थिए।"
रसुवामा पहिरोसम्बन्धी कृतिम घटना अभ्यास,"रसुवा : रसुवामा पहिरोसम्बन्धी कृतिम घटना अभ्यास गरिएको छ । रसुवा जिल्ला पहिरोको उच्च जोखिममा रहेकाले पहिरोसम्बन्धी नै कृतिम घटना अभ्यास गरिएको हो । जिल्लाको गोसाइँकुण्ड गाउँपालिका६ स्थित नागुङको पहिरो गएको क्षेत्रमा आइतबार संयुक्त सुरक्षा फौजले पहिरोपीडित उद्धार तालिम तथा डेमोष्ट्रेसन (अभ्यास मनसुन२) सञ्चालन गरेको हो । नेपाली सेनाको संयोजकत्वमा जिल्ला विपद् व्यवस्थापन समिति र अन्य सरोकारवाला निकायसँग मिलेर यो अभ्यास सञ्चालन गरिएको हो । नेपाली सेना, नेपाल प्रहरी र सशस्त्र प्रहरीले संयुक्त रूपमा अभ्यास गरेर देखाएका थिए । विपद्को दृष्टिकोणले महत्वपूर्ण र संवेदनशील देखिएका स्थानहरूमा वर्षायाममा हुनसक्ने पहिरोबारे खबर संकलन गरी अभ्यास सञ्चालन गर्ने र परेको समयमा प्रभावकारी रूपमा परिचालित भइ धनजनको क्षति न्यूनीकरण गर्नका लागि अभ्यास सञ्चालन गरिएको विष्णु दल गणका गणपति प्रमुख सेनानी नरेश केसीले बताए । कार्यक्रममा पहिरोसम्बन्धी जानकारी दिनुका साथै पहिरोमा परि साधारण घाइते भएका व्यक्तिलाई डोरी, जुमर, क्याराबिनर र ल्याडरको सहायताले उद्धार गरी सुरक्षित स्थानमा लैजाने कार्य गरिएको थियो । यसैगरी पहिरोमा परि पुरिएका पीडित व्यक्तिको खोजतलास तथा शवलाई डोरी, जुमर र स्टेचरको सहायताले सुरक्षित स्थानमा लगिने अभ्यास गरिएको थियो । अभ्यासमा र्याप्लिङ, होरिजेन्टल रोप वृज र हाइलाइन रेस्क्युको बारेमा अभ्यास गरिएको प्रमुख सेनानी केसीले बताए । वर्खा सुरु भएसँगै जिल्लामा पहिरोको घटना हुने गरेको छ । जसले गर्दा बर्सेनि जनधनको ठूलो क्षति गर्ने गरेको छ ।"
कैलालीमा हावाहुरीले लाखौंको केराखेती नष्ट,"टीकापुर : कैलालीमा शनिबार बेलुका आएको हावाहुरीले केरा खेतीमा ठूलो क्षति पुर्याएको छ । हावाहुरीका कारण टीकापुर क्षेत्रमा मात्रै सयौँ बिघा केराखेती नष्ट भएको केरा कृषकले बताएका छन् । टीकापुरका केरा किसान टेकेन्द्र धामीको झण्डै दश बिघामा लगाएको केरा हावाहुरीले ढालेको बताए । केरा बजार पठाउने तयारी भइरहेका बेला हावाहुरीले बोट ढालिदिएको छ,' धामीले भने, 'यस वर्ष समेत हामीलाई लाखौंको नोक्सानी भएको छ ।' केरा व्यवसायी अनिलजंग कुँवरले समेत हावाहुरीले पसाएको केराबारीमा ठूलो नोक्सानी पुगेको बताए । गत वर्ष समेत हावाहुरीले नोक्सान पुर्याएको थियो, यस वर्ष पनि नोक्सानी भएको छ, कति घाटा भो, अहिले नै एकिन भन्न सकिन्न तर लाखौं रुपैयाँ घाटा भएको छ । केरा उत्पादन हुने समय नजिकिँदै गर्दा हावाहुरीले केराखेतीमा नोक्सानी गरेपछि किसान पीडामा छन् । टीकापुर केराखेतीका लागि उर्वर भूमि मानिन्छ । टीकापुर क्षेत्रमा मात्रै झण्डै ८ शय विघा केराखेती हुँदै आएको छ । हावाहुरीले तरकारी खेतीमा समेत नोक्सानी गरेको किसानको गुनासो छ । लहरे तरकारी बालीमा हावाहुरीले क्षति पुर्याएको कृषक विकास चौधरीले बताए । यस्तै हावाहुरीले रुख ढालेपछि टीकापुरमा दुई घरमा पूर्ण क्षति भएको छ । हावाहुरीका कारण टीकापुर नगरपालिका वडा नं १ विशालनगरका भरत विकको तीनकोठे कच्ची घरमा रुख ढलेर क्षति भएको छ । त्यस्तै टीकापुर४ का भल्लुराम चौधरीको दुईकोठे कच्ची घर र भान्सामा रुख ढलेर क्षति भएको छ । हावाहुरीका कारण यहाँ सयौँ घरका छानामा भएका जस्तापाता उडाएका, विद्यालयका छाना उडाएका र ठाउँठाउँमा बिजुलीका पोल ढलेका छन् ।"
भारतीय नम्बरको बुलेटले मोटरसाइकललाई ठक्कर दिँदा बाबुछोरीको मृत्यु,मकवानपुर : मकवानपुरको हेटौँडा उपमहानगरपालिका९ मा शनिबार राति ग्यास बुलेट र मोटरसाइकल दुर्घटना हुँदा दुई जनाको मृत्यु भएको छ। मृत्यु हुनेमा स्थानीय ५५ वर्षीय ईश्वर तामाङ र २६ वर्षीय अमिना तामाङ (बाबु छोरी) रहेको जिल्ला प्रहरी कार्यालयका प्रहरी नायव उपरीक्षक टेकबहादुर कार्कीले जानकारी दिए। उनकाअनुसार बाराबाट हेटौँडातर्फ आउँदै गरेको भारतीय एनएल ०१ एल २९७१ नम्वरको ग्यास बुलेटले विपरीत दिशाबाट जाँदै गरेको ना ६१ प ४५९७ नम्बरको मोटरसाइकललाई ठक्कर दिँदा बाबु छोरी नै सख्त घाइते भएको र उपचारको क्रममा हेटौँडा अस्पतालमा दुबैको मृत्यु भएको हो। बुलेट चालकलाई प्रहरीले नियन्त्रणमा लिएको छ।
रोल्पामा ढिस्काले पुरिएर दुई बालकको मृत्यु,रोल्पा : रोल्पामा माटोको ढिस्को खस्दा एकै घरका दुई बालकको मृत्यु भएको छ। रोल्पाको परिवर्तन गाउँपालिका५ दाउन्नेभिरका प्रकाश खड्काका छोरा सात वर्षीय डेविड खड्का र दुई वर्षीय इसान खड्काको माटोको ढिस्काले पुरिएर मृत्यु भएको जिल्ला प्रहरी कार्यालयका सूचना अधिकारी प्रहरी निरीक्षक थमन जिसीले जानकारी दिए। उनका अनुसार आइतबार बिहान ९ बजेतिर माथिबाट माटोको ढिस्को झर्दा बाटोमा खेल्दै गरेका एकै घरका दाजु भाइको मृत्यु भएको हो। रासस
विदेशबाट फर्काइए ७९ मूर्ति,"काठमाडौं : नेपालबाट चोरी निकासीलगायत विभिन्न कारण विदेश पुर्याइएका पुरातात्विक तथा सांस्कृतिक महत्वका मूर्ति हालसम्म ७९ वटा फर्काइएका छन्। चीन (तिब्बत)बाट २८, बेलायतबाट १९, अमेरिकाबाट १७, भारत (कोलकाता)बाट १३, अस्ट्रिया र जर्मनीबाट एकएक थान फिर्ता ल्याइएको हो। अमेरिका, फ्रान्स, बेलायत, अस्टेलियालगायत मुलुकबाट थप कलाकृति ल्याउन कूटनीतिक पहल भइरहेको बताउँछन् पुरातत्व विभागका महानिर्देशक दामोदर गौतम। आगामी आर्थिक वर्ष धेरै मूर्ति आउनेवाला छन्। नेपालबाट के कति सांस्कृतिक सम्पदा बाहिरिए भनेर कुनै तथ्यांक छैन। तर, विश्वका विभिन्न प्रख्यात संग्रहालयमा प्रदर्शनमा राखिएका नेपाली विशिष्ट किसिमका कलाकृतिले नेपालबाट हजारौं संख्यामा महत्वपूर्ण कलाकृतिहरू बाहिरिएको पुष्टि हुन्छ, महानिर्देशक गौतम भन्छन्, कूटनीतिक माध्यमबाट सयौं पाइप लाइनमा आउनेवाला छन्। आउने आर्थिक वर्ष ५० भन्दा बढी ल्याउने प्रक्रियामा छन्। उनका अनुसार सांस्कृतिक, पुरातात्विक महत्वका सम्पदाहरू संरक्षण ऐन बनेसँगै बढी चासो देखिएको हो। चोरी मात्र नभई तीन प्रकारले हाम्रा सम्पदा अन्य मुलुक पुगेका छन्, उनी भन्छन्, उपहारका रूपमा, बेचिएर र चोरिएर। विदेश पुर्याइएका मूर्तिलगायत अन्य बहुमूल्य वस्तु प्रमाण पुगेपछि फिर्ता ल्याइएको उनको भनाइ छ। देशको विशिष्ट र मौलिक पहिचान बोकेका सम्पत्तिलाई संरक्षण गर्नु सरकारको दायित्व रहेको उनको भनाइ छ। सन् १९५० अघि नेपालबाट के कति सांस्कृतिक सम्पदा बाहिरिए भन्ने तथ्यांक सरकारसँग पाइँदैन। यो विभाग २००९ सालमा स्थापना भयो। २०१३ सालमा प्राचीन स्मारक संरक्षण ऐन बन्यो। त्यसपछि मात्र पुरातात्विक वस्तुको संरक्षण गर्न थालिएको दाहाल बताउँछन्। विश्वका प्रख्यात संग्रहालयमा राखिएका नेपाली कलाकृति नेपालबाट हजारांै संख्यामा बाहिरिएको नकार्न नसकिने उनको भनाइ छ। पुरातात्विक महत्वका पाँच मूर्ति हालै मात्र नेपाल ल्याइएको छ। तिनीहरू उत्पत्तिस्थल नेपाल भएको पुष्टयाइँ विभागले गरेपछि अमेरिकाको सिकागोबाट प्राप्त गरिएको हो। पाँचौं, छैटौं शताब्दीको विशेष प्रकारको तीन तहको ब्रम्ह्भाग, विष्णुभाग र शंकर भाग खमबादेखि बनेको प्रस्तरको चतुर्मुखी शिवलिंग छ। जुन सन् १९८० आसपास पशुपति परिसरबाट चोरी भएको थियो। अमेरिकाकै देनभर आर्ट म्युजियम डीएएमको एसिएन कलेक्सनमा रहेको ललितपुर महानगरपालिका११ को गाः हिटी हालको गाः हिटी टोल सुधार समितिको कार्यालय भवनबाट सन् १९६० मा हराएको १०औं शताब्दीको प्रस्तरको उमामहेश्वरको मूर्ति छ। ती मूर्तिहरू १२ र १३औं शताब्दितिरको राजकीय स्वरूपको मानवकार पदममणी लोकेश्वर अर्थात् बोधसत्व अवलोकितेश्वर मूर्ति र १६औं शताब्दीको प्रस्तरको शाक्यमुनि बुद्धको मूर्ति भने सन् १९५० पछिको कुनै वर्षमा नेपालबाट हराएर उक्त ट्रस्टमा पुगेको बुझिन्छ। यसरी विभिन्न समयमा हराएका यी ५ कलात्मक विभिन्न माध्यम हँुदै त्यहाँ पुगेका हुन्। उक्त मूर्ति विभागले सुरक्षा, संरक्षण र अनुसन्धान कर्ताहरूसम्मको पहँुचका लागि राष्ट्रिय संग्रहालयलाई हस्तान्तरण गर्ने र साविककै स्थानमा पुनः स्थापना गर्ने भएको छ। यी पुराना मूर्ति नेपाल ल्याउन यूपीएस कार्गोले सहयोग गरेको जनाइएको छ। यस्तै, अमेरिकास्थित आर्ट इन्स्टिच्युट अफ सिकागो डेर्भर आर्ट म्युजियम, मर्लिन बी एल्सडोर्फ ट्रस्ट, नेपाली राजदूतावासलेउक्त कार्यमा सहयोग गरेका थिए। सरकारले मूर्ति ल्याउन २० लाख रुपैयाँ छुट्ट्याएको गौतमको भनाइ छ। थप रकम सरकारले लगानी गर्ने उनी बताउँछन्। उनका अनुसार भेटिएका मूर्तिहरूको प्रकृति हेरेर रकम खर्च हुने गरेको छ। हालसम्म भेटिएका मूर्ति सिधै कार्गोबाट ल्याउने गरिएको छ। अहिले भने मूर्ति चोरी निकासी नहुने गरेको उनको भनाइ छ। चोरी निकासी गरी बाहिर लैजान पाइँदैन। यहाँबाट लगेर मात्र भएन् । जहाँ लगे पनि त्यस ठाउँमा पनि कहाँबाट कसरी र किन ल्याएको स्पष्टीकरण दिनुपर्छ । त्यसैले अब चोरी गरेर लैजान सहज छैन, उनी भन्छन्।"
नागरिकतामा जन्ममिति बढाएर वृद्धभत्ता लिने १४ जनालाई कारवाही,"बैतडी : बैतडीमा नागरिकता प्रमाणपत्रमा जन्ममिति बढाएर सामाजिक सुरक्षा भत्ता लिने गरेको खुल्न आएको छ। आफैंले नागरिकतामा जन्ममिति सच्याएर भत्ता लिनेमा १४ जना भेटिएका छन्। उनीहरुलाई कारबाही र जरिवाना हुने भएको छ। सामाजिक सुरक्षा भत्ता लिएको जनाउँदै जिल्ला प्रशासन कार्यालयमा आएको उजुरीको आधारमा यस्तो खुल्न आएको हो। यसका साथै वडास्तरमा राष्ट्रिय परिचयपत्र विवरण सङ्कलनको काम भइरहेको र विवरण दिँदा नागरिकता केरमेट गरेको पाइएपछि सामाजिक सुरक्षा भत्ताअन्तर्गत वृद्ध भत्ता लिने गरेकोसमेत खुल्न आएको छ। जिल्लाको डिलाशैनी गाउँपालिकाका१३ र दोगडाकेदार गाउँपालिकाका एकको नागरिकता केरमेट गरेको पाइएको हो। कुनैको प्रतितिपि बनाउन जिल्ला प्रशासन कार्यालय पुगेका बेला केरमेट भएको पाइएको र केहीको परिचयपत्र बनाउँदा केरमेट गरेको पाइएपछि थप अनुसन्धान गरिएको जिल्ला प्रशासन कार्यालयका सूचना अधिकारी खगेन्द्र भारतीले जानकारी दिए। 'कार्यालयमा आएको उजुरीका आधारमा पनि अनुन्धान थालिएको हो', उनले भने, 'केरमेट गरेको पाइएपछि किन सच्याइएका रहेछन् भनेर हेर्दा जन्ममिति बढाइ सामाजिक सुरक्षा भत्ता बुझ्ने गरेको पाइएको हो।' जन्ममिति सच्याएर कहीले विसं २०५२ देखि तथा केहीले २०७६ सालदेखि भत्ता लिइरहेका खुल्न आएको सूचना भारतीले जानकारी दिए। उनले भने, 'नागरिकतामा मिति सच्याएर कम्तीमा ३ वर्ष र बढीमा २७ वर्ष पहिलादेखि वृद्धभत्ता बुझेको पाइएको छ।' यसरी नागरिकतामा जन्ममिति बढाएर भत्ता लिएकालाई अहिलेसम्म लिएको रकमको दोब्बर असुल उपर गरिने भारतीले बताए। यस्तै नागरिकता केरमेट गरेको पाइएकोमा नागरिकता ऐनअन्तरगत थप कारबाही हुने जनाइएको छ। यसरी नागरिकता केरमेट गर्नेहरुको नामावली भर्ने सार्वजनिक गरिएको छैन। उनीहरुलाई नियन्त्रणमा लिएर जरिवाना तथा कारबाहीको दायरामा ल्याइने जिल्ला प्रशासन कार्यालय बैतडीले जनाएको छ। रासस"
चौंरीले तान्दै पर्यटक,"फिदिम : चौरीपालन व्यवसाय यसअघि जीविकोपार्जनको माध्यम, उच्च पहाडको पहिचान र परम्परा थियो। अब भने यसलाई पर्यटनसँग जोड्न थालिएको छ। परम्परागत पेसालाई आधुनिकीकरण गर्दै चौंरीलाई पर्यटक तान्ने माध्यम बनाएको हो। यसले किसानको आम्दानी मात्रै होइन लेकाली फाँटमा पर्यटकको चहलपहलसमेत बढेको छ। पोषिलो दूध दिने चौंरी यहाँको पर्याय हो। चौंरी हेर्दा आकर्षक देखिने जनावार हो। ठूलो शरीर, लामा र तिखा सिङ, लामा रौं भएको चौंरी हेर्दा निकै आकर्षक देखिन्छ। चौंरीबिना पहाड र हिमालको कल्पना गर्न नसकिने फालेलुङ४ का चौंरीपालक जंग राईले बताए। पर्यटकलाई चौंरी देखाएर आम्दानी गर्न थालेका छौं, राईले भने। चौंरी हेर्न पाउँदा पर्यटक पनि औधी रमाउने गरेको उनले सुनाए। चौंरी हेर्न र यसको जीवनचक्रका बारेमा बुझ्न विदेशी पर्यटक आउन थालेको याक तथा चौंरी कृषक महासंघ नेपालका सचिव चन्द्रलाल नेपालले बताए। भने, अहिले कृषकको आम्दानी पनि बढेको छ। पाँचथरसहित ताप्लेजुङ, ओखलढुंगा, सोलुखुम्बु, मुगु, जुम्ला, मुस्ताङ, मनाङ, लमजुङ गोरखा, सिन्धुपाल्चोक, दोलखा, रामेछाप र रसुवाको लेकाली भेगमा चौंरी पाइन्छ। यो क्षेत्रका चौंरीपालक संगठित गर्न हालै याक तथा चौंरी कृषक महासंघ गठन गरिएको छ। सोलुखुम्बुका नुरु शेर्पाको अध्यक्षतामा गठित समितिले लोपोन्मुख चौंरीलार्ई संरक्षण र पर्यटन व्यवसायसँग जोड्ने लक्ष्य राखेको छ। समिति गठन गर्नुभन्दा पहिलेदेखि नै पूर्वी पहाडका किसानहरूले चौंरीलाई पर्यटनसँग जोड्न थालेका थिए। चौंरीको अनुसन्धानका लागि अमेरिकालगायत देशबाट अनुसन्धानकर्ता आउन थालेको सचिव नेपालले बताए। गोठबाट १५ लाखसम्म आम्दानी एउटा चौंरी गोठबाट वार्षिक कति आम्दानी होला ? अधिकांशको जवाफ हुन्छ गोठबाट फाइदा नै हुँदैन भइहाले ५० हजारदेखि मुस्किलले लाखसम्म। तर, चौंरीपालकको जवाफ बदलिएको छ। उनीले आश्चर्यलाग्दो आम्दानी सुनाउँछन्। चौंरीकै आम्दानीबाट वार्षिक ५ लाख बचत हुने तोरिफुलेका सूर्यमान गुरुङले बताए। ४० वर्षदेखि गोठ सञ्चालन गरिरहेका उनले भने, गाउँमा वर्षको १५ लाख रुपैयाँसम्म बचत गर्ने पनि छन्। याङवरक१ पानीभित्ताका पेम्बा शेर्पाको गोठमा १४ वटा चौंरी दुहुना छन्। एउटा दुहुना चौंरीबाट सिजनमा ५० हजारसम्म आम्दानी हुन्छ, शेर्पाले भने, घिउ, छुर्पी चीज र चौंरी बिक्रीबाट राम्रो कमाइ हुन्छ। अहिले त पर्यटक पनि चौंरी हेर्न आउन थालेका छन्। उनीहरू गोठमा बस्छन्। खान्छन् र रमाइलो गर्छन्। वार्षिक ८ देखि १० लाखसम्म बचत गरेको पेम्बाले सुनाए। चौंरीको घिउ, छुर्पी, चीज, पुच्छर बिक्री गरेर राम्रो आम्दानी लिने गरेका किसानहरूले पर्यटक आउन थालेपछि थप आम्दानी गर्न थालेका हुन्। चौंरी हेरबापत पर्यटकले छुट्टै पैसा तिर्दैनन् तर, उनीहरू आउँदा गोठमा खाने, बस्ने र रमाइलो गर्ने भएकाले किसानको आम्दानी थप बढेको हो। एउटा राम्रो याक दुई लाखसम्मा बिक्छ, फालेलुङ४ नेपालीटारका थर्कप्रसाद गुरुङले भने, परिश्रमबाट नडराउने हो भने चौंरी गोठबाट राम्रो कमाइ हुन थालेको छ। चौंरीको रौं सम्म बिक्री लाग्छ। चौंरीको घिउ प्रतिकिलो पाँच सय र छुर्पी आठ सय रुपैयाँले बिक्री हुने उनले सुनाए। गोठमा कर्पटक आवास पर्यटकलाई राख्न गोठमै आवास बनाइएको छ। जसलाई गोठस्टे नाम दिइएको छ। यहाँका गोठाला नै पर्यटन व्यवसायी बनेका हुन्। फालेलुङ र याङवरकमा २१ ओटा गोठस्टे तयार गरिएको हो। रेडपाण्डा नेटवर्क र दीप ज्योति युवा क्लबको आर्थिक सहयोगमा गोठस्टे सञ्चालन गरिएको हो। चौंरी गोठलाई आधुनिक तरिकाले निर्माण गरेर पर्यटक बस्न मिल्ने गरी बनाइएको गोठलाई नै गोठस्टे भनिएको क्लबका कार्यकारी निर्देशक सुनील बान्तवाले बताए। होमस्टेकै अवधारणमा गोठस्टे विकास गरिएको उनी बताउँछन्। भन्छन्, पर्यटकहरूलाई गोठ जीवनपद्धतिको बारेमा बुझाएर रमाउन सिकाउनु गोठस्टे सञ्चालन गर्नुको लक्ष्य हो। सन्दकपुरदेखि चारराते, नेपालीटार, तोरीफुले, पानीभित्ता, तिम्बुङपोखरी हुँदै कञ्चनजंघा बेस क्याम्पसम्म जाने पर्यटक यहाँ बास बस्न सक्छन्। खानेकुराको मीठो परिकार बनाउन गोठालालाई तालिम दिइएको छ।"
लाखौंको शौचालय प्रयोगविहीन,"फिदिम : राजधानीलगायत देशका मुख्य सहरहरूमा सार्वजनिक शौचालय निर्माणको विषयमा बहस चलिरहेको छ। सार्वजनिक स्थल तथा राजमार्ग आसपासमा शौचालय नहुँदा यात्रुहरूलाई समस्या परेको विषय निकै पेचिलो बनेको छ। तर, पाँचथरमा भने लाखौं खर्चिएर निर्माण गरिएको सार्वजनिक शौचालय प्रयोगविहीन छ। हिलिहाङ गाउँपालिकास्थित चतुरेमा ३ वर्ष पहिले निर्माण सम्पन्न भएको सार्वजनिक शौचालय अहिलेसम्म प्रयोगविहीन छ। चतुरे बजारमा जमघट हुने मानिस र मेची राजमार्गका यात्रुहरूको सहजताका लागि भनेर निर्माण गरिएको शौचालय प्रयोगविहीन बनेको हो। ३ वर्षसम्म शौचालय प्रयोग नहुँदा १८ लाख ५० हजार खर्चिएर निर्माण गरिएको शौचालय झाडीले ढाकिन थालेको छ। शौचालयको ढोकामा लगाइएको तालामा खिया लागेको छ। संरचना प्रयोगमा नआए जीर्ण बन्ने अवस्थामा पुगेको छ । शौचालय निर्माणमा के कति खर्च भएको हो र किन प्रयोगमा आएन भनेर खोजी भइरहेको छ, हिलिहाङका अध्यक्ष समरबहादुर अधिकारीले भने, शौचालय सञ्चालनका लागि पहल भइरहेको छ। हिलिहाङको ९ लाख ५० हजार र खानेपानी तथा सरसफाइ डिभिजन कार्यालय पाँचथरको ९ लाख रुपैयाँ खर्चिएर दुई कोठे पक्की शौचालय निर्माण गरिएको थियो। पानीको अभाव भएको भन्दै शौचालयमा ताला लगाएर राखिएको हो। तीन वर्षदेखि यो शौचालयमा ताला लगाएर राखिएको छ, हिलिहाङ६ का स्थानीय आशिष तामाङले भने, शौचालय निर्माणका लागि झण्डै २० लाख खर्च भएको भनेर स्थानीयलाई भनिएको छ। तर, हामीलाई त्यसमा विश्वास छैन। अहिलेसम्म शौचालय प्रयोग पनि भएको छैन। स्थानीयले शौचालय निर्माणको लागतमा पनि शंका गरेका छन्। शौचालय निर्माणमा लाखौंको बजेट खर्चिएको भनेर भनिएको छ, हिलिहाङ६ जोरपोखरीका स्थानीयले भने, यतिको संरचना बन्न झण्डै २० लाख कसरी खर्च हुन्छ ? निर्माण गरिएको शौचालय सञ्चालन नगरिनु र खर्च विरण पारदर्शी नभएपछि स्थानीयहरू आक्रोशित बनेका छन्।"
निन्द्रा किन आवश्यक छ ?,"राति काम गर्नेहरूमा केही न केही समस्या पैदा भएकै हुन्छ। टाउको दुख्ने, थकान, तौल बढ्ने, तनाव जस्ता समस्या हुन्छ। उनीहरूमा उच्च रक्तचापको अधिक भय हुन्छ। साथै हृदयघातको जोखिम पनि हुन्छ। अहिले विश्वकै मानिसहरूको तौल दोब्बरले बढेको छ। यसको अनेक कारण हुनसक्छन्। त्यसमध्ये अनिन्द्रा पनि एक हो। राति पर्याप्त निन्द्रा नलिनेहरू मोटोपनको शिकार भएका छन्। मोटोपनले अनेकौं रोगलाई जन्म दिइरहेको छ। अनिन्द्राको सिकार भएका व्यक्ति मानिसक रूपले पनि कमजोर पाइएको छ। जब तपार्इंलाई निन्द्रा लाग्छ, तब शरीरका अंगहरू निश्क्रिय हुन थाल्छन्। शिथिल हुन्छन्। त्यसैले मस्त सुतेपछि पुनः शरीरमा नयाँ स्फूर्ति आउँछ। सुतेको समयमा नयाँ कोशिका पैदा हुन्छ र एन्डीबडी उत्पन्न हुन्छ। निन्द्रा राम्ररी लागेन भने त्यसको असर स्वास्थ्य र सौन्दर्य दुबैमा पर्छ। गहिरो निन्द्राका लागि के गर्ने ? गहिरो निन्द्रको लागि सक्रिय दिनचर्या आवश्यक हुन्छ। शारीरिक गतिविधिलाई बढाउनुहोस्। घरको काम गर्ने, हिँड्ने, खेल्ने, व्यायाम गर्ने गतिविधि जारी राख्नुहोस्। सुत्ने समय निश्चित गर्नुहोस्। सुत्नुअघि हल्का व्यायाम गर्नुहोस्। बिहान चाडै उठ्ने अनि मर्निङवाकमा निस्कने। गहिरो निन्द्रका लागि ओछ्यान आरमदायक हुनुपर्छ। मध्यम श्रेणीको मुलायम बिछ्यौनामा सुत्नुपर्छ। धेरै मुलायम विछ्यौनामा कम्मर एवं ढाँड दुख्ने समस्या हुन सक्छ। धेरै मुलायम र धेरै कडा बिछ्यौना मेरुदण्डका लागि पनि उपयोगी हुँदैन। सिरानी धेरै अग्लो वा होचो हुनुहुँदैन। केवल चौडा सिरानी प्रयोग गर्नुपर्छ। खुट्टा पैतलामा तातो सरस्र्युको तेलले मसाज गर्नुहोस्, यसले पनि गहिरो निन्द्रा लाग्छ। संभव भएसम्म खुट्टाको भागलाई थोरै उँचो बनाउनुहोस्। सुत्नासाथ निन्द्रा लाग्दैन भने पढ्ने अभ्यास गर्नुहोस्, संगीत सुन्नुहोस्। मन र मस्तिष्कलाई शान्त र एकाग्र बनाउने अभ्यास गर्नुहोस्। गहिरो सास लिने र छाड्ने प्रक्रिया दोहोर्याउनुहोस्। निन्द्राका लागि कुनै औषधि सेवन गर्नु ठीक होइन। त्यसले प्राकृतिक निन्द्रा दिँदैन। बरु टाउको दुख्ने र स्वास्थ्य सम्बन्धी अन्य समस्या निम्त्याउने खतरा हुन्छ। शयन कक्षमा यस्तो सामग्री नराखौं, जसले निन्द्रा बिथोल्छ। चामल, आलु जस्ता भोजन रातको समयमा गर्नु उचित हुँदैन। सुत्नुअघि धेरै पानी पिउनु हुन्न। पटकपटक पिसाब लाग्ने भएकाले निन्द्रा बिथोलिन्छ। सुत्ने समयमा चिया, कफी, मादक पदार्थ सेवन नगरौ। (एजेन्सीको सहयोगमा)"
"अनेरास्ववियूमा ३२ वर्षे उमेर हद, पदाधिकारी बन्न स्नातक गरेको हुनुपर्ने माग","काठमाडौंः नेकपा एकीकृत समाजवादी निकट अनेरास्ववियूले ३२ वर्षको उमेरहदबन्दी र पदाधिकारी रहन कम्तिमा स्नातक पूरा गरेको शैक्षिक योग्यता कायम गर्न माग गरेको छ । पार्टी अध्यक्ष माधवकुमार नेपाललगायत पार्टीका पदाधिकारीलाई भेटी उमेर हदबन्दी घटाउन माग गरिएको विद्यार्थी संगठनका स्थायी समिति सदस्य टिकाराम भण्डारीले जानकारी दिए । यस्तै, अनेरास्ववियूको तत्काल पुनर्गठनको माग गरेको छ । उपरोक्त उमेर र शिक्षाको हदबन्दीले नेतृत्वबाट बिदा लिने सम्पूर्ण सदस्यलाई पार्टीको महत्वपूर्ण जिम्मेवारी प्रदान गर्न पनि माग गरेको छ । पार्टी अध्यक्षलाई बुझाइएको ध्यानाकर्षणपत्रमा भनिएको छ, 'अब देश निर्माणको चरणमा प्रवेश गरेकोले कसरी देशको विकास र बेरोजगारीको अन्त्य हुन्छ ? भन्ने विषयमा विश्वविद्यालय र क्याम्पसहरुमा व्यापक विमर्श गर्न जरुरी छ। आज विद्यार्थी आन्दोलनको सान्दर्भिकता सकियो कि भन्ने आवाज कतै कतै सुनिन्छ तर देश निर्माणको यो चरणमा अझ टड्कारो रुपमा विद्यार्थी आन्दोलनको आवश्यकता महसुस भएको छ । विद्यार्थी आन्दोलनभित्र वैचारिक, सांगठनिक र कार्यशैलीगत समस्या देखिएको भन्दै अनेरास्ववियुले यो विद्यार्थी संगठनलाई क्रान्तिकारी, चलायमान बनाउन नयाँ ढंगबाट अघि बढाउनुपर्ने बताएको छ ।"
७ वर्षदेखि पुल अधुरै,"वीरगन्ज : पर्साको ग्रामीण भेगलाई सदरमुकाम वीरगन्जसँग जोड्ने एक मात्र सडकमा रहेको तिलावे नदीमाथिको पुल ७ वर्षदेखि अधुरो छ। ठेकेदारको लापरबाहीका कारण उक्त पुल अधुरै रहेको हो। २०७२ जेठ २५ मा पप्पुलुम्बिनी जेभीले ७ करोड ७१ लाख रुपैयाँमा ३ वर्षमै बनाउने गरी पुलको निर्माण गर्ने बताएको थियो। हुलाकी राजमार्ग निर्देशनालय योजना कार्यालय वीरगन्जका अनुसार सम्झौता भएअनुसार पुल २०७५ जेठ २४ भित्रै ठेकेदारले निर्माण सम्पन्न गर्नुपर्ने थियो। तर, ठेक्का लागेको ७ वर्ष बितिसक्दा पनि पुल निर्माण हुन सकेको छैन। यसको विभिन्न कारण देखाउँदै ठेकेदार कम्पनीले पटकपटक म्याद थप गराउँदै आएको छ । पछिल्लोपटक थपिएको ठेक्काको म्याद गत चैत मसान्तसम्मको म्याद सकिएको पनि करिब ३ महिना हुन लागिसकेको छ। तर, अझैसम्म पुलको निर्माण सकिएको छैन। ठेकेदारको आग्रहमा हुलाकी राजमार्ग निर्देशनालय योजना कार्यालय वीरगन्जका आठौंपटक फेरि असार १६ गतेसम्मको म्याद थपेको छ। यसअघि सातांैपटक थपिएको गत चैत मसान्तको म्यादमा काम नसकिएकाले ठेकेदारकै आग्रहमा अन्तिमपटकका लागि असार १६ सम्मको म्याद थपिएको हुलाकी राजमार्ग निर्देशनालय योजना कार्यालय वीरगन्जका प्रमुख दरोगा साहले बताए। उनले भने, असार १६ सम्म ठेकेदारले पुलको काम सक्छ भन्ने विश्वास छ। यसअघि ठेकेदार नै सम्पर्कविहीन हुँदा ७ महिनासम्म अलपत्र परेको पुलको निर्माण, स्थानीय युवाहरूले पुल निर्माणस्थलमै १ महिनासम्म प्रदर्शनसहितको दबाब दिएपछि गत मंसिरबाट निर्माण सुचारु भएको थियो। जिल्ला प्रशासन कार्यालय पर्सामा ठेकेदारसहितको सर्वपक्षीय बैठकले ७ महिनादेखि अलपत्र छाडिएको तिलावे पुलको निर्माण मंसिर १ गतेदेखि सुचारु गर्ने सहमति गरेको थियो। उक्त बैठकमा रोकिएको पुलको निर्माण कार्य गत चैत मसान्तभित्र निर्माण कार्य सक्ने सहमति पनि भएको थियो। तर, ठेक्का लगाइएको ३ वर्षभित्रै सक्नुपर्ने निर्माणको काम ७ वर्ष बितिसक्दा पनि अधुरै रहँदा पर्सा जिल्लाभरकै स्थानीय आवागमनमा सास्ती खेप्न बाध्य छन्। पुरानो फलामे पुुल जीर्ण भइसकेको र साँघुरा पनि भएका कारण त्यहाँ हरेक दिन बिहान र साँझ घन्टौंसम्म ट्राफिक जाम हुने गरेको छ। नदीमा बनाइएको कच्ची डाइभर्सन पनि अहिले बाढीले बगाइसकेको छ। जसका कारण ट्राफिक जाम हुने गरेको स्थानीय जय साहले बताए। यता, गत कात्तिक महिनाभर पुलको निर्माण कार्य छिट्टै सक्न भनेर दबाब दिँदै प्रदर्शन गरेका युवा अगुवा राकेश यादवले ठेकेदार र हुलाकी कार्यालयको चरम लापरबाहीले पुलको काममा ढिलासुस्ती भइरहेको बताए। उनले भने, कात्तिकमा हामीले महिना दिनसम्म प्रदर्शन गरेपछि पुलको काम ठेकेदारले सुरु त गयो तर फेरि भनेको समयमा (चैत मसान्तसम्म)पुरा गर्न सकेन। अब पुनः असार १६ सम्म म्याद थपिएको जानकारी आफूहरूले पाएको बताउँदै यादवले भने, फेरि पनि यो समयमा काम सकेन भने फेरि संघर्षमा उत्रिन्छौं।"
सुदूरपश्चिम : स्रोत साधन छ तर विकास कम छ,"काठमाडौं : अथाह प्राकृतिक स्रोत र साधन उपलब्ध भएपनि सुदूरपश्चिम प्रदेशले अपेक्षितरुपमा आर्थिक प्रगति गर्न नसकेको पाइएको छ। कृषि पूर्वाधारको अभाव, प्राकृतिक प्रकोप व्यवस्थापन, तीव्र बसाइँसराइका कारण खेतीयोग्य जमिन बाँझो राख्ने प्रवृत्तिलगायत कारणले पनि त्यस प्रदेशको उत्पादनलाई व्यवसायीकरण गरी कृषि उत्पादनमा प्रदेशलाई आत्मनिर्भर बनाउने कार्य चुनौतीपूर्ण रहेको एक अध्ययनले देखाएको छ। नेपाल राष्ट्र बैंकले गरेको पछिल्लो अध्ययनअनुसार उक्त प्रदेशमा अथाह सम्भावना भएका क्षेत्रमा उत्खनन, प्रशोधन र अध्ययन र अनुसन्धानको कमीले प्रादेशिक, औद्योगिक र उद्यमशीलता विकासको गति न्यून रहेको देखाइएको हो। भौगोलिक विकटताकाबीच छरिएर रहेका बस्ती तथा गाउँमा वित्तीय पूर्वाधारको विकास तथा वित्तीय साक्षरता अभिवृद्धिमार्फत वित्तीय पहुँच विस्तार गर्ने कामलाई अध्ययनमा चुनौतीका रुपमा चित्रण गरिएको छ। आवश्यक पूर्वाधार निर्माण, निक्षेप सङ्कलन तथा कर्जा परिचालन दक्ष जनशक्ति निर्माण मुख्य चुनौतीका रुपमा रहेको पाइएको केन्द्रीय बैंकको अध्ययनमा उल्लेख छ। पहाडी जिल्लालाई तराईका जिल्लासँग जोड्ने विभिन्न योजना निर्धारित समयमै सम्पन्न नहुँदा पहाड र तराईबीचको अन्तर आबद्धता मजबुत हुन सकेको छैन। सेवाग्राही कार्यालय प्रविधिमैत्री नहुँदा तथ्याङ्क अद्यावधिक एवं व्यवस्थापन गरी आवश्यक नीति निर्माण गर्ने कार्य चुनौतीपूर्ण देखिन्छ। प्रदेशको राजस्व सङ्कलन गर्ने क्षमता न्यून रहेको अवस्थामा त्यहाँको स्रोतसाधन उपलब्धता बीचको खाडल पूर्ति गर्ने विषय पनि उत्तिकै जटिल देखिन्छ। स्थानीय र प्रदेश सरकारको संस्थागत, प्राविधिक र स्रोत परिचालन क्षमता वृद्धि गर्ने तथा पूर्वाधार निर्माणका लागि आवश्यक स्रोतको व्यवस्था गर्ने कार्यलाई पनि अध्ययनले चुनौतीका रुपमा लिएको छ। विविध खालका चुनौती रहे पनि सुदूरपश्चिम प्रदेशको प्रमुख नगदेबालीको पकेट क्षेत्र विस्तार गर्ने, उचित मूल्य निर्धारण गर्ने तथा आधुनिक प्रविधिको माध्यमबाट उत्पादन विस्तार गर्ने कार्य तत्काल गर्न सकिने सम्भावनाका रुपमा लिइएको र त्यसले आयात प्रतिस्थापन गरी निर्यात प्रवद्र्धन गर्नसक्ने उच्च सम्भावना देखिन्छ। निर्माणका क्रममा रहेको राष्ट्रिय गौरवको आयोजना रानीजमरा कुलरिया सिँचाइ परियोजना समयमै सम्पन्न भएमा कृषि क्षेत्रमा रहेको मौसमी निर्भरतालाई कम गरी उत्पादकत्व बढाउन सकिन्छ। उक्त आयोजनाले कूल ३८ हजार ३०० हेक्टर जमिनमा सिँचाइ सुविधा उपलब्ध गराउँछ। सो आयोजनाको भौतिक प्रगति ६० प्रतिशतको हाराहारीमा छ। त्यस्तै ३३ हजार ५२० हेक्टर जमिनमा सिँचाइ सुविधा उपलब्ध गराउने लक्ष्यका साथ अगाडि बढाइएको महाकाली सिँचाइ आयोजना निर्माणलाई पनि द्रुत गतिमा अगाडि बढाउन सकिए उक्त प्रदेशले कृषि क्षेत्रको विकास र विस्तारमा महत्वपूर्ण योगदान गर्न सक्ने स्पष्ट देखिन्छ। अध्ययनमा भनिएको छ, ती परियोजना द्रुत गतिमा सम्पन्न गर्न सके मौसमी निर्भरता कम भई कृषियोग्य भूमिको उत्पादकत्व तथा कृषि उत्पादन वृद्धि हुनाका साथै औद्योगिक विकासको गतिलाई समेत तीव्रता दिन सकिन्छ।औद्योगिक क्षेत्रका लागि आवश्यक पूर्वाधार (औद्योगिक क्षेत्र, उद्योग ग्राम, सडक, विद्युत् आयोजना आदि) को निर्माणमा तीव्रता दिनसके औद्योगिक विकासको प्रचूर सम्भावना सो प्रदेशमा रहेको पाइन्छ। प्रदेशभित्रका महत्वपूर्ण ऐतिहासिक, धार्मिक, सांस्कृतिक तथा प्राकृतिक क्षेत्रमा पर्यटन पूर्वाधार विकास गरी आन्तरिक एवं बाह्य पर्यटन प्रवद्र्धन गर्न सकिन्छ। कृषि भूमि घट्दै पहाडी जिल्लाबाट सुख सुविधा खोज्दै तराई तथा समथर स्थानमा बसाइँसराइ गर्ने प्रवृत्तिमा भएको विकासले कृषि भूमि कृषि क्रमशः घट्दै गएको अध्ययनले देखाएको छ। केन्द्रीय बैंकको अध्ययनअनुसार उपजले ढाकेको भूक्षेत्र शुन्ना दशमलव ५८ प्रतिशतले ह्रास भएको छ। गत वर्षको यसै अवधिमा यस्तो क्षेत्रफल शुन्ना दशमलव ७० प्रतिशतले ह्रास आएको थियो। खाद्य तथा अन्य बाली, तरकारी एवं फलफूल तथा मसला बाली लगाइने क्षेत्रलाई कृषि भूमिका रुपमा लिइएको छ। खाद्य तथा अन्य बालीले ढाकेको क्षेत्रफलमा शुन्ना दशमलव ९७ प्रतिशतले ह्रास भएको छ। गत वर्ष सोही अवधिमा यस्तो क्षेत्रफलमा शुन्ना दशमलव २२ प्रतिशतले ह्रास आएको थियो। धान बालीले ढाकेको क्षेत्रफल एक दशमलव ३९ प्रतिशतले घटेको छ। कोदो, फापर, आलु, भटमास र दलहनको क्षेत्रफल क्रमशः दुई दशमलव छ प्रतिशत, १२ दशमलव ८४ प्रतिशत, १९ दशमलव २८ प्रतिशत, दुई दशमलव ३८ प्रतिशत र २३ दशमलव ३९ प्रतिशतले वृद्धि भएको छ भने मकै, उखु र तेलहनको क्षेत्रफल क्रमशः आठ दशमलव ०५ प्रतिशत, छ दशमलव १७ प्रतिशत, र १९ दशमलव ०७ प्रतिशतले घटेको अध्ययनले देखाएको छ। यस्तै तरकारीले ढाकेको क्षेत्रफल नौ दशमलव नौ प्रतिशतले घटेको छ। गत वर्ष त्यस्तो क्षेत्रफल १३ दशमलव ८७ प्रतिशतले घटेको छ। फलफूल तथा मसलाले ढाकेको क्षेत्रफल सात दशमलव चार प्रतिशतले वृद्धि भएको छ। गत आर्थिक वर्षमा यस्तो क्षेत्रफल तीन दशमलव २३ प्रतिशतले वृद्धि भएको थियो। अध्ययनअनुसार तरकारीको उत्पादन यस वर्ष शुन्ना दशमलव ०७ प्रतिशतले घटेको छ। गत वर्ष तरकारी उत्पादन दुई दशमलव ९६ प्रतिशतले वृद्धि भएको थियो। बझाङमा तरकारी उत्पादन बढ्दा अछाममा घट्यो केन्द्रीय बैंकले गरेको अध्ययनअनुसार तरकारीको समग्र उत्पादन सबैभन्दा बढी बझाङ जिल्लामा भएको पाइएको छ। उक्त जिल्लामा तरकारी उत्पादन ४९ दशमलव ८२ प्रतिशतले वृद्धि भएको छ। यस्तै अछाममा तरकारी उत्पादन ३४ दशमलव २० प्रतिशतले घटेको छ। फलफूल तथा मसला बालीको समग्र उत्पादनमा छ दशमलव २५ प्रतिशतले बढेको छ। यस समूहअन्तर्गत केरा उत्पादन ३० दशमलव ३७ प्रतिशत, अन्य फलफूल उत्पादन २६ दशमलव ६७ प्रतिशत, मसला उत्पादन सात दशमलव ७७ प्रतिशतले वृद्धि भएको छ। यस्तै आँप उत्पादन ४७ दशमलव ६९ प्रतिशत, स्याउ उत्पादन दुई दशमलव ९९ प्रतिशत, र सुन्तला उत्पादन एक दशमलव ३२ प्रतिशतले घटेको छ। कञ्चनपुर जिल्लामा फलफूल तथा मसला बालीको समग्र उत्पादन ४३ दशमलव २४ प्रतिशतले बढेको छ भने डडेल्धुरा जिल्लामा सोही वस्तुको उत्पादन ४१ दशमलव ४४ प्रतिशतले घटेको छ। क्षेत्रगत कृषि कर्जाअन्तर्गत २०७८ पुस मसान्तसम्म बैंक तथा वित्तीय संस्थाबाट सुदूरपश्चिम प्रदेशमा कृषिमा प्रवाहित कर्जा २०७८ असार मसान्तको तुलनामा २३ दशमलव ३८ प्रतिशतले वृद्धि भई रु १४ अर्ब ९० करोड ८१ लाख पुगेको छ। गत वर्ष यस्तो कर्जा ४० दशमलव ७१ प्रतिशतले वृद्धि भएको थियो। कूल कृषि कर्जामध्ये सबैभन्दा बढी रु पाँच अर्ब ३१ करोड ६० लाख कर्जा अन्य कृषि तथा कृषिजन्य सेवामा प्रवाह भएको छ भने सबैभन्दा कम रु १९ लाख ८० हजार सनपाटमा प्रवाह भएको छ। कूल कर्जामध्ये कृषि क्षेत्रतर्फ प्रवाहित कर्जाको अंश १० दशमलव १० प्रतिशत छ। कृषि क्षेत्रमा प्रवाहित कर्जामध्ये कैलाली जिल्लाको अंश ६५ दशमलव ६८ प्रतिशत, कञ्चनपुरको १९ दशमलव ४० प्रतिशत, डडेल्धुरा, दार्चुला, बझाङ, डोटी, बैतडी, अछाम, तथा बाजुराको अंश क्रमशः तीन दशमलव ८४ प्रतिशत, दुई दशमलव ६३ प्रतिशत, एक दशमलव ९७ प्रतिशत, दुई दशमलव ६८ प्रतिशत, एक दशमलव ४६ प्रतिशत, एक दशमलव ४६ प्रतिशत र शुन्ना दशमलव ८८ प्रतिशत रहेको छ। बैंक तथा वित्तीय संस्थाबाट सुदूरपश्चिम प्रदेशमा प्रवाह भएको सहुलियतपूर्ण कर्जा २०७७ असार मसान्तको तुलनामा एक दशमलव १९ प्रतिशतले कमी भई रु नौ अर्ब १२ करोड ६३ लाख पुगेको छ। गत वर्ष यस्तो कर्जा १४२ दशमलव ०१ प्रतिशतले वृद्धि भएको थियो। धान बालीका ब्लक र पकेट क्षेत्रमा उन्नत बीउ र रासायनिक मलमा उपलब्ध गराइने अनुदान तथा उन्नत जातको बीउको प्रयोगका कारण धानको उत्पादनमा करिब पाँच प्रतिशतले वृद्धि हुने अध्ययनले देखाएको छ। यस्तै गहुँको उत्पादनमा सात प्रतिशतले वृद्धि हुने अनुमान छ। पकेट र ब्लक विकास कार्यक्रममार्फत तरकारी उत्पादनमा आधुनिक प्रविधिको प्रयोग र सिँचाइ सुविधामा वृद्धि हुनाका साथै विभिन्न जिल्लामा मुख्यमन्त्री नमूना गाउँ कार्यक्रम लागू भएका कारण वर्षे तरकारीको उत्पादनमा करिब १० प्रतिशतले वृद्धि हुने अनुमान छ। पहाडी जिल्लामा स्याउ जोन, मुख्यमन्त्री नमूना फलफूल गाउँजस्ता कार्यक्रम लागू भएका कारण फलफूलको समग्र उत्पादन छ प्रतिशतले वृद्धि हुनसक्ने विज्ञको अनुमान छ। नश्ल सुधार, बजार व्यवस्थापन, उन्नत पशु आयात, कृषक पशुपालनतर्फ आकर्षित हुनु, सहुलियत ब्याजदरमा कृषि कर्जा तथा पशु बीमा योजना उपलब्ध हुनाका साथै किसान लेयर्स तथा ग्रामीण कुखुरापालनतर्फ आकर्षित भएका छन्। स्थानीयस्तरमा नै मिनी ह्याचरीको स्थापना हुनु, पशुपालनमा मुख्यमन्त्री नमूना कार्यक्रम, मध्यपहाडी लोकमार्ग दुग्ध उत्पादन जस्ता कार्यक्रम सञ्चालनमा आएका कारण दूध उत्पादनमा सात दशमलव चार प्रतिशत, मासु उत्पादन सात दशमलव तीन प्रतिशत, अण्डा उत्पादन पाँच प्रतिशतले वृद्धि हुने अनुमान भेटेनरी अस्पताल तथा पशु सेवा विज्ञ केन्द्रका विज्ञले गरेको अध्ययनमा समेटिएको छ। रासस"
करिब पाँच महिनापछि खुल्यो त्रिभुवन विश्वविद्यालय उपकुलपति कार्यालयको ताला,"काठमाडौंः त्रिभुवन विश्वविद्यालय उपकुलपति कार्यालयमा लागेको ताला खुलेको छ । नेवी संघ र आंशिक प्राध्यापकहरुले लगाएको ताला करिब ५ महिनापछि खुलेको हो । आज आंशिक प्राध्यापकले लगाएको ताला खुलेको हो। नेविसंघले लगाएको ताला शुक्रबार ताला खुलेको थियो। त्रिवि अनेरास्ववियु इन्चार्ज मदन विष्टका अनुसार त्रिविमा लागेको ताला आइतबार खुलेको हो । आंशिक प्राध्यापकको ताला खोल्न आइतबार बिहान विश्वविद्यालयको वार्ता समिति र आंशिक प्राध्यापक केन्द्रीय संघर्ष समितिबीच ६ बुँदे सहमति भएको थियो। नेपाल सरकारले २०७४ मंसिर ८ गते त्रिविमा कार्यरत आंशिक शिक्षकलाई करार गर्न मन्त्रिपरिषद्द्वारा स्वीकृत १४२० शिक्षक दरवन्दी कार्यान्वयनका लागि त्रिविले सरकारसँग आवश्यक पर्ने बजेटका लागि १५ दिन भित्र पहल गर्न अनुरोध गर्ने सहमति भएको छ । आंशिक प्राध्यापक केन्द्रीय संघर्ष समितिको मागको सन्दर्भमा त्रिभुवन विश्वविद्यालयमा रहेको रिक्त दरबन्दिको अध्ययन गरी आंशिक प्राध्यापकको समस्या समाधान गर्न त्रिभुवन विश्वविद्यालयको नियमानुसार गर्न अनुरोध गर्ने, अतिरिक्त कक्षा व्यवस्थापन कार्यविधि २०७७ आवश्यक परिमार्जन गर्न अनुरोध गर्ने सहमति भएको छ । यस्तै, क्याम्पस तथा केन्द्रीय विभागले आंशिक शिक्षकहरुको नियुक्ति गर्दा केन्द्रीय कार्यालयको पूर्व स्वीकृति लिएर मात्र राख्न परिपत्र गर्न अनुरोध गर्ने, आंशिक प्राध्यापकको समस्याको समाधान गर्नको लागि त्रिवि (पूर्ण) करार (नेपाल सरकार, त्रिविको श्रोत परिचालन गरेर), आन्तरिक करारविश्वविद्यालय र क्याम्पसको श्रोत परिचालन गरेर) र कोर्ष करार ( परिमार्जित अतिरिक्त कक्षा व्यवस्थापन कार्यविधि २०७७ अनुरुप) गर्नको लागि अनरोध गर्ने सम्झौता भएको छ । त्रिविमा लामो समयदेखि तालाबन्दी हुँदा प्रशासनिक तथा नीतिगत काम प्रभावित हुँदै आएका थिए।"
कोरोनापछि ब्युँतिएको पर्यटन,"विदेशी मुद्रा आर्जनको हाम्रो महत्त्वपूर्ण स्रोत पर्यटन हो। तर पर्यटन क्षेत्रको आर्थिक गतिशीलता बितेको दुई वर्ष करिबकरिब शून्य प्रायः रह्यो। यस क्षेत्रमा संसारभर नै कोभिड १९ को प्रभाव बेजोड रह्यो। तर सन् २०२२ को सुरुवातीसँगै कोभिड १९ को प्रभाव भने घट्दै गएको छ। फलस्वरूप विश्वव्यापी रूपमा पर्यटन क्षेत्रमा उत्साह पनि थपिएको छ। नेपालमा पनि पर्यटन आगमनको अवस्था सुधारोन्मुख छ। तर, सरकारले पर्यटकीय क्षेत्रको विकासमा दूरदृष्टि राखेको छैन। अनगिन्ती सम्भावना भए पनि यस क्षेत्रबाट लाभ लिन सकेको छैन। पर्यटक आगमन यथेष्ट रूपमा बढ्न सकेको छैन। भित्रिएका पर्यटकहरू पनि पर्यटन गन्तव्यहरूको विस्तारको कमी, पर्यटन पूर्वाधार (होटल, लज तथा रिसोर्टहरू)को कमी, पर्यटन सडक अभाव, आवश्यक पर्यटन जनशक्तिको अभाव, सुरक्षा अभाव आदिले बसाइ लम्बिएको छैन । यत्रो सम्भावनाको पर्यटन क्षेत्रले कुल गार्हस्थ्य उत्पादनमा ३४ प्रतिशत भन्दा बढी योगदान दिन सकेको छैन। सरकार र दलहरूले मुलुकलाई समृद्ध बनाउन सक्ने क्षेत्र पर्यटन नै हो भनेर बुझ्न जरुरी छ। कृषिले नेपालको कृषिजन्य वस्तुको आत्मनिर्भरता ग्यारेन्टी गर्न सक्ला। जलविद्युत्को पनि निर्यात गरेर नेपालले केही विदेशी मुद्रा आर्जन गर्ने ठाउँ छ। तर त्यसलाई देखाएर नेपालले ठूलो सपना बुन्नु बेकार हुन्छ। किनकि संसारले यतिबेला ऊर्जाका अनेक आयामका विकल्पहरूमा प्रगति गरिरहेको छ। नेपालले ऊर्जाको व्यापार गर्ने भनेको छिमेकी भारत, बंगलादेश, पाकिस्तान आदि मुलुकहरूमा मात्रै हुन्। अन्यत्र त्यो सम्भावना कमै छ। चीन आफैंमा ऊर्जामा आत्मनिर्भर मुलुक हो। तसर्थ दीर्घकालीन हिसाबले हेर्ने हो भने नेपालको समृद्धिको मात्रै होइन, विदेशी मुद्रा आर्जनकै बलियो स्रोत बन्ने सम्भावना पर्यटनले मात्रै राख्छ। पर्यटन क्षेत्र रेमिट्यान्सजस्तो पनि हुँदैन। विदेशमा जे जतिले श्रम गरिरहेका छन्। उमेर ढल्केर बुढ्यौलीतिर लम्किरहँदा उनीहरूले त्यसरी नै काम गर्न सक्दैनन्। र, त्यो स्रोत क्रमशः फिक्का पनि हुन्छ। त्यसकारण नेपालले पर्यटन पूर्वाधारमा लगानी बढाउन जरुरी छ। पर्यटकीय गन्तव्यहरूको विस्तार गर्न जरुरी छ। नयाँनयाँ पर्यटकीय गन्तव्यको खोजी, त्यसको संरक्षण र राष्ट्रिय तथा अन्तर्राष्ट्रिय स्तरमै प्रचारबाट मात्रै हामीले पर्यटन आम्दानी बढाउन सक्छौं। त्यसको लागि पर्यटकमैत्री जनशक्ति विस्तार, होटलरेस्टुरेन्ट तथा रिसोर्टहरूको विस्तार, पर्यटकीय सडक पूर्वाधारहरूको विस्तार, पर्यटन सुरक्षा, हवाई सुविधामा जोड दिन जरुरी छ। आजको सूचना सञ्चारको युगमा इन्टरनेटको माध्यमबाट हामीले हाम्रा पर्यटकीय गन्तव्यहरूलाई विश्वमाझ सजिलै चिनाउन सक्छौ। पर्यटकहरूलाई विश्वस्त तुल्याउन संसारका लब्ध प्रतिष्ठित सञ्चार माध्यमहरूमा विज्ञापन गरेर, प्रचारमा उनीहरूको साथ मागेर पनि पर्यटन प्रचार गर्न सकिन्छ। तर पर्यटन क्षेत्रको विकास एवं विस्तारको लागि निरन्तरको अभियान चलाउन भने जरुरी देखिन्छ। नेपाल संसारकै एक सुन्दर प्राकृतिक पर्यटकीय मुलुक हो। अन्तर्राष्ट्रिय स्तरका धेरै प्रतिष्ठित संस्थाहरूले नेपाल पर्यटकीय हिसाबले ५६ नम्बर भित्रैपर्ने गन्तव्यको रूपमा देखाउँदै आएका छन। विडम्बना हामीले पर्यटकलाई बोलाउनै सकेका छैनौ। आतिथ्यता गराउनै सकेका छैनौ। जस्तो कि संसारभर ख्याति कमाएका भारतीय अभिनेता सलमान खानसहितका कलाकारहरूलाई नेपाल बोलाउन प्रयत्न भएको छ । यस्ता कार्यक्रमले पर्यटन क्षेत्र ब्युँझाउन, अन्तर्राष्ट्रिय मुलुकहरूको नेपालप्रति ध्यान खिच्न सहयोग नै गर्छ। पर्यटन क्षेत्रको लागि त्यस्ता कार्यक्रम प्रभावकारी हुन्छन् नै। पर्यटन हाम्रा लागि व्यापार हो। व्यापारमा व्यापारीले लिने पनि गर्छ, दिने पनि त गर्छ। त्यसकारण संकीर्ण हिसाबले सोच्न हुँदैन। पर्यटन गतिविधिहरू निरन्तर बढाउन सक्दा मात्रै पर्यटन आय बढ्ने हो। जस्तो कि बुद्धजयन्तीको अवसरमा भारतीय प्रधानमन्त्री नरेन्द्र मोदी नेपालको लुम्बिनी भम्रण आए। उनले त्यहाँ बुद्धको महिमा गाए। त्यसको प्रभावस्वरूप लुम्बिनीमा गत महिना पर्यटक बढिरहेको समाचार आएका छन्। त्यसकारण पर्यटकीय गन्तव्यको प्रवद्र्धन त्यसको महŒव बढाउन अन्तर्राष्ट्रिय स्तरमा दह्रिलो ओज राख्ने व्यक्तित्वहरूलाई रातो कार्पेट बिछ्याउनै पर्छ। यसरी कोभिड कहरबाट विस्तारै लयमा फर्कंदै गर्दा अहिले पर्यटन क्षेत्र चलायमान बन्दै गइरहेको छ । बन्द भएका होटलहरू खुलेका छन्। अलमल्लिएका पर्यटन जनशक्तिहरू फेरि काममा फर्किएका छन्। यस्तै बेला सरकारले पनि पर्यटन गतिविधि बढाउन जरुरी छ। सन् २०२२ को पछिल्लो ५ महिनामा १ लाख ९० हजार ७ सय ३९ जना पर्यटक नेपाल आएका छन्। पछिल्लो समय दैनिक १५ सयदेखि दुई हजारसम्म पर्यटक नेपाल आइरहेको पर्यटन बोर्डले जनाएको छ। यो एउटा कोरोना कहर कम हुँदै गएसँगै पर्यटन बढ्न थालेको सुखद संकेत हो। पर्यटन बढ्न थालेसँगै निराश पर्यटन उद्यमीहरू खुसी हुन थालेका छन्। आँखाले हेरेर नभ्याउने भीमकाय महाभारत पर्वतहरू नेपालमै छन्। तराईका समथर उर्वर जमिनहरू छन्। विश्वमै दुर्लभ मानिने ७ सय ५० भन्दा बढी प्रजातिका पक्षीहरू यही पाइन्छन्। दुर्लभ बाघ, भालु, चितुवा, हरिण, मृग, गैंडाहरू हेर्न नेपालमै आउनुपर्छ। वर्षैभरि अविछिन्न बगिरहने नदीहरूले जताततै छन्। सयौं भाषा, सयौं भेष र संस्कृति यहीँ छन्। फरकफरक जलवायु यहीँ छ। अर्थात् नेपालमा अथाह पर्यटकीय सम्भावनाका स्रोत छन्।नेपालले अरू सब छोडेर पर्यटन क्षेत्रलाई मात्रै विश्वमाझ प्रवद्र्धन गर्ने हो भने, आवश्यक पर्यटकीय पूर्वाधार विकास गर्दै लग्ने हो भने समृद्धिको ढोका सहजै खुल्नेछ। विदेशी मुद्राको दुःख हरदम हुने छैन। पर्यटन क्षेत्रकै लागि विश्वमा हाल पाँच सय विलियन डलरभन्दा बढी लगानी भइसकेको अवस्था छ। त्यसमा आधा खर्च चीन र अमेरिकाले गरेको बताइन्छन्। लगानी उच्च भएकै कारण चीनमा बर्सेनि १० करोड बढी मानिसले पर्यटक भएर भ्रमण गर्न थालिसकेका छन्। चीनमा बढ्दै गएको पर्यटकीय व्यापारलाई राजनीतिक स्थायित्व र शान्ति, सुव्यवस्थालाई पनि जोडेर हेरिएको पाइन्छ। त्यस्तै भारतमा करोडभन्दा बढी मानिसले पर्यटन क्षेत्रमा रोजगारी पाइरहेको अवस्था छ। राजनीतिक स्थायित्वकै कारण भारतमा पर्यटक आगमन बढेको बताइन्छ। त्यस्तै फ्रान्स पर्यटकीय दृष्टिले पहिलो गन्तव्यस्थल नभए पनि सबैभन्दा बढी पर्यटक भित्र्याउने राष्ट्रमा पर्ने गर्छ। पर्यटक आगमनको यस खालको तथ्यांकले प्रकृति मात्रै पनि सबैथोक होइन, पर्यटनमैत्री वातावरणको खाँचो छ भन्ने दर्शाउँछ। यसर्थ नेपालमा खाँचो भनेको दीर्घकालीन पर्यटन नीति र पर्यटनमैत्री वातावरणको हो।"
सुप विश्वविद्यालयका करिब ३ सय विद्यार्थी दीक्षित हुँदै,"महेन्द्रनगर : आउँदो आषाढ ३ गते हुने सुदूरपश्चिम विश्वविद्यालयको दोस्रो दीक्षान्त समारोहमा करिब ३ सय बढी विद्यार्थी दीक्षित हुँदैछन। विश्वविद्यालयको दोस्रो दीक्षान्त समारोहमा ३ सय बढी विद्यार्थी दीक्षित हुन लागेका हुन्। त्यसैगरी ग्रेस लिस्टमा रहेका १ हजार ५ सय ५८ जना विद्यार्थी उक्त समारोहमा दीक्षित हुनेछन। सुदूरपश्चिम विश्वविद्यालयका सूचना अधिकारी सन्तोष विष्टले विश्वविद्यालयको दोस्रो दीक्षान्त समारोह आउँदो अषाढ ३ गते विश्वविद्यालयको केन्द्रीय कार्यालयमा हुने जानकारी दिए। दीक्षित हुनका लागि करिब ३ सय बढी विद्यार्थीले फाराम भरेका छन्। उनले भनेग्रेस लिष्टमा रहेका १५ सय ५८ विद्यार्थी पनि दीक्षित हुनेछन। दीक्षान्त समारोहमा प्रधानमन्त्री एंव सुदूरपश्चिम विश्वविद्याललयका कुलपति शेरवहादुर देउवा, शिक्षामन्त्री, शिक्षा सचिव आउने कार्यक्रम छ। त्यसैगरी समारोहको मुख्य अतिथिमा कुमाउ विश्वविद्यालयका कुलपति प्रोएसके जोशी आउने भएका छन्। समारोहमा त्रिभुवन विश्वविद्यालयका उपकुलपति, पोखरा विश्वविद्यालयका उपकुलपतिलगायत विश्वविद्यालय सभा सदस्यहरुको उपस्थिती रहनेछ। विद्यार्थीलाई विभिन्न पदक सुदूरपश्चिम विश्वविद्यालयको दोस्रो दीक्षान्त समारोहमा विद्यार्थीहरुलाई विभिन्न पदकसमेत प्रदान गरिने छ। विश्वविद्यालयको चान्सलर पदक विश्वविद्यालयको केन्द्रीय क्याम्पसका चक्र देव जोशी, हरीना धामी र दीपक राज भट्टले पाएका छन्। त्यसैगरी विश्वविद्यालयको केन्द्रीय क्याम्पसमा अध्ययनरत पल्लवी पनेरु, गोरख चन्द, आशा धामी र कस्तुरा भट्टले भाइस चान्सरल पदक पाएका छन्। त्यसैगरी विश्वविद्यालयको विभिन्न संकायमा अध्ययनरत २९ जना विद्यार्थीहरुले स्वर्ण पदक प्राप्त गरेका छन्।"
दि लार्जेस्ट युके एजुकेसन फेयर २०२२सम्पन्न,"काठमाडौंः एसआई युके नेपालको आयोजनामा दि लार्जेस्ट युके एजुकेसन फेयर २०२२सम्पन्न भएको छ । जेठ २८ गते शनिबार काठमाडौंमा उक्त शैक्षिक मेलाको आयोजना गरिएको थियो । कार्यक्रममा एन आर एन प्रेसिडेन्ट कुल आचार्य, तृतीय अध्यक्ष डाक्टर बद्री केसी, महासचिव केशव राज पौडेल, एसआई युके इन्डियाका ग्लोबल बिजनेस डेभलपमेन्ट म्यानेजर प्रदीप अधिकारी, एसआई युके नेपालका डिरेक्टर विनय अधिकारीकोलगायतको उपस्थिति रहेको थियो । एसआई युके नेपालले आयोजना गरेको फेयरमा प्रमुख अतिथि एन आर एन प्रेसिडेन्ट (आई ई एस) कुल आचार्यले समुद्घाटन गरेका थिए । शैक्षिक मेलामा २४ भन्दा बढी बेलायतका कलेज, पाथ वे प्रोभाईडर, विश्वविद्यालय तथा अन्य शैक्षिक संस्थाका प्रतिनिधिहरुले १४०० भन्दा बढी विद्यार्थीलाई परामर्श प्रदान गरेका थिए । शैक्षिक मेलामा उपस्थित बेलायत पढ्न जान इच्छुक विद्यार्थीले एकै छानामुनी बेलायतका प्रत्यक्ष उत्कृष्ट विश्वविद्यालयसँग साक्षात्कार गराउन पाउँदा मेला सफल भएको डाइरेक्टर बिनय अधिकारीले जानकारी दिए ।"

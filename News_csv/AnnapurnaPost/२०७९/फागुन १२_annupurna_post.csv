शीर्षक,विवरण
साइबर सुरक्षामा खेलाँची,"भनिन्छ, तालाचाबी लगाउनू, अरूलाई दोष नलगाउनू। साइबर सुरक्षाका मामलामा नेपालले अहिले गर्नुपर्ने पहिलो दायित्व त्यही हो। तर सरकारले साइबर सुरक्षामा गरिरहेको परिणाम दिनदिनैजसो भोगिरहनु परेको छ। त्यसको सबैभन्दा ठूलो भुक्तभोगी आखिर जनता नै हो, जो भइरहेको छ। जस्तो कि सोमबार त्रिभुवन अन्तर्राष्ट्रिय विमानस्थलको प्रणालीले काम गरेन र यात्रुहरूको काम डेढ घन्टा रोकियो। झन् माघ १४ गते त पाँच घण्टा सेवा अवरुद्ध भएको थियो। कहिले सरकारी वेबसाइट ह्याक हुने त कहिले बैंकका एटीएम। कम्युटरमा आधारित प्रणालीमा जुनखाले समस्या लगातारजसो नेपालमा देखिइरहेको छ, त्यो जति संवेदनशील छ, त्यसमा सरकार उतिसारो गम्भीर भएको देखिन्न। तसर्थ साइबर जोखिम झनै देखिन्छ। प्रशासनिक केन्द्र सिंहदरबारमा डाटा सेन्ट र त्यसको ब्याकअप हेटौंडामा छ, तर सरकारी वेबसाइट र सफ्टवेयर समय सापेक्ष बनाउन नसक्नु सरकारी कमजोरी हो। हार्डवेयर र सफ्टवेयर जुन रूपमा अपडेट र मजबुद हुनुपर्ने हो, त्यता ध्यान पुगेको हुँदैन। जब प्रणाली नै ह्याक हुन्छ तबमात्रै सरकारले थाहा पाउँछ, जब साइबर भनेकै पूर्वसूचनासमेत लिन सकिने प्रविधि हो। नागरिकका तथ्यतथ्यांक, व्यक्तिगत विवरण र राज्यका महŒवपूर्ण दस्तावेज कम्प्युटर प्रणालीमा भएको हुँदा त्यसको सुरक्षा गम्भीर विषय हो। सूचना प्रविधिको जमानामा सुरक्षा चुनौती पनि यही मामलामा छ, जसमा नेपाल पटकपटक अत्यन्तै कमजोर सावित भएको छ। त्यसमाथि सरकारी सफ्टवेयर विदेशी भेन्डरमा निर्भर छन्, जो समस्या परेका बेला तुरुन्ता तुरुन्तै उपलब्ध हुँदैनन्। सफ्टवेयरमा नेपाल आत्मनिर्भर बन्ने बाटो समात्नुपर्छ। जति पटक साइबर जोखिम र कमजोरी हुँदा पनि त्यसअनुसार सरकारले तदअनुसार चाल्नुपर्ने कदम चालेको छैन। त्यसैको उदाहरण हो साइबर नीति नियममा समेत उदासीनता देखाउनु, नियमन र अनुगमनका लागि पर्याप्त र चुस्त संयन्त्र निर्माण नगर्नु। कुरा डिजिटल नेपालको गर्ने तर परम्परागत तवरमै चल्ने पाराकै कारण यतिका दुःख झेलिरहनु परेको सत्य हो। साइबर सुरक्षा विकसित देशहरूकै लागि पनि चुनौती हो भने हामीले झन् बढी संवेदनशीलता अपनाउनुपर्छ भन्ने हेक्का सरकारले राख्नुपर्ने हो। तर रामभरोसे पारामा बस्दा एकपछि अर्काे दिन झेलिरहनु परेको छ।"
कांग्रेसबाट राष्ट्रपतिको उम्मेदवार रामचन्द्र पौडेल !,"काठमाडौं : बालुवाटार बैठकले औपचारिकरूपमा राष्ट्रपति दिने सहमति गरेपछि उम्मेदवारको विषयमा छलफल गर्न नेपाली कांग्रेसका नेताहरू सक्रिय भएका छन्। कांग्रेसबाट वरिष्ठ नेता रामचन्द्र पौडेल राष्ट्रपतिका प्रबल आकांक्षी हुन्। त्यसो त नेता कृष्णप्रसाद सिटौला पनि आफू खेमाका नेताहरूबीच राष्ट्रपतिको उम्मेदवार बन्न लबिङ गरिरहेका छन्। कांग्रेस उपसभापति पूर्णबहादुर खड्काले आठ दलले नेपाली कांग्रेसलाई राष्ट्रपति दिने सहमति गरेको बताए। बैठकले उम्मेदवारको टुंगो लगाउन पार्टीलाई नै दिएको अन्नपूर्णसँग बताए। 'बालुवाटार बैठकले हाम्रो पार्टीलाई राष्ट्रपति दिने निर्णय गरेको छ। उम्मेदवारको टुंगो भोलिसम्म लाग्नेछ,' उनले भने। उपसभापति खड्काले उम्मेदवारको विषयमा धेरै खुल्न चाहेनन्। पार्टी सभापति शेरबहादुर देउवाले भने पौडेललाई समर्थन गर्ने सहमति जनाएको कांग्रेस स्रोतले जानकारी दिएको छ। शनिबार बिहान बस्ने कार्यसम्पादन बैठकले सर्वसम्मत रूपमा पौडेलको नाम सिफारिस गर्ने ती स्रोतको भनाइ छ। पार्टीमा पौडेलको ठूलो योगदान रहेको भन्दै राष्ट्रपतिको उम्मेदवार बनाउने तयारी कांग्रेसको रहेको स्रोतबो दाबी छ। 'पार्टीको तर्फबाट राष्ट्रपतिको उम्मेदवार रामचन्द्र पौडेल नै हुन्। भोलि बस्ने कार्यसम्पादन बैठकले त्यसलाई मूर्त रूप दिन्छ,' अन्नपूर्णसँग कांग्रेसका एक नेताले भने। पौडेल नेपाली कांग्रेसबाट १७ पटक प्रधानमन्त्री पदमा पराजित भएका थिए। विसं २०६७ मा भएको चुनावमा उनी तत्कालीन एकीकृत माओवादीका पुष्पकमल दाहाल प्रचण्ड र एमालेका झलनाथ खनालबीच प्रतिस्पर्धा भएको थियो। जसमा उनी १७ पटक पराजित भएका थिए। २००१ सालमा जन्मिएका पौडेल १६ वर्षकै उमेरमा राजनीतिमा होमिएका थिए। २०१८ सालमा कांग्रेसले गरेको सशस्त्र क्रान्तिमा उनी सहभागी भएका थिए। त्यसयता विद्यार्थी अभियन्ता हुँदै उनी प्रजातान्त्रिक समाजवादी युवा लिको महासचिवसमेत भएका थिए। पछि नेबि संघमा आबद्ध भएका उनी कांग्रेसको कनेद्रीय सदस्य, महामन्त्री र निर्वाचित सांसद हुँदै उपप्रधानमन्त्री समेत बनेका थिए।"
प्रभावकारी सेवा प्रवाह गर्न परराष्ट्रमन्त्रीको निर्देशन,"काठमाडौं : परराष्ट्रमन्त्री डा विमला राई पौड्यालले विदेशस्थित सबै नेपाली दूतावासका राजदूत र कूटनीति नियोग प्रमुखलाई त्यहाँबाट प्रदान गरिने सेवालाई थप प्रभावकारी बनाउन निर्देशन दिएकी छन्। परराष्ट्र मन्त्रालयमा शुक्रबार आयोजना गरिएको भर्चुअल बैठकलाई सम्बोधन गर्दै उनले नेपाल बाहिर रहेका नेपालीलाई आइपरेका समस्या तत्काल समाधान गर्न आग्रह गरिन्। उनले दूतावासहरूलाई मित्रराष्ट्रसँग सम्बन्ध विस्तार गर्न, विकास सहयोग अभिवृद्धि गर्न, नेपाली उत्पादनलाई विश्व बजारमा चिनाउन र अन्तर्राष्ट्रिय तथा क्षेत्रीय मञ्चहरूमा उपस्थित भई नेपालको छविलाई उकास्न निर्देशन दिइन्। विश्वमा छरिएर रहेका नेपालीको ज्ञान, सीप र क्षमताको पहिचान गरी आवश्यक पर्दा नेपालको विकासमा सदुपयोग गर्ने वातावारण बनाउन पनि परराष्ट्रमन्त्री पौड्यालले आग्रह गरिन्। श्रमका लागि विभिन्न देशमा पुगेका नेपाली दाजुभाइ दिदीबहिनीलाई समस्या आइपर्दा प्रभावकारी सेवा दिन दूतावासहरूमा चौबिसै घण्टा सेवा दिने गरी संयन्त्र निर्माण गर्न पनि उनले विशेष जोड दिइन्। नेपालीले मुलुकबाहिर रहँदा कुनै पनि प्रकारका दुःख पाउन नहुने बताउँदै उनले उनीहरूलाई आपत् पर्दा तत्काल राहत र उद्धार गर्न कुनै कसर बाँकी नराख्न पनि निर्देशन दिइन्।"
सरकारबाट बाहिरिने एमालेको तयारी,काठमाडौं : नेकपा एमाले सरकारबाट बाहिरिने तयारी गरेको छ। बालुवाटारमा आठ दलले राष्ट्रपति कांग्रेसलाई दिने निर्णय गरेपछि एमाले सरकारबाट बाहिरिने तयारी गरेको हो। एमाले अध्यक्ष केपी शर्मा ओलीले राष्ट्रपति विद्यादेवी भण्डारीलाई शुक्रबार साँझ यसबारे जानकारी गराएको एमाले उच्च स्रोतले जानकारी दिएको छ। शीतल निवासमा भएको भेटघाटमा अध्यक्ष ओलीले भोलि (शनिबार) बस्ने पदाधिकारी बैठकले सरकारबाट बाहिरिने औपचारिक निर्णय गर्ने जानकारी राष्ट्रपतिलाई दिएको एमालेका एक नेताले अन्नपूर्णलाई बताए।
कांग्रेसलाई राष्ट्रपति दिने आठ दलको निर्णय,"काठमाडौं : राष्ट्रपतिको उम्मेदवार नेपाली कांग्रेसलाई दिने सहमति भएको छ। बालुवाटारमा भएको आठ दलको बैठकले राष्ट्रपति निर्वाचनमा नेपाली कांग्रेसलाई समर्थन गर्ने टुंगो लागेको नेकपा एकीकृत समाजवादीका प्रमुख सचेत प्रकाश ज्वालाले बताए। राष्ट्रपतिको उम्मेदवार भने कांग्रेसले तय गर्ने उनले बताए। नेपाली कांग्रेसले शनिबार कार्यसम्पादन बैठक बसेर राष्ट्रपतिको उम्मेदवार तय गर्ने छ। राष्ट्रपतिका लागि रामचन्द्र पौडेल र कृष्णप्रसाद सिटौला प्रमुख आकांक्षी रहेका छन्। उनले बैठकमा प्रधानमन्त्री पुष्पकमल दाहाल प्रचण्डले कांग्रेस उम्मेदवारलाई समर्थन गर्न प्रस्ताव गरेका थिए। बैठकमा सहभागी नेपाली कांग्रेससहित, माओवादी, नेकपा एकीकृत समाजवादी, जनता समाजवादी पार्टी, जनमत पार्टी, लोकतान्त्रिक समाजवादी पार्टी, नागरिक उन्मुक्ति पार्टी, राष्ट्रिय जनमोर्चा पार्टीका नेताहरूको सहभागिता रहेको थियो। एकीकृत समाजवादीले के पाउने भन्ने सञ्चारकर्मीको प्रश्नमा ज्वालले भने, 'आजको बैठकमा एउटामात्र एजेण्डा तय थियो। त्यो एजेण्डामा सहमति भइसक्यो। बाँकी कुरा पछिको बैठकले टुंग्याउँदै जान्छ।'"
सशस्त्र प्रहरी महानिरीक्षक राजु अर्याल सुडान जाँदै,काठमाडौं : सशस्त्र प्रहरी महानिरीक्षक राजु अर्याल सुडान जाने भएका छन्। फागुन १७ गते दक्षिण सुडानमा हुने फर्म्ड पुलिस युनिटको मेडल परेड कार्यक्रममा सहभागी हुन अर्याल सुडान जान लागेका हुन्। मन्त्रिपरिषद् बैठकले अर्याललाई कार्यक्रममा सहभागीताका लागि स्वीकृति दिने निर्णय गरेको सरकारका प्रवक्ता रेखा शर्माले जानकारी दिइन्।
यसरी हुँदैछ राष्ट्रपतिको निर्वाचन,"काठमाडौं: मुलुकको राष्ट्राध्यक्षका रुपमा रहेको राष्ट्रपति पदको निर्वाचन यही फागुन २५ गते हुँदैछ। शनिबार राष्ट्रपतिको उम्मेदवारको मनोयन दर्ता गर्ने कार्यतालिका छ। नयाँ बानेश्वरस्थित संघीय संसद् भवन परिसरमा स्थापना भएको निर्वाचन अधिकृतको कार्यालयमा बिहान १० देखि अपराह्न ३ बजेसम्म उम्मेदवारी दर्ता गर्न सकिने सहायक निर्वाचन अधिकृत अमृताकुमारी शर्माले जानकारी दिइन। सोही दिन अपराह्न ४ बजेभित्र मनोनयपत्र दर्ता भएका उम्मेदवारको सूची प्रकाशन गर्ने कार्यतालिका छ भने फागुन २५ गते १० देखि ३ बजेसम्म मतदानको समय तोकिएको छ। मतदान सम्पन्न भएलगत्तै मतगणना प्रारम्भ हुने साँझ ७ बजेभित्रै मतपरिणाम सार्वजनिक गर्ने गरी तयारी गरिएको निर्वाचन आयोगले जनाएको छ। निर्वाचन अधिकृतको कार्यालय रहेको परिसरभित्रै मतदान केन्द्र रहनेछ। नेपालको संविधानमा नेपालमा एक राष्ट्रपति रहने र राष्ट्रपतिले नेपालको राष्ट्रिय एकताको प्रवद्र्धन गर्ने उल्लेख छ। संविधानको पालना र संरक्षण गर्नु राष्ट्रपतिको प्रमुख कर्तव्य हुनेछ। मुलुकमा २०६२६३ को आन्दोलनको उपलब्धिका रुपमा गणतन्त्र स्थापना भएसँगै राष्ट्रपति प्रणालीको अभ्यास हुँदै आएको छ। नेपालको संविधानको धारा ६२ मा राष्ट्रपतिको निर्वाचनसम्बन्धी व्यवस्था गरिएको छ। राष्ट्रपतिको निर्वाचन संघीय संसद् (प्रतिनिधिसभा र राष्ट्रियसभा) र प्रदेशसभाका सदस्य मतदाता रहेको निर्वाचक मण्डलबाट हुनेछ। राष्ट्रपति निर्वाचनको मतदाताको सङ्ख्या संघीय संसद्को तीन सय ३१ र सातै प्रदेशका प्रदेशसभा सदस्य पाँच सय ५० गरी कूल आठ सय ८१ कायम छ। राष्ट्रपति निर्वाचनका लागि संघीय संसद् सदस्य र प्रदेशसभा सदस्यका लागि छुट्टाछुट्टै मतदान केन्द्र हुनेछ। संघीय संसद् र प्रदेशसभा सदस्यको मतभार फरक हुने भएकाले सो व्यवस्था गरिएको हो। धारा ६२ (१) मा संघीय संसद्का सदस्य र प्रदेशसभा सदस्यको मतभार संघीय कानुनबमोजिम फरकफरक हुने उल्लेखित छ। संघीय सांसदको मतभार ७९ र प्रदेशसभा सदस्यको मतभार ४८ छ। कूल जनसङ्ख्या (पछिल्लो राष्ट्रिय जनगणनाअनुसार) लाई संघीय संसद्का सदस्यको कूल सङ्ख्याले भाग गरेर आएको भागफललाई फेरि एक हजारले भाग गरेर संघीय संसद्का सदस्यको मतभार निकालिन्छ। कूल जनसङ्ख्या (पछिल्लो राष्ट्रिय जनगणनाअनुसार) लाई प्रदेशसभा सदस्यको कूल सङ्ख्याले भाग गरेर आएको भागफललाई फेरि एक हजारले भाग गरेर प्रदेशसभाका सदस्यको मतभार निकालिन्छ। राष्ट्रपतिको उम्मेदवार बन्न पाँचपाँच जना प्रस्तावक र समर्थक हुनुपर्ने कानुनी व्यवस्था छ। निर्वाचक मण्डलको तत्काल कायम रहेको कूल मतको बहुमत प्राप्त गर्ने व्यक्ति राष्ट्रपतिमा निर्वाचित हुनेछ। त्यसरी बहुमत प्राप्त गर्न नसकेमा सबैभन्दा बढी मत प्राप्त गर्ने दुई उम्मेदवारबीच मतदान हुनेछ। त्यस्तो मतदानमा कूल मतको ५० प्रतिशतभन्दा बढी मत प्राप्त गर्ने व्यक्ति राष्ट्रपति निर्वाचित हुनेछन्। बढी मत प्राप्त गर्ने दुई उम्मेदवारबीचको मतदानबाट समेत कुनै उम्मेदवारले कूल मतको ५० प्रतिशतभन्दा बढी मत प्राप्त गर्न नसकेमा पुनःमतदान हुनेछ। त्यस्तो मतदानमा खसेको कूल सदर मतको बढी मत प्राप्त गर्ने उम्मेदवार राष्ट्रपतिमा निर्वाचित हुनेछ। संविधानको धारा ६२ को उपधारा (६) मा निर्वाचन, मनोनयन वा नियुक्ति हुने राजनीतिक पदमा बहाल रहेको व्यक्ति राष्ट्रपति निर्वाचित भएमा निजको त्यस्तो पद रिक्त हुने व्यवस्था छ। संघीय संसद्का सदस्यको कूल मतभार २६ हजार एक सय ४९ र प्रदेशसभा सदस्यको कूल मतभार २६ हजार ४०० हुन आउँछ। राष्ट्रपतिको पदावधि निर्वाचित भएको मितिले पाँच वर्ष हुने र दुई पटक राष्ट्रपति निर्वाचित भइसकेको व्यक्ति निर्वाचनमा पुनःउम्मेदवार हुन नसक्ने संविधानमा उल्लेख छ। संघीय संसद्को सदस्य हुन योग्य, ४५ वर्ष उमेर पूरा भएको र कुनै पनि कानुनले अयोग्य नभएको व्यक्ति राष्ट्रपतिको उम्मेदवार बन्न सक्नेछन्। राष्ट्रपतिबाट सम्पादन गरिने जुनसुकै कार्य मन्त्रिपरिषद्को सिफारिश र सम्मतिबाट हुनेछ। संविधानको धारा ७० मा राष्ट्रपति र उपराष्ट्रपतिको निर्वाचन फरकफरक लिङ्ग वा समुदायको प्रतिनिधित्व हुने गरी गर्नुपर्ने उल्लेख छ। राष्ट्रपतिले आफ्नो कार्यभार सम्हाल्नुअघि संघीय कानुनबमोजिम प्रधानन्यायाधीश समक्ष पद तथा गोपनीयताको शपथ लिनुपर्नेछ। नेपालमा राष्ट्रपतिको पहिलो निर्वाचन विसं २०६५ साउन ४ गते भएको थियो। उक्त निर्वाचनमा तत्काल कायम संविधानसभाका पाँच सय ९४ सदस्य मतदाता भए तापनि केही राजनीतिक दलले निर्वाचनमा भाग नलिएका कारण पाँच सय ७८ सदस्यले मात्र मतदान गरेका थिए। उक्त निर्वाचनमा डा रामवरण यादवले दुई सय ८३ र रामराजाप्रसाद सिंहले दुई सय ७० मत मत प्राप्त गरे। प्रथम चरणमा कुनै पनि उम्मेदवारले आवश्यक बहुमत प्राप्त गर्न नसकेको हुँदा साउन ६ गते दोस्रो चरणको निर्वाचन भएको थियो। दोस्रो चरणमा यादवले तीन सय आठ र सिंहले दुई सय ८२ मत प्राप्त गरेका थिए। यादव बहुमत प्राप्त गरी नेपालको प्रथम राष्ट्रपतिमा निर्वाचित भए। राष्ट्रपतिको पछिल्लो विसं २०७४ मा भएको निर्वाचनमा संघीय संसद्का तीन सय २६ र प्रदेशसभा सदस्य पाँच सय ३६ जनाले मतदान गरेका थिए। उक्त निर्वाचनमा विद्यादेवी भण्डारीले ३९ हजार २७५ र कुमारीलक्ष्मी राईलाई ११ हजार ७३० मतभार प्राप्त गरिन्। पहिलो चरणमा नै बहुमत प्राप्त गरी भण्डारी राष्ट्रपति पदमा निर्वाचित भइन्।"
प्रधानमन्त्री प्रचण्ड र ओलीबीच भेट,"काठमाडौं: प्रधानमन्त्री पुष्पकमल दाहाल 'प्रचण्ड' र नेकपा एमालेका अध्यक्ष केपी शर्मा ओलीबीच भेट भएको छ। प्रधानमन्त्रीलाई भेट्न ओली बालुवाटार पुगेका छन्। सत्ता साझेदार दलका दुई शीर्ष नेताबीच आसन्न राष्ट्रपति निर्वाचनका विषयमा केन्द्रित भएर छलफल हुने बालुवाटार स्रोतले जनाएको छ। प्रधानमन्त्री प्रचण्डले बिहान नेपाली कांग्रेस, नेकपा एकीकृत समाजवादी तथा जसपाका नेतासँग छलफल गरेका थिए। आन्तरिक छलफलपछि साँझ पाँच बजे फेरि बस्ने समझदारीसहित चार दलका नेताले बैठक टुंग्याएका छन्। अहिले संसद जारी रहेका बेला एमाले अध्यक्ष ओली र नेकपा माओवादी केन्द्रका अध्यक्षसमेत रहेका प्रधानमन्त्रीको भेटलाई महत्वका साथ हेरिएको छ।"
"राष्ट्रपति निर्वाचन : अन्तिम मतदाता नामावली प्रकाशन, सांसद चौधरीको नाम समावेश",काठमाडौं : राष्ट्रपति निर्वाचनका लागि प्रतिनिधिसभा सदस्य अरुणकुमार चौधरीको नाम मतदाता नामावलीमा समावेश गरिएको छ। मतदाता नामावलीमा नाम समावेश गर्न र विवरण सच्याउनका लागि परेको निवेदनका आधारमा चौधरीको नाम मतदाता नामावलीमा समावेश गरिएको निर्वाचन अधिकृतको कार्यालयले जनाएको छ। नामावली सच्याएर कार्यालयले आजै अपराह्न ३ बजे अन्तिम मतदाता नामावली प्रकाशन गरेको छ। राष्ट्रपतिको निर्वाचन यही फागुन २५ गते हुँदैछ। शनिबार उम्मेदवारको मनोनयन तोकिएको छ। भोलि बिहान १० देखि अपराह्न ३ बजेसम्म मनोनयन पत्र दर्ता गर्न सकिने कार्यतालिका छ।
गणपुरक सदस्य संख्या नपुगेपछि संसद् बैठक स्थगित,काठमाडौंः संसद् बैठक स्थगित भएको छ। गणपुरक सदस्य संख्या नपुगेपछि बैठक स्थगित भएको हो। नेपाली कांग्रेसका प्रमुख सचेतक रमेश लेखकले सरकार संसद्प्रति उदासिन भएको बताए। लेखकले यो संसदमा विधेयक प्रस्तुत गर्दा गणपुरक सदस्य संख्या नै नपुगेको भन्दै प्रश्न उठाए। लगत्तै सभामुख घिमिरेले घण्टी बजाउन निर्देशन दिए। गणपुरक सदस्य संख्या नपुगेपछि बैठक सोमबारका लागि डाकिएको छ। विधेयक पास हुन कुल सांसद्को एक चौथाई सांसद् बैठकमा उपस्थित हुनुपर्ने प्रावधान छ। यस्तै सभामुख घिमिरेले सरकारलाई संसदमा सांसदहरूले उठाएका प्रश्नहरूको जवाफ दिन निर्देशन दिएका छन्।
मधेसमा अढाई लाख मेट्रिक टन मलको व्यवस्था गर्दैछौं : मन्त्री कुशवाहा,"जनकपुरधाम : मधेस प्रदेशका भूमि व्यवस्था, कृषि तथा सहकारी मन्त्री इन्जिनियर वसन्त कुशवाहाले मधेस प्रदेशमा किसानका लागि कम्तिमा ३ लाख मेट्रिक टन मलको आवश्यक रहेको बताएका छन्। हाल १ लाख मेट्रिक टन मल मात्रै औसत रूपमा उपलब्ध भइरहेको बताए। तर आगामी आर्थिक वर्षदेखि मधेसका किसानका लागि अढाई लाख मेट्रिक टन मलको व्यवस्थापन गर्न लागेको बताएका हुन्। संघीय सरकारको समन्वयमा प्रदेश सरकारको बजेटबाट समेत मल व्यवस्थापन गर्ने प्रतिवद्धता जनाउँदै प्रदेश सरकार अर्गानिक मलका लागि समेत पहल गरिरहेको मन्त्री कुशवाहाले बताए। आर्थिक वर्ष २०७९०८० मा अधिकांस योजना वितरणमुखी रहेको बताउँदै वितरणमुखी योजना कार्यान्वयनमा ल्याउन नसक्ने बताए। शुक्रबार एक महिने कार्यकालको उपलब्धी सार्वजनिक गर्दै मन्त्री कुश्वाहाले भने अहिलेको रेडबुकमा अधिकांश योजना वितरणमुखी छन्, त्यस्तो योजनाहरूको अध्ययन गरिरहेका छौँ। कार्यान्वयनमा ल्याउनु भन्दा पनि बरु के विकल्प हुन सक्छ त्यसको खोजीमा लागि परेका छौँ।' मन्त्री कुशवाहाले मन्त्रालयबाट अधिकांश योजना अधुरो डीपीआरकै भरमा सञ्चालनमा रहेको समेत बताए। उनले यस्ता प्रोजेक्टलाई नरोक्ने तर त्यसलाई पुनः अध्ययन गरेर कसरी सही गर्न सकिन्छ त्यसतर्फ ध्यान दिने बताए। भूमि व्यवस्था, कृषि तथा सहकारी मन्त्रालयले नयाँ विद्यार्थी इन्टर्नमा हायर गर्ने भएको छ। मन्त्रालय मातहतको कार्यालयहरूमा थप वर्क फोर्स चाहिने भएकाले इन्टर्न हायरको कन्सेप्टमा अघि बढेको मन्त्री कुशवाहाले जानकारी दिए। उनले भने, बिएस्सी भेटनरी साइन्स, बिएस्सी एजी र जेटिए पढेको ८१ जना विद्यार्थीहरूलाई एक वर्षका लागि वहाँहरूलाई हायर गरेर सहयोगका लागि लगाउँछौं।'"
राष्ट्रपतिमा कांग्रेसको उम्मेदवारलाई सबै दलको समर्थन छः कांग्रेस प्रवक्ता,काठमाडौंः नेपाली कांग्रेसका प्रवक्ता डा प्रकाशशरण महतले राष्ट्रपतिमा कांग्रेसको उम्मेदवारलाई सबैको समर्थन रहने बताएका छन्। शुक्रबार संसद भवन नयाँ बानेश्वरमा पत्रकारसँग बोल्दै महतले राष्ट्रपति निर्वाचनका विषयमा सबै दलहरूसँग सकारात्मक रूपमा छलफल भइरहेको र कांग्रेसको उम्मेदवारलाई सबैको समर्थन रहने बताएका हुन्। राष्ट्रपतिको निर्वाचनमा कांग्रेसलाई समर्थन गर्दा सरकारमाथि कुनै समस्या आए त्यसपछि कांग्रेसले साथ दिने उनको भनाइ छ। प्रवक्ता महतले एकीकृत समाजवादीसँग लामो समय सहकार्य गरेको अवस्थामा कांग्रेसलाई साथ दिने बताए। यसअघि राष्ट्रपति पदको दुरुपयोग भएको अवस्थामा अब कांग्रेसका तर्फबाट नै राष्ट्रपति भए संविधानको रक्षा हुने उनको भनाइ छ। उनले अरू विषयमा समाजवादीसँग सहकार्य गर्दै आगामी दिनमा अवसर दिनका लागि कांग्रेस तयार रहेको बताए।
संघीय सरकार संघीयता कार्यान्वयनमा बेइमान : मुख्यमन्त्री यादव,"जनकपुरधाम : मधेस प्रदेशका मुख्यमन्त्री सरोजकुमार यादवले संघीयता कार्यान्वयनमा संघीय सरकारले बेइमान रहेको आरोप लगाएका छन्। नेपाल कानुन समाजले शुक्रबार जनकपुरधाममा आयोजना गरेको संघ, प्रदेश, स्थानीय सरकारको प्रभावकारी समन्वय र स्थानीय सरकारको वर्तमान अवस्था तथा भावी रणनीतिक विषयक अन्तरक्रिया कार्यक्रममा बोल्दै मुख्यमन्त्री यादवले संघीयता कार्यान्वयनमा संघ सरकार बाधक रहेको आरोप लगाए। मनैदेखि संघीयतालाई स्वीकार नगर्ने राजनीतिक वृतको पनि बर्चश्व रहेको र त्यसको असहयोगका कारण संघीयता चुनौतीपूर्ण बन्दै गएको बताए। संघीय सरकार मानसिक रूपले इमान्दार नभएसम्म संघीयता कार्यान्वयनमा चुनौती हुने मुख्यमन्त्री यादवको कथन छ। उनले सरकारभन्दा पनि दुई कदम अगाडि कर्मचारीहरू रहेको र त्यसमध्ये पनि अधिकांश बेइमान नै रहेको आरोप समेत लगाए। उनले भने, प्रदेशमा आएपछि संघीयता चाहिन्छ भन्ने कर्मचारी संघमा गएपछि संघीयताको विरोध गर्छन्। जबकी संघीयता भइसकेपछि दुनियाँको कुनैपनि ताकतले यसलाई हटाउन सक्दैन। जबसम्म मधेस प्रदेशका जनता रहन्छन् तबसम्म संघीयता निश्चित रूपले कार्यान्वयन हुन्छ। मुख्यमन्त्री यादवले स्थानीय तहमा पनि कर्मचारीको सरुवा बढुवा प्रदेश सरकारले गर्न पाउनुपर्ने माग राखे। प्रदेश सरकारको मातहतमा कर्मचारी रहँदा भोलिको दिनमा नगर प्रमुखहरूलाई पनि काम गर्न सजिलो हुने उनको विश्वास छ। उनले भने, संघबाट कर्मचारी सरुवा भएर आउँदा मेयरलाई बढी दौडधुप गर्नुपर्छ। पैसा खुवाएर सरुवा गराउने प्रवृति बढेकाले कर्मचारीले मेयरको कुरालाई पनि मान्यता दिँदैनन्। उनले प्रदेशका १३६ वटै पालिकामाथि मुख्यमन्त्री कार्यालयले नजर राखिरहेकाले नराम्रा कर्मचारीलाई कारबाही र राम्रालाई प्रोत्साहन पनि प्रदेश सरकारले नै गर्ने बताए। मुख्यमन्त्री यादवले राष्ट्रपतिको निर्वाचनपश्चात् सबै नगर प्रमुखहरूलाई बोलाएर छलफल गर्ने र बजेट बनाउनुभन्दा अगाडि पालिकामा कुनकुन योजना राख्दा राम्रो हुन्छ भन्नेबारे छलफल गर्ने आफ्नो योजना सुनाए।"
समीकरण जोसँग भएपनि माओवादीकै नेतृत्वमा सरकार रहन्छ : उपप्रधानमन्त्री श्रेष्ठ,"तानसेन : नेकपा माओवादी केन्द्रका बरिष्ठ उपाध्यक्ष एवं उपप्रधान तथा भौतिक पूर्वाधार मन्त्री नारायणकाजी श्रेष्ठले राष्ट्रपतिको निर्वाचनमा समीकरण परिवर्तन भए पनि सरकार माओवादीको नेतृत्वमै रहिरहने बताएका छन्। राष्ट्रपति निर्वाचनमा नेपाली कांग्रेस वा एमाले जोसुकैको समीकरणमा माओवादीले समर्थन गरे पनि सरकारको नेतृत्व माओवादी अध्यक्ष पुष्पकमल दाहाल 'प्रचण्ड'ले नै गर्ने उपप्रधानमन्त्री श्रेष्ठले दावी गरे। पछिल्लो अवस्थाअनुसार एमालेसँग गरिएको समीकरण टुट्ने र नयाँ समीकरणमा राजनीति कोर्ष परिवर्तन संकेतहरू बलियो बन्दै गएको उपप्रधानमन्त्री श्रेष्ठले खुलासा गरे। पाटीको दुई महिने वैचारिक राजनीतिक तथा सांगठनिक अभियानको पाल्पामा शुभारम्भ गर्दै उनले एमाले अध्यक्ष केपी शर्मा ओलीले फकाई फकाई बालुवाटारबाट बालकोट लगे पनि, प्रधानमन्त्री बनेको अर्को दिनदेखि माओवादीलाई घेराबन्दी सुरु गरेको दावी गरे। प्रचण्डलाई असफल बनाउन, सत्ता साझेदार अन्य दलसँग बैठक गर्ने सोही कुरा बैठकमा लागू गर्न दवाव दिने काम भइरहेको उपप्रधानमन्त्री श्रेष्ठले आरोप लगाए।"
बर्दियाको बुर्तिया नाका खोल्न सांसदको माग,"काठमाडौं : नेपाली कांग्रेसका सांसद सञ्जयकुमार गौतमले बर्दियाको बुर्तिया नाका खोल्न माग गरेका छन्। प्रतिनिधिसभाको आजको बैठकको विशेष समयमा बोल्दै उनले नेपाल र भारतबीच विगतमा भएको वाणिज्य सन्धिअनुसार उक्त नाका खोल्ने सम्झौता भए पनि अझैसम्म नाका नखोलिएको भन्दै त्यसका निम्ति पहलकदमी लिन सरकारको ध्यानाकर्षण गराए। सांसद गौतमले राजस्व उठ्ने ठाउँमा पनि सरकारले भन्सारको व्यवस्था नगर्दा राजस्वमा प्रत्यक्ष असर परिरहेको भन्दै सभामुखमार्फत सरकारको ध्यानाकर्षण गराए। उनले भने, 'बर्दियामा राष्ट्रिय निकुञ्ज रहेको छ र थुप्रै बासिन्दा बसोबास गर्ने गरेका छन्। विभिन्न सयौँ प्रजातिका वन्यजन्तु छन् र बाघ र गैँडाको सङ्ख्या बढ्दै छ, हात्तीको आवतजावत बढ्दो छ। जनताले मानव र वन्यजन्तुको द्वन्द्वका कारण त्यहाँ गुरुयोजना बनाएर समस्या समाधान गर्न जरुरी छ।'"
राष्ट्रपति उम्मेदवारबारे अन्तिम रुप दिन बालुवाटारमा चार दलको बैठक जारी,"काठमाडौं : बालुवाटारमा चार दलको बैठक सुरु भएको छ। राष्ट्रपति निर्वाचनको विषयमा अन्तिम टुंगो लगाउन प्रधानमन्त्री पुष्पकमल दाहाल प्रचण्डको सक्रियतामा कांग्रेस, माओवादी, नेकपा एकीकृत समाजवादी र जनता समाजवादी पार्टीका नेताहरूबीच छलफल सुरु भएको हो। बैठक राष्ट्रपति, उपराष्ट्रपति निर्वाचन र पावर सेयरिङमा केन्द्रित हुने सहभागी एक नेताले बताए। यसअघि प्रधानमन्त्री प्रचणड र नेकपा एमाले अध्यक्ष ओलीबीच भेटवार्ता भए पनि कुरा नमिलेपछि ओली बाहिरिएका थिए। ओली बाहिरिएसँगै कांग्रेसलगायतका नेताहरू बालुवाटार पुगेका थिए। शुक्रबार बिहान पनि चार दलको बैठक बसेको थियो। बैठकले चार दलबाटै राष्ट्रपति र उपराष्ट्रपति बनाउने विषयमा सैद्धान्तिक सहमति गरेको थियो। बालुवाटार स्रोतका अनुसार राष्ट्रपति कांग्रेस र उपराष्ट्रपति जसपालाई दिने मोटामोटी सहमति भएको छ। बैठकमा कांग्रेसका सभापति शेरबहादुर देउवा, उपसभापति पूर्णबहादुर खड्का, वरिष्ठ नेता रामचन्द्र पौडेल, कृष्णप्रसाद सिटौला, महामन्त्री गगनकुमार थापा, माओवादीबाट पार्टी अध्यक्षसमेत रहेका प्रचण्ड, उपमहासचिव जनार्दन शर्मा, नेकपा एकीकृत समाजवादीबाट अध्यक्ष माधव कुमार नेपाल, नेता घनश्याम भुसाल, राजेन्द्र पाण्डे र जसपाबाट अध्यक्ष उपेन्द्र यादव र राजेन्द्र श्रेष्ठ सहभागी रहेको प्रधानमन्त्री सचिवालयले जनाएको छ।"
सरकारले तोक्यो गहुँको समर्थन मूल्य (मन्त्रिपरिषद् निर्णयसहित),"काठमाडौं : सरकारले गहुँको समर्थन मूल्य तोकेको छ। बिहीबार बसेको मन्त्रिपरिषद बैठकले गहुँको समर्थन मूल्य तोक्ने निर्णय गरेको हो। आर्थिक वर्ष २०७९८० का लागि गहुँको समर्थन मूल्य निर्धारण गरेको सरकारका प्रवक्ता सञ्चार तथा सूचना प्रविधि मन्त्री रेखा शर्माले जानकारी दिइन्। यस वर्षका लागि सरकारले प्रति क्विन्टिल ३ हजार ३५१ रुपैयाँ समर्थन मूल्य तोकेको छ। त्यस्तै बैठकले संवैधानिक परिषद् (काम, कर्तव्य, अधिकार र कार्यविधि) सम्बन्धी (पहिलो संशोधन) ऐन २०७९ सम्बन्धी विधेयक संघीय संसदसमक्ष पेश गर्न स्वीकृति दिएको छ। नेपालको संविधानको धारा ५३ एवं सुशासन (व्यवस्थापन तथा सञ्चालन) ऐन २०६४ को दफा ४१ बमाजेमि तयार गरिएको नेपाल सरकारको आर्थिक वर्ष २०७८०७९ को वार्षिक प्रतिवेदनलाई स्वीकृत गरी सम्मानीय राष्टपतिसमक्ष पेस गर्ने निर्णय गरेको छ। विकास आयोजनाको सञ्चालन तथा व्यवस्थापन गर्ने सम्बन्धमा विधेयक तर्जुमा गर्न सैद्धान्तिक सहमति दिएको छ। फागुन २९ देखि चैत ३ गतेसम्म बेलायतमा हुने स्कुल लिडरसीप स्टडी भिजिटमा शिक्षा, विज्ञान तथा प्रविधि मन्त्रालयका सचिव रामकृष्ण सुवेदीलाई भाग लिन स्वीकृति दिएको छ। संघीय संसद सचिवालयमा दर्ता भई हालः राष्ट्रिय सभामा विचाराधीन रहेको प्रतिलिपी अधिकार (पहिलो संशोधन) विधेयक २०७६ फिर्ता लिन स्वीकृति दिएको छ। राष्ट्रिय तथ्यांक कार्यालयको संगठन संरचना र दरवन्दी तेरिज स्वीकृत प्रदान गर्ने निर्णय गरेको छ। नेपाल दूर सञ्चार प्राधिकरणमा कानुन सदस्यको पदमा सिफारिस गर्न सञ्चार तथा सूचना प्रविधि मन्त्रालयका सचिवको संयोजकत्वमा सिफारिस समिति गठन गर्ने बैठकले निर्णय गरेको छ।"
"पार्टी एकता गरेर राष्ट्रपति बन्न ओलीको प्रस्ताव, माधव नेपालले भने म एक्लैले निर्णय गर्न सक्दिनँ","काठमाडौं : राष्ट्रपति उम्मेदवारको टुंगो लगाउन शीर्ष नेताहरूबीच दौडधुप चलिरहेका बेला नेकपा एमाले अध्यक्ष केपी शर्मा ओली र नेकपा एकीकृत समाजवादीका अध्यक्ष माधव कुमार नेपालबीच भेटवार्ता भएको छ। भेटमा एमाले अध्यक्ष ओलीले एमालेसँग नेकपा एकीकृत समाजवादीको एकीकरण गरेर राष्ट्रपति बन्न प्रस्ताव गरेका थिए। जवाफमा अध्यक्ष नेपालले आफू एक्लैले निर्णय गर्न नसक्ने बताएको स्रोतले जनाएको छ। 'उहाँहरूबीच करिब ४५ मिनेट भेटवार्ता भएको हो। भेटमा दुवै पार्टीका दोस्रो तहका नेताहरू पनि सहभागी रहेका थिए,' स्रोतले अन्नपूर्णसँग भन्यो। ओलीलाई भेटेलगत्तै नेपाल बालुवाटार बैठकमा सहभागी भएका छन् भने ओली राष्ट्रपति विद्यादेवी भण्डारीसँग छलफल गर्न शीतल निवास पुगेका थिए।"
एमालेले राष्ट्रपतिमा उम्मेदवारी दिन्छ: केपी ओली,काठमाडौं: नेकपा एमालेका अध्यक्ष केपी शर्मा ओलीले एमालेले राष्ट्रपतिमा उम्मेदवारी दिने बताएका छन्। शुक्रबार संसद भवनमा सञ्चारकर्मीसँग कुरा गर्दै ओलीले शनिबार एमालेले राष्ट्रपतिमा मनोनयन गराउने बताए। ओलीले सत्ता गठबन्धनमा पुस १० गते नै राष्ट्रपति एमालेले पाउने सहमति भइसकेकाले एमालेले राष्ट्रपतिमा उम्मेदवारी दिने जिकिर गरेका हुन्। अरु घटनाक्रमका विषयमा आफूलाई केही जानकारी नभएको पनि ओलीले बताए। राष्ट्रपति निर्वाचनका लागि शनिबार मनोनयन दर्ता हुँदैछ। उम्मेदवारको टुंगो लगाउन शनिबार बिहान ९ बजेलाई एमालेले सचिवालय बैठक डाकेको छ।
जनताले सहज रुपले सिंहदरवार प्रवेश पाउँन्,"काठमाडौंः सांसद् प्रकाश ज्वालाले सिंहदरवारभित्र सेवाग्राही सहज तरिकाले प्रवेशको व्यवस्था मिलाउन सरकारसँग माग गरेका छन्। संसद्को शून्य समयमा बोल्दैं सांसद् ज्वालाले सिंहदरवारभित्र जनता सहज तरिकाले प्रवेश गर्ने व्यवस्था मिलाउन सभामुखमार्फत् सरकारलाई रुलिङको माग गरेका हुन्। ज्वालाले भने, सिंहदरवारको दक्षिण गेटमा लाइन देख्छु। मन्त्री सांसद् र कर्मचारी नचिनेको व्यक्ति सिंहदरवार छिर्न पाउँदैन। सिंहदरबार भित्र जनता सहज तरिकाले प्रवेश गर्ने व्यवस्था गरियोस्। सांसद् मन्त्री ओहोरदोहोर गर्छौ। सेवाग्राही सिंहदरवार बाहिर, मन्त्रालय भित्र। सरकारले लाइन मुक्त देश भनेपनि कार्यान्वयन नहुँदा जनता प्रताडित भएको उनले बताए ।"
'सेरमोनियल' राष्ट्रपतिलाई कार्यकारी जस्तो बनाउनु दु:खद्  जनार्दन शर्मा,"काठमाडौंः नेकपा माओवादी केन्द्रका सांसद् जनार्दन शर्माले देशले अहिले राष्ट्रिय सहमति खाजेको बताएका छन्। संसद्को विशेष समयमा बोल्दै सांसद् शर्माले जनताले दिएको जनमत राष्ट्रिय सहमतिका लागि भएको बताए। शर्माले भने, सेरमोनियल राष्ट्रपतिको प्रसंगलाई कार्यकारी राष्ट्रपति जस्तो बनाएर बहस भइरहेको छ। यो दुःखद् कुरा हो। जनमत हामीलाई तानातान गर्न होइन सहकार्यका लागि प्राप्त भएको हो। एजेण्डामा सहमति गरौं । यस्ता कुरालाई राष्ट्रिय सहमति बनाऔँ। शर्माले संविधानको रक्षा र कार्यान्वयन मुख्य कुरा रहेको बताए। शर्माले भने, संविधानले समाजवादको परिकल्पना गरेको छ। प्रदेशलाई परिणाममुखी बनाउनुपर्छ। वित्तीय संघीयता लागू त भयो। तर संघीयतालाई सुदृढ गर्न ऐन निर्माण गर्नुपर्नेछ। प्रदेशलाई अधिकार हस्तान्तरण गर्नैपर्छ। राष्ट्रिय स्वाधिनता, राष्ट्रियता गम्भिर अवस्थामा पुगेको बताए।"
राष्ट्रपति निर्वाचनबारे छलफल गर्न जसपाको बैठक बस्दै,"काठमाडौं : जनता समाजवादी पार्टी, नेपालले आज केन्द्रीय कार्यकारिणी समितिको बैठक बोलाएको छ। पछिल्लो विकसित राजनीतिक घटनाक्रम तथा राष्ट्रपति निर्वाचनबारे छलफल गर्न बैठक बोलाएको हो। बैठक पार्टी कार्यालयमा बेलुका ६ बजे बस्ने छ।"
राष्ट्रपति निर्वाचनमा उम्मेदवारको प्रस्तावक र समर्थक नबस्ने राप्रपाको निर्णय,काठमाडौं : राष्ट्रिय प्रजातन्त्र पार्टी (राप्रपा)ले राष्ट्रपति निर्वाचनमा राष्ट्रपति उम्मेदवारको प्रस्तावक र समर्थक नबस्ने निर्णय गरेको छ। राप्रपाको केन्द्रीय कार्यसम्पादन समितिको बैठकले राष्ट्रपति उम्मेदवारको प्रस्तावक र समर्थक नबस्ने निर्णय गरेको हो। राप्रपा अध्यक्ष राजेन्द्र लिङदेनले राष्ट्रपति मतदानबारे थप छलफल गरेर निर्णयमा पुगिने जानकारी दिए। राप्रपाका १४ सांसद् छन्।
"बालुवाटारबाट बाहिरिए ओली, कुरा मिलेन",काठमाडौं : राष्ट्रपति कसलाई बनाउने भन्ने विषयमा छलफल गर्न बालुवाटार पुगेका एमाले अध्यक्ष केपी शर्मा ओली बाहिरिएका छन्। प्रधानमन्त्री पुष्पकमल दाहाल प्रचण्डसँग राष्ट्रपतिको उम्मेदवार कसलाई बनाउने भन्ने विषयमा छलफल गर्न पुगेका ओली कुरा नमिलेपछि बाहिरिएका हुन्। एमाले अध्यक्ष ओलीले १० पुसको सहमति तोड्न नमिल्ने भन्दै एमालेले राष्ट्रपतिमा उम्मेदवारी दिने प्रचण्डलाई जानकारी दिएको स्रोतले जानकारी दिएको छ। प्रधानमन्त्री प्रचण्डले भने राष्ट्रिय सहमतिमै उम्मेदवार बनाउन आग्रह गरेका थिए। आज बिहान बसेको पूर्व गठबन्धनको बैठकले कांग्रेसलाई राष्ट्रपति दिने मोटामोटी सहमति गरेको थियो। उपराष्ट्रपति भने जनता समाजवादी पार्टीले दिने तय भएको बालुवाटार स्रोतले जानकारी दिएको छ।
राष्ट्रपति भण्डारी र एमाले अध्यक्ष ओलीबीच भेटवार्ता,काठमाडौं : राष्ट्रपति विद्यादेवी भण्डारी र नेकपा एमाले अध्यक्ष केपी शर्मा ओलीबीच भेटवार्ता भएको छ। बालुवाटारमा प्रधानमन्त्री पुष्पकमल दाहाल प्रचण्डसँग छलफल गरेपछि एमाले अध्यक्ष ओली राष्ट्रपतिलाई भेट्न शीतल निवास पुगेको स्रोतले बताएको छ। राष्ट्रपति निर्वाचनका लागि मनोनयन दर्ता गर्ने पूर्वसन्ध्यामा एमाले अध्यक्ष ओलीले राष्ट्रपतिसँग छलफल गरेका हुन्।
राष्ट्रपतिको विषय आज पाँच बजे टुंग्याउँछौँ: गगन थापा (भिडियो),"काठमाडौं: नेपाली कांग्रेसका महामन्त्री गगन थापाले राष्ट्रपतिको विषय आज पाँच बजे टुंग्याउँने बताएका छन्। प्रधानमन्त्री निवास बालुवाटारमा आज बिहान भएको चार दलको बैठकपछि सञ्चारकर्मीसँग कुराकानी गर्दै थापाले दलहरूबीच आन्तरिक छलफल गरी फेरि पाँच बजे संयुक्त बैठक बस्ने र राष्ट्रपतिको विषय टुंग्याउँने बताए। शुक्रबार बिहान लामो सयम चार राजनीतिक दल नेपाली कांग्रेस, नेकपा माओवादी केन्द्र, नेकपा एकीकृत समाजवादी र जसपाका नेताले छलफलल गरेका थिए। छलफल सकारात्मक रहेको बताउँदै थापाले राष्ट्रपतिको उम्मेदवार र विकल्पका धेरै विषयमा छलफल भएको बताए। दलहरूबीचको छलफल सकारात्मक भएको भन्दै कांग्रेस महामन्त्री थापाले दलहरूबीच आन्तरिक छलफल गरेर संयुक्त छलफलल गर्न साँझ पाँच बजे फेरि भेला हुने जानकारी दिए। थापाले भने, 'आज बिहान चार दल एक ठाउँमा बसेर लामो छलफल गर्यौँ। राष्ट्रपति निर्वाचनका विभिन्न विकल्पका विषयमा छलफल भयो। फरक फरक प्रस्ताव पनि आए। छलफल सकारात्मक भएको छ। आन्तरिक छलफल पछि आजै साँझ पाँच बजे फेरि बैठक बस्नेछौँ।'"
प्रकाशमान सिंहको प्रश्न सरकारी कार्यालयमा करोडौँ मूल्यका सवारी साधन किन लथालिंग छन्?,"काठमाडौं: सांसद प्रकाशमान सिंहले सरकारी कार्यालयभित्रमा सवारी साधनको उचित व्यवस्थापन हुनुपर्ने माग गरेका छन्। प्रतिनिधि सभाको आजको बैठकमा सांसद सिंहले भने, 'नेपाल अधिकांश सरकारी कार्यालय परिसरमा र प्रहरी चौकीमा करोडौँ मूल्यका सवारीसाधन थन्किएका छन्। यी साधनलाई किन लथालिंग पारेर राख्नुपर्यो? उचित रुपले बेचबिखन गर्न सके करोडौँको सामान नास हुने थिएन।' उनले भने, 'काठमाडौं लगायत देशभरका सरकारी तथा प्रहरी कार्यालय परिसरमा सयौं मोटरसाइकल गाडिहरु थन्क्याएर राखिएको छ। वर्षौंसम्म यसरी थन्क्याइँदा ती प्रयोगविहीन भएका छन् । ती सवारी साधनहरु लैजान भनेर सूचना जारी गर्दा पनि सवारी धनीहरुले किन लगेनन् । सवारी धनीले लग्दैनन् भने लिलामी गर्नुपर्ने होला । यसरी अस्तव्यस्त बनाएर छाड्दा ती करोडौंका सामान कवाडीमा परिणत बनेका त छन् नै, तिनले सफा शहर बनाउने अभियानमा पनि चुनौती थपेका छन्।' सिंहले सरकारको ध्यानाकर्षण गराउँदै भने, 'सामान्य मर्मत गर्दा पनि चल्ने गाडीहरु पनि मर्मत नगरी थन्काउने र नयाँ गाडी चढ्ने लोभमा अर्बौं रुपैयाँ नयाँ सवारीसाधन खरिदमा खर्च गर्ने काम भैरहेको छ । यसको समस्या समाधान गरिनुपर्छ । पुराना थोत्रा गाडीहरुको व्यवस्थापनमा कानुनी अप्ठ्यारा छन् भने त्यसमा के सुधार गर्नुपर्छ, गर्नुपर्यो । तर करोडौं मूल्यका गाडी मोटरसाइकल उपयोगविहीन बनाएर वातावरण समेत अस्तव्यस्त नबनाऔं । यसबारे गम्भीरतापूर्वक ध्यान दिन म सभामुख मार्फत नेपाल सरकारको ध्यानाकर्षण गराउन चाहन्छु।'"
"जसपालाई उपराष्ट्रपति दिने समझदारी, राष्ट्रपतिमा कांग्रेस नै बलियो","काठमाडौंः चार दलीय गठबन्धनमा उपराष्ट्रपति जनता समाजवादी पार्टीलाई दिने समझदारी भएको छ। आजको चार दलीय गठबन्धनमा उपराष्ट्रपति जसपालाई दिने करिबकरिब सहमति भएको हो। तर, सहमतिले अन्तिम रुप भने लिएको छैन। राष्ट्रपतिमा नेपाली कांग्रेस र नेकपा एकीकृत समाजवादीको दावी छ। आज बिहानको बसेको निर्वाचन अघिको पाँच दलीय गठबन्धनको बैठकले नेपाली कांग्रेसले अघि सारेको उम्मेदवारलाई राष्ट्रपतिमा सघाउने करिबकरिब समझदारी गरेको एक नेताले बताए। जसपाका वरिष्ठ नेता राजेन्द्र श्रेष्ठले आफ्नो पार्टीलाई उपराष्ट्रपति दिने समझदारी भएको बताए। श्रेष्ठले भने, उपराष्ट्रपति जसपालाई दिने सहमति भएको छ। आजका बैठकबाट यो विषयमा टुंगो लाग्छ। तर, उनले राष्ट्रपतिको उम्मेदवारबारे टुगों लगाउन छलफल भइरहेको बताए। राष्ट्रपतिमा कांग्रेस र नेकपा एकीकृत समाजवादीले दावी गरेका छन् । नेकपा माओवादी केन्द्र, नेकपा एकीकृत समाजवादीले पनि जसपालाई उपराष्ट्रपतिमा सहयोग गर्ने सकारात्मक जवाफ दिएका छन् । जसपाले एमालेसँग पनि समानान्तर छलफल चलाइरहेको छ। सो छलफलमा पनि एमाले अध्यक्ष केपी शर्मा ओली जसपालाई उपराष्ट्रपति दिन सकारात्मक देखिएका छन्। राष्ट्रपति र उपराष्ट्रपतिबारे अन्तिम निर्णय गर्न आजै बेलुकी ५ बजे बालुवाटारमै बैठक डाकिएको छ । त्यसका लागि आजको बैठकबाट दलहरुले आन्तरिक रुपमा छलफल गर्ने निर्णय नेपाली कांग्रेसका महामन्त्री गगन थापाले जानकारी दिए। थापाले भने, यहि गठबन्धनबाटै राष्ट्रपति र उपराष्ट्रपति बन्छ । तर, अन्तिम निर्णय भने दलहरूको छुट्टाछुट्टै बैठक बसेर निर्णयमा पुग्ने भन्ने भएको छ। कांग्रेस नेताहरूले कांग्रेसबाटै राष्ट्रपति हुने र त्यसका लागि सहमतिको प्रयास भइरहेको बताएका छन्। बैठकमा सहभागि एक नेताका अनुसार कांग्रेसलाई राष्ट्रपति दिनेबारे औपचारिक प्रस्ताव राखिएको छ।"
राप्रपाको केन्द्रीय कार्यसम्पादन समितिको बैठक १ बजे,"काठमाडौं: सत्तारुढ दल राष्ट्रिय प्रजातन्त्र पार्टी (राप्रपा)ले केन्द्रीय कार्यसम्पादन समितिको बैठक आजलाई बोलाएको छ। बैठक दिउँसो एक बजे पार्टी केन्द्रीय कार्यालयमा बोलाइएको प्रवक्ता मोहन श्रेष्ठले जानकारी दिए। बैठकमा राष्ट्रपति निर्वाचनबारे छलफल हुनेछ। आज बोलाइएको बैठकका एजेण्डाबारे जानकारी दिँदै श्रेष्ठले भने, 'राप्रपाको केन्द्रीय कार्यसम्पादन समितिको बैठक आज बोलाइएको छ। बैठक एक बजे पार्टी कार्यालयमा बस्नेछ। बैठकमा मुलत: राष्ट्रपति निर्वाचनका विषयमा केन्द्रित भएर छलफल हुनेछ। बैठकले राष्ट्रपति पदमा उम्मेदवार छनोट गर्ने तथा निर्वाचन प्रक्रियामा सहभागी हुने वा नहुने भन्ने विषयमा निर्णय गर्नेछ।' बैठकले सरकारको कामको समीक्षासँगै विकसित पछिल्लो राजनीतिक घटनाका विषयमा पनि छलफल गर्ने छ।"
राप्रपा निकट युवा संगठनको राष्ट्रिय भेला भोलिदेखि,"काठमाडौं: राप्रपा निकट राष्ट्रिय प्रजातान्त्रिक युवा संगठनको राष्ट्रिय भेला भोलिदेखि हुने भएको छ। भेला फागुन १३ र १४ गते काठमाडौंमा हुने प्रवक्ता मोहन श्रेष्ठले जानकारी दिए। भेलाको पार्टी अध्यक्ष राजेन्द्र लिङ्देनले उद्घाटन गर्ने कार्यक्रम छ। शनिबार काठमाडौंको एसआर बैंक्वेटमा राष्ट्रिय भेलाको उदघाटन गर्ने हुने कार्यक्रम तय भएको छ। सबै जिल्लाबाट छानिएर आएका तीन सयभन्दा बढी प्रतिनिधिले महाधिवेशनको मिति तय गर्ने, महाधिवेशन आयोजक समिति बनाउने, विधानमा संशोधन गर्ने कार्यसूची रहेको श्रेष्ठले बताए। भेलाले युवाका मुद्धा, राप्रयुसंले उठाउनुपर्ने विषयको पहिचान गरी आवश्यक कार्यदिशा तय गर्ने बताइएको छ। राप्रपाको हालैमात्र विद्यार्थी संगठनको राष्ट्रिय भेला समेत सम्पन्न भइसकेको छ । राप्रपाले आफ्नो भातृ संगठनको सवलीकरण, पुनर्संरचना र देशभक्त राष्ट्रवादी आन्दोलनमा नयाँ ढंगबाट अघि बढाउने नीति लिएको श्रेष्ठले बताए।"
राष्ट्रपतिबारे निर्णय लिन भोलि चार दलको निर्णायक वार्ता,"काठमाडौं: राष्ट्रपतिको उम्मेदवारको मनोनयन गर्ने दिन नजिकिएसँगै राजनीतिक दल आन्तरिक छलफलमा जुटेका छन्। आज बालुवाटारमा नेपाली कांग्रेस, नेकपा माओवादी केन्द्र, नेकपा एकीकृत समाजवादी, जसपा नेपालको बैठक जारी छ। बैठक राष्ट्रपति निर्वाचनकै विषयमा केन्द्रित रहेको बालुवाटार स्रोतले जनाएको छ। राष्ट्रपतिको मनोनयन दर्ता भोलि फागुन १३ गते हुनेछ। मनोनय दर्ता अघि चार राजनीतिक दलले निर्णायक वार्ता गर्ने नेपाली कांग्रेसका महामन्त्री गगन थापाले जानकारी दिए। थापाका अनुसार चार दलको निर्णायक वार्ता भोलि बिहान साढे आठ बजे बस्नेछ।"
आन्तरिक छलफल पछि साँझ पाँच बजे फेरि बैठक बस्ने चार दलको निष्कर्ष,"काठमाडौं: चार राजनीतिक दलको बैठक आज साँझ फेरि बैठक बस्ने समझदारी गर्दै बालुवाटारबाट बाहिरिएका छन्। बैठकको जानकारी दिँदै नेपाली कांग्रेसका महामन्त्री गगन थापाले आज बिहानको बैठक सकारात्मक भएको बताए। उनले भने, 'आज बिहान पनि चार दल एक ठाउँमा बसेर लामो छलफल गर्यौँ। विभिन्न विकल्पका बारेमा प्रस्ताव आए। छलफल सकारात्मक भएको छ। आन्तरिक छलफल पछि आजै साँझ पाँच बजे फेरि बैठक बस्ने गरी हामी उठेका छौँ।' बैठकमा नेपाली कांग्रेस, नेकपा माओवादी केन्द्र, एकीकृत समाजवादी, जनता समाजवादीका नेता सहभागी थिए। कांग्रेस सभापति शेरबहादुर देउवा, कांग्रेसका उपसभापति पूर्णबहादुर खड्का, महामन्त्री गगन थापा, नेकपा माओवादी केन्द्रबाट प्रधानमन्त्रीसमेत रहेका पार्टी अध्यक्ष पुष्पकमल दाहाल 'प्रचण्ड', वरिष्ठ उपाध्यक्ष नारायणकाजी श्रेष्ठ सहभागी थिए। एकीकृत समाजवादीका अध्यक्ष माधव नेपाल र जसपाका अध्यक्ष उपेन्द्र यादव बैठकमा सहभागी थिए। यसअघि बिहीबार नेकपा माओवादी केन्द्रको संसदीय दलको कार्यलयमा बसेको तीन दलको बैठकले कांग्रेससँग छलफलल गर्ने निष्कर्ष निकालेको थियो। सोही अनुसार आज बिहानै पूर्वगठबन्धनका नेता छलफलमा जुटेका हुन्। शनिबार राष्ट्रपति निर्वाचनका लागि मनोनयन दर्ता गर्ने कार्यतालिका छ। मनोनयन दर्ताको मिति नजिकिएपछि दलहरू छलफललाई तीव्र बनाउन थालेका छन्। आजको चार दलको बैठकलाई चुनाव अघिको पाँचदलीय गठबन्धन ब्युँताउने प्रयासका रुपमा पनि लिइएको छ। राष्ट्रपति चुनावमा राष्ट्रिय सहमति खोज्ने दावी गर्दै आएका प्रधानमन्त्री प्रचण्डले शुक्रबार बिहान चार दलको बैठकसँगै आजै सत्ता साझेदार नेकपा एमालेका अध्यक्ष केपी शर्मा ओलीसँग पनि वार्ता गर्ने तयारी गरेका छन्। नेकपा एमालेले राष्ट्रपति उम्मेदवार तय गर्न भोलि (शनिबार) बिहान ९ बजेलाई पार्टी सचिवालयको बैठक बोलाएको छ। त्यस्तै नेपाली कांग्रेसले पनि भोलि बिहान साढे ८ बजेलाई केन्द्रीय कार्यसम्पादन समितिको बैठक बोलाएको छ।"
७२ वर्षमा २७ वर्षे जोस,"काठमाडौं : एमाले अध्यक्ष केपी शर्मा ओली ७२ वर्ष टेकेका छन्। यो उमेरमा पनि राजनीतिक जोस २७ वर्षे युवाको झैं छ। स्वास्थ्य प्रतिकूलता झेलेर राजनीतिमा यसरी सक्रियता बढाउने नेता बिरलै छन्। ओलीले दुईपटक मिर्गौला प्रत्यारोपण गरे। पहिलो पटक २०६३ मा नयाँ दिल्लीको अपोलो अस्पताल र दोस्रो पटक २०७६ सालमा त्रिवि शिक्षण अस्पताल काठमाडौंमा। त्यसपछि उनले आफू अझ युवा भएको बताउँदै आएका छन्। उनले भन्ने गरेका छन्, तीनपटक त म मरेर बाँचेको हुँ। ओली जस्तोसुकै परिस्थिति सामना गर्न सक्ने क्षमता राख्छन्। संकटमा नआत्तिने र खुसीमा नमात्तिने बानी रहेको उनका निकटस्थ नेताकार्यकर्ता बताउँछन्। ती नेताकार्यकर्ताका अनुसार ओली राति २ बजे सुत्छन्। निदाउन बेर लाग्दैन। बिहान सबेरै उठ्छन्। जति बजे उठ्छु भन्ने हुन्छ त्यति नै बेला उठ्न सक्छन्। खुवाउने कुरामा भने गाह्रो छ। थोरै खान्छन्। सर्वसाधारणसँग सजिलै घुलमिल हुन्छन्। व्यक्तिको स्तर उसका कुरा सुनेर थाहा पाउँछन् र त्यहीअनुसार व्यवहार गर्छन्। ओलीलाई अत्यन्त दूरदर्शी नेता मान्छन् उनका पुराना दौतरी मदन अधिकारी। उहाँले को कस्तो भनेर पहिलो भेटमा नै थाहा पाउनुहुन्छ। यसरी नै उहाँले मान्छेको रिड गर्नुहुन्छ, अधिकारी भन्छन्। ओली पुस्तक पढ्न रुचि राख्छन्। एकपटक पढेपछि कण्ठस्थ हुने उनीनिकट बताउँछन्। उहाँसँग अथाह ज्ञान छ, अधिकारी भन्छन्, कुनै पुस्तक पढेपछि त्यसमा उल्लेख भएका घटना र मिति कम्प्युटरको मेमोरीमा सेभ भएजस्तै उहाँको दिमागमा रहन्छ। उनी पछिल्लो समय सबैभन्दा सक्रिय नेताका रूपमा ओलीलाई लिन्छन्। ओली बाहिर हुने आलोचना भने मन पराउँदैनन्। कुनै विषयमा असहमति भए आफ्नो अगाडि राखे सहज मान्छन्। ठूलो कमजोरी भनेको आफ्नो सुरक्षाप्रति पटक्कै चिन्तित नहुनु रहेको अधिकारीको भनाइ छ। कांग्रेस महामन्त्री विश्वप्रकाश शर्मा ओलीलाई जन्मदिनको शुभकामना दिँदै उनी दृढ इन्छाशक्ति भएको नेता भएको टिप्पणी गर्छन्। उहाँको जुन दृढ इच्छाशक्ति छ, स्वास्थ्य प्रतिकूलताबीच पनि बलियो देखिन्छ, महामन्त्री शर्मा भन्छन्। ओलीको जोस युवाजस्तै रहेको शर्मा बताउँछन्। उहाँको जोस युवाजस्तै कठोर देखिन्छ, उनी भन्छन्। माओवादी केन्द्र नेता राम कार्की ओली प्रभावशाली र सक्रिय रहेको बताउँछन्। सामान्य परिवेशबाट आएर प्रधानमन्त्रीसम्म पुग्नुलाई ओलीको उपलब्धि ठान्छन् उनी। सक्रिय हुनुहुन्छ। प्रभावशाली हुनुहुन्छ। ठूलो संख्यालाई उहाँले प्रभाव पार्नुभएको छ, नेता कार्की भन्छन्, सामान्य परिवेशबाट हुर्किएको मान्छे प्रधानमन्त्री हुनुभयो। यसलाई सफल नै भन्नुपर्छ। ओली जनतालाई खुसी पार्न सिपालु रहेको कार्की बताउँछन्। ओली सैद्धान्तिक नेता भने नभएको उनको ठम्याइ छ। उहाँ पोलिटिसियन (राजनीतिज्ञ) हुनुभयो तर लिडर भने हुन सक्नुभएन, कार्की भन्छन्, पोलिटिसियनले मतदाताको कुरा गर्छ, लिडरले भविष्यका कुरा गर्छ, उनी भन्छन्, उहाँ मतदातालाई प्रभाव पार्न भने सिपालु हुनुहुन्छ। तीनपटक प्रधानमन्त्री ओली २०७२ असोज २४ गते पहिलो पटक प्रधानमन्त्री बनेका थिए। पहिलो कार्यकाल निकै चुनौतीपूर्ण रह्यो। भारतले नाकाबन्दी लगाउँदा ओलीले जनताको साथ पाए। नौ महिनाको उक्त कार्यकाल भारतीय निर्भरता हटाएर चीनसँग सम्बन्ध विस्तारमा कोसेढुंगा नै सावित भयो। चीनसँग व्यापार तथा पारवहन सन्धिहरूमा हस्ताक्षर भयो। एमाले र माओवादी मिलेर २०७४ को संसदीय निर्वाचन लडे। चुनाव जितेर ओली दोस्रोपटक २०७४ फागुन ३ मा शक्तिशाली प्रधानमन्त्री बने। एमाले र माओवादीबीच एकता भई २०७५ जेठ ३ मा नेकपा बन्यो। तर, आन्तरिक विवादले एकता नै भंग भयो। ओलीले त्यस बेला रेल, पानीजहाजलगायतको सपना देखाएका थिए। तर, पार्टीभित्रकै खिचातानी र झगडाका कारण उनको समृद्ध नेपाल, सुखी नेपाली नारा सार्थक हुन सकेन। पार्टी एकता भंग भएपछि ओलीले प्रतिनिधिसभामा विश्वासको मत प्राप्त गर्न सकेनन्। त्यसपछि उनी तेस्रो पटक २०७८ वैशाख ३० गते संविधानको धारा ७६ (३) बमोजिम प्रतिनिधिसभामा सबैभन्दा बढी सदस्य भएको दलको संसदीय दलको नेताका रूपमा प्रधानमन्त्री बने। त्यसपछि सर्वोच्च अदालतको असार २८ को परमादेशबाट ओलीको पद गुमेको थियो। त्यसको भोलि कांग्रेस सभापति शेरबहादुर देउवा प्रधानमन्त्री नियुक्त भएका थिए। त्यसपछि नाकाबन्दीको सामना संविधानसभाबाट २०७२ सालमा संविधान जारी गर्न ओलीको विशेष भूमिका रह्यो। सुशील कोइराला प्रधानमन्त्री भए पनि ओलीकै कारण संविधान छिटो आएको थियो। तत्कालीन भारतीय विदेशसचिव आएर प्रधानमन्त्री कोइरालालाई प्रभाव पार्न खोजेका थिए। तर, ओलीका कारण संविधान जारी भएको जानकार बताउँछन्। भारतको इच्छाविपरीत संविधान जारी गरेको भन्दै नेपालमा नाकाबन्दी लगाइएको थियो। ओलीले नाकाबन्दीको कडा सामना गर्नुपरेको थियो। ओलीकै कार्यकालमा नेपालको नयाँ नक्सा ओलीको दोस्रो कार्यकालमा सरकारले २०७७ जेठ ७ गते लिम्पियाधुरासहितको नेपालको नक्सा जारी गर्यो। २०७७ जेठ ३१ मा प्रतिनिधिसभाबाट सर्वसम्मत रूपमा अनुमोदन गरियो। असार ४ मा राष्ट्रपतिबाट अनुमोदन गरियो। नाकाबन्दी र नक्साका कारण अहिले पनि ओलीसँग भारत रुष्ट नै छ। तेह्रथुमबाट झापा बसाइसराइ ओली २००८ साल फागुन ११ मा तेह्रथुमको इवा गाउँमा बुबा मोहनप्रसाद र आमा मधुमायाको कोखबाट जन्मिएका हुन्। उनको परिवार २०२० सालमा झापा झर्यो। त्यसपछि ओली माक्सवादी अध्ययन दलमा संगठित भए। २०२५ सालमा पूर्णकालीन राजनीतिक कार्यकर्ता बने। उनले २०२६ माघमा नेपाल कम्युनिस्ट पार्टीको सदस्यता लिए। २०२७ जेठ ९ मा पूर्णकालीन नेताका रूपमा भूमिगत जीवन सुरु गरे। उनी २०२७ फागुन १६ मा पहिलो पटक गिरफ्तारीमा परे। २०२८ सालमा झापा आन्दोलन संगठन कमिटी प्रमुखमा चयन भए। झापा विद्रोहमा ओलीको सक्रिय सहभागिता रह्यो। नेपाली कम्युनिस्ट आन्दोलनको एक ऐतिहासिक मोड हो झापा विद्रोह। उक्त विद्रोहमा संलग्न पाँच जना २०२९ फागुन २१ गते झापाइलामको सिमानामा पर्ने सुखानी जंगलमा मारिएका थिए। जसमा थिए रामनाथ दाहाल, नेत्र घिमिरे, वीरेन राजवंशी, नारायण श्रेष्ठ र कृष्ण कुइँकेल। ओली झापा विद्रोहमा संलग्न भएको भन्दै २०३० सम्म १० पटक गिरफ्तार र रिहा भए। राज्य विप्लव तथा विध्वंसात्मक कार्यमा संलग्न रहेको जस्ता झुठा मुद्दा लगाएर २०३० असोज २३ मा पुन: गिरफ्तार भए। चार वर्ष गोलघरसहित १४ वर्ष जेलमा बिताए। प्रजातन्त्र प्राप्ति र पञ्चायती व्यवस्थाविरुद्धको संघर्षका क्रममा उनले २०२८ देखि २०४४ सम्म जेल जीवन बिताएका थिए। जेलबाट छुटेपछि ओलीले राधिका शाक्यसँग विवाह गरे। ओली तत्कालीन नेकपा (माले)का संस्थापकमध्ये एक थिए। उनी २०४८ सालमा झापा ६ बाट प्रतिनिधिसभा निर्वाचित भए। २०५१ सालको मध्यावधि निर्वाचनमा झापा २ बाट विजयी भए। मनमोहन अधिकारी प्रधानमन्त्री हुँदा गृहमन्त्री भए। झापा ६ बाटै २०५६ सालमा निर्वाचित भए। २०६२६३ को जनआन्दोलनबाट संसद् पुन:स्थापना भएपछि गिरिजाप्रसाद कोइरालाको नेतृत्वमा गठित सरकारमा उपप्रधान तथा विदेशमन्त्री नियुक्त भए। उनी २०५६२०५९ सम्म संसद्मा प्रमुख प्रतिपक्षी दलका उपनेता बनेका थिए। २०६४ सालको संविधानसभा निर्वाचनमा झापा ७ मा पराजित भए। २०७० को दोस्रो संविधानसभा निर्वाचनमा झापा ७ मा उठेर जिते। २०७४ र २०७९ मा झापा ५ बाट निर्वाचित भए। २०६५ मा अध्यक्ष पदको प्रत्यासी भए। तत्कालीन अध्यक्ष झलनाथ खनालद्वारा पराजित भए। त्यो बेला विदेश विभाग प्रमुखको जिम्मेवारीसहित स्थायी समितिमा निर्वाचित भएका थिए। तत्कालीन पार्टी अध्यक्ष खनाललाई २०७० माघ २ पराजित गर्दै संसदीय दलका नेतामा निर्वाचित भए। २०७१ साउन १ नवौं राष्ट्रिय महाधिवेशनबाट तत्कालीन वरिष्ठ नेता माधवकुमार नेपाललाई पराजित गर्दै अध्यक्ष पदमा निर्वाचित भए।"
प्रतिनिधि सभाको बैठक आज एक बजे,"काठमाडौं: संघीय संसद अन्तर्गत प्रतिनिधि सभाको बैठक आजलाई बोलाइएको छ। बैठक दिउँसो एक बजे संसद भवन नयाँ बानेश्वरमा बस्नेछ। बैठकमा प्रधानमन्त्री पुष्पकमल दाहाल प्रचण्डले राष्ट्रिय सभाबाट सन्देशसहित प्राप्त 'अनुगमन तथा मूल्यांकन विधेयक, २०७८ माथि विचार गररियोस्' भनी प्रस्ताव गर्ने सम्भावित कार्यसूची रहेको संघीय संसदका महासचिव डा भरतराज गौतमले जानकारी दिए।"
पाँच दलीय पूर्वगठबन्धनको बैठक बालुवाटारमा जारी,"काठमाडौं: निर्वाचन अघिको पाँच दलीय गठबन्धन दलको बैठक बालुवाटारमा जारी छ। प्रधानमन्त्री निवासमा जारी बैठकमा नेपाली कांग्रेस, नेकपा माओवादी केन्द्र, एकीकृत समाजवादी, जनता समाजवादीका नेता सहभागी छन्। बैठकमा कांग्रेस सभापति शेरबहादुर देउवा, महामन्त्री गगन थापा सहभागी छन् भने माओवादी केन्द्रबाट प्रधानमन्त्रीसमेत रहेका पार्टी अध्यक्ष पुष्पकमल दाहाल 'प्रचण्ड', वरिष्ठ उपाध्यक्ष नारायणकाजी श्रेष्ठ सहभागी छन्। यस्तै एकीकृत समाजवादीका अध्यक्ष माधव नेपाल र जसपाका अध्यक्ष उपेन्द्र यादव पनि बैठकमा सहभागी छन्। बैठकमा राष्ट्रपतिको निर्वाचन र पुरानो गठबन्धन ब्युताउने विषयमा छलफल भइरहेको स्रोतले जनाएको छ। यसअघि बिहीबार नेकपा माओवादी केन्द्रको संसदीय द लको कार्यलयमा बसेको तीन दलको बैठकले कांग्रेससँग छलफलल गर्ने निष्कर्ष निकालेको थियो। सोही अनुसार शुक्रबार बिहानै पूर्वगठबन्धनका नेता छलफलमा जुटेका हुन्। राष्ट्रपति निर्वाचनको सम्मुखमा भएको यो छलफललाई राजनीतिक वृत्तमा महत्वका साथ हेरिएको छ।"
उपत्यकामा खानेपानी र सडकको स्तरमा सुधार,"काठमाडौं : उपप्रधान तथा भौतिक पूर्वाधार तथा यातायात मन्त्री नारायणकाजी श्रेष्ठले मन्त्रालयको कार्यभार सम्हालेको दुई महिना भयो। उनले कार्यभार सम्हालेपछि मन्त्रालयअन्तर्गतका सम्बन्धित निकायका उच्चस्तरीय समन्वयात्मक समिति बनाएका थिए। उक्त समितिले उपत्यकामा भइरहेका सम्पूर्ण भौतिक पूर्वाधार निर्माणका गतिविधिको निर्माण, कार्यान्वयन तथा अनुगमनको कार्यको प्रगतिको बारेमा पाक्षिक रूपमा छलफल गर्दै आइरहेको छ। सोही समितिको बिहीबार बसेको चौथो नियमित बैठकमा उपत्यकाका विभिन्न क्षेत्रका सडक खण्डका प्रगति, ढल व्यवस्थापनमा भइरहेका उपलब्धिलगायतका बारेमा सम्बन्धित निकायका प्रमुखले मन्त्रीलाई जानकारी गराएका छन्। समन्वय समितिमा नेपाल विद्युत् प्राधिकरण, काठमाडौं महानगरपालिका, ललितपुर महानगरपालिका, काठमाडौं उपत्यका खानेपानी लिमिटेड, आयोजना कार्यान्वयन निर्देशनालय, काठमाडौं उपत्यका विकास प्राधिकरण, नेपाल दू्रसंचार प्राधिकरण र सडक विभागको प्रतिनिधित्व रहेको छ। यो बैठकमा सडकको स्तरमा सुधार भएको बताइएको छ भने विद्युत् प्राधिकरण तथा आयोजना कार्यान्वयन निर्देशनालयले थप समन्वय गरी अघि बढ्न निर्देशन दिएको छ। उक्त समितिको बैठकले समन्य समितिमा काठमाडौं उपत्यका खानेपानीको ढल व्यवस्थापन शाखालाई समावेश गराउने निर्णय गरेको छ।"
किन आयो नेकपा ब्युँताउने प्रस्ताव ?,"शक्तिमा रहन गठबन्धन बनाउने र भत्काउने क्रम चलेको छ नै, यसै समय नेकपा ब्युँताउने विषयले पनि प्राथमिकता पाएको छ। काठमाडौं : राष्ट्रपति निर्वाचनको मिति नजिकिँदै गर्दा राजनीति वृत्तमा नयाँनयाँ दृश्य देखिन थालेका छन्। शक्तिमा रहन गठबन्धन बनाउने र भत्काउने क्रम चलेको छ नै, यसै समय नेकपा ब्युँताउने विषयले पनि प्राथमिकता पाएको छ। नेकपा एकीकृत समाजवादीका अध्यक्ष माधवकुमार नेपालको नाम राष्ट्रपतिका लागि आएसँगै यो विषयले चर्चा पाएको हो। नेकपा एमाले अध्यक्ष केपी शर्मा ओलीले राष्ट्रपतिमा नेपालको नाम बाहिर ल्याएसँगै नेपालले भेटघाट र छलफललाई बढाए। प्रधानमन्त्री एवं माओवादी केन्द्रका अध्यक्ष पुष्पकमल दाहाल प्रचण्ड सँग भेटेर आफूलाई राष्ट्रपतिमा सहयोग गर्न आग्रह पनि गरे। यसै मौकामा प्रचण्डले नेकपा ब्युँताउने प्रस्ताव गरेका हुन्। राष्ट्रपति नेपाल हुँदा आफू संकटमा पर्ने भयले प्रचण्डले नेकपाको सन्दर्भ उठाएका छन्। नेपाल राष्ट्रपति हुँदा कांग्रेसको साथ नहुने र एमालेको अविश्वास हुने भएपछि यतिबेला प्रचण्ड संशकित बनेका छन्। दाहालको भावनाअनुसार नै नेपालले नेकपा एमालेका वरिष्ठ उपाध्यक्ष ईश्वर पोखरेलसँगको भेटवार्तामा नेकपा ब्युँताउने भए आफू राष्ट्रपति बन्न तयार रहेको बताएका थिए। भेटमा राष्ट्रपति चयनका विषयमा कुराकानी भयो नेकपा एस स्रोतले भन्यो, अध्यक्षले नेकपा ब्युँताउने भए राष्ट्रपति बन्न तयार रहेको बताउनुभयो। सत्ता गठबन्धन टुट्ने र एमालेको राष्ट्रपति अस्वीकार गर्ने स्थिति आएपछि नेकपा एमालेका अध्यक्ष केपी शर्मा ओलीले नै नेपाललाई राष्ट्रपति बनाउने प्रस्ताव प्रचण्डसँग राखेका थिए। नेकपा गुमेदेखि यता केके भए ? २०७४ सालको आमनिर्वाचनमा एमाले र माओवादी केन्द्र वामगठबन्धन बनाएर होमिएको थियो। गठबन्धनले झन्डै दुईतिहाइ बहुमत हासिल पनि गर्यो। २ सय ७५ सदस्यीय प्रतिनिधिसभामा एमालेले १ सय २१ र माओवादी केन्द्र ५३ सिट जितेको थियो। गठबन्धन फलिफाप भएपछि २०७४ फागुन ३ मा ओलीको नेतृत्वमा वामगठबन्धनको सरकार बनेको थियो। ओली र दाहालबीच सहमतिपछि नै २०७५ साल जेठ ३ मा दुवै पार्टी मिलेर नेकपा बनेको थियो। दुई नेताबीच आधाआधा कार्यकाल सरकारको नेतृत्व गर्ने सहमति भएको विषय एकता अलगै दाहालले बाहिर ल्याए। अहिलेको विषय नेकपा ब्युँताउने होइन। राष्ट्रपतिमा राष्ट्रिय सहमति कसरी जुटाउने भन्ने तिर हामी लागेका छौं। सरकार बनाउनदेखि राष्ट्रपतिलगायतका विषयमा राष्ट्रिय सहमति गरौं भन्ने हो।शक्ति बस्नेतउपमहासचिव, माओवादी केन्द्र ओली र दाहालको सहमतिमा नै सरकार चल्दै थियो। यो विषय बाहिर आएपछि नेकपामा समस्या देखिन थाल्यो। नेताको महŒवकांक्षाका कारण विवाद झाँगिन थाल्यो। ओली सरकारको कार्यकाल २ वर्ष भएसँगै पार्टीभित्रैबाट सरकार ढाल्ने चलखेल हुन थाले। ओलीले त्यति बेला संवैधानिक परिषद्सम्बन्धी अध्यादेश ल्याए। यसैलाई लिएर विवाद उत्सर्ग पुग्यो। त्यही आसपासमा २०७७ जेठ ७ मा ओली सरकारले लिम्पियाधुरासहितको नक्सा जारी गरे। त्यसपछि भारतले पनि नेकपामा चलखेल गर्न मौका पायो। दाहालले नै प्रधानमन्त्री ओलीको राजीनामा मागे। भारतको प्रभावमा दाहालले ओलीको राजीनामा मागेको विषय बाहिर आयो। ९ सदस्यीय सचिवालयमा ओलीलाई अल्पमत पार्ने रणनीति सुरुवात गरियो। यहीबीच ओलीलाई पाँचै वर्ष सरकार चलाउन दिने र कार्यकारी अध्यक्ष दाहाल बन्ने सहमति भयो। तर, त्यो सहमति कार्यान्वयन भएन। त्यसैबीचमा भारतीय गुप्तचर प्रमुख समान्त गोयलले मध्यरात ओलीलाई भेटेको विषयले आगोमा घ्यु थप्ने काम भयो। प्रचण्ड र नेपालले ओलीविरुद्ध १९ बुँदे आरोपपत्र प्रस्तुत गरे। नेकपामा विवाद चरम रूपमा पुग्यो। प्रचण्ड र नेपालसहितका बहुमत सचिवालय सदस्य ओली सरकारविरुद्ध अविश्वासको मत ल्याउने राणनीतिमा लागे। यो चाल पाएर ओलीले प्रधानमन्त्रीको विषेशाधिकार भन्दै २०७७ पुस ५ मा प्रतिनिधिसभा विघटन गरे। ०७८ वैशाख १७ र वैशाख २७ मा निर्वाचनको आह्वान भएको थियो। प्रतिनिधिसभा विघटन गरेपछि नेपाल र दाहालले सडकबाटै ओलीलाई पार्टीको साधारण सदस्यबाट पनि पदच्युत गरेका थिए। २०७७ फागुन ११ का दिन ओलीले आफ्नो जन्मदिन मनाइरहेका थिए, यता सर्वोच्चले उनको विघटनको निर्णय बदर गरिदिएको थियो। प्रधानन्यायाधीश चोलेन्द्रशमशेर राणा नेतृत्वको संवैधानिक इजलासले संसद् विघटनलाई असंवैधानिक ठहर गर्दै सदनलाई पुनर्बहाली गर्न र संसद्को बैठक १३ दिनभित्र गर्न आह्वान गरेको थियो। ओलीले सर्वोच्च अदालतको फैसला स्वीकार गर्दै २०७७ फागुन २३ मा, संसद्को बैठक आह्वान गरेका थिए। नेपाल र दाहाल त्यो खुसी मनाइरहेका बेला फागुन २३ मा सर्वोच्चले अर्को फैसला गरिदियो। त्यो फैसलाले सबैलाई अचम्मित पनि बनायो। फैसला थियो, नेपाल कम्युनिस्ट पार्टी ऋषिराम कट्टेलको हो। २०७५ जेठ ३ मा एमाले र माओवादी केन्द्र मिलेर बनेको नेकपालाई सर्वोच्चको यो फैसलाले भंग गरिदियो, पुरानै एमाले र माओवादी केन्द्र ब्युँँतियो। तर, एमाले ब्युँतिएपछि एउटै पार्टीमा रहेका नेपाल र ओलीको सम्बन्ध सुमधुर रहेन। नेपालले प्रचण्डसँग मिलेर ओलीको विरुद्ध अभियान चालाइरहे। २०७८ वैशाख २७ मा प्रतिनिधिसभामा खसेको कुल २ सय ३२ मतमध्ये ९३ मत मात्र प्राप्त गर्दै ओलीले विश्वासको मत प्राप्त गर्न सकेनन्। नेपाल पक्षका २८ जना सांसद अनुपस्थित भए। जसले सरकार ढल्यो। विघटनविरुद्ध खासै नलागेका कांग्रेस सभापति शेरबहादुर देउवालाई नेपाल र दाहाल मिलेर प्रधानमन्त्री बन्न उक्साइरहे। २०७८ असार २८ मा सर्वोच्चले परामदेश जारी गरी ओलीलाई अपदस्थ गर्यो। असार २९ मा परमादेशबाट शेरबहादुर देउवा प्रधानमन्त्री बने। २०७८ भदौ २ मा एमाले पनि विभाजित भयो। माधवकुमार नेपालले नेकपा एकीकृत समाजवादी पार्टी बनाए र पाँचदलीय गठबन्धन बनाएर स्थानीय निर्वाचनमा होमिए। स्थानीय निर्वाचनमा हौसिएका पाँचदलीय गठबन्धनलाई आमनिर्वाचनले सुखद परिणाम आएन। कांग्रेस बाहेकलाई पाँचदलीय गठबन्धन त्यति सुखद रहेन। नेकपा एसको थ्रेस होल्डसमेत कटेन। माओवादी केन्द्र पनि ३२ सिटमा खुम्च्यिो। पाँचदलीय गठबन्धनको बहुमत ल्याउने आशा पनि तुहियो। देउवा र दाहालबीचमा को प्रधानमन्त्री हुने भन्ने विवादका कारण दाहाल पुस १० बालकोट पुगे। एमालेको नेतृत्वको गठबन्धनबाट प्रधानमन्त्री बने। आफूले प्रधानमन्त्री लिने र एमालेलाई राष्ट्रपति दिने सहमति नै भयो। पुन: घटना मोडियो। प्रधानमन्त्री बनेको दुई सातामै यो गठबन्धनमा चिसो पस्यो। कांग्रेसले पुस २६ मा विश्वासको मत लिएपछि परिस्थिति बदलिएको भन्दै दाहालसहित माओवादी केन्द्रका नेता राष्ट्रिय सहमति भन्न थाले। एमालेलाई कुनै हालतमा राष्ट्रपति दिन दाहाल तयार भएनन्। उनी कांग्रेससँग निकट भएर पाँच वर्षकै लागि प्रधानमन्त्री हुने सपना बुन्न थाले। कांग्रेसले पनि राष्ट्रपति आफूले पाए ५ वर्षकै लागि प्रधानमन्त्री दिन सक्ने कुरा ल्यायो। तर, यहीबीच एमालेले आफूले राष्ट्रपति नपाउने भएपछि नेपाललाई प्रस्ताव गरेको छ। यसले गर्दा प्रचण्डलाई पुन संकटाले घेरेको छ। नेकपा ब्युँताउने विषयले कांग्रेसलाई पुन: झस्काएको छ। प्रधानमन्त्री दाहालले कांग्रेसलाई राष्ट्रपति दिने आश्वासन दिइसकेका छन्। तर, नेपालले पनि चाहना राखेपछि दाहाल अफ्ठ्यारोमा परे। नेकपा एसका उपमहासचिव प्रकाश ज्वालाले एमाले अध्यक्ष ओलीले नेपाललाई राष्ट्रपति बनाउने भए नेकपालाई ब्युँताउने प्रस्ताव आपूहरूले राखेको बताए। ओलीले नेपाललाई राष्ट्रपति बनाउने भए नेकपा ब्युँताउ भन्ने हाम्रो प्रस्ताव छ। त्यसमा उहाँ सहमत हुनुपर्यो, उनले भने। पुरानो गठबन्धन ब्युँताउने विषयमा भने छलफल नभएको उनले बताए। नेता ज्वालाले वाम समाजवादी मोर्चा बनाएर जानेकी भन्ने विषयमा भने पनि छलफल भएको बताए। राष्ट्रपतिको विषयमा राष्ट्रिय सहमतिको बाटोमा जाऔं भन्ने हाम्रो कुरा पनि त्यही हो। प्रधानमन्त्रीजीले पनि पहिलादेखि राष्ट्रिय सहमतिको विषय अघि सार्नुभएको छ। हाम्रो त्यसमा सहमत रहने छ, उनले भने। उनले राष्ट्रपतिको विषय शुक्रबार पनि छलफल हुने बताए। यता नेकपा माओवादी केन्द्रका उपमहासचिव शक्ति बस्नेतले नेकपा ब्युँताउने विषयमा कुनै चर्चा परिचर्चा नभएको बताएका छन्। उनले अहिलेको सन्दर्भ भनेको राष्ट्रिय सहमतिकै विषय भएको बताए। अहिलेको विषय नेकपा ब्युँताउने होइन। राष्ट्रपतिमा राष्ट्रिय सहमति कसरी जुटाउने भन्ने तिर हामी लागेका छौं, उनले भने, सरकार बनाउनदेखि राष्ट्रपतिलगायतका विषयमा राष्ट्रिय सहमति गरौं भन्ने हो। व्यक्तिमा हामी फोकस छैनौं। सकेसम्म हामीले राष्ट्रिय सहमति होस्, नभए अधिकतम् सहमति जहाँ जुट्छ त्यही सहमति जुटाऊँ भन्ने हो। अधिकतम सहमति पनि जुट्न सकेन भने अस्थिरता रहन्छ। त्यसको असर समग्र देशलाई पर्ने हो। कांग्रेस महामन्त्री विश्वप्रकाश शर्मा कांग्रेसलाई राष्ट्रपति दिने विषयमा प्रधानमन्त्री दाहाल स्पष्ट रहेको बताउँदै सम्भवत शुक्रबार प्याकेजमा सहमति हुने दाबी गर्छन्। कांग्रेसले राष्ट्रपतिमा सहयोग गर्र्न नेपाल समक्ष पनि आग्रह गरेको छ। नेपाललार्ई एक वर्षका लागि प्रधानमन्त्री दिने गरी आफूलाई सहयोग गर्न कांग्रेसको आग्रह थियो। तर, कांग्रेस नेपाललाई राष्ट्रपति बनाउन भने तयार देखिँदैन। दौडधुपमा नेता बिहीबार पनि मुख्य पार्टीका नेताहरूको दौडधुप जारी रह्यो। तर, साँझसम्ममा पनि कसैसँग सहमति जुटेन। राष्ट्रपति कसको पल्लामा पर्छ भनिरहेकै बेला नेकपा एसले मध्यमार्गी बाटो अपनाएर एमाले र कांग्रेस दुवै दलसँग बार्गेनिङ गर्नलाई छलफल र भेटघाटलाई तीव्रता दियो। गठबन्धन टुटेर माओवादी अध्यक्ष दाहाल एमालेको सहयोगमा प्रधानमन्त्री बने पनि उनी कांग्रेससँग निरन्तर संवादमा छन्। बिहीबार नेताहरू घरी बालुवाटार त घरी प्रधानमन्त्री कार्यालयमा छलफलमा बसे। यतिमात्र नभई कूटनीतिक चहलपहल पनि बिहीबार बाक्लियो। प्रधानमन्त्री पुष्पकमल दाहाल प्रचण्डले राष्ट्रपति निर्वाचनका विषयमा शुक्रबार नेकपा एमालेका अध्यक्ष केपी शर्मा ओलीसँग संवाद गर्ने बताएका छन्। बुधबार नेपाली कांग्रेससँग छलफल गरेका उनले बिहीबार जनता समाजवादी पार्टी र एकीकृत समाजवादीका नेताहरूसँग छलफल गरे। जसपा र एकीकृत समाजवादीका नेताहरूसँगको छलफल सकेर बाहिर निस्किँदा पत्रकारहरूसँग कुरा गर्दै उनले भने, छलफल चलिरहेको छ। अब एमाले अध्यक्षसँग कुरा हुन्छ। नेकपा एकीकृत समाजवादीका अध्यक्ष माधवकुमार नेपालले राष्ट्रपति उम्मेदवारमा विभिन्न विकल्पबारे छलफल भइरहेको बताएका छन्। सिंहदरबारस्थित नेकपा माओवादी केन्द्रको संसदीय दलको कार्यालयमा बिहीबार दिउँसो भएको भेटमा प्रधानमन्त्री दाहालसँगको भेटपछि नेपालले विकल्पमाथि छलफल भइरहेको बताए। गठबन्धन ब्युँतिने टुंगो छैन: प्रचण्ड राष्ट्रपति निर्वाचनलाई लिएर विभिन्न अड्कलबाजी चलिरहेको समयमा माओवादी अध्यक्ष पुष्पकमल दाहाल प्रचण्डले चुनावअघिको पाँचदलीय गठबन्धन ब्युँतिने टुंगो नलागेको प्रतिक्रिया दिएका छन्। उम्मेदवार पनि फागुन १३ गते टुंगो लाग्ने उनले बताए। प्रधानमन्त्रीको कार्यालय अघि प्रधानमन्त्री प्रचण्डलाई सञ्चारकर्मीले सोधेको प्रश्नमा प्रचण्डले भनेका थिए, राष्ट्रपतिको उम्मेदवार १३ गते टुंगो लागि हाल्छ नि ! यता प्रधानमन्त्रीको भेटपछि नेपालले सञ्चारकर्मीलाई प्रतिक्रिया दिँदै भने, हाम्रा सामु अनेक अप्सनहरू छन्। ती अप्सनमध्ये बेस्ट अप्सन के हुन्छ, त्यसमा छलफल भइरहेको छ। व्यक्ति गौण कुरा हो। कुन व्यक्तिले राष्ट्रपति हुने मुख्य कुरा होइन। देशको समस्या समाधान गर्ने विषयमा प्रयास भइरहेको छ। भारती राजदूतले भेटे एमाले अध्यक्ष ओली नेकपा एमालेका अध्यक्ष केपी शर्मा ओली र नेपालका लागि भारतीय राजदूत नवीन श्रीवास्तवबीच बिहीबार मध्यान्ह्मा भेट भएको थिए। नेता ओलीलाई भेट्न राजदूत श्रीवास्तव बालकोट पुगेका थिए। बालकोटस्थित अध्यक्ष ओली निवास पुगेका राजदूत श्रीवास्तव र ओलीबीच दुईदेशीय मैत्रीपूर्ण सम्बन्ध र वर्तमान राजनीतिक परिवेशका बारेमा छलफल भएको ओलीको सचिवालले जानकारी दिएको छ। करिब एक घण्टा भएको छलफलमा भारतीय राजदूत श्रीवास्तवले राष्ट्रपति निर्वाचनका बारेमा समेत चासो लिएको ओलि निकट एमाले नेताले बताए। प्रधानमन्त्री दाहाल र जसपा यादवबीच भेट प्रधानमन्त्री दाहाल र जनता समाजवादी पार्टीका अध्यक्ष उपेन्द्र यादवबीच बिहीबार दिउँसो भेटवार्ता भएको थियो। प्रधानमन्त्री दाहालले राष्ट्रपति निर्वाचन र सम्भावित राजनीतिक समीकरणका विषयमा दलहरूसँग छलफल गर्ने क्रममा अध्यक्ष यादवसँग छुट्टै भेट गरेका थिए। भेटमा उपप्रधान एवम् भौतिक पूर्वाधारमन्त्री नारायणकाजी श्रेष्ठ र माओवादी केन्द्रका नेता शक्तिबहादुर बस्नेसमेत सहभागी थिए। जसपाले उपराष्ट्रपति आफूले पाउनुपर्ने सर्त राखेको छ। एकातिर प्रधानमन्त्री दाहालले राष्ट्रिय सहमतिमा राष्ट्रपति चयन गर्नुपर्ने अडान लिँदै आएका छन्। अर्कोतिर कांग्रेसका सहित विपक्षमा रहेका दलहरूसँग समेत दाहाल निरन्तर संवादमा छन्। बुधबार बेलुका कांग्रेस सभापति शेरबहादुर देउवासहित शीर्ष नेताहरूसँग भेटेर विगतको निर्वाचनभन्दा अगाडिको पाँच दलीय गठबन्धन ब्युँताउने विषयमा दलहरूसँग संवाद गरिरहेका छन्।"
प्रतिनिधि सभाको बैठक सुरु (लाइभ),काठमाडौं: संघीय संसद अन्तर्गत प्रतिनिधि सभाको बैठक सुरु भएको छ। बैठक संघीय संसद भवन नयाँ बानेश्वरमा जारी छ। एक बजे बोलाइएको बैठक ३५ मिनेट ढिलो गरी सुरु भएको हो।
कांग्रेस केन्द्रीय कार्यसम्पादन समितिको बैठक भोलि,"काठमाडौं: नेपाली कांग्रेसले केन्द्रीय कार्यसम्पादन समितिको बैठक बोलाएको छ। बैठक भोलि (शनिबार) बिहान साढे ८ बजेलाई बोलाइएको मुख्य सचिव कृष्णप्रसाद पौडेलले जानकारी दिए। पार्टीको केन्द्रीय कार्यालय, वीपी स्मृति भवन, वीपी नगर, ललितपुरमा बस्ने गरी बोलाइएको बैठकमा केन्द्रीय कार्यसम्पादन समितिका पदाधिकारी एवं सदस्यहरूको अनिवार्य उपस्थितिका लागि अनुरोध गरिएको छ।"
राष्ट्रपति उम्मेदवारबारे निर्णय लिन एमालेले बोलायो सचिवालय बैठक,"काठमाडौं: नेकपा एमालेले सचिवालय बैठक बोलाएको छ। बैठक भोलि बिहान ९ बजे पार्टी कार्यालय च्यासलमा बस्नेछ। राष्ट्रपतिका उम्मेदवारको मनोनय दर्ताको दिन भोलि नै रहेकाले एमाले सचिवालय बैठकले उम्मेदवार तय गर्नेछ। बैठकबारे जानकारी दिँदै एमाले उपाध्यक्ष सुवास नेम्वाङले भने, 'पार्टीको सचिवालय बैठक भोलि बिहान ९ बजेलाई बोलाइएको छ। बैठकका एजेण्डाबारे केही जानकारी दिएको छैन।' नेकपा एमालेले सरकार गठनका बेला पुस १०मा भएको समझदारी अनुसार राष्ट्रपतिको उम्मेदवार एमालेले तय गर्ने दावी गर्दै आएको छ।"
मकवानपुरमा निःशुल्क स्वास्थ्य शिविर,"मकवानपुर: मकवानपुरमा निःशुल्क स्वास्थ्य शिविर सञ्चालन गरिएको छ। काठमाडौं तराई द्रुतमार्गको सुरुङमार्गसहित केही पुलहरू निर्माणको काम गरिरहेको चाइना स्टेट कन्स्ट्रक्सन इन्जिनियरिंग कर्पोरेशन (सीएससीइसी) ले निःशुल्क स्वास्थ्य शिविर सञ्चालन गरेको हो। कर्पोरेशनले चिनियाँ चिकित्सा सहायता अभियानको ६०औं वार्षिकोत्सवका अवसरमा मकवानपुरको भीमफेदी, बकैया गाउँपालिकामा रहेका धेद्रे, कोलखोला, महादेवटार, चारघरे, आँपचौर गाउँका स्थानीयका लागि निःशुल्क स्वास्थ्य शिविर सञ्चालन गरेको हो। यी गाउँबाट स्वास्थ्य परीक्षण तथा उपचार गर्न सदरमुकाम हेटौंडासम्म पुग्नुपर्ने बाध्यता छ। गाउँमै स्वास्थ्य शिविर आउँदा स्थानीय खुशी भएका छन्। नेपाली सेनाको नेतृत्वमा निर्माणको काम गरिरहेको कर्पोरेशनले सामाजिक उत्तरदायित्वस्वरूप करिब २ सय जना स्थानीयलाई निःशुल्क स्वास्थ्य परीक्षण र निःशुल्क औषधि वितरण गरेको हो। शिविरमा आउन नसक्ने शारीरिक रूपमा अशक्तलाई कर्पोरेशनले सवारी साधनको व्यवस्था गरेको थियो।"
"नुवाकोटको विभिन्न स्थानमा बजार अनुगमन, अखाद्य वस्तु नष्ट","नुवाकोट : जिल्ला प्रशासन कार्यालयले विभिन्न स्थानमा बजार अनुगमन गरेको छ। विदुर नगरपालिका १ ढुंगे बजारका सातवटा पसलमा अनुमगमन गरिएको सहायक प्रमुख जिल्ला अधिकारी वेदनिधि अधिकारीले बताए। उनका अनुसार एउटा औषधि पसल र ६ वटा किराना पसलमा अनुगमन गरिएको हो। अनुगमनका क्रममा व्यवसाय दर्ता नवीकरण, मूल्यसूची, नापतौल, खाद्यवस्तु उत्पादनको मिति, म्याद समाप्त मिति, खरिद बिल र बिक्री बिलको निरीक्षण गरिएको घरेलु तथा साना उद्योग कार्यालयका प्रमुख रामप्रसाद भुषालले बताए। निरीक्षणका क्रममा देखिएका कमजोरी तत्काल हटाउन तथा सुधार गर्न दिनुका साथै केही व्यवसायीलाई आवश्यक कागजातसहित जिल्ला प्रशासन कार्यालयमा उपस्थित हुन निर्देशन दिइएको उनले बताए। अनुगमनका क्रममा म्याद गुज्रेका विभिन्न सामग्रीहरू वरामद गरिएको भुषालले बताए। उनका अनुसार ३८ हजार रुपैयाँ बराबरको म्याद गुज्रेका विभिन्न सामग्रीहरू बरामद गरी नष्ट गरिएको छ।"
घरमा आगलागी हुँदा जलेर दुई बच्चाको मृत्यु,फिदिम : हिलिहाङ गाउँपालिका७ स्थित एक घरमा आगलागी हुँदा दुई बच्चाको जलेर मृत्यु भएको छ। प्रेम पन्थाकको घरमा आगलागी हुँदा हिलिहाङ५ का श्रण पन्थाकका ५ वर्षीय छोरा सेसेहाङ पन्थाक र फिदिम५ का सन्तोष खातीको ४ वर्षीय छोरा निशान खातीको मृत्यु भएको प्रहरीले जनाएको छ। जिल्ला प्रहरी कार्यालय पाँचथरका प्रहरी नायब उपरीक्षक हरि खतिवडाका अनुसार शुक्रबार अपराह्न घरमा आगलागी भएको थियो। परिवारका सदस्य काममा गएका बेला घरमा आगलागी भएको प्रहरीको भनाइ छ। खरले छाएको घरमा आगलागी भएको थियो।
दिलीप हत्यामा संलग्न दुई जनालाई २५ वर्ष कैद सजाय,"जनकपुरधाम : तीन वर्षअघि क्रसर डनबाट हत्या गरिएका पर्यावरण अभियन्ता दिलीप महतो (ओमप्रकाश)को मुद्दामा जिल्ला अदालत धनुषाले तीन जनालाई दोषी ठहर गरेको छ। धनुषाका दिलीप महतोको हत्यामा जिल्ला अदालतले दुई जनालाई २५२५ वर्ष र एक जनालाई १२ वर्ष कैद सजाय सुनाएको हो। जिल्ला अदालत, धनुषाका न्यायाधीश चित्रबहादुर गुरुङको एकल इजलासले शुक्रबार कैद सजाय निर्धारण गरेको हो। अदालतले यसअघि फागुन ३ गते तीन जनालाई दोषी ठहर गरेको थियो। दिलीपको हत्यामा संलग्न रहेका विपिनकुमार महतो र मुनीन्द्र महतोलाई २५२५ वर्ष कैद सजाय सुनाइएको जिल्ला अदालतका श्रेस्तेदार विकास बस्नेतले बताए। त्यस्तै दुवै जनालाई पाँचपाँच लाख सजाय पनि तोकिएको छ। त्यो रकम पीडित परिवारलाई दिनुपर्ने अदालतको आदेश छ। त्यसैगरी मतियारका रूपमा कसूरदार ठहर भएका जितेन्द्रकुमार महतोलाई १२ वर्ष कैद तोकिएको छ। उनलाई २ लाख ५० हजार सजाय पनि तोकिएको छ। उनीहरूले अदालतले तोकेको रकम बुझाउन नसकेमा राज्यकोषबाट पीडित परिवारलाई क्षतिपूर्ति उपलब्ध गराउन पनि अदालतले आदेश गरेको छ। अवैध उत्खनन रोक्न खोज्दा दिलीपको हत्या गरिएको थियो। त्यसमा संलग्न रहेको अभियोग लागेका सात जनामध्ये तीन जनालाई दोषी ठहर गरिएको थियो भने चार जनालाई सफाइ दिइएको थियो। दोषी ठहर भएका तीनलाई आज सजाय निर्धारण गरिएको हो। २०७६ पुस २५ मा खोलाको अवैध उत्खन्न रोक्न गएका धनुषाको मिथिला नगरपालिका५ श्रीपुरका २४ वर्षीय महतोको क्रसर डनले हत्या गरेका थिए। दिलीपलाई कोखमा फलामको लिभर प्रहार गरी घाइते बनाएर टिपरले किचेर निर्मम हत्या गरिएको थियो। दिलीपको हत्यापश्चात् एक महिनाको अनुसन्धान पछि जिल्ला अदालतमा मुद्दा दर्ता भएको थियो। उद्योग सञ्चालक विपिन लगायतले उनलाई फलामको लिभर र पेचकसले क्रूरतापूर्वक प्रहार गरेको प्रहरी अनुसन्धानबाटै पुष्टि भएको थियो। अभियोग पत्रमा दिलीपलाई यातना दिई क्रुरतापूर्वक हत्या गरेको भन्दै सात जनालाई मुलुकी अपराध संहिता २०७४ को दफा ४१ बमोजिम जीवित रहेसम्म कैद सजाय माग गरिएको थियो। दिलीपका बुबा रामजीवनले मनसायपूर्वक हत्या गरेको भन्दै चुरिया माई बालुवा प्रशोधन उद्योग सञ्चालक विपिन कुमार महतो, उनका दाइ विनोद कुमार महतो र उद्योगमा कार्यरत मुनिन्द्र महतो, जितेन्द्र महतो, सत्यनारायण महतो, शत्रुधन महतो र दिलीपका साथी रोशनकुमार यादव विरुद्ध मुद्दा दायर गरेको थियो। उद्योग सञ्चालक विपिन तथा कर्मचारीहरु मुनिन्द्र र जितेन्द यसअघि नै जिल्ला न्यायाधीश केशवप्रसाद घिमिरेको आदेशमा मुद्दाको फैसला नहोउन्जेलसम्म कारागारमा छन्। विनोद, रोशन, सत्यनारायण र शत्रुधनले भने मुद्दामा सफाइ पाएका छन्। उनीहरू चार जना यसअघि नै धरौटीमा छुटिसकेका थिए।"
व्यावसायिक किसानलाई सामग्री वितरण,"सन्धिखर्क: अर्घाखाँचीको सन्धिखर्क नगरपालिकाले व्यावसायिक किसानलाई डीप फ्रीज, विद्युतीय घास काट्ने मेसिन र भकारो सोहोर्ने हाईप्रेसर क्लीनर मेशिन वितरण गरेको छ। किसानहरुको मागका आधारमा किसानलाई डीप फ्रीज, विद्युतीय घास काट्ने मेशिन र भकारो सोहोर्ने हाईप्रेशर क्लीनर मेशिन वितरण गरेकोमा पशुपालनमा लागेका किसान खुशी भएको किसान बाबुराम पाण्डेले बताए। सन्धिखर्क नगपालिकाको पशु सेवा शाखाले किसानको मागको आधारमा व्यावसायिक किसानलाई ५० प्रतिशत अनुदानमा डीप फ्रीज १९ वटा, विद्युतीय घास काट्ने मेशिन ७५ प्रतिशत अनुदानमा ९ वटा र भकारो सोहोर्ने हाईप्रेशर क्लीनर मेशिन ५० प्रतिशत अनुदानमा १८ वटा वितरण गरिएको नगरपालिकाका पशु सेवा शाखा प्रमुख नारायण खनालले बताए। पशुपालनमा लागेका किसानलाई व्यावसायिकता, आधुनिकीकरण र प्रविधीमैत्री बनाउन डीप फ्रीज, घास काट्ने मेशिन र भकारो सोहोर्न मेशनि वितरण गरेको किसानलाई सामाग्री वितरण गरेको नगरपालिकाका नगर प्रमुख कृष्णप्रसाद श्रेष्ठले बताए।"
काठमाडौं उपत्यकामा सवारी साधनक स्पीड अब प्रतिघण्टा ५० किमीमात्र,काठमाडौं: अबदेखि काठमाडौँ उपत्यकामा प्रतिघण्टा ५० किलोमिटरको गतिमा मात्रै सवारी साधन चलाउन पाइने भएको छ। उपत्यका ट्राफिक प्रहरी कार्यालयले एक सूचना प्रकाशित गरी सवारी तथा यातायात व्यवस्था ऐन २०४९ र नियमावली २०५४ मा उल्लेखित गति नियन्त्रणसम्बन्धी व्यवस्था र सडकको भौतिक अवस्थालाई मध्यनजर गरी सवारी दुर्घटना न्यूनीकरण तथा रोकथामका लागि उक्त नियम लागू गरिएको हो । सवारी तथा यातायात व्यवस्था ऐन र सडकको भौतिक अवस्थासमेतलाई ध्यान दिएर गाडी तथा मोटरसाइकलको अधिकतम गति प्रतिघन्टा ५० किलोमिटर तोकिएको सूचनामा उल्लेख छ। उपत्यकाभित्र चक्रपथ (रिङ रोड) सँगै सर्भिस ट्रायकका लागिसमेत गति सीमा तोकिएबमोजिम कलङ्कीकोटेश्वर सडकखण्डको ट्रयाकमा प्रतिघण्टा अधिकतम ५० किलोमिटर र सर्भिस ट्रयाकमा प्रतिघण्टा अधिकतम २० किलोमिटर गति तोकिएको उपत्यका ट्राफिक प्रहरी कार्यालयले जनाएको छ। यसैगरी कोटेश्वरभक्तपुर सडकखण्डमा समेत प्रतिघन्टा ५० किलोमिटर गति तोकिएको छ । तोकिएको मापदण्डभन्दा बढी गतिमा सवारी साधन चलाउने चालकलाई उक्त ऐनमा उल्लेखभए बमोजिम कारबाही गरिने उक्त सूचनामा जनाइएको छ ।
कर्तव्य ज्यान मुद्दाका अभियुक्त १८ वर्षपछि पक्राउ,"उदयपुर : जिल्ला अदालत उदयपुरको फैसलापछि फरार रहेका तीन जनालाई प्रहरीले १८ वर्षपछि पक्राउ गरेको छ। पक्राउ पर्नेमा ताप्ली गाउँपालिका५ का ५२ वर्षीय मधु दमाई, कर्तव्य ज्यानकै दोषी करार सोही गाउँपालिका१ डुम्रेका ५० वर्षीय तसबहादुर सुनुवार र चोरी मुद्दाका अभियुक्त कटारी नगरपालिका३ का ३९ वर्षीय सन्तोष विश्वास रहेका छन्। जिल्ला प्रहरी कार्यालयका डीएसपी राकेश पोदारका अनुसार लुकिछिपी बसेको अवस्थामा उनीहरू पक्राउ परेका हुन्। दमाईलाई २०६१ फागुन ९ गते बसेको अदालतको इजालसले २ वर्ष ३ महिना ११ दिन कैद सजाय तोकेको थियो। सुनुवारविरुद्ध अदालतले २०६५ माघ ५ गते १ वर्ष कैद सजायको फैसला सुनाएको थियो। अर्का अभियुक्त विश्वासलाई अदालतले २०७३ असार १६ गतेको ४५ हजार जरिवानाको फैसला सुनाएको थियो।"
कालीकोटमा भीरबाट लडेर मृत्यु हुनेको संख्या बढ्दै,"कालीकोट : कालीकोटमा भीरबाट लडेर मृत्यु हुने संख्या वृद्धि हुँदै गएको छ। घाँस, दाउरा, मेलापात गर्ने भीरालो जमिनमा जानुपर्ने भएकाले भीरबाट लडेर मृत्यु हुनेको संख्या वृद्धि हुँदै गएको हो। जिल्ला प्रहरी कार्यालय कालीकोटको तथ्यांकअनुसार चार वर्षमा भीरबाट लडेर २८ जनाले ज्यान गुमाएका छन्। आर्थिक वर्ष २०७६७७ मा छ, ७७७८ मा सात, ७८७९ मा पाँच र चालू आर्थिक वर्षको माघ महिनासम्म ११ जनाले लडेर ज्यान गुमाएका हुन्। माघयता कालीकोटमै तीनजनाको रुख र भीरबाट लडेर मृत्यु भएको जिल्ला प्रहरी कार्यालय कालीकोटको तथ्यांकमा उल्लेख छ। विगत वर्षभन्दा चालू आर्थिक वर्षमा भीरबाट लडेर मृत्यु हुनेको संख्या धेरै छ। घाँसपात, स्याउला, सोत्तरका लागि ज्यानै जोखिममा राखेर भीरमा जानुपर्ने बाध्यता रहेको जिल्ला प्रहरी कार्यालयका कालीकोटका सूचना अधिकारी प्रहरी निरीक्षक शुभराज बमले बताए। भीरबाट लडेर मृत्यु भएपछि शवपरीक्षण गर्नुपर्ने, भवितव्य ज्यानसम्बन्धी मुद्दा दर्ता हुने, सनाखत मुचुल्का बनाउनुपर्ने झन्झटका कारण धेरैले प्रहरीलाई जानकारी नै नदिएर अन्तिम संस्कार गर्ने गरेको जिल्ला समन्वय समितिका प्रमुख धनजित शाहीले बताए। कालीकोटका कठिन भूगोल भएका कारणले किसानहरू भीर तथा रुखमा घाँस दाउरा गर्न जाने त्यहीँबाट लडेर मृत्यु हुनेको संख्या धेरै रहेको जोखिम बढी भएका किसानको गाउँपालिकाले बीमा गर्न खोजे कुनै पनि बीमा कम्पनीले नमानेको अध्यक्ष कालीकोट सान्नी त्रिवेणी गाउँपालिकाका अध्यक्ष मोहन केसीले बताए।"
सकियो विज्ञान तथा कला प्रदर्शनी,"उदयपुर : विभिन्न विद्याका उत्कृष्ट विद्यार्थीलाई सम्मान गर्दै उदयपुरको रौतामाई गाउँपालिका७ स्थित नमुना माध्यमिक विद्यालयले आयोजना गरेको दुई दिने विज्ञान तथा कला प्रदर्शनी सकिएको छ। ६१ औं वार्षिकोत्सव तथा १९ औँ अभिभावक दिवसका अवसरमा विद्यालयले आयोजना गरेको प्रतियोगितात्मक विज्ञान तथा कला प्रर्दशनीमा पाँच विद्याबाट विद्यार्थीहरू सम्मानित भएका छन्। विद्यालयका प्रधानाध्यापक खड्ग थापामगरका अनुसार विज्ञान विद्याबाट क्रमशःः त्रिवेणी मावि कटारी, क्रिमसन बोर्डिङ स्कुल वगाहा र मावि मरुवा कटारी पहिलो, दोस्रो र तेस्रो स्थान ओगट्न सफल भए। उत्कृष्ट त्रिवेणीले दृष्टिविहीनहरूका लागि सेन्सर जडित चस्मा र क्रिमसनले मोबाइल एप्सबाट हाउस कन्ट्रोल प्रविधिलाई प्रर्दशनीमा राखेका थिए। त्यसैगरी वातावरण विद्याबाट नमुना त्रियुगा माध्यमिक विद्यालय गाईघाट, अन्नपूर्ण सेकेन्डरी बोर्डिङ स्कुल देउरी र उदयश्री अंग्रेजी विद्यालय जलजले पहिलो, दोस्रो र तेस्रो भए। उत्कृष्ट विद्यालय त्रियुगाले वातावरणमैत्री सुविधा सम्पन्न एयरपोर्ट, त्यसभित्रका प्रविधि र संरचना निर्माण र अन्नपूर्णले सोलार हिटरबाट खाना पकाउने गरेको प्रविधि निर्माण गरेका छन्। कला विद्याबाट नमुना मावि मुर्कुची क्रमशः पहिलो र तेस्रो र ब्रिलियण्ड एकेडेमी चुहाडे दोस्रो भएको थियो। विजेता नमुनाले जैविक पक्षलाई ध्यान दिँदै सुविधा सम्पन्न जिल्लाकै प्रमुख धार्मिक तथा पर्यटकिय क्षेत्र रौतापोखरी, दोस्रो हुने ब्रिलियण्डले पेण्टिग र तेस्रो हुनेले ओखल, ढिकी, खुकुरी लगायतका कलात्मक साधनहरू प्रस्तुत गरेका थिए। त्यस्तै सामाजिक विद्यामा सामाचकेवा संस्कृतिको जगेर्णा गर्ने गरी जनता मावि देउरी, फुडपिरामिड बनाउने नमुना मावि मुर्कुची र लोप हुँदै गएको हलो, जुवा, खुकुरी लगायतका सामग्री बनाउने धर्मध्वज आधारभूत विद्यालय कोप्चे क्रमशः पहिलो, दोस्रो र तेस्रो भए। यसैगरी नृत्य तथा गायन विद्यामा क्यानभाष एकेडेमी गाईघाट, जनता मावि देउरी र क्रिमशन बोर्डिङ स्कुल वगाहा क्रमशः पहिलो, दोस्रो र तेस्रो भएको प्रअ मगरले बताए। सबै विद्याका पहिलो, दोस्रो र तेस्रोलाई क्रमशः १० हजार, तीन हजार र दुई हजारले पुरस्कृत गरिएको उनले बताए। प्रदर्शनीको अवलोकन गर्दै उदयपुर क्षेत्र नम्बर २ का प्रतिनिधिसभा सदस्य अम्रबहादुर रायमाझीले विद्यार्थीको चौतर्फी विकासका लागि यस्ता खालका प्रर्दशनी र कार्यक्रमले मद्दत पुग्ने बताए। सांसद रायमाझीले रोजगार, पेसा, व्यवसाय, जीवनोपयोगी शिक्षा अहिलेको आवश्यकता भएकाले पुराना शिक्षाको विकल्प खोजिनुपर्ने बताए। गाउँपालिकाका अध्यक्ष बिरेन्द्रकुमार मगरले विद्यार्थीहरूको कला देशकै नमुना भएको बताए। गाउँपालिकाका उपाध्यक्ष भुपिन्द्र थापाले विद्यार्थीको मेहनत खेर जान नदिन पालिकाले सहयोग गर्ने बताए। प्रदर्शनीमा उदयपुरको रौतामाई गाउँपालिका, त्रियुगा नगरपालिका र छिमेकी जिल्ला सिरहाका गरी ३५ भन्दा बढी सामुदायिक र संस्थागत विद्यालयका विद्यार्थीको सहभागिता छ। ३ सय १४ जना विद्यार्थीले सहभागिता जनाएको प्रर्दशनीमा ९० वटा स्टल तयार गरिएको छ। प्रर्दशनीमा विद्यार्थीहरूले सुविधा सम्पन्न नमुना बस्ती, स्मार्ट सहर, हाइड्रोलिक पिच सडक, व्यवस्थित पार्किङ, घर, पानी मिल, हाइड्रोपावर, वाइन जेनेरेटर, हावाबाट बिजुली निकाल्ने प्रविधि, माउण्टेन एरिया, स्काईभेटर, लिफ्ट, जलविद्युत्, थोपा सिँचाइ, सोलार, स्मार्ट मुर्कुची बजारका नक्सा तथा प्रविधिहरू देखाइएको छ। त्यसैगरी सोलार प्रविधिबाट खाना पकाउने तरिका, मोबाइलबाट लक हुने र खुल्ने गरी स्मार्ट घर, स्वस्थकर खाना, जडिबुटी, झोला, बालविवाह न्यूनीकरण सम्बन्धी सन्देशमूलक प्रचार पम्पप्लेट, संस्कृति झल्कने भाइबहिनी बीचको प्रेमको प्रतीक सामाचकेवा, घुम, पेरुगो, वडघर, चुरुगो, ओखल, ढिकी, हलो, जुवा, कोदाली लगायतका सामग्री प्रर्दशनीमा राखिएको थियो।"
सात वर्ष बित्दा पनि बनेन पुल,बाजुरा : बुढीगंगा नगरपालिका८ को बेतालमाण्डौ डेल्टा सडक खण्डको बार्जुगाड नदीमा निर्माणाधीन पक्की पुल ७ वर्षदेखि अलपत्र छ। खप्तड छेडेदह गाउँपालिका३ र बुढिगंगा नगरपालिका४ को बीचमा रहेको बार्जुगाड नदीमा निर्माण भएको पुलको काम अझै सकिएको छैन। तत्कालीन जिल्ला विकास समितिले २०७३ सालमा २ वर्षभित्र पुल सम्पन्न गर्ने गरी ठेक्का गरेको थियो। २ करोड २९ लाखमा भएको ठेक्का अछामको साउद एडभेन्चर जेभीलाई ठेक्का परेको थियो। सम्झौताअनुसार २०७५ सालमा सक्नुपर्ने थियो। निर्माण कम्पनीले २ वटा पिल्लर हालेर बेखबर बनेको स्थानीयले बताए। ठेकेदार कम्पनी काम नगरेपछि पुल निर्माणको जिम्मा सडक पूर्वाधार विकास कार्यलय साँफेबगर अछामले लिएको थियो। कार्यलयले जिम्मा लिएको भएपनि पुल निर्माण अलपत्र अवस्थामा रहेको छ। स्थानीय दिपक रावतले ठेकेदारको कमजोरीका कारण समयमै काम नभएर अलपत्र अवस्थामा रहेको बताए। पूर्वाधार विकास कार्यलय अछामका प्रमुख रुद्ध बोगटीले यो आर्थिक वर्षभित्रै पुल निर्माण गरिसक्ने बताए।
६ महिनामा ३६ जनाले गरे आत्महत्या,"भक्तपुर : ६ महिनामा भक्तपुरमा ३६ जनाले आत्महत्या गरेका छन्। साउनदेखि पौष १४ गतेसम्मको झण्डै ६ महिनामा २० जना पुरुष र १६ जना महिलाले आत्यमहत्या गरेका जिल्ला स्वास्थ्य कार्यालयको तथ्यांक छ। आत्महत्या, रोकथाम तथा न्यूनीकरण विषयमा सरोकारवालाहरूसँग शुक्रबार गरेको छलफलमा प्रमुख जनस्वास्थ्य अधिकृत कृष्णबहादुर मिजारले आत्महत्या गर्नेमा पुरुषको संख्या बढी देखिएको बताए। तथ्यांक अनुसार साउन महिनामा एक, भदौमा १४, असोजमा ६, कार्तिकमा ३, मंसिरमा ५, पुषमा ७ जनाले आत्महत्या गरेका छन्। मनोचिकित्सक डा दुर्गा थापाले मानसिक रोगको समस्यालाई कम आकलन गर्न नमिल्ने बताए। यसकारण मानसिक रोगको उपचार गर्नुपर्नेमा उनको जोड थियो। यो पनि पढ्नुहोस सजिलै रोक्न सकिन्छ आत्महत्या किन हुन्छ आत्महत्या ?"
"तेह्रथुमको चुहानडाँडामा भीषण आगलागी, १३ घर जले",पाँचथर : तेह्रथुमको आठराई गाउँपालिका६ चुहानडाँडाको हातिखर्कमा भीषण आगलागी भइरहेको छ। जंगलमा लागेको आगो गाउँमा पसेको हो। हालसम्म १३ घर जलेको वडाध्यक्ष कृष्ण बाँस्कोटाले जानकारी दिए। आगलागी नियन्त्रण बाहिर रहेको उनले बताए। हावहुरी चलिरहेकाले आगलागी फैलिरहेको छ। घोडेटार सामुदायिक वनबाट आगो बस्तीमा आएको हो। आगलागी नियन्त्रणका लागि गाउँलेहरूले गरिरहेको प्रयास सफल हुन सकिरहेको छैन्।
राजमार्गका होटलमा गुणस्तरहीन खाना,"बैतडी : राजमार्ग छेउका होटलको खाना गुणस्तरहीन रहेको पाइएको छ। खाद्य प्रविधि तथा गुण नियन्त्रण डिभिजन कार्यालय बैतडीले मुख्य राजमार्गमा रहेका होटलहरूको अनुगमन गर्दा अधिकांश होटलहरू गुणस्तरहीन रहेको पाइएको हो। दशरथचन्द राजमार्गमा रहेका खोडपे, पाटन, सत्तबाझ, गोठलापानी बजारमा गरिएको अनुगमनमा न्यून गुणस्तर रहेको पाइएको हो। २५ वटा होटलमा गरिएको अनुगमनमा २ वटा होटल मात्रै स्तरीय रहेको खाद्य प्रविधि तथा गुण नियन्त्रण डिभिजन कार्यालयका बैतडीका प्रमुख प्रवीणकुमार अधिकारीले जानकारी दिए। अधिकांश होटलहरू न्यून गुणस्तरकै पाइयो। संरचना उपयुक्त देखिएन। दाउराबाट खाना पकाउने, फोहोर व्यवस्थापन छैन, खाना छोपेर नराख्ने, शुद्ध खानेपानीको व्यवस्था पनि छैन, प्रमुख अधिकारीले भने, हामीले सुधार गर्न भनेका छौं। मुख्य राजमार्गहरूमा यात्रुहरूको चाप बढ्ने र बढी भीडभाड हुने भएकाले सरसफाइमा पटक्कै ख्याल नगर्ने गरेको अनुगमनका क्रममा भेटिएको थियो।यसरी बजारमा गुणस्तरहीन खानेकुराका कारण मानिसको स्वास्थ्य प्रत्यक्ष असर पर्ने गरेकाले सरोकारवाला निकायले चासो दिनुपर्ने स्वास्थ्य कार्यालय बैतडीका प्रमुख योगेशप्रसाद भट्टले बताए। खाद्य प्रविधि तथा गुण नियन्त्रण कार्यालयले उपभोक्ता सचेतनाका कार्यक्रम पनि गर्दै आएको छ। विभिन्न स्थानीय तहमा सचेतनाका कार्यक्रम हुने गरेको कार्यालयले जनाएको छ। बजार अनुगमनको जिम्मा स्थानीयतहको समेत रहेकाले बैतडीमा स्थानीयतहले बजार अनुगमन गर्ने गरेको छैन। बैतडीमा रहेको बजार क्षेत्रमा अखाद्य वस्तुको बिक्री पनि बढ्दो अवस्थामा रहेको पाइएको छ। खाद्य प्रविधि तथा गुण नियन्त्रण डिभिजन कार्यालयका अनुसार चालू आर्थिक वर्षमा १ लाख ८० हजार रुपैयाँ बराबरका अखाद्य वस्तु नष्ट गरिएको छ। त्यसैगरी म्याद नाघेका अखाद्य वस्तु बिक्री गर्ने, नियमविपरीत व्यवसाय सञ्चालन गरेको लगायतको कसुरमा १ लाख ९० रुपैयाँ जरिवनासमेत असुल गरिएको डिभिजन कार्यालयले जनाएको छ।"
प्रदेश १ का पहाडी भूभागमा मेघ गर्जनसहित वर्षाको सम्भावना,"काठमाडौं: अहिले नेपालमा पश्चिमी वायुको सामान्य प्रभाव छ। जसका कारण प्रदेश नं १ का पहाडी भूभागका एकदुई स्थानमा मेघ गर्जन चट्याङसहित हल्का वर्षाको सम्भावना रहेको जल तथा मौसम पूर्वानुमान महाशाखाले जनाएको छ। प्रदेश नं १, बागमती र गण्डकी प्रदेशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना पनि रहेको महाशाखाले जनाएको छ। प्रदेश नं १ र गण्डकी प्रदेश लगायत देशका पहाडी भूभागमा आंशिक बदली रहने तथा बाँकी भूभागको मौसम सामान्यतया सफा रहनेछ। यस्तो छ तीन दिनको मौसमी पूर्वानुमान २०७९ फागुन १२ गते (शुक्रबार) दिउँसो: प्रदेश नं १, बागमती र गण्डकी प्रदेशका पहाडी भूभागमा आंशिक बदली रही देशका बाँकी भूभागमा आंशिक बदलीदेखि मौसम सामान्यतया सफा रहनेछ। प्रदेश नं १ को पहाडी भूभागका एकदुई स्थानमा मेघ गर्जन चट्याङ सहित हल्का वर्षाको सम्भावना छ। प्रदेश नं १, बागमती र गण्डकी प्रदेशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना छ। राति: प्रदेश नं १ र गण्डकी प्रदेशका पहाडी भूभागमा आंशिकदेखि सामान्य बदली रही देशका बाँकी भूभागमा आंशिक बदलीदेखि मौसम सामान्यतया सफा रहनेछ। प्रदेश नं १ र गण्डकी प्रदेशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना छ। २०७९ फागुन १३ गते (शनिबार) दिउँसो: प्रदेश नं १, बागमती र गण्डकी प्रदेशका पहाडी भूभागमा आंशिकदेखि सामान्य बदली रही देशका बाँकी भूभागमा आंशिक बदलीदेखि मौसम सामान्यतया सफा रहनेछ। प्रदेश नं १, बागमती र गण्डकी प्रदेशको पहाडी भूभागका थोरै स्थानहरूमा र बाँकी प्रदेशका पहाडी भूभागका एकदुई स्थानमा मेघ गर्जन चट्याङ सहित हल्का वर्षाको सम्भावना छ। प्रदेश नं १, बागमती र गण्डकी प्रदेशका उच्च पहाडी तथा हिमाली भूभागका थोरै स्थानहरूमा हल्का हिमपातको सम्भावना छ। राति: प्रदेश नं १, बागमती र गण्डकी प्रदेशका पहाडी भूभागमा आंशिक देखि सामान्य बदली रही देशका बाँकी भूभागमा मौसम सामान्यतया सफा रहनेछ। प्रदेश नं १ र गण्डकी प्रदेशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना छ। २०७९ फागुन १४ गते (आईतबार) दिउँसो: देशको पहाडी भूभागमा आंशिक देखि सामान्य बदली रही देशका बाँकी भूभागमा आंशिक बदली देखि मौसम सामान्यतया सफा रहनेछ। प्रदेश नं १, बागमती र गण्डकी प्रदेशको पहाडी भूभागका थोरै स्थानहरूमा र बाँकी प्रदेशका पहाडी भूभागका एकदुई स्थानमा मेघ गर्जन चट्याङ सहित हल्का वर्षाको सम्भावना रहेको छ । उच्च पहाडी तथा हिमाली भूभागका थोरै स्थानहरूमा हल्का हिमपातको सम्भावना छ। राति: प्रदेश नं १, बागमती र गण्डकी प्रदेशका पहाडी भूभागमा आंशिक देखि सामान्य बदली रही देशका बाँकी भूभागमा मौसम सामान्यतया सफा रहनेछ। प्रदेश नं १ र गण्डकी प्रदेशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना छ।"
उपत्यकामा खानेपानी र सडकको स्तरमा सुधार,"काठमाडौं : उपप्रधान तथा भौतिक पूर्वाधार तथा यातायात मन्त्री नारायणकाजी श्रेष्ठले मन्त्रालयको कार्यभार सम्हालेको दुई महिना भयो। उनले कार्यभार सम्हालेपछि मन्त्रालयअन्तर्गतका सम्बन्धित निकायका उच्चस्तरीय समन्वयात्मक समिति बनाएका थिए। उक्त समितिले उपत्यकामा भइरहेका सम्पूर्ण भौतिक पूर्वाधार निर्माणका गतिविधिको निर्माण, कार्यान्वयन तथा अनुगमनको कार्यको प्रगतिको बारेमा पाक्षिक रूपमा छलफल गर्दै आइरहेको छ। सोही समितिको बिहीबार बसेको चौथो नियमित बैठकमा उपत्यकाका विभिन्न क्षेत्रका सडक खण्डका प्रगति, ढल व्यवस्थापनमा भइरहेका उपलब्धिलगायतका बारेमा सम्बन्धित निकायका प्रमुखले मन्त्रीलाई जानकारी गराएका छन्। समन्वय समितिमा नेपाल विद्युत् प्राधिकरण, काठमाडौं महानगरपालिका, ललितपुर महानगरपालिका, काठमाडौं उपत्यका खानेपानी लिमिटेड, आयोजना कार्यान्वयन निर्देशनालय, काठमाडौं उपत्यका विकास प्राधिकरण, नेपाल दू्रसंचार प्राधिकरण र सडक विभागको प्रतिनिधित्व रहेको छ। यो बैठकमा सडकको स्तरमा सुधार भएको बताइएको छ भने विद्युत् प्राधिकरण तथा आयोजना कार्यान्वयन निर्देशनालयले थप समन्वय गरी अघि बढ्न निर्देशन दिएको छ। उक्त समितिको बैठकले समन्य समितिमा काठमाडौं उपत्यका खानेपानीको ढल व्यवस्थापन शाखालाई समावेश गराउने निर्णय गरेको छ।"
विश्वमा कोरोना संक्रमणबाट ज्यान गुमाउनेको संख्या ६७ लाख ९६ हजार पुग्यो,काठमाडौं: विश्वमा कोरोना भाइरस संक्रमणबाट ज्यान गुमाउनेको संख्या ६७ लाख ९६ हजार १६ पुगेको छ। अहिलेसम्म ६७ करोड ९३ लाख २३ हजार ७९३ जनामा संक्रमण भएको छ। जसमध्ये ६५ करोड २१ लाख १३ हजार ९७१ ले कोरोनालाई जितेका छन्। पछिल्लो २४ घण्टामा १० हजार २४९ जनामा नयाँ संक्रमण देखएको छ। सोही अवधिमा २० जनाले ज्यान गुमाएको वल्डोमिटर्सले जनाएको छ। ज्यान गुमाउने २० जना दक्षिण कोरियाका नागरिक हुन्। दक्षिण कोरियामा मात्रै वितेको २४ घण्टामा १० हजार ५१ जनामा नयाँ संक्रमण देखा परेको छ। अहिले २ करोड ४ लाख १३ हजार ८०६ जनामा सक्रिय संक्रमण छ। जसमध्ये ४० हजार ४५८ जनाको स्वास्थ्य अवस्था गम्भीर छ।
मकवानपुरमा हात्तीको आक्रमणबाट १ जनाको मृत्यु,हेटौंडा : मकवानपुरमा जङ्गली हात्तीको आक्रमणबाट गए राति १ जनाको मृत्यु भएको छ । हात्तीको आक्रमणबाट बकैया गाउँपालिका५ पावसका ५० वर्षीय जनकलाल माझीको ज्यान गएको हो । जिल्ला प्रहरी कार्यालयका प्रहरी निरीक्षक बलराम श्रेष्ठका अनुसार गए राति ९ बजे घर नजिकै बाख्रा खोरमा जाँदै गरेका माझीलाई हात्तीले आक्रमण गरेको हो । गम्भीर घाइते उनको हेटौँडा अस्पतालमा उपचारका क्रममा राति नै निधन भएको श्रेष्ठले जानकारी दिए। रासस
कुरा सुन्नु पाकाको,"पुरानासँग धेरै कुराको अनुभव हुन्छ। नयाँले जतिसुकै फुर्ति लगाए पनि त्यो कुरा काँचो हुन सक्छ। नयाँले घमण्ड गर्नुभन्दा पनि पाकोलाई सम्मान गर्नुमै कल्याण हुनेछ। गाउँमा एउटा चौतारो थियो। फराकिलो खुला जग्गा भएकाले त्यहाँ विभिन्न किसिमका रूखबिरुवा थिए। मानिस खासगरी गर्मी मौसममा वरपीपल आदि रूखको शीतल ताप्न पुग्थे। मानिस कहिले राजनीतिका, त कहिले समाजका, अनि कहिले प्रकृतिका कुरा गर्थे। चौतारोको ठीक पछाडि वरको पुरानो रूख पनि थियो। आसपासमा विभिन्न रूखबिरुवा र बुट्ट्यान थिए। त्यो रूखलाई आफू सबैभन्दा पुरानो भएकाले अभिभावक भएको महसुस हुन्थ्यो। सबैका गतिविधि हेथ्र्यो र मनमनै गम्थ्यो। अरूले भने बूढो भनेर खासै वास्ता गर्दैनथे। त्यस वरको छेवैमा एउटा बेलको बिरुवा उम्रिन सुरु गर्यो। आज भोलि गर्दै त्यो विरुवा हलक्कै बढेर ठूलो देखियो। हेर्दाहेर्दै वरलाई आफूलाई जित्ला कि भन्ने लाग्यो। त्यो बेलको नयाँ बिरुवा तीन महिनामै हलक्क बढेर वरको रूखको आधासम्म पुग्यो। एक दिन बेलले वरसित सोध्योवृक्षराज ! तपाईंको आयु कति हो ? वर चुप लाग्यो। फेरि अर्को दिन बेलले त्यही प्रश्न सोध्यो। वरलाई बोल्न मन थिएन। अस्ति भर्खर जन्मिएको फुच्चे रूख मेरो उमेर सोध्ने ? भन्ने महसुस गर्यो। तर धेरै पटक सोधेपछि बाध्य भएर वरले जवाफ दियो तीन सय वर्ष। वरको कुरा सुनेर बेल गज्जबले हाँस्यो। हाँस्दाहाँस्दै बेलले भन्यो मलाई हेर्नुस्, तीन महिनामै म यति अग्लो भएँ। तर तपाईं भने तीन सय वर्षसम्म पनि यति होचो हुनुहुन्छ। आफ्नो गम्भीरता तोड्दै वरले भन्योमेरा बच्चा ! तिमीले अहिलेसम्म आँधीहुरी, भेलबाढी केही थामेका छैनौं। तीन सय वर्षमा मैले तिमीजस्ता थुप्रै बेल र अरू सयौं बोटविरुवा देखें। जुन हरेक वर्षको आँधीहुरी वा भेलबाढीमा नामेट हुन्थे। नैतिक शिक्षा : पुरानासँग धेरै कुराको अनुभव हुन्छ। नयाँले जतिसुकै फुर्ति लगाए पनि त्यो कुरा काँचो हुन सक्छ। नयाँले घमण्ड गर्नुभन्दा पनि पाकोलाई सम्मान गर्नुमै कल्याण हुनेछ।"

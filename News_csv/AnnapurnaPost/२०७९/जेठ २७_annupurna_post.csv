शीर्षक,विवरण
राष्ट्रसङ्घीय सुरक्षा परिषद्मा थपिए पाँच सदस्य,"एजेन्सी : राष्ट्रसङ्घीय सुरक्षा परिषद्मा इक्वेडर, जापान, माल्टा, मोजाम्बिक र स्वीट्रल्याण्ड निर्विरोध निर्वाचित भएका छन्। एकसय ९३ सदस्यीय महासभामा भएको गोप्य मतदानअनुसार इक्वेडरले १९०, माल्टाले १८५, जापानले १८४, मोजाम्बिकले १९२ स्वीट्जरल्याण्डले १८७ मत पाएका छन्। अन्तर्राष्ट्रिय शान्ति र सुरक्षाका विषयमा आवाज उठाउन सहज हुने भएकाले १५ सदस्यीय सुरक्षा परिषद्मा निर्वाचित हुन धेरै देशले त्यसलाई ठूलो उपलब्धि एवम् सफलता मान्ने गरेका छन्। विश्वभर युक्रेन युद्ध अहिलेको जल्दोबल्दो विषय बनेको छ। रूसको भिटो शक्तिले परिषद्लाई उसलाई कारबाही गर्नबाट रोकेको छ। गत फेब्रुवरीमा रूसले युक्रेनमाथि आक्रमण गरेपछि परिषद्ले दुवै देशका कूटनीतिज्ञ एवम् समर्थकहरूलाई भेला गराएर धेरै बैठक गरेको भएपनि शान्तिपूर्ण समाधान गर्न परिषद् असफल भएको छ। परिषद्का कार्यसूचीमा युक्रेनबाहेकका सिरिया र यमनदेखि माली र म्यान्माका साथै उत्तर कोरिया तथा इरानबाट उत्पन्न आणविक जोखिमका अन्तर्राष्ट्रिय मुद्दा पनि छन्। इस्लामिक स्टेट र अलकायदाजस्ता चरमपन्थी समूहले सृजना गरेका चुनौती र आक्रमण साम्य पार्न परिषद्लाई कठिनाइ भइरहेको छ। रासस"
ब्रिटनी स्पीयर्सको विवाहमा पूर्वपतिले घुस्ने प्रयास खोजेपछि,"काठमाडौं : अमेरिकी गायिका, मोडल एवं अभिनेत्री ब्रिटनी स्पीयर्स विवाह बन्धमा बाँधिएकी छन्। उनले प्रेमी साम असघारीसँग विवाह गरेकी हुन्। बिहीबार अमेरिकाको क्यालिफोर्नियामा विशेष समारोहबीच विवाह सम्पन्न भएको बीबीसीले जनाएको छ। स्पीर्यसले सामजस्तो जीवनसाथी पाएकोमा खुसी व्यक्त गरिन्। 'सामजस्तो जीवनसाथी पाएर म आभारी छु। सामसँग नयाँ जीन्दगीको सुरुवात गर्न म उत्साहित छु,' वैवाहिक समारोहमा उनले भनिन्। वैवाहिक कार्यक्रममा सेलेना गोमेज, म्याडोना, पेरिस हिल्टनलगायतको सहभागिता रहेको थियो। वैवाहिक समारोहमा उनका पूर्वपति घुस्ने प्रयास गरेको र उनलाई प्रहरीले पक्राउ गरेको अन्तर्राष्ट्रिय सञ्चारमाध्यमले जनाएका छन्। स्पिर्यसले सन् २००४ मा जेसोन एलेग्जेन्डरसँग विवाह गरेकी थिइन्। उनीहरुबीच त्यही वर्ष सम्बन्ध विच्छेद भएको थियो। त्यसलगत्तै स्पीर्यसले केभिन फेडेर्लिनसँग विवाह गरेकी थिइन्। दुईबीच सन् २००७ मा सम्बन्ध विच्छेद भएको थियो।"
मिटरब्याजीविरुद्ध तत्काल कारवाही थाल्न सुरक्षा निकायलाई गृहको निर्देशन,"काठमाडौं : गृह मन्त्रालयले मिटर ब्याजमा रकम उपलब्ध गराएको पाइए जानकारी गराउन भनेको छ। मन्त्रालयले शुक्रवार विज्ञप्ति जारी गरी मिटर ब्याजमा रकम उपलब्ध गराउने क्रियाकलाप कोही कसैले नगर्न नगराउन भनेको हो। विज्ञप्तीमा भनिएको छ, त्यस्ता कार्य प्रचलित कानूनअनुसार दण्डनीय भएकोले त्यस किसिमका कानून विपरीतका क्रियाकलाप कोही कसैले नगर्नु नगराउनु हुन र यस्ता गतिविधिहरू भएको कुनै सूचना प्राप्त भएमा तत्काल नजिकको जिल्ला प्रशासन कार्यालय वा प्रहरी इकाईमा जानकारी गराउनुहुन सर्वसाधारणमा अनुरोध गरिन्छ। गृहले मिटर ब्याजमा रकम उपलब्ध गराउने, सो बापत घर जग्गा लिखत पास गरी लिने दिने, यस बापत कानून विपरित ठूलो रकम ब्याज स्वरुप असूल गर्ने, सम्पति कब्जा गर्ने, यौन शोषण गर्ने एवं शारीरिक र मानसिक रुपमा यातना दिने कार्य गैरकानूनी भएको पाइए कानूनबमोजिम कारबाही गर्न सुरक्षा निकायहरुलाई निर्देशन दिएको छ।"
रारा बहुमुखी क्याम्पसमा अक्ष्यकोष स्थापना,"मुगु : रारा बुहमुखी क्याम्पसमा स्नातकतर्फ अध्यनरत दुई जना गरिब तथा जेहन्दार र दलित विद्यार्थीका लागि छात्रावृत्ति उपलब्ध गर्न पूर्व क्याम्पस प्रमुखले आफ्ना बुबाआमाको नाममा अक्षयकोष स्थापना गर्ने भएका छन्। शुक्रबार मध्यपश्मि विश्व विद्यालयका उपकूलपति प्राडा नन्दबहादुर सिंह, रजिष्ट्रार प्राडा नारायणप्रसाद पौडेल लगायतको उपस्थितमा रारा बहुमुखी क्याम्पसले आयोजना गरेको छलफल कार्यक्रममा पूर्व प्रमुख डम्बर रावलले बुबा पदमबहादुर रावल र आमा हीरामति रावलको नाममा प्रत्येक वर्ष एक लाख रुपैँयाको अक्ष्यकोष स्थापन गर्ने भएका हुन कार्यक्रममा उनले क्याप्मसलाई १ लाखको चेकसमेत हस्तान्तरण गरेका थिए। क्याम्पस प्रमुख सुशील कुमार भामले अक्ष्यकोष कार्यविधि निमार्ण गरिने बताए। 'कार्यविधि निमार्णपश्चात् बैंकमा जम्मा भएको उक्त रकमको ब्याजबाट दुई जना गरिब जेहन्दार तथा दलित गरी दुई जना विद्यार्थीलाई प्रत्येक वर्ष ४ हजार ५ सयका दरले छात्रबृत्ति उपल्बध गराउँछौं,' उनले भने।"
"महानगरको बेरुजु घटाउन बालेनको सक्रियता, सुनिताको चेतावनी, भोलि फाइल पल्टाउन नपरोस्","काठमाडौं : काठमाडौं महानगरपालिकाका मेयर बालेन्द्र शाह (बालेन)ले प्रणालीलाई पछ्याउने र कानुनको पालनामा सजग भएपछि बेरुजुको मात्रा घट्ने बताएका छन्। सानातिना कुरामा ख्याल नपुग्दा तथा यस्ता कुरालाई ध्यान नदिँदा कहिलेकाहीँ असल नियतले गरेका कामका विषयमा प्रश्न आउन सक्छन्, प्रमुख शाहले भने, वित्तीय अनुशासनको पालना गरेर बेरुजु हुन नदिने वातावरण सिर्जना गर्नुपर्छ। आन्तरिक लेखा परीक्षण तथा बेरुजु समपरीक्षण एकाईले शुक्रबार वडा सचिव, लेखापाल र इञ्जिनियरहरुसँग गरेको अन्तरक्रियाका क्रममा बेरुजु नियन्त्रणको सुझाव दिएका हुन्। उपप्रमुख सुनिता डंगोलले हतारमा काम नगर्न सुझाव दिइन्। भोलि बेरुजु देखिने गरी काम गर्नुहुँदैन। अहिले सम्पन्न गरेका कामसम्बन्धी भोलि फाइल पल्टाएर सुरुदेखि हेर्नु नपरोस्, उनले भनिन्। प्रमुख प्रशासकीय अधिकृत लोकनाथ पौड्यालले, हिजोका बेरुजुलाई न्युनीकरण गर्ने र आगामी दिनमा बेरुजु हुन नदिनेतर्फ आफूले काम गरिरहेको उल्लेख गरे। हामी यो आर्थिक वर्षको अन्त्यसम्ममा पेश्की शून्य अभियानमा छौँ, उनले भने, लेखा परीक्षण प्रतिवेदनमा देखाइएका नियमित गर्न मिल्ने बेरुजुलाई नियमित गर्छौं। त्यस्तै समपरीक्षण र असुलउपर विधिबाट बेरुजु घटाउँछौं। अन्तरक्रियामा प्रशासन विभागका प्रमुख महेश काफ्ले, वित्त विभागका प्रमुख बुद्धरत्न मानन्धर, सार्वजनिक निर्माण विभागका प्रमुख रामबहादुर थापा र राजस्व विभागका प्रमुख डा शिवराज अधिकारीले आफूमातहत वडाबाट भएका काम र वेरुजु तथा फर्स्यौटका लागि अबलम्बन गरिनु पर्ने प्रक्रियाका विषयमा प्रस्तुतिकरण गरेका थिए। यस्तै वडासचिवहरु यम बसेल, शुशिल सुवेदी, रमेश घिमिरे, सुवोध खड्का, कमल गौतम, सुरेश साहु, जयदेव घिमिरे, श्याम पाण्डे, शिवराज सोती, देवी वस्ती, टंक बराल, मञ्जु आचार्य, चन्द्रगोपाल प्रधान, सुनिल राजभण्डारीसहित सहभागीले वडाबाट हुने प्राविधिक र प्रशासनिक कामको अन्तरसम्बन्ध मिलाउनु पर्नेमा जोड दिए। वडा सचिवलाई प्रत्यायोजन हुने अधिकार, योजनाको स्वीकृत गर्ने दायरालगायत व्यवहारिक कुराहरुमा उनीहरुले धारणा राखेका थिए। वडाबाट गरिने पूर्वाधारमा लगत इष्टिमेट, मुल्याङ्कन र भुक्तानी प्रक्रियाको सम्बन्धमा उनीहरुको जोड थियो। उनीहरुले घटना दर्ता समयमा हुन नसक्दा सामाजिक सुरक्षाका कार्यक्रममा वेरुजु देखिएको औँल्याएका थिए। वडा १६ का लेखा प्रमुख चिनीकाजी महर्जनले वडाको वित्तीय व्यवस्थापनमा आन्तरिक समन्वय प्रणाली बलियो बनाउनुपर्नेमा जोड दिए। यस्तै इञ्जिनियर सुमन बादे श्रेष्ठले प्राविधिक र प्रशासनिक विषयलाई छुट्याएर आफ्ना आफ्नै क्षेत्रमा जिम्मेवार हुनुपर्ने बताए। महानगरले वडामा पूर्वाधार विकास र प्रशासनिक खर्च निकासा दिने गरेको छ। यसरी निकासा गरिएको रकम खर्च गर्दा देखिएका बेरुजु व्यवस्थापनका लागि वडाका कर्मचारीहरुसँग अन्तरक्रिया गरिएको हो। लेखा परीक्षण तथा समपरीक्षण एकाई प्रमुख गोपालप्रसाद पोरखेलले भने, हामीले बेरुजु फर्स्यौटको २९ प्रतिशत लक्ष्य हासिल गरिसकेका छौँ। प्रक्रियामा रहेको प्रगति ४५ प्रतिशत पुग्न लागेको छ। यो बर्षको अन्त्यसम्ममा ५० प्रतिशत पुर्याउने प्रयासमा छौँ।"
सडक भासिएर मृत्यु भएका दुवै पुरुषको सनाखत,तनहुँ : पृथ्वीराजमार्गअन्तर्गत तनहुँको आँबुखैरेनी गाउँपालिका४ साखरस्थित बाँध नजिक शुक्रबार बिहान सडक भासिँदा मृत्यु भएका दुबै पुरुषको सनाखत भएको छ। घटना पश्चात दमौली अस्पतालमा राखिएको शव मृतकका आफन्तजनले पहिचान गरेपछि सनाखत भएको हो। सो घटनामा परी मृत्यु हुनेमा गोरखा जिल्ला सिरानचोक गाउँपालिका५ छोप्राक घरभई हाल आँबुखैरेनीमा बस्दै आएका ३५ वर्षीय केशव घिमिरे र मकवानपुर जिल्ला हेटौँडा नगरपालिका७ निवासी ३३ वर्षीय हेमबहादुर भुजेल रहेको जिल्ला ट्राफिक कार्यालय तनहुँका प्रमुख प्रहरी नायब निरीक्षक गोकर्ण नेपालले जानकारी दिए। सडक भासिएको मस्याङ्दी नदी किनारमा दुई पुरुषको शव भेटिएपछि पोखरा र चितवनबाट आएको गोताखोर टोलीले नदीमा खोजतलास कार्यलाई तीव्रता दिइरहेको छ। भासिएको सडक विस्तारको लागि सडक डिभिजन कार्यालयका प्राविधिक टोलीले काम गरिरहेको छ। ठूला सवारी पास नहुने भएकाले साना सवारीलाई काम गरेको समयमा रोकेर अन्य समयमा पठाउने गरिएको निरीक्षक नेपालले बताए। रासस
बञ्चरेडाँडा ल्याण्डफिल साइटमा खसालियो १५३ ट्रक फोहोर,"काठमाडौं : नुवाकोटको बञ्चरेडाँडा ल्याण्डफिल साइटमा शुक्रबारदेखि निर्वाध फोहोरको अन्तिम विसर्जन भएको छ। बिहीबार बेलुका ७ बजेदेखि शुक्रबार बिहान १ बजेसम्म महानगरका प्रमुख बालेन्द्र शाह (बालेन) सँग प्रभावित क्षेत्रका वडाध्यक्षहरुसँग भएको सहमतिअनुसार आजैबाट फोहोर ढुवानी र अन्तिम व्यवस्थापन कार्य भएको हो। आज १५३ ट्रक फोहोर व्यवस्थापन भएको साइटका इन्चार्ज ईञ्जिनियर सरकारदीप श्रेष्ठले बताए। आज सौहार्द वातावरणमा फोहोर व्यवस्थापन भएको छ। स्थानीयबाट कुनै पनि खालको अवरोध वा रोकावट भएन। भोलिदेखि तालिकाबद्ध र पूर्ववत् काम गर्ने वातावरण बनेको छ, उनले भने।"
"पाकिस्तानका पूर्व राष्ट्रपति मुसरफ अस्पताल भर्ना, अवस्था गम्भीर","एजेन्सी : पाकिस्तानका पूर्व राष्ट्रपति जनरल पर्वेज मुसरफ अस्पताल भर्ना भएका छन्। पछिल्लो तीन हप्तादेखि दुवईस्थित एक अस्पतालमा भर्ना गरेर उनको उपचार भइरहेको अधिकारीहरूले शुक्रबार जनाएका छन्। सुविधा सम्पन्न अस्पतालमा उपचार भइरहेपनि अवस्थामा खासै सुधार नआएको र अवस्था गम्भीर नै रहेको पारिवारिक सदस्यहरूले बताएका छन्। उनीहरूका अनुसार उनको अवस्थामा सुधार आउने कुनै संभावना छैन भने शरिरका धेरै अङ्गमा समस्या उत्पन्न भएको छ। मुसरफको ट्वीटर हेन्डलमै उनका परिवारजनको तर्फबाट लेखिएको सन्देशमा उनलाई भेन्टिलेटरमा भने नराखिएको स्पष्ट पारिएको छ। उनको अवस्थामा सुधार होस् भनेर आफूहरुले प्रार्थना गरिरहेको पनि उनका आफन्तले बताएका छन्। ट्वीटरमा लेखिएको छ, उनलाई भेन्टिलेटरमा राखिएको होइन। उनको अवस्था गम्भीर छ। तत्काल सुधार हुने संभावना पनि छैन। उनका अधिकांश अंगले काम गरेका छैनन्। त्यसैले उनलाई सजिलो होस् भनेर हामीले कामना गरिरहेका छौँ। सन् २००१ देखि २००८ सम्म पाकिस्तानको राष्ट्रपति बनेका मुसरफको जन्म भने भारतको नयाँ दिल्लीमा भएको थियो। सैन्य उच्च अधिकारी रहेकै बेला सन् १९९९ मा सैन्य कु गरेर उनले राज्य सत्ता हातमा लिएका थिए। रासस"
सप्तरीमा मिटरब्याजी आतंक : प्रधानमन्त्रीको निर्देशनपछि फरार रामदेवसहित ८ जनाको खोजी तीव्र,"राजविराज : प्रधानमन्त्री शेरबहादुर देउवाले सप्तरीका मिटरब्याजी रामदेव साह तेलीलाई पक्राउ गरी अनुसन्धान अघि बढाउन निर्देशन दिएपछि सप्तरी प्रहरी सक्रिय भएको छ। गृहमन्त्री बालकृष्ण खाँणलाई प्रधानमन्त्री देउवाले मिटरब्याजी तेलीलाई पक्राउ गरी अनुसन्धान अघि बढाउन निर्देशन दिएपछि सप्तरी प्रहरी र प्रशासन गम्भीर बनेको हो। धन सम्पत्ति आर्जन गर्न पहिले लुटपाट र डकैती हुने गरेकोमा अहिले चर्को व्याज असुलेर जग्गा फिर्ता नगर्ने मिटर व्याजी कारोबारीका रुपमा देखिएको सप्तरीका सीडीओ जर्नादन गौतमले बताए। प्रधानमन्त्रीको निर्देशनपछि मिटरब्याजको कारोबार गर्दै उठिवास गर्ने मुख्य आरोपी सप्तरीको खडक नगरपालिका कल्याणपुरका रामदेव साह तेलीका छोरा ४४ वर्षीय नन्दकिशोर साह पक्राउ परेका छन्। रामदेवको खोजीमा रहेको सप्तरी प्रहरीले उनका छोरा नन्दकिशोरलाई धरान बजारबाट पक्राउ गरेको सप्तरीका एसपी अविनारायण काफ्लेले बताए। फरार रहेका रामदेवसहित ८ जना आरोपितको खोजीकार्य तीव्रताका साथ भइरहेको उनले बताए। छोटो समयमा उल्लेख्य आर्थिक प्रगति गरेका तेली मिटरब्याजमा लगानी गर्ने र जबर्जस्ती रकम असुल गर्ने गिरोहका नाइके हुन्। कर्जा दिएको चार गुणा असुले पनि जग्गा फिर्ता नगरेर नौ जनालाई उठिवास लगाएको सप्तरी प्रहरीको अनुसन्धानले देखाएको छ। मिटरब्याजी साहुकार तेलीले विपन्न ९ जना नागरिकमाथि ज्यादती गरेको घटना पत्ता लागेको सप्तरी प्रहरीले जनाएको छ। मिटरब्याजी तेलीबाट पीडित नौ जना सम्पर्कमा आएको र उनीहरूले साहुकार तेलीलाई कडा कारबाही गर्न माग गरेको एसपी काफ्लेले बताए। रामदेवले रकम लगानी गर्ने र विभिन्न परिबन्धमा पारेर यातना दिँदै, धम्क्याउँदै र यौन शोषण गर्दै सर्वसाधारणसँग धेरै रकम असुल्ने कार्य गर्दै आएको पत्ता लागेको छ। उनीहरुविरुद्ध ठगी मुद्दामा कारवाही थालिएको छ। पीडितहरूले ठगी तथा आपराधिक विश्वासघात गरेको भन्दै साहुकार रामदेवसँगै उनकी श्रीमती शिवकुमारी, छोरा नन्दकिशोर, छोरीहरू रेणुकुमारी र अनुराधा, नाति २१ वर्षीय चन्दनकुमार र धनुषा खरिहानी टोल बस्ने कैलाश साहलगायतविरुद्ध इलाका प्रहरी कार्यालय कल्याणपुरमा तीन महिना अघि उजुरी दिएका थिए। मिटरब्याजी रामदेवबाट १० लाख ऋण लिएकी शम्भुनाथ नगरपालिका२ रामपुरजमुवाकी महिलाले ब्याज मिनाहा पाउने आश्वासनमा यौन शोषणको शिकारसमेत भएको भन्दै उजुरी दिएकी छन्। पीडितकाअनुसार १० लाख ऋणको साहुकार रामदेवले ३२ लाख रुपैयाँ असुलेर यौन शोषणसमेत गरेका छन्। ऋण चुक्ता गरेपछि फिर्ता गर्नेगरी आफ्नो नाममा रजिष्ट्ररी गरेको १५ कट्ठा १५ धुर जग्गासमेत तेलीले फिर्ता गरेका छैनन्। रामपुरजमुवाको कित्ता नम्बर १८९ को १७ धुर, कित्ता नम्बर १८१ र १८७ को एकएक कट्ठा, कित्ता नम्बर ४३ को सात कट्ठा ११ धुर र कित्ता नम्बर ५७३ को पाँच कट्ठा सात धुर जग्गा साहुकार तेलीले फिर्ता नगरेको पीडितले बताइन्। पीडितका श्रीमान् रोजगारीका लागि १२ वर्ष अघि मलेसिया गएका थिए। घरनजिकै जग्गा किन्ने विषयमा श्रीमानको सहमतिअनुसार साहुकार रामदेवसँग १० लाख रुपैयाँ ऋण लिएर पीडितले सात कट्ठा ११ धुर जग्गा किनेका थिए। नयाँ किनेको जमिनसहित उनको नाममा रहेको सबै जग्गा साहुकारले ऋण तिरेपछि फिर्ता हुने गरी आफ्नो नाममा राखेर फिर्ता गरेका छैनन्। वैदेशिक रोजगारमा रहेका श्रीमानले पठाएको पैसा साहुकार तेलीलाई तिर्दै गए पनि जग्गा फिर्ता नपाएको पीडितले बताएकी छन्। ऋण तिरेपछि सबै जग्गा फिर्ता गर्ने भनेका तेलीले १० लाखको ३२ लाख रुपैयाँ असुले पनि जग्गा फिर्ता नगरेको पीडितले बताइन्। ब्याज धेरै भयो भन्दै मिनाहा गर्ने नाममा पटक पटक जबर्जस्तीकरणी गरेको पीडितले बताइन्। न्यायका लागि गत मंसिर १२ गते पुगेकी पीडितलाई जिल्ला प्रहरी कार्यालयले इलाका प्रहरी कार्यालय कल्याणपुर पठाए पनि कल्याणपुर प्रहरीले ढिलो भएको भन्दै उजुरी लिन नमानेको पीडितले बताइन्। प्रहरीले उजुरी नलिएपछि उनले मंसिर १३ गते जिल्ला हुलाक कार्यालयमार्फत जिल्ला प्रहरी कार्यालयमा जाहेरी पठाएकी थिइन्। प्रहरीले कारवाही अगाडि नबढेपछि पीडितले पुस २१ गते उच्च अदालत जनकपुर राजविराज इजलासमा परमादेशका लागि निवेदन दिएकी थिइन्। उच्च अदालत जनकपुर राजविराज इजलासले जिल्ला प्रहरी कार्यालय सप्तरीलाई पीडितको उजुरी दर्ता गर्न परमादेश दिएको छ। न्यायाधीशद्वय नातिबाबु लामिछाने र मदन पोखरेलको संयुक्त इजलासले पीडितको जाहेरी सनाखत गराई निकासा दिनू भनेर प्रहरीका नाममा परमादेश गरेको छ। ऋण लिएकाबाट चर्को व्याजसहित ऋण चुक्ता भएपछि पनि जग्गा फिर्ता नगर्ने रामदेवजस्ता धेरै कुपात्रको खोजी गर्नुपर्ने सिडिओ गौतमले बताए। ऋण लिएभन्दा दुई गुणा बढीको तमसुक गराउने, आफ्नो नाममा जग्गा रजिष्ट्ररी गराउने र चर्को व्याज असुलेर पनि जग्गा फिर्ता नगर्ने रामदेवजस्ता धेरै पात्र सप्तरीमा हुन सक्ने उनले बताए। विज्ञान तथा प्रविधिको विकाससँगै भएको नयाँ अपराधको शैलीलाई पहिचान गर्न र निवारण गर्न सरकार तथा प्रहरी प्रशासनले सजगता अपनाउन जरुरी रहेको भन्दै गौतमले राज्यका निकायहरु यस्ता अपराधको पहिचान गर्न र जनतालाई लुटिनबाट जोगाउन गम्भीर बन्नुपर्ने बताए।"
एकीकृत समाजवादीको जनप्रतिनिधिलाई प्रशिक्षण कार्यक्रम स्थगित,"काठमाडौं : नेकपा एकीकृत समाजवादीको जनप्रतिनिधिलाई प्रशिक्षण कार्यक्रम स्थगित भएको छ। केन्द्रीय सचिवालयले स्थानीय तह निर्वाचनमा पार्टीबाट विजयी मेयर र उपमेयर, अध्यक्ष र उपाध्यक्ष, जिसस प्रमुख र उपप्रमुख तथा वडाध्यक्षहरुका लागि असार ५ र ६ गते राष्ट्रिय अभिमुखिकरण कार्यक्रम तय गरेको थियो। पार्टीबाट निर्वाचित जनप्रतिनिधिलाई प्रशिक्षण कार्यक्रम अर्को सूचना नभएसम्मको लागि स्थगित गरिएको एकीकृत समाजवादीका उपमहासचिव गंगालाल तुलाधरले जानकारी दिए।"
कपिलवस्तु प्रहरी प्रमुख कार्की सम्मानित,कपिलवस्तु : जिल्ला प्रहरी कार्यालय प्रमुख (एसपी) दानबहादुर कार्की सम्मानित भएका छन्। स्थानीय तह सदस्य निर्वाचन २०७९ मा शान्ति सुरक्षामा पुर्याएको योगदानको प्रशंसा गर्दै मुख्य निर्वाचन अधिकृतको कार्यालयले शुक्रबार जिल्ला समन्वय समितिमा आयोजित एक समारोहका बीच कार्कीलाई सम्मान गरेको हो। मुख्य निर्वाचन अधिकृत एवं जिल्ला न्यायाधीश तेजेन्द्र प्रसाद शर्मा सापकोटाले जिल्ला प्रहरी प्रमुख कार्कीलाई सम्मान स्वरुप मायाको चिनो प्रदान गरेका थिए। कपिलवस्तुमा वैशाख ३० गतेको स्थानीय निर्वाचन शान्तिपूर्ण रुपमा सम्पन्न भएको थियो। जिल्ला शुक्रबारै स्थानीय तहअन्तर्गत सबै प्रकारमा निर्वाचन सम्पन्न भएका छन्।
अमेरिकी सेनाका एसियाप्रशान्त क्षेत्र प्रमुख भोलि माउन्टेन फ्लाइटमा जाने,"काठमाडौं : नेपाल भ्रमणमा रहेका अमेरिकी सेनाका एसियाप्रशान्त क्षेत्र प्रमुख जनरल चाल्स एन्थोनी फ्लिनले माउन्टेन फ्लाइटबाट हिमाल अवलोकन गर्ने भएका छन्। उनी भोलि (शनिबार) माउन्टेन फ्लाइटमा सहभागी हुने जनसम्पर्क तथा सूचना निर्देशनालय जङ्गी अड्डाले जनाएको छ। भारत हुँदै बिहीबार नेपाल भ्रमणमा आएका फ्लिनले शुक्रबार प्रधानमन्त्री शेरबहादुर देउवासँग शिष्टाचार भेटवार्ता गरेका थिए। लगत्तै उनी प्रधान सेनापति प्रमुराम शर्मासँग द्विपक्षीय भेटवार्ता गरेका थिए। प्रधानमन्त्री देउवा र अमेरिकी सेनाका एसियाप्रशान्त क्षेत्र प्रमुखबीच शिष्टाचार भेट प्रधान सेनापति शर्मा र अमेरिकी सेनाका एसियाप्रशान्त क्षेत्र प्रमुख फ्लिनबीच भेटवार्ता, द्विपक्षीय हितका विषयमा छलफल"
जिसस नुवाकोटका पदाधिकारीले लिए सपथ,"नुवाकोट : स्थानीय तह सदस्य निर्वाचन २०७९ अन्तर्गत जिल्ला समन्वय समिति(जिसस) नुवाकोटका पदाधिकारीले शुक्रबार पद तथा गोपनियता शपथ लिएका छन्। मनोनयनको अन्तिम समयसिमा बुधबार आवश्यक नौं पदमा मात्रै उम्मेदवारी परेको थियो। जिल्ला समन्वय समिति नुवाकोटको प्रमुख, उपप्रमुख र सदस्य सबै पद निर्विरोध निर्वाचित भएको हो। जिल्ला समन्वय समिति प्रमुखमा माओवादी केन्द्रबाट पन्चकन्याका रजिन्द्रविक्रमसिंह ठकुरी, उपप्रमुखमा कांग्रेसका तर्फबाट विदुर नगरपालिका दलबहादुर तामाङलगायत ७ जना सदस्यले शुक्रबारै पद तथा गोपनियताको शपथ लिएका छन्। समिति गठन गर्न सत्तारुढ कांग्रेस र माओवादीले गठबन्धन गरेका थिए। सोही गठबन्धनका कारण जिल्ला समन्वय समितिमा प्रमुख प्रतिपक्षी दल नेकपा एमाले क्लीन स्वीप भएको छ। मुख्य निर्वाचन अधिकृतको कार्यालय विदुरमा आयोजित कार्यक्रमकाबीच मुख्य निर्वाचन अधिकृत तथा जिल्ला न्यायाधीश उमेशप्रसाद लुइँटेलले जिसस प्रमुख ठकुरीलाई पद तथा गोपनियताको शपथग्रहण गराएका हुन्। जिसस नुवाकोटको कार्यालयमा पदभार ग्रहण गर्दै प्रमुख ठकुरीले समग्र जिल्लाको विकासको लागि सबै स्थानीय तह, राजनीतिक दल, सरोकारवालाहरुसँग समन्वय गर्ने बताए। उनले विकास तथा जनताको परिवर्तनमा दल विशेष हेरिन नहुने बताए। प्रमुख ठकुरीले उपप्रमुख तामाङलगायत सबै सदस्यलाई पद तथा गोपनियताको शपथग्रहण गराए। सदस्यहरु रामचन्द्र पौडेल, सन्तोषी देवकोटा, राजेन्द्र श्रेष्ठ, मोहन पुडासैनी, सम्झना सेढाँई, कान्छी सुनवार र धनमाया विकलाई रहेका छन्। मनोनयन दर्तामा माओवादी केन्द्र र नेपाली काँग्रेसको तर्फबाट साझा उम्मेदवार ठकुरीको नाम मात्र प्रमुखको लागि उम्मेदवारको रुपमा दर्ता भएपछि उनीसहित पुरै प्यानल नै निर्विरोध निर्वाचित भएको हो।"
सिन्धुलीमा मदन भण्डारी लोकमार्ग अवरुद्ध,"सिन्धुली : सिन्धुलीमा मदन भण्डारी लोकमार्ग अवरुद्ध भएको छ। शुक्रबार मध्यान्ह आएको बाढीले बगाउँदा मदन भाण्डारी लोकमार्गको सिन्धुलीमरिण खण्ड अवरुद्ध भएको हो। कमलामाई नगरपालिका४ स्थित कुडुले र ज्यामिरेको सिमानामा बग्ने खोल्सीमा आएको बाढीले निर्माणाधिन सडक बगाएको हो। दिउँसो आएको भिषण बाढीले बगाउँदा तीन घण्टादेखि सडक जाममा परेको नेपाल विद्युत प्राधिकरण सिन्धुली वितरण केन्द्रका सरोज खड्काले बताए। हामी अवरुद्ध विद्युत मर्मतका लागि आएका थियौं। तर सडक अवरुद्ध भएर बाटोमै अलपत्र परेका छौं, उनले भने। सडक अवरुद्ध हुँदा सिन्धुलीमाढीबाट मरिणहुँदै हेटौडासम्म जाने र आउने सयौं सवारी साधनहरु अवरुद्ध भएका छन्। अवरुद्ध सडक संचालनका लागि सडक निर्माण कम्पनी कालिका कन्ट्रक्सनले दुईवटा जेसीवी र स्काभेटर प्रयोग गरिएको भएपनि पानी काम नभएकाले सम्भाव नभएको खड्काले बताए। सडक अवरुद्ध भएको स्थानमा पक्की पुल निर्माण कार्य भईरहेको छ।"
"प्रधान सेनापति शर्मा र अमेरिकी सेनाका एसियाप्रशान्त क्षेत्र प्रमुख फ्लिनबीच भेटवार्ता, द्विपक्षीय हितका विषयमा छलफल",काठमाडौं : प्रधान सेनापति प्रभुराम शर्मा र अमेरिकी सेनाका एसियाप्रशान्त क्षेत्र प्रमुख जनरल चाल्स एन्थोनी फ्लिनबीच भेटवार्ता भएको छ। शुक्रबार भएको भेटवार्तामा द्विपक्षीय हित र पारस्परिक सम्बन्धका विषयमा छलफल भएको जनसम्पर्क तथा सूचना निर्देशनालय जङ्गी अड्डाले जनाएको छ। चार दिने नेपाल भ्रमणमा रहेका फ्लिनलाई जङ्गी अड्डामा नेपाली सेनाले सम्मान गारत अर्पण गरेको थियो। सेनाको अपरेशनल गतिविधिका बारेमा प्रस्तुतीकरणसमेत गरिएको जङ्गी अड्डाले जनाएको छ। मित्रराष्ट्रका उच्च पदस्थ सैनिक अधिकारीहरुको भ्रमणले दुई देशबीचको सैनिक सम्बन्धलाई थप प्रगाढ पारी आपसी सद्भाव बढाउन मद्दत पुग्ने विश्वास नेपाली सेनाले लिएको छ। फ्लिनले आइतबार पाँचखालस्थित नेपाली सेनाको वीरेन्द्र शान्ति कार्य तालिम केन्द्र र शिवपुरीस्थित सैनिक कमाण्ड तथा स्टाफ कलेजको भ्रमण गर्ने कार्यक्रम रहेको जङ्गी अड्डाले जनाएको छ। भारत हुँदै बिहीबार नेपाल भ्रमणमा आएका फ्लिनले आजै प्रधानमन्त्री शेरबहादुर देउवासँग शिष्टाचार भेटवार्ता गरेका थिए। भेटमा मानवीय सहायता र विपद् व्यवस्थापनलगायतका विषयमा छलफल भएको थियो।
पृथ्वीराजमार्गको आँबुखैरेनी खण्ड बेलुका ७ बजेबाट बन्द,तनहुँ : पृथ्वीराजमार्ग अन्तरगत तनहुँको आँबुखैरेनीमुग्लिन खण्ड शुक्रबार बेलुका ७ बजेदेखि बन्द गरिने भएको छ। आँबुखैरेनी४ पावर हाउस नजिक बिहान सडक भासिएपछि अवरुद्ध भएको उक्त सडकखण्ड मर्मतका लागि बेलुका ७ बजेदेखि भोलि बिहान ६ बजेसम्म बन्द गर्न लागिएको हो। बिहान सडक भासिएपछि उक्त ठाउँमा साना सवारीसाधन मात्रै सञ्चालन भइरहेका छन्। सडक भासिएको ठाउँमा भित्तापट्टी सडक खन्न थालिएको छ। डेढदुई मिटर भित्ता खनेर सडक सञ्चालन गर्न काम भइरहेको सडक डिभिजन कार्यालय दमौलीका प्रमुख लक्ष्मी केसीले जानकारी दिइन्। रातिको समयमा जोखिम सडक भासिएपछि बिहानैदेखि अलपत्र सर्वसाधारणलाई पैदल हुँदै वारपार गराइएको छ। यसैबीच गण्डकी प्रदेशका आन्तरिक मामिलामन्त्री डोवाटे विकले उक्त खण्डको आजै निरीक्षण गरेका छन्। निरीक्षणका क्रममा मन्त्री विकले छिटो काम सकेर यातायात सञ्चालनमा सहजता ल्याउन निर्देशन दिए। सडक भासिएर उक्त ठाउँबाट कार र मोटरसाइकल खस्दा दुई जनाको मृत्यु भएको छ। मृत्यु भएकामध्ये एक जनाको सनाखत भएको छ भने अर्का व्यक्तिको सनाखत नभएको प्रहरी नायब उपरिक्षक युवराज खड्काले जानकारी दिए। गोरखा घर भई आँबुखैरेनी२ बस्ने ३५ वर्षीय केशव घिमिरेको सनाखत भएको उनले बताए। अर्का व्यक्तिको सनाखत गर्न प्रयास भइरहेको प्रहरीले जनाएको छ। रासस
"बेलायतसँग हुने श्रम समझदारीको मस्यौदा तयार, आगामी साता हस्ताक्षर हुने","काठमाडौं : बेलायत सरकारको तर्फबाट नेपाली नर्सलाई रोजगारी दिने बिषयमा नेपाल र बेलायतबीच आगामी साता श्रम समझदारीमा हस्ताक्षर हुने भएको छ। श्रम समझदारीको मस्यौदा बनाउन गठित दुवै देशका प्रतिनिधि सम्मिलित समितिले अन्तिम मस्यौदा तयार गरेकोले आगामी साता हस्ताक्षर गर्न लागिएको हो। शुक्रबार श्रम, रोजगार तथा सामाजिक सुरक्षामन्त्री कृष्णकुमार श्रेष्ठसँग नेपालका लागि बेलायती राजदूत निकोला पोलिटले शिष्टाचार भेट गरी श्रम समझदारीको तयारीबारे छलफल गरेका हुन्। मन्त्रालयमा भएको भेटवार्तामा उनीहरुबीच नेपाल र बेलायतबीच सन् १८१६ मा कुटनीतिक सम्बन्ध स्थापित भएदेखि रहिआएको सम्बन्ध र आपसी हितका विविध विषयमा छलफल भएको थियो। श्रम आप्रवासनको क्षेत्रमा बेलायतसँगको सम्बन्ध गौरवपूर्ण रहेको चर्चा गर्दै मन्त्री श्रेष्ठले नेपालबाट तेस्रो मुलुकमा रोजगारीका लागि जाने प्रचलन बेलायती सेनामा भर्ना प्रक्रियाबाटै सुरु भएको बताए। नेपाल र बेलायतबीच हुने श्रम समझदारीपत्रको तयारीका लागि दुवै देशका तर्फबाट सहभागी प्रतिनिधिको संयुक्त प्रयासबाट सुरक्षा क्षेत्रभन्दा बाहिर पहिलोपटक नेपालीहरुले बेलायतमा रोजगारीको अवसर प्राप्त गर्न लागेको भन्दै मन्त्री श्रेष्ठले श्रम समझदारीको मस्यौदा समितिका सदस्यहरुलाई धन्यवाद दिए। बेलायतमा रोजगारीका लागि प्रारम्भमा २ हजार नर्स पठाउन तयार रहेको बताउँदै मन्त्री श्रेष्ठले त्यसका लागि वैदेशिक रोजगार विभागको क्षमता अभिवृद्धि, छात्रवृतिको अवसरका साथै नर्सिङ कलेजहरुको क्षमता अभिवृद्धिमा बेलायत सरकारबाट सहयोगको अपेक्षा गरिएको बताए। मन्त्री श्रेष्ठले गण्डकी प्रदेशको तनहुँ जिल्लामा कम्तीमा १ सय बेडको नर्सिङ कलेज सहितको अस्पताल निर्माण गर्ने आफ्नो योजना रहेको बताउँदै बेलायत सरकारबाट सहयोगको अपेक्षा गरेका थिए। नेपालको स्वास्थ्य शिक्षाको गुणस्तर विश्वस्तरको रहेको चर्चा गर्दै उनले नर्सबाहेक डाक्टर, फार्मेसिष्ट, ल्याव टेक्निसियनहरुलाई पनि बेलायतमा रोजगारी प्राप्त हुने विश्वास व्यक्त गरे। उनीहरुबीच नेपाली श्रमिकहरुलाई बेलायतमा रोजगारीका लागि निर्माण, ड्राइभिङ, कृषि, होटल व्यवसाय जस्ता अन्य क्षेत्रहरुमा हुने सम्भावनाबारे पनि छलफल भएको थियो। यसअघि नयाँ रोजगार गन्तव्यको खोजीको क्रममा मन्त्री श्रेष्ठले बेलायतसँग श्रम सम्बन्ध स्थापनाका लागि पहल गरेका थिए। बेलायतको डिपार्टमेन्ट अफ हेल्थ सर्भिस र नेसनल हेल्थ सर्भिसका प्रतिनिधिका साथै काठमाडौंस्थित बेलायती दूतावासका प्रतिनिधि र नेपाल सरकारका प्रतिनिधिबीच विभिन्न चरणमा छलफल भई श्रम समझदारीपत्रको मस्यौदा तयार भएको हो। रोजगारीका लागि बेलायत जाने नर्सले कुनै पनि शुल्क बुझाउनु पर्ने छैन। वैदेशिक रोजगारीलाई विविधीकरण गर्ने क्रममा आफूले आकर्षक गन्तव्यको खोजी गरिरहेको मन्त्री श्रेष्ठले बताए।"
२५ स्थानका अत्यावश्यक सेवामा हड्ताल निषेध,"काठमाडौं : सरकारले २५ स्थानका अत्यावश्यक सेवामा हड्ताल निषेध गरेको छ । जेठ ११ मा बसेको मन्त्रिपरिषद् बैठकले अत्यावश्यक सेवामा हड्ताल गर्न नपाइने सूचना राजपत्रमा प्रकाशन गर्ने निर्णय गरेको थियो । जसअन्तर्गत् डाँक, तार वा टेलिफोन सेवा, जल, स्थल वा हवाईमार्गबाट यात्री वा मालसामान ओसार पसार गर्ने यातायात सेवा, हवाई अड्डा वा हवाई जहाजको देखभाल, त्यसको सञ्चालन वा मर्मत गर्ने कामसँग सम्बन्धित सेवामा हडताल गर्न पाइनेछैन । यस्तै, हवाई ग्राउण्ड, रेल्वे स्टेशन वा सरकारी गोदाममा मालसामान ओसारपसार गर्ने वा राख्ने, झिक्ने वा थन्क्याउने कामसँग सम्बन्धित सेवा, प्रिन्ट वा सरकारी छापाखाना सम्बन्धी सेवा, हातहतियार खरखजाना वा अरु कुनै सैनिक सरसामानको उत्पादन गर्ने, थन्क्याउने, वितरण गर्ने कामसँग सम्बन्धित नेपाल सरकार रक्षा व्यवस्थाको कुनै सेवा, सञ्चार सेवा, आन्तरिक सुरक्षा कार्यसँग सम्बन्धित सेवामा हड्ताल गर्न पाइनेछैन । खानेपानीको सञ्चालन तथा वितरण सेवा, पर्यटन आवास, मोटेल, होटेल, रेष्टुराँ र रिसोर्ट सम्बन्धी सेवा,पेट्रोलियम पदार्थ (एलपी) ग्याँस समेतको पैठारी, ढुवानी,भण्डारण तथा वितरण सम्बन्धी सेवालाई पनि अत्यावश्यक सेवामा राखिएको छ । अस्पताल तथा स्वास्थ्य केन्द्र सञ्चालन सम्बन्धी सेवा (एम्बुलेन्स सेवा जस्ता सेवाहरु),औषधी निर्माण तथा बिक्री वितरण सम्बन्धी सेवा, फोहोरमैलाको संकलन, ढुवानी, प्रशोधन, विसर्जन, स्थान निर्माण, पूर्वाधार निर्माण र संकलन स्थल एवं व्यवस्थापन क्षेत्रसँग सम्बन्धित सेवा, बैकिङ सेवा, बिमा सेवा, विद्युत सेवा, दैनिक उपभोग्य वस्तुहरु (खाद्यान्न, दाल, चामल, नुन, तेल) को पैठारी, ढुवानी, भण्डारण तथा वितरण सम्बन्धी सेवामा पनि हड्ताल गर्न पाइने छैन । मौसम पूर्वानुमान, बाढी पूर्वानुमान तथा पूर्वसूचना सेवा,मास्कसम्बन्धी सेवा, ह्याण्ड सेनिटाइजर सम्बन्धी सेवा,भेटेरिनरी सेवा,कन्सुलर सेवा विभागबाट प्रदान हुने सेवा, राहदानी विभागबाट प्रदान हुने सेवा, इन्टरनेट सेवामा पनि हड्ताल गर्न नपाइने राजपत्रमा उल्लेख छ ।"
महालक्ष्मी बैंकका ग्राहकलाई ओम हस्पिटलमा छुट,"काठमाडौं : महालक्ष्मी विकास बैंक लिमिटेडका ग्राहकहरुलाई महेन्द्र पुल पोखरामा अवस्थित ओम हस्पिटल प्रालिबीच सहकार्य गर्ने सम्बन्धी समझदारी पत्रमा हस्ताक्षर भएको छ। बैंकले आफ्नो २८ औं वार्षिकोत्सवको अवसरमा उक्त हस्पिटलसँग सम्झौता गरेको बैंकले जनाएको छ। उक्त सम्झौता पश्चात बैंकको डेबिट कार्ड, क्युआर(स्क्यान पे) महालक्ष्मी मोबाइल बैंकिङमार्फत भुक्तानी गर्नुहुने ग्राहक महानुभावहरुले हस्पिटलका सम्पूर्ण स्वास्थ्य सेवाहरुमा आकर्षक छुट प्राप्त गर्न सक्ने बैंकले जनाएको छ।"
मिटरव्याजी प्रथाको उन्मुलन गर्न सरकारसँग माग,"काठमाडौं : नेकपा माओवादी केन्द्रका नेता गिरिराजमणि पोखरेलले मिटर व्याजीलाई कारबाही गर्न सरकारसँग माग गरेका छन्। संसदको विशेष समयमा बोल्दै उनले मिटर व्याज मधेसको प्रमुख समस्या भएको भन्दै यसको उन्मुलनका लागि योजनाहरु कार्यान्वयनको चरणमा जानुपर्ने बताए। तराई मधेसमा एउटा प्रमुख समस्याको रुपमा मिटर व्याज रहेको छ। यस्तो परिस्थितिमा सम्मानित संसदले यस सन्दर्भमा ठोस कार्यक्रम निर्माण गरेर मिटरब्याजी प्रथाको उन्मुलन गरोस् भन्ने ध्यानाकर्षण गराउँदछु, उनले भने। मिटरब्याजी समस्या मधेसको मात्रै नभएर सिंगो देशको समस्या भएको उनले बताए। तराई मधेसमा थोरै ऋण दिएर करोडौं रुपैयाँ बराबरको सम्पत्ति हडप्ने प्रवृति निकै वर्षदेखि फस्टाइरहेको पोखरेलको भनाइ छ। कानुनी राज्यको अभाव र पर्याप्त चेतनाको अभावमा यस्ता सामाजिक अपराधमा संलग्नहरु सलबलाइरहेको उनले बताए। जग्गाधनीलाई सडकमा रोइकराई गर्नुपर्ने अवस्थामा पुर्याएर आफू भने आलिसान जिन्दगीमा रमाउनेलाई कडा कारबाही गर्नुपर्ने बताए। मिटरब्याजीको विरुद्धमा विभिन्न संघर्षहरु भएका छन्। यसक्रममा मिटरब्याजीको विरुद्धको आन्दोलनको क्रममा सर्लाहीमा डाचाराज वाग्लेको हत्या भएको छ। उहाँको रहस्यमय किसिमले हत्या भएको यहाँहरुलाई सर्वविदितै छ। महोत्तरी जिल्लाको भंगहा नगरपालिकामा चर्को मिटरब्याजीको कारण त्यहाँका जनता प्रताडित रहेका छन्, उनले भने। अझै पनि सामन्तवादको अवशेष तथा ठिमाहा प्रवृतिको आर्थिक दबदबा रहेको कारण विगत वर्षहरुबाट भंगहा नपा६ का साहुकारद्वय राजकरण शाह, रघुविर शाह र भंगहा नपा५ का अनुरुद साहले स्थानीय दलित,थारु र अन्य समुदायका ३७ जनाभन्दा बढी ब्यक्ति र परिवारको जयजेथा हड्पेको उनको भनाइ थियो। गरिब रुवाउँदै मिटरब्याजी मधेसको काँडो मिटरब्याज"
१० महिनामा १४ खर्ब ३१ अर्ब व्यापार घाटा,"काठमाडौं : चालू आर्थिक वर्ष २०७८७९ को १० महिनाको अवधिमा नेपालको कूल वैदेशिक व्यापार अघिल्लो वर्षको सोही अवधिको तुलनामा ३०५ प्रतिशतले बढेको छ। व्यापार तथा निकासी प्रवर्द्धन केन्द्रका अनुसार चालू आवको वैशाखसम्मको अवधिमा नेपालको कूल वैदेशिक व्यापार रु १७ खर्ब ७८ अर्ब पुगेको छ। कूल व्यापारमा निकासी तथा पैठारीको योगदान क्रमशः ९७ र ९०३ प्रतिशत छ। समीक्षा अवधिमा नेपालको कूल निकासी ५९८ प्रतिशतले वृद्धि भई रु एक खर्ब ७३ अर्ब ३५ करोड तथा कूल पैठारी २८ प्रतिशतले वृद्धि भई रु १६ खर्ब चार अर्ब ६५ करोड पुगेको छ। अघिल्लो आवको प्रथम १० महिनाको अवधिमा निकासीपैठारी व्यापारको अनुपात १:११६ रहेकामा चालू आवको सोही अवधिमा निकासीपैठारी व्यापारको अनुपात १:९३ रहन आएको छ। उक्त अवधिमा नेपालबाट भटमासको तेल, पाम आयल, पोलिष्टर तथा अन्य धागो, ऊनी गलैँचा, जुट तथा जुटका सामान, तयारी पोशाक, जुस, सूर्यमुखी तेल, अलैँची, ऊनी फेल्टका उत्पादन, कपडा, चिया, पश्मिना शल, कुकुर र बिरालोको आहार (डग च्यू), फलाम तथा फलामका उत्पादन, चाउचाउ, नेपाली हाते कागज, रोजिन र रेजिन एसिड तथा जडीबुटी निकासी भएका छन्। भटमासको तेलको निर्यातमा २६८५ प्रतिशतले वृद्धि भएको छ। रु ४५ अर्ब ३५ करोडको भटमासको तेल निर्यात हुँदा समीक्षा अवधिमा रु ३७ अर्ब ९५ करोडको पाम आयल निर्यात भएको केन्द्रले जनाएको छ। समीक्षा अवधिमा यार्न (पोलिष्टर, सूर्ती तथा अन्य) को निर्यातमा ५९१२ प्रतिशतले वृद्धि भएको छ। समीक्षा अवधिमा ऊनी गलैँचा निर्यातमा २८५६, जुट तथा जुटका उत्पादन निर्यातमा १६२१ प्रतिशतले वृद्धि भएको छ। सोही अवधिमा कुकुर र बिरालोको आहार (डगच्यू)को निर्यातमा ४११३ प्रतिशतले वृद्धि भई रु दुई अर्ब ३१ करोड पुगेको केन्द्रले जनाएको छ। चालू आवको १० महिनाको अवधिमा प्रशोधित खाद्य तेल (भटमासको तेल, पाम आयल, सूर्यमुखी तेल) को निर्यात कूल निर्यातमा ५०५३ प्रतिशतको हिस्सा ओगट्दै प्रमुख निर्यातजन्य वस्तुका रुपमा देखापरेको छ। यस अवधिमा प्रशोधित खाद्य तेलको कूल निर्यात रु ८७ अर्ब ६० करोड पुगेको छ। प्रशोधित खाद्य तेलको निर्यातमध्ये भटमासको तेल, पाम आयल तथा सूर्यमुखीतेलको निर्यातको हिस्सा नेपालको कुल निर्यातमा क्रमशः २६१६, २१८९ र २४८ प्रतिशत छ। कृषिजन्य वस्तुको निर्यातमा अग्रणी स्थान हासिल गरिरहेको अलैँची र चियाको निर्यातमा भने ह्रास आएको छ। समीक्षा अवधिमा अलैँचीको निर्यातमा २९५३ प्रतिशतले ह्रास आई रु चार अर्ब २२ करोड र चियाको निर्यातमा १८२३ प्रतिशतले ह्रास आई रु दुई अर्ब ७६ करोडमा सीमित भएको छ। नेपालको निकासी व्यापारमा प्रमुख स्थान ओगट्ने भारततर्फको निर्यातमा ७२९ प्रतिशतले वृद्धि भई रु एक खर्ब ३७ अर्ब १८ करोड पुगेको छ। नेपालको कूल निकासीमा अघिल्लो आर्थिक वर्षको सोही अवधिमा भारततर्फको हिस्सा ७३१२ प्रतिशत रहेकामा चालू आर्थिक वर्षमा सो हिस्सा बढेर ७९१३ प्रतिशत पुगेको छ। नेपालको निर्यातमा ५०५३ प्रतिशत योगदान राख्ने भटमास, पाम आयल र सूर्यमुखी तेलको निर्यात भारतमा नै भइरहेकाले नेपालको कूल निकासीमा भारततर्फको हिस्सामा यस्तो बढोत्तरी देखिएको हो। संयुक्तराज्य अमेरिका, जर्मनी, टर्की, युके, फ्रान्स, अष्ट्रेलिया, क्यानडा, इटाली, जापान, चीन, नेदरलेण्डस्, डेनमार्क, बङ्गलादेशलगायत मुलुकमा नेपाली उत्पादन निर्यात हुँदै आएका छन्। चालू आवको प्रथम १० महिनामा अघिल्लो आर्थिक वर्षको सोही अवधिको तुलनामा पेट्रोलियम पदार्थको आयातमा ८११ प्रतिशतले वृद्धि भएको छ। सो अवधिमा रु दुई खर्ब ५२ अर्ब ९४ करोडको पेट्रोलियम पदार्थ आयात भएको छ। समीक्षा अवधिमा फलाम तथा स्टिल र तिनका उत्पादनको आयातमा १३८, मेशिनरी तथा पार्टस्को आयातमा २२१, यातायातका साधन र तिनका पार्टपुर्जाको आयातमा ५३, कच्चा भटमास तेलको आयातमा २५२ प्रतिशतले वृद्धि भएको छ। समीक्षा अवधिमा औषधीको आयातमा १३४९ प्रतिशतले वृद्धि भएको छ। खोपको आयात भारीमात्रामा हुन गई औषधिको आयातमा यस्तो वृद्धि देखिएको हो। भारत, चीन, इण्डोनेशिया, संयुक्तराज्य अमेरिका, युएई, अर्जेन्टिना, अष्टे्लिया, युक्रेन, मलेशिया, ब्राजिल, बङ्गलादेश, थाइल्याण्ड, क्यानडा तथा टर्कीबाट प्रमुखरुपमा वस्तु आयात हुने गरेको छ। चालू आवको समीक्षा अवधिमा समग्र निकासीमा उल्लेख्यरुपमा सुधार भए पनि पैठारीमा देखिएको वृद्धिका कारण व्यापार घाटामा २४९ प्रतिशतले वृद्धि भई कूल व्यापार घाटा १४ खर्ब ३१ अर्ब ३० करोड पुगेको छ। रासस"
"काठमाडौंको फोहोर उठ्न थाल्यो, मन्त्रालयमा दीर्घकालीन समाधानका लागि बैठक सुरु","काठमाडौं : सहरी विकास मन्त्रालयमा उच्चस्तरीय समितिको बैठक सुरु भएको छ। काठमाडौंमा देखिएको फोहोर व्यवस्थापनलाई दीर्घकालीन समाधान र थप रणनीति तय गर्न बैठक बसेको हो। बैठकमा सहरी विकास मन्त्री रामकुमारी झाँक्री, काठमाडौं महानगरका मेयर बालेन्द्र शाह, ललितपुर महानगरपालिकाका मेयर चिरीबाबु महर्जन र प्रभावित क्षेत्रका स्थानीयको सहभागिता छ। यसैबीच काठमाडौंको फोहोर उठ्न थालेको छ। मन्त्रालयमा शुक्रबार बिहान भएको सहमति कार्यान्वयन गर्ने सरकारी प्रतिबद्धतापछि बञ्चरेडाँडा संघर्ष समितिले आजबाटै काठमाडौंको फोहोर फाल्न दिने निर्णय भएको स्थानीय मनोज तामाङले अन्नपूर्णलाई जानकारी दिए।"
सरकार सञ्चालनका उपाय सिक्दै कर्णालीका जनप्रतिनिधि,"सुर्खेत : स्थानीय तहमा नयाँ जनप्रतिनिधि आएको एक महिना पुग्दैछ। भर्खरै कार्यभार सम्हालेका कारण नयाँ जनप्रतिनिधिले स्थानीय तह सञ्चालनको मेसो पाउन सकेका छैनन्। यहीकारण कर्णालीमा स्थानीय तहका जनप्रतिनिधिले सरकार सञ्चालनको उपाय सिक्न थालेका हुन्। सरकार चलाउने उपाय सिक्न कर्णालीका जनप्रतिनिधि प्रदेश राजधानी वीरेन्द्रनगरमा भेला भएका छन्। कर्णालीमा ७९ वटा स्थानीय तह छन्। प्रदेशभरका नगरपालिकाका प्रमुख र उपप्रमुख तथा गाउँपालिकाका अध्यक्ष र उपाध्यक्षहरु सरकार सञ्चालनका विधि र प्रक्रियाबारे जानकारी लिन थालेका हुन्। संघीय मामिला तथा सामान्य प्रशासन मन्त्रालय र मुख्यमन्त्री तथा मन्त्रिपरिषद्को कार्यालयले जनप्रतिनिधिलाई भेला गराएका हुन्। भेलामा सहभागी जनप्रतिनिधिलाई पूर्व मुख्य सचिव डा सोमलाल सुवेदी र नेपाल सरकारका सचिवहरुले सरकार सञ्चालनका उपाय, विधि र प्रक्रियाबारे प्रशिक्षण दिनेछन्। शुक्रबारबाट दुई दिनसम्म सञ्चालन हुने अभिमुखीकरण कार्यक्रममा जनप्रतिनिधिलाई बजेट तर्जुमा, योजना छनौट प्रक्रिया, राजश्व व्यवस्थापन र वित्तिय हस्तान्तरणका बारेमा जानकारी दिइने छ। त्यस्तै तीन तहका सरकारबीचको समन्वय, प्रदेश र स्थानीय तहबिचको सहकार्य, योजना कार्यान्वयन, बजेट तथा योजना माग गर्ने विधि, न्यायिक समितिको काम र स्थानीय स्रोत पहिचान गर्ने उपायका बारेमा पनि जनप्रतिनिधिलाई सिकाइने छ। सामान्य प्रशासन मन्त्रालयका सचिव कुमारप्रसाद दाहालले भने, तीन तहका सरकारबीच समन्वयको खाँचो छ, एक्लाएक्लै हिँडेर समृद्धि सम्भव छैन। स्थानीय सरकार सवल भएमात्र विकासले गति लिन्छ, यसका लागि जनप्रतिनिधिको क्षमता विकास नै पहिलो सर्त हो। जनप्रतिनिधि नयाँ भएकाले सरकार सञ्चालनमा आउनसक्ने अलमल र बाधाहरु हटाउन कार्यक्रम आयोजना गरिएको हो। अधिकांश जनप्रतिनिधिले सस्तो लोकप्रियताका लागि सुरुवातमै विधि र प्रक्रिया मिचेर निर्णय गर्न थालेपछि उनीहरुलाई सरकार सञ्चालनमा सहजिकरण गर्न लागिएको प्रदेश सरकारले जनाएको छ। मुख्यमन्त्री जीवनबहादुर शाहीले भने, सुशासन विना विकास दीगो हुन सक्दैन, स्थानीय सरकार स्थायी सरकार भएकाले पनि जनप्रतिनिधि सबै विषयमा जानकार हुनुपर्छ। विधि र प्रक्रिया मिचेर निर्णय नगर्नुस्, जनताको चुल्होको सरकार भएकाले पनि स्थानीय तहका जनप्रतिनिधिले सुशासन दिलाउन सक्नुपर्छ। मुख्यमन्त्री शाहीले कर्मचारीलाई अनावश्यक दबाब नदिन, प्रक्रिया पूरा गरेरमात्र निर्याय गर्न, जनमतअनुसार काम गर्न र कर्णालीको समृद्धिका लागि प्रदेश सरकारसँग मिलेर काम गर्न जनप्रतिनिधिलाई आग्रह गरे। प्रदेश सरकारका प्रमुख सचिव राजकुमार श्रेष्ठ र सचिव आनन्द सारुले प्रदेश सरकारले स्थानीय तहमा सञ्चालन गर्ने योजना कार्यान्वयनमा सहयोग गर्न जनप्रतिनिधिलाई आग्रह गरे। योजना कार्यान्वयन, विपद् व्यवस्थापन र सामाजिक सुधारमा प्रदेश र स्थानीय सरकारबीच समन्वय हुनुपर्ने उनीहरुको सुझाव छ। यसैबीच जनप्रतिनिधिहरुले आफूहरुलाई सही समयमा सरकार सञ्चालनबारे प्रशिक्षण दिइएकाले स्थानीय तहमा सुशासन कायम गर्न सहयोग पुग्ने बताएका छन्। साथै उनीहरुले प्रदेश र केन्द्र सरकारसँग समन्वय गर्दै कर्णालीको भौतिक विकास र सामाजिक सुधारमा काम गर्ने बाचासमेत गरे। जनप्रतिनिधिलाई कर्मचारीकै पिरलो जनप्रतिनिधिले स्थानीय तहमा कर्मचारीको व्यवस्थापन गरिदिन माग गरेका छन्। अहिले पनि अधिकांश तहमा दक्ष कर्मचारी नहुँदा काममा अवरोध भइरहेको उनीहरुको गुनासो छ। कालिकोटको सान्नीत्रिवेणी गाउँपालिकाका अध्यक्ष मोहन केसीले प्रशासकीय अधिकृत, लेखापाल र प्राविधिक कर्मचारीको अभावमा काममा बाधा भइरहेको बताए। जनप्रतिनिधिले तत्काल कर्मचारीको व्यवस्थापन गरिदिन प्रदेश र केन्द्र सरकारसँग माग गरेका छन्। सल्यानको वनगाडकुपिण्डे नगरपालिकाका मेयर कर्ण बुढाथोकीले भने, जनतालाई सेवा र विकास दिने स्थानीय सरकारले नै हो, तर हामीसँग पर्याप्त कर्मचारी छैनन्। कर्मचारीकै अभावमा स्थानीय तहको काम प्रभावकारी हुन सकेको छैन, यसकारण पनि कर्मचारी व्यवस्थापन गरिदिनुस्। त्यस्तै दैलेखको नारायण नगरपालिकाका मेयर लोमन शर्माले प्रदेश सरकारका योजना ढिलामात्र स्वीकृत हुँदा आफूहरुले कार्यान्वयन गर्न नसकेको बताए। जुम्लाको सिञ्जा गाउँपालिकाका अध्यक्ष पूर्णप्रसाद धितालले भने, स्थानीय आवश्यकतामा मात्र प्रदेश र केन्द्रले योजना बनाउन्, पहुँचका भरमा छनौट हुने योजनाले कर्णाली बन्दैन। भौतिक पूर्वाधारमा लगानी गरौँ कर्णाली भौतिक पूर्वाधारको विकासमा कमजोर छ। यहाँ अहिले पनि सडक र विद्युतको पहुँच सीमित क्षेत्रमा मात्र छ। हिमाली जिल्लाहरुको अवस्था दयनीय नै छ। सडक, विद्युत, सञ्चार र इन्टरनेटको पहुँच नहुँदा काम गर्न कठिन भइरहेको भन्दै जनप्रतिनिधिहरुले अब भौतिक पूर्वाधारको विकासमा लगानी गर्नुपर्ने बताएका छन्। सडक पूर्वाधारमा लगानी भएमात्र कर्णालीको समृद्धि सम्भव हुने उनीहरुको दाबी छ। मुगुको सोरु गाउँपालिकाका अध्यक्ष धर्मबहादुर शाहीले भने, गाउँमा विजुली नै छैन, फोन पनि लाग्दैन। इन्टरनेटको सुविधा पनि छैन, यस्तो अवस्थामा हामीले कसरी जनतालाई सेवा दिने? यसकारण पनि प्रदेश र स्थानीय सरकारले अब कर्णालीको विकासका लागि भौतिक पूर्वाधारमा लगानी गर्नुपर्ने उनले बताए। हुम्लाको खार्पुनाथ गाउँपालिकाका अध्यक्ष कर्णबहादुर रावलले सडकको पहुँच विस्तार भएमात्र सुशासन सम्भव हुने बताए। कर्णालीका अधिकांश जनप्रतिनिधिले कर्णाली राजमार्ग, कर्णाली र भेरी करिडोरको स्तरोन्नतिमा लगानी गर्नुपर्नेमा प्रदेश र केन्द्र सरकारको ध्यानाकर्षण गराएका छन्। त्यस्तै मुख्यमन्त्री जीवनबहादुर शाहीले पनि भौतिक पूर्वाधारको विकासलाई प्राथमिकता दिन जनप्रतिनिधिलाई सुझाव दिएका छन्। उनले भने, अनियमितता हुन नदिऔं, अनियमितता पनि नगरौँ। सडक सञ्चाल विस्तार गरौं, कर्णालीको मुहार बदल्न धेरै समय लाग्दैन। त्यस्तै सुर्खेतको लेकवेशी नगरपालिकाका उपप्रमुख विमला खड्लुकले गर्भवती र सुत्केरीको ज्यान बचाउने गरी योजना बनाउनुपर्ने बताइन्। महिला र बालिकाहरुको सुरक्षामा तीन वटै सरकार गम्भिर बन्नुपर्ने उनको भनाइ छ। जाजरकोटको नलगाड नगरपालिकाका उपप्रमुख सरिता सिंहले बालविवाह न्युनीकरणमा गम्भीर बन्नुपर्ने बताइन्।"
एमालेविरुद्ध एक्लै चुनाव लड्ने आँट कसैको नभएको विश्लेषण विश्वले नै गर्यो : ओली,"विराटनगर : नेकपा (एमाले)का अध्यक्ष केपी शर्मा ओलीले स्थानीय तह निर्वाचनबाट प्राप्त सिट तलमाथि भए पनि मुलुकमा एमाले नै ठूलो पार्टी भएको बताएका छन्। एमाले मोरङले शुक्रबार विराटनगरस्थित कञ्चनजंगा ब्याङ्केटमा आयोजना गरेको बृहत कार्यकर्ता भेलालाई सम्बोधन गर्दै ओलीले एमालेविरुद्ध एक्लै चुनाव लड्ने आँट कसैको पनि नभएको विश्लेषण विपक्षी र विश्वले नै गरेको बताए। एमालेविरुद्ध सबै दलले धूरा कसेर चुनाव लडे। तर पनि प्रतिस्पर्धा गर्नसक्ने असाधारण क्षमता एमालेसँग रहेको चुनावबाट पुष्टि भयो, उनले भने, केही सिट तलमाथि भए पनि एमाले नै पहिलो पार्टी हो। प्राप्त भएको लोकप्रिय मतले एमालेसँग कसैले पनि सक्दैनन् भन्ने विश्लेषण धेरै कोणबाट भएको छ। गठबन्धनले प्राप्त गरेको मत एउटा दलको मात्रै नभएको उनको कथन छ। गठबन्धनको भोट एउटा दलको मात्रै हैन। त्यो थालमा जुठा गाँसहरु पनि परेका छन्। एमालेले आफ्नै भोट पाएको हो, ओलीले भने। गठबन्धन टुटफुट भएर चुनावमा जाँदा धुलोपिठो हुने उनले जिकिर गरे। बहुदलीय र लोकतान्त्रिक संसदीय प्रणालीमा सबै दलहरु एकातिर हुँदा पनि एमाले एक्लैले चुनाव लडेको दुनियाले देखेको छ। एउटा शक्तिविरुद्ध सबै धूरा पसेर लड्ने युद्धको नियम कही छैन। कायरले मात्रै त्यसो गर्छन्, ओलीले भने, अहिले गठबन्धन एकातिर र जनता एकातिर गरेर मुलुकमा दुईवटा शक्ति बनेका छन्। गठबन्धन फुटेमा त्यसमा रहेका दलहरु सकिन्छन्। त्यही भएकाले गठबन्धन टुटाउन उनीहरु चाहँदैनन्। उनले अन्य दलसँग तुलना नै गर्न नसक्ने गरी एमाले मजबुत भएको पनि बताए। ओलीले फुटाउनेभन्दा पनि गठबन्धनलाई एकमुष्ठ हराउनेबाहेक अर्को विकल्प नभएको पनि बताए। समृद्ध नेपाल र सुखी नेपालीको गन्तव्यमा पुग्नु छ। राष्ट्रियता र सुशासनका लागि लड्नु छ। एमाले मुलुक बनाउने कुरामा प्रतिस्पर्धा गर्छ, उनले भने, एमालेले त्यो सामर्थ्य देखाएको छ। हामी आगामी तयारीमा पनि जुटिसकेका छौँ। देश बचाउने र विकासको अभियान चलाउने नायकका रूपमा एमाले स्थापित भइसकेको छ। उनले उच्च मनोवलका साथ आगामी चुनावको तयारीमा जुट्न कार्यकर्तालाई दिर्नेशन दिए। नेकपा (माओवादी केन्द्र)का अध्यक्ष पुष्पकमल दाहाल प्रचण्डप्रति लक्षित गर्दै उनले कांग्रेसलाई एमालेको हालत बनाइदिने भनेर धम्की दिएको बताए। कोही नेताले गरेको भाषण सुनियो। यसो नाप्दा त उचाई एमालेको कम्मरकम्मर पनि छैन। मुस्किलले घुँडासम्मको उचाइ रहेछ, अध्यक्ष ओलीले प्रचण्डप्रति ब्यंग्य गर्दै भने, एमाले जत्तिको भएको भए त झन् के गर्थे होलान्? मान्छे कुट्दै हिँड्थे। पहिले त मारेका पनि हुन्। प्रचण्डले हालै एक सार्वजनिक कार्यक्रममा कांग्रेसमा दम्भ देखिए एमालेकोजस्तो हालत बनाउने चेतावनी दिएका थिए। ओलीले भने, आफ्नो हालत र हैसियत के छ भनेर पत्तो नपाउनेले एमालेसँग जोडेर यस्तो धाक लगाएछन्। उनले अरु पार्टीसँग एमालेको तुलनै हुन नसक्ने बताए। आर्थिक वृद्धिदर ८ प्रतिशत पुर्याउने भाषण अर्थमन्त्रीले गर्नु हावादारी कुरा भएको ओलीको टिप्पणी छ। यो हावादारी कुराभन्दा अरु केही हैन। अर्थशास्त्रीलाई सोध्दा थाहा भइहाल्छ, उनले भने, अर्थमन्त्रीजस्तो व्यक्तिलाई यस्तो कुरा थाहा हुनुपर्ने हो। असम्भव कुरा कहाँबाट आयो थाहा छैन। आफूले चुनावको मिति तोकेर संसद विघटन गर्दासमेत प्रतिगमन भनिएको भन्दै ओलीले शेरबहादुर देउवाले संसद विघटन गरेर चुनाव नगराउँदा चैँ प्रतिगमन भएको बताए। शेरबहादुर देउवाले संसद विघटन गरेर चुनाव नगराउँदा चैँ प्रतिगमन भएकै हो। शेरबहादुरजी त संसद विघटन गरेर ज्ञानेन्द्रको पाउमा परिसक्नु भएको थियो, उनले भने, हामीले आन्दोलन गरेर त्यसलाई बचायौँ। संसदीय व्यवस्था कायम गर्न सक्यौं। उनले प्रतिगमन भन्ने शब्द सुनेर चुप नलाग्न कार्यकर्तालाई निर्देशनसमेत दिए। प्रतिगमन भन्ने शब्द सुनेर चुप नलाग्न र औंला उठाएर प्रतिवाद गर्न उनले निर्देशन दिए। आवधिक निर्वाचन कही प्रतिगमन हुन्छ? उनले प्रश्न गरे, प्रतिगमन भनेको कुरा सुनेर चुप लाग्ने होइन, नाकमा औंलो ठड्याएर प्रतिगमन के हो भनेर सोध्नुपर्छ। देउवाले संसद भंग गरी तत्कालीन राजा ज्ञानेन्द्र शाहलाई सत्ता हस्तान्तरण गर्ने प्रक्रिया र तत्कालीन प्रधानमन्त्री बाबुराम भट्टराईले पहिलो संविधानसभा भंग गर्नु प्रतिगमन भएको ओलीको आरोप छ। हामीले त निर्वाचनको मिति तोकेर संसद भंग गरेको हो। त्यसलाई प्रतिगमन भन्न मिल्दैन, उनले भने, अहिलेकोजस्तो सरकार नरहोस भनेर सुदृढ सरकारका लागि संसद भंग गरिएको हो। लोकतन्त्रमा ताजा जनादेशका लागि निर्वाचन भइरहन्छ। मजबुत, जनआधारित र देश बचाउने पार्टी एमाले नै भएको उनको भनाइ छ। पार्टीको नीति र निर्देशनलाई मानेर उत्साह एवं आत्मसातका साथ जनभावनाअनुसार अघि बढ्न उनले एमालेका जनप्रतिनिधिलाई आग्रह गरे। तपाईंहरु पार्टीको नीति र निर्देशन मानेर अघि बढ्नुस्। पार्टीले अन्याय गर्दैन, रक्षा गर्छ, ओलीले भने, म पार्टीका लागि हुँ भन्ने भावना तपाईंहरुमा हुनुपर्छ। पार्टी भनेको देश र जनताका लागि हो भन्ने सबैले बुझ्नु पर्छ। मानवीय समाज बनाउनुपर्नेमा जोड दिँदै उनले मुलुकमा सामाजिक न्याय र समानतासहितको समृद्धिको खोजी भइरहेको उल्लेख गरे। देश बचाउन सकिएन भने दुनियाबाट अपहेलित होइन्छ। गठबन्धनले असंलग्न परराष्ट्र नीतिलाई ध्वस्त बनाइसक्यो, ओलीले भने, सामाजिक सद्भाव र साम्प्रदायिकतालाई ध्वस्त बनायो। अहिले मुलुकमा भँडुवा, एकता र सुशासन विरोधी एवं धाँधलीवाद सरकार छ। गठबन्धन देश, राष्ट्रियता र लोकतन्त्रका लागि अभिसाफ रहेको ओलीको आरोप छ। देउवा नेतृत्वको सरकार विचारहीन र देश भँडुवा भएको आरोप उनले लगाए। गठबन्धनबाट बनेको सरकारले मुलुकको अर्थतन्त्रलाई ध्वस्त बनाएको ओलीले बताए। प्रतिक्रियावादीसँग बोली नमिलाउन र काँध नजोड्न उनले नेता कार्यकर्तालाई आग्रह गरे। यसैबीच विराटनगरमै पत्रकारहरुसँग कुरा गर्दै ओलीले आफूले कुनै पनि पार्टीका नेतालाई प्रधानमन्त्री बनाउने आश्वासन नदिएको स्पष्ट पारेका छन्। केही दिनअघि नेकपा (एकीकृत समाजवादी)का अध्यक्ष माधवकुमार नेपाल र माओवादी अध्यक्ष प्रचण्डले आफूलाई प्रधानमन्त्रीको आफर आएको बताएका थिए। ओलीले समाजवादीका कार्यकर्ता एमालेमा आए समाहित गरिने पनि बताए। उनले नेपाली जनताले आगामी प्रदेश र संसदीय निर्वाचनमा एमालेलाई अधिक स्थानमा विजयी गराउने जिकिर गरेका छन्। अध्यक्ष ओलीले आगामी संसदीय निर्वाचनमा अन्य कुनै पार्टीसँग गठबन्धन नहुने स्पष्ट पारे। उनले मुलुकमा एमाले मात्र वामपन्थी पार्टी रहेको जिकिर गर्दै अन्य पार्टीहरु वामपन्थी नभएको जिकिर गरे।"
टाटा मोटर्स कार शोरुम अब भैरहवाको पद्सारीमा,भैरहवा : भारतको सबैभन्दा ठूलो अटोमोबाईल कम्पनी टाटा मोटर्सले आफ्नो शोरुम भैरहवाको पद्सारीमा स्थापना गरिएको छ। टाटा मोटर्सको आधिकारीक वितरक सिप्रदी ट्रेडिङ्ग प्रालिले आफनो ग्राहकहरुको लागि आधुनिक तथा सुविधा सम्पन्न शोरुम तथा विक्री सेवा सुविधा केन्द्रको भैरहवामा उद्घाटनबाट सुरु गरेको जनाएकोछ। टाटा मोटर्स र सिप्रदी टेडिङ्ग प्रालिको प्रतिबद्घता अनुसार आफ्नो सजांल नेपालभरि फैलाउने क्रममा उक्त सेवा सुविधा केन्द्रकोरुपमा खोलिएको कम्पनीले जनाएको छ।
१० दिनको कैद छल्न आठ वर्षदेखि फरार रहेका दुई जना पक्राउ,"सिन्धुली : वन पैदवार हानी नोक्सनी मुद्धाका फरार प्रतिवादीहरुलाई सिन्धुली प्रहरीले आठ वर्षपछि नियन्त्रणमा लिएको छ। जम्मा दशदश दिन कैद सजाय तोकिएका मरिण गाउँपालिका३ का ५६ वर्षिय वाङग्याल वाईवा र सोही ठाउँका ५९ वर्षिय आईते भन्ने कान्छामान विश्वकर्मालाई प्रहरीले पक्राउ गरेको हो। वाइवा र विश्वकर्मालाई वन पैदवार हानी नोक्सानि गरेको भन्दै २०७१ चैत्र १२ गते दशदश दिनको कैद सजाय फैसला गरेको थियो। सोही मितिदेखि फरार रहेका वाइवा र विश्वकर्मालाई ईलाका प्रहरी कार्यालय कपिलाकोटबाट खटिएको प्रहरीको टोलीले मरिण गाउँपालिका३ बरुण खोलाबाट नियन्त्रणमा लिएको जिल्ला प्रहरी कार्यालय सिन्धुलीका प्रहरी नायव उपरिक्षक मनोज कुमार लामाले जानकारी दिए। पक्राउ परेका दुबै जना प्रतिवादिहरुलाई फैसला कार्यान्वयनको लागि सिन्धुली अदालतमा दाखिला गरी करागार कार्यालय सिन्धुली थुनामा पठाइएको, लामाले बताए।"
दोहोरो अंकले घट्यो नेप्से : ८९ करोडमा खुम्चियो सेयर बजार,"काठमाडौं : सेयर बजारको अन्तिम दिन नेप्से परिसूचक दोहोरो अंकले ओरालो लागेको छ। यसदिन नेप्से १४६४ अंकले घटेर २०४८१६ विन्दुमा बन्द भएको छ। नेप्से घटेसँगै सेयर कारोबार ८९ करोडमा खुम्चिएको छ। कारोबारको अघिल्लो दिन बिहीबार नेप्से १७५८ अंकले घटेर २०६२८६ विन्दुमा अडिएको थियो। सो दिन एक अर्ब ४७ करोड बढीको सेयर कारोबार भएको थियो। यसअघि बुधबार नेप्से परिसूचक ६०२२ अंकले बढेर २०८०४४ विन्दुमा अडिएको थियो। सो दिन २३१ कम्पनीको ५० लाख ५ हजार ८१४ कित्ता सेयर १ अर्ब ६४ करोड ३५ लाख ६ हजार ६०८ रुपैयाँमा कारोबार भएको थियो। आज २२९ कम्पनीको ३० लाख ४५ हजार ८३८ कित्ता सेयर ८९ करोड ४१ लाख २४ हजार ११४ रुपैयाँमा खरिदबिक्री भयो। दोहोरो अंकले बजार घटेपनि ३ कम्पनीको सेयर सकारात्मक सर्किट लेभलमा कारोबार भयो। ग्रीनभेन्चर,उपकार लघुवित्त र बलेफी हाइड्रोपावरको सेयरमूल्य १० प्रतिशतले बढेको हो। कारोबारमा आएका १३ वटै उपसमूहको सूचक घटेको छ।मनु एन्ड प्रो समूहको सूचक सर्वाधिक २०२ प्रतिशतले घटेको छ। कारोबार रकमको आधारमा कुमारी बैंक शीर्षस्थानमा रह्यो। सो बैंकको ५ करोड बढीको सेयर कारोबार भयो। यस्तै, नेपाल इन्भेष्टमेन्ट बैंक ४ करोड २४ लाख रुपैयाँ बराबरको सेयर कारोबार गरी दोस्रो स्थानमा रह्यो।"
"'दुनियाँमा पूर्वराष्ट्रपति, प्रधानमन्त्री, गृहमन्त्री पद छैन, कहाँबाट सिर्जना भयो ? '","काठमाडौंः सांसद अमरेशकुमार सिंहले भीआईपीको मापदण्ड पुनरावलोकनको माग गरेका छन् । प्रतिनिधि सभामा बोल्दै सांद सिंहले पूर्वप्रधानमन्त्री, पूर्वगृह मन्त्री दुनियाँमा कुनै पद नहुने बताएका हुन् । उनले भने, 'भीआईपी कल्चर पनि अचम्मकै छ नेपालमा । गृहमन्त्रीज्यू एकपटक डेनमार्क, स्वीडेन, नर्वे देश घुम्दा हुन्छ । त्यहाँ पूर्वप्रधानमन्त्री, पूर्वराष्ट्रपति छैन । पूर्वप्रधानमन्त्री, पूर्वगृहमन्त्री दुनियाँमा कुनै पद हुँदैन । कहाँबाट यो पदको सिर्जना भयो । संविधानको कुन धारामा उल्लेख छ यो पूर्व भन्ने । अगाडि गाडी, पछाडि गाडी राज्यको पैंसा मात्रै खर्च भयो । उनले भीआईपी कल्चरबाट जोगिनुपर्ने बताए । यस्तै, ट्राफिक व्यवस्थापन प्रविधिमैत्री बनाउनुपर्नेमा डोज दिए ।"
सिन्धुलीमा विपद् प्रतिकार्यका लागि डेमो प्रदर्शन,"सिन्धुली : सिन्धुलीमा विपद् प्रतिकार्य तथा बाढी पहिरो उद्धार अभ्यास (डेमो) प्रदर्शन गरिएको छ। शुक्रबार सिन्धुलीमाढीमा जिल्ला प्रशासन कार्यालय सिन्धुलीको आयोजनामा नेपाली सेना, नेपाल प्रहरी, शसस्त्र प्रहरीको संयुक्त टोलिले डेमो प्रशर्दन गरेका हुन्। सिन्धुली बाढी र पहिरोको अति जोखिम भएको जिल्ला हो। वर्षायाम सुरु भएको र बाढी र पहिरोका कारण हुने प्रभावितहरुको उद्धार र राहातका लागि जिल्लास्थित सुरक्षा निकायहरुबीच संयुक्त अभ्यास गरिएको प्रमुख जिल्ला अधिकारी रमेश न्यौपानेले जानकारी दिए। विपदमा परेकाहरुको खोज तथा उद्धारमा समन्वयात्मक तथा नेतृत्वदायी भूमिका, आवश्यकता अनुसार उद्धारा र राहत सामाग्रीको बन्दोबस्ती, सुरक्षा निकायसंगको समन्वय तथा परिचालन लगायतका विषयमा केन्द्रित रहेर पूर्वअभ्यास गरिएको उनको भनाई छ। उद्धारकार्यमा खटिने सुरक्षाकर्मीहरुलाईसमेत पूर्वअभ्यासले सहयोग पुग्ने र जनचेतानाका हिसाबले पनि यस्ता कार्यले मद्धत पुग्ने विश्वास लिएका छौं, उनले भने। कमलामाई नगरपालिका सिन्धुलीका मेयर उपेन्द्रकुमार पोखरेले सिन्धुली जिल्ला धेरैवर्षा हुने ठाउँ भएकोले बाढी र पहिरोबाट धेरै जिल्लावासीहरु प्रभावित हुने गरेको बताए । उनले यस्ता विपद्मा परेकाहरुको कसरी खोज तथा उद्धार गर्ने भन्ने विषयमा गरिएका अभ्यासहरुले साँच्चिकै नागरीकहरुको समयमा उद्धार गर्न सहयोग पुग्ने विश्वास लिए। बाढी पहिरो, भूकम्प, आगलागी, हावाहुरी, चट्याङलगायतका विपद्हरु हरेक वर्ष हुने गरेका छन्। यस्ता विपदमा परेका नागरीकहरुको उद्धार र राहतमा नगरले आवश्यक पर्ने सबै खाले सहयोग गर्न प्रतिबद्ध रहेकोसमेत उनको भनाई छ। सिन्धुलीमा सुनकोशी, बागमती, कमला, मरिण, चदाहा जस्ता नदीका कारण बाढी र डुवानको उच्च जोखिम हुने गरेको छ। यी नदीहरुलेले वर्षेनी आधादर्जनबढी नागरीकहरुको ज्यान लिने गरेका छन्। यस्तै महाभारत क्षेत्र, चुरे र भिरला जमिन भएका क्षेत्रमा अत्याधिक पहिरोको जोखिम हुने गरेको छ। चुरे विनासका कारण आउने खहरेहरुले नदीको सतह उकासीदा बाढीहरु बस्तिमा पस्ने र खेतियोग्य जमिन कटान गर्नुका साथै बस्तिहरु डुबानमा पर्ने गरेका छन्। बागमती नदिका कारण हरिहरपुरगढी गाउँपालिका, मरिण नदीका कारण मरिण गाउँपालिका, कमला नदीका कारण कमलामाई र दुधौली नगरपालिका, चदाहा नदीका कारण तिनपाटन गाउँपालिकाका अधिकांश वडाहरु प्रभावित छन्। सुनकोशी नदीमा आउने बाढीका कारण, नेपालथोक, मुलकोट, खाल्टे, खुर्कोट, बलेनी, ग्वाल्टार, खाङसाङलगायतका बजार क्षेत्रका नागरीकहरु त्रासमा छन्। जिल्लामा बाढी र पहिरोमा फसेका, बाढीले बगाउँदै गरेका, बेपत्ता भएकोहरुको खोज तथा उद्धार कार्यलाई प्रभावकारी बनाउन नेपाली सेनाको वर्दबहादुर गण, नेपाल प्रहरी र शसस्त्र प्रहरीको टोलीले संयुक्त डेमो प्रदर्शन गरेका थिए। सदरमुकामस्थित ग्वाङ खोलामा गरिएको डेमोमा उद्धारका लागि आवश्यक सामाग्री, तालिम प्राप्त सुरक्षाकर्मी, एम्बुलेन्स तथा उपचार सेवालगायतका कार्यमा स्वास्थ्य संस्था, रेडक्रस लगायतसंगको समन्वयको समेत अभ्यास गरिएको थियो। डेमो प्रदर्शनमा नगर प्रमुख पोखरेल, प्रजिअ न्यौपाने, उपअनुसन्धान निर्देशक रिवेन कुमार गच्छादार, सेनानी विकास आचार्य, प्रहरी नायव उपरिक्षक मनोज लामा, शसस्त्र प्रहरी नायव उपरिक्षक गोपिकृष्ण भट्टराई, सिन्धुली उद्योग बाणिज्य संघका अध्यक्ष अर्जुन श्रेष्ठ, नेपाल रेडक्रस सोसाईटी सिन्धुलीका सभापति अशोक श्रेष्ठलगायतको उपस्थिती रहेको थियो।"
थप १७ जनामा कोरोना संक्रमण,"काठमाडौं : नेपालमा थप १७ जनामा कोरोना संक्रमण देखिएको छ। देशभर गरिएको १ हजार ९ सय १५ पीसीआर परीक्षणमा ७ जना र १ हजार १ सय ५५ एन्टीजेन परीक्षणमा १० जनामा कोरोना संक्रमण पुष्टि भएको हो । कोरोनाका कारण शुक्रबार कसैको मृत्यु नभएको स्वास्थ्य मन्त्रालयले जनाएको छ । त्यस्तै, थप १० संक्रमित डिस्चार्ज भएका छन्। नेपालमा १ लाख ६७ हजार १ सय ८१ जना निको भएका छन् । हाल नेपालमा १ सय ९ सक्रिय संक्रमित आइसोलेसनमा रहेको मन्त्रालयले जनाएको छ ।"
सुरक्षाकर्मीले अभिवादनमा विभेद गरेको सांसदको गुनासो,"काठमाडौं : सांसद रेणुका गुरुङले संसद परिसरभित्र घुमफिरमा बन्देज लगाउन नहुने बताएकी छन्। शुक्रबार प्रतिनिधिसभा बैठकको शून्य समयमा बोल्दै सांसद गुरुङले मन्त्रालय मन्त्रीहरुको कार्यालय भएजस्तै संसद भवन सांसदहरुको कार्यालय भएको बताएकी हुन्। उनले भनिन्, माननीय भनेको सबैले मान्य व्यक्ति भन्ने बुझिन्छ। सुरक्षाकर्मी कसैले अभिवादन गर्या छ, कसैले गर्या छैन। लापरबाही गरेको छ। गुरुङले क्यान्टिन र शौचालयमा पनि लापरवाही देखिएको गुनासो गरिन्। उनले भनिन्, सरकारको प्रमुख तीन अंगमध्ये सबैभन्दा उच्च अंग व्यवस्थापिका सदनमा हामी छौं। व्यवस्थापिकामा कानुन निर्माण हुन्छ। सांसदलाई कानुन निर्माणको वातावरण चाहिन्छ। सांसद पनि सजीव प्राणी हो। भोक, तिर्खा, प्यास लाग्छ। क्यान्टिनमा गयो खानामा लापरबाही देखिन्छ। शौचालयमा भुइँभरी पानी पोखिएको हुन्छ।"
नेपाल युवा उद्यमी संघ ललितपुरको अध्यक्षमा राज करण श्रेष्ठ चयन,"काठमाडौं : नेपाल युवा उद्यमी संघ ललितपुरको अध्यक्षमा राज करण श्रेष्ठ चयन भएका छन्। लाजिम्पाटस्थित र्याडिसन होटलमा बिहीबार सम्पन्न वार्षिक साधारणसभाबाट श्रेष्ठ अध्यक्ष चयन भएका हुन्। उनले आफ्नो कार्यकालमा संस्थालाई पूर्णरुपमा बढावा दिने प्रतिवद्धता जनाएका छन्। उद्योग वाणिज्य महासंघका उपाध्यक्ष दिनेश श्रेष्ठको प्रमुख आतिथ्यमा सम्पन्न भेलामा नेपाल युवा उद्यमी संघका नेशनल गर्भनिङ काउन्सिलका अध्यक्ष उदीप श्रेष्ठको पनि उपस्थिति रहेको थियो। भेलामा संस्थाको तर्फबाट राजकरण श्रेष्ठ र उपाध्यक्ष सुविन श्रेष्ठले आर्थिक तथा वार्षिक प्रतिवेदन प्रस्तुत गरेका थिए। नेपाल युवा उद्यमी संघ ललितपुर उद्योग वाणिज्य महासंघको भातृसंस्था हो। यो युवा उद्यमीहरुको साझा संस्था पनि हो। यो संस्थाले उद्यमशिलतालाई बढाउने र त्यसको लागि एकीकृत सोँच, शिक्षाको लागि जागरुक, आफ्नो पहिचान बनाउने र राष्ट्रलाई सधैं अगाडि राख्ने उद्देश्य रहेको संस्थाले जनाएको छ।"
अवरुद्ध आँबुखैरेनीमुग्लिन खण्ड एकतर्फी सञ्चालनमा (फोटोफिचर),"तनहुँ : पृथ्वीराजमार्गअन्तर्गत तनहुँको आँबुखैरेनी गाउँपालिका४, साँखर ड्याममा सडक भाँसिएपछि अवरुद्ध राजमार्ग एकतर्फी सञ्चालनमा आएको छ। शुक्रबार बिहान करिब पौने ५ बजेदेखि ठप्प भएको राजमार्ग दिउँसो १ बजेपछि एकतर्फी रुपमा सञ्चालनमा आएको जिल्ला प्रहरी कार्यालय तनहुँले जनाएको छ । सडकको कुनातर्फ भित्ता सामान्य रुपमा जेसिबीले काटेर फालेपछि साना सवारी पास भएको छ । ठूला सवारी साधनलाई भने प्रवेश गराइएको छैन । सडक भाँसिदा बा १० च ४६७९ नम्बरको कार, ग १५ प २९५३ नम्बरको मोटरसाइकल, बा ३३ प १०८१ नम्बरको मोटरसाइकल खसेर बेपत्ता भएका छन् । सडक अवरुद्ध भएपछि यात्रुहरु बीच बाटोमा अलपत्र परेका थिए।"
नाबालिका र महिलाको चरित्र हत्या गरेको अभियोगमा दुई जना पक्राउ,"काठमाडौं : सामाजिक सञ्जालमा नाबालिका तथा महिलाको भिडियोतस्वीर सम्प्रेषण गरी चरित्र हत्या गरेको अभियोगमा दुई जनालाई प्रहरीले पक्राउ गरेको छ। पक्राउ पर्नेहरूमा काभ्रेपलाञ्चोक धुलिखेल नगरपालिका६ चोच्छे बस्ने २० वर्षीय बिकेश सोजुँ र खोटाङ ऐसेलुखर्क गाउँपालिका१ स्थायी वतन भई हाल काठमाडौं महानगरपालिका१६ बालाजु बस्ने २० वर्षीया भोजकुमारी दाहाल रहेका छन्। अश्लिल भिडियो बनाई पीडित नाबालिकाको आफन्त तथा साथीभाइलाई सामाजिक सञ्जालमा पठाई चरित्र हत्या गरेको अभियोगमा विकेशलाई धुलिखेल नगरपालिका६ बाट बुधबार र महिलाको तस्वीर दुरुपयोग गरी पीडितको चरित्र हत्या गरेकोले भोजकुमारीलाई बिहीबार विद्युतीय कारोबार ऐन, २०६३ अन्तर्गतको कसूरमा प्रहरी प्रधान कार्यालय साइबर ब्यूरो भोटाहिटीबाट खटिएको प्रहरीले पक्राउ गरेको हो। उनीहरूमाथि जिल्ला अदालत काठमाडौंबाट पाँच दिन म्याद थप गरी थप अनुसन्धान भइरहेको ब्यूरोले जनाएको छ।"
काठमाडौंमा मधेस मुद्दामा बहस,"काठमाडौं : मधेसका मुद्दामा मिडियाले रिसर्च गरेर समाग्री प्रकाशन प्रसारण गर्नु पर्नेमा एक कार्यक्रमका वक्ताहरुले जोड दिएका छन्। परिवर्तनको अभियान नेपालको आयोजना गरेको मधेस मुद्धामा मिडियाको भूमिका विषयक संवाद कार्यक्रममा वक्ताहरुले मधेसकासमस्या समाधानका लागि मुलधारका मिडियाहरुले विशेष भूमिका खेल्नु पर्ने उनीहरुले जोड दिए। पत्रकार वसन्त बस्नेत, मिडिया अनुसन्धानकर्ता प्रियंका झाले दिएको प्रस्तुतिमा मधेस विश्लेषक तुलानारायण साहले टिप्पणी गरेका थिए। मधेसका एजेन्डाहरुको सवालमा मधेसी समुदायको भावना अनुरुप यथेष्ट स्थान संचारमाध्यमहरुले नदिएको चर्चा गरिएको थियो। विश्लेषक साहले मधेस र पहाडी समुदायबीचको ऐतिहासिक सम्बन्ध र हालको अवस्थाबारे चर्चा गरेका थिए। सबैले सबैको भाषा, संस्कृती र भावनालाई सम्मान गर्दा मधेसी र पहाडी समुदायबीचको सामाजिक सद्भाव बलियो बन्ने उनले उल्लेख गरे। मिडिया अनुसन्धानकर्ता झाले मिडियाले मधेसी र पहाडी समुदायबीच विश्वास मजबुत पार्ने खालका समाग्री प्रकाशन प्रशारण गर्नुपर्नेमा जोड दिए। परिवर्तनको अभियान नेपालले मधेस प्रदेश र प्रदेश नम्बर१ का विभिन्न जिल्लाहरुमा पहाडीमधेसी समुदायबीच सद्भाव र विश्वास निर्माण गर्न समाजिक अभियान चलाउँदै आएको संस्थापक अध्यक्ष केशब दाहालले बताए।"
पृथ्वीराजमार्गको आँबुखैरेनी खण्ड बेलुका ७ बजेबाट बन्द,तनहुँ : पृथ्वीराजमार्ग अन्तरगत तनहुँको आँबुखैरेनीमुग्लिन खण्ड शुक्रबार बेलुका ७ बजेदेखि बन्द गरिने भएको छ। आँबुखैरेनी४ पावर हाउस नजिक बिहान सडक भासिएपछि अवरुद्ध भएको उक्त सडकखण्ड मर्मतका लागि बेलुका ७ बजेदेखि भोलि बिहान ६ बजेसम्म बन्द गर्न लागिएको हो। बिहान सडक भासिएपछि उक्त ठाउँमा साना सवारीसाधन मात्रै सञ्चालन भइरहेका छन्। सडक भासिएको ठाउँमा भित्तापट्टी सडक खन्न थालिएको छ। डेढदुई मिटर भित्ता खनेर सडक सञ्चालन गर्न काम भइरहेको सडक डिभिजन कार्यालय दमौलीका प्रमुख लक्ष्मी केसीले जानकारी दिइन्। रातिको समयमा जोखिम सडक भासिएपछि बिहानैदेखि अलपत्र सर्वसाधारणलाई पैदल हुँदै वारपार गराइएको छ। यसैबीच गण्डकी प्रदेशका आन्तरिक मामिलामन्त्री डोवाटे विकले उक्त खण्डको आजै निरीक्षण गरेका छन्। निरीक्षणका क्रममा मन्त्री विकले छिटो काम सकेर यातायात सञ्चालनमा सहजता ल्याउन निर्देशन दिए। सडक भासिएर उक्त ठाउँबाट कार र मोटरसाइकल खस्दा दुई जनाको मृत्यु भएको छ। मृत्यु भएकामध्ये एक जनाको सनाखत भएको छ भने अर्का व्यक्तिको सनाखत नभएको प्रहरी नायब उपरिक्षक युवराज खड्काले जानकारी दिए। गोरखा घर भई आँबुखैरेनी२ बस्ने ३५ वर्षीय केशव घिमिरेको सनाखत भएको उनले बताए। अर्का व्यक्तिको सनाखत गर्न प्रयास भइरहेको प्रहरीले जनाएको छ। रासस
सुवालको प्रश्न : भारतलाई १९ रुपैयाँमा बिजुली बेचेर ३८ मा किन्दा कति कमिसन आयो ?,"काठमाडौं : नेपाल मजदुर किसान पार्टी नेता एवम् सांसद प्रेम सुवालले भारतलाई बिजुली बेच्नुभन्दा नेपालीलाई खान पकाउन सस्तो दिन आग्रह गरेका छन्। शुक्रबार संसद बैठकमा बोल्दै उनले इन्धनको मूल्य वृद्धि भएकाले ग्यासको साटो बिजुलीबाट पकाउने व्यवस्था गर्न सरकारसँग आग्रह गरेका हुन्। उनले भने, भारतलाई १९ बिजुली बेचेको तर भारतबाट ३८ रुपैयाँमा बिजुली किनेको भन्ने कुरा आएको छ। बिजुली खरिद बिक्रिमा मोटै कमिसन लिनु भएको समाचार बाहिर आएको छ। यसबारे पनि सरकारले बोल्नु आवश्यक छ। सुवालले परराष्ट्र मन्त्रालयको कार्यसूचीमा नभएपनि अमेरिकी उपमन्त्री एवं तिब्बती मामिला संयोजक उज्रा जिया जाउलाखेल स्थित तिब्बती शरणार्थी शिविरमा पुगेको भन्दै आपत्ति जनाए। उनले यस्ता घटनाले नेपालको आन्तरिक मामिलामा हस्तक्षेप किन भन्ने प्रश्न उठेको बताए। उनले परराष्ट्र मन्त्रालयले औचित्य सावित गर्न नसकेको दाबी गरे। उनले भने, सीमामा पिल्लर डलेका छन् उठाउने बजेट छैन। उनले सरकारको यो बजेट १० प्रतिशतका लागि ९० प्रतिशतले बलिदान दिनुपर्ने गरि आएको टिप्पणी गरे। सुवालले सरकारप्रति विदेशीले विश्वास गर्न छाडेको समेत बताए। उनले राजदूत नियुक्तिमा करोडौं चलखेल भएको खबर आएकोले सरकारले जवाफ दिनुपर्ने बताए। असार १५ गते धान रोपाईं दिवस आउँदैछ किसानले मल पाएका छैनन् यसबारे सरकार के भन्छ ? भन्दै सुवालले जवाफ मागेका छन्। पाँच दलीय गठबन्धन सरकारले नेपाली प्रधानमन्त्री बनेका शेरबहादुर देउवाले अरुण४, सेति नदी ६ र पश्चिम सेति जलविद्युत पनि भारतलाई दिएको भन्दै उनले सोझै देशघाती काम भएको बताए। उनले सम्झौता खारेजको समेत माग गरे।"
महानगरपालिकाको कल सेन्टरमा दैनिक ३०० गुनासो,"काठमाडौँ : काठमाडौँ महानगरपालिकाले केही दिनअघि सञ्चालनमा ल्याएको गुनासो व्यवस्थापन तथा सोधपुछ केन्द्र(कल सेन्टर) प्रभावकारी बनेको छ। महानगरले गुनासो सुन्न र तत्काल सम्बोधन गर्न गत मङ्गलबारदेखि कल सेन्टर पुनःसञ्चालनमा ल्याएको थियो। महानगर प्रमुख बालेन्द्र साहको संयोजकत्वमा यही जेठ १६ गते भएको पहिलो कार्यपालिका बैठकको निर्णयानुसार कल सेन्टर सञ्चालनमा ल्याइएको हो। हाल दैनिक ३०० गुनासो आउने गरेको बताइएको छ। महानगरको सूचना प्रविधि विभागका नमराज ढकालका अनुसार आएका गुनासामध्ये ९० प्रतिशत फोहर व्यवस्थापनसँग सम्बन्धित रहेका छन्। त्यसैगरी सडकका खाल्डाखुल्डी पुर्ने, सेवा प्रवाह जस्ता गुनासो नागरिकका रहेका छन्। गत मङ्गलबारदेखि गुनासो भए वा केही सोधपुछ गर्नुछ भने निःशुल्क टेलिफोन नं १६६००१०५५११ मा सम्पर्क गर्न सकिने व्यवस्था गरिएको थियो। ' कामपाको सेवा प्रवाह, वडा, विभाग, आयोजना तथा एकाइसँग सम्बन्धित सोधपुछ तथा गुनासा, कामपाको सेवासुविधा वितरणसँग सम्बन्धित काम तथा महानगरसँग भएका अपेक्षासम्बन्धी गुनासा तथा सोधखोजका लागि यो प्रणाली स्थापना गरिएको हो। कल सेन्टरमा कसैले टेलिफोन गरेपछि गुनासो वा सोधपुछकर्तासँग कुरा गर्दागर्दै अपरेटरले उनीहरूको फोन नं, फोन गरेको समय, गुनासो वा सोधपुछको विवरण, भौगोलिक नक्साजस्ता आधारभूत विवरण सफ्टवेयरमा भर्छन्। त्यसमा गुनासो वा सोधपुछसँग सम्बन्धित अधिकारीको विवरण पनि भरिन्छ। यो विवरण भरिसकेपछि प्रणालीले स्वचालितरूपमा गुनासो सुनुवाइ गर्ने अधिकारी, प्रमुख, उपप्रमुख तथा प्रमुख प्रशासकीय अधिकृत वा विभागीय प्रमुखलाई उक्त गुनोसो प्रवाह गरिन्छ। यसरी आएका गुनासोको प्रकृति हेरी सम्बन्धित विभागको अगुवाइमा जतिसक्दो छिटो सम्बोधन गरिनेछ। हालका लागि कार्यालय समयमा मात्रै सञ्चालन भएको उक्त सेन्टरमा अन्य समयमा भएका गुनासो रेकर्ड हुने व्यवस्था गरिएको छ। रासस"
प्रधानमन्त्री देउवा र अमेरिकी सेनाका एसियाप्रशान्त क्षेत्र प्रमुखबीच शिष्टाचार भेट,"काठमाडौं : प्रधानमन्त्री शेरबहादुर देउवालसँग अमेरिकी सेनाका एसियाप्रशान्त क्षेत्र प्रमुख जनरल चाल्स एन्थोनी फ्लिनले भेटवार्ता गरेका छन्। भारत हुँदै बिहीबार नेपाल भ्रमणमा आएका फ्लिनले शुक्रबार दिउँसो प्रधानमन्त्री देउवासँग शिष्टाचार भेटवार्ता गरेका हुन्। भेटमा मानवीय सहायता र विपद् व्यवस्थापनलगायतका विषयमा छलफल भएको थियो। 'अमेरिकी सेना, प्रशान्त क्षेत्रका कमान्डिङ जनरल चार्ल्स ए फ्लिनले आज नेपालका प्रधानमन्त्री शेरबहादुर देउवासँग शिष्टाचार भेट गरी मानवीय सहायता र विपद् व्यवस्थापन लगायतका विषयमा छलफल गर्नुभयो र राष्ट्रसंघीय शान्ति स्थापना मिसनहरूमा नेपालको निरन्तर योगदानको प्रशंसा पनि गर्नुभयो,' नेपालस्थित अमेरिकी राजदूतावासले जनाएको छ। जनरल फ्लिनले विद्यादेवी भण्डारीसँग पनि भेटवार्ता गर्ने कार्यक्रम रहेको परराष्ट्रमन्त्रालयले जनाएको छ। नेपाल बसाइका क्रममा अमेरिकी जनरल फ्लिनले प्रधानसेनापति शर्मासँग द्विपक्षीय हितका बारेमा छलफल गर्ने कार्यक्रम छ।"
प्रभावकारी बन्दै 'कल सेन्टर' : दैनिक ३०० गुनासो,"काठमाडौं : काठमाडौं महानगरपालिकाले केही दिनअघि सञ्चालनमा ल्याएको गुनासो व्यवस्थापन तथा सोधपुछ केन्द्र (कल सेन्टर) प्रभावकारी बनेको छ । महानगरले गुनासो सुन्न र तत्काल सम्बोधन गर्न गत मङ्गलबारदेखि कल सेन्टर पुनःसञ्चालनमा ल्याएको थियो । महानगर प्रमुख बालेन्द्र साहको संयोजकत्वमा यही जेठ १६ गते भएको पहिलो कार्यपालिका बैठकको निर्णयानुसार कल सेन्टर सञ्चालनमा ल्याइएको हो । हाल दैनिक ३०० गुनासो आउने गरेको बताइएको छ । महानगरको सूचना प्रविधि विभागका नमराज ढकालका अनुसार आएका गुनासामध्ये ९० प्रतिशत फोहर व्यवस्थापनसँग सम्बन्धित रहेका छन् । त्यसैगरी, सडकका खाल्डाखुल्डी पुर्ने, सेवा प्रवाह जस्ता गुनासो नागरिकका रहेका छन् । गत मङ्गलबारदेखि गुनासो भए वा केही सोधपुछ गर्नुछ भने निःशुल्क टेलिफोन नं १६६००१०५५११ मा सम्पर्क गर्न सकिने व्यवस्था गरिएको थियो । सूचना प्रविधि विभागका प्रमुख ढकालले सेन्टरको क्षमता एकैपटक १५ टेलिफोन रिसिभ गर्न सकिने खालको रहेको बताए। कामपाको सेवा प्रवाह, वडा, विभाग, आयोजना तथा एकाइसँग सम्बन्धित सोधपुछ तथा गुनासा, कामपाको सेवासुविधा वितरणसँग सम्बन्धित काम तथा महानगरसँग भएका अपेक्षासम्बन्धी गुनासा तथा सोधखोजका लागि यो प्रणाली स्थापना गरिएको हो । कल सेन्टरमा कसैले टेलिफोन गरेपछि गुनासो वा सोधपुछकर्तासँग कुरा गर्दागर्दै अपरेटरले उनीहरूको फोन नं, फोन गरेको समय, गुनासो वा सोधपुछको विवरण, भौगोलिक नक्साजस्ता आधारभूत विवरण सफ्टवेयरमा भर्छन् । त्यसमा गुनासो वा सोधपुछसँग सम्बन्धित अधिकारीको विवरण पनि भरिन्छ । यो विवरण भरिसकेपछि प्रणालीले स्वचालितरूपमा गुनासो सुनुवाइ गर्ने अधिकारी, प्रमुख, उपप्रमुख तथा प्रमुख प्रशासकीय अधिकृत वा विभागीय प्रमुखलाई उक्त गुनोसो प्रवाह गरिन्छ । यसरी आएका गुनासोको प्रकृति हेरी सम्बन्धित विभागको अगुवाइमा जतिसक्दो छिटो सम्बोधन गरिनेछ । हालका लागि कार्यालय समयमा मात्रै सञ्चालन भएको उक्त सेन्टरमा अन्य समयमा भएका गुनासो रेकर्ड हुने व्यवस्था गरिएको छ । रासस"
आजदेखि १२ देखि १७ वर्षसम्मका बालबालिकालाई 'बुस्टर डोज',"काठमाडौं : सरकारले आजदेखि बालबालिकाकालाई कोरोनाविरुद्धको 'बुस्टर डोज' दिन सुरु गरेको छ। १२ देखि १७ वर्षसम्मका बालबालिकाका लागि कोरोनाविरुद्धको बुस्टर डोज दिन लागेको हो। स्वास्थ्य तथा जनसंख्या मन्त्रालयस्तरीय मंगलबार बसेको बैठकले शुक्रबारदेखि बुस्टर डोज दिने निर्णय गरेको हो । बालबालिकाका लागि पहिलो तथा दोस्रो डोज मोर्डना र फाइजर खोप दिएको छ । मोर्डना र फाइजर खोपको दुई मात्रा लगाइ तीन महिना पुरा भएकालाई खोप लगाइने मन्त्रालयले जनाएको छ। फाइजर खोप बुस्टर लगाउँदा ०३ एमएल र मोर्डना खोप बुस्टरको रुपमा दिँदा ०२५ एमएल दिनुपर्ने हुन्छ । यस्तै, स्वास्थ्य मन्त्रालयले असार ९ बाट ५ देखि १२ वर्ष उमेर समूहका बालबालिकालाई कोरोनाविरुद्धको खोप दिने तयारी थालेको छ। सो समूहका बालबालिकालाई फाइजर खोप दिइने भएको हो। १२ देखि १७ वर्षसम्मका बालबालिकालाई भोलिदेखि बुस्टर डोज"
नेपालको ३६४ मेगावाट विद्युत् शुक्रबार मध्यरातदेखि भारतमा,"काठमाडौं : भारत सरकारले अनुमति दिएकै परिमाणमा विद्युत् निर्यात हुन थालेको छ। अघिल्ला वर्षमा वर्षाको समयमा जडित क्षमताअनुसार नै बिजुली उत्पादन हुँदा खेर जाने गरेको थियो। गत मनसुनमा मात्रै ५०० मेगावाट बराबरको बिजुली खेर गएको थियो। त्यसको बजार मूल्यमा हिसाब गर्दा पाँच अर्ब बराबर थियो। यसवर्ष भने प्राधिकरणले त्यो समस्या भोग्नुपरेको छैन। सरकारको सार्थक प्रयासका कारण यस वर्ष प्राधिकरणले बिजुली जगेडामा राख्नुपरेको छैन। आफ्ना विद्युत् उत्पादनगृह बन्द गरेर निजी क्षेत्रको बिजुली खरिद गर्नुपर्ने बाध्यतासमेत हटेको छ। गतवर्ष प्राधिकरणले अर्धजलाशय प्रकृतिका आयोजनाको उत्पादन बन्द गरेर निजी क्षेत्रका आयोजनाबाट बिजुली खरिद गर्नैपर्ने बाध्यताका कारण समस्या भोग्नुपरेको थियो। यसपटक प्रधानमन्त्री शेरबहादुर देउवाको भारत भ्रमण, ऊर्जा जलस्रोत तथा सिँचाइमन्त्री पम्फा भुसालको नियमित पहल र प्राधिकरणको प्राविधिक तथा अन्य तयारीका कारण सार्थक सफलता प्राप्त भएको छ। निर्यातका लागि प्राधिकरणले स्वीकृति पाएजति नै अर्थात ३६४ मेगावाट बराबरको बिजुली आजदेखि भारत निर्यात सुरु भएको छ। प्राधिकरणले देशभित्र खपत गरी अतिरिक्त भएको विद्युत् यही जेठ १९ गतेदेखि भारतीय ऊर्जा एक्सचेन्ज (आइएक्स) मार्केटमा प्रतिस्पर्धी दरमा बिक्री सुरु गरेको हो। भारतको विद्युत् मन्त्रालयअन्तर्गतको केन्द्रीय विद्युत् प्राधिकरणले ६ वटा जलविद्युत् आयोजनाबाट उत्पादित विद्युतलाई स्रोत मानी ३६४ मेगावाट विद्युत् आइएक्स मार्केटमा बिक्री गर्न नेपाल विद्युत् प्राधिकरणलाई स्वीकृति दिएको थियो। गत चैतमा प्रधानमन्त्री देउवाको भारत भ्रमणका क्रममा नेपालभारतबीच ऊर्जा क्षेत्रमा सहकार्यसम्बन्धी संयुक्त दृष्टिकोण पत्र जारी भएको थियो। त्यसलगत्तै प्राधिकरणले थप चार जलविद्युत्गृहबाट उत्पादित विद्युत् भारतमा निर्यातका लागि स्वीकृति पाएको थियो। आजदेखि निजी क्षेत्रको ग्रिन भेन्चर्सको लिखु४ बाट उत्पादित विद्युत् निर्यात भएसँगै स्वीकृति पाएजति विद्युत् भारतीय बजारमा बिक्री सुरु भएको हो। प्राधिकरणको स्वामित्वका त्रिशूली तथा देवीघाटको ३७७ मेगावाट, कालीगण्डकी एको १४० मेगावाट, मध्यमस्र्याङ्दीको ६८ मेगावाट, मस्र्याङ्दीको ६७ मेगावाट र निजी क्षेत्रको लिखु४ बाट उत्पादित ५१ मेगावाट विद्युत् दैनिकरूपमा भारतीय बजारमा निर्यात भइरहेको छ। पानी परेसँगै नदीनालामा पानीको बहाव बढेर विद्युतगृह पूर्ण क्षमतामा चल्न थालेपछि आन्तरिकरूपमा खपत गरी अतिरिक्त भएको विद्युत् ढल्केबरमुजफ्फपुर ४०० केभी अन्तरदेशीय प्रसारण लाइनमार्फत दैनिकरूपमा भारतीय बजारमा निर्यात भइरहेको छ। प्राधिकरणका कार्यकारी निर्देशक कुलमान घिसिङले निर्यातका लागि स्वीकृति पाएका सबै आयोजनाको विद्युत् भारतीय बजारमा बिक्री हुन थाल्नु दुई मुलुकबीचको विद्युत् व्यापारका लागि कोशेढुङ्गा भएको जानकारी दिए। स्वीकृत क्षमताअनुसारकै विद्युत् निर्यात सुरु भएसँगै दुई मुलुकका प्रधानमन्त्रीले संयुक्तरूपमा जारी गरेको ऊर्जा क्षेत्रमा सहकार्यसम्बन्धी संयुक्त दृष्टिकोण पत्र कार्यान्वयनको नयाँ चरणमा प्रवेश गरेको छ, यो दुई मुलुकबीचको विद्युत् व्यापारका लागि एउटा कोशेढुङ्गा हो, यसले दुई मुलुकबीचको व्यापार घाटालाई समेत कम गर्ने छ, कार्यकारी निर्देशक घिसिङले भने। आन्तरिकरूपमा खपत गरी अतिरिक्त भएको सबै विद्युत् निर्यात गरिरहेको उनले बताए। यसबाट मुलुकभित्र उत्पादित विद्युत् बिक्री गर्न नसकी खेर फाल्नुपर्ने अवस्था तत्कालका लागि अन्त्य भएको छ। आगामी दिनमा थप विद्युत् निर्यातका लागि स्वीकृतिका लागि भारतीय पक्षसँग निरन्तर छलफल भइरहेको उनले जानकारी दिए। यसको नतिजा छिट्टै देखिनेमा आशावादी रहेको उनको भनाइ छ। उनले दुई मुलुकबीचको विद्युत् व्यापारलाई यो चरणसम्म ल्याउन पहल तथा सहयोग गर्ने सम्बद्ध सबै व्यक्ति र निकायलाई धन्यवाद दिए। आइएक्समा २४ घण्टालाई १५१५ मिनेटको ९६ वटा ब्ल्कमा विभाजन गरी बजारले तय गरेको प्रतिस्पर्धी दरमा विद्युत्को कारोबार गरिन्छ। त्यसैले हरेक ब्ल्कको मूल्य फरकफरक हुने गरेको छ। प्राधिकरणले शुक्रबारका लागि विद्युत्को अधिकतम र न्यूनतम मूल्य प्रतियुनिट क्रमश: १९२ रुपैयाँ (१२ भारु) र ३९९८४ रुपैयाँ (२४९९ भारु) पाएको छ। औसत मूल्य प्रतियुनिट ११४२ रुपैयाँ (७१४ भारु) रहेको छ। भारतको केन्द्रीय विद्युत् प्रणालीअन्तर्गत दैनिक विद्युत् बजार (डे अहेड मार्केट)मा विद्युत् बिक्री गरिन्छ। प्राधिकरणले हरेक दिन बिहान १० बजेदेखि मध्याह्न १२ बजेसम्म एक्सचेन्ज बजारमा बिक्री गरिने विद्युत्को परिमाणसहित बिडमा प्रतिस्पर्धा छ। विद्युत् प्रणालीमार्फत तय हुने मार्केट क्लियरिङ प्राइसका आधारमा विद्युत्को प्रतियुनिट बिक्रीदर तय हुन्छ। प्रतिस्पर्धी दर तय भएपछि रातिको १२ बजेदेखि अर्को दिनको रातको १२ बजेसम्म अर्थात् २४ घण्टा विद्युत् निर्यात गरिन्छ। प्राधिकरणकातर्फबाट एक्सचेन्ज बजारको सम्पूर्ण कारोबार नेपालसँगको विद्युत् व्यापारका लागि तोकिएको सम्पर्क निकाय एनटिपिसी विद्युत् व्यापार निगम (एनभिभीएन)ले गर्छ। एनभिभीएनले हरेक दिनको कारोबारसम्बन्धी विवरण प्रत्येक दिन साँझ ६ बजे प्राधिकरणलाई पठाउँछ। मुलुकको प्रणालीमा कूल दुई हजार ३०० मेगावाट बराबरको जडित क्षमता पुगेको छ। प्राधिकरणका कार्यकारी निर्देशक घिसिङका अनुसार हाल कूल आन्तरिक माग एक हजार ६३३ मेगावाट बराबर छ। प्रणालीमा लगातार बिजुली थप भइरहेको छ। चालु आवमा कूल ६२१ मेगावाट बिजुली थप भएको छ। केही आयोजनाबाट बिजुली थपिने क्रममा नै छ। आगामी आवमा कूल ७०० मेगावाट बढी बिजुली थप हुने सरकारले प्रक्षेपण गरिएको छ। हाल प्रणालीमा प्राधिकरणको १० हजार ६७७ मेगावाट घण्टा, प्राधिकरणका सहायक कम्पनीबाट ११ हजार २५१ मेगावाट घण्टा, निजी क्षेत्रका आयोजनाबाट १४ हजार ९२२ मेगावाट घण्टा बिजुली उपलब्ध छ। भारततर्फ बिजुली निर्यातको मात्रा बढेपछि टनकपुर बिन्दुबाट भने दुई हजार ८६ मेगावाट घण्टा बराबरको बिजुली आयात भइरहेको छ। पूर्वको बिजुली पश्चिम पठाउने प्रसारण लाइनको क्षमता नभएका कारणले गर्दा टनकपुरबाट बिजुली आयात गर्नु परिरहेको छ। पश्चिम क्षेत्रमा ठूला जलविद्युत् आयोजना नभएकाले त्यहाँको आन्तरिक माग धान्नका लागि पनि बिजुली आयात गर्नु परिरहेको छ। प्राधिकरणले कूल ८७ मेगावाट बिजुली आयात गरिरहेको छ। त्यसलाई वर्षाको समयमा रोक्नका लागि पनि पूर्वको बिजुली पश्चिम पठाउने प्रसारण लाइन निर्माणमा भइरहेको अवरोध हट्नु पर्छ। नवलपरासीको दुम्कीबासमा दुईवटा टावर निर्माणमा स्थानीयवासीले अवरोध गरेका कारण विगत १२ वर्षदेखि निर्माण सम्पन्न हुनसकेको छैन। प्राधिकरणका कार्यकारी निर्देशक घिसिङले लगातार प्रयास गरे पनि सर्वाच्च अदालतले आवश्यक फैसला नगरिदिँदा प्रसारण लाइन निर्माण हुन नसक्दा नेपालले बिजुली निर्यात गरेको खबर सुनेका पश्चिम नेपालका नागरिक भने खुसी हुनसकेका छैनन्। रासस"
काठमाडौंको फोहोर तत्काल नउठ्ने,"काठमाडौं : काठमाडौं उपत्यकाको फोहोर तत्काल नउठ्ने भएको छ। स्थानीय जनप्रतिनिधि, प्रभावित क्षेत्रका बासिन्दा, सांसद र सम्बद्ध निकायबीच एकीकृत संस्थागत सहकार्यको अभावमा काठमाडौंको फोहोर व्यवस्थापनमा सकस भएको हो । मुख्यतः सरोकारवालाबीच समन्वय नहुँदा काठमाडौंको फोहोर संकलन र व्यवस्थापनमा सकस देखिएको हो । बिहीबार राति काठमाडौं उपत्यकाको फोहोर व्यवस्थापनबारे काठमाडौं महानगरपालिका र नुवाकोट, धादिङका प्रभावित क्षेत्रका स्थानीय, जनप्रतिनिधिबीच सहमति भएको थियो । बञ्चरेडाँडाकुँडुले ल्याण्डफिल साइटमा फोहोर व्यवस्थापनको अवरोध हटाउन दुई पक्षबीच मध्यराति १८ बुँदे सहमति भयो। आइन्दा काठमाडौंबाट फोहोर बोकेका ट्रकहरू राति मात्र पठाउने, यसका लागि सडकमा बिजुलीसहित आवश्यक व्यवस्था महानगरपालिकाले ३ महिनाभित्र मिलाउने, सिसडोल र बञ्चरेडाँडामा फोहोर नगन्हाउने गरी महानगरपालिको एक महिनाभित्र व्यवस्थापन मिलाउने सहमति पत्रमा उल्लेख छ । स्थानीय श्रीराम ढुंगानाले भने, मन्त्रिपरिषद्ले विगतमा गरेका सहमतिहरुको अक्षरंश पालना मात्रै गर्ने हो भने समस्याको हल निस्किन्छ। प्रभावित क्षेत्रको पहिचान गरी अधिग्रहण, मुआब्जा वितरणलगायत काम गर्न महानगरपालिकाले केन्द्र सरकारमातहतका मन्त्रालय र निकायसँग समन्वय गर्ने, २३ जेठमा भएको सहमतिबमोजिम अतिरिक्त फोहोरमैला व्यवस्थापनमा संलग्न चालक, सहचालक तथा अन्य कर्मचारीहरूको स्वास्थ्य बीमा महानगरपालिकाले गर्ने सहमति भयो। सहमति भएको केहि समयपछि शहरी विकास मन्त्रालयमा शुक्रबार बिहान बैठक बस्यो। बैठकमा सर्वसहमति जुटाउने प्रयास भएपनि निष्कर्ष भने निस्किएन । सहमति कार्यान्वयनमा प्रश्न उठ्न थालेको छ। छलफलमा स्थानीयले सरकारले विगतमा गरेका निर्णयहरु अक्षरश पालनामा शंका व्यक्त गरे । स्थानीय श्रीराम ढुंगानाले भने, मन्त्रिपरिषद्ले विगतमा गरेका सहमतिहरुको अक्षरंश पालना मात्रै गर्ने हो भने समस्याको हल निस्किन्छ। नेपाली कांग्रेसका महामन्त्री डाप्रकाशशरण महतले ककनीको वडा नम्बर १, २, ३, धुनीवेशी १ को धेरै भूभाग सरकारले अधिग्रहण गर्नुपर्ने बताए । मन्त्रालयमा भएको छलफलमा फोहोर विसर्जन हुँदै आएको बञ्चरेडाँडा र सीसडोलका स्थानीयले विगतमा भएको सहमति कार्यान्वयन नभएको भन्दै फोहोर उठ्न नदिने बताए। नेपाली कांग्रेसका महामन्त्री डाप्रकाशशरण महतले ककनीको वडा नम्बर १, २, ३, धुनीवेशी १ को धेरै भूभाग सरकारले अधिग्रहण गर्नुपर्ने बताए । महतले भने, 'समन्वयको अभावमा फोहोर व्यवस्थापन हुँदैन । एकीकृत हल हुन जरुरी छ । सहकार्य र संस्थागत रेस्पोन्स हुनुपर्ने देखिन्छ । महानगर, शहरी विकास आआफ्नो तरीकाले काम गर्दा समस्या भयो । संस्थागत व्यवस्थाले कार्य गर्न सकेन । दुर्गन्धमुक्त, रोगमुक्त स्थितिको सृजना गर्न आवश्यक छ । प्रशासन संयन्त्र क्रियाशील हुनुपर्छ । विसर्जन वैज्ञानिक रुपमा गर्नुपर्छ । सांसद हितबहादुर तामाङले फोहोरको नाममा अर्बौं खर्च भएपनि दीर्घकालीन समाधान ननिस्किएको बताए । उनले भने, 'सम्झौताका नाममा सहमति गरियो । कार्यान्वयन इमान्दारितापूर्वक भएन । योभन्दा धेरै फोहोर थुप्रिन दिने हो भने संसारको सबैभन्दा बदनाम सहर र मान्छेका रुपमा चिनिनुपर्ने हुन्छ । अतिप्रभावित, प्रभावितको वर्गीकरण गरेको खोइ? ककनी डाँडासम्म गन्ह आउँछ । जग्गा कसैले किन्न मान्दैनन् । फोहोरको दीर्घकालीन समाधान गरौं ।' यस्तै सांसद रामवीर मानन्धरले फोहोर व्यवस्थापनमा प्रविधिको उपयोग गर्नुपर्ने बताए ।फोहोर व्यवस्थापनका लागि मेसिन ल्याउन प्रयास गर्नुपर्छ । मेसिनबिना समस्या सम्बोधन हुँदैन,'उनले भने। उनले फोहोरको समस्या समाधान ननिस्किए १६ नम्बर वडाबाट फोहोर जाने र त्यहि स्थानबाट फोहोर रोकिदिने चेतावनी दिए । सांसद भीमसेनदास प्रधानले काठमाडौंको फोहोर व्यवस्थापन सन्दर्भमा १७१ पटक बैठक बसेपनि निकास ननिस्किएको बताए । सांसद भूमी त्रिपाठीले बञ्चरेडाँडामा छापामार शैलीमा फोहोर लैजाने काम भएको बताए । उनले भने,बञ्चरेडाँडाँमा छापामार शैलीमा फोहोर लैजाने काम भयो । प्रहरी लगाउने कार्य खेदजनक छ । वातावरणीय प्रभाव मुल्याकंन (इआईई) फोहोर विसर्जन हुनुअघि गर्नुपथ्र्यो । हामीलाई अर्को ठाउँमा स्थानान्तरण गरिदिनुस् । त्यो ठाउँमा बस्न सकिने अवस्था छैन । निर्णय प्रक्रियामा प्रभावित क्षेत्रलाई पनि बसालौं । फोहोरको दीर्घकालीन समाधान गर्न सरकार आलटाल गरिरहेको भन्दै सम्झौता कार्यान्वयनको ग्यारेण्टी हुनुपर्ने बताए। सांसद भीमसेनदास प्रधानले काठमाडौंको फोहोर व्यवस्थापन सन्दर्भमा १७१ पटक बैठक बसेपनि निकास ननिस्किएको बताए । सांसद गगन थापाले बञ्चरेडाँडा र सिसडोलको मुख्य माग जग्गा अधिग्रहण रहेको बताए । उनले भने, जग्गा अधिग्रहणका लागि बजेट विनियोजन गरौं । काठमाडौं फोहोर थेग्न सक्ने अवस्था छैन । शहरी विकासमन्त्री रामकुमारी झाँक्रीले तत्काल फोहोर संकलनमा अवरोध नगर्न आग्रह गरिन् । उनले भनिन्, स्थानीयका माग जायज छन् । फोहोर उठाउन दिनुहोस् । जग्गा अधिग्रहणका लागि बजेट विनियोजनको पहल गर्छु । ' काठमाडौं महानगरले फोहोर संकलन गरी बञ्चरेडाँडा पुर्याए पनि स्थानीयले अवरोध गर्दै आएका छन् । 'फोहोरको वैज्ञानिक व्यवस्थापन हुनुपर्ने, अतिप्रभावित क्षेत्रको जग्गा सरकारले अधिग्रहण गर्नुपर्ने, स्वास्थ्य बीमा सरकारले ग्यारेन्टी गर्नुपर्नेलगायत स्थानीयको माग छन्। यस्तै,जग्गा अधिग्रहण, बन्चरेडाँडासम्म जाने बाटोका लागि पर्याप्त बजेट विनियोजन र स्थानीय बासिन्दा पनि रहने एक समिति गठन गरिनुपर्ने स्थानीयको माग छ । बन्चरेडाँडा क्षेत्रमा फोहोर व्यवस्थापनबारे अनुगमन गर्न स्थानीय बासिन्दासमेत रहको समिति गठन गरिनुपर्ने स्थानीय मनोज तामाङले बताए । प्रभावित स्थानीयले जनप्रतिनिधिको विश्वास गर्न छोडेका छन् । ककनी र धुनीवेशी पालिकाले फोहोरका नाममा प्राप्त बजेट अन्यत्र खर्च गर्ने गरेको स्थानीयको आरोप छ ।"
दफाबार छलफलका लागि यौन हिंसाविरुद्ध र फौजदारी कसुरसम्बन्धी विधेयक संसदीय समितिमा,"काठमाडौं : प्रतिनिधिसभाको बैठकले दुई विधेयकलाई स्वीकृत गर्दै दफाबार छलफलका लागि संसदीय समितिमा पठाइएको छ । शुक्रबार बसेको बैठकले यौन हिंसाविरुद्धका केही ऐनलाई संशोधन गर्ने विधेयक२०७९ र फौजदारी कसुर तथा फौजदारी कार्यविधिसम्बन्धी केही ऐन संशोधन गर्ने विधेयक२०७९ लाई सर्वसम्मतले स्वीकृत गर्दै दफाबार छलफलका लागि समितिमा पठाइएको हो । बैठकमा कानुन, न्याय तथा संसदीय मामिलामन्त्री गोविन्द्रप्रसाद शर्माले उक्त विधेयक दफाबार छलफलका लागि समितिमा पठाइयोस् भन्ने प्रस्ताव पेश गरेका थिए। दुई विधेयकमाथि अब सम्बन्धित समितिमा दफाबार छलफल हुनेछ ।"
धनगढीमा भाटभटेनी सुपर मार्केट सञ्चालनमा,"धनगढी : सुदूरपश्चिममा भाटभटेनीको २३ औं शाखा खुलेको छ । धनगढीको बोराडाँडी भन्ने स्थानमा शुक्रबार धनगढी उपमहानगरपालिकाका मेयर गोपाल हमालले एक कार्यक्रमका बीच भाटभटेनीको २३ औं शाखाको उद्घाटन गरेका हुन्। भाटभटेनीले सुदूरपश्चिममा बजार देखेर सुपरमार्केट खोलेको बताउँदै हमालले अरु क्षेत्रमा पनि प्रचुर सम्भावना भएकाले लगानी गर्न प्रदेश बाहिरका सबै लगानीकर्तालाई आह्वान गरे । सुदूरपश्चिम सम्भावनाको क्षेत्र हो, यहाँ उद्योग कलकारखाना र व्यापारिक प्रतिष्ठान खोल्न म सबै लगानीकर्तालाई आह्वान गर्छु,' मेयर हमालले भने । सुदूरपश्चिमका लागि भाटभटेनी सबैभन्दा ठूलो सपिङ कम्पलेक्स हो । भाटभटेनी सुपर मार्केटका अध्यक्ष मीनबहादुर गुरुङले धनगढीमा आफ्नै जग्गामा भवन बनाएर २३ औं स्टोरका रुपमा यसलाई सञ्चालनमा ल्याएको बताए । उनले भवनमा ६ तल्ला रहेको बताए । करिब सवा २ अर्बको लगानीमा भाटभटेनीको नयाँ शाखा उद्घाटन गरिएको हो । सिनेमा हल, खाद्यान्न, लुगाकपडासहित खेलकूदका सामग्री भाटभटेनीमा पाइनेछन् । भाटभटेनीले ३ सय जना स्थानीयलाई रोजगारी पनि दिएको छ । अध्यक्ष गुरुङले, भाटभटेनीको भवनको १ किलोमिटर परिधिका नागरिकलाई पहिलो प्रार्थमिकता, त्यसपछि २ किलोमिटर त्यसपछि एकएक किलोमिटरको परिधि गरेर रोजगारमा प्रार्थमिकता दिएको बताए । व्यापारको क्षेत्रमा सुदूरपश्चिम प्रदेशका व्यापारी बाहेकले लगानी गरेको ठूलो प्रोजेक्ट हो । अध्यक्ष गुरुङले सुदूरपश्चिममा लगानीका प्रचुर सम्भावना भएपनि लागानीकर्ता हिचकिचाइ रहेको बताए । मैले सुदूरपश्चिमलाई व्यवसायका लागि भर्जिन ल्याण्ड मानेको छु, भाटभटेनी आएको स्थानमा अरु यद्योग धन्दा पनि आउँछन्,' उनले भने । उनले अब सुदूरपश्चिममा पनि सम्भावना छ भन्दै लगानीकर्ताहरुले लगानी गर्ने बताए । २०४१ सालमा ३५ हजारको लगानीबाट सुरु भएको भाट भटेनीका देशैभरी २३ वटा शाखा विस्तार भइसकेका छन् ।"
चोरीएका ३० सवारीसाधन सम्बन्धित धनीलाई हस्तान्तरण,"काठमाडौं : ट्राफिक प्रहरीले फेला परेका १९ वटा मोटरसाइकल र ११ वटा स्कुटर सम्बन्धित धनीलाई फिर्ता गरेको छ। शुक्रबार काठमाण्डौं उपत्यका ट्राफिक प्रहरी कार्यालयमा भएको एक कार्यक्रममा कार्यालय प्रमुख एसएसपी उमेशराज जोशीले मोटरसाइकल र स्कुटर हस्तान्तरण गरेका हुन्। मोटरसाइकल धनीले विभिन्न समयमा हराएको भनी हुलिया निवेदन ट्राफिक कार्यालयमा दर्ता गराएका थिए। ट्राफिक प्रहरीको विशेष टोलीले सक्रियताका साथ खोजतलास गर्ने क्रममा उपत्यका आसपासका ठाउँबाट ति मोटरसाइकल स्कुटर फेला पारेको हो। कायक्रममा बोल्दै कार्यालय प्रमुख उमेशराज जोशीले मोटरसाइकल चोरी हुनबाट रोक्नको लागि सम्वन्धीत धनी नै चनाखो हुनुपर्ने बताए। यसका साथै उनले सुरक्षित ठाउँमा पार्किङ गर्ने, अतिरिक्त लक र सुरक्षाका उपायसमेत अपनाउन आग्रह गरे। ट्राफिक कार्यालयका प्रमुख जोशीका अनुसार मोटरसाइकल हराएको भनी निवेदन आएपछि हुलियाको आधारमा प्रहरीले विशेष निगरानी र खोजी गर्ने गर्छ। आर्थिक वर्ष २०७८७९ मा ट्राफिक कार्यालयले ४३१ वटा मोटरसाइकल सम्वन्धीत धनीलाई जिम्मा लगाएको एसएसपी जोशीले बताए।"
आगलागीबाट १० लाखको क्षति,"उदयपुर : उदयपुरको चौदण्डीगढी नगरपालिका७ बेल्टार बजारमा विद्युत सर्ट भइ आगलागी हुँदा १० लाख बराबरको क्षति भएको छ। बिहीबार बेलुका करिव ९ बजेको समयमा स्थानीय रामचन्द्र बस्नेतको घरमा लागोलागी हुँदा नगद, जिन्सी, भौतिक संरचना गरी १० लाख बराबरको क्षति भएको हो। आगालागीबाट घरभित्र रहेको लत्ताकपडा, फेन्सी सामान, जुत्ता चप्पल जलेर नष्ट भएको छ जिल्ला प्रहरी कार्यालयका डिएसपी सन्तोष आचार्यले जानकारी दिए। आगो स्थानीय र दमकलको सहयोगमा इलाका प्रहरी कार्यालय बेल्टारबाट खटिएको प्रहरी टोलीलेएक घण्टापछि नियन्त्रणमा लिएको उनले बताए।"
ताप्लेजुङमा ५ दिने औद्योगीक पर्यटन मेला,"ताप्लेजुङ : जिल्लाका औद्योगीक क्षेत्रको पहिचान गराउने तथा पर्यटन प्रवर्द्धन गर्ने उद्धेश्यले ताप्लेजुङमा औद्योगिक मेलाको आयोजना गरिएको छ। ५ दिन मेलाको १ नम्वर प्रदेशका उद्योग श्रम तथा रोजगारमन्त्री प्रतापप्रकाश हाङगामले बिहिबार उद्धघाटन गरेका छन्। घरेलु तथा साना उद्योग महासंघ, घरेलु तथा साना उद्योग कार्यालयको आयोजनामा सञ्चालित मेलामा ३५ वटा स्टल रहेका छन्। जिल्लामा उत्पादित अल्लोको कपडा, ढाका कपडा, गलैंचा, छुर्पीलगायतका वस्तु छन्। ढाका कपडा लिएर तेह्थुम र आफ्नो जिल्लामा उत्पादित वस्तु लिएर पॉचथर, संखुवासभा, इलाम र धनकुटा देखिका उद्यमी आएका छन्। कार्यक्रमको मुख्य आकर्षक डोको, डालो, थुन्से, गजेरा बुन्ने रहेको आयोजक महासंघका सचिव हर्कराज गुरुङले जानकारी दिए। सो प्रतियोगिता बिहिबार सम्पन्न गरिएको छ। बर्खाको समयमा कार्यक्रम राखिएको भन्दै आयोजकको आलोचना पनि भएको छ। चैतबैशाखमै गर्ने तयारी भएको तर स्थानीय तहको निर्वाचनका कारण अहिलेलाई सारिएको महासंघका जिल्ला अध्यक्ष राजेन्द्र भारतीले दावी गरे। वर्षाले प्रभाव पार्न सक्ने भएकाले सामुदायिक भवनको भित्र र वाहिरको भागलाई प्रयोग गरिएको छ। भवनभित्र हरेकदिन सांगीतिक तथा साहित्यीक कार्यक्रम हुने र बाहिर स्टलहरु रहने ब्यवस्था मिलाइर्एको छ। कोरोना संक्रमण अघिसम्म जिल्लामा पाथीभरा, कञ्चनजंघा जस्ता महोत्सव हुँदै आएका थिए। सदरमुकाम फुङलिङमा लाखेजात्रा, चासोक तङनाम जस्ता गतिविधि हुन्थे। संक्रमणपछि प्राय सवै गतिविधि ठप्प हुँदा आर्थिक गतिविधि चलायमान नभएको र त्यसकालागि पनि यस्ता कार्य गर्नुपर्ने घरेलु कार्यालयका प्रमुख युवराज घोरसाई बताउँछन। मेलामा २० लाख जति खर्च हुने आयोजकको अनुमान छ। मेलाका लागि प्रदेशको उद्योग मन्त्रालय, घरेलु कार्यालय, स्थानीय तहले सहयोग गर्ने आयोजकले बताए। मेलाको ५० हजार बढीले अवलोकन गर्ने आयोजकको अपेक्षा छ।"
"चन्दा चौधरीको माग : २७ वर्षदेखि घरमा आक्रमण भइरहेको छ, न्याय चाहियो सरकार","काठमाडौं : सांसद चन्दा चौधरीले स्थानीय चुनावका बेला आफूमाथि भएको आक्रमण गर्नेमाथि कारवाहीको प्रक्रियाका बारेमा सरकारसँग जानकारी माग गरेकी छन्। प्रतिनिधिसभाको शुक्रबारको बैठकमा सांसद चौधरीले आफ्नै घरमा गठबन्धनका कार्यकर्ताले आफ्नो हत्या प्रयास गरेको र ८० वर्षीया आमामाथि दुर्व्यवहार गरेको भन्दै आक्रमण गर्नेमाथिको कारवाहीको प्रक्रियाका बारेमा गृहमन्त्रीसँग जानकारी माग गरेकी हुन्। त्यस्तै, २७ वर्षदेखि आफ्नो घरमा आक्रमण भएको र आफ्नो दाइलाई कांग्रेसमा रहेका बेला बेपत्ता पारिएको उनले बताइन्। उनले आफ्नो परिवारमाथि आक्रमण गर्ने कानुनसम्वत दोषिलाई कारवाही गरी आफूलाई न्याय दिन माग गरिन्। उनले आफूमाथि भएको आक्रमणको प्रयासपछि ४० मिनेटपछि उद्दार गरिएको समेत बताइन् । चुनावमा सांसदमाथि भएको यस्तो घटना अन्य केहि पनि नभएको उनको भनाइ छ।"
"कानून व्यवसायीले लगाए दोष, न्यायाधीशले मागे सहयोग","राजविराज : सप्तरीका न्यायाधीशहरूले निष्पक्ष र छिटो फैसलाका लागि कानुन व्यवसायीहरूसँग सहयोग माग गरेका छन्। सप्तरी जिल्ला अदालत बार एकाईको नवनिर्वाचित कार्यसमितिको सपथग्रहण तथा पदास्थापन समारोहमा शुभकामना व्यक्त गर्दै न्यायाधीशहरूले सहयोग माग गरेका हुन्। अदालतमा विचौलियाहरू सल्बलाएको र मुद्दाको उचित व्यवस्थापन गरी छिटोछरितो न्याय दिन नसकेको गुनासो सम्बोधन गर्दै न्यायाधीशहरूले कानुन व्यवसायीहरूसँग सहयोग मागेका हुन्। उच्च अदालत जनकपुर राजविराज इजलाश र सप्तरी जिल्ला अदालतका १५ बढी न्यायाधीशको उपस्थिती रहेको कार्यक्रममा उच्च अदालत इजलाशका मुख्य न्यायाधीश हरीप्रसाद भण्डारीले छिटोछरितो र प्रकृयासँगत फैसलाका लागि कानुन व्यवसायीको सहयोग आवश्यक रहेको बताए। न्यायाधीश भण्डारीले न्याय सम्पादनको प्रकृया तथा कानुन व्यवसायको हकहित संरक्षणका साथै छिटो र निष्पक्ष फैसलाका लागि कानुन व्यवसायीहरूले अदालतलाई सहयोग गर्नुपर्ने बताए। जिल्ला अदालतका प्रमुख न्यायाधीश चन्द्रमणि ज्ञवालीले पक्ष र विपक्षको सहयोग बिना न्यायपालिका एक्लैले मुद्दा टुंगो लगाउन असमर्थ रहेको बताए। कोभिड र न्यायालय शुद्धिकरणको अभियान भन्दै कानुन व्यावसायीहरूद्वारा सञ्चालित आन्दोलनले छिटो फैसलामा केही प्रभाव परेको स्विकार्दै ज्ञवालीले मुलतः कहिले मुद्दाका पझ र कहिले विपक्षले मुद्दा हटाउने गरेकाले फैसला गर्न नसकिएको बाध्यता सुनाए। अदालतभित्र बिचौलिया भएको र घुस खाने गरेको आरोप मञ्च र फोरममा उठाउनु भन्दा सूचना दिन उनले आग्रह गरे। खाने न्यायाधीश हुन भन्न खोजेको हो भने खुवाउने कानुन व्यवसायी वा कर्मचारी होलान् उनले अगाडि भने, दोषारोपणमा उत्रिनुभन्दा सूचना आदानप्रदान गर्दै आपसमा मिलेर मात्र अदालतभित्रका विकृती अन्त्य गर्न सकिन्छ। अदालतमा २०७१ सालदेखिका मुद्दा थाँती रहेका छन् भने २ वर्षमा साढे १२ सय मुद्दा थन्किएको अदालतले जनाएको छ। अदालतको साधन, स्रोत र जनशक्तिमा पर्याप्त सुधार भएपनि वाञ्छितरूपमा मुद्दाको काम कारवाही छिटो नभएको, भएका फैसला कार्यान्वयन हुन नसकेको र विचौलियाका कारण न्याय प्रभावित हुन थालेको कानुन व्यावसायीहरूले आरोप लगाए। जवाफमा न्यायाधीशरुले मुद्दाहरूको काम कारवाही ढिलो हुनुमा कानूनी प्रकृया र सलंग्न सरोकारवाला समेत दोषी रहेकोले अदालत एक्लैले सुधार गर्न असमर्थ रहेको भन्दै सुधारको प्रकृयामा एकाकार हुन आग्रह गरे। सप्तरीका प्रमुख जिल्ला अधिकारी जनार्दन गौतमले इमान्दारीपूर्वक पेशा निर्वाहका साथ गलत प्रवृत्तिलाई निरुत्साहित गर्न जरुरी रहेको बताए। सानातिना विवादमा मुद्दामामिला गर्न उकास्नुभन्दा स्थानीयस्तरबाटै सरलरूपमा न्यायप्राप्त गर्न अग्रसर भए अदालतमा मुद्दाको चाप कम हुने र सामाजिक सदभाव भएको समाज निर्माण हुने बताए। निवर्तमान अध्यक्ष डोमन साहको अध्यक्षतामा भएको कार्यक्रममा सप्तरी निवासी सर्वोच्च अदालत बार एकाईका सदस्य दिपनारायण साहलाई सम्मान गरिएको थियो। कार्यक्रममा उच्च अदालत बार एकाइका अध्यक्ष भरत यादव, पूर्व अध्यक्ष श्यामनारायण साह, जिल्ला अदालत बार एकाईका पूर्व अध्यक्षहरू रामकुमार यादव, सुरेन्द्र यादव, केशव दास, वरिष्ठ अधिवक्ताहरू, इन्सेक प्रतिनिधि, पत्रकारहरूले निष्पक्ष र छिटो फैसलासँगै कार्यान्वयनमा जोड दिए। शनिबार सम्पन्न निर्वाचनमा रामप्रसाद चौधरी नेतृत्वको समावेशी प्रगतिशील समूहका सम्पूर्ण पदाधिकारी, सदस्य र पार्षदलाई निर्वाचन संयोजक कृपानारायण यादवले शपथ ग्रहण गराए। अध्यक्षमा अधिवक्ता रामप्रसाद चौधरी, उपाध्यक्षमा फुलनारायण यादव, सचिवमा प्रमोदकुमार चौधरी र कोषाध्यक्षमा मनु खनाल विजयी भएका छन्। यसैगरी सदस्यहरूमा वीरबहादुर कडारी, वैद्यनाथ चौधरी, उमेशनारायण शरण, राजनारायण यादव र रहमुल मन्सुरी निर्वाचित भएका छन्। सहसचिवमा किरण साह निर्विरोध निर्वाचित भइन् भने केन्द्रीय पार्षदमा महेन्द्रप्रसाद देव, केशरलाल खंग, बिरेन्द्रप्रसाद चौधरी, कर्मचन्द्र चौधरी र हेमनारायण चौधरी निर्वाचित भए।"
काठमाडौंको फोहोर व्यवस्थापनबारे 'स्टेयरिङ कमिटी' को बैठक बस्दै,"काठमाडौंः काठमाडौंमा देखिएको फोहोरमैला व्यवस्थापनबारे थप निर्णय गर्न शुक्रबार बेलुकी फोहोरमैला व्यवस्थापनसम्बन्धी 'स्टेयरिङ कमिटी' को बैठक बस्दैछ । स्टेयरिङ कमिटीको अध्यक्षमा शहरी विकासमन्त्री हुने व्यवस्था छ । सो बैठकले आफ्नो कार्ययोजना सार्वजनिक गर्नेछ । शहरी विकास मन्त्रालयमा शुक्रबार बिहान बसेको बैठकले यस्तो निर्णय गरेको हो । बन्चरेडाँडामा काठमाडौंको फोहोर फाल्दा प्रभावित हुने जग्गा यकिन गरी अधिग्रहण सुरू गर्न सहरी विकास मन्त्रालय तयार भएको छ । शहरी विकास मन्त्री रामकुमारी झाँक्रीले जग्गा अधिग्रहण गर्न बजेट छुट्याउने मौखिक सहमति जनाएकी छन् । फोहोर व्यवस्थापनको ठोस निर्णय हुन नसक्दा काठमाडौं फोहोरले दुर्गन्धित बनेको छ । काठमाडौं उपत्यकाको फोहोर विसर्जनबारे काठमाडौं महानगरपालिका, नुवाकोट र धादिङका प्रभावित क्षेत्रका स्थानीयवासीबीच सहमति जुट्न सकेको छैन ।"
जिसस पर्सामा जसपाएमाले गठबन्धन विजयी,"वीरगन्ज : जिल्ला समन्वय समिति(जिसस) पर्साको निर्वाचनमा जनता समाजवादी पार्टी (जसपा) र नेकपा एमाले गठबन्धनको प्यानल विजयी भएको छ। शुक्रबार भएको निर्वाचनमा जिसस पर्साको प्रमुखमा जसपाका निरन्जन साह सोनार र उपप्रमुखमा एमालेका पुरन कुर्मी निर्वाचित भएका हुन्। बाँकी ७ सदस्यमा पनि जसपा एमालेकै गठबन्धनका उम्मेदवारहरु विजयी भएका छन्। मुख्य निर्वाचन अधिकृत धर्मराज पौडेलका अनुसार जिससको प्रमुखमा सोनार १५ मतका साथ निर्वाचित भएका हुन्। उनका प्रतिद्धन्द्धी नेपाली काँग्रेसका उम्मेदवार सरोज चौरसीयाले भने १३ मत पाए। यस्तै उपप्रमुखमा एमालेका कुर्मीपनि १५ मतका साथ निर्वाचित भए। उनका प्रतिस्पर्धी काँग्रेसकी कुमारी सोनीले भने १३ मत मात्रै पाइन्। जिससको ७ जना सदस्यमा जसपाका विजयकुमार राउत, जसपाकै राजपति देवी, जसपाकी व्यान्ति देवी कुर्मी, एमालेका रामप्रसाद यादव, एमालेकै श्रीकान्ती देवी थरुनी, एमालेकै खलिल मिया अन्सारी निर्वाचित भएका छन्। शुक्रबार भएको निर्वाचनमा पर्साका १४ वटा पालिकाका प्रमुख र उपप्रमुख गरी २८ जनाले मतदान गरेका थिए। सत्तागठबन्धनको शीर्ष नेतृत्वले जिससको निर्वाचनमा पनि सत्तारुढ दलहरुबीच गठन गठबन्धन गर्न निर्देशन दिएको थियो। तर जिसस पर्साको निर्वाचनमा भने सत्तारुढ दल जसपाले भने एमालेसंग गठबन्धन गरेको उम्मेदवारी दिएको थियो। काँग्रेसले भने सबै पदमा एकल उम्मेदवारी दिएको थियो। उसलाई १ पालिका प्रमुख जितेको लोसपाले समर्थन गरेको थियो। पर्सामा रहेको १४ स्थानीय तहमा बैशाख ३० को निर्वाचनमा प्रमुख र उपप्रमुखगरी कांग्रेसले १२ पद, एमालेले १० पद, जसपाले ५ र लोसपाले १ जना प्रमुख पद जितेको थियो।"
"फेरि बढ्यो सार्वजनिक सवारीको भाडा, कहाँ जान कति ? (सूचिसहित)","काठमाडौं : पेट्रोलियम पदार्थको मूल्य बढेसँगै सरकारले अन्तर प्रदेश चल्ने सार्वजनिक सवारीको भाडा पुन: बढाएको छ। यातायाता व्यवस्था विभागले शुक्रबार एक विज्ञप्ति जारी गर्दै अन्तर प्रदेश यातायातका यात्रुबहाक तथा मालबाहक सवारीको भाडादर बढाएको जानकारी दिएको छ। विभागका अनुसार यात्रुवाहक सवारीमा २५ प्रतशित, पहाडी बाटोमा संचालन हुने मालवाहक सवारीमा २५ प्रतिशत र तराईको बाटोमा संचालन हुने मालवाहक सवारीमा ३७ प्रतिशतले भाडा वृद्धि गरिएको हो। यसअघि सरकारले जेठ ११ गते गाडी भाडा दुई प्रतिशतले बढाएको थियो। इन्धनको मूल्य थपघटका आधारमा एकैपटक ५ प्रतिशतले बढेमा वा घटेमा भाडा समायोजन गर्ने नीति अनुरुप भाडा बढाएको विभागले जनाएको छ। विभागका अनुसार बढेको भाडा २७ जेठबाटै लागू हुने जनाएको छ। हेर्नुहोस् सूची"
"भारतमा कोरोना बढ्यो : ७ हजार ५८४ नयाँ सङ्क्रमित, २४ को मृत्यु",नयाँ दिल्ली : भारतमा पछिल्लो २४ घण्टामा थप सात हजार ५८४ मा कोरोना सङ्क्रमण भएको त्यहाँको केन्द्रीय स्वास्थ्य र परिवार कल्याण मन्त्रालयले शुक्रबार जानकारी दिएको छ। हाल भारतमा सक्रिय सङ्क्रमितको सङ्ख्या ३६ हजार २६७ छ। यो कुल सङ्क्रमितको ००८ प्रतिशत भएको जनाइएको छ। हिजो कोरोनाका सक्रिय सङ्क्रमित सङ्ख्या ३२ हजार ८९८ रहेका थिए। पछिल्लो २४ घण्टामा ३ हजार ७९१ कोरोनाबाट मुक्त भएका छन्। अहिलो कोरोना मुक्तको संख्या चार करोड २६ लाख ४४ हजार ९२ पुगेको छ। अहिले कोरोना मुक्ति दर ९८७० प्रतिशत रहेको छ। गत २४ घण्टाको समायावधीमा कोरोना महामरीको कारण २४ जनाको मृत्यु भएको छ। हालसम्म कोरोनाबाट मृत्यु हुनेको संख्या पाँच लाख २४ हजार ७४७ पुगेको छ। भारतमा कोरोना सुरु भएदेखि हालसम्म कुल ८५ करोड ४० लाखभन्दा बढी व्यक्तिको परीक्षण भएको छ। भारतमा सन् २०२१ जनवरीबाट राष्ट्रव्यापी खोप अभियान सुरु गरिएको थियो। सो समयदेखि हालसम्म एक अर्ब ९४ करोड ७६ लाख भन्दा बढी डोज खोप लगाइएको छ।
भित्ता काटेर आँबुखैरेनीमुग्लिन खण्ड एकतर्फी सञ्चालन,"तनहुँ : पृथ्वीराजमार्गअन्तरगत तनहुँको आँबुखैरेनी गाउँपालिका४, साँखर ड्याममा सडक भाँसिएपछि अवरुद्ध राजमार्ग एकतर्फी सुचारु भएको छ । शुक्रबार बिहान करिब पौने ५ बजेदेखि ठप्प भएको राजर्मा दिउँसो १ बजेपछि एकतर्फी रुपमा सुचारु भएको जिल्ला प्रहरी कार्यालय तनहुँले जनाएको छ । सडकको कुनातर्फ भित्ता सामान्य रुपमा जेसिबीले काटेर फालेपछि साना सवारी पास भएको छ ।ठूला सवारी साधनलाई भने प्रवेश गराइएको छैन । सडक भाँसिदा बा १० च ४६७९ नम्बरको कार, ग १५ प २९५३ नम्बरको मोटरसाइकल, बा ३३ प १०८१ नम्बरको मोटरसाइकल खसेर बेपत्ता भएका छन् । घट्नामा दुई पुरुषको शव भेटिएको छ । मृतमध्ये एकजनाको पहिचान खुलेको छ । उनी गोरखा सिरानचोक गाउँपालिका वडा नं ५, स्थायी घर भई हाल जिल्ला तनहुँ आबुखैरेनी गाउँपालिका वडा नं २ बस्ने ३५ वर्षीय केशव घिमिरे रहेको जिल्ला प्रहरी कार्यालय तनहुँका प्रहरी नायव उपरीक्षक युवराज खड्काले जानकार दिए । उनका अनुसार अर्को शवको हालसम्म सनाखत हुन सकेको छैन । शवलाई अहिले जिल्ला अस्पताल दमौलीमा ल्याइएको छ । बा ३३ प १०८१ नं को मोटरसाइकल बेपत्ता भएपनि चालक र मोटरसाइकलमा सवार व्यक्ति सकुशल रहेको प्रहरीको भनाइ छ ।"
प्रधानमन्त्री देउवाले दिए मिटरब्याजीलाई पक्रन निर्देशन,काठमाडौं : प्रधानमन्त्री शेरबहादुर देउवाले सप्तरीका मिटरब्याजी रामदेव तेलीलाई पक्राउ गरी अनुसन्धान अघि बढाउन निर्देशन दिएका छन्। उनले आज गृहमन्त्री बालकृष्ण खाँणलाई मिटरब्याजी तेलीलाई पक्राउ गरी अनुसन्धान अघि बढाउन निर्देशन दिएको प्रधानमन्त्रीका प्रेस प्रमुख गोविन्द परियारले जानकारी दिए। तेलीले चर्को ब्याज लिएर जिल्लाका विपन्न सर्वसाधारणको शोषण गर्ने गरेको समाचार सार्वजनिक भएको थियो। रासस
मुग्लिननारायणगढ सडक सञ्चालनमा,चितवन : पहिराले अवरुद्ध भएको नारायणगढमुग्लिन सडकखण्ड सञ्चालनमा आएको छ। इच्छाकामना गाउँपालिका वडा नं ६ तोपे खोलामा बिहान ८:४५ बजे खसेको पहिरो पन्छाएसँगै सडक सञ्चालन भएको हो। जिल्ला प्रहरी कार्यालय चितवनका अनुसार बिहान ११:१५ बजेबाट सडक दुईतर्फी सञ्चालनमा आएको छ। बुधबार रातिदेखि पहिराका कारण सो सडक पटकपटक अवरुद्ध हुँदै आएको छ। सवारीको लामो लाइन भएका कारण सडकखण्ड पार गर्न घण्टौँ समय लाग्छ।
"जाजरकोटमा बोलेरो जिप दुर्घटना : दुई जनाको मृत्यु, ५ को अवस्था गम्भीर",जाजरकोट : जाजरकोटको जुनीचाँदे गाउँपालिका ५ गर्खाकोटमा जिप दुर्घटना हुँदा २ जनाको घटनास्थलमै मृत्यु भएको छ। अन्य ९ जना घाइते भएका छन्। घाइतेमध्ये ५ जनाको अवस्था गम्भीर रहेको छ भने ४ जनाको अवस्था समान्य रहेको प्रमुख जिल्ला अधिकारी रामबहादुर शाहीले जानकारी दिए। सुर्खेतबाट जुनीचाँदे गाउँपालिका केन्द्रतर्फ जाँदै गरेको कर्णाली प्रदेश ०२००१च ०३४१ नम्बरको बोलेरो जिप वडा नं ५ को गर्खाकोट ( वेलपुइना) भन्ने स्थानमा दुर्घटनामा परेको हो। सो जीपमा ११ जना यात्रु रहेका थिए । घाइतेहरुको अवस्था गम्भीर रहेको छ । मृतकको नाम खुल्न नसकेको प्रहरीले जनाएको छ । उद्धार कार्य जारी छ । घाइतेको हेलिकप्टरबाट उद्धार गर्न गृहको निर्देशन घाइतेको हेलिकोप्टरबाट उद्धार गरी उपचारको व्यवस्था मिलाउन गृहमन्त्री बालकृष्ण खाणले निर्देशन दिएका छन्। जाजरकोटका प्रजिअ शाहीले गृहमन्त्री खाणको निर्देशनपछि नेपाली सेनाको सुर्खेत कार्यालयसँग समन्वय गरी उद्धारका लागि हेलिकप्टर पठाइएको जानकारी दिए। घटनास्थल दुर्गम भएकोले बिस्तृत विवरण आउन बाँकी छ ।
गौरे सार्कीहरूलाई न्याय देऊ,"अदालतमा मुद्दा जित्नु भनेको पूरै न्याय पाउनु होइन, आधामात्रै हो भनिन्छ। पूरै न्याय पाउन त अदालतको आदेश वा फैसला कार्यान्वयन हुनुपर्छ। दैलेखको भैरवी गाउँपालिका१ का गौरे सार्कीका लागि त्यस्तै भएको छ अदालतबाट न्याय पाएका छन् तर कार्यान्वयन भएको छैन। अंशस्वरूप पाउनुपर्ने जग्गा उनको नाममा आउनुपर्ने अदालतको फैसला भएको उहिल्यै हो तर गौरेले भोगचलन गर्न पाएका छैनन्। तसर्थ उनका लागि न्याय कागजमै सीमित छ। उनका बाबुको नाममा जग्गा दाजुको समेत मृत्युपछि भाउजूले एकलौटी रूपमा अर्कैलाई बेचिदिएकी थिइन्। थाहा पाएपछि गौरेले मुद्दा गरे। अदालतले भाउजूले गरेको बिक्री बदर गरी एक भाग उनको हुने ठहर्यायो। त्यसपछि गौरेले ५६४, ६७८ र ६०५ मा कित्ता नम्बरको १४१५ वर्गमिटर जग्गाको तिरोभरो बुझाउँदै आएका छन्। तिरो तिर्छन् उनी तर भोगचलन अर्कैको छ। उनी त अरूका थोत्रा जुत्ताचप्पल सिलाएर ७९ वर्षको जीवन घिसारिरहेका छन्। घिसारिरहेका छन् किनभने उनको न बस्ने ठाउँ छ न खेती गरिखाने अरू जमिन। जहाँ बसेका छन्, एउटा पाल टाँगेर ६५ वर्षे श्रीमती र छोराको ओत लगाएका छन्। जुन बर्खा लाग्न थाल्दा आउने हुरीबतासले बेलाबेला उडारहन्छ र परिवारको बिल्लीबाठ पार्छ। औसत नेपालीको आयुभन्दा बेसी बाँच्ने सौभाग्य गौरेलाई मिलेको छ। झन् दलित समुदायमा त्यतिका उमेर पुग्ने बिरलाकोटी मानव भएका छन् उनी। तर, सबैभन्दा गाह्रो नै उनलाई बाँच्नका लागि भएको छ, जीवन धान्नका लागि भएको छ। यो बुढ्यौलीमा अरूका थोत्रा जुत्ता सिलाउन पाए उनको परिवारको मुखमा माड लाग्छ, नत्र भोकै। खासमा कामकाज गरी गरी हाड घोटीघोटी नै उनले आफू र आफ्नो परिवारको जीवन धानेका छन्। ज्येष्ठ नागरिकका हैसियतले नेपाली समाजमा उनको जुन मान सम्मान र आराम उपलब्ध हुनुपर्ने हो त्यो छैन। उनको दुःखबारे जानकार हुनुपर्ने त सबैभन्दा पहिला छरछिमेक अर्थात् समाज हो। तर, त्यही समाज पनि बैरी बनेको छ। उनले नजिकको धारामा पानी थाप्न समेत पाउँदैनन्। दलित भएकैले उनीमाथि छोइछिटोको व्यवहार भएको छ। जसले गरेका छन्, ती दण्डका लायक छन्। पालिकाहरू कुनै पनि नागरिकका अभिभावक हुन्। गौरे भने अभिभावकविहीन जस्ता छन्। जानकार छ पालिका उनका दुःखको। तर, दुःख सिउन पुग्दैन कुनै जनप्रतिनिधि। संविधानले सबै नागरिकलाई आवासको अधिकार हुनेछ भन्ने ग्यारेन्टी गरेको छ। पालिकाको हालैको निर्वाचनमा उम्मेदवारहरूले जनताको आँसु पुछ्छौं भन्थे। भूमिहीनलाई आवास दिलाउँछु भन्थे। भैरवनाथ गाउँपालिकाका उम्मेदवार त्यस्ता आश्वासन दिन अछुतो रहेनन्। जितेकाहरूले औपचारिक धारणामा त त्यसै भनिरहेका छन्। व्यवहारमा उतार्न प्रक्रिया थालेका छैनन्। गौरेको दुःख जहाँको त्यही छ। हार्नेहरूले पनि उनको मुद्दा उठाइदिएका छैनन्। जित्नेहरूलाई घच्घच्याइदिने कष्ट उठाइदिएका छैनन्। न्यायालयको फैसला कार्यान्वयन नभएको गौरे सार्कीको मुद्दा एउटामात्रै प्रतिनिधि उदाहरण हो। यस्ता गौरे सार्कीहरू नेपालका कुनाकाप्चामा सयौं अझ हजारौं छन्। कार्यान्वयन हुन बाँकी फैसलाको चाङ सर्वोच्च अदालतमै छ। यिनै चाङको अनुभवबाट फैसला कार्यान्वयन निर्देशनालय बनेको छ। तर, कहाँ छ त्यो निर्देशनालय र त्यस्तो निकाय या उत्तरदायी अधिकारी गौरे सार्कीको सरोकारको विषय होइन। उनको सरोकार केवल न्याय हो। त्यसको कार्यान्वयन हो। फेरि कार्यान्वयनको लठारो गर्ने गौरे वा जुनसुकै निर्धो नागरिकको भार हुनु हुँदैन। राज्यको प्रमुख कर्तव्यमध्येको एक नै न्याय हो। गौरे र गौरेहरूलाई न्याय दिलाउने कर्तव्य राज्यकै हो। राज्यको प्रतिनिधित्व गर्ने अधिकारीहरूको हो। अदालतको काम न्यायिक निरूपण गर्ने हो जुन राज्यको प्रमुखमध्येको एक अंग हो। कार्यान्वयनका हकमा भने राज्यका अरू अंगहरूले उसलाई सघाउनुपर्छ। उसैले कसैको कठालो समातेर कार्यान्वयन गर्नगराउन सक्दैन। भुक्तमान भोगिरहेको एक दलित परिवार समाचार प्रभाव : गौरे सार्कीको परिवारलाई सेनाको सहयोग"
प्रधानमन्त्रीको अमेरिका भ्रमणबारे संसदमा जानकारी गराउन एमालेको माग,"काठमाडौं : नेकपा एमाले प्रधानमन्त्री शेरबहादुर देउवाको अमेरिका भ्रमण विषयमा सदनमा जानकारी गराउन माग गरेको छ। प्रतिनिधिसभाको शुक्रबारको बैठकमा बोल्दै एमाले सांसद सूर्यप्रसाद पाठकले अमेरिका भ्रमणमा प्रधानमन्त्री र प्रधानसेनापति जान लागेको र नेपाल कतै आइपीएस सहभागी हुने हो की भन्ने आशंका पैदा भएकाले प्रधानमन्त्रीले संसदको रोष्ट्रममा उभिएर यसको जवाफ दिनुपर्ने माग गरे। उनले जेठ २६ गते सत्ता घटक दलका प्रमुख सचेतकले राष्ट्रिय सुरक्षा संवेदनशिलताका सम्बन्धमा राखेको अभिव्यक्तीले प्रतिपक्षीलाई अत्यन्त चिन्तित चुल्याएको भन्दै उनले हिन्द प्रशान्त रणनीतिमा सहभागी हुने हो कि भन्ने आशंका पैदा भएको धारणा व्यक्त गरे। प्रमुख सचेतकको आशंका अनुसार अमेरिकाको भ्रमणका सैन्य गठबन्धनमा प्रवेश गर्ने हो की भन्ने देखिएकाले राष्ट्रिय स्वाधिनता, सार्वभौकिमता र भौगोलिक अखण्डताको विषयमा देश चिन्तित रहेको उनले बताए। यस विषयमा प्रधानमन्त्रीलाई सदनमा जवाफ दिन सभामुखले रुलिङ गर्नुपर्ने माग उनले गरे। जेठ २६ गतेको प्रतिनिधि सभा बैठकमा माओवादी केन्द्रका प्रमुख सचेतक देव गुरुङले राष्ट्रिय सुरक्षा संवेदनशीलतालाई ध्यानमा राखेर प्रधानमन्त्री र प्रधानसेनापतिको अमेरिका भ्रमण स्थगित गर्न माग गरेका थिए। अहिले अत्यन्तै संवेदनशील अवस्था रहेको बताउँदै गुरुङले अहिलेको परराष्ट्र नीति सैन्य नीतिमा गइरहेको समेत टिप्पणी गरे।"
सिँढी चढ्दै अपी हिमाल,"दार्चुला : दार्चुलाको अपी हिमाल गाउँपालिकास्थित अपी हिमाल जान सिँढीसहितको पदमार्ग निर्माण गरिएको छ। पर्यटकहरूलाई लक्षित गर्दै गाउँपालिका, प्रदेश सरकार र संघीय सरकारको करिब चार करोडको लगानीमा सो पदमार्ग निर्माण गरिएको हो। पदमार्गमा जम्मा ८ हजार २४२ खुट्किला (स्टेप) निर्माण हुनेछन्। विगत ३४ वर्षदेखि बनिरहेको पदमार्गका ५ हजार सिँढीहरू बनिसकेका छन्। नेपालमा बाइसे र चौबिसे राज्य व्यवस्था रहेका बेला जातर सिंह (राजा)ले सिद्धमकरीमा कोट बनाएर राज्य चलाएका थिए। उक्त कोटलाई पर्यटकीय क्षेत्रका रूपमा विकास गर्न र हिमाल आरोहीलाई सजिलो होस् भनेर गाउँपालिकाले उक्त खुट्किलासहितको पदमार्ग बनाएको हो। पदमार्गको बीचमा पर्ने खात्ती भन्ने स्थानबाट पनि अपीको दृश्यावलोकन गर्न सकिन्छ। अपीको धार्मिक र पुरातात्विक महत्त्वले पनि पदमार्गको अवधारणा आएको बताउँछन्, अपी हिमाल गाउँपालिकाका निवर्तमान अध्यक्ष धर्मानन्दसिंह मन्याल । अझ हिमाल आरोहीका लागि पनि त्यो मार्गले पर्यटकहरूलाई सहज पार्नेछ, उनी भन्छन्, त्यसैमा आन्तरिक र बाह्य पर्यटकहरू जसले हिमाल आरोहण गर्न सक्दैनन्। उनीहरूले खात्ती भन्ने स्थानबाट अपीको दृश्यावलोकन गर्न सक्नेछन्। अपी हिमाल५ को मकरीगाडदेखि वडा४ को मकरीकोट हुँदै खात्तीसम्म सिँढीसहितको यो पदमार्ग निर्माण हुन लागेको हो। सफा र सुन्दर तरिकाले सिँढीहरू सजाइएका छन्। अहिले त्यसमा पेन्ट लगाउने काम भइरहेको छ। सिँढीहरूमा फरकफरक रंगको पेन्ट लगाइएकाले पनि पदमार्ग रमाइलो र आनन्दमय भएको छ। पदमार्ग निर्माणमा भीरतर्फ फलामको रेलिङ लगाइएको छ भने स्थानीय स्लेट (ढुंगा) बिच्छाइएका छन्। रेलिङमा पेन्टिङ र स्लेटहरू मिलाएर बनाइएको सिँढी आकर्षणको केन्द्र बनेको छ। करीगाडबाट मकरीकोट चढ्न झण्डै तीन घण्टा समय लाग्थ्यो। त्यो पनि भिरालो बाटोमा ढुंगाा खस्ने डर पनि उत्तिकै हुन्थ्यो। मान्छे हिँड्ने उही बाटोमा घोडा खच्चड, भेडाबाख्रा, पशुचौपाया पनि हिँड्ने भएकाले पूरै हिलो र धुलाम्य हुन्थ्यो। तर, अहिले सिँढी निर्माणपछि पशु चौपायाका लागि छुट्टै र मानिसका लागि मनै लोभ्याउने पदमार्ग निर्माण भएको छ। सफा र चिटिक्क परेको पदमार्गले मनै आनन्दित हुन्छ। अझ अपीको काखमा बसेझैं आनन्द आउँछ, अपी हिमालका स्थानीय नरहरि ठेकरेले भने, अहिले त बाहिरबाट पनि पर्यटकहरू आउन थालेका छन्। अहिलेसम्म ५ हजार सिँढीहरू बनिसकेका छन्। त्यसको लम्बाइ करिब ३ किलोमिटर हुन्छ। १ किलोमिटर निर्माणाधीन छ। यसपालि संघीय सरकारले पनि समपुरक अनुदानबाट ५० लाख बजेट हालेको छ। यसपालि पूरै पदमार्ग निर्माण सकिएला, गाउँपालिकाका निवर्तमान अध्यक्ष मन्यालले भने। उनले, वडा४ र ५ का बासिन्दाको ओहोरदोहोरका लागि पनि उक्त पदमार्ग अविस्मरणीय बन्ने बताए। सबै सिँढीहरू बनिसकेपछि अपी हिमाल गाउँपालिकाका स्थानीयको जीवनशैलीमा पनि परिवर्तन आउँछ र पर्यटनको प्रचुर सम्भावना छ, मन्यालले भने। बाइसे चौबिसे राजाको कोट पदमार्गको ३ किलोमिटर क्षेत्रमा तत्कालीन बाइसे र चौबिसे राज्यका राजा जातर सिंहको कोट छ। त्यस ठाउँलाई सिद्धमकरी कोट भनिन्छ। अहिले पनि त्यहाँ राजा जातरको दरबारका भग्नावशेषहरू छन्। गाउँपालिकाले जातर सिंहको कोटको पुनर्निर्माण नगरे पनि पहिलो चरणमा त्यो कोटसम्म जाने पदमार्ग निर्माण गरेको हो। बाइसे चौबिसे राज्य हामीले इतिहासमा पढ्थ्यौं। तर, तीमध्येका एक राजाको कोटको भग्नावशेष पाइएको छ, मन्यालले भने, त्यसको संरक्षण गरेर त्यहाँसम्म पदमार्ग बन्यो भने त्यो एक सुन्दर पर्यटकीय स्थल बन्न सक्छ। त्यही अवधारणाअनुसार नै सिँढीसहितको पदमार्ग निर्माण सुरु गरेका हौं। मन्यालका अनुसार राजा जातरका सन्तानहरू अहिले मार्मामा बस्छन्। मार्माका रस्कोटी सिंहहरूको पुर्खाले मकरी कोटमा राज्य सञ्चालन गरेका थिए। अहिले मार्माका सिंहहरू जातर सिंहका सन्तानहरू हुन्, मन्यालले भने, मकरीकोटको विभिन्न किम्बदन्ती रहेका र तीनको दस्तावेजीकरण गरेर संरक्षण गर्न सके। यो एक राम्रो पर्यटकीय गन्तव्य हुनेछ। हालसम्म ५ हजार सिँढी निर्माण भइसकेको अपी हिमालका प्रमुख प्रशासकीय अधिकृत लक्ष्मणसिंह धामीले बताए। उनका अनुसार मकरीकोट नजिकै जातर सिंह राजाले विश्राम गर्ने ठाउँ छ। गाउँपालिकाले राजाको विश्राम गर्ने स्थानमा घोडाको मूर्ति बनाएर सो स्थानको पहिचान गराइनेछ। धार्मिक पर्यटनको लक्ष्य मन्यालका अनुसार सिद्ध मकरीकोटको धार्मिक महत्त्व पनि छ। जातरका परिवार त्यहाँको चमेलिया नदीबाट जल लगेर मकरीकोट नजिकैको मन्दिरमा चढाउँथे। त्यहाँ पितृहरूको बास हुन्छ भन्ने भनाइ थियो। उनी भन्छन्, पदमार्ग निर्माणपछि सबै गाउँपालिकका बासिन्दालाई आफ्नो पितृको सम्झनामा ११ बिरुवा रोप्ने र त्यो बिरुवामा पितृको जन्मोत्सवको दिन पानी (जल) चढाउने आह्वान गरेका छौं। संघीय सरकारले पनि पदमार्ग निर्माणका लागि समपुरक अनुदानबाट ५० लाख बजेट हालेको छ। यसपालि निर्माण सम्पन्न होला। यो बासिन्दा वा पर्यटकका लागि अविस्मरणीय बन्ने छ। स्थानीयको जीवनशैलीमा पनि परिवर्तन आउँछ। धर्मानन्दसिंह मन्याल  निवर्तमान अध्यक्ष, अपी हिमाल गाउँपालिका किम्बदन्तीका अनुसार मकरीकोट नजिकै जातर सिंह राजाले विश्राम गर्ने ठाउँ छ। गाउँपालिकाले राजाको विश्राम गर्ने उक्त स्थानमा घोडाको मूर्ति बनाएर सो स्थानको पहिचान गराउनेछ। लक्ष्मणसिंह धामी  प्रमुख प्रशासकीय अधिकृत, अपी हिमाल गाउँपालिका पुरानो बाटो निकै जोखिमपूर्ण थियो। पहिरो र ढुंगा खस्ने डर हुन्थ्यो भने अहिले निर्माण गरिएको पदमार्गले यात्रुलाई सुरक्षित अनुभूति गराएको छ। हिँड्नलाई सजिलो हुने र समय पनि कम लाग्ने भएकाले यो पदमार्ग आकर्षक बनेको छ। लक्ष्मणसिंह बोहरा स्थानीय, अपी हिमाल४ अपी हिमाल५ मकरीगाडमा १० मेगावाट क्षमताको मकरीगाड जलविद्युत् आयोजना निर्माण भइरहेको छ। स्थानीय पर्यटकहरूका लागि त्यो जलविद्युत् आयोजना पनि हेर्ने स्थानका रूपमा विकसित गर्न सकिन्छ। सिद्ध मकरीकोट पदमार्गका बीचबीचमा खानेपानी धारा, शौचालय, विश्रामस्थल बनाउने योजना रहेको अध्यक्ष मन्यालले बताए। कसरी पुग्ने सिद्ध मकरीकोट ? दार्चुलाको अपी हिमाल५ मकरीगाडमा १० मेगावाट क्षमताको मकरीगाड जलविद्युत् आयोजना निर्माणस्थलकोे अवलोकनपछि सिद्ध मकरीकोट पदमार्ग चढ्न सकिन्छ। गाउँपालिकाले पदमार्ग निर्माणसँगै मकरीकोटमा प्रवेशद्वार निर्माण गरेको छ। प्रवेशद्वारमै मन्दिर र विश्रामस्थलहरू पनि छन्। सिद्ध मकरीकोट चढ्ने बित्तिकै मकरीकोटबाट अपी हिमाल, सैपाल, जेठी बहुरानी जस्ता हिमशृङ्खलाहरूको दर्शन गर्न सकिन्छ भने अपी हिमाल गाउँपालिकाको अधिकांश बस्ती सहजै देखिन्छ। त्यस्तै, प्राकृतिक छटा, मनोरम दृश्यावलोकन गर्न सकिन्छ। रैथाने फूल बिरुवा जनावर यहाँका आकर्षण हुन्। ३ करोड ९० लाख खर्च सिद्ध मकरीकोटको सिँढीसहितको पदमार्ग निर्माण सुरु भएको चार वर्ष बितिसक्दा हालसम्म सिँढी निर्माणमा ३ करोड ९० लाख खर्च भइसकेको अपी हिमालका प्रमुख प्रशासकीय अधिकृत लक्ष्मण धामीले बताए। मकरीगाडमा १० मेगावाटको विद्युत् आयोजना र गाउँपालिकाले पदमार्ग निर्माणसँगै मकरीकोटमा प्रवेशद्वार निर्माण गरेको छ। प्रवेशद्वारमै मन्दिर र विश्रामस्थलहरू पनि छन्। स्थानीयहरूलाई पनि सुविधा पदमार्ग निर्माण हुनुअघि मकरीगाडदेखि मकरीकोट चढ्न निकै कष्टकर बाटो थियो। पुरानो बाटोमा ७ ठाउँमा बसेर मकरीकोट चढ्न सकिन्थ्यो। अहिले २ ठाउँमा आराम गर्ने बित्तिकै सहजै पुग्न सकिन्छ। वृद्धवृद्धाका लागि पनि हिँड्न सहज भएको अपी हिमाल गाउँपालिकाका स्थानीय नरहरि ठेकरेले बताए। पदमार्गमा ८ हजार २४२ खुट्किला निर्माण गरिने हालसम्म ५ हजार खुड्किला सम्पन्न करिब ४ करोड लगानी हुने ३ करोड ९० लाख खर्च भइसकेको ३ किलोमिटरको पदमार्गको १ किलोमिटर निर्माण हुन बाँकी अहिले खुट्किला र रेलिङसहितको पदमार्ग निर्माणपछि पर्यटकलाई मात्र नभई स्थानीयलाई समेत आवतजावतमा सहज भएको अपी हिमाल४ का स्थानीय लक्ष्मणसिंह बोहराले बताए। पुरानो बाटो निकै जोखिम थियो। पहिरो र ढुंगा खस्ने डर हुन्थ्यो भने अहिले निर्माण गरिएको पदमार्गले यात्रुलाई सुरक्षित अनुभूति गराएको छ। हिँड्नलाई सजिलो हुने र समय पनि कम लाग्ने भएकाले यो पदमार्ग आकर्षक बनेको छ, उनले भने। अपी हिमाल गाउँपालिकासम्म जानेहरू सिद्ध मकरीकोट पदमार्गमा फोटो खिचाएर मात्रै आउने गरेको दार्चुलाबाट अपी हिमाल पुगेका पत्रकार शंकरसिंह धामीले बताए । उनले भने, एकतर्फबाट चमेलिया नदी र अर्कोतिर मकरीगाड खोलाको हावाका साथमा यी सिँढी उक्लिन बहुत आनन्द आउँछ। दायाँबायाँ खोलाका झरना, तल पारी बगर खण्डेश्वरी सडक र निर्माणाधीन मकरीगाड जलविद्युत् आयोजनाको अवलोकन, पदमार्गका सिँढीबाट गर्न सकिन्छ। यसरी सिद्ध मकरीकोट पदमार्ग पर्यटकका लागि मुख्य आकर्षण बनेको छ। पूर्व मेचीदेखि पश्चिमको महाकालीसम्मका जिल्लाहरूमा दार्चुला विकट जिल्ला हो। अझ त्यसमा पनि अपी हिमाल गाउँपालिका झनै दुर्गम ठाउँ हो। तर, सो गाउँपालिका आफैंमा एक साँस्कृतिक मनोरम पर्यटकीय क्षेत्र पनि हो। दार्चलामा अपी हिमाल गाउँपालिकाभन्दा माथि कुनै गाउँ छैन। त्योभन्दा माथि कुनै बस्ती छैन। दुई दशकपछि अपीमा आए विदेशी नेपालमा द्वन्द्वकाल सुरु भएपछि दार्चुलाको अपी हिमालमा कुनै पनि विदेशीहरू आएनन्। दुई दशकपछि पहिलोपटक युरोपियन मुलुक चेक गणतन्त्रका ८ जना र (२ नेपालीसहित) १० जनाको टोली दार्चुला पुगेको छ। यसअघि २०५५५६ सालअघि मात्रै विदेशी नागरिक अपी आरोहणका लागि आउने गरेका थिए। पछिल्लो समय अपी नाम्पा संरक्षण क्षेत्र गठन भएपछि विदेशी नागरिक अपी हिमाल क्षेत्रमा घुम्न तथा जंगली जनावरको अध्ययन अनुसन्धानका लागि पनि आउने गरेका छन्। अझ पछिल्लो समय आरोहणको अनुमति लिएर विदेशी टोली दार्चुला आउने गरेको अपी नाम्पा संरक्षण कार्यालय दार्चुलाले जनाएको छ। अपी हिमालको उचाइ ७ हजार १३२ मिटर रहेको छ। अपी हिमालकै कारण गाउँपालिकाको नाम पनि त्यही राखिएको हो। अपी नाम्पा संरक्षण क्षेत्रभित्र अपी हिमालबाहेक ६ हजार ७५७ मिटर उचाइमा रहेका नाम्पा हिमाल, ६ हजार ८५० मिटर रहेको कापाचुली हिमाल, जेठबुहारी, व्यास हिमाललगायतका उच्च हिमश्रृखला छन्। हजारौं पर्यटक घुम्न आउने सम्भावना बोकेका पर्यटकीय क्षेत्र प्रचारप्रसार, उपयुक्त मार्ग, आवश्यक भौतिक पूर्वाधार अभावलगायतका कारण विदेशी पर्यटक पर्याप्त आउन नसकेको जिल्ला समन्वय समितिका पूर्व प्रमुख करवीर सिंह कार्कीले बताए। विगत ७ वर्षको अवधिमा करिब १२० विदेशी पर्यटकले अपी नाम्पा क्षेत्रमा प्रवेश गरेका छन्। यहाँ पर्यटकको मन लोभ्याउने थुप्रै जीवजन्तु, प्राकृतिक स्रोत साधनले भरिपूर्ण भए पनि यातायातको असुविधा, पर्यटकीय पदमार्गको अभाव, दक्ष गाइड र उपयुक्त बसोबासको व्यवस्था, पर्यटकीय क्षेत्रको प्रचारप्रसार अभावलगायत कारणले पर्यटक अपी नाम्पा क्षेत्रमा पुग्न सकेका छैनन्। नयाँ जनप्रतिनिधि पनि सक्रिय अपी हिमाल गाउँपालिकामा यसपालि नयाँ जनप्रतिनिधि आएका छन्। यसअघि माओवादीबाट मन्यालले जितेका थिए भने अहिले एमाले जितेको छ। नयाँ जनप्रनितिहरूले पनि सिद्ध मकरीकोट पदमार्गलाई थप आकर्षक बनाउने बताएका छन्। सिद्ध मकरीकोट पदमार्गका बीचबीचमा खानेपानी धारा, शौचालय, विश्रामस्थल बनाउने योजना अझै अधुरा छन्। यो वर्षबाटै पदमार्गको दायाँबायाँ वृक्षरोपण गरिने कार्यक्रम छ। निर्माणाधीन पदमार्गलाई खात्तीमा प्राकृतिक रूपमा निर्माण भएका तालतलैयाको दर्शन गर्नेगरी पदमार्ग खात्तीसम्मै पुर्याउने योजना छ। यस्तै नेपालकै उच्च क्षेत्र समुद्री सतहबाट २ हजार ५ सय मिटर उचाइमा खात्ती खेल मैदान छ। जहाँ हरेक वर्ष खेल हुने गरेका छन्। चारैतिर डाँडाकाँडा र प्राकृतिक दृश्यहरूका काखमा अवस्थित उक्त खेलमैदान पनि उत्कृष्ट देखिन्छ। यो मैदानलाई पनि थप सुन्दर बनाउने योजना गाउँपालिकाको छ।"
रसुवामा विद्युत् आपूर्ति बन्द,"रसुवा : ६६ केभी प्रसारण लाइनमा समस्या आएपछि रसुवामा विद्युत आपूर्ति ठप्प भएको छ। जिल्लाको कालिका गाउँपालिका३, स्थित कटुञ्जेमा रहेको ३७ नम्बर टावरमा समस्या आएपछि जिल्लामा गएरातिदेखि विद्युत् आपूर्ति बन्द भएको नेपाल विद्युत प्राधिकरण धुन्चे वितरण केन्द्रले जनाएको छ। विद्युत आपूर्तिमा समस्या आएपछि काठमाडौं। ग्रिड महाशाखाबाट मर्मत टोली आउने क्रममा रहेको केन्द्रका प्रशासन प्रमुख एवं सूचना अधिकारी दीपरमण अधिकारीले बताए। मर्मतको काम सकिएपछि विद्युत् सेवा सुरु हुने उनको भनाइ छ। ६६ केभी लाइनको मर्मत गर्नका लागि मर्मत टोली नै आउनुपर्ने भएकाले टोली आइपुगेपछि मात्र काम हुने छ। जिल्लाको आधा भागमा नुवाकोटको लाइन जोडेर विद्युत् सञ्चालनमा ल्याउन लागिएको छ। जिल्लाको तल्लो भेगमा केही समयमा नै विद्युत् आपूर्तिको व्यवस्था मिलाउने उनले बताए। जिल्लाभरी नै आपूर्तिको व्यवस्था मिलाउन भने समय लाग्ने छ।"
राजमार्ग भासिएको स्थानमा फेला परेको एक शवको पहिचान,तनहुँ : पृथ्वी राजमार्गअन्तर्गत तनहुँको आँबुखैरेनी गाउँपालिका४ ड्याम नजिक सडक भासिदा फेला परेको एक शवको पहिचान खुलेको छ। सडक भासिएर खसेको बा १० च ४६७९ नम्बरको कार मर्स्याङ्दी नदीमा खस्दा दुई जनाको शव फेला परेको थियो। दुईमध्ये एक जनाको पहिचान खुलेको जिल्ला प्रहरी कार्यालय तनहुँका प्रहरी नायब उपरीक्षक युवराज खड्काले जानकारी दिए। उनका अनुसार मृत्यु हुनेमा गोरखाको छोप्राक घर भइ हाल आँबुखैरेनी गाउँपालिका२ बस्ने वर्ष ३५ का केशव घिमिरे रहेको छन्। अर्का मृतकको भने पहिचान खुल्न सकेको छैन। मानवीय क्षति अन्य पनि हुन सक्ने भएकाले खोजी कार्य भइरहेको उनले बताए। सडक भासिएपछि बिहानैदेखि राजमार्ग पूर्ण रुपमा अवरुद्ध भएको छ। सडकको तलाको भाग भासिएकाले बेलिब्रिज नराखेसम्म सवारी आवतजावतमा सम्भव नदेखिएको प्रहरी नायब उपरीक्षक खड्काले जानकारी दिए। उनका अनुसार तत्काल राजमार्ग सुचारु हुने सम्भावना छैन। यहाँ वैकल्पिक मार्ग नभएकाले यात्रुहरु मर्कामा परेका छन्। प्रहरीले यो राजमार्ग भएर यात्रा गर्नेहरुलाई अन्य वैकल्पिक बाटो भए प्रयोग गर्न अपील गरेको छ।
चित्त नबुझाउँदा,"एक समयको कुरा हो। एउटा गाउँमा सय जति घर बस्थे। अधिकांश गरिब नै थिए। त्यसमध्ये एउटा घरमा पतिपत्नी मात्र बस्दथे। उनीहरूसँग एक सुन्दर हाँस थियो। संयोग हो वा भाग्य, जसले प्रतिदिन सुनको अन्डा दिन्थ्यो। त्यसैले उनीहरू निकै धनी भइसकेका थिए। तर पनि पति भने धेरै सन्तुष्ट थिएनन्। उनी रातारात करोडपति बन्न चाहन्थे। हाँसबाट सुनका अन्डाहरू हरेक दिन पाएर कहिले धनी हुने ? उनी यसरी बुझ्दथे। उनी त एकैपटक पाउन चाहन्थ्यो। अतः निकै सोचविचार गरेर उनले एउटा योजना बनाए। उनले त्यो हाँसलाई मार्ने निर्णय गरे। त्यसपछि सबै अन्डाहरू एकै पटक प्राप्त गर्ने निश्चय उनको थियो। अर्को दिन बिहान जब हाँसले सुनको अन्डा दियो तब उनले त्यो हाँस समाते। त्यसपछि एउटा धारिलो चक्कुले हाँसको हत्या गरे। त्यस हाँसको पूरै शरीरलाई चिरे। तर उनले हाँसको पेटमा सुनको अर्को कुनै अन्डा भेटेनन्। यसपछि उनी चकित परे। चकित मात्र परेनन्, दिमागले केही काम गरेन। उनको शोकको सीमा नै रहेन। अब उनीसँग दैनिक पाउने सुनको अन्डा पनि नहुने भयो। परिणामस्वरूप पतिपत्नी प्रतिदिन निर्धन हुँदै गए। आम्दानीका अरू बाटो नभएका तिनलाई खाने कुनै उपाय भएन। अन्ततः उनीहरूसँग फुटेको कौडी पनि बाँकी रहेन। नैतिक कथा : एउटा कुरो के सत्य हो भने लोभलालच खराब चिज हो। भएकोमा सन्तुष्टि लिन सकेन भने भएको पनि गुम्न सक्नेछ।"
मैले कसैलाई पनि प्रधानमन्त्री बनाउँछु भनेको छैन : अध्यक्ष ओली,मोरङ : नेकपा (एमाले)का अध्यक्ष केपी शर्मा ओलीले आफूले कुनै पनि पार्टीका नेतालाई प्रधानमन्त्री बनाउने सम्बन्धमा कुनै आश्वासन नदिएको स्पष्ट पारेका छन्। शुक्रबार विराटनगर विमानस्थलमा सञ्चारकर्मीसँग कुरा गर्दै अध्यक्ष ओलीले आफूले कुनै पनि पार्टीका नेतालाई प्रधानमन्त्री बनाउने सम्बन्धमा आश्वासन नदिएको बताएका हुन्। केही दिनअघि नेकपा एकीकृत समाजवादीका अध्यक्ष माधवकुमार नेपाल र नेकपा माओवादी केन्द्रका अध्यक्ष पुष्पकमल दाहाल 'प्रचण्ड' ले आफूलाई प्रधानमन्त्रीको 'अफर' आएको बताएका थिए। प्रधानमन्त्रीका लागि कसले 'अफर' गर्यो भन्नेबारे भने उनीहरुले खुलाएका थिएनन्। पूर्वप्रधानमन्त्रीसमेत रहेका ओलीले नेकपा एकीकृत (समाजवादी)का कार्यकर्तालाई एमालेमा आए समाहित गरिने बताए । उनले नेपाली जनताले आगामी प्रदेश र संसदीय निर्वाचनमा एमालेलाई अधिक स्थानमा विजयी गराउने जिकिर गरेका छन्। उनले स्थानीय पालिकाको निर्वाचनले सबै निर्वाचनको स्थिति तय नगर्ने भन्दै सिट सङ्ख्याका हिसाबले केही कम आएर दोस्रो भए पनि लोकप्रिय मतका हिसाबले पार्टी पहिलो भएको जिकिर गरे। उनले एमाले संघीयता र लोकतन्त्रको रक्षा गर्न प्रतिबद्ध रहनाका साथै संविधान निर्माणमा महत्वपूर्ण भूमिका निभाएका कारण जनताले संसदीय निर्वाचनमा पहिलो पार्टी बनाउने धारणा राखे। अध्यक्ष ओलीले आगामी संसदीय निर्वाचनमा अन्य कुनै वामपन्थी पार्टीसँग गठबन्धन नहुने बताए । उनले मुलुकमा एमाले मात्र वामपन्थी पार्टी रहेको जिकिर गर्दै अन्य पार्टीहरु वामपन्थी नभएको आरोप लगाए।
आजको संसद बैठकमा के हुँदैछ ? (लाइभ),"काठमाडौं : संघीय संसदअन्तर्गत प्रतिनिधि सभा बैठक सुरु भएको छ। बैठकमा कानु, न्याय तथा संसदीय मामिलामन्त्री गोविन्द प्रसाद शर्माले यौन हिंसाविरुद्धका केही एेनलाई संशोधन गर्ने विधेयक,२०७९ लाई दफावार छलफलका लागि सम्बन्धित समितिमा पठाइयोस् भनी प्रस्ताव प्रस्तुत गर्ने कार्यसूची रहेको छ। मन्त्री शर्माले फौजदारी कसुर तथा फौजदारी कार्यविधि सम्बन्धी केही एेन संशोधन गर्ने विधेयक २०७९ लाई दफावार छलफलका लागि सम्बन्धित समितिमा पठाइयोस् भनी प्रस्ताव प्रस्तुत गर्नेछन्। यस्तै आजको बैठकमा विनियोजन विधेयकमाथिको छलफल जारी रहनेछ।"
सानिमा बैंकले ल्यायो ग्रीन पिन,"काठमाडौं : सानिमा बैंकले ग्रीन पिन ल्याएको छ । ग्रीन पिन कार्डका लागि बनाइएको कागजविहीन पिन हो । ग्राहकहरुले बैंक खातामा दर्ता भएको मोबाइल नम्बरमा एसएमएसस्द्वारा पाएको कोडबाट आफ्नो डेबिटक्रेडिट कार्डको पिन परिवर्तन गर्न सक्नेछन् । उक्त कोड पाएको २४ घन्टाभित्र नजिकैको सानिमा बैंकको एटीएम काउन्टरमा गएर पिन परिवर्तन गर्नुपर्ने हुन्छ। ग्रीन पिनको मुख्य उद्देश्य कागजी पिनलाई निरुत्साहित गर्नु र डिजिटल बैंकिङ्गलाई अझ सहज, सुरक्षित र सुविधाजनक बनाउनु हो । सानिमा बैंकको देशको सातै प्रदेशमा १२६ वटा कार्यालय तथा ११७ वटा एटीएम सञ्चालनमा रहेका छन् ।"
फोहोर व्यवस्थापनको विषयमा सर्वपक्षीय छलफल हुँदै,"काठमाडौंः काठमाडौंमा देखिएको फोहोर व्यवस्थापन समस्या सम्बोधनका सवालमा सम्बद्ध निकायबीच सर्वपक्षीय छलफल सुरु भएको छ । सहरी विकास मन्त्रालयमा सहरी विकास मन्त्री रामकुमारी झाक्रीसहित सम्बद्ध निकायको उपस्थितिमा छलफल सुरु भएको हो । छलफलमा कांग्रेसका महामन्त्री गगन थापा, कांग्रेस प्रवक्ता प्रकाशशरण महत, ललितपुर महानगरका मेयर चिरिबाबु महर्जन, बञ्चरेडाँडाँका स्थानीय बासिन्दा लगायतको उपस्थिति छ । बञ्चरेडाँडाँमा स्थानीयले फोहोर व्यवस्थापन गर्न नदिँदा काठमाडौंमा फोहोर दिनप्रतिदिन थुप्रिंदै गएको छ ।"
विकल्पको खोजीमा जनमत,"दोस्रो स्थानीय निर्वाचनपछि जनप्रतिनिधिले स्थानीय सरकारको नेतृत्व सम्हालेका छन्। जितेकोमा दल, गठबन्धन र उम्मेदवार आफ्नो मुद्दा स्थापित भएको, आफूलाई जनताले पत्याएको र प्रतिस्पर्धीहरूलाई जनताले नपत्याएको दाबी गर्नेछन्। सम्पूर्ण मतदाता संख्याको कुरा छाडौं, मतदानमा सहभागीमध्ये बहुमत प्राप्त व्यक्तिमात्र निर्वाचित हुन सक्ने प्रावधान भएको भए यी जितुवामध्ये केही मात्र निर्वाचित भएका हुन्थे होला। आफू अत्यन्त लोकप्रिय भएको दाबी गर्नुपूर्व सम्बन्धितले यो पक्षको पनि पक्कै हेक्का राख्लान्। निर्वाचनमा प्राप्त मतलाई कतिले प्रतिगमनविरुद्ध प्राप्त सफलता त कतिले अपवित्र गठबन्धनविरुद्धको अभिव्यक्तिको रूपमा व्याख्या गर्दैछन्। आफ्ना कार्यकर्तालाई सान्त्वना दिने कोसिस गर्दैछन्। परिस्थिति र नेतृत्वको सोचअनुसार यसलाई विभिन्न राजनीतिक, आर्थिक सामाजिक, लैंगिक, स्थानीय र अन्य रंग दिइँदैछ। हारको लागि मतदान प्रक्रियाको प्राविधिक पक्ष, प्रतिद्वन्द्वीको फोहोरी खेलदेखि दृश्य, अदृश्य शक्तिको षड्यन्त्रलाई पनि दोष दिइएको छ। सन्तुलित प्रतिक्रिया दिनेले असफलताका लागि थोरै मात्रामा आफ्नो कमजोरी पनि स्विकारेका छन्। तर आफ्नो मुख्य कमजोरी चाहिँ विरोधीले सिर्जना गरेको भ्रम चिर्न नसक्नु र प्रतिद्वन्द्वीले जित्न अपनाएको अनियमितता रोक्न नसक्नुलाई बताइँदैछ। चुनावपछि अधिकांश प्रतिस्पर्धीबाट आउने कर्मकाण्डी समीक्षा धेरै वर्षयता यस्तै छन्। लेखमा देशभरका चुनावी गतिविधि र परिणाममार्फत देखिएका अभिव्यक्तिलाई व्यष्टिव्यष्टिमा उल्लेख गर्न सम्भव छैन। उल्लेख हुन पुगेका केही उदाहरण दल वा नेताका सोच र शैलीमा देखिएका विविधता झल्काउने उद्देश्यले समेटिएका प्रतिनिधि घटना मात्र हुन्। सम्बद्ध पाठकसमक्ष कुनै अमूक घटना उल्लेख हुनु र नहुनुलाई तुलनात्मक मूल्यांकनको रूपमा नबुझिदिन आग्रह छ। स्थानीय मुद्दामा केन्द्रको ओझेल चुनाव मुख्यतः स्थानीय सुशासन, स्रोत परिचालन, आर्थिक विकास, रोजगारी सिर्जना, वातावरण संरक्षण, सामाजिक सद्भावजस्ता मुद्दामा केन्द्रित हुनुपर्ने हो। पालिका र वडाका विशेषता र आवश्यकता फरकफरक हुने भएकाले स्थानीय उम्मेदवार दल, गठबन्धन र व्यक्तिले स्थानीय तहमै केन्द्रित रहेर घोषणापत्र र कार्यक्रम दिनुपथ्र्याे। ठूला र चर्चामा रहेका दलमध्ये नेकपा माके र विवेकशील साझाले मात्र त्यस्तो गरे। नेकपा एमाले, नेपाली कांग्रेस, नेकपा एस, राप्रपा, जसपा, लोसपा, राष्ट्रिय जनमोर्चा, नेमकिपालगायतका दल केन्द्रीय घोषणापत्र जारी गर्नमै रमाए। उम्मेदवार चयन केन्द्रको हस्तक्षेपबिना स्थानीय तहमै टुंगिनुपथ्र्याे। उम्मेदवार चयनमा धेरैजसो दल वा गठबन्धनले केन्द्रीयता लादे। दलबीचको सम्बन्धका पनि स्थानीय भेद हुन्छन्। दलका स्थानीय तहबीचको सम्बन्ध त्यहीँका पार्टी नेतृत्व र कार्यकर्तालाई थाहा हुन्छ। जनजीविका, रोजगारी वृद्धि, सार्वजनिक सम्पत्तिको सुरक्षा, स्थानीय स्रोत परिचालन, शान्तिसुरक्षा, स्वास्थ्य र शिक्षाजस्ता सबालमा स्थानीय मुद्दा हुन्छन्। तिनमा स्थानीय पक्ष विपक्ष हुन्छन्। यी सबालमा एउटै दलको स्थानीय नेतृत्व र केन्द्रीय नेतृत्वको बुझाइ फरक हुन सक्छ, स्थानीय जनमतको र राष्ट्रिय जनमतको दृष्टिकोण फरक हुन सक्छ। यस पटकको स्थानीय चुनावमा धेरै दलले यो पक्ष राम्ररी बुझ्न सकेनन्। दलको र खासगरी केन्द्रीय नेतृत्वको बृहत् स्वार्थलाई ध्यानमा राखी चुनावमा स्थानीय आवश्यकता, नेतृत्व, सहकार्य र बहसलाई जबर्जस्ती आत्मपरक ढंगले व्याख्या गरिन पुग्यो। स्थानीय पार्टी कार्यकर्ताको असन्तुष्टि दलहरू चुनावी विजयमा केन्द्रित भए। महानगरको मेयरदेखि गाउँपालिकाका वडा सदस्यको उम्मेदवार निर्धारणसम्ममा दलहरू चुनाव जित्न सक्ने व्यक्तिको खोजीमा लागे। कतिले जीवनभरि खटेका, इमान्दार र सक्षम व्यक्तिको रूपमा दलको स्थानीय नेतृत्वमा स्थापित आफ्नो कार्यकर्तालाई पन्छाएर टिकट र सो दलसित भएको भोट बैंकलाई भर्याङ बनाउने उद्देश्यले तत्काल टीका थापेका नवप्रवेशीलाई उम्मेदवार बनाए। आफ्नो पार्टीले टिकट नदिएपछि अर्काे पार्टी प्रवेश गरी उम्मेदवार बन्नेको लामै लस्कर लाग्यो। सानादेखि ठूला दलले उम्मेदवार चयनमा परिवारवाद र गुटवाद देखाएको विषयलाई लिएर धेरै दलभित्र असन्तुष्टि देखा परे। गठबन्धनमा सिट बाँडफाँट गर्दादेखि नै सक्नेले आफू अनुकूल दुनो सोझ्याउने प्रवृत्ति देखाए। कतिपय स्थानमा बागी उम्मेदवार उठे। कुनै पालिकामा त छुट्टाछुट्टै दलबाट उठेका बागी उम्मेदवारले एकै चुनाव चिह्न पाए, चुनाव प्रचारमा हातेमालोसम्म गरे। कतिपय बागी उम्मेदवार वडा सदस्यदेखि नगरपालिकाको मेयरसम्म जित्न सफल देखिए। धेरै ठाउँमा बागीले काटेको मतको कारण सम्बन्धित दलले पालिका प्रमुख पद नै हारेको देखियो। कतिपय ठाउँमा दल फेरेको वा बागी उठेको देखिएन, तर मतदानमा स्वनिर्णय गरेको देखियो। यसले दलहरूका नेतृत्वमा रहेको स्वेच्छाचारी प्रवृत्ति र कार्यकर्तामा नेतृत्वप्रति रहेको चरम असन्तुष्टि अभिव्यक्त गर्छ। आचारसंहिता र शिष्टता उल्लंघन कतिपय दलले कतिपय स्थानमा प्रतिद्वन्द्वीको उम्मेदवारी दिन पाउने नैसर्गिक अधिकार हनन गर्न कोसिस गरेको देखियो। कतिपय बागी उम्मेदवारले आफूलाई सुरक्षा खतरा आएको अभिव्यक्ति दिए। कतै चुनावको विषयलाई लिएर भएको झडप त कतै बलियोले बुथ कब्जा गरेको प्रमाणको आधारमा हालसम्म ८५ मतदान केन्द्रका मतदान रद्द गरिएबाट धेरै स्थानमा स्थानमा कम्तीमा एक पक्षबाट आचारसंहिता उल्लंघन भएको प्रष्ट हुन्छ। डर वा प्रलोभनमा भोट तान्ने र मौन अवधिमा प्रचार गर्ने दुष्प्रयासको मूल्यांकन र तिनमाथि निर्मम समीक्षा मात्र पनि हुन सक्यो भने हाम्रा चुनावमा देखिएका भद्दापन अरू प्रष्ट देखिनेछ। आफ्नो समर्थन र प्रतिद्वन्द्वीको विरोधमा तर्क राख्ने क्रममा प्रयोग हुने चुनावी भाषा शिष्ट र शक्ति प्रदर्शनमा देखाइने व्यवहार शालीन हुन सक्छ भन्ने कुरा हाम्रा नेतृत्वका अभिव्यक्तिमा देखिएन। कुनै शीर्ष नेता विरोधी दलका अमूक नेताको नाम लिँदा मुख अशुद्ध हुने भएकाले निजको नाम लिएपछि कुल्ला गरेर मात्र बोल्ने गरेको बताउँछन्। महानगरपालिका अमूक उम्मेदवार आफूलाई महिलाबाट लागेको यौन आरोपबारे उनी म जस्तो विवादमा नपर्ने हो भने मेरो के महत्त्व हुन्थ्यो र भन्छन्। कुनै शीर्ष नेता अमूक व्यक्तिले चुनाव नजिते देश दुर्घटनामा पर्ने बताउँछन्। एक सत्तारूढ दलकी कुनै प्रभावशाली नेत्री आफ्नो दलले नजिते अमूक पालिकाले बजेट नपाउने बताउँछिन्। यस्ता घटना धेरै छन्। कतिपयलाई निर्वाचन आयोगले स्पष्टीकरण सोधेको छ। जनता यी सबै घटनालाई नजिकबाट नियाल्दै छन्। दलहरूप्रतिको (अ) विश्वास स्वतन्त्र उम्मेदवारहरूले महानगरपालिकाहरूमा पाएको मत अर्थपूर्ण छ। काठमाडौंमा बालेन्द्र साह, धरान उपमहानगरपालिकामा हर्कराज साम्पाङ राई, धनगढी उपमहानगरपालिकामा गोपाल हमाल र जनकपुरधाम उपमहानगरपालिकामा कुमार साह दलीय उम्मेदवारलाई उछिन्दै विजयी भएका छन्। अरू धेरै पालिका र वडामा पनि उम्मेदवारले जित हासिल गरेका वा उल्लेख्य मत पाएका छन्। उसो त सबैतिर उस्तै छैन, कतिपय स्वतन्त्र उम्मेदवारले एक भोट पनि नपाएका उदाहरण पनि छन्। राष्ट्रिय रूपमा स्थापित दल र गठबन्धनजस्ता संगठित शक्तिलाई जित्दै कुनै स्वतन्त्र उम्मेदवार विजयी हुनुको अर्थ के हो ? हुन सक्छ, योग्य र सक्षम व्यक्तिलाई हाम्रा दलहरू स्थान दिँदैनन्। वा, दलले ल्याएका उडन्ते कार्यक्रमलाई जनताले पत्याएनन्। वा, जनता दलहरूबाट सुशासन मिल्ने कुरामा विश्वास गुमाउँदैछन्। वा, जनताको नजरमा दलहरू यति बदनाम भएका छन् कि उनीहरू बरू स्वतन्त्र व्यक्तिलाई आफ्नो विश्वास सुम्पिन सक्छन्। चुनावमा देखिएको घट्दो जनसहभागिता, बढ्दो विकृति र अस्वस्थ प्रतिस्पर्धा व्यवस्थाकै लागि चिन्ताजनक छन्। स्वतन्त्र वा दलीय लगामबाहिरका उम्मेदवारलाई मिलेको मतलाई जनतामा वर्तमान शासन व्यवस्था र मुख्यतः तिनको नेतृत्वप्रति रहेको रोषको रूपमा बुझ्न सकिन्छ। अझ रोचक त के छ भने मतदाताले चर्चामा रहेका दलका मुख्य नेताकै पालिका वा वडामा ती दललाई छानीछानी हराएका छन्। यो पक्षलाई हरेक दलले आन्तरिक मूल्यांकनमा समेट्न आवश्यक छ। देशको सिंगै राजनीतिक वृत्तले चुनाव परिणामलाई नेतृत्वको आचरणसित जोडेर हेर्न र तिनको शैली सुधारतिर लाग्न आवश्यक छ। इतिहास यान्त्रिक ढंगले नदोहोरिए पनि कतिपय समानता देखिन्छन्। अल्पसंख्यक कुलीन वर्गको हालीमुहाली, नराम्रा पात्र र प्रवृत्तिविरुद्ध उठेको आवाजको सही सुनुवाइ नहुँदा १८औं शताब्दीमा फ्रान्सेली क्रान्ति भएको थियो। राजनीतिमा पारिवारिक हालिमुहाली, अलोकप्रिय शासन र बिग्रिँदो अर्थव्यवस्थाले गर्दा श्रीलंका अस्थिरता, अशान्ति, आगजनी र हिंसाको नियति भोग्दैछ। नेपालको हकमा मूलधारका दल, परम्परावादी दल, राजावादी दल, आफूलाई वैकल्पिक विकासवादी बताउने दल, जातिवादी र क्षेत्रीयतावादी दल, क्रान्तिको नारा दिने दल वा अन्य कुनै दल र तिनका नेतृत्वप्रति जनता विश्वस्त हुन सकेको देखिएन। कताकति जितेका स्वतन्त्र उम्मेदवार सुशासन स्थापन गर्न सक्षम हुनेछन् भन्न मुस्किल छ। यी विजेताहरू एउटै वर्ग स्वतन्त्र भित्र समेटिए पनि यिनका बीचमा वैचारिक, कार्यशैली, स्थानीय र अन्य अनेकन् भेद छन्। समयक्रममा यीमध्ये कति कुनै दलमा मिसिनेछन्, कतिले आफ्नै दल निर्माण गर्ने प्रयास गर्नेछन्, र केही मात्र स्वतन्त्र रहनेछन्। यसर्थ, स्वतन्त्र उम्मेदवारको विजयलाई प्रतीकात्मक रूपमा बुझिनु उचित हुन्छ। जनमतलाई समयमै बुझेर स्थापित दल र नेतृत्वले आफूलाई समयमै सच्याउनु पर्छ। सिंगै राज्यले शासन व्यवस्था र यसले अँगालेको आर्थिकसामाजिक नीतिलाई समाजमुखी, उत्पादनमुखी, न्यायपूर्ण र मितव्ययी बनाउनेतिर ध्यान पुर्याउन आवश्यक छ। आमजनता गरिबीको मारमा पर्दै गर्दा तिनका असन्तुष्टिलाई कम आँक्ने, समाजवाद उन्मुखता र संघीय बहुदलीय शासनको नाममा राजनीतिक, संवैधानिक, व्यापारिक साँठगाँठमार्फत सीमित टाठाबाठाको स्वार्थमा स्रोत र साधनको दोहन गर्ने प्रवृत्ति नरोकिए नेपालमा अर्काे जनक्रान्ति ननिम्तेला भन्न सकिन्न। त्यस्तो क्रान्तिले कुन दिशा लिनेछ, त्यसबाट देश र आमजनताले के प्राप्त गर्नेछन्, सो कुरा भविष्यले बताउनेछ।"
मोरङमा ज्यान मार्ने उद्योगका थुनुवाको मृत्यु,विराटनगर : जिल्ला सरकारी वकिल कार्यालय मोरङको सोधपुछ कक्षमा बेहोस भएर ढलेका एक जना थुनुवाको बिहीबार दिउँसो उपचारका क्रममा मृत्यु भएको छ। मोरङ प्रहरीका प्रवक्ता डीएसपी दीपक श्रेष्ठका अनुसार ज्यान मार्ने उद्योग मुद्दामा प्रतिवादी बनाइएका थुनुवा मोरङको केराबारी गाउँपालिका२ का ४८ वर्षीय भक्तबहादुर ठकुरीको मृत्यु भएको हो। आफ्नै श्रीमती सकुन्तला ठकुरीलाई २०७८ माघमा आक्रमण गरेर गम्भीर घाइते बनाएको अभियोगमा प्रहरीले उनीविरुद्ध मुद्दा चलाएको थियो। प्रहरीका अनुसार त्यतिबेला पक्राउ गरेर अनुसन्धान अघि बढाउने क्रममा कोरोना भाइरसको संक्रमण पुष्टि भएसँगै पछि उपस्थित गराउने शर्तमा उनलाई माघ ४ गते हाजिरजमानीमा छाडिएको थियो। कोरोना मुक्त भइसके पनि उनलाई प्रहरी कार्यालयमा उपस्थित गराइएको थिएन। मुद्दाको अनुसन्धान भने यसअघि सकिएको प्रहरीले जनाएको छ। घरमै बसिरहेका बेला इलाका प्रहरी कार्यालय बेलबारीले जेठ २५ गते ठकुरीलाई घरबाटै पुनः पक्राउ गरेको हो। प्रक्रिया पूरा गरी अदालतमा पेस गर्नका लागि प्रहरीले नियन्त्रणमा लिएर उनलाई बिहीबार सरकारी वकिल कार्यालयमा उपस्थित गराएको थियो। त्यस क्रममा वकिल कार्यालयको सोधपुछ कक्षमै फिँज काडेर बेहोस भइ उनी ढलेपछि तत्काल उपचारका लागि विराटनगरस्थित कोसी अस्पताल लगिएको डीएसपी श्रेष्ठले बताए। उनका अनुसार लगभग १ घण्टाजति उपचार गरिसकेपछि दिउँसो १:३० बजेतिर ठकुरीको मृत्यु भएको हो। उपचारका क्रममा मृत्यु भएका ठकुरीको शव पोस्टमार्टमका लागि कोसी अस्पतालमै राखिएको छ। पोस्टमार्टम रिपोर्ट आइसकेपछि मृत्युको कारण यकिन हुने जानकारी श्रेष्ठले दिए।
मुस्ताङको कागबेनी खोलामा ६ वर्षमा पनि बनेन पुल,"जोमसोम : उत्तरी कोरलानाका जोड्ने राष्ट्रिय गौरवको जोमसोमकोरला सडक आयोजनाअन्तर्गत मुस्ताङको बारागुङ मुक्तिक्षेत्र४ कागबेनी खोलाको पुल निर्माणमा ढिलासुस्ती भएको छ। पुल निर्माणको जिम्मा पाएको गल्वा रफिना जेभी कन्ट्रक्सनका प्रोपाइटर रविन जोशीको चरम ढिलासुस्तीले कागबेनी पुल ६ वर्ष बितिसक्दा समेत सम्पन्न हुन नसकेको हो। कालिगण्डकी करिडोरअन्तर्गत निर्माणधिन उपल्लो मुस्ताङ जोड्ने कागबेनी पुल निर्माणमा ठेकेदार कम्पनीको चरम लापारवाही र ढिलासुस्तीले गर्दा बर्खायाममा उपल्लो मुस्ताङ आउजाउ गर्ने सवारी साधनलाई कागबेनी खोला तर्न निकै समस्या पर्ने गरेको छ । २ करोड ८८ लाख लागत रहेको कागबेनी खोला पुलको सम्झौता २०७३ साल असार ३० गते भएको थियो । पुलको रेलिङ र फुटपाथ बाटोसहित ११ मिटर र सवारी आउजाउ गर्ने पुलको मार्ग ७ दशमलव ५ सेमी रहेको थियो । सम्झौता अवधि १८ महिना रहेको निर्माणधिन पुलको सम्झौता अवधि २०७४ पुस २८ गतेसम्म थियो । कागबेनी पुलको सम्झौता अवधि सकिएर पनि त्यसयता हालसम्म पटकपटक निर्माण कम्पनीले विभिन्न बहानाबाजी बनाएर पुलको म्याद थप गर्दै आइरहेको छ । कादिगण्डकी करिडोर ,बेनीजोमसोमकोरला सडकका आयोजना प्रमुख जगत प्रजापतीले कागबेनी खोला पुल निर्माणको काम ९० प्रतिशत सम्पन्न भइसकेको जानकारी दिए । उनका अनुसार कागबेनी खोला पुलको १५० मिटर एप्रोज रोड एप्रोज स्लाव निर्माण गर्न बाँकी रहेको छ । यस्तै,पुलको मुख्य स्टक्चरको काम सकिएको र पुलको दायाँबाँया रेलिङ र फुटपाथ बनाउने लगायतको काम बाँकी छन् । जम्मा २५ मिटर लम्बाई रहेको कागबेनी खोला पुलको दायाँबायाँ दुबैतर्फ एबुमेन्ट उठाएर सटिङ गरी ढलान गरिएको थियो । लामो समय निर्माण कम्पनीको ढिलासुस्तीका कारण निर्माण सम्पन्न हुन नसकेको कागबेनी खोला पुलमा एप्रोज रोड विस्तारसहित केही फिनिसिङका काम मात्र बाँकी छन् । तर, निर्माण कम्पनीले पुलको काम सकिने चरणमा रहेको बताए पनि कम्पनीको वेवास्ताका कारण निर्माणमा ढिलाइ भएको कागबेनी गाउँका स्थानीय बताउँछन् । यता,कागबेनी खोला पुल निर्माणको जिम्मा पाएको गल्वा रफिना जेभीको प्रोपाइटर रविन जोशीसँग पुल निर्माणको सम्बन्धमा पटकपटक टेलिफोनबाट जानकारी लिन प्रयास गर्दा सम्भव भएन। निर्माणधिन कागबेनी खोला पुलको काम अहिले पनि ठप्पै छ । निर्माण कम्पनीले लामो समयदेखि उपकरण र जनशक्तिलगायतको व्यवस्थापन गर्न नसक्दा कागबेनी खोला पुल निर्माणको काम सम्पन्न हुन ढिलाइ भएको हो ।"
सगरमाथामा एल्बम विमोचन,"काठमाडौं : राष्ट्रिय भावनामा आधारित चन्द्र सूर्य बोलको गीतको भिडियो तयार भएको छ। चन्द्रसूर्य एल्बमको पोस्टर तथा म्युजिक भिडियोको डीभीडी विश्वको सर्वोच्च शिखर सगरमाथामा पासाङ तेन्जिङ शेर्पाले विमोचन गरेका छन्। १४ पटक सगरमाथा आरोहण गरेका पासाङ १३ वर्षको उमेरदेखि आरोहणमा संलग्न रहँदै आएका छन्। विश्व कीर्तिमान बनाउन उक्त म्युजिक भिडियो सगरमाथामा सार्वजनिक गरिएको गीतकार हरिगोपाल प्रधानले जानकारी दिए। गीतमा स्वर र संगीत निर्णय श्रेष्ठको छ। उनलाई विष्णु चेम्जोङले पनि साथ दिएकी छन्। सिनेमेट्रोग्राफी सोहन मानन्धर, कोरियोग्राफी जेनिशा महर्जनले गरेका छन्। यस्तै आराध्यलक्ष्मी खड्की, सरुना श्रेष्ठ, अनुपा राई, करुणा राई, आमीर तामाङ, सोनुले अभिनय गरेका छन्।"
सडक भासिएको मर्स्याङ्दी नदी किनारमा दुई पुरुषको शव फेला,"तनहुँ : पृथ्वी राजमार्गअन्तर्गत तनहुँको आँबुखैरेनी गाउँपालिका४ ड्याम नजिक सडक भासिदा दुईतर्फी सवारी आवगमनमा अवरुद्ध भएको छ । सडक भासिएको मर्स्याङ्दी नदी किनारमा दुई पुरुषको शव फेला परेको छ । मृतक दुवैको सनाखत हुन नसकेको जिल्ला ट्राफिक कार्यालय तनहुँका प्रहरी नायब निरीक्षक गोकर्ण नेपालले जानकारी दिए । पोखरा र चितवनबाट आएको गोताखोर टोलीले उक्त नदीमा खोजीकार्य गरिरहेको छ । उनले भने, 'नदीमा मोटरसाइकल र कारको पाटपुर्जा भेटिएकाले मानवीय क्षति बढ्न सक्ने सङ्केत देखिएको छ ।' गए रातिदेखि परेको अविरल वर्षाका कारण सडकको तलको भाग कटान गर्दा सडक भाँसिएर जोखिम र राजमार्ग अवरुद्ध बनेको छ । सडकको तलाको भाग भासिएकाले बेलिब्रिज नराखेसम्म सवारी आवतजावतमा सम्भव नदेखिएको तनहुँका प्रहरी नायब उपरीक्षक युवराज खड्काले जानकारी दिए । सडक भाँसिदा पृथ्वी राजमार्गमा यातायात अवरुद्ध"
"जाजरकोटमा जीप दुघर्टना अपेडट : तीनजनाको मृत्यु, घाइतेको हेलिकोप्टरबाट उद्दार","जाजरकोट : जाजरकोटको जुनीचाँदे गाउँपालिकामा जीप दुर्घटनामा तीनजनाको मृत्यु भएको छ । दुर्घटनामा ८ जना घाइते भएका छन् । गम्भीर घाइते पाँचजनालाई नेपाली सेनाको हेलिकोप्टरले उद्धार गरेको छ । घाइतेलाई उपचारका लागि प्रदेश अस्पताल सुर्खेत लगिएको छ । सुर्खेतबाट जुनीचाँदेका लागि छुटेको कर्णाली प्रदेश ०२००१ च ०३४१ नम्बरको बोलेरो जीप जुनीचाँदे गाउँपालिका ५ बलेपुइन नजिकैको मोर्डमा दुघर्टना भएको हो । मृत्यु हुनेमा जुनीचाँदे ५ स्यालाकी ४० वर्षीया पुतला गिरी, जुनीचाँदे ६ का २१ वर्षीय दर्शन शाही र सोही वडाकी ३४ वर्षीया कालिका शाही रहेको प्रमुख जिल्ला अधिकारी रामबहादुर शाहीले जानकारी दिए । गम्भीर घाइते लालबहादुर बुढा, विपना शाही, टोपबहादुर थापा, समीक्षा शाही र सरिता शाहीलाई उपचारका लागि हेलिकोप्टरबाट सुर्खेत लगिएको प्रजिअ शाहीले बताए । अन्य तीनजना सामान्य अवस्थामा छन् । जुनीचाँदे ५ लामा तडाको बाटो अवरुद्ध भएका कारण लुहादहहुँदै गर्खाकोट आएको गाडी दुर्घटना भएको जुनीचाँदे गाउँपालिका ५ वडा अध्यक्ष जयबहादुर बस्नेतले बताए । मोडमा ब्रेक फेल भएर दुर्घटना भएको प्रहरी नायव उपरीक्षक सन्तोष निरौलाले बताए । घटनाबारे थप अनुसन्धान भइरहेको उनले बताए । गृहमन्त्री बालकृष्ण खाणले दुर्घटनामा घाइते भएकाहरूको हेलिकोप्टरबाट उद्धार गरी तत्काल उपचारको व्यवस्था मिलाउन निर्देशन दिएका थिए । घाइतेको हेलिकोप्टरमार्फत तत्काल उद्धार र उपचारको व्यवस्था मिलाउन निर्देशन दिएपछि नेपाली सेनाको सुर्खेतस्थित कार्यालयबाट हेलिकोप्टर उद्धारका लागि जाजरकोट पठाइएको हो । जाजरकोटमा बोलेरो जिप दुर्घटना : दुई जनाको मृत्यु, ५ को अवस्था गम्भीर"
गुल्मीमा एक्साभेटर दुर्घटनामा चालकको मृत्यु,गुल्मी : जिल्लाको छत्रकोट गाउँपालिका २ रातापानीदेखि लुम्छातर्फ जाँदै गरेको लु १ क ४७७१ नं को एक्साभेटर भीरबाट खस्दा चालकको मृत्यु भएको जिल्ला प्रहरी कार्यालय गुल्मीले जनाएको छ । दुर्घटनामा परी एक्साभेटर चालक दाङ जिल्ला शान्तिनगर गाउँपालिका १ तिलकपुर बस्ने अन्दाजी ३३ वर्षीय यज्ञ वलीको घटनास्थलमै मृत्यु भएको जिल्ला प्रहरी कार्यालय गुल्मीका प्रहरी नायव उपरीक्षक माधवराज खरेलले जानकारी दिए । प्रहरीका अनुसार एक्साभेटर भीरबाट झण्डै पाँच सय मिटर तल खसेको थियो ।
"गोरखामा वर्षासँगै बाढी, पहिरो : घरहरु, पुल र हजारौं रोपनी खेत बगायो","गोरखा : बिहिबार रातभरको वर्षापछिको बाढी र पहिरोले गोरखाका विभिन्न ठाउँमा क्षति पुर्याएको छ। पालुङ्टार नगरपालिका वडा नं ६ मा एक व्यक्तिको घर पहिरोले बगाएको छ। वडा नं ९ मा मोटरेबल पुल र हजारौँ रोपनी खेत बगाएको वडाअध्यक्ष भेजराज पाण्डेले जानकारी दिए। पालुङटार ६ कल्लेरीमा पहिरोले स्थानीय केशरबहादुर थापाको घर बगाएको छ। घरबासविहीन भएपछि थापाको परिबार नजिकै त्रिपाल टाँगेर बसेका जिल्ला प्रहरी कार्यालयले जनाएको छ। त्यहाँका आठ घर पहिरोले क्षतिग्रस्त छन्। सरस्वती विक, खेलबहादुर गुरुङ, पदमबहादुर थापा, वीरबहादुर राना, ज्योति राना लगायतको घरमा पहिरोले क्षति पुर्याएको प्रहरीको भनाइ छ। त्यस्तै छापथोक उखुबारीको बस्ती माथिबाट झरेको पहिरोले चारघर उच्च जोखिममा रहेको वडाअध्यक्ष चेतबहादुर गुरुङले जानकारी दिए। जगतबहादुर गुरुङ, रञ्जना गुरुङ, टेकबहादुर गुरुङ र सोमबहादुर गुरुङको घरमा पहिरो पसेको उनले बताए। त्यस्तै पालुङ्टार ९ जोगीबेशीको राममाया कुँबरको घर स्थानीय खहरेखोलाले क्षतिग्रस्त बनाएको छ। उनको परिबार पुरानो बस्तीस्थित घरमा सरेको वडाअध्यक्ष भेजराज पाण्डेले जानकारी दिए। पाण्डेका अनुसार स्थानीय चुतीखोलाको बाढीले सेराबजार उच्च जोखिममा रहेको छ। सो खोलाको बाढीले जोगीबेशीदेखि विर्दीसम्मको करिब पैँतीससय रोपनी खेत बाढीले बगाएको उनले बताए। भित्र्याउने बेला भएको बर्खेधान(जुडीधान) र रोपाइँको तयारी भइरहेको फाँट बाढीले बगाएपछि किसान चिन्तित छन्। अँबुवा, बिर्दी, सेरा सडकमा रहेको बिर्दीपुल चुती खोलाको बाढीले बगाएको छ। ठाउँठाउँमा झरेको पहिरोले सो सडक अवरुद्ध भएको उनले बताए। त्यस्तै पहिरोले बारकिलो बारपाक सडक पनि अवरुद्ध भएको छ। सिरानचोक गाउँपालिका वडा नं ७ र ८ स्थित बिरालेझ्याङ र केराघारीमा पहिरो झर्दा सडक अबरुद्ध भएको प्रहरी कार्यालयले जनाएको छ। कानटारमा झरेको पहिरोले आँबुखैरेनी मनकामना सडक पनि अबरुद्ध रहेको प्रहरीले जनाएको छ।"
"ल्याण्डफिल साइट क्षेत्रका बासिन्दासँग १८ बुँदे सहमति, रातिमात्र फोहोर ढुवानी गरिने","काठमाडौं : काठमाडौं महानगरपालिका र सिसडोल बञ्चरेडाँडाकुँडुले ल्याण्डफिल साइट क्षेत्रका बासिन्दाबीच १८ बुँदे सहमति भएको छ । बिहीबार राति भएको काठमाडौं महानगरपालिका र स्थानीय जनप्रतिनिधिबीच भएको बैठकमा फोहोर ढुवानी रातिमा मात्र गर्ने सहमति भएको छ। महानगरले रातिको लागि आवश्यक बत्ती तथा बाटोको निर्माण तीन महिनाभित्र गर्ने प्रतिबद्धता जनाएको छ। फोहोर विसर्जनको अवरोध हटाइ शुक्रबारबाट लैजाने सहमति भएको छ। यसैगरी सिसडोल तथा बन्चरे डाँडामा फोहोरको दुर्गन्ध नआउने गरी काठमाडौं महानगरपालिकाले एक महिनाभित्र व्यवस्थापन गर्ने, फोहोरबाट निस्कने लिच्चड खोलामा नमिसाउने गरी दुई महिनाभित्र वैज्ञानिक व्यवस्थापन गर्ने सहमति भएको छ । सहमति पत्रमा फोहोर बोक्ने गाडीबाट बाटोमा लिच्चड नचुहिने व्यवस्था एक महिना भित्र मिलाउने,फोहोरमैला प्रभावित क्षेत्रको वैज्ञानिक अध्ययन गरी प्रभावित क्षेत्र छुट्याउने र अध्ययनले दिएको कार्यहरु कार्यान्वयन गर्न पहल गर्ने, फोहोरमैला व्यवस्थापनमा संलग्न चालक तथा सहचालक तथा अन्य कर्मचारीहरुको महागरपालिकाले स्वास्थ्य विमा गर्ने उल्लेख छ। यसैगरी असाध्यै रोग लागेका प्रभावित क्षेत्रका बासिन्दाहरुको लागि महानगरबासिले प्राप्त गरे सरह उपलब्ध गराउने, फोहोरमैला व्यवस्थापनको कारण प्रभावित भएका क्षेत्रको विकास निर्माणका लागि काठमाडौ महानगरपालिकाले वार्षिक रुपमा बजेट विनियोजन गर्ने कार्यलाई निरन्तरता दिने, फोहोरलाई स्रोतमा वर्गीकरण गरी व्यवस्थापन गर्ने कार्यको जिम्मेवारी महानगरपालिकाको हुने सहमति भएको छ।"
अमेरिकी जर्नेल फ्लिन काठमाडौंमा,काठमाडौं : अमेरिकी सेनाका एसियाप्रशान्त क्षेत्र प्रमुख चार्ल्स ए फ्लिन नेपाल आएका छन्। चारदिने औपचारिक भ्रमणका क्रममा फ्लिन इन्डियो एयरलाइन्सबाट नयाँदिल्ली हुँदै बिहीबार काठमाडौं आइपुगेका हुन्। नेपालअमेरिका कूटनीतिक सम्बन्धको ७५औं वर्षगाँठको अवसरमा नै उनको नेपाल भ्रमण भएको बताइएको छ। वर्षगाँठकै अवसरमा प्रधानमन्त्री शेरबहादुर देउवा र प्रधानसेनापति शर्मा पनि असार अन्तिम साता अमेरिका भ्रमणको तयारी भइरहेको परराष्ट्र स्रोतले जनाएको छ। यद्यपि मिति भने टुंगिसकेको छैन। जर्नेल फ्लिन सन् २०२१ जुनदेखि एसियाप्रशान्त क्षेत्र प्रमुखको रूपमा कार्यरत छन् । सैनिक प्रवक्ता नारायण सिलवालले अमेरिकी सेनाका एसियाप्रशान्त क्षेत्र प्रमुख जर्नेल फ्लिनको भ्रमण सद्भावना भ्रमण मात्र रहेको बताएका छन्। फ्लिनले शुक्रबार सैनिक मुख्यालय जंगी अड्डा भ्रमण गर्ने कार्यक्रम तय भएको छ। सैनिक मुख्यालयमा जर्नेल फ्लिनलाई नेपाली सेनाको एक टुकडीले सम्मान गर्नेछ। सम्मानपश्चात् प्रधानसेनापति शर्मा र जर्नेल फ्लिनले भेटवार्ता गर्ने कार्यक्रम छ। परराष्ट्र मन्त्रालयका अनुसार जर्नेल फ्लिनले शनिबार माउन्टेन फ्लाइट गर्ने र सगरमाथा आधार शिविर जाने कार्यक्रम पनि रहेको छ। फ्लिनले आइतबार नेपाली सेनाको वीरेन्द्र शान्ति कार्य तालिम केन्द्र पाँचखालको अवलोकन गर्ने छन् । उनले राष्ट्रपति विद्यादेवी भण्डारी र प्रधानमन्त्री शेरबहादुर देउवासँग शिष्टाचार भेटवार्ता गर्ने कार्यक्रम राखिएको छ।
सडक भाँसिदा पृथ्वी राजमार्गमा यातायात अवरुद्ध,तनहुँ : पृथ्वी राजमार्गअन्तर्गत तनहुँको आँबुखैरेनी गाउँपालिका४ साँखरस्थित ड्याम नजिक सडक भाँसिदा दुईतर्फी सवारी आवागमनमा अवरुद्ध भएको छ। गए रातिदेखि परेको अविरल वर्षाका कारण सडक छेउको भाग भाँसिएको हो। सडकको भाग तलबाट भाँसिएकाले बेलिब्रिज नराखेसम्म सवारी आवतजावतमा सम्भव नदेखिएको तनहुँका प्रहरी नायब उपरीक्षक युवराज खड्काले जानकारी दिए। तत्काल मर्मतसम्भार पनि गर्न नसक्ने भएपछि जताबाट आएको त्यतैतर्फ सवारीसाधान फर्काइएको उनले बताए। करिब २० मिटर सडक भाँसिएको प्रहरीले जनाएको छ।
"जहाज डाइभर्ट भारततिरै, किन ?","काठमाडौं : त्रिभुवन अन्तर्राष्ट्रिय विमानस्थलमा बुधबार दुईवटा भारतीय जहाज अवतरण गर्न नसकेपछि भारतको लखनउमा डाइभर्ट भए। कारण थियो, काठमाडौंको भारी वर्षा र बाक्लो कुइरो। दिल्लीबाट आएका इन्डिगो र भिस्टारा जहाज क्रमश : दिउँसो ३ :४५ र ४ :०० बजे त्रिभुवन अन्तर्राष्ट्रिय विमानस्थलमा अवतरण गर्नुपर्नेमा लखनउ डाइभर्ट भएका थिए। साँझ ६ :४७ मा भिस्टारा र इन्डिगो साँझ ७ :०८ बजे काठमाडौं अवतरण गरेको विमानस्थल प्रवक्ता टेकनाथ सिटौलाले जानकारी दिए। काठमाडौंबाट करिब २५ किमि दक्षिणबाट नै उक्त दुई जहाज एयरपोर्ट एरिया छिर्न सकेनन्। भारी वर्षाका कारण भिजिविलिटी कम भएको थियो, सिटौलाले भने। कारणवश काठमाडौं अवतरण हुन नसकेका जहाज भारतको लखनउ, पटनाजस्ता नजिकका विमानस्थलमा डाइभर्ट हुनु नौलो नभएको सिटौला बताउँछन्। यसअघि विमानहरू भारत नै डाइभर्ट भए होलान्, तर, भैरहवामा हालै सञ्चालनमा आएको गौतमबुद्ध अन्तर्राष्ट्रिय विमानस्थल हुँदाहुँदै भारत नै फर्किनु पर्ने बाध्यता कस्तो हो त ? त्रिभुवन विमानस्थलमा आउने जुनसुकै जहाज भैरहवा जान सक्ने नेपाल नागरिक उड्डयन प्राधिकरणअन्तर्गत राष्ट्रिय गौरव आयोजना प्रमुख बाबुराम पौडेल बताउँछन्। त्रिभुवन विमानस्थलको भन्दा आधुनिक पूर्वाधार भएको भैरहवा अवतरणका लागि उपयुक्त रहेको उनले बताए। भारतीय प्रधानमन्त्री नरेन्द्र मोदी लुम्बिनी भ्रमणमा आउनुअघि सुरक्षा स्थिति अनुगमन गर्न भारतीय एयरफोर्सको जहाज भैरहवामा उडानअवतरण गरेको थियो। यस सन्दर्भमा अरू जहाज आउन नसक्ने र भैरहवा विमानस्थलले सेवा दिन नसक्ने भन्न नमिल्ने पौडेलले बताए। अहिले गौतमबुद्ध विमानस्थलमा जजिरा एयरले हप्ताको तीन वटा उडान भर्न थालेको छ। काठमाडौंमा नियमित उडान गर्दै आएका भारतीय वायुसेवा कम्पनीले भैरहवामा नियमित उडान सुरु गरिसकेका छैनन्। यसले गर्दा भैरहवामा उनीहरूको कार्यालय छैन। त्यो नहुने बित्तिकै जहाज डाइभर्ट गरेर यात्रुलाई कहाँ राख्ने, के खान दिने कसरी व्यवस्थापन गर्ने भन्ने प्रश्न रहेको नेपाल नागरिक उड्डयन प्राधिकरणका पूर्वमहानिर्देशक राजकुमार क्षेत्री बताउँछन्। भैरहवा विमानस्थल कुनै पनि जहाज अवतरणका लागि पूर्वाधार योग्य भए पनि सम्बन्धित जहाजले नियमित उडान सुरु नगरिकन आपत्कालीन अवतरण पनि गर्न नसक्ने तर्क उनको छ। प्राधिकरणका पूर्वमहानिर्देशक सञ्जीव गौतम पनि भैरहवा विमानस्थलमा संरचनागत समस्याभन्दा पनि सम्बन्धित विमानको पाइलट इन् कमान्डले गर्ने निर्णयमा भर पर्ने बताउँछन्। हवाई सुरक्षाको मापदण्डमा नै मुख्य पाइलटले गर्ने निर्णय अन्तिम हुने भनेर उल्लेख रहेको उनले जानकारी दिए। एयर ट्राफिक कन्ट्रोलरले भैरहवा विकल्प हो भन्न सक्छन् तर सम्बन्धित पाइलटले जे भन्छ त्यही हुन्छ। भैरहवा नै जानुपर्छ भन्न सकिँदैन, गौतमले भने। जेठ २ गतेबाट अन्तर्राष्ट्रिय उडान सुरु गरेको गौतमबुद्ध अन्तर्राष्ट्रिय विमानस्थल सञ्चालन पूर्व नै प्राधिकरणले अन्य विमान कम्पनीलाई पनि सो विमानस्थलमा उडानका लागि भनिसकेको छ। काठमाडौं विमानस्थलमा बढ्दो अन्तर्राष्ट्रिय एयर ट्राफिकलाई कम गर्न वैकल्पिक विमानस्थलको रूपमा भैरहवालाई सञ्चालन गरिएको हो। एयर ट्राफिकका कारण २०औं पटक पनि विमान आकाशमा होल्ड हुने, चक्कर लगाउने गर्दै आएका छन्।"
पुँजीबजार अध्ययन गर्न समिति,"काठमाडौं : पुँजीबजारका समस्या समाधानका लागि सुझाव प्रस्तुत गर्न समिति गठन गरिएको छ। अर्थ मन्त्रालय, राष्ट्र बैंकका गभर्नर, धितोपत्र बोर्डका अध्यक्षलगायतको चार सदस्यीय सुझाव समिति गठन गरिएको अर्थमन्त्री जनार्दन शर्माले जानकारी दिए। नेपाल धितोपत्र बोर्डको ३०औं वार्षिकोत्सवमा अर्थमन्त्री शर्माले भने, बुधबार बिहान मन्त्रालयमा भएको छलफलपछि समिति बनाइएको हो। समितिले सरोकारवालासँग छलफल गरेर प्रतिवेदन तयार पार्छ। प्रतिवेदनले मौद्रिक नीति निर्माणमा सघाउ पुग्ने तथा पुँजीबजारमा देखिएको समस्या हल हुने अपेक्षा राखिएको छ। यसैगरी शर्माले पुँजीबजारलाई सुदृढ र बलियो बनाउन २०७९८० को बजेटमा प्राथमिकता दिएर सम्बोधन गरेको स्मरण गरे। बजेट वक्तव्यको बुँदा नम्बर ३२९, ३३०, ३३१ र ३३२ नम्बर बुँदामा धितोपत्र सुधार, नियमन र सुपरिवेक्षणका विषयहरू उल्लेख छन्। पुँजीबजारका बारेमा नियमित सूचना प्रवाह गरी लगानीकर्तालाई ज्ञान अभिवृद्धि गर्न उनले निर्देशन दिएका छन्। पुँजीबजारसम्बन्धी ज्ञान र वित्तीय साक्षरता हुनुपर्यो। तालिम दिन जनशक्ति परिचालन गर्नुपर्यो, उनले भने, अहिले यो अपर्याप्त भएको छ। गाउँगाउँसम्म पुगेर नयाँ र साना लगानीकर्तालाई पुँजीबजारका बारेमा बुझाउनुपर्छ।"
नेपालभारत मैत्री बसको ठक्करबाट सहचालकको मृत्यु,चितवन : काठमाडौंबाट भारत जान लागेको बसको ठक्करबाट सोहि बसका सहचालकको मृत्यु भएको छ। शुक्रबार बिहान चार बजे पृथ्वी राजमार्ग अन्तर्गत ईच्छाकामना गाउँपालिकाको मौवाखोला नजिक बसले ठक्कर दिएको हो। काठमाडौंबाट भारतको सिलगढीतर्फ जाँदै गरेको बा ५ ख ७८४३ नम्बरको नेपालभारत मैत्री बसको ठक्करबाट सोही बसका सहचालक सुनसरी झुम्का बस्ने २३ वर्षीय जनक दाहालको घटनास्थलमै मृत्यु भएको जिल्ला प्रहरी कार्यालयका प्रवक्ता डीएसपी नरहरी अधिकारीले बताए। पोष्टमार्टमको लागि शव भरतपुर सरकारी अस्पताल ल्याइएको छ। बस र चालक ईलाका प्रहरी कार्यालय मुग्लिनले नियन्त्रणमा लिएको छ।
गिरिबन्धु फुटाएर पहिल्यै जग्गा बिक्री,"काठमाडौं : गिरिबन्धु टीस्टेटलाई शाही शासन कालमा कानुनविपरीत फुटाएर नाज टीस्टेट प्रालि बनाई हदबन्दी छुटमा पाएको जग्गा बिक्रीवितरण गरिएको पाइएको छ। छुटको जग्गा उब्जनीशील नभएको कारणबाट भन्दै त्यो जग्गा बिक्रीवितरण गरेर सस्तोमा जग्गा खरिद गरिएको थियो। नाज टीस्टेटको नाममा रहेको साविकको अनारमनी तथा शनिश्चरे गाविस(हाल बिर्तामोड नगरपालिका)मा रहेको ५१ बिघा जग्गामा बिक्रीवितरण गरियो। तर, सस्तोे मूल्यमा बाहुनडाँगी तथा नाकबन्दा गाविसमा जग्गा खरिद गर्न सरकारले स्वीकृति प्रदान गरेको देखिन्छ। २०६० असार १६ को मन्त्रिपरिषद्ले बिर्तामोड बजारको त्यो जग्गा बिक्रीवितरणको अनुमति दिएको थियो। त्यो बेला लोकेन्द्रबहादुर चन्द प्रधानमन्त्री थिए। झापाकै राधाकृष्ण मैनाली मन्त्री थिए। त्यो चिया कम्पनीले २०५९ भदौ १९ गते नै भूमिसुधार मन्त्रालयमा निवेदन दिएको थियो। २०६० असार १६ गते मन्त्रिपरिषद्ले भूमिसम्बन्धी ऐनको दफा १२ ङ बमोजिम तोकिएअनुसार नाज टीस्टेट प्रालिको नाममा अनारमनी तथा शनिश्चरेमा रहेको ५१ बिघा जग्गा हक हस्तान्तरण गरी सो बराबरको क्षेत्रफलको जग्गा बाहुनडाँगी तथा नकलबन्दा गाविसमा २ वर्षभित्र खरिद गर्न स्वीकृति दिने निणय गरको थियो। नाज टीस्टेट प्रालिको नाममा अनारमनी तथा शनिश्चरे गाविसमा रहेको ५१ बिघा जग्गा हक हस्तान्तरण गरी सो बराबरको क्षेत्रफलको जग्गा बाहुनडाँगी तथा नकलबन्दा गाविसमा (दुई) वर्षभित्र खरिद गर्न स्वीकृत दिने तत्कालीन सरकारले गरको थियो। उद्योगको नाममा रहेको शनिश्चरे तथा अनारमनी गाविसको ५१ बिघा जग्गाको हक हस्तान्तरण र त्यस उद्योगलाई जग्गा खरिद गर्न, स्वीकृत दिँदा मिति २०५२ जेठ ८ मा तोकिएका सर्तको अधीनमा रही उद्योग सञ्चालन गर्नका लागि सोही बराबर क्षेत्रफल ५१ बिघा जग्गा झापा जिल्लाको बाहुनडाँगी तथा नकलबन्दा गाविसमा २ (दुई) वर्षभित्र खरिद गर्न स्वीकृति दिइएको थियो। नाज टीस्टेटको जग्गा प्लटिङ भएर बिक्रीवितरण भइरहेको छ। प्रतिनिधिसभाको कृषि, सहकारी तथा प्राकृतिक स्रोत समितिकी सभापति पूर्णकुमारी सुवेदी अब चौतर्फी दबाब भएको कारण हदबन्दी छुटको जग्गा दुरुपयोग हुन गाह्रो रहेको बताउँछिन्। हदबन्दी छुटको जग्गा दिनु हुँदैन भनिसकेको अब अरू पाइपलाइन भए पनि सट्टापट्टा गर्न गाह्रो रहेको सुवेदीको भनाइ छ। समितिले जग्गा दिनु हुँदैन भनेर निर्देशन दिइसकेको छ। मन्त्रालयले पनि समितिको निर्देशनअनुसार काम अगाडि नबढाउन भनिसकेको छ, उनी भन्छिन्। उनले भूउपयोग ऐनले सट्टापट्टाका लागि स्वीकृति नदिने उनको भनाइ छ। कानुन मिचेर गरे मात्रै हो। अरू हिसाब अब त्यो हदबन्दी छुटको जग्गा सट्टापट्टा र बिक्रीवितरण हुने ठाउँ छैन, उनी भन्छिन्। गिरिबन्धु टीस्टेट, सार्ने नाममा सिध्याउने सेटिङ"
"हदबन्दी छुटको दुरुपयोग : अघिअघि गिरिबन्धु, पछिपछि १०० कम्पनी","काठमाडौं : झापाको गिरिबन्धु टीस्टेटले हदबन्दी छुटको जग्गा राजनीतिक शक्तिको आडमा सट्टापट्टा गर्न स्वीकृति पाएपछि अरू १ सय कम्पनीसंस्था त्यसै गर्न लागिपरेका छन्। गिरिबन्धुलाई दिन हुने, हामीलाई किन नहुने भन्दै शक्तिकेन्द्र धाउन थालेका छन्। कानुनी छिद्र खोजीखोजी सरकार नै जग्गा दुरुपयोगमा अग्रसर भएपछि हदबन्दी नाटक मात्र सावित हुने स्थिति आएको छ। भूमिसम्बन्धी ऐन २०२१ को दफा १२ (ग)ले हदबन्दीभन्दा माथिको जग्गा बिक्रीवितरण वा सट्टापट्टा गर्न नहुने व्यवस्था गरेको छ। दफा १२ (ख) अनुसार हदबन्दीभन्दा बढी जग्गा प्राप्त गरेका उद्योग, प्रतिष्ठान, कम्पनी, आयोजना, शिक्षण संस्था वा अन्य कुनै पनि संस्थाले जुन प्रयोजनका लागि प्राप्त गरेको हो सोही कार्यमा मात्रै प्रयोग गर्नुपर्ने भनेको छ। तर, अनेक बहानामा उनीहरू यस्ता सम्पत्ति सिध्याउन लागेका देखिन्छन्। सरकारले ऐनको दफा १२ ग को प्रतिबन्धात्मक वाक्यांशको खण्ड २ टेकेर २०७८ वैशाख १३ गते गिरिबन्धुको निवेदनमा सट्टापट्टाको निर्णय गरेको हो। त्यतिबेला एमाले अध्यक्ष केपी शर्मा ओलीको सरकार थियो। ओली सरकारलाई प्रभावमा पारेर टीस्टेटले उक्त निर्णय गराएको थियो। व्यापारी दीपक मल्होत्राको आइडिया मा ३ सय ४३ बिघा १९ कट्ठा १२ धुर जग्गा रियलस्टेट मा प्रयोग गर्ने त्यसभन्दा निकै अघिदेखि पहल भएको हो। चिया बगानलाई सट्टामा अत्यन्त कमसल जग्गा मिलाएर त्यसमा घरघडेरीको व्यापार गर्ने प्रपञ्चमा राजनीतिक शक्तिहरू दुरुपयोग हुँदै आएको थियो। त्यसमा ओली सरकारको अन्तिम कालतिर निर्णय भएको थियो। त्यही गिरोहले वर्तमान शेरबहादुर देउवा सरकारलाई समेत प्रभावमा पार्न सफल भएको छ। फलतः बजेटमै उद्योगहरूका हदबन्दीभन्दा बढीका जग्गा सट्टापट्टा गर्न पाउने व्यवस्था गरिएको छ। त्यसको लाभ लिँदै गिरिबन्धु, उसकै पछिपछि आवेदन गरेका थप १ सय मात्र होइन, अन्य सयौं कम्पनीका लाखौं रोपनी जग्गा भूमिसुधारको मर्मविपरीत दुरुपयोग हुनेछन्। सट्टा माग्नेमा पूर्वराजा पनि गिरिबन्धु टीस्टेटले जग्गा सट्टापट्टाका लागि पटकपटक निवेदन दिएको थियो। पछिल्लोपल्ट २०७७ पुस १९ र माघ १४ मा उसको आवेदन पर्यो। उसले पाउने राजनीतिक लक्षण देखिन थालेपछि झापाकै दमकस्थित हिमालय महालक्ष्मी टी गार्डेन प्रालिले पनि २०७७ चैत ११ मा जग्गा सट्टापट्टा गर्न भूमि व्यवस्थापन तथा अभिलेख विभागमा निवेदन दिएको पाइएको छ। उक्त चिया बगान पूर्वराजा ज्ञानेन्द्र शाहको हो। भूमि व्यवस्थापन तथा अभिलेख विभागबाट प्राप्त विवरणअनुसार गिरिबन्धुको सिको गर्दै बिक्रीवितरण, सट्टापट्टा वा स्थानान्तरणको अनुमति माग्ने कम्पनीको संख्या सय पुुगिसकेको छ। तिनमा चिया कम्पनी धेरै छन्। हाउजिङ कम्पनी, जलविद्युत् आयोजनालगायतले पनि स्वीकृति मागेका छन् (हेर्नुहोस् सूची)। उनीहरूले देशमा बढ्दै गएको अत्यधिक सहरीकरणबाट सिर्जित प्राविधिक तथा सामाजिक अवस्थाका कारण कृषि तथा औद्योगिक प्रयोगमा समस्या भएको बहाना बनाएको देखिन्छ। हिमालय महालक्ष्मीको पूर्वपश्चिम राजमार्गसँग जोडिएको जग्गाको मूल्य करोडौं पर्छ। उक्त कम्पनीका तर्फबाट रवि केसीले झापा नगरपालिका५ मा रहेको हाल चिया खेती रहेको पूर्वपश्चिम राजमार्गको उत्तरतर्फको कित्ता नम्बर ६२ को ४९ बिघा १७ कट्ठा १० धुर, कित्ता नम्बर ७२९५ को ३० बिघा १६ कट्ठा, कित्ता नम्बर ७२९७ को ३ बिघा ५ धुर जग्गामा चिया बगान सञ्चालन गर्न असम्भव भएको कारण दर्शाएका छन्। त्यस्तै केसीले सोही स्थान पूर्वपश्चिम राजमार्गको दक्षिणतर्फको कित्ता नम्बर ४२७ को २३ बिघा १७ कट्ठा, कित्ता नम्बर २५२ को ७ बिघा ९ कट्ठा ५ धुर, कित्ता नम्बर ४७४ को ३५ रोपनी जग्गा पनि सट्टापट्टाका लागि निवेदन दिएका छन्। हिमालय महालक्ष्मीको ५९५ बिघा १२ कट्ठा १७ धुर जग्गामध्ये १५० बिघा जग्गा पहिलो चरणमै बिक्रीवितरणका लागि स्वीकृति मागिएको छ। चिया बगान, हाउजिङ कम्पनी, जलविद्युत् आयोजनाले हदबन्दी छुटका नाममा सयौं बिघा जग्गा ओगटेका छन्। २०२१ सालमा भूमि सुधार लाग्ने भएपछि टाठाबाठा जमिनदारले उद्योग, कृषि क्षेत्रका लागि भन्दै सरकारबाट हदबन्दी छुट गराएर जग्गा जोगाएका थिए। सरकारले उपत्यका र पहाडमा आयोजना, उद्योग, प्रतिष्ठान, हाउजिङ कम्पनीलाई गरी ७६ हजार ७ सय ६६ रोपनी १२ आना ३ पैसा २ दाम हदबन्दी छुट दिएको छ। तराई र भित्री मधेसमा ८ हजार ४ सय २९ बिघा ११ कठ्ठा ४ धुर जग्गा हदबन्दी छुटमा वितरण गरिएको छ। यी जग्गा हदबन्दी छुटमा लिनेमा १ सय ६९ वटा कम्पनी छन्। सरकारले तराईमा १० बिघा खेती र १ बिघा घरघडेरीका लागि हदबन्दी तोकेको छ। उपत्यकामा २५ रोपनी खेतीपाती र ५ रोपनी घरघडेरी तथा पहाडमा ७० रोपनी खेतीपाती र २० रोपनी घरघडेरीको हदबन्दी कायम छ। तर, छुटको जग्गा प्लटिङ गरेर सिध्याउन गिरोह लागेका छन्। गिरोहले जुनसुकै सरकारलाई पनि प्रभाव पारिरहेको देखिन्छ। गिरिबन्धुले सरकारलाई प्रभावित पारेर २०७८ वैशाख १३ गते ३४३ बिघा १९ कट्ठा १२ धुर बिक्रीवितरणका गर्न स्वीकृति पाएको हो। लामो समय अलमलिएको यो विषय व्यवसायी दीपक मल्होत्राको योजनामा मन्त्रिपरिषद्बाट पास गराउन सफल भएको देखिन्छ। मन्त्रिपरिषद्को निर्णयमा के छ ? झापा जिल्ला साविक अनामनी गाविस१ हाल बिर्तामोड नगरपालिका६ मा रहेको गिरिबन्धु टीस्टेट प्रालि हाल सञ्चालनमा रहेको स्थानबाट भूमिसम्बन्धी ऐन २०२१, भूउपयोग ऐन २०७६, भूमिसम्बन्धी नियमहरू २०२१ तथा जग्गाको हदबन्दी छुट दिनेसम्बन्धी आदेश २०७४ ले तोकेको सर्त र अधिनमा रही प्रदेश १ भित्र अन्य स्थानमा स्थानान्तरण गर्न हाल कम्पनीको स्वामित्वमा रहेको क्षेत्रफल ३४३१९१२ बिघा जग्गा भूमिसम्बन्धी ऐन २०२१ को दफा १२ ग को प्रतिबन्धात्मक वाक्यांशको खण्ड २ र भूमिसम्बन्धी नियमहरू २०२१ को नियम १६ क को उपनियम ६ अनुसार देहायका सर्त तोकी सट्टापट्टाको स्वीकृति दिने गरी नेपाल सरकारले २०७८ वैशाख १३ मा निर्णय गरेको व्यहोरा जानकारी गराइन्छ। सर्तहरूः १ जग्गा सट्टापट्टा गर्दा साविकको क्षेत्रफल बराबरको जग्गा एकै पटकमा प्रचलित भूमिसम्बन्धी ऐन, भूउपयोग ऐन, भूमिसम्बन्धी नियमहरू र जग्गाको हदबन्दी छुट दिनेसम्बन्धी आदेश २०७४ को प्रतिकूल नहुने र चिया उत्पादन नघट्ने गरी सट्टापट्टा गर्न सक्नेछ। २ जग्गा सट्टापट्टाको कार्य एकपटकमा गर्न नसकिने भए कम्पनीको स्वामित्वमा रहेको जग्गा कुल क्षेत्रको कम्तीमा १३ (एकतिहाइ) मा नघट्ने गरी कम्पनीले चाहेको तर्फबाट सट्टापट्टा गर्न सक्नेछ। सट्टापट्टापछि कम्पनीको नाममा कायम हुने जग्गा चिया उत्पादनका लागि उपयुक्त र एउटै स्थानमा हुनुपर्नेछ। ३ भूमि व्यवस्था, सहकारी तथा गरिबी निवरण मन्त्रालयबाट मन्त्रिपरिषद्को निर्णयको जानकारी पाएको मितिले स्वीकृति पाएको क्षेत्रफल बराबरको जग्गा कम्पनीले एक वर्षभित्र सट्टापट्टा गरी कम्पनी स्थानान्तरण गर्नुपर्नेछ। कुनै विशेष वा असामान्य परिस्थिति सिर्जना भई निर्धारित समयावधिभित्र सट्टापट्टा गरी स्थानान्तरण कार्य सम्पन्न गर्ने नसकी विभागमा निवेदन परेमा विभागको रायसहित सिफारिस भई आएमा आवश्यक र औचित्यको आधारमा मन्त्रालयले बढीमा ६ महिनाको अवधि थप गर्न सक्नेछ। ४ कम्पनीको सट्टापट्टा गर्ने जग्गा यकिन भएपश्चात् सम्बन्धित भूमिसुधार तथा मालपोत कार्यालयमा देहायका कागजातहरू संलग्न राखी निवेदन दिनुपर्नेछ। क) प्रस्तावित जग्गामा चिया खेती तथा कम्पनी सञ्चालन गर्न सम्बन्धित स्थानीय तहको सिफारिस ख) जग्गा र जग्गाधनी विवरण ग) जग्गाधनीको कम्पनीसँग जग्गाग सट्टापट्टा गर्ने मञ्जुरीनामा। अहिले बजेट वक्तव्यमा अझ सहज बनाइएको छ। उद्योग व्यवसाय वा प्रतिष्ठानको नाममा रहेको हदबन्दीभन्दा बढी जग्गा धितो राखी कर्जा लिन, व्यवसाय टाट उल्टेमा बिक्री गरी सरकारी राजस्व तिर्न र बैंक तथा वित्तीय संस्थाको कर्जा भुक्तानी गर्न पाउने व्यवस्था गरिनेछ, बजेट वक्तव्यमा छ। भूमि व्यवस्था मन्त्रालयले गिरिबन्धु टी स्टेटको जग्गा सट्टापट्टाको स्वीकृति दिने प्रस्ताव मन्त्रिपरिषद्मा लैजान मुख्यसचिवलाई लेखेको पत्र सचिवको संयोजकत्वमा बसेको बैठकको निर्णय। यसरी मन्त्रिपरिषद्ले २०७८ वैशाख १३ गते सट्टापट्टाको निर्णय गरेको थियो। प्रतिनिधिसभाको कृषि, सहकारी तथा प्राकृतिक स्रोत समितिले रोक्न भनेपछि यो विषय सर्वोच्च अदालतमा विचाराधीन छ। अहिले गिरोह अदालतमा सेटिङ गराएर भए पनि त्यो जग्गा बिक्रीवितरण गर्न लागेको छ। प्रदेश १ का आर्थिक मामिला तथा योजनामन्त्री इन्द्रबहादुर आङ्बो अदालतलाई सेटिङ गराएर होस् वा न्यायाधीशलाई किनेर गिरिबन्धुको जग्गाको विषयमा संघीय सरकारले गरेको निर्णय आफ्नो पक्षमा बनाउन गिरोह नै लागेको बताउँछन्। अघिल्लो केपी शर्मा ओली नेतृत्वको सरकारले करिब दुई दशकअघि नाज टीस्टेटलाई हदबन्दीभन्दा बढी जग्गा हक हस्तान्तरण र खरिद गर्न दिइएको स्वीकृतिको नजिर टेकेको देखिन्छ। भूमिसम्बन्धी ऐन २०२१ नै संशोधन गराएर सट्टापट्टा वा स्थानान्तरणको प्रावधान राख्न लगाइएको थियो। सट्टापट्टा वा स्थानान्तरणका लागि भूमिसम्बन्धी (अठारौं संशोधन) नियमहरू २०७७ को नियम १६ क को उपनियम १ को क, ख, ग, घ, ङ र छ बमोजिम कागजात तथा विवरण पेसको विषयलाई सरकारले आधार बनाएको छ। मन्त्रालयका तत्कालीन सचिव टेकनारायण पाण्डे (हाल गृहसचिव)ले मन्त्रिपरिषद्मा पेस गर्न तयार पारेको प्रस्तावमा भूमिसम्बन्धी सोही नियमको उपनियम १ को च बमोजिमको कागजात पेस गर्ने प्रतिबद्धता व्यक्त भएको उल्लेख छ। भूमि व्यवस्थापन तथा अभिलेख विभागको पत्र, अख्तियार दुरुपयोग अनुसन्धान आयोगको २०६१ मंसिर २१ निर्णय तथा सर्वोच्च अदालत पूर्ण इजलासको २०६४ सालको गिरीबन्धु टीस्टेट प्रालिसमेतालई विपक्षी बनाइ दायर रिटमा सर्वोच्चको फैसला आधार बनाएको तत्कालीन सचिव पाण्डेको प्रस्तावमा उल्लेख छ। १ नेपाल सरकार मन्त्रिपरिषद्ले मिति २०७८०११३ गतेको निर्णयबाट गिरिबन्धु टीस्टेट प्रालि झापाको स्वामित्वमा रहेको जग्गा सट्टापट्टा वा स्थानान्तरणका लागि भएको स्वीकृतिप्रति समितिको गम्भीर ध्यानाकर्षण भएको छ। तसर्थ उक्त निर्णय कार्यान्वयन नगर्ननगराउन नेपाल सरकार प्रधानमन्त्री तथा मन्त्रिपरिषद्को कार्यालय र भूमि व्यवस्था, सहकारी तथा गरिबी निवारण मन्त्रालयलाई निर्देशन दिने। २ भूमि व्यवस्था सहकारी तथा गरिबी निवारण मन्त्रालयले भूमिसम्बन्धी ऐन, २०२१ को दफा ७ अनुसारका जग्गाहरूको दर्ता हक, स्वामित्व र भोगको दर्ता स्रेस्ता दुरुस्त, अद्यावधिक र व्यवस्थित रूपमा राख्नुपर्छ। यस सन्दर्भमा कुनकुन कृषि फर्म, उद्योग, प्रतिष्ठान, कम्पनी वा संस्थाको नाममा के कति परिमाणमा कुनकुन प्रदेश, जिल्ला वा पालिकामा हदबन्दीभन्दा धेरै जग्गा रहेका छन् ? सोको विस्तृत विवरण २०७८ भदौ ३१ गतेभित्र समितिसमक्ष पेस गर्न भूमि व्यवस्था, सहकारी तथा गरिबी निवारण मन्त्रालयलाई निर्देशन दिने। ३ कानुनको उचित प्रक्रिया अपनाई हदबन्दीभन्दा धेरै रहेका जग्गाको संरक्षण गर्नु सम्बन्धित मन्त्रालय र पदाधिकारीहरूको कर्तव्य हो। कानुनले तोकेकोभन्दा धेरै जग्गा नेपाल सरकारको स्वामित्वको जग्गा हो। उक्त जग्गाहरूको संरक्षण र व्यवस्थापनका लागि विस्तृत कार्ययोजना यथाशीघ्र समितिसमक्ष पेस गर्न भूमि व्यवस्था, सहकारी तथा गरिबी निवारण मन्त्रालयलाई निर्देशन दिने। ४ संघीय संसद्, प्रतिनिधिसभा नियमावली २०७५ को नियम १७६ को प्रत्यायोजित व्यवस्थापनसम्बन्धी व्यवस्थाको कार्यान्वयन गर्न भूमिसम्बन्धी नियमहरू, २०२१ समितिसमक्ष सात (७) दिनभित्र पेस गर्न भूमि व्यवस्था, सहकारी तथा गरिबी निवारण मन्त्रालयलाई निर्देशन दिने। प्रतिनिधिसभाको कृषि, सहकारी तथा प्राकृतिक स्रोत समितिको २०७८।०५।०१ गते बसेको बैठकका निर्णय गिरिबन्धु फुटाएर पहिल्यै जग्गा बिक्री गिरिबन्धु टीस्टेटलाई शाही शासन कालमा कानुनविपरीत फुटाएर नाज टीस्टेट प्रालि बनाई हदबन्दी छुटमा पाएको जग्गा बिक्रीवितरण गरिएको पाइएको छ। छुटको जग्गा उब्जनीशील नभएको कारणबाट भन्दै त्यो जग्गा बिक्रीवितरण गरेर सस्तोमा जग्गा खरिद गरिएको थियो। नाज टीस्टेटको नाममा रहेको साविकको अनारमनी तथा शनिश्चरे गाविस(हाल बिर्तामोड नगरपालिका)मा रहेको ५१ बिघा जग्गामा बिक्रीवितरण गरियो। तर, सस्तोे मूल्यमा बाहुनडाँगी तथा नाकबन्दा गाविसमा जग्गा खरिद गर्न सरकारले स्वीकृति प्रदान गरेको देखिन्छ। २०६० असार १६ को मन्त्रिपरिषद्ले बिर्तामोड बजारको त्यो जग्गा बिक्रीवितरणको अनुमति दिएको थियो। त्यो बेला लोकेन्द्रबहादुर चन्द प्रधानमन्त्री थिए। झापाकै राधाकृष्ण मैनाली मन्त्री थिए। त्यो चिया कम्पनीले २०५९ भदौ १९ गते नै भूमिसुधार मन्त्रालयमा निवेदन दिएको थियो। २०६० असार १६ गते मन्त्रिपरिषद्ले भूमिसम्बन्धी ऐनको दफा १२ ङ बमोजिम तोकिएअनुसार नाज टीस्टेट प्रालिको नाममा अनारमनी तथा शनिश्चरेमा रहेको ५१ बिघा जग्गा हक हस्तान्तरण गरी सो बराबरको क्षेत्रफलको जग्गा बाहुनडाँगी तथा नकलबन्दा गाविसमा २ वर्षभित्र खरिद गर्न स्वीकृति दिने निणय गरको थियो। नाज टीस्टेट प्रालिको नाममा अनारमनी तथा शनिश्चरे गाविसमा रहेको ५१ बिघा जग्गा हक हस्तान्तरण गरी सो बराबरको क्षेत्रफलको जग्गा बाहुनडाँगी तथा नकलबन्दा गाविसमा (दुई) वर्षभित्र खरिद गर्न स्वीकृत दिने तत्कालीन सरकारले गरको थियो। उद्योगको नाममा रहेको शनिश्चरे तथा अनारमनी गाविसको ५१ बिघा जग्गाको हक हस्तान्तरण र त्यस उद्योगलाई जग्गा खरिद गर्न, स्वीकृत दिँदा मिति २०५२ जेठ ८ मा तोकिएका सर्तको अधीनमा रही उद्योग सञ्चालन गर्नका लागि सोही बराबर क्षेत्रफल ५१ बिघा जग्गा झापा जिल्लाको बाहुनडाँगी तथा नकलबन्दा गाविसमा २ (दुई) वर्षभित्र खरिद गर्न स्वीकृति दिइएको थियो। नाज टीस्टेटको जग्गा प्लटिङ भएर बिक्रीवितरण भइरहेको छ। प्रतिनिधिसभाको कृषि, सहकारी तथा प्राकृतिक स्रोत समितिकी सभापति पूर्णकुमारी सुवेदी अब चौतर्फी दबाब भएको कारण हदबन्दी छुटको जग्गा दुरुपयोग हुन गाह्रो रहेको बताउँछिन्। हदबन्दी छुटको जग्गा दिनु हुँदैन भनिसकेको अब अरू पाइपलाइन भए पनि सट्टापट्टा गर्न गाह्रो रहेको सुवेदीको भनाइ छ। समितिले जग्गा दिनु हुँदैन भनेर निर्देशन दिइसकेको छ। मन्त्रालयले पनि समितिको निर्देशनअनुसार काम अगाडि नबढाउन भनिसकेको छ, उनी भन्छिन्। उनले भूउपयोग ऐनले सट्टापट्टाका लागि स्वीकृति नदिने उनको भनाइ छ। कानुन मिचेर गरे मात्रै हो। अरू हिसाब अब त्यो हदबन्दी छुटको जग्गा सट्टापट्टा र बिक्रीवितरण हुने ठाउँ छैन, उनी भन्छिन्। जग्गा सट्टापट्टा गर्न निवेदन दिने कम्पनीहरू १ काबेली इनर्जी पाँचथर २  रेराङ्ग हाइड्रोपावर डेभलपमेन्ट पाँचथर ३  केशरी चिया बगान पाँचथर ४ ओमटी गार्डेन प्रालि इलाम ५ सिद्धपोखरी टीस्टेट प्रालि इलाम ६ इलाम टीस्टेट इलाम ७ सान्भी इनर्जी प्रालि सानाजलविद्युत् आयोजना इलाम ८ माङमालुङ चियाबगान लि इलाम ९ किरातेश्वर टी गार्डेन प्रालि त्रिशूल इलाम १० हिम चियाबगान प्रालि इलाम ११ फिक्कल टी एन्ड कफी कम्पनी प्रालि कन्याम पशुपति, पञ्चकन्या इलाम १२ रोनक टीस्टेट झापा १३ गोमादेवी टीस्टेट झापा १४ झापा टीस्टेट झाप १५ राजगढ चिया विकास कम्पनी प्रालि भद्रपुर झापा १६ कल्पना टीस्टेट झापा १७ मोहन टीस्टेट इन्डस्ट्रिज झापा १८ बज्रायोगिनी टीस्टेट प्रालि झापा १९ ज्यामिरगढी टीस्टेट झापा २० राज टीस्टेट झापा २१ पदम टीटेट झापा २२ इलाम चियाबारी प्रालि झापा २३ पौडेल बन्धु टीस्टेट प्रालि झापा २४ हिमाल इन्टरनेसनल प्रालि झापा २५ नक्कलबन्दा टीस्टेट झापा २६ चकचकी टीस्टेट झापा २७ लक्ष्मी टीस्टेट झापा २८ सौरभ चिया उद्योग प्रालि झापा २९ इन्टरनेसनल इन्स्टिच्युट अफ हेल्थ साइन्स एन्ड सर्भिसेज प्रालि झापा ३० चन्द्रगढी टीस्टेट प्रालि झापा ३१ रोमन टीस्टेट प्रालि झापा ३२ हडिया रियल टीस्टेट प्रालि झापा ३३ प्रयास चिया उद्योग झापा ३४ ऋद्धि गणेश टीस्टेट प्रालि झापा ३५ न्यूगिरी एन्ड सन्स झापा ३६ गुप्ता टीस्टेट प्रालि भद्रपुर झापा ३७ कुवाडीदेवी टीस्टेट प्रालि पागनडुब्बा, झापा ३८ जीपीको इराला फाउन्डेसन मोरङ ३९ इस्टर्न स्टार कृषि तथा सहकारी सलि मोरङ ४० जिरी टी डेभलपमेन्ट प्रालि धनकुटा ४१ कुवापानी टी प्लान्टेसन प्रालि धनकुटा ४२ मुँगा टी गार्डेन्स प्रालि धनकुटा ४३ चुलाचुली टीस्टेट प्रलि धनकुटा ४४ मारुती सिमेन्ट प्रालि सिरहा ४५ केचना टीस्टेट प्रालि दोलखा ४६ सोलु हाइड्रोपावर प्रालि (तल्लो सोलु) गार्मा र तिङला, सोलु र रसुवा ४७ अप्परसोलु हाइड्रो इलेक्ट्रिक कम्पनी प्रालि सल्लेरी, तिङला, गामा, रसुवार सोलु ४८ ग्रीनभेन्चर्स प्रालि रामेछाप ४९ हिमालय ऊर्जा विकास क(अप्पर खिम्ती) चुचुरे रामेछाप ५० रिलायन्स सुगुर एन्ड केमिकल्स इप्रालि बारा ५१ गिजरा खाडाखारी मिल प्रालि बाँके ५२ युनाइटेड सिमेन्ट प्रालि नौबीसे धादिङ ५३ इको अर्गानिक फार्मस प्रालि काभ्रे ५४ गेल्डेन फ्रार्मस प्रालि कफी, तरकारी पशुपन्छी काभ्रे ५५ तिमाल इन्ट्रगे्रटेड फाउन्डेसन काभे्र ५६ युलेन्स एजुकेसन फाउन्डेसन काभ्रेपलाञ्चोक ५७ द्वारिकाज हिमालयन सांग्रिला भिलेज रिसोर्ट काभे्र ५८ आदि शक्ति विद्युत विकास कंप्रालि नुवाकोट ५९ नेपाल वाटर एन्ड इनर्जी डेभलपमेन्ट कं प्रालि (माथिल्लो त्रिशूली) हाकुगाविस रसुवा ६० लिबर्टी इनर्जी हाइड्रो पावर लमजुङ ६१ आराभ नेपाल भोर्डन एग्रिकल्चर क प्रालि लमजुङ ६२ हिमालयन पावर पार्टनरसिप लमजुङ ६३ होङ्गसी शिवम् सिमेन्ट प्रालि नवलपरासी पाल्पा ६४ सान्जेन जलविद्युत् कंलि रसुवा ६५ सगरमाथा सिमेन्ट प्रालि हटिया, मकवानपुर ६६ घोरही सिमेन्ट उद्योग घोराही दाङ ६७ सोनापुर सिमेन्ट प्रालि दाङ ६८ रोल्पा सिमेन्ट प्रालि बुढागाउँ रोल्पा ६९ रोवष्ट इनर्जी प्रालि (मिष्ठी खोला जलविद्युत आयोजना) म्याग्दी ७० रोड सो रियल स्टेट प्रालि कास्की ७१ सैबु भिलेज रिसोर्ट प्रालि भैंसेपाटी ललितपुर ७२ नारायणी उष्ट प्रालि ललितपुर ७३ ओरियन्टल बिल्डर्स एन्ड डेभलपर्स प्रालि ललितपुर ७४ होमल्यान्ड हाउजिङ प्रािललितपुर ७५ सिभिल होम्स प्रालि ललितपुर काठमाडौं ७६ सैबु भिलेज रिसोर्ट प्रालि भैंसेपाटी ललितपुर ७७ पवनपुत्र सेक्युरिटी प्रालि ललितपुर ७८ उपहार हाउजिङ कलि बलम्बु काठमाडौं ७९ सिभिल इन्फ्रास्ट्रकचर काठमाडौं ८० सिनर्जी प्रोपर्टिज डेभलप्र्स प्रालि दहचोक काठमाडौं ८१ एसबी कम्पनी प्रालि सीतापाइला, चितवन ८२ सांग्रिला हाउजिङ प्रालि काठमाडौं ८३ सिई कन्स्ट्रक्सन प्रालि काठमाडौं ८४ बागमती प्रपर्टी डिलर्स प्रालि काठमाडौं भक्तपुर ८५ युरो इन्भेस्टमेन्ट् प्रालि काठमाडौं ८६ आयुषा डेभलपर्स प्रालि काठमाडौं ८७ कोहिनुर हिलहाउजिङ प्रालि काठमाडौं ८८ हेभेन्स भिलेज प्रालि काठमाडौं ८९ बृहत् इनभेन्टमेन्ट प्रालि काठमाडौं ९० होमल्यान्ड हाउजिङ प्रालि काठमाडौं ९१ पदमा मर्चेन्ट कं प्रालि सीतापाइला, काठमाडौं ९२ टावर हाउजिङ प्रालि काठमाडौं चितवन ९३ टचउड हाउजिङ प्रालि काठमाडौं ९४ सुभारम्भा हाउजिङ एन्ड डेभलपर्स प्रालि ९५ सीडी डेभलपर्स प्रालि काठमाडौं ९६ सिद्धार्थ हाउजिङ प्रालि काठमाडौं ९७ तनहुँ हाइड्रोपावर लि तनहुँ ९८ लिवर्टी इनर्जी कलि लमजुङ ९९ केपी ओली ट्रस्ट १०० हिमालय महालक्ष्मी गार्डेन प्रालि झापा १०१ गिरिबन्धु टीस्टेट प्रालि झापा गिरिबन्धु टीस्टेट, सार्ने नाममा सिध्याउने सेटिङ गिरिबन्धु फुटाएर पहिल्यै जग्गा बिक्री"
स्थानीय तहमा कांग्रेस पहिलो,"काठमाडौं : नेपाली कांग्रेसले स्थानीय निर्वाचन २०७९ मा नेपालको पहिलो पार्टी बनेको दाबी गर्दै प्रतिवेदन सार्वजनिक गरेको छ। कांग्रेस स्थानीय तह केन्द्रीय निर्वाचन परिचालन समितिअन्तर्गतको अनुगमन, मूल्यांकन तथा सुपरिवेक्षण उपसमितिले वडाध्यक्षको मतका आधारमा कांग्रेस पहिलो पार्टी रहेको प्रतिवेदनको निष्कर्ष छ। कांग्रेसका केन्द्रीय सदस्य तथा निर्वाचन उपसमिति अनुगमन, मूल्यांकन संयोजक प्रदीप पौडेलको नेतृत्वमा तयार गरेको प्रतिवेदनअनुसार कांग्रेस पहिलो पार्टी भएको देखाएको छ। कुल ७५२ स्थानीय तहमध्ये प्रमुख पदमा ३२९ स्थानमा कांग्रेस विजयी भएको छ। जुन कुल स्थानको करिब ४४ प्रतिशत हुन्छ। कुल ७५२ स्थानमध्ये उपप्रमुख पदमा ३ सय स्थानमा विजयी भएको छ। जुन ४० प्रतिशत हो। कार्यकारी पदमा १५०४ मध्ये ६२९ स्थानमा कांग्रेसको उपस्थिति भएको छ। जुन ४२ प्रतिशत हो। हालसम्म निर्वाचन भएको ७ हजार ६३३ वडाध्यक्षमध्ये २ हजार ६६५ वडाध्यक्ष, २ हजार ६०६ महिला सदस्य, २ हजार ५५१ दलित महिला सदस्य र ५ हजार ३०७ खुल्ला सदस्यमा कांग्रेसले जित निकालेको छ। जसअन्तर्गत वडाध्यक्षमा कुल संख्याको ३९ प्रतिशत विजयी भएका हुन्। कांग्रेसका वडाअध्यक्षका उम्मेदवारले ३८ लाख ८३ हजार १३८ मत पाएका छन्। जुन एमालेका वडाध्यक्षका उम्मेदवारले पाएको मतभन्दा १ लाख ७५ हजार ७६ ले बढी हो। प्रदेशमा पनि कांग्रेस अगाडि प्रतिवेदनअनुसार प्रदेश १ मा ६९ स्थानमा कांग्रेसले जित हासिल गरेको छ। एमाले ४७ स्थानमा सीमित रहेको छ। त्यस्तै, मधेश प्रदेशमा कांग्रेसले ४६ र एमाले ३० स्थान जितेको छ। बागमतीमा कांग्रेसले ५८ र एमालेले २५ सिट जितेको छ। गण्डकीमा कांग्रेसले ३६ र एमालेले ३५ सिट जितेको छ। लुम्बिनीमा कांग्रेसले ४८ र एमाले २७ सिटमा सीमित छ। त्यस्तै, कर्णालीमा ३५ सिटमा कांग्रेस र एमाले १५ सिटमा सीमित हुन पुग्यो। सुदूरपश्चिममा कांग्रेसले ४० सिट जित्दा र एमालेले २५ स्थानमा सीमित भएको छ । २०७४ र २०७९ को तुलनात्मक विश्लेषण स्थानीय निर्वाचन २०७४ मा कांग्रेस प्रमुखअध्यक्षमा २६६ करिब ३५ प्रतिशत स्थानीय तहमा विजयी भएको थियो। यसपटक भने ३२९ करिब ४४ प्रतिशत स्थानीय तहमा विजय प्राप्त गरेको छ। उपप्रमुखउपाध्यक्ष २०७४ मा २२३ करिब ३१ प्रतिशत स्थानीय तहमा विजय प्राप्त गरेको थियो भने यसपटक ३ सय अर्थात् करिब ४० प्रतिशत स्थानमा जितेको छ। २०७४ मा वडाध्यक्षमा ६ हजार ७४३ मध्ये २ हजार २८७ करिब ३४ प्रतिशत जितेको थियो भने यसपटक २ हजार ६६५ करिब ३९५ प्रतिशत जितेको छ। गाउँपालिका र नगरपालिकामा कांग्रेस स्थानीय निर्वाचन २०७४ मा १०५ नगरपालिकामा जितेको कांग्रेसले यसपालि १४० नगरमा जित निकालेको छ। त्यस्तै, गाउँपालिकामा १६१ सिट जितेको कांग्रेस यसपटक १८८ गापामा जितेको छ। कांग्रेसको यसपटक गाउँपालिकाको तुलनामा नगरपालिकाको उपस्थिति राम्रो देखिएको उपसमिति संयोजक पौडेलले बताए। उनले महानगर र उपमहानगरमा पनि सन्तोषजनक नतिजा नआएको बताए। अहिलेको स्थानीय निर्वाचनमा कुल १२२ स्थानमा कांग्रेसले साबिक विजेतालाई नै दोहोर्याएर टिकट दिएको थियो। जसमध्ये ६१ उम्मेदवार पुनः विजयी भएका छन्। अरू, ६१ जनाले पराजय बेहोरेको प्रतिवेदनमा उल्लेख छ। यसपटक सबैभन्दा धेरै स्थानीय तह जितेका जिल्ला काठमाडौं र डोटी छन्। कुनै पनि स्थानिय तह नजितेको जिल्ला रूकुम पूर्व र दार्चुला छन्। १ सयभन्दा कम मतले १८ जना जनप्रतिनिधि विजयी भएका छन्। गठबन्धनको नतिजा स्थानीय निर्वाचनमा पाँच दलीय गठबन्धनको चुनावी तालमेलबाट सबैभन्दा बढी लाभ नेकपा माओवादी केन्द्रले लिएको छ। ५ दलीय गठबन्धनबीच ३२४ स्थानीय तहमा चुनावी तालमेल भएको थियो। जसमध्ये ८१ स्थानीय तहको नेतृत्व माओवादीले पाएको थियो। तीमध्ये माओवादीले ८५ प्रतिशत अर्थात् ६९ स्थानीय तहको नेतृत्वमा जित हासिल गरेको छ। माओवादीले गठबन्धनबाट १४१ उपप्रमुख पदमा प्रतिस्पर्धा गर्दा ७९ मा जित हासिल गरेको छ। गठबन्धनको सबैभन्दा ठूलो घटक कांग्रेसले भने गठबन्धन भएका मध्ये ६१ प्रतिशत स्थानीय तहमा मात्रै नेतृत्वमा सफलता पाएको छ। ३२४ तहमा गठबन्धन हुँदा कांग्रेसले २०९ तहमा नेतृत्वका लागि प्रतिस्पर्धा गरेको थियो। जसमध्ये १२८ तहको नेतृत्वमा कांग्रेसले जित हासिल गर्यो। गठबन्धनबाट ११५ उपप्रमुखमा प्रतिस्पर्धा गरेको कांग्रेसले ८५ स्थानमा जित हासिल गर्यो। त्यस्तै, एकीकृत समाजवादीले गठबन्धनबाट २७ पालिका प्रमुख र ४३ उपप्रमुखमा प्रतिस्पर्धा गरेको थियो। जसमध्ये १३ प्रमुख र १४ उपप्रमुखमा जित हासिल गरेको छ। गठबन्धनभित्र प्रमुख पदमा नेकपा एसले ४८१४ प्रतिशत सफलता प्राप्त गरेको छ। गठबन्धनबाट जसपाले भने उल्लेख्य सफलता पाउन सकेन। उसले गठबन्धनबाट २ प्रमुख र ४ उपप्रमुखमा जित हासिल गरेको छ। राष्ट्रिय जनमोर्चाललाई प्रतिशतका आधारमा सबैभन्दा लाभ भएको देखिन्छ। उसले गठबन्धनबाट प्रतिस्पर्धा गरेका ४ प्रमुखमा शतप्रतिशत सफलता पायो। उपप्रमुखमा ६ स्थानमा प्रतिस्पर्धा गर्दा ३ जना विजयी भए। कांग्रेसको प्रतिवेदनमा उल्लेखित गठबन्धन पाँच दलीयभित्रको हो। यसबाहेक कांग्रेस, माओवादी र जसपाले कतिपय स्थानीय तहमा अलगअलग रूपमा एमाले र राप्रपासँग पनि तालमेल गरेका थिए। त्यो संख्या भने कम छ। कांग्रेसको प्रतिवेदनअनुसार माओवादीले जितेका १२१ पालिका प्रमुखमध्ये पाँच दलीय गठबन्धनबाट ६९ ठाउँमा जितेको छ। यो भनेको करिब ५७ प्रतिशत हो।"
सर्वोच्चको आदेशले के रोकिएला निजगढ ?,"काठमाडौं : बाराको निजगढमा दोस्रो अन्तर्राष्ट्रिय विमानस्थल नबनाउन सर्र्वाेच्च अदालतले जेठ १२ गते सरकारका नाममा परमादेश जारी गर्यो। विमानस्थल निर्माणसम्बन्धी सबै निर्णय बदर गर्न पनि सरकारलाई आदेश दियो। तर, जेठ १६ गते संसद्को अन्तर्राष्ट्रिय सम्बन्ध समितिले निजगढमै अन्तर्राष्ट्रिय विमानस्थल बनाउन सरकारलाई निर्देशन दियो। त्यसका लागि कानुनी, प्रशासनिक र व्यावहारिक कार्य पूरा गर्न समितिले सरकारलाई सुझाव दियो। समितिमा उपस्थित पर्यटनमन्त्री प्रेम आलेले पनि निजगढमा विमानस्थल बनाउने निर्णयमा सरकार अडिग रहेको धारणा राखे। कुरा, त्यत्तिमा सीमित रहेन। जेठ १५ गते सरकारले बजेट सार्वजनिक गर्यो। त्यसमा पनि निजगढ विमानस्थल निर्माणको ढाँचा तयार गरी लगानी बोर्डमार्फत काम अघि बढाइने कार्यक्रम सार्वजनिक गरियो। निजगढमा अन्तर्राष्ट्रिय विमानस्थल बनाउने कि नबनाउने भन्नेमा राज्यका तीनवटै अंगबीच अहिले द्वन्द्व देखिएको छ। न्यायपालिका (सर्वोच्च) निजगढमा विमानस्थल बनाउन नहुने निर्णयमा पुग्यो। तर, कार्यपालिका (सरकार) र व्यवस्थापिका (विषयगत समिति) निजगढमै विमानस्थल बनाउने पक्षमा उभिए। यद्यपि, विमानस्थल निर्माणमा रोक लगाउने सर्वोच्चको फैसलाको पूर्णपाठ भने सार्वजनिक भइसकेको छैन। तर, मन्त्रीदेखि राजनीतिक दलका नेताकार्यकर्ताहरू सर्वोच्चको आदेशप्रति असन्तुष्ट छन्। निजगढमा विमानस्थल बनाउन सरकारको अर्बौंको लगानी र समय खेर गएमा उनीहरूको असन्तुष्टि छ। सर्वोच्च अदालतले फैसला गरेको दुईसाता बितिसक्दा पनि निजगढ विमानस्थलका विषयमा गरेको निर्णयको पूर्णपाठ भने सार्वजनिक गरेन। फैसलासँग सम्बन्धित श्रीमान्हरू पूर्णपाठको तयारीको क्रममा नै हुनुहुन्छ, सर्वोच्चका प्रवक्ता विमल पौडेलले भने। सर्वोच्चको फैसलापछि पनि अन्तर्राष्ट्रिय सम्बन्ध समितिले निर्देशन दिइसकेकाले कार्यान्वयनको पाटो सरकारको भएको समिति सचिव सुरजकुमार दुरा बताउँछन्। वातावरण मूल्यांकन प्रतिवेदन (ईआईए) बनिसकेको छ। ३ अर्बभन्दा बढी रकम खर्च भइसकेको छ। कसरी आयोजना रोकिन्छ, दुराले प्रश्न गर्दै भने। सर्वोच्चको निर्णयविपरीत समितिले निर्णय गरेको भन्दा पनि आफ्नो क्षेत्राधिकारभित्र बसेर निजगढ आवश्यक प्रक्रिया अघि थाल्न निर्देशन दिइएको सचिव दुराले जानकारी दिए। सर्वोच्च अदालतको मानहानी हुने वा नहुने डिबेट नै छ। सर्वोच्चको आफ्नो अधिकार हुन्छ भने र संसद्को आफ्नो अधिकार हुन्छ, उनी तर्क गर्छन्। संघीय राजधानीलाई निजगढसँगै जोड्नका लागि बन्दै गरेको दु्रतमार्ग निर्माणको भविष्य पनि निजगढ विमानस्थलसँग जोडिएको समितिको भनाइ छ। निजगढभित्रको मुद्दालाई सर्वाेच्च अदालतमा प्रवेश गराउनु नै गलत भएको पूर्वाधार विज्ञ सूर्यराज आचार्य बताउँछन्। सरकारका तर्फबाट भएका कमीकमजोरीलाई संसदीय समितिबाट सुल्झाउनु पर्नेमा सर्वोच्च छिराउनु नै घातक भएको उनको भनाइ छ। सर्वोच्चले उक्त विमानस्थल बनाउन नदिने निर्णय गरे पनि निजगढ विमानस्थसम्बन्धी ऐन बनाएर यसको निर्माण कार्य सुरु गर्न सक्ने भनाइ आचार्यको छ। अरू कानुनमा जे भए पनि छुट्टै ऐन बनाएर निजगढलाई अघि बढाउनुपर्ने आचार्य बताउँछन्। अर्का अर्थविद् रामेश्वर खनाल पनि छुट्टै ऐन बनाएर निजगढलाई अघि बढाउनुपर्ने तर्क राख्छन्। सर्वोच्च अदालतले फैसला गरेको दुईसाता बितिसक्दा पनि निजगढ विमानस्थलका विषयमा गरेको निर्णयको पूर्णपाठ भने सार्वजनिक गरेन। यता, सर्वोच्चको फैसला नै सर्वोपरी हुने कानुनविद्हरू बताउँछन्। सर्वोच्चको पूर्ण विवरण आइनसकेकाले धारणा बनाउन नमिल्ने भन्दै नेपाल बार एसोसिएसनका अध्यक्ष गोपाल कृष्ण घिमिरेले सर्वोच्च अदालतको निर्णयलाई नै सबैले मान्नुपर्ने बताए। संवैधानिक निकाय सर्वोच्च अदालतको निर्णय सर्वोपरी हो। यसलाई नमान्ने भन्ने हुँदैन, घिमिरे भन्छन्। सर्वोच्च अदालतले जे मापदण्ड दिन्छ, त्यसलाई नाघेर काम गर्न नमिल्ने वरिष्ठ अधिवक्ता चण्डेश्वर श्रेष्ठ बताउँछन्। अदालतबाट भएको फैसलाको प्रतिकूलमा संसदले बोल्न नमिल्ने तर्क श्रेष्ठको छ। पूर्णपाठ नआइकन प्रतिक्रिया त दिन मिल्दैन। तर, अदालतको फैसला जे जस्तो भए पनि हामी यसो गर्छौं भन्न न सरकारले सक्छ न संसद्ले गर्न सक्छ, उनी भन्छन्। अदालतले गरेको फैसलाले कानुनको अभाव देखाउँछ भने संसदले नयाँ कानुन बनाएर अघि बढ्न सक्ने उनको भनाइ छ। घना जंगल क्षेत्र मास्न नहुने भन्दै वरिष्ठ अधिवक्ता प्रकाशमणि शर्मा र अधिवक्ता रञ्जुहजुर पाँडे क्षेत्रीले सरकारी निर्णय बदरको माग गरी २०७६ फागुन ७ गते रिट निवेदन दायर गरेका थिए। २ वर्ष लगाएर सर्वोच्चले निर्णय गर्दा आयोजनाको काम कति अघि बढ्यो र यसले विकास निर्माणमा के असर गर्छ भन्ने पनि मूल्यांकन गर्नुपर्ने अन्तर्राष्ट्रिय सम्बन्ध समिति सदस्य दिव्यमणि राजभण्डारी बताउँछन्। सम्बन्धित निकायहरूले सर्वोच्चमा जवाफ दिँदा यसअघि अन्तर्राष्ट्रिय सम्बन्ध समितिले २०७५ सालमा दिएको निर्देशनलाई पालना गरे नगरेको हेर्न जरुरी हुने उनको भनाइ छ। २०७५ सालमा समितिले स्मार्ट सिटी नबनाउन पर्यटन मन्त्रालयलाई निर्देशन दिएको थियो। यता, पर्यटन मन्त्रालय र नेपाल नागरिक उड्डयन प्राधिकरण पर्ख र हेरको अवस्थामा छन्। सर्वोच्चको निर्णयले विमानस्थलको ४ किल्ला, वातावरणीय प्रभाव मूल्यांकन र निजगढको विकल्प खोज्ने भन्ने पक्षमा कसरी फैसला गरेको छ भन्ने पूर्ण विवरण बाहिर नआइसकेको पर्यटन सचिव महेश्वर न्यौपाने बताउँछन्। सर्वोच्चको लिखित जवाफ के आउँछ, त्यसपछि मन्त्रालयले रणनीति बनाउँछ, न्यौपानेको भनाइ छ। उक्त विमानस्थलको सम्बन्धमा सर्वपक्षीय छलफल भने भएको सचिव न्यौपानेले जानकारी दिए। ईआईए प्रतिवेदनको सम्बन्धमा उठाइएको मुद्दाका सम्बन्धमा प्रतिवेदन पूर्ण गलत हुन नसक्ने केही गल्ती भए त्यसलाई सच्चाएर अघि बढ्न सक्ने भनाइ न्यौपानेको छ। प्राधिकरणका महानिर्देशक प्रदीप अधिकारी पनि सर्वोच्चको पूर्णपाठ नआइकन निजगढ सम्बन्धित कनै पनि काम अघि नबढ्ने बताउँछन्। नेपाल इन्जिनियरिङ कन्सलटेन्सी सर्भिसेसले २०५१ मा सम्भाव्यता अध्ययन गरी भौगोलिक हिसाबले बारालाई नै अन्तर्राष्ट्रिय विमानस्थल बनाउन उपयुक्त देखाएको छ। २०६८ सालमा गरिएको विस्तृत सम्भाव्यता अध्ययनले पनि अन्य विकल्प नरहेको पुष्टि गरेको छ। कोरियन कम्पनी ल्यान्डमार्क वल्र्डवाइडले गरेको सम्भाव्यता अध्ययनले पनि बारा नै उपयुक्त रहेको देखाएको छ। हानथापमै अल्झियो निजगढ अन्तर्राष्ट्रिय विमानस्थल निजगढमा अन्तर्राष्ट्रिय विमानस्थल नबनाउन सर्वोच्चको आदेश ३ दशकअघि खोजिएको थियो निजगढ विमानस्थल, पूर्वतयारीमा १ अर्ब खर्च निजगढ विमानस्थल बनाउन सर्वोच्चको रोक सर्वोच्चको निर्णय राष्ट्रिय हितविरुद्ध छ, कार्यकारी भूमिकामाथि हस्तक्षेप भयो : महासचिव पोखरेल जंगल नै नभएको ठाउँमा निजगढ विमानस्थल रोक्नु ठीक होइन : माधव नेपाल निजगढमा निर्माणाधिन अन्तर्राष्ट्रिय विमानस्थल रोक्ने फैसला दुखद : प्रचण्ड निजगढ विमानस्थल सम्बन्धमा देउवाले भने सर्वोच्चको फैसला अध्ययन गरेपछि आवश्यक निर्णय गर्छौं सर्वोच्चले रोक लगाएको निजगढ विमानस्थललाई पनि बजेट निजगढ विमानस्थल निर्माण प्रक्रिया अघि बढाउन समितिको निर्देशन निजगढ विमानस्थलको विकल्प निजगढ विमानस्थलबारे नागरिक अगुवाले भने स्वतन्त्रपूर्वक न्याय निरुपण गर्ने अधिकारप्रति हस्तक्षेप भयो वीरगन्ज पुगेर अर्थमन्त्रीको वाचा : चिनी कारखाना पनि चल्छ, निजगढ विमानस्थल पनि बन्छ प्रतिवेदनले करिब ७ खर्ब लागत अनुमान गरेको थियो। लगानी बोर्डले जिम्मा लिएको यो आयोजनालाई विदेशी लगानीमा बनाउन ठूलै कसरत गरिएको थियो। सन् २०१९ मा ग्लोबल टेन्डरबाट जुरिच एयरपोर्ट इन्टरनेसनललाई छनोट गरेको भए पनि पटकपटकको समय थपमा पनि उक्त कम्पनीले प्रस्ताव नै पेस गरेन। सम्भाव्यता अध्ययन, ईआईए प्रतिवेदन तयार, नदी तटबन्ध, मुआब्जा, चारकिला, तार घेरालगायतका पूर्वतयारीको काममा सरकारको करिब ३ अर्ब रकम खर्च भइसकेको छ। त्यसमा आयोजनास्थलमा मात्रै करिब १ अर्ब खर्च भएको नागरिक उड्डयन प्राधिकरणको भनाइ छ। विमानस्थलको मूल मुद्दा भनेको ८ हजार ४५ हेक्टर क्षेत्रफल ओगट्ने क्षेत्र र यसभित्र पर्ने वन हो। सरकारले २०७५ सालमा वातावरणीय मूल्यांकन प्रतिवेदन (ईआईए) का अनुसार विमानस्थल निर्माणले वातावरणीय प्रभाव नपर्ने भनेपछि रूख कटानको काम अघि बढाउन निर्देशन दिएको थियो। उक्त क्षेत्रफलमा करिब २४ लाख रूख कटान गर्नुपर्ने ईआईएमा उल्लेख छ। तर, आयोजनाले पहिला १ हजार ९ सय हेक्टरमा करिब ५ लाख रूख कटानको काम सुरु गर्ने बताएको थियो। आयोजना कार्यालयले पहिला १ हजार ९ सय हेक्टरका रूखको लगत संकलन गरेको थियो। १ सय ९१ हेक्टर क्षेत्रफल पर्ने रूखको लगत निकालिएकोमा उक्त क्षेत्रमा विभिन्न प्रजातिका साना र ठूला गरी ५७ हजार ३ सय ५० रूख छन्। तर, वातावरणविद्ले २४ लाख रूख कटान गर्दा त्यहाँको वन र जीवजन्तुको वासस्थानमा गम्भीर असर पर्ने भन्दै उक्त कार्य तत्काल रोकाउन २०७३ फागुनमा सर्वोच्च अदालतमा रिट हालेका थिए। एउटै विषयमा सर्वोच्चमा दुई फरक रिट परेका थिए। वातावरणविद्ले उठाएजस्तो ८ हजार हेक्टर नै विमानस्थलले प्रयोग गर्नुनपर्ने मन्त्रालयले बताउँदै आएको छ। सर्वोच्चमा जवाफ दिँदा पनि १९ सय हेक्टरभन्दा बढी प्रयोग नगर्ने स्पष्ट उल्लेख गरिएको छ। त्यसमा करिब सवाँ ५ लाख रूख कटान गरे पुग्ने भन्ने अनुमान थियो। ८ हजार हेक्टरमा फैलिएको वन राष्ट्रिय निकुञ्जको वन नभएर राष्ट्रिय वन हो। विज्ञ यसो भन्छन् पूर्वाधार विज्ञ सूर्यराज आचार्य पूर्वाधार आयोजनाहरू अत्यन्त कमजोर प्रणालीबाट अघि बढ्ने गरेको बताउँछन्। योजना बनाउन, तयारी गर्ने, डिटेल इन्जिनियरिङ गर्ने जस्ता क्रमबद्ध प्रक्रिया हुनुपर्ने हो तर हुँदैन। निजगढ मात्र होइन अरू आयोजनामा पनि भएको छैन। बजेटको पर्याप्तता कहिल्यै हुँदैन, उनी भन्छन्, यो हाम्रो प्रणालीगत कमजोरी हो। उनी अघि भन्छन्, अरू पूर्वाधारमा पनि वातावरणको नाउँमा ईआईए (इन्भारोलमेन्टल इम्प्याक्ट इसेन्सियल) भन्ने एकदम नै महत्वपूर्ण औजार हो। यसले आयोजना नबना बन्ने होइन कि बन्न लागेका पूर्वाधारलाई कसरी वातावरणमैत्री बनाउने र समस्याहरूलाई कसरी न्यूनीकरण गर्ने, अहिलेको आधुनिक प्रविधि प्रयोग कसरी गर्ने, दिगो कसरी बनाउने भन्ने हो। तर, हामीकहाँ ईआईए भनेको कन्सल्टिङ गर्ने वा जागिर खाने भन्ने छ। पुराना भएकालाई नै कपीपेस्ट गर्ने चलन बढेको छ। निजगढको ईआईए प्रतिवेदन समस्यालाई सुल्झाउनेभन्दा पनि कर्मकाण्डी भयो। निजगढमा वातावरणका अभियन्ताहरूको अतिवादी गतिविधिले यसलाई असर गरेको आचार्य बताउँछन्। उनी थप्छन्, अर्को भनेको, निजगढ बनाउँदा भ्रामक सूचना आयो। निजगढ नै किन भन्नेमा प्राविधिक कारण छन्। जस्तैः एयरट्राफिकको सुरक्षाको हिसाबले एयरपोर्ट कहाँ हुनुनपर्छ ? अन्तर्राष्ट्रिय सीमाबाट भारतको स्वीकृति लिन नपर्ने गरी हुनुपर्छ। भैरहवा विमानस्थल सञ्चालनमा आइसके पनि अहिलेसम्म भारतले स्वीकृति दिएको छैन। त्यही कारण अहिले भारतले दिइरहेको रुट सिमरा भएकाले निजगढ बनाउँदा कोहीसँग पनि स्वीकृति लिन परेन। अर्थविद् रामेश्वर खनाल नेपालमा जुनसुकै आयोजना पनि सुरु गर्न लाग्ने बेलामा भंयकर विरोध हुने र केही समयपछि बन्ने चलन रहेको बताउँछन् । भन्छन्, सरकारले आर्थिक वर्ष २०७०७१ देखि दोस्रो अन्तर्राष्ट्रिय विमानस्थल निजगढ, बारालाई राष्ट्रिय गौरवको आयोजनाका रूपमा अगाडि बढाएको थियो। निजगढलाई राष्ट्रिय गौरवका आयोजना घोषणा गरेर अघि बढाउने काम मेरो पालामा नै भएको हो। त्यही विरोध हुँदाहुँदै अरुण तेस्रो गयो। प्राविधिक दृष्टिकोणले हेर्दा नेपालमा भारतले जुन मार्ग दिएको छ, त्यसको प्रयोग गर्दा सबैभन्दा छोटो मार्ग हुने, भारतको स्वीकृति लिन नपर्ने, काठमाडौंमा जस्तो लोड पेनाल्टी निजगढमा नहुने, सुरक्षित एयरपोर्ट, भौगोलिक संवेदनशीलता जस्ता कारणले निजगढको विकल्प छैन।"
गौरे सार्कीहरूलाई न्याय देऊ,"अदालतमा मुद्दा जित्नु भनेको पूरै न्याय पाउनु होइन, आधामात्रै हो भनिन्छ। पूरै न्याय पाउन त अदालतको आदेश वा फैसला कार्यान्वयन हुनुपर्छ। दैलेखको भैरवी गाउँपालिका१ का गौरे सार्कीका लागि त्यस्तै भएको छ अदालतबाट न्याय पाएका छन् तर कार्यान्वयन भएको छैन। अंशस्वरूप पाउनुपर्ने जग्गा उनको नाममा आउनुपर्ने अदालतको फैसला भएको उहिल्यै हो तर गौरेले भोगचलन गर्न पाएका छैनन्। तसर्थ उनका लागि न्याय कागजमै सीमित छ। उनका बाबुको नाममा जग्गा दाजुको समेत मृत्युपछि भाउजूले एकलौटी रूपमा अर्कैलाई बेचिदिएकी थिइन्। थाहा पाएपछि गौरेले मुद्दा गरे। अदालतले भाउजूले गरेको बिक्री बदर गरी एक भाग उनको हुने ठहर्यायो। त्यसपछि गौरेले ५६४, ६७८ र ६०५ मा कित्ता नम्बरको १४१५ वर्गमिटर जग्गाको तिरोभरो बुझाउँदै आएका छन्। तिरो तिर्छन् उनी तर भोगचलन अर्कैको छ। उनी त अरूका थोत्रा जुत्ताचप्पल सिलाएर ७९ वर्षको जीवन घिसारिरहेका छन्। घिसारिरहेका छन् किनभने उनको न बस्ने ठाउँ छ न खेती गरिखाने अरू जमिन। जहाँ बसेका छन्, एउटा पाल टाँगेर ६५ वर्षे श्रीमती र छोराको ओत लगाएका छन्। जुन बर्खा लाग्न थाल्दा आउने हुरीबतासले बेलाबेला उडारहन्छ र परिवारको बिल्लीबाठ पार्छ। औसत नेपालीको आयुभन्दा बेसी बाँच्ने सौभाग्य गौरेलाई मिलेको छ। झन् दलित समुदायमा त्यतिका उमेर पुग्ने बिरलाकोटी मानव भएका छन् उनी। तर, सबैभन्दा गाह्रो नै उनलाई बाँच्नका लागि भएको छ, जीवन धान्नका लागि भएको छ। यो बुढ्यौलीमा अरूका थोत्रा जुत्ता सिलाउन पाए उनको परिवारको मुखमा माड लाग्छ, नत्र भोकै। खासमा कामकाज गरी गरी हाड घोटीघोटी नै उनले आफू र आफ्नो परिवारको जीवन धानेका छन्। ज्येष्ठ नागरिकका हैसियतले नेपाली समाजमा उनको जुन मान सम्मान र आराम उपलब्ध हुनुपर्ने हो त्यो छैन। उनको दुःखबारे जानकार हुनुपर्ने त सबैभन्दा पहिला छरछिमेक अर्थात् समाज हो। तर, त्यही समाज पनि बैरी बनेको छ। उनले नजिकको धारामा पानी थाप्न समेत पाउँदैनन्। दलित भएकैले उनीमाथि छोइछिटोको व्यवहार भएको छ। जसले गरेका छन्, ती दण्डका लायक छन्। पालिकाहरू कुनै पनि नागरिकका अभिभावक हुन्। गौरे भने अभिभावकविहीन जस्ता छन्। जानकार छ पालिका उनका दुःखको। तर, दुःख सिउन पुग्दैन कुनै जनप्रतिनिधि। संविधानले सबै नागरिकलाई आवासको अधिकार हुनेछ भन्ने ग्यारेन्टी गरेको छ। पालिकाको हालैको निर्वाचनमा उम्मेदवारहरूले जनताको आँसु पुछ्छौं भन्थे। भूमिहीनलाई आवास दिलाउँछु भन्थे। भैरवनाथ गाउँपालिकाका उम्मेदवार त्यस्ता आश्वासन दिन अछुतो रहेनन्। जितेकाहरूले औपचारिक धारणामा त त्यसै भनिरहेका छन्। व्यवहारमा उतार्न प्रक्रिया थालेका छैनन्। गौरेको दुःख जहाँको त्यही छ। हार्नेहरूले पनि उनको मुद्दा उठाइदिएका छैनन्। जित्नेहरूलाई घच्घच्याइदिने कष्ट उठाइदिएका छैनन्। न्यायालयको फैसला कार्यान्वयन नभएको गौरे सार्कीको मुद्दा एउटामात्रै प्रतिनिधि उदाहरण हो। यस्ता गौरे सार्कीहरू नेपालका कुनाकाप्चामा सयौं अझ हजारौं छन्। कार्यान्वयन हुन बाँकी फैसलाको चाङ सर्वोच्च अदालतमै छ। यिनै चाङको अनुभवबाट फैसला कार्यान्वयन निर्देशनालय बनेको छ। तर, कहाँ छ त्यो निर्देशनालय र त्यस्तो निकाय या उत्तरदायी अधिकारी गौरे सार्कीको सरोकारको विषय होइन। उनको सरोकार केवल न्याय हो। त्यसको कार्यान्वयन हो। फेरि कार्यान्वयनको लठारो गर्ने गौरे वा जुनसुकै निर्धो नागरिकको भार हुनु हुँदैन। राज्यको प्रमुख कर्तव्यमध्येको एक नै न्याय हो। गौरे र गौरेहरूलाई न्याय दिलाउने कर्तव्य राज्यकै हो। राज्यको प्रतिनिधित्व गर्ने अधिकारीहरूको हो। अदालतको काम न्यायिक निरूपण गर्ने हो जुन राज्यको प्रमुखमध्येको एक अंग हो। कार्यान्वयनका हकमा भने राज्यका अरू अंगहरूले उसलाई सघाउनुपर्छ। उसैले कसैको कठालो समातेर कार्यान्वयन गर्नगराउन सक्दैन।"
सिँढी चढ्दै अपी हिमाल,"दार्चुला : दार्चुलाको अपी हिमाल गाउँपालिकास्थित अपी हिमाल जान सिँढीसहितको पदमार्ग निर्माण गरिएको छ। पर्यटकहरूलाई लक्षित गर्दै गाउँपालिका, प्रदेश सरकार र संघीय सरकारको करिब चार करोडको लगानीमा सो पदमार्ग निर्माण गरिएको हो। पदमार्गमा जम्मा ८ हजार २४२ खुट्किला (स्टेप) निर्माण हुनेछन्। विगत ३४ वर्षदेखि बनिरहेको पदमार्गका ५ हजार सिँढीहरू बनिसकेका छन्। नेपालमा बाइसे र चौबिसे राज्य व्यवस्था रहेका बेला जातर सिंह (राजा)ले सिद्धमकरीमा कोट बनाएर राज्य चलाएका थिए। उक्त कोटलाई पर्यटकीय क्षेत्रका रूपमा विकास गर्न र हिमाल आरोहीलाई सजिलो होस् भनेर गाउँपालिकाले उक्त खुट्किलासहितको पदमार्ग बनाएको हो। अपी हिमाल५ को मकरीगाडदेखि वडा४ को मकरीकोट हुँदै खात्तीसम्म सिँढीसहितको यो पदमार्ग निर्माण हुन लागेको हो। सफा र सुन्दर तरिकाले सिँढीहरू सजाइएका छन्। अहिले त्यसमा पेन्ट लगाउने काम भइरहेको छ। सिँढीहरूमा फरकफरक रंगको पेन्ट लगाइएकाले पनि पदमार्ग रमाइलो र आनन्दमय भएको छ। पदमार्ग निर्माणमा भीरतर्फ फलामको रेलिङ लगाइएको छ भने स्थानीय स्लेट (ढुंगा) बिच्छाइएका छन्। रेलिङमा पेन्टिङ र स्लेटहरू मिलाएर बनाइएको सिँढी आकर्षणको केन्द्र बनेको छ। करीगाडबाट मकरीकोट चढ्न झण्डै तीन घण्टा समय लाग्थ्यो। त्यो पनि भिरालो बाटोमा ढुंगाा खस्ने डर पनि उत्तिकै हुन्थ्यो। मान्छे हिँड्ने उही बाटोमा घोडा खच्चड, भेडाबाख्रा, पशुचौपाया पनि हिँड्ने भएकाले पूरै हिलो र धुलाम्य हुन्थ्यो। तर, अहिले सिँढी निर्माणपछि पशु चौपायाका लागि छुट्टै र मानिसका लागि मनै लोभ्याउने पदमार्ग निर्माण भएको छ। सफा र चिटिक्क परेको पदमार्गले मनै आनन्दित हुन्छ। अझ अपीको काखमा बसेझैं आनन्द आउँछ, अपी हिमालका स्थानीय नरहरि ठेकरेले भने, अहिले त बाहिरबाट पनि पर्यटकहरू आउन थालेका छन्। अहिलेसम्म ५ हजार सिँढीहरू बनिसकेका छन्। त्यसको लम्बाइ करिब ३ किलोमिटर हुन्छ। १ किलोमिटर निर्माणाधीन छ। यसपालि संघीय सरकारले पनि समपुरक अनुदानबाट ५० लाख बजेट हालेको छ। यसपालि पूरै पदमार्ग निर्माण सकिएला, गाउँपालिकाका निवर्तमान अध्यक्ष मन्यालले भने। उनले, वडा४ र ५ का बासिन्दाको ओहोरदोहोरका लागि पनि उक्त पदमार्ग अविस्मरणीय बन्ने बताए। सबै सिँढीहरू बनिसकेपछि अपी हिमाल गाउँपालिकाका स्थानीयको जीवनशैलीमा पनि परिवर्तन आउँछ र पर्यटनको प्रचुर सम्भावना छ, मन्यालले भने। पदमार्गको ३ किलोमिटर क्षेत्रमा तत्कालीन बाइसे र चौबिसे राज्यका राजा जातर सिंहको कोट छ। त्यस ठाउँलाई सिद्धमकरी कोट भनिन्छ। अहिले पनि त्यहाँ राजा जातरको दरबारका भग्नावशेषहरू छन्। गाउँपालिकाले जातर सिंहको कोटको पुनर्निर्माण नगरे पनि पहिलो चरणमा त्यो कोटसम्म जाने पदमार्ग निर्माण गरेको हो। बाइसे चौबिसे राज्य हामीले इतिहासमा पढ्थ्यौं। तर, तीमध्येका एक राजाको कोटको भग्नावशेष पाइएको छ, मन्यालले भने, त्यसको संरक्षण गरेर त्यहाँसम्म पदमार्ग बन्यो भने त्यो एक सुन्दर पर्यटकीय स्थल बन्न सक्छ। त्यही अवधारणाअनुसार नै सिँढीसहितको पदमार्ग निर्माण सुरु गरेका हौं। मन्यालका अनुसार राजा जातरका सन्तानहरू अहिले मार्मामा बस्छन्। मार्माका रस्कोटी सिंहहरूको पुर्खाले मकरी कोटमा राज्य सञ्चालन गरेका थिए। अहिले मार्माका सिंहहरू जातर सिंहका सन्तानहरू हुन्, मन्यालले भने, मकरीकोटको विभिन्न किम्बदन्ती रहेका र तीनको दस्तावेजीकरण गरेर संरक्षण गर्न सके। यो एक राम्रो पर्यटकीय गन्तव्य हुनेछ। हालसम्म ५ हजार सिँढी निर्माण भइसकेको अपी हिमालका प्रमुख प्रशासकीय अधिकृत लक्ष्मणसिंह धामीले बताए। उनका अनुसार मकरीकोट नजिकै जातर सिंह राजाले विश्राम गर्ने ठाउँ छ। गाउँपालिकाले राजाको विश्राम गर्ने स्थानमा घोडाको मूर्ति बनाएर सो स्थानको पहिचान गराइनेछ। धार्मिक पर्यटनको लक्ष्य मन्यालका अनुसार सिद्ध मकरीकोटको धार्मिक महत्त्व पनि छ। जातरका परिवार त्यहाँको चमेलिया नदीबाट जल लगेर मकरीकोट नजिकैको मन्दिरमा चढाउँथे। त्यहाँ पितृहरूको बास हुन्छ भन्ने भनाइ थियो। उनी भन्छन्, पदमार्ग निर्माणपछि सबै गाउँपालिकका बासिन्दालाई आफ्नो पितृको सम्झनामा ११ बिरुवा रोप्ने र त्यो बिरुवामा पितृको जन्मोत्सवको दिन पानी (जल) चढाउने आह्वान गरेका छौं। संघीय सरकारले पनि पदमार्ग निर्माणका लागि समपुरक अनुदानबाट ५० लाख बजेट हालेको छ। यसपालि निर्माण सम्पन्न होला। यो बासिन्दा वा पर्यटकका लागि अविस्मरणीय बन्ने छ। स्थानीयको जीवनशैलीमा पनि परिवर्तन आउँछ।धर्मानन्दसिंह मन्याल  निवर्तमान अध्यक्ष, अपी हिमाल गाउँपालिका किम्बदन्तीका अनुसार मकरीकोट नजिकै जातर सिंह राजाले विश्राम गर्ने ठाउँ छ। गाउँपालिकाले राजाको विश्राम गर्ने उक्त स्थानमा घोडाको मूर्ति बनाएर सो स्थानको पहिचान गराउनेछ।लक्ष्मणसिंह धामी  प्रमुख प्रशासकीय अधिकृत, अपी हिमाल गाउँपालिका पुरानो बाटो निकै जोखिमपूर्ण थियो। पहिरो र ढुंगा खस्ने डर हुन्थ्यो भने अहिले निर्माण गरिएको पदमार्गले यात्रुलाई सुरक्षित अनुभूति गराएको छ। हिँड्नलाई सजिलो हुने र समय पनि कम लाग्ने भएकाले यो पदमार्ग आकर्षक बनेको छ।लक्ष्मणसिंह बोहरा स्थानीय, अपी हिमाल४ अपी हिमाल५ मकरीगाडमा १० मेगावाट क्षमताको मकरीगाड जलविद्युत् आयोजना निर्माण भइरहेको छ। स्थानीय पर्यटकहरूका लागि त्यो जलविद्युत् आयोजना पनि हेर्ने स्थानका रूपमा विकसित गर्न सकिन्छ। सिद्ध मकरीकोट पदमार्गका बीचबीचमा खानेपानी धारा, शौचालय, विश्रामस्थल बनाउने योजना रहेको अध्यक्ष मन्यालले बताए। दार्चुलाको अपी हिमाल५ मकरीगाडमा १० मेगावाट क्षमताको मकरीगाड जलविद्युत् आयोजना निर्माणस्थलकोे अवलोकनपछि सिद्ध मकरीकोट पदमार्ग चढ्न सकिन्छ। गाउँपालिकाले पदमार्ग निर्माणसँगै मकरीकोटमा प्रवेशद्वार निर्माण गरेको छ। प्रवेशद्वारमै मन्दिर र विश्रामस्थलहरू पनि छन्। सिद्ध मकरीकोट चढ्ने बित्तिकै मकरीकोटबाट अपी हिमाल, सैपाल, जेठी बहुरानी जस्ता हिमशृङ्खलाहरूको दर्शन गर्न सकिन्छ भने अपी हिमाल गाउँपालिकाको अधिकांश बस्ती सहजै देखिन्छ। त्यस्तै, प्राकृतिक छटा, मनोरम दृश्यावलोकन गर्न सकिन्छ। रैथाने फूल बिरुवा जनावर यहाँका आकर्षण हुन्। सिद्ध मकरीकोटको सिँढीसहितको पदमार्ग निर्माण सुरु भएको चार वर्ष बितिसक्दा हालसम्म सिँढी निर्माणमा ३ करोड ९० लाख खर्च भइसकेको अपी हिमालका प्रमुख प्रशासकीय अधिकृत लक्ष्मण धामीले बताए। मकरीगाडमा १० मेगावाटको विद्युत् आयोजना र गाउँपालिकाले पदमार्ग निर्माणसँगै मकरीकोटमा प्रवेशद्वार निर्माण गरेको छ। प्रवेशद्वारमै मन्दिर र विश्रामस्थलहरू पनि छन्। पदमार्ग निर्माण हुनुअघि मकरीगाडदेखि मकरीकोट चढ्न निकै कष्टकर बाटो थियो। पुरानो बाटोमा ७ ठाउँमा बसेर मकरीकोट चढ्न सकिन्थ्यो। अहिले २ ठाउँमा आराम गर्ने बित्तिकै सहजै पुग्न सकिन्छ। वृद्धवृद्धाका लागि पनि हिँड्न सहज भएको अपी हिमाल गाउँपालिकाका स्थानीय नरहरि ठेकरेले बताए। अहिले खुट्किला र रेलिङसहितको पदमार्ग निर्माणपछि पर्यटकलाई मात्र नभई स्थानीयलाई समेत आवतजावतमा सहज भएको अपी हिमाल४ का स्थानीय लक्ष्मणसिंह बोहराले बताए। पुरानो बाटो निकै जोखिम थियो। पहिरो र ढुंगा खस्ने डर हुन्थ्यो भने अहिले निर्माण गरिएको पदमार्गले यात्रुलाई सुरक्षित अनुभूति गराएको छ। हिँड्नलाई सजिलो हुने र समय पनि कम लाग्ने भएकाले यो पदमार्ग आकर्षक बनेको छ, उनले भने।अपी हिमाल गाउँपालिकासम्म जानेहरू सिद्ध मकरीकोट पदमार्गमा फोटो खिचाएर मात्रै आउने गरेको दार्चुलाबाट अपी हिमाल पुगेका पत्रकार शंकरसिंह धामीले बताए । उनले भने, एकतर्फबाट चमेलिया नदी र अर्कोतिर मकरीगाड खोलाको हावाका साथमा यी सिँढी उक्लिन बहुत आनन्द आउँछ। दायाँबायाँ खोलाका झरना, तल पारी बगर खण्डेश्वरी सडक र निर्माणाधीन मकरीगाड जलविद्युत् आयोजनाको अवलोकन, पदमार्गका सिँढीबाट गर्न सकिन्छ। यसरी सिद्ध मकरीकोट पदमार्ग पर्यटकका लागि मुख्य आकर्षण बनेको छ। पूर्व मेचीदेखि पश्चिमको महाकालीसम्मका जिल्लाहरूमा दार्चुला विकट जिल्ला हो। अझ त्यसमा पनि अपी हिमाल गाउँपालिका झनै दुर्गम ठाउँ हो। तर, सो गाउँपालिका आफैंमा एक साँस्कृतिक मनोरम पर्यटकीय क्षेत्र पनि हो। दार्चलामा अपी हिमाल गाउँपालिकाभन्दा माथि कुनै गाउँ छैन। त्योभन्दा माथि कुनै बस्ती छैन। नेपालमा द्वन्द्वकाल सुरु भएपछि दार्चुलाको अपी हिमालमा कुनै पनि विदेशीहरू आएनन्। दुई दशकपछि पहिलोपटक युरोपियन मुलुक चेक गणतन्त्रका ८ जना र (२ नेपालीसहित) १० जनाको टोली दार्चुला पुगेको छ। यसअघि २०५५५६ सालअघि मात्रै विदेशी नागरिक अपी आरोहणका लागि आउने गरेका थिए। पछिल्लो समय अपी नाम्पा संरक्षण क्षेत्र गठन भएपछि विदेशी नागरिक अपी हिमाल क्षेत्रमा घुम्न तथा जंगली जनावरको अध्ययन अनुसन्धानका लागि पनि आउने गरेका छन्। अझ पछिल्लो समय आरोहणको अनुमति लिएर विदेशी टोली दार्चुला आउने गरेको अपी नाम्पा संरक्षण कार्यालय दार्चुलाले जनाएको छ। अपी हिमालको उचाइ ७ हजार १३२ मिटर रहेको छ। अपी हिमालकै कारण गाउँपालिकाको नाम पनि त्यही राखिएको हो। अपी नाम्पा संरक्षण क्षेत्रभित्र अपी हिमालबाहेक ६ हजार ७५७ मिटर उचाइमा रहेका नाम्पा हिमाल, ६ हजार ८५० मिटर रहेको कापाचुली हिमाल, जेठबुहारी, व्यास हिमाललगायतका उच्च हिमश्रृखला छन्। हजारौं पर्यटक घुम्न आउने सम्भावना बोकेका पर्यटकीय क्षेत्र प्रचारप्रसार, उपयुक्त मार्ग, आवश्यक भौतिक पूर्वाधार अभावलगायतका कारण विदेशी पर्यटक पर्याप्त आउन नसकेको जिल्ला समन्वय समितिका पूर्व प्रमुख करवीर सिंह कार्कीले बताए। विगत ७ वर्षको अवधिमा करिब १२० विदेशी पर्यटकले अपी नाम्पा क्षेत्रमा प्रवेश गरेका छन्। यहाँ पर्यटकको मन लोभ्याउने थुप्रै जीवजन्तु, प्राकृतिक स्रोत साधनले भरिपूर्ण भए पनि यातायातको असुविधा, पर्यटकीय पदमार्गको अभाव, दक्ष गाइड र उपयुक्त बसोबासको व्यवस्था, पर्यटकीय क्षेत्रको प्रचारप्रसार अभावलगायत कारणले पर्यटक अपी नाम्पा क्षेत्रमा पुग्न सकेका छैनन्। अपी हिमाल गाउँपालिकामा यसपालि नयाँ जनप्रतिनिधि आएका छन्। यसअघि माओवादीबाट मन्यालले जितेका थिए भने अहिले एमाले जितेको छ। नयाँ जनप्रनितिहरूले पनि सिद्ध मकरीकोट पदमार्गलाई थप आकर्षक बनाउने बताएका छन्। सिद्ध मकरीकोट पदमार्गका बीचबीचमा खानेपानी धारा, शौचालय, विश्रामस्थल बनाउने योजना अझै अधुरा छन्। यो वर्षबाटै पदमार्गको दायाँबायाँ वृक्षरोपण गरिने कार्यक्रम छ। निर्माणाधीन पदमार्गलाई खात्तीमा प्राकृतिक रूपमा निर्माण भएका तालतलैयाको दर्शन गर्नेगरी पदमार्ग खात्तीसम्मै पुर्याउने योजना छ। यस्तै नेपालकै उच्च क्षेत्र समुद्री सतहबाट २ हजार ५ सय मिटर उचाइमा खात्ती खेल मैदान छ। जहाँ हरेक वर्ष खेल हुने गरेका छन्। चारैतिर डाँडाकाँडा र प्राकृतिक दृश्यहरूका काखमा अवस्थित उक्त खेलमैदान पनि उत्कृष्ट देखिन्छ। यो मैदानलाई पनि थप सुन्दर बनाउने योजना गाउँपालिकाको छ।"
सर्वोच्चको आदेशले के रोकिएला निजगढ ?,"काठमाडौं : बाराको निजगढमा दोस्रो अन्तर्राष्ट्रिय विमानस्थल नबनाउन सर्र्वाेच्च अदालतले जेठ १२ गते सरकारका नाममा परमादेश जारी गर्यो। विमानस्थल निर्माणसम्बन्धी सबै निर्णय बदर गर्न पनि सरकारलाई आदेश दियो। तर, जेठ १६ गते संसद्को अन्तर्राष्ट्रिय सम्बन्ध समितिले निजगढमै अन्तर्राष्ट्रिय विमानस्थल बनाउन सरकारलाई निर्देशन दियो। त्यसका लागि कानुनी, प्रशासनिक र व्यावहारिक कार्य पूरा गर्न समितिले सरकारलाई सुझाव दियो। समितिमा उपस्थित पर्यटनमन्त्री प्रेम आलेले पनि निजगढमा विमानस्थल बनाउने निर्णयमा सरकार अडिग रहेको धारणा राखे। कुरा, त्यत्तिमा सीमित रहेन। जेठ १५ गते सरकारले बजेट सार्वजनिक गर्यो। त्यसमा पनि निजगढ विमानस्थल निर्माणको ढाँचा तयार गरी लगानी बोर्डमार्फत काम अघि बढाइने कार्यक्रम सार्वजनिक गरियो। निजगढमा अन्तर्राष्ट्रिय विमानस्थल बनाउने कि नबनाउने भन्नेमा राज्यका तीनवटै अंगबीच अहिले द्वन्द्व देखिएको छ। न्यायपालिका (सर्वोच्च) निजगढमा विमानस्थल बनाउन नहुने निर्णयमा पुग्यो। तर, कार्यपालिका (सरकार) र व्यवस्थापिका (विषयगत समिति) निजगढमै विमानस्थल बनाउने पक्षमा उभिए। यद्यपि, विमानस्थल निर्माणमा रोक लगाउने सर्वोच्चको फैसलाको पूर्णपाठ भने सार्वजनिक भइसकेको छैन। तर, मन्त्रीदेखि राजनीतिक दलका नेताकार्यकर्ताहरू सर्वोच्चको आदेशप्रति असन्तुष्ट छन्। निजगढमा विमानस्थल बनाउन सरकारको अर्बौंको लगानी र समय खेर गएमा उनीहरूको असन्तुष्टि छ। सर्वोच्च अदालतले फैसला गरेको दुईसाता बितिसक्दा पनि निजगढ विमानस्थलका विषयमा गरेको निर्णयको पूर्णपाठ भने सार्वजनिक गरेन। फैसलासँग सम्बन्धित श्रीमान्हरू पूर्णपाठको तयारीको क्रममा नै हुनुहुन्छ, सर्वोच्चका प्रवक्ता विमल पौडेलले भने। सर्वोच्चको फैसलापछि पनि अन्तर्राष्ट्रिय सम्बन्ध समितिले निर्देशन दिइसकेकाले कार्यान्वयनको पाटो सरकारको भएको समिति सचिव सुरजकुमार दुरा बताउँछन्। वातावरण मूल्यांकन प्रतिवेदन (ईआईए) बनिसकेको छ। ३ अर्बभन्दा बढी रकम खर्च भइसकेको छ। कसरी आयोजना रोकिन्छ, दुराले प्रश्न गर्दै भने। सर्वोच्चको निर्णयविपरीत समितिले निर्णय गरेको भन्दा पनि आफ्नो क्षेत्राधिकारभित्र बसेर निजगढ आवश्यक प्रक्रिया अघि थाल्न निर्देशन दिइएको सचिव दुराले जानकारी दिए। सर्वोच्च अदालतको मानहानी हुने वा नहुने डिबेट नै छ। सर्वोच्चको आफ्नो अधिकार हुन्छ भने र संसद्को आफ्नो अधिकार हुन्छ, उनी तर्क गर्छन्। संघीय राजधानीलाई निजगढसँगै जोड्नका लागि बन्दै गरेको दु्रतमार्ग निर्माणको भविष्य पनि निजगढ विमानस्थलसँग जोडिएको समितिको भनाइ छ। निजगढभित्रको मुद्दालाई सर्वाेच्च अदालतमा प्रवेश गराउनु नै गलत भएको पूर्वाधार विज्ञ सूर्यराज आचार्य बताउँछन्। सरकारका तर्फबाट भएका कमीकमजोरीलाई संसदीय समितिबाट सुल्झाउनु पर्नेमा सर्वोच्च छिराउनु नै घातक भएको उनको भनाइ छ। सर्वोच्चले उक्त विमानस्थल बनाउन नदिने निर्णय गरे पनि निजगढ विमानस्थसम्बन्धी ऐन बनाएर यसको निर्माण कार्य सुरु गर्न सक्ने भनाइ आचार्यको छ। अरू कानुनमा जे भए पनि छुट्टै ऐन बनाएर निजगढलाई अघि बढाउनुपर्ने आचार्य बताउँछन्। अर्का अर्थविद् रामेश्वर खनाल पनि छुट्टै ऐन बनाएर निजगढलाई अघि बढाउनुपर्ने तर्क राख्छन्। सर्वोच्च अदालतले फैसला गरेको दुईसाता बितिसक्दा पनि निजगढ विमानस्थलका विषयमा गरेको निर्णयको पूर्णपाठ भने सार्वजनिक गरेन। यता, सर्वोच्चको फैसला नै सर्वोपरी हुने कानुनविद्हरू बताउँछन्। सर्वोच्चको पूर्ण विवरण आइनसकेकाले धारणा बनाउन नमिल्ने भन्दै नेपाल बार एसोसिएसनका अध्यक्ष गोपाल कृष्ण घिमिरेले सर्वोच्च अदालतको निर्णयलाई नै सबैले मान्नुपर्ने बताए। संवैधानिक निकाय सर्वोच्च अदालतको निर्णय सर्वोपरी हो। यसलाई नमान्ने भन्ने हुँदैन, घिमिरे भन्छन्। सर्वोच्च अदालतले जे मापदण्ड दिन्छ, त्यसलाई नाघेर काम गर्न नमिल्ने वरिष्ठ अधिवक्ता चण्डेश्वर श्रेष्ठ बताउँछन्। अदालतबाट भएको फैसलाको प्रतिकूलमा संसदले बोल्न नमिल्ने तर्क श्रेष्ठको छ। पूर्णपाठ नआइकन प्रतिक्रिया त दिन मिल्दैन। तर, अदालतको फैसला जे जस्तो भए पनि हामी यसो गर्छौं भन्न न सरकारले सक्छ न संसद्ले गर्न सक्छ, उनी भन्छन्। अदालतले गरेको फैसलाले कानुनको अभाव देखाउँछ भने संसदले नयाँ कानुन बनाएर अघि बढ्न सक्ने उनको भनाइ छ। घना जंगल क्षेत्र मास्न नहुने भन्दै वरिष्ठ अधिवक्ता प्रकाशमणि शर्मा र अधिवक्ता रञ्जुहजुर पाँडे क्षेत्रीले सरकारी निर्णय बदरको माग गरी २०७६ फागुन ७ गते रिट निवेदन दायर गरेका थिए। २ वर्ष लगाएर सर्वोच्चले निर्णय गर्दा आयोजनाको काम कति अघि बढ्यो र यसले विकास निर्माणमा के असर गर्छ भन्ने पनि मूल्यांकन गर्नुपर्ने अन्तर्राष्ट्रिय सम्बन्ध समिति सदस्य दिव्यमणि राजभण्डारी बताउँछन्। सम्बन्धित निकायहरूले सर्वोच्चमा जवाफ दिँदा यसअघि अन्तर्राष्ट्रिय सम्बन्ध समितिले २०७५ सालमा दिएको निर्देशनलाई पालना गरे नगरेको हेर्न जरुरी हुने उनको भनाइ छ। २०७५ सालमा समितिले स्मार्ट सिटी नबनाउन पर्यटन मन्त्रालयलाई निर्देशन दिएको थियो। यता, पर्यटन मन्त्रालय र नेपाल नागरिक उड्डयन प्राधिकरण पर्ख र हेरको अवस्थामा छन्। सर्वोच्चको निर्णयले विमानस्थलको ४ किल्ला, वातावरणीय प्रभाव मूल्यांकन र निजगढको विकल्प खोज्ने भन्ने पक्षमा कसरी फैसला गरेको छ भन्ने पूर्ण विवरण बाहिर नआइसकेको पर्यटन सचिव महेश्वर न्यौपाने बताउँछन्। सर्वोच्चको लिखित जवाफ के आउँछ, त्यसपछि मन्त्रालयले रणनीति बनाउँछ, न्यौपानेको भनाइ छ। उक्त विमानस्थलको सम्बन्धमा सर्वपक्षीय छलफल भने भएको सचिव न्यौपानेले जानकारी दिए। ईआईए प्रतिवेदनको सम्बन्धमा उठाइएको मुद्दाका सम्बन्धमा प्रतिवेदन पूर्ण गलत हुन नसक्ने केही गल्ती भए त्यसलाई सच्चाएर अघि बढ्न सक्ने भनाइ न्यौपानेको छ। प्राधिकरणका महानिर्देशक प्रदीप अधिकारी पनि सर्वोच्चको पूर्णपाठ नआइकन निजगढ सम्बन्धित कनै पनि काम अघि नबढ्ने बताउँछन्। नेपाल इन्जिनियरिङ कन्सलटेन्सी सर्भिसेसले २०५१ मा सम्भाव्यता अध्ययन गरी भौगोलिक हिसाबले बारालाई नै अन्तर्राष्ट्रिय विमानस्थल बनाउन उपयुक्त देखाएको छ। २०६८ सालमा गरिएको विस्तृत सम्भाव्यता अध्ययनले पनि अन्य विकल्प नरहेको पुष्टि गरेको छ। कोरियन कम्पनी ल्यान्डमार्क वल्र्डवाइडले गरेको सम्भाव्यता अध्ययनले पनि बारा नै उपयुक्त रहेको देखाएको छ। प्रतिवेदनले करिब ७ खर्ब लागत अनुमान गरेको थियो। लगानी बोर्डले जिम्मा लिएको यो आयोजनालाई विदेशी लगानीमा बनाउन ठूलै कसरत गरिएको थियो। सन् २०१९ मा ग्लोबल टेन्डरबाट जुरिच एयरपोर्ट इन्टरनेसनललाई छनोट गरेको भए पनि पटकपटकको समय थपमा पनि उक्त कम्पनीले प्रस्ताव नै पेस गरेन। सम्भाव्यता अध्ययन, ईआईए प्रतिवेदन तयार, नदी तटबन्ध, मुआब्जा, चारकिला, तार घेरालगायतका पूर्वतयारीको काममा सरकारको करिब ३ अर्ब रकम खर्च भइसकेको छ। त्यसमा आयोजनास्थलमा मात्रै करिब १ अर्ब खर्च भएको नागरिक उड्डयन प्राधिकरणको भनाइ छ। विमानस्थलको मूल मुद्दा भनेको ८ हजार ४५ हेक्टर क्षेत्रफल ओगट्ने क्षेत्र र यसभित्र पर्ने वन हो। सरकारले २०७५ सालमा वातावरणीय मूल्यांकन प्रतिवेदन (ईआईए) का अनुसार विमानस्थल निर्माणले वातावरणीय प्रभाव नपर्ने भनेपछि रूख कटानको काम अघि बढाउन निर्देशन दिएको थियो। उक्त क्षेत्रफलमा करिब २४ लाख रूख कटान गर्नुपर्ने ईआईएमा उल्लेख छ। तर, आयोजनाले पहिला १ हजार ९ सय हेक्टरमा करिब ५ लाख रूख कटानको काम सुरु गर्ने बताएको थियो। आयोजना कार्यालयले पहिला १ हजार ९ सय हेक्टरका रूखको लगत संकलन गरेको थियो। १ सय ९१ हेक्टर क्षेत्रफल पर्ने रूखको लगत निकालिएकोमा उक्त क्षेत्रमा विभिन्न प्रजातिका साना र ठूला गरी ५७ हजार ३ सय ५० रूख छन्। तर, वातावरणविद्ले २४ लाख रूख कटान गर्दा त्यहाँको वन र जीवजन्तुको वासस्थानमा गम्भीर असर पर्ने भन्दै उक्त कार्य तत्काल रोकाउन २०७३ फागुनमा सर्वोच्च अदालतमा रिट हालेका थिए। एउटै विषयमा सर्वोच्चमा दुई फरक रिट परेका थिए। वातावरणविद्ले उठाएजस्तो ८ हजार हेक्टर नै विमानस्थलले प्रयोग गर्नुनपर्ने मन्त्रालयले बताउँदै आएको छ। सर्वोच्चमा जवाफ दिँदा पनि १९ सय हेक्टरभन्दा बढी प्रयोग नगर्ने स्पष्ट उल्लेख गरिएको छ। त्यसमा करिब सवाँ ५ लाख रूख कटान गरे पुग्ने भन्ने अनुमान थियो। ८ हजार हेक्टरमा फैलिएको वन राष्ट्रिय निकुञ्जको वन नभएर राष्ट्रिय वन हो। पूर्वाधार विज्ञ सूर्यराज आचार्य पूर्वाधार आयोजनाहरू अत्यन्त कमजोर प्रणालीबाट अघि बढ्ने गरेको बताउँछन्। योजना बनाउन, तयारी गर्ने, डिटेल इन्जिनियरिङ गर्ने जस्ता क्रमबद्ध प्रक्रिया हुनुपर्ने हो तर हुँदैन। निजगढ मात्र होइन अरू आयोजनामा पनि भएको छैन। बजेटको पर्याप्तता कहिल्यै हुँदैन, उनी भन्छन्, यो हाम्रो प्रणालीगत कमजोरी हो। उनी अघि भन्छन्, अरू पूर्वाधारमा पनि वातावरणको नाउँमा ईआईए (इन्भारोलमेन्टल इम्प्याक्ट इसेन्सियल) भन्ने एकदम नै महत्वपूर्ण औजार हो। यसले आयोजना नबना बन्ने होइन कि बन्न लागेका पूर्वाधारलाई कसरी वातावरणमैत्री बनाउने र समस्याहरूलाई कसरी न्यूनीकरण गर्ने, अहिलेको आधुनिक प्रविधि प्रयोग कसरी गर्ने, दिगो कसरी बनाउने भन्ने हो। तर, हामीकहाँ ईआईए भनेको कन्सल्टिङ गर्ने वा जागिर खाने भन्ने छ। पुराना भएकालाई नै कपीपेस्ट गर्ने चलन बढेको छ। निजगढको ईआईए प्रतिवेदन समस्यालाई सुल्झाउनेभन्दा पनि कर्मकाण्डी भयो। निजगढमा वातावरणका अभियन्ताहरूको अतिवादी गतिविधिले यसलाई असर गरेको आचार्य बताउँछन्। उनी थप्छन्, अर्को भनेको, निजगढ बनाउँदा भ्रामक सूचना आयो। निजगढ नै किन भन्नेमा प्राविधिक कारण छन्। जस्तैः एयरट्राफिकको सुरक्षाको हिसाबले एयरपोर्ट कहाँ हुनुनपर्छ ? अन्तर्राष्ट्रिय सीमाबाट भारतको स्वीकृति लिन नपर्ने गरी हुनुपर्छ। भैरहवा विमानस्थल सञ्चालनमा आइसके पनि अहिलेसम्म भारतले स्वीकृति दिएको छैन। त्यही कारण अहिले भारतले दिइरहेको रुट सिमरा भएकाले निजगढ बनाउँदा कोहीसँग पनि स्वीकृति लिन परेन। अर्थविद् रामेश्वर खनाल नेपालमा जुनसुकै आयोजना पनि सुरु गर्न लाग्ने बेलामा भंयकर विरोध हुने र केही समयपछि बन्ने चलन रहेको बताउँछन् । भन्छन्, सरकारले आर्थिक वर्ष २०७०७१ देखि दोस्रो अन्तर्राष्ट्रिय विमानस्थल निजगढ, बारालाई राष्ट्रिय गौरवको आयोजनाका रूपमा अगाडि बढाएको थियो। निजगढलाई राष्ट्रिय गौरवका आयोजना घोषणा गरेर अघि बढाउने काम मेरो पालामा नै भएको हो। त्यही विरोध हुँदाहुँदै अरुण तेस्रो गयो। प्राविधिक दृष्टिकोणले हेर्दा नेपालमा भारतले जुन मार्ग दिएको छ, त्यसको प्रयोग गर्दा सबैभन्दा छोटो मार्ग हुने, भारतको स्वीकृति लिन नपर्ने, काठमाडौंमा जस्तो लोड पेनाल्टी निजगढमा नहुने, सुरक्षित एयरपोर्ट, भौगोलिक संवेदनशीलता जस्ता कारणले निजगढको विकल्प छैन।"
गिरिबन्धु फुटाएर पहिल्यै जग्गा बिक्री,"काठमाडौं : गिरिबन्धु टीस्टेटलाई शाही शासन कालमा कानुनविपरीत फुटाएर नाज टीस्टेट प्रालि बनाई हदबन्दी छुटमा पाएको जग्गा बिक्रीवितरण गरिएको पाइएको छ। छुटको जग्गा उब्जनीशील नभएको कारणबाट भन्दै त्यो जग्गा बिक्रीवितरण गरेर सस्तोमा जग्गा खरिद गरिएको थियो। नाज टीस्टेटको नाममा रहेको साविकको अनारमनी तथा शनिश्चरे गाविस(हाल बिर्तामोड नगरपालिका)मा रहेको ५१ बिघा जग्गामा बिक्रीवितरण गरियो। तर, सस्तोे मूल्यमा बाहुनडाँगी तथा नाकबन्दा गाविसमा जग्गा खरिद गर्न सरकारले स्वीकृति प्रदान गरेको देखिन्छ। २०६० असार १६ को मन्त्रिपरिषद्ले बिर्तामोड बजारको त्यो जग्गा बिक्रीवितरणको अनुमति दिएको थियो। त्यो बेला लोकेन्द्रबहादुर चन्द प्रधानमन्त्री थिए। झापाकै राधाकृष्ण मैनाली मन्त्री थिए। त्यो चिया कम्पनीले २०५९ भदौ १९ गते नै भूमिसुधार मन्त्रालयमा निवेदन दिएको थियो। २०६० असार १६ गते मन्त्रिपरिषद्ले भूमिसम्बन्धी ऐनको दफा १२ ङ बमोजिम तोकिएअनुसार नाज टीस्टेट प्रालिको नाममा अनारमनी तथा शनिश्चरेमा रहेको ५१ बिघा जग्गा हक हस्तान्तरण गरी सो बराबरको क्षेत्रफलको जग्गा बाहुनडाँगी तथा नकलबन्दा गाविसमा २ वर्षभित्र खरिद गर्न स्वीकृति दिने निणय गरको थियो। नाज टीस्टेट प्रालिको नाममा अनारमनी तथा शनिश्चरे गाविसमा रहेको ५१ बिघा जग्गा हक हस्तान्तरण गरी सो बराबरको क्षेत्रफलको जग्गा बाहुनडाँगी तथा नकलबन्दा गाविसमा (दुई) वर्षभित्र खरिद गर्न स्वीकृत दिने तत्कालीन सरकारले गरको थियो। उद्योगको नाममा रहेको शनिश्चरे तथा अनारमनी गाविसको ५१ बिघा जग्गाको हक हस्तान्तरण र त्यस उद्योगलाई जग्गा खरिद गर्न, स्वीकृत दिँदा मिति २०५२ जेठ ८ मा तोकिएका सर्तको अधीनमा रही उद्योग सञ्चालन गर्नका लागि सोही बराबर क्षेत्रफल ५१ बिघा जग्गा झापा जिल्लाको बाहुनडाँगी तथा नकलबन्दा गाविसमा २ (दुई) वर्षभित्र खरिद गर्न स्वीकृति दिइएको थियो। नाज टीस्टेटको जग्गा प्लटिङ भएर बिक्रीवितरण भइरहेको छ। प्रतिनिधिसभाको कृषि, सहकारी तथा प्राकृतिक स्रोत समितिकी सभापति पूर्णकुमारी सुवेदी अब चौतर्फी दबाब भएको कारण हदबन्दी छुटको जग्गा दुरुपयोग हुन गाह्रो रहेको बताउँछिन्। हदबन्दी छुटको जग्गा दिनु हुँदैन भनिसकेको अब अरू पाइपलाइन भए पनि सट्टापट्टा गर्न गाह्रो रहेको सुवेदीको भनाइ छ। समितिले जग्गा दिनु हुँदैन भनेर निर्देशन दिइसकेको छ। मन्त्रालयले पनि समितिको निर्देशनअनुसार काम अगाडि नबढाउन भनिसकेको छ, उनी भन्छिन्। उनले भूउपयोग ऐनले सट्टापट्टाका लागि स्वीकृति नदिने उनको भनाइ छ। कानुन मिचेर गरे मात्रै हो। अरू हिसाब अब त्यो हदबन्दी छुटको जग्गा सट्टापट्टा र बिक्रीवितरण हुने ठाउँ छैन, उनी भन्छिन्।"
पुँजीबजार अध्ययन गर्न समिति,"काठमाडौं : पुँजीबजारका समस्या समाधानका लागि सुझाव प्रस्तुत गर्न समिति गठन गरिएको छ। अर्थ मन्त्रालय, राष्ट्र बैंकका गभर्नर, धितोपत्र बोर्डका अध्यक्षलगायतको चार सदस्यीय सुझाव समिति गठन गरिएको अर्थमन्त्री जनार्दन शर्माले जानकारी दिए। नेपाल धितोपत्र बोर्डको ३०औं वार्षिकोत्सवमा अर्थमन्त्री शर्माले भने, बुधबार बिहान मन्त्रालयमा भएको छलफलपछि समिति बनाइएको हो। समितिले सरोकारवालासँग छलफल गरेर प्रतिवेदन तयार पार्छ। प्रतिवेदनले मौद्रिक नीति निर्माणमा सघाउ पुग्ने तथा पुँजीबजारमा देखिएको समस्या हल हुने अपेक्षा राखिएको छ। यसैगरी शर्माले पुँजीबजारलाई सुदृढ र बलियो बनाउन २०७९८० को बजेटमा प्राथमिकता दिएर सम्बोधन गरेको स्मरण गरे। बजेट वक्तव्यको बुँदा नम्बर ३२९, ३३०, ३३१ र ३३२ नम्बर बुँदामा धितोपत्र सुधार, नियमन र सुपरिवेक्षणका विषयहरू उल्लेख छन्। पुँजीबजारका बारेमा नियमित सूचना प्रवाह गरी लगानीकर्तालाई ज्ञान अभिवृद्धि गर्न उनले निर्देशन दिएका छन्। पुँजीबजारसम्बन्धी ज्ञान र वित्तीय साक्षरता हुनुपर्यो। तालिम दिन जनशक्ति परिचालन गर्नुपर्यो, उनले भने, अहिले यो अपर्याप्त भएको छ। गाउँगाउँसम्म पुगेर नयाँ र साना लगानीकर्तालाई पुँजीबजारका बारेमा बुझाउनुपर्छ।"
"हदबन्दी छुटको दुरुपयोग : अघिअघि गिरिबन्धु, पछिपछि १०० कम्पनी","काठमाडौं : झापाको गिरिबन्धु टीस्टेटले हदबन्दी छुटको जग्गा राजनीतिक शक्तिको आडमा सट्टापट्टा गर्न स्वीकृति पाएपछि अरू १ सय कम्पनीसंस्था त्यसै गर्न लागिपरेका छन्। गिरिबन्धुलाई दिन हुने, हामीलाई किन नहुने भन्दै शक्तिकेन्द्र धाउन थालेका छन्। कानुनी छिद्र खोजीखोजी सरकार नै जग्गा दुरुपयोगमा अग्रसर भएपछि हदबन्दी नाटक मात्र सावित हुने स्थिति आएको छ। भूमिसम्बन्धी ऐन २०२१ को दफा १२ (ग)ले हदबन्दीभन्दा माथिको जग्गा बिक्रीवितरण वा सट्टापट्टा गर्न नहुने व्यवस्था गरेको छ। दफा १२ (ख) अनुसार हदबन्दीभन्दा बढी जग्गा प्राप्त गरेका उद्योग, प्रतिष्ठान, कम्पनी, आयोजना, शिक्षण संस्था वा अन्य कुनै पनि संस्थाले जुन प्रयोजनका लागि प्राप्त गरेको हो सोही कार्यमा मात्रै प्रयोग गर्नुपर्ने भनेको छ। तर, अनेक बहानामा उनीहरू यस्ता सम्पत्ति सिध्याउन लागेका देखिन्छन्। सरकारले ऐनको दफा १२ ग को प्रतिबन्धात्मक वाक्यांशको खण्ड २ टेकेर २०७८ वैशाख १३ गते गिरिबन्धुको निवेदनमा सट्टापट्टाको निर्णय गरेको हो। त्यतिबेला एमाले अध्यक्ष केपी शर्मा ओलीको सरकार थियो। ओली सरकारलाई प्रभावमा पारेर टीस्टेटले उक्त निर्णय गराएको थियो। व्यापारी दीपक मल्होत्राको आइडिया मा ३ सय ४३ बिघा १९ कट्ठा १२ धुर जग्गा रियलस्टेट मा प्रयोग गर्ने त्यसभन्दा निकै अघिदेखि पहल भएको हो। चिया बगानलाई सट्टामा अत्यन्त कमसल जग्गा मिलाएर त्यसमा घरघडेरीको व्यापार गर्ने प्रपञ्चमा राजनीतिक शक्तिहरू दुरुपयोग हुँदै आएको थियो। त्यसमा ओली सरकारको अन्तिम कालतिर निर्णय भएको थियो। त्यही गिरोहले वर्तमान शेरबहादुर देउवा सरकारलाई समेत प्रभावमा पार्न सफल भएको छ। फलतः बजेटमै उद्योगहरूका हदबन्दीभन्दा बढीका जग्गा सट्टापट्टा गर्न पाउने व्यवस्था गरिएको छ। त्यसको लाभ लिँदै गिरिबन्धु, उसकै पछिपछि आवेदन गरेका थप १ सय मात्र होइन, अन्य सयौं कम्पनीका लाखौं रोपनी जग्गा भूमिसुधारको मर्मविपरीत दुरुपयोग हुनेछन्। गिरिबन्धु टीस्टेटले जग्गा सट्टापट्टाका लागि पटकपटक निवेदन दिएको थियो। पछिल्लोपल्ट २०७७ पुस १९ र माघ १४ मा उसको आवेदन पर्यो। उसले पाउने राजनीतिक लक्षण देखिन थालेपछि झापाकै दमकस्थित हिमालय महालक्ष्मी टी गार्डेन प्रालिले पनि २०७७ चैत ११ मा जग्गा सट्टापट्टा गर्न भूमि व्यवस्थापन तथा अभिलेख विभागमा निवेदन दिएको पाइएको छ। उक्त चिया बगान पूर्वराजा ज्ञानेन्द्र शाहको हो। भूमि व्यवस्थापन तथा अभिलेख विभागबाट प्राप्त विवरणअनुसार गिरिबन्धुको सिको गर्दै बिक्रीवितरण, सट्टापट्टा वा स्थानान्तरणको अनुमति माग्ने कम्पनीको संख्या सय पुुगिसकेको छ। तिनमा चिया कम्पनी धेरै छन्। हाउजिङ कम्पनी, जलविद्युत् आयोजनालगायतले पनि स्वीकृति मागेका छन् (हेर्नुहोस् सूची)। उनीहरूले देशमा बढ्दै गएको अत्यधिक सहरीकरणबाट सिर्जित प्राविधिक तथा सामाजिक अवस्थाका कारण कृषि तथा औद्योगिक प्रयोगमा समस्या भएको बहाना बनाएको देखिन्छ। हिमालय महालक्ष्मीको पूर्वपश्चिम राजमार्गसँग जोडिएको जग्गाको मूल्य करोडौं पर्छ। उक्त कम्पनीका तर्फबाट रवि केसीले झापा नगरपालिका५ मा रहेको हाल चिया खेती रहेको पूर्वपश्चिम राजमार्गको उत्तरतर्फको कित्ता नम्बर ६२ को ४९ बिघा १७ कट्ठा १० धुर, कित्ता नम्बर ७२९५ को ३० बिघा १६ कट्ठा, कित्ता नम्बर ७२९७ को ३ बिघा ५ धुर जग्गामा चिया बगान सञ्चालन गर्न असम्भव भएको कारण दर्शाएका छन्। त्यस्तै केसीले सोही स्थान पूर्वपश्चिम राजमार्गको दक्षिणतर्फको कित्ता नम्बर ४२७ को २३ बिघा १७ कट्ठा, कित्ता नम्बर २५२ को ७ बिघा ९ कट्ठा ५ धुर, कित्ता नम्बर ४७४ को ३५ रोपनी जग्गा पनि सट्टापट्टाका लागि निवेदन दिएका छन्। हिमालय महालक्ष्मीको ५९५ बिघा १२ कट्ठा १७ धुर जग्गामध्ये १५० बिघा जग्गा पहिलो चरणमै बिक्रीवितरणका लागि स्वीकृति मागिएको छ। चिया बगान, हाउजिङ कम्पनी, जलविद्युत् आयोजनाले हदबन्दी छुटका नाममा सयौं बिघा जग्गा ओगटेका छन्। २०२१ सालमा भूमि सुधार लाग्ने भएपछि टाठाबाठा जमिनदारले उद्योग, कृषि क्षेत्रका लागि भन्दै सरकारबाट हदबन्दी छुट गराएर जग्गा जोगाएका थिए। सरकारले उपत्यका र पहाडमा आयोजना, उद्योग, प्रतिष्ठान, हाउजिङ कम्पनीलाई गरी ७६ हजार ७ सय ६६ रोपनी १२ आना ३ पैसा २ दाम हदबन्दी छुट दिएको छ। तराई र भित्री मधेसमा ८ हजार ४ सय २९ बिघा ११ कठ्ठा ४ धुर जग्गा हदबन्दी छुटमा वितरण गरिएको छ। यी जग्गा हदबन्दी छुटमा लिनेमा १ सय ६९ वटा कम्पनी छन्। सरकारले तराईमा १० बिघा खेती र १ बिघा घरघडेरीका लागि हदबन्दी तोकेको छ। उपत्यकामा २५ रोपनी खेतीपाती र ५ रोपनी घरघडेरी तथा पहाडमा ७० रोपनी खेतीपाती र २० रोपनी घरघडेरीको हदबन्दी कायम छ। तर, छुटको जग्गा प्लटिङ गरेर सिध्याउन गिरोह लागेका छन्। गिरोहले जुनसुकै सरकारलाई पनि प्रभाव पारिरहेको देखिन्छ। गिरिबन्धुले सरकारलाई प्रभावित पारेर २०७८ वैशाख १३ गते ३४३ बिघा १९ कट्ठा १२ धुर बिक्रीवितरणका गर्न स्वीकृति पाएको हो। लामो समय अलमलिएको यो विषय व्यवसायी दीपक मल्होत्राको योजनामा मन्त्रिपरिषद्बाट पास गराउन सफल भएको देखिन्छ। झापा जिल्ला साविक अनामनी गाविस१ हाल बिर्तामोड नगरपालिका६ मा रहेको गिरिबन्धु टीस्टेट प्रालि हाल सञ्चालनमा रहेको स्थानबाट भूमिसम्बन्धी ऐन २०२१, भूउपयोग ऐन २०७६, भूमिसम्बन्धी नियमहरू २०२१ तथा जग्गाको हदबन्दी छुट दिनेसम्बन्धी आदेश २०७४ ले तोकेको सर्त र अधिनमा रही प्रदेश १ भित्र अन्य स्थानमा स्थानान्तरण गर्न हाल कम्पनीको स्वामित्वमा रहेको क्षेत्रफल ३४३१९१२ बिघा जग्गा भूमिसम्बन्धी ऐन २०२१ को दफा १२ ग को प्रतिबन्धात्मक वाक्यांशको खण्ड २ र भूमिसम्बन्धी नियमहरू २०२१ को नियम १६ क को उपनियम ६ अनुसार देहायका सर्त तोकी सट्टापट्टाको स्वीकृति दिने गरी नेपाल सरकारले २०७८ वैशाख १३ मा निर्णय गरेको व्यहोरा जानकारी गराइन्छ। १ जग्गा सट्टापट्टा गर्दा साविकको क्षेत्रफल बराबरको जग्गा एकै पटकमा प्रचलित भूमिसम्बन्धी ऐन, भूउपयोग ऐन, भूमिसम्बन्धी नियमहरू र जग्गाको हदबन्दी छुट दिनेसम्बन्धी आदेश २०७४ को प्रतिकूल नहुने र चिया उत्पादन नघट्ने गरी सट्टापट्टा गर्न सक्नेछ। २ जग्गा सट्टापट्टाको कार्य एकपटकमा गर्न नसकिने भए कम्पनीको स्वामित्वमा रहेको जग्गा कुल क्षेत्रको कम्तीमा १३ (एकतिहाइ) मा नघट्ने गरी कम्पनीले चाहेको तर्फबाट सट्टापट्टा गर्न सक्नेछ। सट्टापट्टापछि कम्पनीको नाममा कायम हुने जग्गा चिया उत्पादनका लागि उपयुक्त र एउटै स्थानमा हुनुपर्नेछ। ३ भूमि व्यवस्था, सहकारी तथा गरिबी निवरण मन्त्रालयबाट मन्त्रिपरिषद्को निर्णयको जानकारी पाएको मितिले स्वीकृति पाएको क्षेत्रफल बराबरको जग्गा कम्पनीले एक वर्षभित्र सट्टापट्टा गरी कम्पनी स्थानान्तरण गर्नुपर्नेछ। कुनै विशेष वा असामान्य परिस्थिति सिर्जना भई निर्धारित समयावधिभित्र सट्टापट्टा गरी स्थानान्तरण कार्य सम्पन्न गर्ने नसकी विभागमा निवेदन परेमा विभागको रायसहित सिफारिस भई आएमा आवश्यक र औचित्यको आधारमा मन्त्रालयले बढीमा ६ महिनाको अवधि थप गर्न सक्नेछ। ४ कम्पनीको सट्टापट्टा गर्ने जग्गा यकिन भएपश्चात् सम्बन्धित भूमिसुधार तथा मालपोत कार्यालयमा देहायका कागजातहरू संलग्न राखी निवेदन दिनुपर्नेछ। क) प्रस्तावित जग्गामा चिया खेती तथा कम्पनी सञ्चालन गर्न सम्बन्धित स्थानीय तहको सिफारिस ख) जग्गा र जग्गाधनी विवरण ग) जग्गाधनीको कम्पनीसँग जग्गाग सट्टापट्टा गर्ने मञ्जुरीनामा। अहिले बजेट वक्तव्यमा अझ सहज बनाइएको छ। उद्योग व्यवसाय वा प्रतिष्ठानको नाममा रहेको हदबन्दीभन्दा बढी जग्गा धितो राखी कर्जा लिन, व्यवसाय टाट उल्टेमा बिक्री गरी सरकारी राजस्व तिर्न र बैंक तथा वित्तीय संस्थाको कर्जा भुक्तानी गर्न पाउने व्यवस्था गरिनेछ, बजेट वक्तव्यमा छ। भूमि व्यवस्था मन्त्रालयले गिरिबन्धु टी स्टेटको जग्गा सट्टापट्टाको स्वीकृति दिने प्रस्ताव मन्त्रिपरिषद्मा लैजान मुख्यसचिवलाई लेखेको पत्र सचिवको संयोजकत्वमा बसेको बैठकको निर्णय। यसरी मन्त्रिपरिषद्ले २०७८ वैशाख १३ गते सट्टापट्टाको निर्णय गरेको थियो। प्रतिनिधिसभाको कृषि, सहकारी तथा प्राकृतिक स्रोत समितिले रोक्न भनेपछि यो विषय सर्वोच्च अदालतमा विचाराधीन छ। अहिले गिरोह अदालतमा सेटिङ गराएर भए पनि त्यो जग्गा बिक्रीवितरण गर्न लागेको छ। प्रदेश १ का आर्थिक मामिला तथा योजनामन्त्री इन्द्रबहादुर आङ्बो अदालतलाई सेटिङ गराएर होस् वा न्यायाधीशलाई किनेर गिरिबन्धुको जग्गाको विषयमा संघीय सरकारले गरेको निर्णय आफ्नो पक्षमा बनाउन गिरोह नै लागेको बताउँछन्। अघिल्लो केपी शर्मा ओली नेतृत्वको सरकारले करिब दुई दशकअघि नाज टीस्टेटलाई हदबन्दीभन्दा बढी जग्गा हक हस्तान्तरण र खरिद गर्न दिइएको स्वीकृतिको नजिर टेकेको देखिन्छ। भूमिसम्बन्धी ऐन २०२१ नै संशोधन गराएर सट्टापट्टा वा स्थानान्तरणको प्रावधान राख्न लगाइएको थियो। सट्टापट्टा वा स्थानान्तरणका लागि भूमिसम्बन्धी (अठारौं संशोधन) नियमहरू २०७७ को नियम १६ क को उपनियम १ को क, ख, ग, घ, ङ र छ बमोजिम कागजात तथा विवरण पेसको विषयलाई सरकारले आधार बनाएको छ। मन्त्रालयका तत्कालीन सचिव टेकनारायण पाण्डे (हाल गृहसचिव)ले मन्त्रिपरिषद्मा पेस गर्न तयार पारेको प्रस्तावमा भूमिसम्बन्धी सोही नियमको उपनियम १ को च बमोजिमको कागजात पेस गर्ने प्रतिबद्धता व्यक्त भएको उल्लेख छ। भूमि व्यवस्थापन तथा अभिलेख विभागको पत्र, अख्तियार दुरुपयोग अनुसन्धान आयोगको २०६१ मंसिर २१ निर्णय तथा सर्वोच्च अदालत पूर्ण इजलासको २०६४ सालको गिरीबन्धु टीस्टेट प्रालिसमेतालई विपक्षी बनाइ दायर रिटमा सर्वोच्चको फैसला आधार बनाएको तत्कालीन सचिव पाण्डेको प्रस्तावमा उल्लेख छ। गिरिबन्धु टीस्टेटलाई शाही शासन कालमा कानुनविपरीत फुटाएर नाज टीस्टेट प्रालि बनाई हदबन्दी छुटमा पाएको जग्गा बिक्रीवितरण गरिएको पाइएको छ। छुटको जग्गा उब्जनीशील नभएको कारणबाट भन्दै त्यो जग्गा बिक्रीवितरण गरेर सस्तोमा जग्गा खरिद गरिएको थियो। नाज टीस्टेटको नाममा रहेको साविकको अनारमनी तथा शनिश्चरे गाविस(हाल बिर्तामोड नगरपालिका)मा रहेको ५१ बिघा जग्गामा बिक्रीवितरण गरियो। तर, सस्तोे मूल्यमा बाहुनडाँगी तथा नाकबन्दा गाविसमा जग्गा खरिद गर्न सरकारले स्वीकृति प्रदान गरेको देखिन्छ। २०६० असार १६ को मन्त्रिपरिषद्ले बिर्तामोड बजारको त्यो जग्गा बिक्रीवितरणको अनुमति दिएको थियो। त्यो बेला लोकेन्द्रबहादुर चन्द प्रधानमन्त्री थिए। झापाकै राधाकृष्ण मैनाली मन्त्री थिए। त्यो चिया कम्पनीले २०५९ भदौ १९ गते नै भूमिसुधार मन्त्रालयमा निवेदन दिएको थियो। २०६० असार १६ गते मन्त्रिपरिषद्ले भूमिसम्बन्धी ऐनको दफा १२ ङ बमोजिम तोकिएअनुसार नाज टीस्टेट प्रालिको नाममा अनारमनी तथा शनिश्चरेमा रहेको ५१ बिघा जग्गा हक हस्तान्तरण गरी सो बराबरको क्षेत्रफलको जग्गा बाहुनडाँगी तथा नकलबन्दा गाविसमा २ वर्षभित्र खरिद गर्न स्वीकृति दिने निणय गरको थियो। नाज टीस्टेट प्रालिको नाममा अनारमनी तथा शनिश्चरे गाविसमा रहेको ५१ बिघा जग्गा हक हस्तान्तरण गरी सो बराबरको क्षेत्रफलको जग्गा बाहुनडाँगी तथा नकलबन्दा गाविसमा (दुई) वर्षभित्र खरिद गर्न स्वीकृत दिने तत्कालीन सरकारले गरको थियो। उद्योगको नाममा रहेको शनिश्चरे तथा अनारमनी गाविसको ५१ बिघा जग्गाको हक हस्तान्तरण र त्यस उद्योगलाई जग्गा खरिद गर्न, स्वीकृत दिँदा मिति २०५२ जेठ ८ मा तोकिएका सर्तको अधीनमा रही उद्योग सञ्चालन गर्नका लागि सोही बराबर क्षेत्रफल ५१ बिघा जग्गा झापा जिल्लाको बाहुनडाँगी तथा नकलबन्दा गाविसमा २ (दुई) वर्षभित्र खरिद गर्न स्वीकृति दिइएको थियो। नाज टीस्टेटको जग्गा प्लटिङ भएर बिक्रीवितरण भइरहेको छ। प्रतिनिधिसभाको कृषि, सहकारी तथा प्राकृतिक स्रोत समितिकी सभापति पूर्णकुमारी सुवेदी अब चौतर्फी दबाब भएको कारण हदबन्दी छुटको जग्गा दुरुपयोग हुन गाह्रो रहेको बताउँछिन्। हदबन्दी छुटको जग्गा दिनु हुँदैन भनिसकेको अब अरू पाइपलाइन भए पनि सट्टापट्टा गर्न गाह्रो रहेको सुवेदीको भनाइ छ। समितिले जग्गा दिनु हुँदैन भनेर निर्देशन दिइसकेको छ। मन्त्रालयले पनि समितिको निर्देशनअनुसार काम अगाडि नबढाउन भनिसकेको छ, उनी भन्छिन्। उनले भूउपयोग ऐनले सट्टापट्टाका लागि स्वीकृति नदिने उनको भनाइ छ। कानुन मिचेर गरे मात्रै हो। अरू हिसाब अब त्यो हदबन्दी छुटको जग्गा सट्टापट्टा र बिक्रीवितरण हुने ठाउँ छैन, उनी भन्छिन्। १ काबेली इनर्जी पाँचथर २  रेराङ्ग हाइड्रोपावर डेभलपमेन्ट पाँचथर ३  केशरी चिया बगान पाँचथर ४ ओमटी गार्डेन प्रालि इलाम५ सिद्धपोखरी टीस्टेट प्रालि इलाम६ इलाम टीस्टेट इलाम७ सान्भी इनर्जी प्रालि सानाजलविद्युत् आयोजना इलाम८ माङमालुङ चियाबगान लि इलाम९ किरातेश्वर टी गार्डेन प्रालि त्रिशूल इलाम१० हिम चियाबगान प्रालि इलाम११ फिक्कल टी एन्ड कफी कम्पनी प्रालि कन्याम पशुपति, पञ्चकन्या इलाम१२ रोनक टीस्टेट झापा१३ गोमादेवी टीस्टेट झापा१४ झापा टीस्टेट झाप१५ राजगढ चिया विकास कम्पनी प्रालि भद्रपुर झापा१६ कल्पना टीस्टेट झापा१७ मोहन टीस्टेट इन्डस्ट्रिज झापा१८ बज्रायोगिनी टीस्टेट प्रालि झापा१९ ज्यामिरगढी टीस्टेट झापा२० राज टीस्टेट झापा२१ पदम टीटेट झापा२२ इलाम चियाबारी प्रालि झापा२३ पौडेल बन्धु टीस्टेट प्रालि झापा२४ हिमाल इन्टरनेसनल प्रालि झापा२५ नक्कलबन्दा टीस्टेट झापा२६ चकचकी टीस्टेट झापा२७ लक्ष्मी टीस्टेट झापा२८ सौरभ चिया उद्योग प्रालि झापा२९ इन्टरनेसनल इन्स्टिच्युट अफ हेल्थ साइन्स एन्ड सर्भिसेज प्रालि झापा३० चन्द्रगढी टीस्टेट प्रालि झापा३१ रोमन टीस्टेट प्रालि झापा३२ हडिया रियल टीस्टेट प्रालि झापा३३ प्रयास चिया उद्योग झापा३४ ऋद्धि गणेश टीस्टेट प्रालि झापा३५ न्यूगिरी एन्ड सन्स झापा३६ गुप्ता टीस्टेट प्रालि भद्रपुर झापा३७ कुवाडीदेवी टीस्टेट प्रालि पागनडुब्बा, झापा३८ जीपीको इराला फाउन्डेसन मोरङ३९ इस्टर्न स्टार कृषि तथा सहकारी सलि मोरङ४० जिरी टी डेभलपमेन्ट प्रालि धनकुटा ४१ कुवापानी टी प्लान्टेसन प्रालि धनकुटा४२ मुँगा टी गार्डेन्स प्रालि धनकुटा४३ चुलाचुली टीस्टेट प्रलि धनकुटा४४ मारुती सिमेन्ट प्रालि सिरहा४५ केचना टीस्टेट प्रालि दोलखा४६ सोलु हाइड्रोपावर प्रालि (तल्लो सोलु) गार्मा र तिङला, सोलु र रसुवा४७ अप्परसोलु हाइड्रो इलेक्ट्रिक कम्पनी प्रालि सल्लेरी, तिङला, गामा, रसुवार सोलु४८ ग्रीनभेन्चर्स प्रालि रामेछाप४९ हिमालय ऊर्जा विकास क(अप्पर खिम्ती) चुचुरे रामेछाप५० रिलायन्स सुगुर एन्ड केमिकल्स इप्रालि बारा५१ गिजरा खाडाखारी मिल प्रालि बाँके५२ युनाइटेड सिमेन्ट प्रालि नौबीसे धादिङ५३ इको अर्गानिक फार्मस प्रालि काभ्रे५४ गेल्डेन फ्रार्मस प्रालि कफी, तरकारी पशुपन्छी काभ्रे५५ तिमाल इन्ट्रगे्रटेड फाउन्डेसन काभे्र५६ युलेन्स एजुकेसन फाउन्डेसन काभ्रेपलाञ्चोक५७ द्वारिकाज हिमालयन सांग्रिला भिलेज रिसोर्ट काभे्र५८ आदि शक्ति विद्युत विकास कंप्रालि नुवाकोट५९ नेपाल वाटर एन्ड इनर्जी डेभलपमेन्ट कं प्रालि (माथिल्लो त्रिशूली) हाकुगाविस रसुवा६० लिबर्टी इनर्जी हाइड्रो पावर लमजुङ६१ आराभ नेपाल भोर्डन एग्रिकल्चर क प्रालि लमजुङ६२ हिमालयन पावर पार्टनरसिप लमजुङ६३ होङ्गसी शिवम् सिमेन्ट प्रालि नवलपरासी पाल्पा६४ सान्जेन जलविद्युत् कंलि रसुवा६५ सगरमाथा सिमेन्ट प्रालि हटिया, मकवानपुर६६ घोरही सिमेन्ट उद्योग घोराही दाङ६७ सोनापुर सिमेन्ट प्रालि दाङ६८ रोल्पा सिमेन्ट प्रालि बुढागाउँ रोल्पा६९ रोवष्ट इनर्जी प्रालि (मिष्ठी खोला जलविद्युत आयोजना) म्याग्दी७० रोड सो रियल स्टेट प्रालि कास्की७१ सैबु भिलेज रिसोर्ट प्रालि भैंसेपाटी ललितपुर७२ नारायणी उष्ट प्रालि ललितपुर७३ ओरियन्टल बिल्डर्स एन्ड डेभलपर्स प्रालि ललितपुर७४ होमल्यान्ड हाउजिङ प्रािललितपुर७५ सिभिल होम्स प्रालि ललितपुर काठमाडौं७६ सैबु भिलेज रिसोर्ट प्रालि भैंसेपाटी ललितपुर७७ पवनपुत्र सेक्युरिटी प्रालि ललितपुर ७८ उपहार हाउजिङ कलि बलम्बु काठमाडौं७९ सिभिल इन्फ्रास्ट्रकचर काठमाडौं८० सिनर्जी प्रोपर्टिज डेभलप्र्स प्रालि दहचोक काठमाडौं८१ एसबी कम्पनी प्रालि सीतापाइला, चितवन८२ सांग्रिला हाउजिङ प्रालि काठमाडौं८३ सिई कन्स्ट्रक्सन प्रालि काठमाडौं८४ बागमती प्रपर्टी डिलर्स प्रालि काठमाडौं भक्तपुर८५ युरो इन्भेस्टमेन्ट् प्रालि काठमाडौं८६ आयुषा डेभलपर्स प्रालि काठमाडौं८७ कोहिनुर हिलहाउजिङ प्रालि काठमाडौं८८ हेभेन्स भिलेज प्रालि काठमाडौं८९ बृहत् इनभेन्टमेन्ट प्रालि काठमाडौं९० होमल्यान्ड हाउजिङ प्रालि काठमाडौं ९१ पदमा मर्चेन्ट कं प्रालि सीतापाइला, काठमाडौं९२ टावर हाउजिङ प्रालि काठमाडौं चितवन९३ टचउड हाउजिङ प्रालि काठमाडौं९४ सुभारम्भा हाउजिङ एन्ड डेभलपर्स प्रालि९५ सीडी डेभलपर्स प्रालि काठमाडौं९६ सिद्धार्थ हाउजिङ प्रालि काठमाडौं९७ तनहुँ हाइड्रोपावर लि तनहुँ९८ लिवर्टी इनर्जी कलि लमजुङ९९ केपी ओली ट्रस्ट १०० हिमालय महालक्ष्मी गार्डेन प्रालि झापा१०१ गिरिबन्धु टीस्टेट प्रालि झापा"
"जहाज डाइभर्ट भारततिरै, किन ?","काठमाडौं : त्रिभुवन अन्तर्राष्ट्रिय विमानस्थलमा बुधबार दुईवटा भारतीय जहाज अवतरण गर्न नसकेपछि भारतको लखनउमा डाइभर्ट भए। कारण थियो, काठमाडौंको भारी वर्षा र बाक्लो कुइरो। दिल्लीबाट आएका इन्डिगो र भिस्टारा जहाज क्रमश : दिउँसो ३ :४५ र ४ :०० बजे त्रिभुवन अन्तर्राष्ट्रिय विमानस्थलमा अवतरण गर्नुपर्नेमा लखनउ डाइभर्ट भएका थिए। साँझ ६ :४७ मा भिस्टारा र इन्डिगो साँझ ७ :०८ बजे काठमाडौं अवतरण गरेको विमानस्थल प्रवक्ता टेकनाथ सिटौलाले जानकारी दिए। काठमाडौंबाट करिब २५ किमि दक्षिणबाट नै उक्त दुई जहाज एयरपोर्ट एरिया छिर्न सकेनन्। भारी वर्षाका कारण भिजिविलिटी कम भएको थियो, सिटौलाले भने। कारणवश काठमाडौं अवतरण हुन नसकेका जहाज भारतको लखनउ, पटनाजस्ता नजिकका विमानस्थलमा डाइभर्ट हुनु नौलो नभएको सिटौला बताउँछन्। यसअघि विमानहरू भारत नै डाइभर्ट भए होलान्, तर, भैरहवामा हालै सञ्चालनमा आएको गौतमबुद्ध अन्तर्राष्ट्रिय विमानस्थल हुँदाहुँदै भारत नै फर्किनु पर्ने बाध्यता कस्तो हो त ? त्रिभुवन विमानस्थलमा आउने जुनसुकै जहाज भैरहवा जान सक्ने नेपाल नागरिक उड्डयन प्राधिकरणअन्तर्गत राष्ट्रिय गौरव आयोजना प्रमुख बाबुराम पौडेल बताउँछन्। त्रिभुवन विमानस्थलको भन्दा आधुनिक पूर्वाधार भएको भैरहवा अवतरणका लागि उपयुक्त रहेको उनले बताए। भारतीय प्रधानमन्त्री नरेन्द्र मोदी लुम्बिनी भ्रमणमा आउनुअघि सुरक्षा स्थिति अनुगमन गर्न भारतीय एयरफोर्सको जहाज भैरहवामा उडानअवतरण गरेको थियो। यस सन्दर्भमा अरू जहाज आउन नसक्ने र भैरहवा विमानस्थलले सेवा दिन नसक्ने भन्न नमिल्ने पौडेलले बताए। अहिले गौतमबुद्ध विमानस्थलमा जजिरा एयरले हप्ताको तीन वटा उडान भर्न थालेको छ। काठमाडौंमा नियमित उडान गर्दै आएका भारतीय वायुसेवा कम्पनीले भैरहवामा नियमित उडान सुरु गरिसकेका छैनन्। यसले गर्दा भैरहवामा उनीहरूको कार्यालय छैन। त्यो नहुने बित्तिकै जहाज डाइभर्ट गरेर यात्रुलाई कहाँ राख्ने, के खान दिने कसरी व्यवस्थापन गर्ने भन्ने प्रश्न रहेको नेपाल नागरिक उड्डयन प्राधिकरणका पूर्वमहानिर्देशक राजकुमार क्षेत्री बताउँछन्। भैरहवा विमानस्थल कुनै पनि जहाज अवतरणका लागि पूर्वाधार योग्य भए पनि सम्बन्धित जहाजले नियमित उडान सुरु नगरिकन आपत्कालीन अवतरण पनि गर्न नसक्ने तर्क उनको छ। प्राधिकरणका पूर्वमहानिर्देशक सञ्जीव गौतम पनि भैरहवा विमानस्थलमा संरचनागत समस्याभन्दा पनि सम्बन्धित विमानको पाइलट इन् कमान्डले गर्ने निर्णयमा भर पर्ने बताउँछन्। हवाई सुरक्षाको मापदण्डमा नै मुख्य पाइलटले गर्ने निर्णय अन्तिम हुने भनेर उल्लेख रहेको उनले जानकारी दिए। एयर ट्राफिक कन्ट्रोलरले भैरहवा विकल्प हो भन्न सक्छन् तर सम्बन्धित पाइलटले जे भन्छ त्यही हुन्छ। भैरहवा नै जानुपर्छ भन्न सकिँदैन, गौतमले भने। जेठ २ गतेबाट अन्तर्राष्ट्रिय उडान सुरु गरेको गौतमबुद्ध अन्तर्राष्ट्रिय विमानस्थल सञ्चालन पूर्व नै प्राधिकरणले अन्य विमान कम्पनीलाई पनि सो विमानस्थलमा उडानका लागि भनिसकेको छ। काठमाडौं विमानस्थलमा बढ्दो अन्तर्राष्ट्रिय एयर ट्राफिकलाई कम गर्न वैकल्पिक विमानस्थलको रूपमा भैरहवालाई सञ्चालन गरिएको हो। एयर ट्राफिकका कारण २०औं पटक पनि विमान आकाशमा होल्ड हुने, चक्कर लगाउने गर्दै आएका छन्।"
मिटरव्याजी प्रथाको उन्मुलन गर्न सरकारसँग माग,"काठमाडौं : नेकपा माओवादी केन्द्रका नेता गिरिराजमणि पोखरेलले मिटर व्याजीलाई कारबाही गर्न सरकारसँग माग गरेका छन्। संसदको विशेष समयमा बोल्दै उनले मिटर व्याज मधेसको प्रमुख समस्या भएको भन्दै यसको उन्मुलनका लागि योजनाहरु कार्यान्वयनको चरणमा जानुपर्ने बताए। तराई मधेसमा एउटा प्रमुख समस्याको रुपमा मिटर व्याज रहेको छ। यस्तो परिस्थितिमा सम्मानित संसदले यस सन्दर्भमा ठोस कार्यक्रम निर्माण गरेर मिटरब्याजी प्रथाको उन्मुलन गरोस् भन्ने ध्यानाकर्षण गराउँदछु, उनले भने। मिटरब्याजी समस्या मधेसको मात्रै नभएर सिंगो देशको समस्या भएको उनले बताए। तराई मधेसमा थोरै ऋण दिएर करोडौं रुपैयाँ बराबरको सम्पत्ति हडप्ने प्रवृति निकै वर्षदेखि फस्टाइरहेको पोखरेलको भनाइ छ। कानुनी राज्यको अभाव र पर्याप्त चेतनाको अभावमा यस्ता सामाजिक अपराधमा संलग्नहरु सलबलाइरहेको उनले बताए। जग्गाधनीलाई सडकमा रोइकराई गर्नुपर्ने अवस्थामा पुर्याएर आफू भने आलिसान जिन्दगीमा रमाउनेलाई कडा कारबाही गर्नुपर्ने बताए। मिटरब्याजीको विरुद्धमा विभिन्न संघर्षहरु भएका छन्। यसक्रममा मिटरब्याजीको विरुद्धको आन्दोलनको क्रममा सर्लाहीमा डाचाराज वाग्लेको हत्या भएको छ। उहाँको रहस्यमय किसिमले हत्या भएको यहाँहरुलाई सर्वविदितै छ। महोत्तरी जिल्लाको भंगहा नगरपालिकामा चर्को मिटरब्याजीको कारण त्यहाँका जनता प्रताडित रहेका छन्, उनले भने। अझै पनि सामन्तवादको अवशेष तथा ठिमाहा प्रवृतिको आर्थिक दबदबा रहेको कारण विगत वर्षहरुबाट भंगहा नपा६ का साहुकारद्वय राजकरण शाह, रघुविर शाह र भंगहा नपा५ का अनुरुद साहले स्थानीय दलित,थारु र अन्य समुदायका ३७ जनाभन्दा बढी ब्यक्ति र परिवारको जयजेथा हड्पेको उनको भनाइ थियो।"
"चन्दा चौधरीको माग : २७ वर्षदेखि घरमा आक्रमण भइरहेको छ, न्याय चाहियो सरकार","काठमाडौं : सांसद चन्दा चौधरीले स्थानीय चुनावका बेला आफूमाथि भएको आक्रमण गर्नेमाथि कारवाहीको प्रक्रियाका बारेमा सरकारसँग जानकारी माग गरेकी छन्। प्रतिनिधिसभाको शुक्रबारको बैठकमा सांसद चौधरीले आफ्नै घरमा गठबन्धनका कार्यकर्ताले आफ्नो हत्या प्रयास गरेको र ८० वर्षीया आमामाथि दुर्व्यवहार गरेको भन्दै आक्रमण गर्नेमाथिको कारवाहीको प्रक्रियाका बारेमा गृहमन्त्रीसँग जानकारी माग गरेकी हुन्। त्यस्तै, २७ वर्षदेखि आफ्नो घरमा आक्रमण भएको र आफ्नो दाइलाई कांग्रेसमा रहेका बेला बेपत्ता पारिएको उनले बताइन्। उनले आफ्नो परिवारमाथि आक्रमण गर्ने कानुनसम्वत दोषिलाई कारवाही गरी आफूलाई न्याय दिन माग गरिन्। उनले आफूमाथि भएको आक्रमणको प्रयासपछि ४० मिनेटपछि उद्दार गरिएको समेत बताइन् । चुनावमा सांसदमाथि भएको यस्तो घटना अन्य केहि पनि नभएको उनको भनाइ छ।"
२५ स्थानका अत्यावश्यक सेवामा हड्ताल निषेध,"काठमाडौं : सरकारले २५ स्थानका अत्यावश्यक सेवामा हड्ताल निषेध गरेको छ । जेठ ११ मा बसेको मन्त्रिपरिषद् बैठकले अत्यावश्यक सेवामा हड्ताल गर्न नपाइने सूचना राजपत्रमा प्रकाशन गर्ने निर्णय गरेको थियो । जसअन्तर्गत् डाँक, तार वा टेलिफोन सेवा, जल, स्थल वा हवाईमार्गबाट यात्री वा मालसामान ओसार पसार गर्ने यातायात सेवा, हवाई अड्डा वा हवाई जहाजको देखभाल, त्यसको सञ्चालन वा मर्मत गर्ने कामसँग सम्बन्धित सेवामा हडताल गर्न पाइनेछैन । यस्तै, हवाई ग्राउण्ड, रेल्वे स्टेशन वा सरकारी गोदाममा मालसामान ओसारपसार गर्ने वा राख्ने, झिक्ने वा थन्क्याउने कामसँग सम्बन्धित सेवा, प्रिन्ट वा सरकारी छापाखाना सम्बन्धी सेवा, हातहतियार खरखजाना वा अरु कुनै सैनिक सरसामानको उत्पादन गर्ने, थन्क्याउने, वितरण गर्ने कामसँग सम्बन्धित नेपाल सरकार रक्षा व्यवस्थाको कुनै सेवा, सञ्चार सेवा, आन्तरिक सुरक्षा कार्यसँग सम्बन्धित सेवामा हड्ताल गर्न पाइनेछैन । खानेपानीको सञ्चालन तथा वितरण सेवा, पर्यटन आवास, मोटेल, होटेल, रेष्टुराँ र रिसोर्ट सम्बन्धी सेवा,पेट्रोलियम पदार्थ (एलपी) ग्याँस समेतको पैठारी, ढुवानी,भण्डारण तथा वितरण सम्बन्धी सेवालाई पनि अत्यावश्यक सेवामा राखिएको छ । अस्पताल तथा स्वास्थ्य केन्द्र सञ्चालन सम्बन्धी सेवा (एम्बुलेन्स सेवा जस्ता सेवाहरु),औषधी निर्माण तथा बिक्री वितरण सम्बन्धी सेवा, फोहोरमैलाको संकलन, ढुवानी, प्रशोधन, विसर्जन, स्थान निर्माण, पूर्वाधार निर्माण र संकलन स्थल एवं व्यवस्थापन क्षेत्रसँग सम्बन्धित सेवा, बैकिङ सेवा, बिमा सेवा, विद्युत सेवा, दैनिक उपभोग्य वस्तुहरु (खाद्यान्न, दाल, चामल, नुन, तेल) को पैठारी, ढुवानी, भण्डारण तथा वितरण सम्बन्धी सेवामा पनि हड्ताल गर्न पाइने छैन । मौसम पूर्वानुमान, बाढी पूर्वानुमान तथा पूर्वसूचना सेवा,मास्कसम्बन्धी सेवा, ह्याण्ड सेनिटाइजर सम्बन्धी सेवा,भेटेरिनरी सेवा,कन्सुलर सेवा विभागबाट प्रदान हुने सेवा, राहदानी विभागबाट प्रदान हुने सेवा, इन्टरनेट सेवामा पनि हड्ताल गर्न नपाइने राजपत्रमा उल्लेख छ ।"
प्रधानमन्त्रीको अमेरिका भ्रमणबारे संसदमा जानकारी गराउन एमालेको माग,"काठमाडौं : नेकपा एमाले प्रधानमन्त्री शेरबहादुर देउवाको अमेरिका भ्रमण विषयमा सदनमा जानकारी गराउन माग गरेको छ। प्रतिनिधिसभाको शुक्रबारको बैठकमा बोल्दै एमाले सांसद सूर्यप्रसाद पाठकले अमेरिका भ्रमणमा प्रधानमन्त्री र प्रधानसेनापति जान लागेको र नेपाल कतै आइपीएस सहभागी हुने हो की भन्ने आशंका पैदा भएकाले प्रधानमन्त्रीले संसदको रोष्ट्रममा उभिएर यसको जवाफ दिनुपर्ने माग गरे। उनले जेठ २६ गते सत्ता घटक दलका प्रमुख सचेतकले राष्ट्रिय सुरक्षा संवेदनशिलताका सम्बन्धमा राखेको अभिव्यक्तीले प्रतिपक्षीलाई अत्यन्त चिन्तित चुल्याएको भन्दै उनले हिन्द प्रशान्त रणनीतिमा सहभागी हुने हो कि भन्ने आशंका पैदा भएको धारणा व्यक्त गरे। प्रमुख सचेतकको आशंका अनुसार अमेरिकाको भ्रमणका सैन्य गठबन्धनमा प्रवेश गर्ने हो की भन्ने देखिएकाले राष्ट्रिय स्वाधिनता, सार्वभौकिमता र भौगोलिक अखण्डताको विषयमा देश चिन्तित रहेको उनले बताए। यस विषयमा प्रधानमन्त्रीलाई सदनमा जवाफ दिन सभामुखले रुलिङ गर्नुपर्ने माग उनले गरे। जेठ २६ गतेको प्रतिनिधि सभा बैठकमा माओवादी केन्द्रका प्रमुख सचेतक देव गुरुङले राष्ट्रिय सुरक्षा संवेदनशीलतालाई ध्यानमा राखेर प्रधानमन्त्री र प्रधानसेनापतिको अमेरिका भ्रमण स्थगित गर्न माग गरेका थिए। अहिले अत्यन्तै संवेदनशील अवस्था रहेको बताउँदै गुरुङले अहिलेको परराष्ट्र नीति सैन्य नीतिमा गइरहेको समेत टिप्पणी गरे।"
"महानगरको बेरुजु घटाउन बालेनको सक्रियता, सुनिताको चेतावनी, भोलि फाइल पल्टाउन नपरोस्","काठमाडौं : काठमाडौं महानगरपालिकाका मेयर बालेन्द्र शाह (बालेन)ले प्रणालीलाई पछ्याउने र कानुनको पालनामा सजग भएपछि बेरुजुको मात्रा घट्ने बताएका छन्। सानातिना कुरामा ख्याल नपुग्दा तथा यस्ता कुरालाई ध्यान नदिँदा कहिलेकाहीँ असल नियतले गरेका कामका विषयमा प्रश्न आउन सक्छन्, प्रमुख शाहले भने, वित्तीय अनुशासनको पालना गरेर बेरुजु हुन नदिने वातावरण सिर्जना गर्नुपर्छ। आन्तरिक लेखा परीक्षण तथा बेरुजु समपरीक्षण एकाईले शुक्रबार वडा सचिव, लेखापाल र इञ्जिनियरहरुसँग गरेको अन्तरक्रियाका क्रममा बेरुजु नियन्त्रणको सुझाव दिएका हुन्। उपप्रमुख सुनिता डंगोलले हतारमा काम नगर्न सुझाव दिइन्। भोलि बेरुजु देखिने गरी काम गर्नुहुँदैन। अहिले सम्पन्न गरेका कामसम्बन्धी भोलि फाइल पल्टाएर सुरुदेखि हेर्नु नपरोस्, उनले भनिन्। प्रमुख प्रशासकीय अधिकृत लोकनाथ पौड्यालले, हिजोका बेरुजुलाई न्युनीकरण गर्ने र आगामी दिनमा बेरुजु हुन नदिनेतर्फ आफूले काम गरिरहेको उल्लेख गरे। हामी यो आर्थिक वर्षको अन्त्यसम्ममा पेश्की शून्य अभियानमा छौँ, उनले भने, लेखा परीक्षण प्रतिवेदनमा देखाइएका नियमित गर्न मिल्ने बेरुजुलाई नियमित गर्छौं। त्यस्तै समपरीक्षण र असुलउपर विधिबाट बेरुजु घटाउँछौं। अन्तरक्रियामा प्रशासन विभागका प्रमुख महेश काफ्ले, वित्त विभागका प्रमुख बुद्धरत्न मानन्धर, सार्वजनिक निर्माण विभागका प्रमुख रामबहादुर थापा र राजस्व विभागका प्रमुख डा शिवराज अधिकारीले आफूमातहत वडाबाट भएका काम र वेरुजु तथा फर्स्यौटका लागि अबलम्बन गरिनु पर्ने प्रक्रियाका विषयमा प्रस्तुतिकरण गरेका थिए। यस्तै वडासचिवहरु यम बसेल, शुशिल सुवेदी, रमेश घिमिरे, सुवोध खड्का, कमल गौतम, सुरेश साहु, जयदेव घिमिरे, श्याम पाण्डे, शिवराज सोती, देवी वस्ती, टंक बराल, मञ्जु आचार्य, चन्द्रगोपाल प्रधान, सुनिल राजभण्डारीसहित सहभागीले वडाबाट हुने प्राविधिक र प्रशासनिक कामको अन्तरसम्बन्ध मिलाउनु पर्नेमा जोड दिए। वडा सचिवलाई प्रत्यायोजन हुने अधिकार, योजनाको स्वीकृत गर्ने दायरालगायत व्यवहारिक कुराहरुमा उनीहरुले धारणा राखेका थिए। वडाबाट गरिने पूर्वाधारमा लगत इष्टिमेट, मुल्याङ्कन र भुक्तानी प्रक्रियाको सम्बन्धमा उनीहरुको जोड थियो। उनीहरुले घटना दर्ता समयमा हुन नसक्दा सामाजिक सुरक्षाका कार्यक्रममा वेरुजु देखिएको औँल्याएका थिए। वडा १६ का लेखा प्रमुख चिनीकाजी महर्जनले वडाको वित्तीय व्यवस्थापनमा आन्तरिक समन्वय प्रणाली बलियो बनाउनुपर्नेमा जोड दिए। यस्तै इञ्जिनियर सुमन बादे श्रेष्ठले प्राविधिक र प्रशासनिक विषयलाई छुट्याएर आफ्ना आफ्नै क्षेत्रमा जिम्मेवार हुनुपर्ने बताए। महानगरले वडामा पूर्वाधार विकास र प्रशासनिक खर्च निकासा दिने गरेको छ। यसरी निकासा गरिएको रकम खर्च गर्दा देखिएका बेरुजु व्यवस्थापनका लागि वडाका कर्मचारीहरुसँग अन्तरक्रिया गरिएको हो। लेखा परीक्षण तथा समपरीक्षण एकाई प्रमुख गोपालप्रसाद पोरखेलले भने, हामीले बेरुजु फर्स्यौटको २९ प्रतिशत लक्ष्य हासिल गरिसकेका छौँ। प्रक्रियामा रहेको प्रगति ४५ प्रतिशत पुग्न लागेको छ। यो बर्षको अन्त्यसम्ममा ५० प्रतिशत पुर्याउने प्रयासमा छौँ।"
जिसस नुवाकोटका पदाधिकारीले लिए सपथ,"नुवाकोट : स्थानीय तह सदस्य निर्वाचन २०७९ अन्तर्गत जिल्ला समन्वय समिति(जिसस) नुवाकोटका पदाधिकारीले शुक्रबार पद तथा गोपनियता शपथ लिएका छन्। मनोनयनको अन्तिम समयसिमा बुधबार आवश्यक नौं पदमा मात्रै उम्मेदवारी परेको थियो। जिल्ला समन्वय समिति नुवाकोटको प्रमुख, उपप्रमुख र सदस्य सबै पद निर्विरोध निर्वाचित भएको हो। जिल्ला समन्वय समिति प्रमुखमा माओवादी केन्द्रबाट पन्चकन्याका रजिन्द्रविक्रमसिंह ठकुरी, उपप्रमुखमा कांग्रेसका तर्फबाट विदुर नगरपालिका दलबहादुर तामाङलगायत ७ जना सदस्यले शुक्रबारै पद तथा गोपनियताको शपथ लिएका छन्। समिति गठन गर्न सत्तारुढ कांग्रेस र माओवादीले गठबन्धन गरेका थिए। सोही गठबन्धनका कारण जिल्ला समन्वय समितिमा प्रमुख प्रतिपक्षी दल नेकपा एमाले क्लीन स्वीप भएको छ। मुख्य निर्वाचन अधिकृतको कार्यालय विदुरमा आयोजित कार्यक्रमकाबीच मुख्य निर्वाचन अधिकृत तथा जिल्ला न्यायाधीश उमेशप्रसाद लुइँटेलले जिसस प्रमुख ठकुरीलाई पद तथा गोपनियताको शपथग्रहण गराएका हुन्। जिसस नुवाकोटको कार्यालयमा पदभार ग्रहण गर्दै प्रमुख ठकुरीले समग्र जिल्लाको विकासको लागि सबै स्थानीय तह, राजनीतिक दल, सरोकारवालाहरुसँग समन्वय गर्ने बताए। उनले विकास तथा जनताको परिवर्तनमा दल विशेष हेरिन नहुने बताए। प्रमुख ठकुरीले उपप्रमुख तामाङलगायत सबै सदस्यलाई पद तथा गोपनियताको शपथग्रहण गराए। सदस्यहरु रामचन्द्र पौडेल, सन्तोषी देवकोटा, राजेन्द्र श्रेष्ठ, मोहन पुडासैनी, सम्झना सेढाँई, कान्छी सुनवार र धनमाया विकलाई रहेका छन्। मनोनयन दर्तामा माओवादी केन्द्र र नेपाली काँग्रेसको तर्फबाट साझा उम्मेदवार ठकुरीको नाम मात्र प्रमुखको लागि उम्मेदवारको रुपमा दर्ता भएपछि उनीसहित पुरै प्यानल नै निर्विरोध निर्वाचित भएको हो।"
काठमाडौंको फोहोर व्यवस्थापनबारे 'स्टेयरिङ कमिटी' को बैठक बस्दै,"काठमाडौंः काठमाडौंमा देखिएको फोहोरमैला व्यवस्थापनबारे थप निर्णय गर्न शुक्रबार बेलुकी फोहोरमैला व्यवस्थापनसम्बन्धी 'स्टेयरिङ कमिटी' को बैठक बस्दैछ । स्टेयरिङ कमिटीको अध्यक्षमा शहरी विकासमन्त्री हुने व्यवस्था छ । सो बैठकले आफ्नो कार्ययोजना सार्वजनिक गर्नेछ । शहरी विकास मन्त्रालयमा शुक्रबार बिहान बसेको बैठकले यस्तो निर्णय गरेको हो । बन्चरेडाँडामा काठमाडौंको फोहोर फाल्दा प्रभावित हुने जग्गा यकिन गरी अधिग्रहण सुरू गर्न सहरी विकास मन्त्रालय तयार भएको छ । शहरी विकास मन्त्री रामकुमारी झाँक्रीले जग्गा अधिग्रहण गर्न बजेट छुट्याउने मौखिक सहमति जनाएकी छन् । फोहोर व्यवस्थापनको ठोस निर्णय हुन नसक्दा काठमाडौं फोहोरले दुर्गन्धित बनेको छ । काठमाडौं उपत्यकाको फोहोर विसर्जनबारे काठमाडौं महानगरपालिका, नुवाकोट र धादिङका प्रभावित क्षेत्रका स्थानीयवासीबीच सहमति जुट्न सकेको छैन ।"
दफाबार छलफलका लागि यौन हिंसाविरुद्ध र फौजदारी कसुरसम्बन्धी विधेयक संसदीय समितिमा,"काठमाडौं : प्रतिनिधिसभाको बैठकले दुई विधेयकलाई स्वीकृत गर्दै दफाबार छलफलका लागि संसदीय समितिमा पठाइएको छ । शुक्रबार बसेको बैठकले यौन हिंसाविरुद्धका केही ऐनलाई संशोधन गर्ने विधेयक२०७९ र फौजदारी कसुर तथा फौजदारी कार्यविधिसम्बन्धी केही ऐन संशोधन गर्ने विधेयक२०७९ लाई सर्वसम्मतले स्वीकृत गर्दै दफाबार छलफलका लागि समितिमा पठाइएको हो । बैठकमा कानुन, न्याय तथा संसदीय मामिलामन्त्री गोविन्द्रप्रसाद शर्माले उक्त विधेयक दफाबार छलफलका लागि समितिमा पठाइयोस् भन्ने प्रस्ताव पेश गरेका थिए। दुई विधेयकमाथि अब सम्बन्धित समितिमा दफाबार छलफल हुनेछ ।"
सुरक्षाकर्मीले अभिवादनमा विभेद गरेको सांसदको गुनासो,"काठमाडौं : सांसद रेणुका गुरुङले संसद परिसरभित्र घुमफिरमा बन्देज लगाउन नहुने बताएकी छन्। शुक्रबार प्रतिनिधिसभा बैठकको शून्य समयमा बोल्दै सांसद गुरुङले मन्त्रालय मन्त्रीहरुको कार्यालय भएजस्तै संसद भवन सांसदहरुको कार्यालय भएको बताएकी हुन्। उनले भनिन्, माननीय भनेको सबैले मान्य व्यक्ति भन्ने बुझिन्छ। सुरक्षाकर्मी कसैले अभिवादन गर्या छ, कसैले गर्या छैन। लापरबाही गरेको छ। गुरुङले क्यान्टिन र शौचालयमा पनि लापरवाही देखिएको गुनासो गरिन्। उनले भनिन्, सरकारको प्रमुख तीन अंगमध्ये सबैभन्दा उच्च अंग व्यवस्थापिका सदनमा हामी छौं। व्यवस्थापिकामा कानुन निर्माण हुन्छ। सांसदलाई कानुन निर्माणको वातावरण चाहिन्छ। सांसद पनि सजीव प्राणी हो। भोक, तिर्खा, प्यास लाग्छ। क्यान्टिनमा गयो खानामा लापरबाही देखिन्छ। शौचालयमा भुइँभरी पानी पोखिएको हुन्छ।"
एमालेविरुद्ध एक्लै चुनाव लड्ने आँट कसैको नभएको विश्लेषण विश्वले नै गर्यो : ओली,"विराटनगर : नेकपा (एमाले)का अध्यक्ष केपी शर्मा ओलीले स्थानीय तह निर्वाचनबाट प्राप्त सिट तलमाथि भए पनि मुलुकमा एमाले नै ठूलो पार्टी भएको बताएका छन्। एमाले मोरङले शुक्रबार विराटनगरस्थित कञ्चनजंगा ब्याङ्केटमा आयोजना गरेको बृहत कार्यकर्ता भेलालाई सम्बोधन गर्दै ओलीले एमालेविरुद्ध एक्लै चुनाव लड्ने आँट कसैको पनि नभएको विश्लेषण विपक्षी र विश्वले नै गरेको बताए। एमालेविरुद्ध सबै दलले धूरा कसेर चुनाव लडे। तर पनि प्रतिस्पर्धा गर्नसक्ने असाधारण क्षमता एमालेसँग रहेको चुनावबाट पुष्टि भयो, उनले भने, केही सिट तलमाथि भए पनि एमाले नै पहिलो पार्टी हो। प्राप्त भएको लोकप्रिय मतले एमालेसँग कसैले पनि सक्दैनन् भन्ने विश्लेषण धेरै कोणबाट भएको छ। गठबन्धनले प्राप्त गरेको मत एउटा दलको मात्रै नभएको उनको कथन छ। गठबन्धनको भोट एउटा दलको मात्रै हैन। त्यो थालमा जुठा गाँसहरु पनि परेका छन्। एमालेले आफ्नै भोट पाएको हो, ओलीले भने। गठबन्धन टुटफुट भएर चुनावमा जाँदा धुलोपिठो हुने उनले जिकिर गरे। बहुदलीय र लोकतान्त्रिक संसदीय प्रणालीमा सबै दलहरु एकातिर हुँदा पनि एमाले एक्लैले चुनाव लडेको दुनियाले देखेको छ। एउटा शक्तिविरुद्ध सबै धूरा पसेर लड्ने युद्धको नियम कही छैन। कायरले मात्रै त्यसो गर्छन्, ओलीले भने, अहिले गठबन्धन एकातिर र जनता एकातिर गरेर मुलुकमा दुईवटा शक्ति बनेका छन्। गठबन्धन फुटेमा त्यसमा रहेका दलहरु सकिन्छन्। त्यही भएकाले गठबन्धन टुटाउन उनीहरु चाहँदैनन्। उनले अन्य दलसँग तुलना नै गर्न नसक्ने गरी एमाले मजबुत भएको पनि बताए। ओलीले फुटाउनेभन्दा पनि गठबन्धनलाई एकमुष्ठ हराउनेबाहेक अर्को विकल्प नभएको पनि बताए। समृद्ध नेपाल र सुखी नेपालीको गन्तव्यमा पुग्नु छ। राष्ट्रियता र सुशासनका लागि लड्नु छ। एमाले मुलुक बनाउने कुरामा प्रतिस्पर्धा गर्छ, उनले भने, एमालेले त्यो सामर्थ्य देखाएको छ। हामी आगामी तयारीमा पनि जुटिसकेका छौँ। देश बचाउने र विकासको अभियान चलाउने नायकका रूपमा एमाले स्थापित भइसकेको छ। उनले उच्च मनोवलका साथ आगामी चुनावको तयारीमा जुट्न कार्यकर्तालाई दिर्नेशन दिए। नेकपा (माओवादी केन्द्र)का अध्यक्ष पुष्पकमल दाहाल प्रचण्डप्रति लक्षित गर्दै उनले कांग्रेसलाई एमालेको हालत बनाइदिने भनेर धम्की दिएको बताए। कोही नेताले गरेको भाषण सुनियो। यसो नाप्दा त उचाई एमालेको कम्मरकम्मर पनि छैन। मुस्किलले घुँडासम्मको उचाइ रहेछ, अध्यक्ष ओलीले प्रचण्डप्रति ब्यंग्य गर्दै भने, एमाले जत्तिको भएको भए त झन् के गर्थे होलान्? मान्छे कुट्दै हिँड्थे। पहिले त मारेका पनि हुन्। प्रचण्डले हालै एक सार्वजनिक कार्यक्रममा कांग्रेसमा दम्भ देखिए एमालेकोजस्तो हालत बनाउने चेतावनी दिएका थिए। ओलीले भने, आफ्नो हालत र हैसियत के छ भनेर पत्तो नपाउनेले एमालेसँग जोडेर यस्तो धाक लगाएछन्। उनले अरु पार्टीसँग एमालेको तुलनै हुन नसक्ने बताए। आर्थिक वृद्धिदर ८ प्रतिशत पुर्याउने भाषण अर्थमन्त्रीले गर्नु हावादारी कुरा भएको ओलीको टिप्पणी छ। यो हावादारी कुराभन्दा अरु केही हैन। अर्थशास्त्रीलाई सोध्दा थाहा भइहाल्छ, उनले भने, अर्थमन्त्रीजस्तो व्यक्तिलाई यस्तो कुरा थाहा हुनुपर्ने हो। असम्भव कुरा कहाँबाट आयो थाहा छैन। आफूले चुनावको मिति तोकेर संसद विघटन गर्दासमेत प्रतिगमन भनिएको भन्दै ओलीले शेरबहादुर देउवाले संसद विघटन गरेर चुनाव नगराउँदा चैँ प्रतिगमन भएको बताए। शेरबहादुर देउवाले संसद विघटन गरेर चुनाव नगराउँदा चैँ प्रतिगमन भएकै हो। शेरबहादुरजी त संसद विघटन गरेर ज्ञानेन्द्रको पाउमा परिसक्नु भएको थियो, उनले भने, हामीले आन्दोलन गरेर त्यसलाई बचायौँ। संसदीय व्यवस्था कायम गर्न सक्यौं। उनले प्रतिगमन भन्ने शब्द सुनेर चुप नलाग्न कार्यकर्तालाई निर्देशनसमेत दिए। प्रतिगमन भन्ने शब्द सुनेर चुप नलाग्न र औंला उठाएर प्रतिवाद गर्न उनले निर्देशन दिए। आवधिक निर्वाचन कही प्रतिगमन हुन्छ? उनले प्रश्न गरे, प्रतिगमन भनेको कुरा सुनेर चुप लाग्ने होइन, नाकमा औंलो ठड्याएर प्रतिगमन के हो भनेर सोध्नुपर्छ। देउवाले संसद भंग गरी तत्कालीन राजा ज्ञानेन्द्र शाहलाई सत्ता हस्तान्तरण गर्ने प्रक्रिया र तत्कालीन प्रधानमन्त्री बाबुराम भट्टराईले पहिलो संविधानसभा भंग गर्नु प्रतिगमन भएको ओलीको आरोप छ। हामीले त निर्वाचनको मिति तोकेर संसद भंग गरेको हो। त्यसलाई प्रतिगमन भन्न मिल्दैन, उनले भने, अहिलेकोजस्तो सरकार नरहोस भनेर सुदृढ सरकारका लागि संसद भंग गरिएको हो। लोकतन्त्रमा ताजा जनादेशका लागि निर्वाचन भइरहन्छ। मजबुत, जनआधारित र देश बचाउने पार्टी एमाले नै भएको उनको भनाइ छ। पार्टीको नीति र निर्देशनलाई मानेर उत्साह एवं आत्मसातका साथ जनभावनाअनुसार अघि बढ्न उनले एमालेका जनप्रतिनिधिलाई आग्रह गरे। तपाईंहरु पार्टीको नीति र निर्देशन मानेर अघि बढ्नुस्। पार्टीले अन्याय गर्दैन, रक्षा गर्छ, ओलीले भने, म पार्टीका लागि हुँ भन्ने भावना तपाईंहरुमा हुनुपर्छ। पार्टी भनेको देश र जनताका लागि हो भन्ने सबैले बुझ्नु पर्छ। मानवीय समाज बनाउनुपर्नेमा जोड दिँदै उनले मुलुकमा सामाजिक न्याय र समानतासहितको समृद्धिको खोजी भइरहेको उल्लेख गरे। देश बचाउन सकिएन भने दुनियाबाट अपहेलित होइन्छ। गठबन्धनले असंलग्न परराष्ट्र नीतिलाई ध्वस्त बनाइसक्यो, ओलीले भने, सामाजिक सद्भाव र साम्प्रदायिकतालाई ध्वस्त बनायो। अहिले मुलुकमा भँडुवा, एकता र सुशासन विरोधी एवं धाँधलीवाद सरकार छ। गठबन्धन देश, राष्ट्रियता र लोकतन्त्रका लागि अभिसाफ रहेको ओलीको आरोप छ। देउवा नेतृत्वको सरकार विचारहीन र देश भँडुवा भएको आरोप उनले लगाए। गठबन्धनबाट बनेको सरकारले मुलुकको अर्थतन्त्रलाई ध्वस्त बनाएको ओलीले बताए। प्रतिक्रियावादीसँग बोली नमिलाउन र काँध नजोड्न उनले नेता कार्यकर्तालाई आग्रह गरे। यसैबीच विराटनगरमै पत्रकारहरुसँग कुरा गर्दै ओलीले आफूले कुनै पनि पार्टीका नेतालाई प्रधानमन्त्री बनाउने आश्वासन नदिएको स्पष्ट पारेका छन्। केही दिनअघि नेकपा (एकीकृत समाजवादी)का अध्यक्ष माधवकुमार नेपाल र माओवादी अध्यक्ष प्रचण्डले आफूलाई प्रधानमन्त्रीको आफर आएको बताएका थिए। ओलीले समाजवादीका कार्यकर्ता एमालेमा आए समाहित गरिने पनि बताए। उनले नेपाली जनताले आगामी प्रदेश र संसदीय निर्वाचनमा एमालेलाई अधिक स्थानमा विजयी गराउने जिकिर गरेका छन्। अध्यक्ष ओलीले आगामी संसदीय निर्वाचनमा अन्य कुनै पार्टीसँग गठबन्धन नहुने स्पष्ट पारे। उनले मुलुकमा एमाले मात्र वामपन्थी पार्टी रहेको जिकिर गर्दै अन्य पार्टीहरु वामपन्थी नभएको जिकिर गरे।"
"बेलायतसँग हुने श्रम समझदारीको मस्यौदा तयार, आगामी साता हस्ताक्षर हुने","काठमाडौं : बेलायत सरकारको तर्फबाट नेपाली नर्सलाई रोजगारी दिने बिषयमा नेपाल र बेलायतबीच आगामी साता श्रम समझदारीमा हस्ताक्षर हुने भएको छ। श्रम समझदारीको मस्यौदा बनाउन गठित दुवै देशका प्रतिनिधि सम्मिलित समितिले अन्तिम मस्यौदा तयार गरेकोले आगामी साता हस्ताक्षर गर्न लागिएको हो। शुक्रबार श्रम, रोजगार तथा सामाजिक सुरक्षामन्त्री कृष्णकुमार श्रेष्ठसँग नेपालका लागि बेलायती राजदूत निकोला पोलिटले शिष्टाचार भेट गरी श्रम समझदारीको तयारीबारे छलफल गरेका हुन्। मन्त्रालयमा भएको भेटवार्तामा उनीहरुबीच नेपाल र बेलायतबीच सन् १८१६ मा कुटनीतिक सम्बन्ध स्थापित भएदेखि रहिआएको सम्बन्ध र आपसी हितका विविध विषयमा छलफल भएको थियो। श्रम आप्रवासनको क्षेत्रमा बेलायतसँगको सम्बन्ध गौरवपूर्ण रहेको चर्चा गर्दै मन्त्री श्रेष्ठले नेपालबाट तेस्रो मुलुकमा रोजगारीका लागि जाने प्रचलन बेलायती सेनामा भर्ना प्रक्रियाबाटै सुरु भएको बताए। नेपाल र बेलायतबीच हुने श्रम समझदारीपत्रको तयारीका लागि दुवै देशका तर्फबाट सहभागी प्रतिनिधिको संयुक्त प्रयासबाट सुरक्षा क्षेत्रभन्दा बाहिर पहिलोपटक नेपालीहरुले बेलायतमा रोजगारीको अवसर प्राप्त गर्न लागेको भन्दै मन्त्री श्रेष्ठले श्रम समझदारीको मस्यौदा समितिका सदस्यहरुलाई धन्यवाद दिए। बेलायतमा रोजगारीका लागि प्रारम्भमा २ हजार नर्स पठाउन तयार रहेको बताउँदै मन्त्री श्रेष्ठले त्यसका लागि वैदेशिक रोजगार विभागको क्षमता अभिवृद्धि, छात्रवृतिको अवसरका साथै नर्सिङ कलेजहरुको क्षमता अभिवृद्धिमा बेलायत सरकारबाट सहयोगको अपेक्षा गरिएको बताए। मन्त्री श्रेष्ठले गण्डकी प्रदेशको तनहुँ जिल्लामा कम्तीमा १ सय बेडको नर्सिङ कलेज सहितको अस्पताल निर्माण गर्ने आफ्नो योजना रहेको बताउँदै बेलायत सरकारबाट सहयोगको अपेक्षा गरेका थिए। नेपालको स्वास्थ्य शिक्षाको गुणस्तर विश्वस्तरको रहेको चर्चा गर्दै उनले नर्सबाहेक डाक्टर, फार्मेसिष्ट, ल्याव टेक्निसियनहरुलाई पनि बेलायतमा रोजगारी प्राप्त हुने विश्वास व्यक्त गरे। उनीहरुबीच नेपाली श्रमिकहरुलाई बेलायतमा रोजगारीका लागि निर्माण, ड्राइभिङ, कृषि, होटल व्यवसाय जस्ता अन्य क्षेत्रहरुमा हुने सम्भावनाबारे पनि छलफल भएको थियो। यसअघि नयाँ रोजगार गन्तव्यको खोजीको क्रममा मन्त्री श्रेष्ठले बेलायतसँग श्रम सम्बन्ध स्थापनाका लागि पहल गरेका थिए। बेलायतको डिपार्टमेन्ट अफ हेल्थ सर्भिस र नेसनल हेल्थ सर्भिसका प्रतिनिधिका साथै काठमाडौंस्थित बेलायती दूतावासका प्रतिनिधि र नेपाल सरकारका प्रतिनिधिबीच विभिन्न चरणमा छलफल भई श्रम समझदारीपत्रको मस्यौदा तयार भएको हो। रोजगारीका लागि बेलायत जाने नर्सले कुनै पनि शुल्क बुझाउनु पर्ने छैन। वैदेशिक रोजगारीलाई विविधीकरण गर्ने क्रममा आफूले आकर्षक गन्तव्यको खोजी गरिरहेको मन्त्री श्रेष्ठले बताए।"
एकीकृत समाजवादीको जनप्रतिनिधिलाई प्रशिक्षण कार्यक्रम स्थगित,"काठमाडौं : नेकपा एकीकृत समाजवादीको जनप्रतिनिधिलाई प्रशिक्षण कार्यक्रम स्थगित भएको छ। केन्द्रीय सचिवालयले स्थानीय तह निर्वाचनमा पार्टीबाट विजयी मेयर र उपमेयर, अध्यक्ष र उपाध्यक्ष, जिसस प्रमुख र उपप्रमुख तथा वडाध्यक्षहरुका लागि असार ५ र ६ गते राष्ट्रिय अभिमुखिकरण कार्यक्रम तय गरेको थियो। पार्टीबाट निर्वाचित जनप्रतिनिधिलाई प्रशिक्षण कार्यक्रम अर्को सूचना नभएसम्मको लागि स्थगित गरिएको एकीकृत समाजवादीका उपमहासचिव गंगालाल तुलाधरले जानकारी दिए।"
"काठमाडौंको फोहोर उठ्न थाल्यो, मन्त्रालयमा दीर्घकालीन समाधानका लागि बैठक सुरु","काठमाडौं : सहरी विकास मन्त्रालयमा उच्चस्तरीय समितिको बैठक सुरु भएको छ। काठमाडौंमा देखिएको फोहोर व्यवस्थापनलाई दीर्घकालीन समाधान र थप रणनीति तय गर्न बैठक बसेको हो। बैठकमा सहरी विकास मन्त्री रामकुमारी झाँक्री, काठमाडौं महानगरका मेयर बालेन्द्र शाह, ललितपुर महानगरपालिकाका मेयर चिरीबाबु महर्जन र प्रभावित क्षेत्रका स्थानीयको सहभागिता छ। यसैबीच काठमाडौंको फोहोर उठ्न थालेको छ। मन्त्रालयमा शुक्रबार बिहान भएको सहमति कार्यान्वयन गर्ने सरकारी प्रतिबद्धतापछि बञ्चरेडाँडा संघर्ष समितिले आजबाटै काठमाडौंको फोहोर फाल्न दिने निर्णय भएको स्थानीय मनोज तामाङले अन्नपूर्णलाई जानकारी दिए।"
सुवालको प्रश्न : भारतलाई १९ रुपैयाँमा बिजुली बेचेर ३८ मा किन्दा कति कमिसन आयो ?,"काठमाडौं : नेपाल मजदुर किसान पार्टी नेता एवम् सांसद प्रेम सुवालले भारतलाई बिजुली बेच्नुभन्दा नेपालीलाई खान पकाउन सस्तो दिन आग्रह गरेका छन्। शुक्रबार संसद बैठकमा बोल्दै उनले इन्धनको मूल्य वृद्धि भएकाले ग्यासको साटो बिजुलीबाट पकाउने व्यवस्था गर्न सरकारसँग आग्रह गरेका हुन्। उनले भने, भारतलाई १९ बिजुली बेचेको तर भारतबाट ३८ रुपैयाँमा बिजुली किनेको भन्ने कुरा आएको छ। बिजुली खरिद बिक्रिमा मोटै कमिसन लिनु भएको समाचार बाहिर आएको छ। यसबारे पनि सरकारले बोल्नु आवश्यक छ। सुवालले परराष्ट्र मन्त्रालयको कार्यसूचीमा नभएपनि अमेरिकी उपमन्त्री एवं तिब्बती मामिला संयोजक उज्रा जिया जाउलाखेल स्थित तिब्बती शरणार्थी शिविरमा पुगेको भन्दै आपत्ति जनाए। उनले यस्ता घटनाले नेपालको आन्तरिक मामिलामा हस्तक्षेप किन भन्ने प्रश्न उठेको बताए। उनले परराष्ट्र मन्त्रालयले औचित्य सावित गर्न नसकेको दाबी गरे। उनले भने, सीमामा पिल्लर डलेका छन् उठाउने बजेट छैन। उनले सरकारको यो बजेट १० प्रतिशतका लागि ९० प्रतिशतले बलिदान दिनुपर्ने गरि आएको टिप्पणी गरे। सुवालले सरकारप्रति विदेशीले विश्वास गर्न छाडेको समेत बताए। उनले राजदूत नियुक्तिमा करोडौं चलखेल भएको खबर आएकोले सरकारले जवाफ दिनुपर्ने बताए। असार १५ गते धान रोपाईं दिवस आउँदैछ किसानले मल पाएका छैनन् यसबारे सरकार के भन्छ ? भन्दै सुवालले जवाफ मागेका छन्। पाँच दलीय गठबन्धन सरकारले नेपाली प्रधानमन्त्री बनेका शेरबहादुर देउवाले अरुण४, सेति नदी ६ र पश्चिम सेति जलविद्युत पनि भारतलाई दिएको भन्दै उनले सोझै देशघाती काम भएको बताए। उनले सम्झौता खारेजको समेत माग गरे।"
"प्रधान सेनापति शर्मा र अमेरिकी सेनाका एसियाप्रशान्त क्षेत्र प्रमुख फ्लिनबीच भेटवार्ता, द्विपक्षीय हितका विषयमा छलफल",काठमाडौं : प्रधान सेनापति प्रभुराम शर्मा र अमेरिकी सेनाका एसियाप्रशान्त क्षेत्र प्रमुख जनरल चाल्स एन्थोनी फ्लिनबीच भेटवार्ता भएको छ। शुक्रबार भएको भेटवार्तामा द्विपक्षीय हित र पारस्परिक सम्बन्धका विषयमा छलफल भएको जनसम्पर्क तथा सूचना निर्देशनालय जङ्गी अड्डाले जनाएको छ। चार दिने नेपाल भ्रमणमा रहेका फ्लिनलाई जङ्गी अड्डामा नेपाली सेनाले सम्मान गारत अर्पण गरेको थियो। सेनाको अपरेशनल गतिविधिका बारेमा प्रस्तुतीकरणसमेत गरिएको जङ्गी अड्डाले जनाएको छ। मित्रराष्ट्रका उच्च पदस्थ सैनिक अधिकारीहरुको भ्रमणले दुई देशबीचको सैनिक सम्बन्धलाई थप प्रगाढ पारी आपसी सद्भाव बढाउन मद्दत पुग्ने विश्वास नेपाली सेनाले लिएको छ। फ्लिनले आइतबार पाँचखालस्थित नेपाली सेनाको वीरेन्द्र शान्ति कार्य तालिम केन्द्र र शिवपुरीस्थित सैनिक कमाण्ड तथा स्टाफ कलेजको भ्रमण गर्ने कार्यक्रम रहेको जङ्गी अड्डाले जनाएको छ। भारत हुँदै बिहीबार नेपाल भ्रमणमा आएका फ्लिनले आजै प्रधानमन्त्री शेरबहादुर देउवासँग शिष्टाचार भेटवार्ता गरेका थिए। भेटमा मानवीय सहायता र विपद् व्यवस्थापनलगायतका विषयमा छलफल भएको थियो।
प्रधानमन्त्री देउवा र अमेरिकी सेनाका एसियाप्रशान्त क्षेत्र प्रमुखबीच शिष्टाचार भेट,"काठमाडौं : प्रधानमन्त्री शेरबहादुर देउवालसँग अमेरिकी सेनाका एसियाप्रशान्त क्षेत्र प्रमुख जनरल चाल्स एन्थोनी फ्लिनले भेटवार्ता गरेका छन्। भारत हुँदै बिहीबार नेपाल भ्रमणमा आएका फ्लिनले शुक्रबार दिउँसो प्रधानमन्त्री देउवासँग शिष्टाचार भेटवार्ता गरेका हुन्। भेटमा मानवीय सहायता र विपद् व्यवस्थापनलगायतका विषयमा छलफल भएको थियो। 'अमेरिकी सेना, प्रशान्त क्षेत्रका कमान्डिङ जनरल चार्ल्स ए फ्लिनले आज नेपालका प्रधानमन्त्री शेरबहादुर देउवासँग शिष्टाचार भेट गरी मानवीय सहायता र विपद् व्यवस्थापन लगायतका विषयमा छलफल गर्नुभयो र राष्ट्रसंघीय शान्ति स्थापना मिसनहरूमा नेपालको निरन्तर योगदानको प्रशंसा पनि गर्नुभयो,' नेपालस्थित अमेरिकी राजदूतावासले जनाएको छ। जनरल फ्लिनले विद्यादेवी भण्डारीसँग पनि भेटवार्ता गर्ने कार्यक्रम रहेको परराष्ट्रमन्त्रालयले जनाएको छ। नेपाल बसाइका क्रममा अमेरिकी जनरल फ्लिनले प्रधानसेनापति शर्मासँग द्विपक्षीय हितका बारेमा छलफल गर्ने कार्यक्रम छ।"
अमेरिकी सेनाका एसियाप्रशान्त क्षेत्र प्रमुख भोलि माउन्टेन फ्लाइटमा जाने,काठमाडौं : नेपाल भ्रमणमा रहेका अमेरिकी सेनाका एसियाप्रशान्त क्षेत्र प्रमुख जनरल चाल्स एन्थोनी फ्लिनले माउन्टेन फ्लाइटबाट हिमाल अवलोकन गर्ने भएका छन्। उनी भोलि (शनिबार) माउन्टेन फ्लाइटमा सहभागी हुने जनसम्पर्क तथा सूचना निर्देशनालय जङ्गी अड्डाले जनाएको छ। भारत हुँदै बिहीबार नेपाल भ्रमणमा आएका फ्लिनले शुक्रबार प्रधानमन्त्री शेरबहादुर देउवासँग शिष्टाचार भेटवार्ता गरेका थिए। लगत्तै उनी प्रधान सेनापति प्रमुराम शर्मासँग द्विपक्षीय भेटवार्ता गरेका थिए।
सरकार सञ्चालनका उपाय सिक्दै कर्णालीका जनप्रतिनिधि,"सुर्खेत : स्थानीय तहमा नयाँ जनप्रतिनिधि आएको एक महिना पुग्दैछ। भर्खरै कार्यभार सम्हालेका कारण नयाँ जनप्रतिनिधिले स्थानीय तह सञ्चालनको मेसो पाउन सकेका छैनन्। यहीकारण कर्णालीमा स्थानीय तहका जनप्रतिनिधिले सरकार सञ्चालनको उपाय सिक्न थालेका हुन्। सरकार चलाउने उपाय सिक्न कर्णालीका जनप्रतिनिधि प्रदेश राजधानी वीरेन्द्रनगरमा भेला भएका छन्। कर्णालीमा ७९ वटा स्थानीय तह छन्। प्रदेशभरका नगरपालिकाका प्रमुख र उपप्रमुख तथा गाउँपालिकाका अध्यक्ष र उपाध्यक्षहरु सरकार सञ्चालनका विधि र प्रक्रियाबारे जानकारी लिन थालेका हुन्। संघीय मामिला तथा सामान्य प्रशासन मन्त्रालय र मुख्यमन्त्री तथा मन्त्रिपरिषद्को कार्यालयले जनप्रतिनिधिलाई भेला गराएका हुन्। भेलामा सहभागी जनप्रतिनिधिलाई पूर्व मुख्य सचिव डा सोमलाल सुवेदी र नेपाल सरकारका सचिवहरुले सरकार सञ्चालनका उपाय, विधि र प्रक्रियाबारे प्रशिक्षण दिनेछन्। शुक्रबारबाट दुई दिनसम्म सञ्चालन हुने अभिमुखीकरण कार्यक्रममा जनप्रतिनिधिलाई बजेट तर्जुमा, योजना छनौट प्रक्रिया, राजश्व व्यवस्थापन र वित्तिय हस्तान्तरणका बारेमा जानकारी दिइने छ। त्यस्तै तीन तहका सरकारबीचको समन्वय, प्रदेश र स्थानीय तहबिचको सहकार्य, योजना कार्यान्वयन, बजेट तथा योजना माग गर्ने विधि, न्यायिक समितिको काम र स्थानीय स्रोत पहिचान गर्ने उपायका बारेमा पनि जनप्रतिनिधिलाई सिकाइने छ। सामान्य प्रशासन मन्त्रालयका सचिव कुमारप्रसाद दाहालले भने, तीन तहका सरकारबीच समन्वयको खाँचो छ, एक्लाएक्लै हिँडेर समृद्धि सम्भव छैन। स्थानीय सरकार सवल भएमात्र विकासले गति लिन्छ, यसका लागि जनप्रतिनिधिको क्षमता विकास नै पहिलो सर्त हो। जनप्रतिनिधि नयाँ भएकाले सरकार सञ्चालनमा आउनसक्ने अलमल र बाधाहरु हटाउन कार्यक्रम आयोजना गरिएको हो। अधिकांश जनप्रतिनिधिले सस्तो लोकप्रियताका लागि सुरुवातमै विधि र प्रक्रिया मिचेर निर्णय गर्न थालेपछि उनीहरुलाई सरकार सञ्चालनमा सहजिकरण गर्न लागिएको प्रदेश सरकारले जनाएको छ। मुख्यमन्त्री जीवनबहादुर शाहीले भने, सुशासन विना विकास दीगो हुन सक्दैन, स्थानीय सरकार स्थायी सरकार भएकाले पनि जनप्रतिनिधि सबै विषयमा जानकार हुनुपर्छ। विधि र प्रक्रिया मिचेर निर्णय नगर्नुस्, जनताको चुल्होको सरकार भएकाले पनि स्थानीय तहका जनप्रतिनिधिले सुशासन दिलाउन सक्नुपर्छ। मुख्यमन्त्री शाहीले कर्मचारीलाई अनावश्यक दबाब नदिन, प्रक्रिया पूरा गरेरमात्र निर्याय गर्न, जनमतअनुसार काम गर्न र कर्णालीको समृद्धिका लागि प्रदेश सरकारसँग मिलेर काम गर्न जनप्रतिनिधिलाई आग्रह गरे। प्रदेश सरकारका प्रमुख सचिव राजकुमार श्रेष्ठ र सचिव आनन्द सारुले प्रदेश सरकारले स्थानीय तहमा सञ्चालन गर्ने योजना कार्यान्वयनमा सहयोग गर्न जनप्रतिनिधिलाई आग्रह गरे। योजना कार्यान्वयन, विपद् व्यवस्थापन र सामाजिक सुधारमा प्रदेश र स्थानीय सरकारबीच समन्वय हुनुपर्ने उनीहरुको सुझाव छ। यसैबीच जनप्रतिनिधिहरुले आफूहरुलाई सही समयमा सरकार सञ्चालनबारे प्रशिक्षण दिइएकाले स्थानीय तहमा सुशासन कायम गर्न सहयोग पुग्ने बताएका छन्। साथै उनीहरुले प्रदेश र केन्द्र सरकारसँग समन्वय गर्दै कर्णालीको भौतिक विकास र सामाजिक सुधारमा काम गर्ने बाचासमेत गरे। जनप्रतिनिधिलाई कर्मचारीकै पिरलो जनप्रतिनिधिले स्थानीय तहमा कर्मचारीको व्यवस्थापन गरिदिन माग गरेका छन्। अहिले पनि अधिकांश तहमा दक्ष कर्मचारी नहुँदा काममा अवरोध भइरहेको उनीहरुको गुनासो छ। कालिकोटको सान्नीत्रिवेणी गाउँपालिकाका अध्यक्ष मोहन केसीले प्रशासकीय अधिकृत, लेखापाल र प्राविधिक कर्मचारीको अभावमा काममा बाधा भइरहेको बताए। जनप्रतिनिधिले तत्काल कर्मचारीको व्यवस्थापन गरिदिन प्रदेश र केन्द्र सरकारसँग माग गरेका छन्। सल्यानको वनगाडकुपिण्डे नगरपालिकाका मेयर कर्ण बुढाथोकीले भने, जनतालाई सेवा र विकास दिने स्थानीय सरकारले नै हो, तर हामीसँग पर्याप्त कर्मचारी छैनन्। कर्मचारीकै अभावमा स्थानीय तहको काम प्रभावकारी हुन सकेको छैन, यसकारण पनि कर्मचारी व्यवस्थापन गरिदिनुस्। त्यस्तै दैलेखको नारायण नगरपालिकाका मेयर लोमन शर्माले प्रदेश सरकारका योजना ढिलामात्र स्वीकृत हुँदा आफूहरुले कार्यान्वयन गर्न नसकेको बताए। जुम्लाको सिञ्जा गाउँपालिकाका अध्यक्ष पूर्णप्रसाद धितालले भने, स्थानीय आवश्यकतामा मात्र प्रदेश र केन्द्रले योजना बनाउन्, पहुँचका भरमा छनौट हुने योजनाले कर्णाली बन्दैन। भौतिक पूर्वाधारमा लगानी गरौँ कर्णाली भौतिक पूर्वाधारको विकासमा कमजोर छ। यहाँ अहिले पनि सडक र विद्युतको पहुँच सीमित क्षेत्रमा मात्र छ। हिमाली जिल्लाहरुको अवस्था दयनीय नै छ। सडक, विद्युत, सञ्चार र इन्टरनेटको पहुँच नहुँदा काम गर्न कठिन भइरहेको भन्दै जनप्रतिनिधिहरुले अब भौतिक पूर्वाधारको विकासमा लगानी गर्नुपर्ने बताएका छन्। सडक पूर्वाधारमा लगानी भएमात्र कर्णालीको समृद्धि सम्भव हुने उनीहरुको दाबी छ। मुगुको सोरु गाउँपालिकाका अध्यक्ष धर्मबहादुर शाहीले भने, गाउँमा विजुली नै छैन, फोन पनि लाग्दैन। इन्टरनेटको सुविधा पनि छैन, यस्तो अवस्थामा हामीले कसरी जनतालाई सेवा दिने? यसकारण पनि प्रदेश र स्थानीय सरकारले अब कर्णालीको विकासका लागि भौतिक पूर्वाधारमा लगानी गर्नुपर्ने उनले बताए। हुम्लाको खार्पुनाथ गाउँपालिकाका अध्यक्ष कर्णबहादुर रावलले सडकको पहुँच विस्तार भएमात्र सुशासन सम्भव हुने बताए। कर्णालीका अधिकांश जनप्रतिनिधिले कर्णाली राजमार्ग, कर्णाली र भेरी करिडोरको स्तरोन्नतिमा लगानी गर्नुपर्नेमा प्रदेश र केन्द्र सरकारको ध्यानाकर्षण गराएका छन्। त्यस्तै मुख्यमन्त्री जीवनबहादुर शाहीले पनि भौतिक पूर्वाधारको विकासलाई प्राथमिकता दिन जनप्रतिनिधिलाई सुझाव दिएका छन्। उनले भने, अनियमितता हुन नदिऔं, अनियमितता पनि नगरौँ। सडक सञ्चाल विस्तार गरौं, कर्णालीको मुहार बदल्न धेरै समय लाग्दैन। त्यस्तै सुर्खेतको लेकवेशी नगरपालिकाका उपप्रमुख विमला खड्लुकले गर्भवती र सुत्केरीको ज्यान बचाउने गरी योजना बनाउनुपर्ने बताइन्। महिला र बालिकाहरुको सुरक्षामा तीन वटै सरकार गम्भिर बन्नुपर्ने उनको भनाइ छ। जाजरकोटको नलगाड नगरपालिकाका उपप्रमुख सरिता सिंहले बालविवाह न्युनीकरणमा गम्भीर बन्नुपर्ने बताइन्।"
मैले कसैलाई पनि प्रधानमन्त्री बनाउँछु भनेको छैन : अध्यक्ष ओली,मोरङ : नेकपा (एमाले)का अध्यक्ष केपी शर्मा ओलीले आफूले कुनै पनि पार्टीका नेतालाई प्रधानमन्त्री बनाउने सम्बन्धमा कुनै आश्वासन नदिएको स्पष्ट पारेका छन्। शुक्रबार विराटनगर विमानस्थलमा सञ्चारकर्मीसँग कुरा गर्दै अध्यक्ष ओलीले आफूले कुनै पनि पार्टीका नेतालाई प्रधानमन्त्री बनाउने सम्बन्धमा आश्वासन नदिएको बताएका हुन्। केही दिनअघि नेकपा एकीकृत समाजवादीका अध्यक्ष माधवकुमार नेपाल र नेकपा माओवादी केन्द्रका अध्यक्ष पुष्पकमल दाहाल 'प्रचण्ड' ले आफूलाई प्रधानमन्त्रीको 'अफर' आएको बताएका थिए। प्रधानमन्त्रीका लागि कसले 'अफर' गर्यो भन्नेबारे भने उनीहरुले खुलाएका थिएनन्। पूर्वप्रधानमन्त्रीसमेत रहेका ओलीले नेकपा एकीकृत (समाजवादी)का कार्यकर्तालाई एमालेमा आए समाहित गरिने बताए । उनले नेपाली जनताले आगामी प्रदेश र संसदीय निर्वाचनमा एमालेलाई अधिक स्थानमा विजयी गराउने जिकिर गरेका छन्। उनले स्थानीय पालिकाको निर्वाचनले सबै निर्वाचनको स्थिति तय नगर्ने भन्दै सिट सङ्ख्याका हिसाबले केही कम आएर दोस्रो भए पनि लोकप्रिय मतका हिसाबले पार्टी पहिलो भएको जिकिर गरे। उनले एमाले संघीयता र लोकतन्त्रको रक्षा गर्न प्रतिबद्ध रहनाका साथै संविधान निर्माणमा महत्वपूर्ण भूमिका निभाएका कारण जनताले संसदीय निर्वाचनमा पहिलो पार्टी बनाउने धारणा राखे। अध्यक्ष ओलीले आगामी संसदीय निर्वाचनमा अन्य कुनै वामपन्थी पार्टीसँग गठबन्धन नहुने बताए । उनले मुलुकमा एमाले मात्र वामपन्थी पार्टी रहेको जिकिर गर्दै अन्य पार्टीहरु वामपन्थी नभएको आरोप लगाए।
"ल्याण्डफिल साइट क्षेत्रका बासिन्दासँग १८ बुँदे सहमति, रातिमात्र फोहोर ढुवानी गरिने","काठमाडौं : काठमाडौं महानगरपालिका र सिसडोल बञ्चरेडाँडाकुँडुले ल्याण्डफिल साइट क्षेत्रका बासिन्दाबीच १८ बुँदे सहमति भएको छ । बिहीबार राति भएको काठमाडौं महानगरपालिका र स्थानीय जनप्रतिनिधिबीच भएको बैठकमा फोहोर ढुवानी रातिमा मात्र गर्ने सहमति भएको छ। महानगरले रातिको लागि आवश्यक बत्ती तथा बाटोको निर्माण तीन महिनाभित्र गर्ने प्रतिबद्धता जनाएको छ। फोहोर विसर्जनको अवरोध हटाइ शुक्रबारबाट लैजाने सहमति भएको छ। यसैगरी सिसडोल तथा बन्चरे डाँडामा फोहोरको दुर्गन्ध नआउने गरी काठमाडौं महानगरपालिकाले एक महिनाभित्र व्यवस्थापन गर्ने, फोहोरबाट निस्कने लिच्चड खोलामा नमिसाउने गरी दुई महिनाभित्र वैज्ञानिक व्यवस्थापन गर्ने सहमति भएको छ । सहमति पत्रमा फोहोर बोक्ने गाडीबाट बाटोमा लिच्चड नचुहिने व्यवस्था एक महिना भित्र मिलाउने,फोहोरमैला प्रभावित क्षेत्रको वैज्ञानिक अध्ययन गरी प्रभावित क्षेत्र छुट्याउने र अध्ययनले दिएको कार्यहरु कार्यान्वयन गर्न पहल गर्ने, फोहोरमैला व्यवस्थापनमा संलग्न चालक तथा सहचालक तथा अन्य कर्मचारीहरुको महागरपालिकाले स्वास्थ्य विमा गर्ने उल्लेख छ। यसैगरी असाध्यै रोग लागेका प्रभावित क्षेत्रका बासिन्दाहरुको लागि महानगरबासिले प्राप्त गरे सरह उपलब्ध गराउने, फोहोरमैला व्यवस्थापनको कारण प्रभावित भएका क्षेत्रको विकास निर्माणका लागि काठमाडौ महानगरपालिकाले वार्षिक रुपमा बजेट विनियोजन गर्ने कार्यलाई निरन्तरता दिने, फोहोरलाई स्रोतमा वर्गीकरण गरी व्यवस्थापन गर्ने कार्यको जिम्मेवारी महानगरपालिकाको हुने सहमति भएको छ।"
"हदबन्दी छुटको दुरुपयोग : अघिअघि गिरिबन्धु, पछिपछि १०० कम्पनी","काठमाडौं : झापाको गिरिबन्धु टीस्टेटले हदबन्दी छुटको जग्गा राजनीतिक शक्तिको आडमा सट्टापट्टा गर्न स्वीकृति पाएपछि अरू १ सय कम्पनीसंस्था त्यसै गर्न लागिपरेका छन्। गिरिबन्धुलाई दिन हुने, हामीलाई किन नहुने भन्दै शक्तिकेन्द्र धाउन थालेका छन्। कानुनी छिद्र खोजीखोजी सरकार नै जग्गा दुरुपयोगमा अग्रसर भएपछि हदबन्दी नाटक मात्र सावित हुने स्थिति आएको छ। भूमिसम्बन्धी ऐन २०२१ को दफा १२ (ग)ले हदबन्दीभन्दा माथिको जग्गा बिक्रीवितरण वा सट्टापट्टा गर्न नहुने व्यवस्था गरेको छ। दफा १२ (ख) अनुसार हदबन्दीभन्दा बढी जग्गा प्राप्त गरेका उद्योग, प्रतिष्ठान, कम्पनी, आयोजना, शिक्षण संस्था वा अन्य कुनै पनि संस्थाले जुन प्रयोजनका लागि प्राप्त गरेको हो सोही कार्यमा मात्रै प्रयोग गर्नुपर्ने भनेको छ। तर, अनेक बहानामा उनीहरू यस्ता सम्पत्ति सिध्याउन लागेका देखिन्छन्। सरकारले ऐनको दफा १२ ग को प्रतिबन्धात्मक वाक्यांशको खण्ड २ टेकेर २०७८ वैशाख १३ गते गिरिबन्धुको निवेदनमा सट्टापट्टाको निर्णय गरेको हो। त्यतिबेला एमाले अध्यक्ष केपी शर्मा ओलीको सरकार थियो। ओली सरकारलाई प्रभावमा पारेर टीस्टेटले उक्त निर्णय गराएको थियो। व्यापारी दीपक मल्होत्राको आइडिया मा ३ सय ४३ बिघा १९ कट्ठा १२ धुर जग्गा रियलस्टेट मा प्रयोग गर्ने त्यसभन्दा निकै अघिदेखि पहल भएको हो। चिया बगानलाई सट्टामा अत्यन्त कमसल जग्गा मिलाएर त्यसमा घरघडेरीको व्यापार गर्ने प्रपञ्चमा राजनीतिक शक्तिहरू दुरुपयोग हुँदै आएको थियो। त्यसमा ओली सरकारको अन्तिम कालतिर निर्णय भएको थियो। त्यही गिरोहले वर्तमान शेरबहादुर देउवा सरकारलाई समेत प्रभावमा पार्न सफल भएको छ। फलतः बजेटमै उद्योगहरूका हदबन्दीभन्दा बढीका जग्गा सट्टापट्टा गर्न पाउने व्यवस्था गरिएको छ। त्यसको लाभ लिँदै गिरिबन्धु, उसकै पछिपछि आवेदन गरेका थप १ सय मात्र होइन, अन्य सयौं कम्पनीका लाखौं रोपनी जग्गा भूमिसुधारको मर्मविपरीत दुरुपयोग हुनेछन्। गिरिबन्धु टीस्टेटले जग्गा सट्टापट्टाका लागि पटकपटक निवेदन दिएको थियो। पछिल्लोपल्ट २०७७ पुस १९ र माघ १४ मा उसको आवेदन पर्यो। उसले पाउने राजनीतिक लक्षण देखिन थालेपछि झापाकै दमकस्थित हिमालय महालक्ष्मी टी गार्डेन प्रालिले पनि २०७७ चैत ११ मा जग्गा सट्टापट्टा गर्न भूमि व्यवस्थापन तथा अभिलेख विभागमा निवेदन दिएको पाइएको छ। उक्त चिया बगान पूर्वराजा ज्ञानेन्द्र शाहको हो। भूमि व्यवस्थापन तथा अभिलेख विभागबाट प्राप्त विवरणअनुसार गिरिबन्धुको सिको गर्दै बिक्रीवितरण, सट्टापट्टा वा स्थानान्तरणको अनुमति माग्ने कम्पनीको संख्या सय पुुगिसकेको छ। तिनमा चिया कम्पनी धेरै छन्। हाउजिङ कम्पनी, जलविद्युत् आयोजनालगायतले पनि स्वीकृति मागेका छन् (हेर्नुहोस् सूची)। उनीहरूले देशमा बढ्दै गएको अत्यधिक सहरीकरणबाट सिर्जित प्राविधिक तथा सामाजिक अवस्थाका कारण कृषि तथा औद्योगिक प्रयोगमा समस्या भएको बहाना बनाएको देखिन्छ। हिमालय महालक्ष्मीको पूर्वपश्चिम राजमार्गसँग जोडिएको जग्गाको मूल्य करोडौं पर्छ। उक्त कम्पनीका तर्फबाट रवि केसीले झापा नगरपालिका५ मा रहेको हाल चिया खेती रहेको पूर्वपश्चिम राजमार्गको उत्तरतर्फको कित्ता नम्बर ६२ को ४९ बिघा १७ कट्ठा १० धुर, कित्ता नम्बर ७२९५ को ३० बिघा १६ कट्ठा, कित्ता नम्बर ७२९७ को ३ बिघा ५ धुर जग्गामा चिया बगान सञ्चालन गर्न असम्भव भएको कारण दर्शाएका छन्। त्यस्तै केसीले सोही स्थान पूर्वपश्चिम राजमार्गको दक्षिणतर्फको कित्ता नम्बर ४२७ को २३ बिघा १७ कट्ठा, कित्ता नम्बर २५२ को ७ बिघा ९ कट्ठा ५ धुर, कित्ता नम्बर ४७४ को ३५ रोपनी जग्गा पनि सट्टापट्टाका लागि निवेदन दिएका छन्। हिमालय महालक्ष्मीको ५९५ बिघा १२ कट्ठा १७ धुर जग्गामध्ये १५० बिघा जग्गा पहिलो चरणमै बिक्रीवितरणका लागि स्वीकृति मागिएको छ। चिया बगान, हाउजिङ कम्पनी, जलविद्युत् आयोजनाले हदबन्दी छुटका नाममा सयौं बिघा जग्गा ओगटेका छन्। २०२१ सालमा भूमि सुधार लाग्ने भएपछि टाठाबाठा जमिनदारले उद्योग, कृषि क्षेत्रका लागि भन्दै सरकारबाट हदबन्दी छुट गराएर जग्गा जोगाएका थिए। सरकारले उपत्यका र पहाडमा आयोजना, उद्योग, प्रतिष्ठान, हाउजिङ कम्पनीलाई गरी ७६ हजार ७ सय ६६ रोपनी १२ आना ३ पैसा २ दाम हदबन्दी छुट दिएको छ। तराई र भित्री मधेसमा ८ हजार ४ सय २९ बिघा ११ कठ्ठा ४ धुर जग्गा हदबन्दी छुटमा वितरण गरिएको छ। यी जग्गा हदबन्दी छुटमा लिनेमा १ सय ६९ वटा कम्पनी छन्। सरकारले तराईमा १० बिघा खेती र १ बिघा घरघडेरीका लागि हदबन्दी तोकेको छ। उपत्यकामा २५ रोपनी खेतीपाती र ५ रोपनी घरघडेरी तथा पहाडमा ७० रोपनी खेतीपाती र २० रोपनी घरघडेरीको हदबन्दी कायम छ। तर, छुटको जग्गा प्लटिङ गरेर सिध्याउन गिरोह लागेका छन्। गिरोहले जुनसुकै सरकारलाई पनि प्रभाव पारिरहेको देखिन्छ। गिरिबन्धुले सरकारलाई प्रभावित पारेर २०७८ वैशाख १३ गते ३४३ बिघा १९ कट्ठा १२ धुर बिक्रीवितरणका गर्न स्वीकृति पाएको हो। लामो समय अलमलिएको यो विषय व्यवसायी दीपक मल्होत्राको योजनामा मन्त्रिपरिषद्बाट पास गराउन सफल भएको देखिन्छ। झापा जिल्ला साविक अनामनी गाविस१ हाल बिर्तामोड नगरपालिका६ मा रहेको गिरिबन्धु टीस्टेट प्रालि हाल सञ्चालनमा रहेको स्थानबाट भूमिसम्बन्धी ऐन २०२१, भूउपयोग ऐन २०७६, भूमिसम्बन्धी नियमहरू २०२१ तथा जग्गाको हदबन्दी छुट दिनेसम्बन्धी आदेश २०७४ ले तोकेको सर्त र अधिनमा रही प्रदेश १ भित्र अन्य स्थानमा स्थानान्तरण गर्न हाल कम्पनीको स्वामित्वमा रहेको क्षेत्रफल ३४३१९१२ बिघा जग्गा भूमिसम्बन्धी ऐन २०२१ को दफा १२ ग को प्रतिबन्धात्मक वाक्यांशको खण्ड २ र भूमिसम्बन्धी नियमहरू २०२१ को नियम १६ क को उपनियम ६ अनुसार देहायका सर्त तोकी सट्टापट्टाको स्वीकृति दिने गरी नेपाल सरकारले २०७८ वैशाख १३ मा निर्णय गरेको व्यहोरा जानकारी गराइन्छ। १ जग्गा सट्टापट्टा गर्दा साविकको क्षेत्रफल बराबरको जग्गा एकै पटकमा प्रचलित भूमिसम्बन्धी ऐन, भूउपयोग ऐन, भूमिसम्बन्धी नियमहरू र जग्गाको हदबन्दी छुट दिनेसम्बन्धी आदेश २०७४ को प्रतिकूल नहुने र चिया उत्पादन नघट्ने गरी सट्टापट्टा गर्न सक्नेछ। २ जग्गा सट्टापट्टाको कार्य एकपटकमा गर्न नसकिने भए कम्पनीको स्वामित्वमा रहेको जग्गा कुल क्षेत्रको कम्तीमा १३ (एकतिहाइ) मा नघट्ने गरी कम्पनीले चाहेको तर्फबाट सट्टापट्टा गर्न सक्नेछ। सट्टापट्टापछि कम्पनीको नाममा कायम हुने जग्गा चिया उत्पादनका लागि उपयुक्त र एउटै स्थानमा हुनुपर्नेछ। ३ भूमि व्यवस्था, सहकारी तथा गरिबी निवरण मन्त्रालयबाट मन्त्रिपरिषद्को निर्णयको जानकारी पाएको मितिले स्वीकृति पाएको क्षेत्रफल बराबरको जग्गा कम्पनीले एक वर्षभित्र सट्टापट्टा गरी कम्पनी स्थानान्तरण गर्नुपर्नेछ। कुनै विशेष वा असामान्य परिस्थिति सिर्जना भई निर्धारित समयावधिभित्र सट्टापट्टा गरी स्थानान्तरण कार्य सम्पन्न गर्ने नसकी विभागमा निवेदन परेमा विभागको रायसहित सिफारिस भई आएमा आवश्यक र औचित्यको आधारमा मन्त्रालयले बढीमा ६ महिनाको अवधि थप गर्न सक्नेछ। ४ कम्पनीको सट्टापट्टा गर्ने जग्गा यकिन भएपश्चात् सम्बन्धित भूमिसुधार तथा मालपोत कार्यालयमा देहायका कागजातहरू संलग्न राखी निवेदन दिनुपर्नेछ। क) प्रस्तावित जग्गामा चिया खेती तथा कम्पनी सञ्चालन गर्न सम्बन्धित स्थानीय तहको सिफारिस ख) जग्गा र जग्गाधनी विवरण ग) जग्गाधनीको कम्पनीसँग जग्गाग सट्टापट्टा गर्ने मञ्जुरीनामा। अहिले बजेट वक्तव्यमा अझ सहज बनाइएको छ। उद्योग व्यवसाय वा प्रतिष्ठानको नाममा रहेको हदबन्दीभन्दा बढी जग्गा धितो राखी कर्जा लिन, व्यवसाय टाट उल्टेमा बिक्री गरी सरकारी राजस्व तिर्न र बैंक तथा वित्तीय संस्थाको कर्जा भुक्तानी गर्न पाउने व्यवस्था गरिनेछ, बजेट वक्तव्यमा छ। भूमि व्यवस्था मन्त्रालयले गिरिबन्धु टी स्टेटको जग्गा सट्टापट्टाको स्वीकृति दिने प्रस्ताव मन्त्रिपरिषद्मा लैजान मुख्यसचिवलाई लेखेको पत्र सचिवको संयोजकत्वमा बसेको बैठकको निर्णय। यसरी मन्त्रिपरिषद्ले २०७८ वैशाख १३ गते सट्टापट्टाको निर्णय गरेको थियो। प्रतिनिधिसभाको कृषि, सहकारी तथा प्राकृतिक स्रोत समितिले रोक्न भनेपछि यो विषय सर्वोच्च अदालतमा विचाराधीन छ। अहिले गिरोह अदालतमा सेटिङ गराएर भए पनि त्यो जग्गा बिक्रीवितरण गर्न लागेको छ। प्रदेश १ का आर्थिक मामिला तथा योजनामन्त्री इन्द्रबहादुर आङ्बो अदालतलाई सेटिङ गराएर होस् वा न्यायाधीशलाई किनेर गिरिबन्धुको जग्गाको विषयमा संघीय सरकारले गरेको निर्णय आफ्नो पक्षमा बनाउन गिरोह नै लागेको बताउँछन्। अघिल्लो केपी शर्मा ओली नेतृत्वको सरकारले करिब दुई दशकअघि नाज टीस्टेटलाई हदबन्दीभन्दा बढी जग्गा हक हस्तान्तरण र खरिद गर्न दिइएको स्वीकृतिको नजिर टेकेको देखिन्छ। भूमिसम्बन्धी ऐन २०२१ नै संशोधन गराएर सट्टापट्टा वा स्थानान्तरणको प्रावधान राख्न लगाइएको थियो। सट्टापट्टा वा स्थानान्तरणका लागि भूमिसम्बन्धी (अठारौं संशोधन) नियमहरू २०७७ को नियम १६ क को उपनियम १ को क, ख, ग, घ, ङ र छ बमोजिम कागजात तथा विवरण पेसको विषयलाई सरकारले आधार बनाएको छ। मन्त्रालयका तत्कालीन सचिव टेकनारायण पाण्डे (हाल गृहसचिव)ले मन्त्रिपरिषद्मा पेस गर्न तयार पारेको प्रस्तावमा भूमिसम्बन्धी सोही नियमको उपनियम १ को च बमोजिमको कागजात पेस गर्ने प्रतिबद्धता व्यक्त भएको उल्लेख छ। भूमि व्यवस्थापन तथा अभिलेख विभागको पत्र, अख्तियार दुरुपयोग अनुसन्धान आयोगको २०६१ मंसिर २१ निर्णय तथा सर्वोच्च अदालत पूर्ण इजलासको २०६४ सालको गिरीबन्धु टीस्टेट प्रालिसमेतालई विपक्षी बनाइ दायर रिटमा सर्वोच्चको फैसला आधार बनाएको तत्कालीन सचिव पाण्डेको प्रस्तावमा उल्लेख छ। गिरिबन्धु टीस्टेटलाई शाही शासन कालमा कानुनविपरीत फुटाएर नाज टीस्टेट प्रालि बनाई हदबन्दी छुटमा पाएको जग्गा बिक्रीवितरण गरिएको पाइएको छ। छुटको जग्गा उब्जनीशील नभएको कारणबाट भन्दै त्यो जग्गा बिक्रीवितरण गरेर सस्तोमा जग्गा खरिद गरिएको थियो। नाज टीस्टेटको नाममा रहेको साविकको अनारमनी तथा शनिश्चरे गाविस(हाल बिर्तामोड नगरपालिका)मा रहेको ५१ बिघा जग्गामा बिक्रीवितरण गरियो। तर, सस्तोे मूल्यमा बाहुनडाँगी तथा नाकबन्दा गाविसमा जग्गा खरिद गर्न सरकारले स्वीकृति प्रदान गरेको देखिन्छ। २०६० असार १६ को मन्त्रिपरिषद्ले बिर्तामोड बजारको त्यो जग्गा बिक्रीवितरणको अनुमति दिएको थियो। त्यो बेला लोकेन्द्रबहादुर चन्द प्रधानमन्त्री थिए। झापाकै राधाकृष्ण मैनाली मन्त्री थिए। त्यो चिया कम्पनीले २०५९ भदौ १९ गते नै भूमिसुधार मन्त्रालयमा निवेदन दिएको थियो। २०६० असार १६ गते मन्त्रिपरिषद्ले भूमिसम्बन्धी ऐनको दफा १२ ङ बमोजिम तोकिएअनुसार नाज टीस्टेट प्रालिको नाममा अनारमनी तथा शनिश्चरेमा रहेको ५१ बिघा जग्गा हक हस्तान्तरण गरी सो बराबरको क्षेत्रफलको जग्गा बाहुनडाँगी तथा नकलबन्दा गाविसमा २ वर्षभित्र खरिद गर्न स्वीकृति दिने निणय गरको थियो। नाज टीस्टेट प्रालिको नाममा अनारमनी तथा शनिश्चरे गाविसमा रहेको ५१ बिघा जग्गा हक हस्तान्तरण गरी सो बराबरको क्षेत्रफलको जग्गा बाहुनडाँगी तथा नकलबन्दा गाविसमा (दुई) वर्षभित्र खरिद गर्न स्वीकृत दिने तत्कालीन सरकारले गरको थियो। उद्योगको नाममा रहेको शनिश्चरे तथा अनारमनी गाविसको ५१ बिघा जग्गाको हक हस्तान्तरण र त्यस उद्योगलाई जग्गा खरिद गर्न, स्वीकृत दिँदा मिति २०५२ जेठ ८ मा तोकिएका सर्तको अधीनमा रही उद्योग सञ्चालन गर्नका लागि सोही बराबर क्षेत्रफल ५१ बिघा जग्गा झापा जिल्लाको बाहुनडाँगी तथा नकलबन्दा गाविसमा २ (दुई) वर्षभित्र खरिद गर्न स्वीकृति दिइएको थियो। नाज टीस्टेटको जग्गा प्लटिङ भएर बिक्रीवितरण भइरहेको छ। प्रतिनिधिसभाको कृषि, सहकारी तथा प्राकृतिक स्रोत समितिकी सभापति पूर्णकुमारी सुवेदी अब चौतर्फी दबाब भएको कारण हदबन्दी छुटको जग्गा दुरुपयोग हुन गाह्रो रहेको बताउँछिन्। हदबन्दी छुटको जग्गा दिनु हुँदैन भनिसकेको अब अरू पाइपलाइन भए पनि सट्टापट्टा गर्न गाह्रो रहेको सुवेदीको भनाइ छ। समितिले जग्गा दिनु हुँदैन भनेर निर्देशन दिइसकेको छ। मन्त्रालयले पनि समितिको निर्देशनअनुसार काम अगाडि नबढाउन भनिसकेको छ, उनी भन्छिन्। उनले भूउपयोग ऐनले सट्टापट्टाका लागि स्वीकृति नदिने उनको भनाइ छ। कानुन मिचेर गरे मात्रै हो। अरू हिसाब अब त्यो हदबन्दी छुटको जग्गा सट्टापट्टा र बिक्रीवितरण हुने ठाउँ छैन, उनी भन्छिन्। १ काबेली इनर्जी पाँचथर २  रेराङ्ग हाइड्रोपावर डेभलपमेन्ट पाँचथर ३  केशरी चिया बगान पाँचथर ४ ओमटी गार्डेन प्रालि इलाम५ सिद्धपोखरी टीस्टेट प्रालि इलाम६ इलाम टीस्टेट इलाम७ सान्भी इनर्जी प्रालि सानाजलविद्युत् आयोजना इलाम८ माङमालुङ चियाबगान लि इलाम९ किरातेश्वर टी गार्डेन प्रालि त्रिशूल इलाम१० हिम चियाबगान प्रालि इलाम११ फिक्कल टी एन्ड कफी कम्पनी प्रालि कन्याम पशुपति, पञ्चकन्या इलाम१२ रोनक टीस्टेट झापा१३ गोमादेवी टीस्टेट झापा१४ झापा टीस्टेट झाप१५ राजगढ चिया विकास कम्पनी प्रालि भद्रपुर झापा१६ कल्पना टीस्टेट झापा१७ मोहन टीस्टेट इन्डस्ट्रिज झापा१८ बज्रायोगिनी टीस्टेट प्रालि झापा१९ ज्यामिरगढी टीस्टेट झापा२० राज टीस्टेट झापा२१ पदम टीटेट झापा२२ इलाम चियाबारी प्रालि झापा२३ पौडेल बन्धु टीस्टेट प्रालि झापा२४ हिमाल इन्टरनेसनल प्रालि झापा२५ नक्कलबन्दा टीस्टेट झापा२६ चकचकी टीस्टेट झापा२७ लक्ष्मी टीस्टेट झापा२८ सौरभ चिया उद्योग प्रालि झापा२९ इन्टरनेसनल इन्स्टिच्युट अफ हेल्थ साइन्स एन्ड सर्भिसेज प्रालि झापा३० चन्द्रगढी टीस्टेट प्रालि झापा३१ रोमन टीस्टेट प्रालि झापा३२ हडिया रियल टीस्टेट प्रालि झापा३३ प्रयास चिया उद्योग झापा३४ ऋद्धि गणेश टीस्टेट प्रालि झापा३५ न्यूगिरी एन्ड सन्स झापा३६ गुप्ता टीस्टेट प्रालि भद्रपुर झापा३७ कुवाडीदेवी टीस्टेट प्रालि पागनडुब्बा, झापा३८ जीपीको इराला फाउन्डेसन मोरङ३९ इस्टर्न स्टार कृषि तथा सहकारी सलि मोरङ४० जिरी टी डेभलपमेन्ट प्रालि धनकुटा ४१ कुवापानी टी प्लान्टेसन प्रालि धनकुटा४२ मुँगा टी गार्डेन्स प्रालि धनकुटा४३ चुलाचुली टीस्टेट प्रलि धनकुटा४४ मारुती सिमेन्ट प्रालि सिरहा४५ केचना टीस्टेट प्रालि दोलखा४६ सोलु हाइड्रोपावर प्रालि (तल्लो सोलु) गार्मा र तिङला, सोलु र रसुवा४७ अप्परसोलु हाइड्रो इलेक्ट्रिक कम्पनी प्रालि सल्लेरी, तिङला, गामा, रसुवार सोलु४८ ग्रीनभेन्चर्स प्रालि रामेछाप४९ हिमालय ऊर्जा विकास क(अप्पर खिम्ती) चुचुरे रामेछाप५० रिलायन्स सुगुर एन्ड केमिकल्स इप्रालि बारा५१ गिजरा खाडाखारी मिल प्रालि बाँके५२ युनाइटेड सिमेन्ट प्रालि नौबीसे धादिङ५३ इको अर्गानिक फार्मस प्रालि काभ्रे५४ गेल्डेन फ्रार्मस प्रालि कफी, तरकारी पशुपन्छी काभ्रे५५ तिमाल इन्ट्रगे्रटेड फाउन्डेसन काभे्र५६ युलेन्स एजुकेसन फाउन्डेसन काभ्रेपलाञ्चोक५७ द्वारिकाज हिमालयन सांग्रिला भिलेज रिसोर्ट काभे्र५८ आदि शक्ति विद्युत विकास कंप्रालि नुवाकोट५९ नेपाल वाटर एन्ड इनर्जी डेभलपमेन्ट कं प्रालि (माथिल्लो त्रिशूली) हाकुगाविस रसुवा६० लिबर्टी इनर्जी हाइड्रो पावर लमजुङ६१ आराभ नेपाल भोर्डन एग्रिकल्चर क प्रालि लमजुङ६२ हिमालयन पावर पार्टनरसिप लमजुङ६३ होङ्गसी शिवम् सिमेन्ट प्रालि नवलपरासी पाल्पा६४ सान्जेन जलविद्युत् कंलि रसुवा६५ सगरमाथा सिमेन्ट प्रालि हटिया, मकवानपुर६६ घोरही सिमेन्ट उद्योग घोराही दाङ६७ सोनापुर सिमेन्ट प्रालि दाङ६८ रोल्पा सिमेन्ट प्रालि बुढागाउँ रोल्पा६९ रोवष्ट इनर्जी प्रालि (मिष्ठी खोला जलविद्युत आयोजना) म्याग्दी७० रोड सो रियल स्टेट प्रालि कास्की७१ सैबु भिलेज रिसोर्ट प्रालि भैंसेपाटी ललितपुर७२ नारायणी उष्ट प्रालि ललितपुर७३ ओरियन्टल बिल्डर्स एन्ड डेभलपर्स प्रालि ललितपुर७४ होमल्यान्ड हाउजिङ प्रािललितपुर७५ सिभिल होम्स प्रालि ललितपुर काठमाडौं७६ सैबु भिलेज रिसोर्ट प्रालि भैंसेपाटी ललितपुर७७ पवनपुत्र सेक्युरिटी प्रालि ललितपुर ७८ उपहार हाउजिङ कलि बलम्बु काठमाडौं७९ सिभिल इन्फ्रास्ट्रकचर काठमाडौं८० सिनर्जी प्रोपर्टिज डेभलप्र्स प्रालि दहचोक काठमाडौं८१ एसबी कम्पनी प्रालि सीतापाइला, चितवन८२ सांग्रिला हाउजिङ प्रालि काठमाडौं८३ सिई कन्स्ट्रक्सन प्रालि काठमाडौं८४ बागमती प्रपर्टी डिलर्स प्रालि काठमाडौं भक्तपुर८५ युरो इन्भेस्टमेन्ट् प्रालि काठमाडौं८६ आयुषा डेभलपर्स प्रालि काठमाडौं८७ कोहिनुर हिलहाउजिङ प्रालि काठमाडौं८८ हेभेन्स भिलेज प्रालि काठमाडौं८९ बृहत् इनभेन्टमेन्ट प्रालि काठमाडौं९० होमल्यान्ड हाउजिङ प्रालि काठमाडौं ९१ पदमा मर्चेन्ट कं प्रालि सीतापाइला, काठमाडौं९२ टावर हाउजिङ प्रालि काठमाडौं चितवन९३ टचउड हाउजिङ प्रालि काठमाडौं९४ सुभारम्भा हाउजिङ एन्ड डेभलपर्स प्रालि९५ सीडी डेभलपर्स प्रालि काठमाडौं९६ सिद्धार्थ हाउजिङ प्रालि काठमाडौं९७ तनहुँ हाइड्रोपावर लि तनहुँ९८ लिवर्टी इनर्जी कलि लमजुङ९९ केपी ओली ट्रस्ट १०० हिमालय महालक्ष्मी गार्डेन प्रालि झापा१०१ गिरिबन्धु टीस्टेट प्रालि झापा"
सर्वोच्चको आदेशले के रोकिएला निजगढ ?,"काठमाडौं : बाराको निजगढमा दोस्रो अन्तर्राष्ट्रिय विमानस्थल नबनाउन सर्र्वाेच्च अदालतले जेठ १२ गते सरकारका नाममा परमादेश जारी गर्यो। विमानस्थल निर्माणसम्बन्धी सबै निर्णय बदर गर्न पनि सरकारलाई आदेश दियो। तर, जेठ १६ गते संसद्को अन्तर्राष्ट्रिय सम्बन्ध समितिले निजगढमै अन्तर्राष्ट्रिय विमानस्थल बनाउन सरकारलाई निर्देशन दियो। त्यसका लागि कानुनी, प्रशासनिक र व्यावहारिक कार्य पूरा गर्न समितिले सरकारलाई सुझाव दियो। समितिमा उपस्थित पर्यटनमन्त्री प्रेम आलेले पनि निजगढमा विमानस्थल बनाउने निर्णयमा सरकार अडिग रहेको धारणा राखे। कुरा, त्यत्तिमा सीमित रहेन। जेठ १५ गते सरकारले बजेट सार्वजनिक गर्यो। त्यसमा पनि निजगढ विमानस्थल निर्माणको ढाँचा तयार गरी लगानी बोर्डमार्फत काम अघि बढाइने कार्यक्रम सार्वजनिक गरियो। निजगढमा अन्तर्राष्ट्रिय विमानस्थल बनाउने कि नबनाउने भन्नेमा राज्यका तीनवटै अंगबीच अहिले द्वन्द्व देखिएको छ। न्यायपालिका (सर्वोच्च) निजगढमा विमानस्थल बनाउन नहुने निर्णयमा पुग्यो। तर, कार्यपालिका (सरकार) र व्यवस्थापिका (विषयगत समिति) निजगढमै विमानस्थल बनाउने पक्षमा उभिए। यद्यपि, विमानस्थल निर्माणमा रोक लगाउने सर्वोच्चको फैसलाको पूर्णपाठ भने सार्वजनिक भइसकेको छैन। तर, मन्त्रीदेखि राजनीतिक दलका नेताकार्यकर्ताहरू सर्वोच्चको आदेशप्रति असन्तुष्ट छन्। निजगढमा विमानस्थल बनाउन सरकारको अर्बौंको लगानी र समय खेर गएमा उनीहरूको असन्तुष्टि छ। सर्वोच्च अदालतले फैसला गरेको दुईसाता बितिसक्दा पनि निजगढ विमानस्थलका विषयमा गरेको निर्णयको पूर्णपाठ भने सार्वजनिक गरेन। फैसलासँग सम्बन्धित श्रीमान्हरू पूर्णपाठको तयारीको क्रममा नै हुनुहुन्छ, सर्वोच्चका प्रवक्ता विमल पौडेलले भने। सर्वोच्चको फैसलापछि पनि अन्तर्राष्ट्रिय सम्बन्ध समितिले निर्देशन दिइसकेकाले कार्यान्वयनको पाटो सरकारको भएको समिति सचिव सुरजकुमार दुरा बताउँछन्। वातावरण मूल्यांकन प्रतिवेदन (ईआईए) बनिसकेको छ। ३ अर्बभन्दा बढी रकम खर्च भइसकेको छ। कसरी आयोजना रोकिन्छ, दुराले प्रश्न गर्दै भने। सर्वोच्चको निर्णयविपरीत समितिले निर्णय गरेको भन्दा पनि आफ्नो क्षेत्राधिकारभित्र बसेर निजगढ आवश्यक प्रक्रिया अघि थाल्न निर्देशन दिइएको सचिव दुराले जानकारी दिए। सर्वोच्च अदालतको मानहानी हुने वा नहुने डिबेट नै छ। सर्वोच्चको आफ्नो अधिकार हुन्छ भने र संसद्को आफ्नो अधिकार हुन्छ, उनी तर्क गर्छन्। संघीय राजधानीलाई निजगढसँगै जोड्नका लागि बन्दै गरेको दु्रतमार्ग निर्माणको भविष्य पनि निजगढ विमानस्थलसँग जोडिएको समितिको भनाइ छ। निजगढभित्रको मुद्दालाई सर्वाेच्च अदालतमा प्रवेश गराउनु नै गलत भएको पूर्वाधार विज्ञ सूर्यराज आचार्य बताउँछन्। सरकारका तर्फबाट भएका कमीकमजोरीलाई संसदीय समितिबाट सुल्झाउनु पर्नेमा सर्वोच्च छिराउनु नै घातक भएको उनको भनाइ छ। सर्वोच्चले उक्त विमानस्थल बनाउन नदिने निर्णय गरे पनि निजगढ विमानस्थसम्बन्धी ऐन बनाएर यसको निर्माण कार्य सुरु गर्न सक्ने भनाइ आचार्यको छ। अरू कानुनमा जे भए पनि छुट्टै ऐन बनाएर निजगढलाई अघि बढाउनुपर्ने आचार्य बताउँछन्। अर्का अर्थविद् रामेश्वर खनाल पनि छुट्टै ऐन बनाएर निजगढलाई अघि बढाउनुपर्ने तर्क राख्छन्। सर्वोच्च अदालतले फैसला गरेको दुईसाता बितिसक्दा पनि निजगढ विमानस्थलका विषयमा गरेको निर्णयको पूर्णपाठ भने सार्वजनिक गरेन। यता, सर्वोच्चको फैसला नै सर्वोपरी हुने कानुनविद्हरू बताउँछन्। सर्वोच्चको पूर्ण विवरण आइनसकेकाले धारणा बनाउन नमिल्ने भन्दै नेपाल बार एसोसिएसनका अध्यक्ष गोपाल कृष्ण घिमिरेले सर्वोच्च अदालतको निर्णयलाई नै सबैले मान्नुपर्ने बताए। संवैधानिक निकाय सर्वोच्च अदालतको निर्णय सर्वोपरी हो। यसलाई नमान्ने भन्ने हुँदैन, घिमिरे भन्छन्। सर्वोच्च अदालतले जे मापदण्ड दिन्छ, त्यसलाई नाघेर काम गर्न नमिल्ने वरिष्ठ अधिवक्ता चण्डेश्वर श्रेष्ठ बताउँछन्। अदालतबाट भएको फैसलाको प्रतिकूलमा संसदले बोल्न नमिल्ने तर्क श्रेष्ठको छ। पूर्णपाठ नआइकन प्रतिक्रिया त दिन मिल्दैन। तर, अदालतको फैसला जे जस्तो भए पनि हामी यसो गर्छौं भन्न न सरकारले सक्छ न संसद्ले गर्न सक्छ, उनी भन्छन्। अदालतले गरेको फैसलाले कानुनको अभाव देखाउँछ भने संसदले नयाँ कानुन बनाएर अघि बढ्न सक्ने उनको भनाइ छ। घना जंगल क्षेत्र मास्न नहुने भन्दै वरिष्ठ अधिवक्ता प्रकाशमणि शर्मा र अधिवक्ता रञ्जुहजुर पाँडे क्षेत्रीले सरकारी निर्णय बदरको माग गरी २०७६ फागुन ७ गते रिट निवेदन दायर गरेका थिए। २ वर्ष लगाएर सर्वोच्चले निर्णय गर्दा आयोजनाको काम कति अघि बढ्यो र यसले विकास निर्माणमा के असर गर्छ भन्ने पनि मूल्यांकन गर्नुपर्ने अन्तर्राष्ट्रिय सम्बन्ध समिति सदस्य दिव्यमणि राजभण्डारी बताउँछन्। सम्बन्धित निकायहरूले सर्वोच्चमा जवाफ दिँदा यसअघि अन्तर्राष्ट्रिय सम्बन्ध समितिले २०७५ सालमा दिएको निर्देशनलाई पालना गरे नगरेको हेर्न जरुरी हुने उनको भनाइ छ। २०७५ सालमा समितिले स्मार्ट सिटी नबनाउन पर्यटन मन्त्रालयलाई निर्देशन दिएको थियो। यता, पर्यटन मन्त्रालय र नेपाल नागरिक उड्डयन प्राधिकरण पर्ख र हेरको अवस्थामा छन्। सर्वोच्चको निर्णयले विमानस्थलको ४ किल्ला, वातावरणीय प्रभाव मूल्यांकन र निजगढको विकल्प खोज्ने भन्ने पक्षमा कसरी फैसला गरेको छ भन्ने पूर्ण विवरण बाहिर नआइसकेको पर्यटन सचिव महेश्वर न्यौपाने बताउँछन्। सर्वोच्चको लिखित जवाफ के आउँछ, त्यसपछि मन्त्रालयले रणनीति बनाउँछ, न्यौपानेको भनाइ छ। उक्त विमानस्थलको सम्बन्धमा सर्वपक्षीय छलफल भने भएको सचिव न्यौपानेले जानकारी दिए। ईआईए प्रतिवेदनको सम्बन्धमा उठाइएको मुद्दाका सम्बन्धमा प्रतिवेदन पूर्ण गलत हुन नसक्ने केही गल्ती भए त्यसलाई सच्चाएर अघि बढ्न सक्ने भनाइ न्यौपानेको छ। प्राधिकरणका महानिर्देशक प्रदीप अधिकारी पनि सर्वोच्चको पूर्णपाठ नआइकन निजगढ सम्बन्धित कनै पनि काम अघि नबढ्ने बताउँछन्। नेपाल इन्जिनियरिङ कन्सलटेन्सी सर्भिसेसले २०५१ मा सम्भाव्यता अध्ययन गरी भौगोलिक हिसाबले बारालाई नै अन्तर्राष्ट्रिय विमानस्थल बनाउन उपयुक्त देखाएको छ। २०६८ सालमा गरिएको विस्तृत सम्भाव्यता अध्ययनले पनि अन्य विकल्प नरहेको पुष्टि गरेको छ। कोरियन कम्पनी ल्यान्डमार्क वल्र्डवाइडले गरेको सम्भाव्यता अध्ययनले पनि बारा नै उपयुक्त रहेको देखाएको छ। प्रतिवेदनले करिब ७ खर्ब लागत अनुमान गरेको थियो। लगानी बोर्डले जिम्मा लिएको यो आयोजनालाई विदेशी लगानीमा बनाउन ठूलै कसरत गरिएको थियो। सन् २०१९ मा ग्लोबल टेन्डरबाट जुरिच एयरपोर्ट इन्टरनेसनललाई छनोट गरेको भए पनि पटकपटकको समय थपमा पनि उक्त कम्पनीले प्रस्ताव नै पेस गरेन। सम्भाव्यता अध्ययन, ईआईए प्रतिवेदन तयार, नदी तटबन्ध, मुआब्जा, चारकिला, तार घेरालगायतका पूर्वतयारीको काममा सरकारको करिब ३ अर्ब रकम खर्च भइसकेको छ। त्यसमा आयोजनास्थलमा मात्रै करिब १ अर्ब खर्च भएको नागरिक उड्डयन प्राधिकरणको भनाइ छ। विमानस्थलको मूल मुद्दा भनेको ८ हजार ४५ हेक्टर क्षेत्रफल ओगट्ने क्षेत्र र यसभित्र पर्ने वन हो। सरकारले २०७५ सालमा वातावरणीय मूल्यांकन प्रतिवेदन (ईआईए) का अनुसार विमानस्थल निर्माणले वातावरणीय प्रभाव नपर्ने भनेपछि रूख कटानको काम अघि बढाउन निर्देशन दिएको थियो। उक्त क्षेत्रफलमा करिब २४ लाख रूख कटान गर्नुपर्ने ईआईएमा उल्लेख छ। तर, आयोजनाले पहिला १ हजार ९ सय हेक्टरमा करिब ५ लाख रूख कटानको काम सुरु गर्ने बताएको थियो। आयोजना कार्यालयले पहिला १ हजार ९ सय हेक्टरका रूखको लगत संकलन गरेको थियो। १ सय ९१ हेक्टर क्षेत्रफल पर्ने रूखको लगत निकालिएकोमा उक्त क्षेत्रमा विभिन्न प्रजातिका साना र ठूला गरी ५७ हजार ३ सय ५० रूख छन्। तर, वातावरणविद्ले २४ लाख रूख कटान गर्दा त्यहाँको वन र जीवजन्तुको वासस्थानमा गम्भीर असर पर्ने भन्दै उक्त कार्य तत्काल रोकाउन २०७३ फागुनमा सर्वोच्च अदालतमा रिट हालेका थिए। एउटै विषयमा सर्वोच्चमा दुई फरक रिट परेका थिए। वातावरणविद्ले उठाएजस्तो ८ हजार हेक्टर नै विमानस्थलले प्रयोग गर्नुनपर्ने मन्त्रालयले बताउँदै आएको छ। सर्वोच्चमा जवाफ दिँदा पनि १९ सय हेक्टरभन्दा बढी प्रयोग नगर्ने स्पष्ट उल्लेख गरिएको छ। त्यसमा करिब सवाँ ५ लाख रूख कटान गरे पुग्ने भन्ने अनुमान थियो। ८ हजार हेक्टरमा फैलिएको वन राष्ट्रिय निकुञ्जको वन नभएर राष्ट्रिय वन हो। पूर्वाधार विज्ञ सूर्यराज आचार्य पूर्वाधार आयोजनाहरू अत्यन्त कमजोर प्रणालीबाट अघि बढ्ने गरेको बताउँछन्। योजना बनाउन, तयारी गर्ने, डिटेल इन्जिनियरिङ गर्ने जस्ता क्रमबद्ध प्रक्रिया हुनुपर्ने हो तर हुँदैन। निजगढ मात्र होइन अरू आयोजनामा पनि भएको छैन। बजेटको पर्याप्तता कहिल्यै हुँदैन, उनी भन्छन्, यो हाम्रो प्रणालीगत कमजोरी हो। उनी अघि भन्छन्, अरू पूर्वाधारमा पनि वातावरणको नाउँमा ईआईए (इन्भारोलमेन्टल इम्प्याक्ट इसेन्सियल) भन्ने एकदम नै महत्वपूर्ण औजार हो। यसले आयोजना नबना बन्ने होइन कि बन्न लागेका पूर्वाधारलाई कसरी वातावरणमैत्री बनाउने र समस्याहरूलाई कसरी न्यूनीकरण गर्ने, अहिलेको आधुनिक प्रविधि प्रयोग कसरी गर्ने, दिगो कसरी बनाउने भन्ने हो। तर, हामीकहाँ ईआईए भनेको कन्सल्टिङ गर्ने वा जागिर खाने भन्ने छ। पुराना भएकालाई नै कपीपेस्ट गर्ने चलन बढेको छ। निजगढको ईआईए प्रतिवेदन समस्यालाई सुल्झाउनेभन्दा पनि कर्मकाण्डी भयो। निजगढमा वातावरणका अभियन्ताहरूको अतिवादी गतिविधिले यसलाई असर गरेको आचार्य बताउँछन्। उनी थप्छन्, अर्को भनेको, निजगढ बनाउँदा भ्रामक सूचना आयो। निजगढ नै किन भन्नेमा प्राविधिक कारण छन्। जस्तैः एयरट्राफिकको सुरक्षाको हिसाबले एयरपोर्ट कहाँ हुनुनपर्छ ? अन्तर्राष्ट्रिय सीमाबाट भारतको स्वीकृति लिन नपर्ने गरी हुनुपर्छ। भैरहवा विमानस्थल सञ्चालनमा आइसके पनि अहिलेसम्म भारतले स्वीकृति दिएको छैन। त्यही कारण अहिले भारतले दिइरहेको रुट सिमरा भएकाले निजगढ बनाउँदा कोहीसँग पनि स्वीकृति लिन परेन। अर्थविद् रामेश्वर खनाल नेपालमा जुनसुकै आयोजना पनि सुरु गर्न लाग्ने बेलामा भंयकर विरोध हुने र केही समयपछि बन्ने चलन रहेको बताउँछन् । भन्छन्, सरकारले आर्थिक वर्ष २०७०७१ देखि दोस्रो अन्तर्राष्ट्रिय विमानस्थल निजगढ, बारालाई राष्ट्रिय गौरवको आयोजनाका रूपमा अगाडि बढाएको थियो। निजगढलाई राष्ट्रिय गौरवका आयोजना घोषणा गरेर अघि बढाउने काम मेरो पालामा नै भएको हो। त्यही विरोध हुँदाहुँदै अरुण तेस्रो गयो। प्राविधिक दृष्टिकोणले हेर्दा नेपालमा भारतले जुन मार्ग दिएको छ, त्यसको प्रयोग गर्दा सबैभन्दा छोटो मार्ग हुने, भारतको स्वीकृति लिन नपर्ने, काठमाडौंमा जस्तो लोड पेनाल्टी निजगढमा नहुने, सुरक्षित एयरपोर्ट, भौगोलिक संवेदनशीलता जस्ता कारणले निजगढको विकल्प छैन।"
फोहोर व्यवस्थापनको विषयमा सर्वपक्षीय छलफल हुँदै,"काठमाडौंः काठमाडौंमा देखिएको फोहोर व्यवस्थापन समस्या सम्बोधनका सवालमा सम्बद्ध निकायबीच सर्वपक्षीय छलफल सुरु भएको छ । सहरी विकास मन्त्रालयमा सहरी विकास मन्त्री रामकुमारी झाक्रीसहित सम्बद्ध निकायको उपस्थितिमा छलफल सुरु भएको हो । छलफलमा कांग्रेसका महामन्त्री गगन थापा, कांग्रेस प्रवक्ता प्रकाशशरण महत, ललितपुर महानगरका मेयर चिरिबाबु महर्जन, बञ्चरेडाँडाँका स्थानीय बासिन्दा लगायतको उपस्थिति छ । बञ्चरेडाँडाँमा स्थानीयले फोहोर व्यवस्थापन गर्न नदिँदा काठमाडौंमा फोहोर दिनप्रतिदिन थुप्रिंदै गएको छ ।"
गिरिबन्धु फुटाएर पहिल्यै जग्गा बिक्री,"काठमाडौं : गिरिबन्धु टीस्टेटलाई शाही शासन कालमा कानुनविपरीत फुटाएर नाज टीस्टेट प्रालि बनाई हदबन्दी छुटमा पाएको जग्गा बिक्रीवितरण गरिएको पाइएको छ। छुटको जग्गा उब्जनीशील नभएको कारणबाट भन्दै त्यो जग्गा बिक्रीवितरण गरेर सस्तोमा जग्गा खरिद गरिएको थियो। नाज टीस्टेटको नाममा रहेको साविकको अनारमनी तथा शनिश्चरे गाविस(हाल बिर्तामोड नगरपालिका)मा रहेको ५१ बिघा जग्गामा बिक्रीवितरण गरियो। तर, सस्तोे मूल्यमा बाहुनडाँगी तथा नाकबन्दा गाविसमा जग्गा खरिद गर्न सरकारले स्वीकृति प्रदान गरेको देखिन्छ। २०६० असार १६ को मन्त्रिपरिषद्ले बिर्तामोड बजारको त्यो जग्गा बिक्रीवितरणको अनुमति दिएको थियो। त्यो बेला लोकेन्द्रबहादुर चन्द प्रधानमन्त्री थिए। झापाकै राधाकृष्ण मैनाली मन्त्री थिए। त्यो चिया कम्पनीले २०५९ भदौ १९ गते नै भूमिसुधार मन्त्रालयमा निवेदन दिएको थियो। २०६० असार १६ गते मन्त्रिपरिषद्ले भूमिसम्बन्धी ऐनको दफा १२ ङ बमोजिम तोकिएअनुसार नाज टीस्टेट प्रालिको नाममा अनारमनी तथा शनिश्चरेमा रहेको ५१ बिघा जग्गा हक हस्तान्तरण गरी सो बराबरको क्षेत्रफलको जग्गा बाहुनडाँगी तथा नकलबन्दा गाविसमा २ वर्षभित्र खरिद गर्न स्वीकृति दिने निणय गरको थियो। नाज टीस्टेट प्रालिको नाममा अनारमनी तथा शनिश्चरे गाविसमा रहेको ५१ बिघा जग्गा हक हस्तान्तरण गरी सो बराबरको क्षेत्रफलको जग्गा बाहुनडाँगी तथा नकलबन्दा गाविसमा (दुई) वर्षभित्र खरिद गर्न स्वीकृत दिने तत्कालीन सरकारले गरको थियो। उद्योगको नाममा रहेको शनिश्चरे तथा अनारमनी गाविसको ५१ बिघा जग्गाको हक हस्तान्तरण र त्यस उद्योगलाई जग्गा खरिद गर्न, स्वीकृत दिँदा मिति २०५२ जेठ ८ मा तोकिएका सर्तको अधीनमा रही उद्योग सञ्चालन गर्नका लागि सोही बराबर क्षेत्रफल ५१ बिघा जग्गा झापा जिल्लाको बाहुनडाँगी तथा नकलबन्दा गाविसमा २ (दुई) वर्षभित्र खरिद गर्न स्वीकृति दिइएको थियो। नाज टीस्टेटको जग्गा प्लटिङ भएर बिक्रीवितरण भइरहेको छ। प्रतिनिधिसभाको कृषि, सहकारी तथा प्राकृतिक स्रोत समितिकी सभापति पूर्णकुमारी सुवेदी अब चौतर्फी दबाब भएको कारण हदबन्दी छुटको जग्गा दुरुपयोग हुन गाह्रो रहेको बताउँछिन्। हदबन्दी छुटको जग्गा दिनु हुँदैन भनिसकेको अब अरू पाइपलाइन भए पनि सट्टापट्टा गर्न गाह्रो रहेको सुवेदीको भनाइ छ। समितिले जग्गा दिनु हुँदैन भनेर निर्देशन दिइसकेको छ। मन्त्रालयले पनि समितिको निर्देशनअनुसार काम अगाडि नबढाउन भनिसकेको छ, उनी भन्छिन्। उनले भूउपयोग ऐनले सट्टापट्टाका लागि स्वीकृति नदिने उनको भनाइ छ। कानुन मिचेर गरे मात्रै हो। अरू हिसाब अब त्यो हदबन्दी छुटको जग्गा सट्टापट्टा र बिक्रीवितरण हुने ठाउँ छैन, उनी भन्छिन्।"
स्थानीय तहमा कांग्रेस पहिलो,"काठमाडौं : नेपाली कांग्रेसले स्थानीय निर्वाचन २०७९ मा नेपालको पहिलो पार्टी बनेको दाबी गर्दै प्रतिवेदन सार्वजनिक गरेको छ। कांग्रेस स्थानीय तह केन्द्रीय निर्वाचन परिचालन समितिअन्तर्गतको अनुगमन, मूल्यांकन तथा सुपरिवेक्षण उपसमितिले वडाध्यक्षको मतका आधारमा कांग्रेस पहिलो पार्टी रहेको प्रतिवेदनको निष्कर्ष छ। कांग्रेसका केन्द्रीय सदस्य तथा निर्वाचन उपसमिति अनुगमन, मूल्यांकन संयोजक प्रदीप पौडेलको नेतृत्वमा तयार गरेको प्रतिवेदनअनुसार कांग्रेस पहिलो पार्टी भएको देखाएको छ। कुल ७५२ स्थानीय तहमध्ये प्रमुख पदमा ३२९ स्थानमा कांग्रेस विजयी भएको छ। जुन कुल स्थानको करिब ४४ प्रतिशत हुन्छ। कुल ७५२ स्थानमध्ये उपप्रमुख पदमा ३ सय स्थानमा विजयी भएको छ। जुन ४० प्रतिशत हो। कार्यकारी पदमा १५०४ मध्ये ६२९ स्थानमा कांग्रेसको उपस्थिति भएको छ। जुन ४२ प्रतिशत हो। हालसम्म निर्वाचन भएको ७ हजार ६३३ वडाध्यक्षमध्ये २ हजार ६६५ वडाध्यक्ष, २ हजार ६०६ महिला सदस्य, २ हजार ५५१ दलित महिला सदस्य र ५ हजार ३०७ खुल्ला सदस्यमा कांग्रेसले जित निकालेको छ। जसअन्तर्गत वडाध्यक्षमा कुल संख्याको ३९ प्रतिशत विजयी भएका हुन्। कांग्रेसका वडाअध्यक्षका उम्मेदवारले ३८ लाख ८३ हजार १३८ मत पाएका छन्। जुन एमालेका वडाध्यक्षका उम्मेदवारले पाएको मतभन्दा १ लाख ७५ हजार ७६ ले बढी हो। प्रतिवेदनअनुसार प्रदेश १ मा ६९ स्थानमा कांग्रेसले जित हासिल गरेको छ। एमाले ४७ स्थानमा सीमित रहेको छ। त्यस्तै, मधेश प्रदेशमा कांग्रेसले ४६ र एमाले ३० स्थान जितेको छ। बागमतीमा कांग्रेसले ५८ र एमालेले २५ सिट जितेको छ। गण्डकीमा कांग्रेसले ३६ र एमालेले ३५ सिट जितेको छ। लुम्बिनीमा कांग्रेसले ४८ र एमाले २७ सिटमा सीमित छ। त्यस्तै, कर्णालीमा ३५ सिटमा कांग्रेस र एमाले १५ सिटमा सीमित हुन पुग्यो। सुदूरपश्चिममा कांग्रेसले ४० सिट जित्दा र एमालेले २५ स्थानमा सीमित भएको छ । स्थानीय निर्वाचन २०७४ मा कांग्रेस प्रमुखअध्यक्षमा २६६ करिब ३५ प्रतिशत स्थानीय तहमा विजयी भएको थियो। यसपटक भने ३२९ करिब ४४ प्रतिशत स्थानीय तहमा विजय प्राप्त गरेको छ। उपप्रमुखउपाध्यक्ष २०७४ मा २२३ करिब ३१ प्रतिशत स्थानीय तहमा विजय प्राप्त गरेको थियो भने यसपटक ३ सय अर्थात् करिब ४० प्रतिशत स्थानमा जितेको छ। २०७४ मा वडाध्यक्षमा ६ हजार ७४३ मध्ये २ हजार २८७ करिब ३४ प्रतिशत जितेको थियो भने यसपटक २ हजार ६६५ करिब ३९५ प्रतिशत जितेको छ। गाउँपालिका र नगरपालिकामा कांग्रेस स्थानीय निर्वाचन २०७४ मा १०५ नगरपालिकामा जितेको कांग्रेसले यसपालि १४० नगरमा जित निकालेको छ। त्यस्तै, गाउँपालिकामा १६१ सिट जितेको कांग्रेस यसपटक १८८ गापामा जितेको छ। कांग्रेसको यसपटक गाउँपालिकाको तुलनामा नगरपालिकाको उपस्थिति राम्रो देखिएको उपसमिति संयोजक पौडेलले बताए। उनले महानगर र उपमहानगरमा पनि सन्तोषजनक नतिजा नआएको बताए। अहिलेको स्थानीय निर्वाचनमा कुल १२२ स्थानमा कांग्रेसले साबिक विजेतालाई नै दोहोर्याएर टिकट दिएको थियो। जसमध्ये ६१ उम्मेदवार पुनः विजयी भएका छन्। अरू, ६१ जनाले पराजय बेहोरेको प्रतिवेदनमा उल्लेख छ। यसपटक सबैभन्दा धेरै स्थानीय तह जितेका जिल्ला काठमाडौं र डोटी छन्। कुनै पनि स्थानिय तह नजितेको जिल्ला रूकुम पूर्व र दार्चुला छन्। १ सयभन्दा कम मतले १८ जना जनप्रतिनिधि विजयी भएका छन्। स्थानीय निर्वाचनमा पाँच दलीय गठबन्धनको चुनावी तालमेलबाट सबैभन्दा बढी लाभ नेकपा माओवादी केन्द्रले लिएको छ। ५ दलीय गठबन्धनबीच ३२४ स्थानीय तहमा चुनावी तालमेल भएको थियो। जसमध्ये ८१ स्थानीय तहको नेतृत्व माओवादीले पाएको थियो। तीमध्ये माओवादीले ८५ प्रतिशत अर्थात् ६९ स्थानीय तहको नेतृत्वमा जित हासिल गरेको छ। माओवादीले गठबन्धनबाट १४१ उपप्रमुख पदमा प्रतिस्पर्धा गर्दा ७९ मा जित हासिल गरेको छ। गठबन्धनको सबैभन्दा ठूलो घटक कांग्रेसले भने गठबन्धन भएका मध्ये ६१ प्रतिशत स्थानीय तहमा मात्रै नेतृत्वमा सफलता पाएको छ। ३२४ तहमा गठबन्धन हुँदा कांग्रेसले २०९ तहमा नेतृत्वका लागि प्रतिस्पर्धा गरेको थियो। जसमध्ये १२८ तहको नेतृत्वमा कांग्रेसले जित हासिल गर्यो। गठबन्धनबाट ११५ उपप्रमुखमा प्रतिस्पर्धा गरेको कांग्रेसले ८५ स्थानमा जित हासिल गर्यो। त्यस्तै, एकीकृत समाजवादीले गठबन्धनबाट २७ पालिका प्रमुख र ४३ उपप्रमुखमा प्रतिस्पर्धा गरेको थियो। जसमध्ये १३ प्रमुख र १४ उपप्रमुखमा जित हासिल गरेको छ। गठबन्धनभित्र प्रमुख पदमा नेकपा एसले ४८१४ प्रतिशत सफलता प्राप्त गरेको छ। गठबन्धनबाट जसपाले भने उल्लेख्य सफलता पाउन सकेन। उसले गठबन्धनबाट २ प्रमुख र ४ उपप्रमुखमा जित हासिल गरेको छ। राष्ट्रिय जनमोर्चाललाई प्रतिशतका आधारमा सबैभन्दा लाभ भएको देखिन्छ। उसले गठबन्धनबाट प्रतिस्पर्धा गरेका ४ प्रमुखमा शतप्रतिशत सफलता पायो। उपप्रमुखमा ६ स्थानमा प्रतिस्पर्धा गर्दा ३ जना विजयी भए। कांग्रेसको प्रतिवेदनमा उल्लेखित गठबन्धन पाँच दलीयभित्रको हो। यसबाहेक कांग्रेस, माओवादी र जसपाले कतिपय स्थानीय तहमा अलगअलग रूपमा एमाले र राप्रपासँग पनि तालमेल गरेका थिए। त्यो संख्या भने कम छ। कांग्रेसको प्रतिवेदनअनुसार माओवादीले जितेका १२१ पालिका प्रमुखमध्ये पाँच दलीय गठबन्धनबाट ६९ ठाउँमा जितेको छ। यो भनेको करिब ५७ प्रतिशत हो।"
आजको संसद बैठकमा के हुँदैछ ? (लाइभ),"काठमाडौं : संघीय संसदअन्तर्गत प्रतिनिधि सभा बैठक सुरु भएको छ। बैठकमा कानु, न्याय तथा संसदीय मामिलामन्त्री गोविन्द प्रसाद शर्माले यौन हिंसाविरुद्धका केही एेनलाई संशोधन गर्ने विधेयक,२०७९ लाई दफावार छलफलका लागि सम्बन्धित समितिमा पठाइयोस् भनी प्रस्ताव प्रस्तुत गर्ने कार्यसूची रहेको छ। मन्त्री शर्माले फौजदारी कसुर तथा फौजदारी कार्यविधि सम्बन्धी केही एेन संशोधन गर्ने विधेयक २०७९ लाई दफावार छलफलका लागि सम्बन्धित समितिमा पठाइयोस् भनी प्रस्ताव प्रस्तुत गर्नेछन्। यस्तै आजको बैठकमा विनियोजन विधेयकमाथिको छलफल जारी रहनेछ।"
सिन्धुलीमा विपद् प्रतिकार्यका लागि डेमो प्रदर्शन,"सिन्धुली : सिन्धुलीमा विपद् प्रतिकार्य तथा बाढी पहिरो उद्धार अभ्यास (डेमो) प्रदर्शन गरिएको छ। शुक्रबार सिन्धुलीमाढीमा जिल्ला प्रशासन कार्यालय सिन्धुलीको आयोजनामा नेपाली सेना, नेपाल प्रहरी, शसस्त्र प्रहरीको संयुक्त टोलिले डेमो प्रशर्दन गरेका हुन्। सिन्धुली बाढी र पहिरोको अति जोखिम भएको जिल्ला हो। वर्षायाम सुरु भएको र बाढी र पहिरोका कारण हुने प्रभावितहरुको उद्धार र राहातका लागि जिल्लास्थित सुरक्षा निकायहरुबीच संयुक्त अभ्यास गरिएको प्रमुख जिल्ला अधिकारी रमेश न्यौपानेले जानकारी दिए। विपदमा परेकाहरुको खोज तथा उद्धारमा समन्वयात्मक तथा नेतृत्वदायी भूमिका, आवश्यकता अनुसार उद्धारा र राहत सामाग्रीको बन्दोबस्ती, सुरक्षा निकायसंगको समन्वय तथा परिचालन लगायतका विषयमा केन्द्रित रहेर पूर्वअभ्यास गरिएको उनको भनाई छ। उद्धारकार्यमा खटिने सुरक्षाकर्मीहरुलाईसमेत पूर्वअभ्यासले सहयोग पुग्ने र जनचेतानाका हिसाबले पनि यस्ता कार्यले मद्धत पुग्ने विश्वास लिएका छौं, उनले भने। कमलामाई नगरपालिका सिन्धुलीका मेयर उपेन्द्रकुमार पोखरेले सिन्धुली जिल्ला धेरैवर्षा हुने ठाउँ भएकोले बाढी र पहिरोबाट धेरै जिल्लावासीहरु प्रभावित हुने गरेको बताए । उनले यस्ता विपद्मा परेकाहरुको कसरी खोज तथा उद्धार गर्ने भन्ने विषयमा गरिएका अभ्यासहरुले साँच्चिकै नागरीकहरुको समयमा उद्धार गर्न सहयोग पुग्ने विश्वास लिए। बाढी पहिरो, भूकम्प, आगलागी, हावाहुरी, चट्याङलगायतका विपद्हरु हरेक वर्ष हुने गरेका छन्। यस्ता विपदमा परेका नागरीकहरुको उद्धार र राहतमा नगरले आवश्यक पर्ने सबै खाले सहयोग गर्न प्रतिबद्ध रहेकोसमेत उनको भनाई छ। सिन्धुलीमा सुनकोशी, बागमती, कमला, मरिण, चदाहा जस्ता नदीका कारण बाढी र डुवानको उच्च जोखिम हुने गरेको छ। यी नदीहरुलेले वर्षेनी आधादर्जनबढी नागरीकहरुको ज्यान लिने गरेका छन्। यस्तै महाभारत क्षेत्र, चुरे र भिरला जमिन भएका क्षेत्रमा अत्याधिक पहिरोको जोखिम हुने गरेको छ। चुरे विनासका कारण आउने खहरेहरुले नदीको सतह उकासीदा बाढीहरु बस्तिमा पस्ने र खेतियोग्य जमिन कटान गर्नुका साथै बस्तिहरु डुबानमा पर्ने गरेका छन्। बागमती नदिका कारण हरिहरपुरगढी गाउँपालिका, मरिण नदीका कारण मरिण गाउँपालिका, कमला नदीका कारण कमलामाई र दुधौली नगरपालिका, चदाहा नदीका कारण तिनपाटन गाउँपालिकाका अधिकांश वडाहरु प्रभावित छन्। सुनकोशी नदीमा आउने बाढीका कारण, नेपालथोक, मुलकोट, खाल्टे, खुर्कोट, बलेनी, ग्वाल्टार, खाङसाङलगायतका बजार क्षेत्रका नागरीकहरु त्रासमा छन्। जिल्लामा बाढी र पहिरोमा फसेका, बाढीले बगाउँदै गरेका, बेपत्ता भएकोहरुको खोज तथा उद्धार कार्यलाई प्रभावकारी बनाउन नेपाली सेनाको वर्दबहादुर गण, नेपाल प्रहरी र शसस्त्र प्रहरीको टोलीले संयुक्त डेमो प्रदर्शन गरेका थिए। सदरमुकामस्थित ग्वाङ खोलामा गरिएको डेमोमा उद्धारका लागि आवश्यक सामाग्री, तालिम प्राप्त सुरक्षाकर्मी, एम्बुलेन्स तथा उपचार सेवालगायतका कार्यमा स्वास्थ्य संस्था, रेडक्रस लगायतसंगको समन्वयको समेत अभ्यास गरिएको थियो। डेमो प्रदर्शनमा नगर प्रमुख पोखरेल, प्रजिअ न्यौपाने, उपअनुसन्धान निर्देशक रिवेन कुमार गच्छादार, सेनानी विकास आचार्य, प्रहरी नायव उपरिक्षक मनोज लामा, शसस्त्र प्रहरी नायव उपरिक्षक गोपिकृष्ण भट्टराई, सिन्धुली उद्योग बाणिज्य संघका अध्यक्ष अर्जुन श्रेष्ठ, नेपाल रेडक्रस सोसाईटी सिन्धुलीका सभापति अशोक श्रेष्ठलगायतको उपस्थिती रहेको थियो।"
१० दिनको कैद छल्न आठ वर्षदेखि फरार रहेका दुई जना पक्राउ,"सिन्धुली : वन पैदवार हानी नोक्सनी मुद्धाका फरार प्रतिवादीहरुलाई सिन्धुली प्रहरीले आठ वर्षपछि नियन्त्रणमा लिएको छ। जम्मा दशदश दिन कैद सजाय तोकिएका मरिण गाउँपालिका३ का ५६ वर्षिय वाङग्याल वाईवा र सोही ठाउँका ५९ वर्षिय आईते भन्ने कान्छामान विश्वकर्मालाई प्रहरीले पक्राउ गरेको हो। वाइवा र विश्वकर्मालाई वन पैदवार हानी नोक्सानि गरेको भन्दै २०७१ चैत्र १२ गते दशदश दिनको कैद सजाय फैसला गरेको थियो। सोही मितिदेखि फरार रहेका वाइवा र विश्वकर्मालाई ईलाका प्रहरी कार्यालय कपिलाकोटबाट खटिएको प्रहरीको टोलीले मरिण गाउँपालिका३ बरुण खोलाबाट नियन्त्रणमा लिएको जिल्ला प्रहरी कार्यालय सिन्धुलीका प्रहरी नायव उपरिक्षक मनोज कुमार लामाले जानकारी दिए। पक्राउ परेका दुबै जना प्रतिवादिहरुलाई फैसला कार्यान्वयनको लागि सिन्धुली अदालतमा दाखिला गरी करागार कार्यालय सिन्धुली थुनामा पठाइएको, लामाले बताए।"
मिटरब्याजीविरुद्ध तत्काल कारवाही थाल्न सुरक्षा निकायलाई गृहको निर्देशन,"काठमाडौं : गृह मन्त्रालयले मिटर ब्याजमा रकम उपलब्ध गराएको पाइए जानकारी गराउन भनेको छ। मन्त्रालयले शुक्रवार विज्ञप्ति जारी गरी मिटर ब्याजमा रकम उपलब्ध गराउने क्रियाकलाप कोही कसैले नगर्न नगराउन भनेको हो। विज्ञप्तीमा भनिएको छ, त्यस्ता कार्य प्रचलित कानूनअनुसार दण्डनीय भएकोले त्यस किसिमका कानून विपरीतका क्रियाकलाप कोही कसैले नगर्नु नगराउनु हुन र यस्ता गतिविधिहरू भएको कुनै सूचना प्राप्त भएमा तत्काल नजिकको जिल्ला प्रशासन कार्यालय वा प्रहरी इकाईमा जानकारी गराउनुहुन सर्वसाधारणमा अनुरोध गरिन्छ। गृहले मिटर ब्याजमा रकम उपलब्ध गराउने, सो बापत घर जग्गा लिखत पास गरी लिने दिने, यस बापत कानून विपरित ठूलो रकम ब्याज स्वरुप असूल गर्ने, सम्पति कब्जा गर्ने, यौन शोषण गर्ने एवं शारीरिक र मानसिक रुपमा यातना दिने कार्य गैरकानूनी भएको पाइए कानूनबमोजिम कारबाही गर्न सुरक्षा निकायहरुलाई निर्देशन दिएको छ।"
काठमाडौंमा मधेस मुद्दामा बहस,"काठमाडौं : मधेसका मुद्दामा मिडियाले रिसर्च गरेर समाग्री प्रकाशन प्रसारण गर्नु पर्नेमा एक कार्यक्रमका वक्ताहरुले जोड दिएका छन्। परिवर्तनको अभियान नेपालको आयोजना गरेको मधेस मुद्धामा मिडियाको भूमिका विषयक संवाद कार्यक्रममा वक्ताहरुले मधेसकासमस्या समाधानका लागि मुलधारका मिडियाहरुले विशेष भूमिका खेल्नु पर्ने उनीहरुले जोड दिए। पत्रकार वसन्त बस्नेत, मिडिया अनुसन्धानकर्ता प्रियंका झाले दिएको प्रस्तुतिमा मधेस विश्लेषक तुलानारायण साहले टिप्पणी गरेका थिए। मधेसका एजेन्डाहरुको सवालमा मधेसी समुदायको भावना अनुरुप यथेष्ट स्थान संचारमाध्यमहरुले नदिएको चर्चा गरिएको थियो। विश्लेषक साहले मधेस र पहाडी समुदायबीचको ऐतिहासिक सम्बन्ध र हालको अवस्थाबारे चर्चा गरेका थिए। सबैले सबैको भाषा, संस्कृती र भावनालाई सम्मान गर्दा मधेसी र पहाडी समुदायबीचको सामाजिक सद्भाव बलियो बन्ने उनले उल्लेख गरे। मिडिया अनुसन्धानकर्ता झाले मिडियाले मधेसी र पहाडी समुदायबीच विश्वास मजबुत पार्ने खालका समाग्री प्रकाशन प्रशारण गर्नुपर्नेमा जोड दिए। परिवर्तनको अभियान नेपालले मधेस प्रदेश र प्रदेश नम्बर१ का विभिन्न जिल्लाहरुमा पहाडीमधेसी समुदायबीच सद्भाव र विश्वास निर्माण गर्न समाजिक अभियान चलाउँदै आएको संस्थापक अध्यक्ष केशब दाहालले बताए।"
सिन्धुलीमा मदन भण्डारी लोकमार्ग अवरुद्ध,"सिन्धुली : सिन्धुलीमा मदन भण्डारी लोकमार्ग अवरुद्ध भएको छ। शुक्रबार मध्यान्ह आएको बाढीले बगाउँदा मदन भाण्डारी लोकमार्गको सिन्धुलीमरिण खण्ड अवरुद्ध भएको हो। कमलामाई नगरपालिका४ स्थित कुडुले र ज्यामिरेको सिमानामा बग्ने खोल्सीमा आएको बाढीले निर्माणाधिन सडक बगाएको हो। दिउँसो आएको भिषण बाढीले बगाउँदा तीन घण्टादेखि सडक जाममा परेको नेपाल विद्युत प्राधिकरण सिन्धुली वितरण केन्द्रका सरोज खड्काले बताए। हामी अवरुद्ध विद्युत मर्मतका लागि आएका थियौं। तर सडक अवरुद्ध भएर बाटोमै अलपत्र परेका छौं, उनले भने। सडक अवरुद्ध हुँदा सिन्धुलीमाढीबाट मरिणहुँदै हेटौडासम्म जाने र आउने सयौं सवारी साधनहरु अवरुद्ध भएका छन्। अवरुद्ध सडक संचालनका लागि सडक निर्माण कम्पनी कालिका कन्ट्रक्सनले दुईवटा जेसीवी र स्काभेटर प्रयोग गरिएको भएपनि पानी काम नभएकाले सम्भाव नभएको खड्काले बताए। सडक अवरुद्ध भएको स्थानमा पक्की पुल निर्माण कार्य भईरहेको छ।"
नाबालिका र महिलाको चरित्र हत्या गरेको अभियोगमा दुई जना पक्राउ,"काठमाडौं : सामाजिक सञ्जालमा नाबालिका तथा महिलाको भिडियोतस्वीर सम्प्रेषण गरी चरित्र हत्या गरेको अभियोगमा दुई जनालाई प्रहरीले पक्राउ गरेको छ। पक्राउ पर्नेहरूमा काभ्रेपलाञ्चोक धुलिखेल नगरपालिका६ चोच्छे बस्ने २० वर्षीय बिकेश सोजुँ र खोटाङ ऐसेलुखर्क गाउँपालिका१ स्थायी वतन भई हाल काठमाडौं महानगरपालिका१६ बालाजु बस्ने २० वर्षीया भोजकुमारी दाहाल रहेका छन्। अश्लिल भिडियो बनाई पीडित नाबालिकाको आफन्त तथा साथीभाइलाई सामाजिक सञ्जालमा पठाई चरित्र हत्या गरेको अभियोगमा विकेशलाई धुलिखेल नगरपालिका६ बाट बुधबार र महिलाको तस्वीर दुरुपयोग गरी पीडितको चरित्र हत्या गरेकोले भोजकुमारीलाई बिहीबार विद्युतीय कारोबार ऐन, २०६३ अन्तर्गतको कसूरमा प्रहरी प्रधान कार्यालय साइबर ब्यूरो भोटाहिटीबाट खटिएको प्रहरीले पक्राउ गरेको हो। उनीहरूमाथि जिल्ला अदालत काठमाडौंबाट पाँच दिन म्याद थप गरी थप अनुसन्धान भइरहेको ब्यूरोले जनाएको छ।"
सडक भासिएर मृत्यु भएका दुवै पुरुषको सनाखत,तनहुँ : पृथ्वीराजमार्गअन्तर्गत तनहुँको आँबुखैरेनी गाउँपालिका४ साखरस्थित बाँध नजिक शुक्रबार बिहान सडक भासिँदा मृत्यु भएका दुबै पुरुषको सनाखत भएको छ। घटना पश्चात दमौली अस्पतालमा राखिएको शव मृतकका आफन्तजनले पहिचान गरेपछि सनाखत भएको हो। सो घटनामा परी मृत्यु हुनेमा गोरखा जिल्ला सिरानचोक गाउँपालिका५ छोप्राक घरभई हाल आँबुखैरेनीमा बस्दै आएका ३५ वर्षीय केशव घिमिरे र मकवानपुर जिल्ला हेटौँडा नगरपालिका७ निवासी ३३ वर्षीय हेमबहादुर भुजेल रहेको जिल्ला ट्राफिक कार्यालय तनहुँका प्रमुख प्रहरी नायब निरीक्षक गोकर्ण नेपालले जानकारी दिए। सडक भासिएको मस्याङ्दी नदी किनारमा दुई पुरुषको शव भेटिएपछि पोखरा र चितवनबाट आएको गोताखोर टोलीले नदीमा खोजतलास कार्यलाई तीव्रता दिइरहेको छ। भासिएको सडक विस्तारको लागि सडक डिभिजन कार्यालयका प्राविधिक टोलीले काम गरिरहेको छ। ठूला सवारी पास नहुने भएकाले साना सवारीलाई काम गरेको समयमा रोकेर अन्य समयमा पठाउने गरिएको निरीक्षक नेपालले बताए। रासस
अवरुद्ध आँबुखैरेनीमुग्लिन खण्ड एकतर्फी सञ्चालनमा (फोटोफिचर),"तनहुँ : पृथ्वीराजमार्गअन्तर्गत तनहुँको आँबुखैरेनी गाउँपालिका४, साँखर ड्याममा सडक भाँसिएपछि अवरुद्ध राजमार्ग एकतर्फी सञ्चालनमा आएको छ। शुक्रबार बिहान करिब पौने ५ बजेदेखि ठप्प भएको राजमार्ग दिउँसो १ बजेपछि एकतर्फी रुपमा सञ्चालनमा आएको जिल्ला प्रहरी कार्यालय तनहुँले जनाएको छ । सडकको कुनातर्फ भित्ता सामान्य रुपमा जेसिबीले काटेर फालेपछि साना सवारी पास भएको छ । ठूला सवारी साधनलाई भने प्रवेश गराइएको छैन । सडक भाँसिदा बा १० च ४६७९ नम्बरको कार, ग १५ प २९५३ नम्बरको मोटरसाइकल, बा ३३ प १०८१ नम्बरको मोटरसाइकल खसेर बेपत्ता भएका छन् । सडक अवरुद्ध भएपछि यात्रुहरु बीच बाटोमा अलपत्र परेका थिए।"
बञ्चरेडाँडा ल्याण्डफिल साइटमा खसालियो १५३ ट्रक फोहोर,"काठमाडौं : नुवाकोटको बञ्चरेडाँडा ल्याण्डफिल साइटमा शुक्रबारदेखि निर्वाध फोहोरको अन्तिम विसर्जन भएको छ। बिहीबार बेलुका ७ बजेदेखि शुक्रबार बिहान १ बजेसम्म महानगरका प्रमुख बालेन्द्र शाह (बालेन) सँग प्रभावित क्षेत्रका वडाध्यक्षहरुसँग भएको सहमतिअनुसार आजैबाट फोहोर ढुवानी र अन्तिम व्यवस्थापन कार्य भएको हो। आज १५३ ट्रक फोहोर व्यवस्थापन भएको साइटका इन्चार्ज ईञ्जिनियर सरकारदीप श्रेष्ठले बताए। आज सौहार्द वातावरणमा फोहोर व्यवस्थापन भएको छ। स्थानीयबाट कुनै पनि खालको अवरोध वा रोकावट भएन। भोलिदेखि तालिकाबद्ध र पूर्ववत् काम गर्ने वातावरण बनेको छ, उनले भने।"
सप्तरीमा मिटरब्याजी आतंक : प्रधानमन्त्रीको निर्देशनपछि फरार रामदेवसहित ८ जनाको खोजी तीव्र,"राजविराज : प्रधानमन्त्री शेरबहादुर देउवाले सप्तरीका मिटरब्याजी रामदेव साह तेलीलाई पक्राउ गरी अनुसन्धान अघि बढाउन निर्देशन दिएपछि सप्तरी प्रहरी सक्रिय भएको छ। गृहमन्त्री बालकृष्ण खाँणलाई प्रधानमन्त्री देउवाले मिटरब्याजी तेलीलाई पक्राउ गरी अनुसन्धान अघि बढाउन निर्देशन दिएपछि सप्तरी प्रहरी र प्रशासन गम्भीर बनेको हो। धन सम्पत्ति आर्जन गर्न पहिले लुटपाट र डकैती हुने गरेकोमा अहिले चर्को व्याज असुलेर जग्गा फिर्ता नगर्ने मिटर व्याजी कारोबारीका रुपमा देखिएको सप्तरीका सीडीओ जर्नादन गौतमले बताए। प्रधानमन्त्रीको निर्देशनपछि मिटरब्याजको कारोबार गर्दै उठिवास गर्ने मुख्य आरोपी सप्तरीको खडक नगरपालिका कल्याणपुरका रामदेव साह तेलीका छोरा ४४ वर्षीय नन्दकिशोर साह पक्राउ परेका छन्। रामदेवको खोजीमा रहेको सप्तरी प्रहरीले उनका छोरा नन्दकिशोरलाई धरान बजारबाट पक्राउ गरेको सप्तरीका एसपी अविनारायण काफ्लेले बताए। फरार रहेका रामदेवसहित ८ जना आरोपितको खोजीकार्य तीव्रताका साथ भइरहेको उनले बताए। छोटो समयमा उल्लेख्य आर्थिक प्रगति गरेका तेली मिटरब्याजमा लगानी गर्ने र जबर्जस्ती रकम असुल गर्ने गिरोहका नाइके हुन्। कर्जा दिएको चार गुणा असुले पनि जग्गा फिर्ता नगरेर नौ जनालाई उठिवास लगाएको सप्तरी प्रहरीको अनुसन्धानले देखाएको छ। मिटरब्याजी साहुकार तेलीले विपन्न ९ जना नागरिकमाथि ज्यादती गरेको घटना पत्ता लागेको सप्तरी प्रहरीले जनाएको छ। मिटरब्याजी तेलीबाट पीडित नौ जना सम्पर्कमा आएको र उनीहरूले साहुकार तेलीलाई कडा कारबाही गर्न माग गरेको एसपी काफ्लेले बताए। रामदेवले रकम लगानी गर्ने र विभिन्न परिबन्धमा पारेर यातना दिँदै, धम्क्याउँदै र यौन शोषण गर्दै सर्वसाधारणसँग धेरै रकम असुल्ने कार्य गर्दै आएको पत्ता लागेको छ। उनीहरुविरुद्ध ठगी मुद्दामा कारवाही थालिएको छ। पीडितहरूले ठगी तथा आपराधिक विश्वासघात गरेको भन्दै साहुकार रामदेवसँगै उनकी श्रीमती शिवकुमारी, छोरा नन्दकिशोर, छोरीहरू रेणुकुमारी र अनुराधा, नाति २१ वर्षीय चन्दनकुमार र धनुषा खरिहानी टोल बस्ने कैलाश साहलगायतविरुद्ध इलाका प्रहरी कार्यालय कल्याणपुरमा तीन महिना अघि उजुरी दिएका थिए। मिटरब्याजी रामदेवबाट १० लाख ऋण लिएकी शम्भुनाथ नगरपालिका२ रामपुरजमुवाकी महिलाले ब्याज मिनाहा पाउने आश्वासनमा यौन शोषणको शिकारसमेत भएको भन्दै उजुरी दिएकी छन्। पीडितकाअनुसार १० लाख ऋणको साहुकार रामदेवले ३२ लाख रुपैयाँ असुलेर यौन शोषणसमेत गरेका छन्। ऋण चुक्ता गरेपछि फिर्ता गर्नेगरी आफ्नो नाममा रजिष्ट्ररी गरेको १५ कट्ठा १५ धुर जग्गासमेत तेलीले फिर्ता गरेका छैनन्। रामपुरजमुवाको कित्ता नम्बर १८९ को १७ धुर, कित्ता नम्बर १८१ र १८७ को एकएक कट्ठा, कित्ता नम्बर ४३ को सात कट्ठा ११ धुर र कित्ता नम्बर ५७३ को पाँच कट्ठा सात धुर जग्गा साहुकार तेलीले फिर्ता नगरेको पीडितले बताइन्। पीडितका श्रीमान् रोजगारीका लागि १२ वर्ष अघि मलेसिया गएका थिए। घरनजिकै जग्गा किन्ने विषयमा श्रीमानको सहमतिअनुसार साहुकार रामदेवसँग १० लाख रुपैयाँ ऋण लिएर पीडितले सात कट्ठा ११ धुर जग्गा किनेका थिए। नयाँ किनेको जमिनसहित उनको नाममा रहेको सबै जग्गा साहुकारले ऋण तिरेपछि फिर्ता हुने गरी आफ्नो नाममा राखेर फिर्ता गरेका छैनन्। वैदेशिक रोजगारमा रहेका श्रीमानले पठाएको पैसा साहुकार तेलीलाई तिर्दै गए पनि जग्गा फिर्ता नपाएको पीडितले बताएकी छन्। ऋण तिरेपछि सबै जग्गा फिर्ता गर्ने भनेका तेलीले १० लाखको ३२ लाख रुपैयाँ असुले पनि जग्गा फिर्ता नगरेको पीडितले बताइन्। ब्याज धेरै भयो भन्दै मिनाहा गर्ने नाममा पटक पटक जबर्जस्तीकरणी गरेको पीडितले बताइन्। न्यायका लागि गत मंसिर १२ गते पुगेकी पीडितलाई जिल्ला प्रहरी कार्यालयले इलाका प्रहरी कार्यालय कल्याणपुर पठाए पनि कल्याणपुर प्रहरीले ढिलो भएको भन्दै उजुरी लिन नमानेको पीडितले बताइन्। प्रहरीले उजुरी नलिएपछि उनले मंसिर १३ गते जिल्ला हुलाक कार्यालयमार्फत जिल्ला प्रहरी कार्यालयमा जाहेरी पठाएकी थिइन्। प्रहरीले कारवाही अगाडि नबढेपछि पीडितले पुस २१ गते उच्च अदालत जनकपुर राजविराज इजलासमा परमादेशका लागि निवेदन दिएकी थिइन्। उच्च अदालत जनकपुर राजविराज इजलासले जिल्ला प्रहरी कार्यालय सप्तरीलाई पीडितको उजुरी दर्ता गर्न परमादेश दिएको छ। न्यायाधीशद्वय नातिबाबु लामिछाने र मदन पोखरेलको संयुक्त इजलासले पीडितको जाहेरी सनाखत गराई निकासा दिनू भनेर प्रहरीका नाममा परमादेश गरेको छ। ऋण लिएकाबाट चर्को व्याजसहित ऋण चुक्ता भएपछि पनि जग्गा फिर्ता नगर्ने रामदेवजस्ता धेरै कुपात्रको खोजी गर्नुपर्ने सिडिओ गौतमले बताए। ऋण लिएभन्दा दुई गुणा बढीको तमसुक गराउने, आफ्नो नाममा जग्गा रजिष्ट्ररी गराउने र चर्को व्याज असुलेर पनि जग्गा फिर्ता नगर्ने रामदेवजस्ता धेरै पात्र सप्तरीमा हुन सक्ने उनले बताए। विज्ञान तथा प्रविधिको विकाससँगै भएको नयाँ अपराधको शैलीलाई पहिचान गर्न र निवारण गर्न सरकार तथा प्रहरी प्रशासनले सजगता अपनाउन जरुरी रहेको भन्दै गौतमले राज्यका निकायहरु यस्ता अपराधको पहिचान गर्न र जनतालाई लुटिनबाट जोगाउन गम्भीर बन्नुपर्ने बताए।"
"'दुनियाँमा पूर्वराष्ट्रपति, प्रधानमन्त्री, गृहमन्त्री पद छैन, कहाँबाट सिर्जना भयो ? '","काठमाडौंः सांसद अमरेशकुमार सिंहले भीआईपीको मापदण्ड पुनरावलोकनको माग गरेका छन् । प्रतिनिधि सभामा बोल्दै सांद सिंहले पूर्वप्रधानमन्त्री, पूर्वगृह मन्त्री दुनियाँमा कुनै पद नहुने बताएका हुन् । उनले भने, 'भीआईपी कल्चर पनि अचम्मकै छ नेपालमा । गृहमन्त्रीज्यू एकपटक डेनमार्क, स्वीडेन, नर्वे देश घुम्दा हुन्छ । त्यहाँ पूर्वप्रधानमन्त्री, पूर्वराष्ट्रपति छैन । पूर्वप्रधानमन्त्री, पूर्वगृहमन्त्री दुनियाँमा कुनै पद हुँदैन । कहाँबाट यो पदको सिर्जना भयो । संविधानको कुन धारामा उल्लेख छ यो पूर्व भन्ने । अगाडि गाडी, पछाडि गाडी राज्यको पैंसा मात्रै खर्च भयो । उनले भीआईपी कल्चरबाट जोगिनुपर्ने बताए । यस्तै, ट्राफिक व्यवस्थापन प्रविधिमैत्री बनाउनुपर्नेमा डोज दिए ।"
कपिलवस्तु प्रहरी प्रमुख कार्की सम्मानित,कपिलवस्तु : जिल्ला प्रहरी कार्यालय प्रमुख (एसपी) दानबहादुर कार्की सम्मानित भएका छन्। स्थानीय तह सदस्य निर्वाचन २०७९ मा शान्ति सुरक्षामा पुर्याएको योगदानको प्रशंसा गर्दै मुख्य निर्वाचन अधिकृतको कार्यालयले शुक्रबार जिल्ला समन्वय समितिमा आयोजित एक समारोहका बीच कार्कीलाई सम्मान गरेको हो। मुख्य निर्वाचन अधिकृत एवं जिल्ला न्यायाधीश तेजेन्द्र प्रसाद शर्मा सापकोटाले जिल्ला प्रहरी प्रमुख कार्कीलाई सम्मान स्वरुप मायाको चिनो प्रदान गरेका थिए। कपिलवस्तुमा वैशाख ३० गतेको स्थानीय निर्वाचन शान्तिपूर्ण रुपमा सम्पन्न भएको थियो। जिल्ला शुक्रबारै स्थानीय तहअन्तर्गत सबै प्रकारमा निर्वाचन सम्पन्न भएका छन्।
पृथ्वीराजमार्गको आँबुखैरेनी खण्ड बेलुका ७ बजेबाट बन्द,तनहुँ : पृथ्वीराजमार्ग अन्तरगत तनहुँको आँबुखैरेनीमुग्लिन खण्ड शुक्रबार बेलुका ७ बजेदेखि बन्द गरिने भएको छ। आँबुखैरेनी४ पावर हाउस नजिक बिहान सडक भासिएपछि अवरुद्ध भएको उक्त सडकखण्ड मर्मतका लागि बेलुका ७ बजेदेखि भोलि बिहान ६ बजेसम्म बन्द गर्न लागिएको हो। बिहान सडक भासिएपछि उक्त ठाउँमा साना सवारीसाधन मात्रै सञ्चालन भइरहेका छन्। सडक भासिएको ठाउँमा भित्तापट्टी सडक खन्न थालिएको छ। डेढदुई मिटर भित्ता खनेर सडक सञ्चालन गर्न काम भइरहेको सडक डिभिजन कार्यालय दमौलीका प्रमुख लक्ष्मी केसीले जानकारी दिइन्। रातिको समयमा जोखिम सडक भासिएपछि बिहानैदेखि अलपत्र सर्वसाधारणलाई पैदल हुँदै वारपार गराइएको छ। यसैबीच गण्डकी प्रदेशका आन्तरिक मामिलामन्त्री डोवाटे विकले उक्त खण्डको आजै निरीक्षण गरेका छन्। निरीक्षणका क्रममा मन्त्री विकले छिटो काम सकेर यातायात सञ्चालनमा सहजता ल्याउन निर्देशन दिए। सडक भासिएर उक्त ठाउँबाट कार र मोटरसाइकल खस्दा दुई जनाको मृत्यु भएको छ। मृत्यु भएकामध्ये एक जनाको सनाखत भएको छ भने अर्का व्यक्तिको सनाखत नभएको प्रहरी नायब उपरिक्षक युवराज खड्काले जानकारी दिए। गोरखा घर भई आँबुखैरेनी२ बस्ने ३५ वर्षीय केशव घिमिरेको सनाखत भएको उनले बताए। अर्का व्यक्तिको सनाखत गर्न प्रयास भइरहेको प्रहरीले जनाएको छ। रासस
रारा बहुमुखी क्याम्पसमा अक्ष्यकोष स्थापना,"मुगु : रारा बुहमुखी क्याम्पसमा स्नातकतर्फ अध्यनरत दुई जना गरिब तथा जेहन्दार र दलित विद्यार्थीका लागि छात्रावृत्ति उपलब्ध गर्न पूर्व क्याम्पस प्रमुखले आफ्ना बुबाआमाको नाममा अक्षयकोष स्थापना गर्ने भएका छन्। शुक्रबार मध्यपश्मि विश्व विद्यालयका उपकूलपति प्राडा नन्दबहादुर सिंह, रजिष्ट्रार प्राडा नारायणप्रसाद पौडेल लगायतको उपस्थितमा रारा बहुमुखी क्याम्पसले आयोजना गरेको छलफल कार्यक्रममा पूर्व प्रमुख डम्बर रावलले बुबा पदमबहादुर रावल र आमा हीरामति रावलको नाममा प्रत्येक वर्ष एक लाख रुपैँयाको अक्ष्यकोष स्थापन गर्ने भएका हुन कार्यक्रममा उनले क्याप्मसलाई १ लाखको चेकसमेत हस्तान्तरण गरेका थिए। क्याम्पस प्रमुख सुशील कुमार भामले अक्ष्यकोष कार्यविधि निमार्ण गरिने बताए। 'कार्यविधि निमार्णपश्चात् बैंकमा जम्मा भएको उक्त रकमको ब्याजबाट दुई जना गरिब जेहन्दार तथा दलित गरी दुई जना विद्यार्थीलाई प्रत्येक वर्ष ४ हजार ५ सयका दरले छात्रबृत्ति उपल्बध गराउँछौं,' उनले भने।"
सडक भाँसिदा पृथ्वी राजमार्गमा यातायात अवरुद्ध,तनहुँ : पृथ्वी राजमार्गअन्तर्गत तनहुँको आँबुखैरेनी गाउँपालिका४ साँखरस्थित ड्याम नजिक सडक भाँसिदा दुईतर्फी सवारी आवागमनमा अवरुद्ध भएको छ। गए रातिदेखि परेको अविरल वर्षाका कारण सडक छेउको भाग भाँसिएको हो। सडकको भाग तलबाट भाँसिएकाले बेलिब्रिज नराखेसम्म सवारी आवतजावतमा सम्भव नदेखिएको तनहुँका प्रहरी नायब उपरीक्षक युवराज खड्काले जानकारी दिए। तत्काल मर्मतसम्भार पनि गर्न नसक्ने भएपछि जताबाट आएको त्यतैतर्फ सवारीसाधान फर्काइएको उनले बताए। करिब २० मिटर सडक भाँसिएको प्रहरीले जनाएको छ।
मोरङमा ज्यान मार्ने उद्योगका थुनुवाको मृत्यु,विराटनगर : जिल्ला सरकारी वकिल कार्यालय मोरङको सोधपुछ कक्षमा बेहोस भएर ढलेका एक जना थुनुवाको बिहीबार दिउँसो उपचारका क्रममा मृत्यु भएको छ। मोरङ प्रहरीका प्रवक्ता डीएसपी दीपक श्रेष्ठका अनुसार ज्यान मार्ने उद्योग मुद्दामा प्रतिवादी बनाइएका थुनुवा मोरङको केराबारी गाउँपालिका२ का ४८ वर्षीय भक्तबहादुर ठकुरीको मृत्यु भएको हो। आफ्नै श्रीमती सकुन्तला ठकुरीलाई २०७८ माघमा आक्रमण गरेर गम्भीर घाइते बनाएको अभियोगमा प्रहरीले उनीविरुद्ध मुद्दा चलाएको थियो। प्रहरीका अनुसार त्यतिबेला पक्राउ गरेर अनुसन्धान अघि बढाउने क्रममा कोरोना भाइरसको संक्रमण पुष्टि भएसँगै पछि उपस्थित गराउने शर्तमा उनलाई माघ ४ गते हाजिरजमानीमा छाडिएको थियो। कोरोना मुक्त भइसके पनि उनलाई प्रहरी कार्यालयमा उपस्थित गराइएको थिएन। मुद्दाको अनुसन्धान भने यसअघि सकिएको प्रहरीले जनाएको छ। घरमै बसिरहेका बेला इलाका प्रहरी कार्यालय बेलबारीले जेठ २५ गते ठकुरीलाई घरबाटै पुनः पक्राउ गरेको हो। प्रक्रिया पूरा गरी अदालतमा पेस गर्नका लागि प्रहरीले नियन्त्रणमा लिएर उनलाई बिहीबार सरकारी वकिल कार्यालयमा उपस्थित गराएको थियो। त्यस क्रममा वकिल कार्यालयको सोधपुछ कक्षमै फिँज काडेर बेहोस भइ उनी ढलेपछि तत्काल उपचारका लागि विराटनगरस्थित कोसी अस्पताल लगिएको डीएसपी श्रेष्ठले बताए। उनका अनुसार लगभग १ घण्टाजति उपचार गरिसकेपछि दिउँसो १:३० बजेतिर ठकुरीको मृत्यु भएको हो। उपचारका क्रममा मृत्यु भएका ठकुरीको शव पोस्टमार्टमका लागि कोसी अस्पतालमै राखिएको छ। पोस्टमार्टम रिपोर्ट आइसकेपछि मृत्युको कारण यकिन हुने जानकारी श्रेष्ठले दिए।
नेपालभारत मैत्री बसको ठक्करबाट सहचालकको मृत्यु,चितवन : काठमाडौंबाट भारत जान लागेको बसको ठक्करबाट सोहि बसका सहचालकको मृत्यु भएको छ। शुक्रबार बिहान चार बजे पृथ्वी राजमार्ग अन्तर्गत ईच्छाकामना गाउँपालिकाको मौवाखोला नजिक बसले ठक्कर दिएको हो। काठमाडौंबाट भारतको सिलगढीतर्फ जाँदै गरेको बा ५ ख ७८४३ नम्बरको नेपालभारत मैत्री बसको ठक्करबाट सोही बसका सहचालक सुनसरी झुम्का बस्ने २३ वर्षीय जनक दाहालको घटनास्थलमै मृत्यु भएको जिल्ला प्रहरी कार्यालयका प्रवक्ता डीएसपी नरहरी अधिकारीले बताए। पोष्टमार्टमको लागि शव भरतपुर सरकारी अस्पताल ल्याइएको छ। बस र चालक ईलाका प्रहरी कार्यालय मुग्लिनले नियन्त्रणमा लिएको छ।
"जाजरकोटमा बोलेरो जिप दुर्घटना : दुई जनाको मृत्यु, ५ को अवस्था गम्भीर",जाजरकोट : जाजरकोटको जुनीचाँदे गाउँपालिका ५ गर्खाकोटमा जिप दुर्घटना हुँदा २ जनाको घटनास्थलमै मृत्यु भएको छ। अन्य ९ जना घाइते भएका छन्। घाइतेमध्ये ५ जनाको अवस्था गम्भीर रहेको छ भने ४ जनाको अवस्था समान्य रहेको प्रमुख जिल्ला अधिकारी रामबहादुर शाहीले जानकारी दिए। सुर्खेतबाट जुनीचाँदे गाउँपालिका केन्द्रतर्फ जाँदै गरेको कर्णाली प्रदेश ०२००१च ०३४१ नम्बरको बोलेरो जिप वडा नं ५ को गर्खाकोट ( वेलपुइना) भन्ने स्थानमा दुर्घटनामा परेको हो। सो जीपमा ११ जना यात्रु रहेका थिए । घाइतेहरुको अवस्था गम्भीर रहेको छ । मृतकको नाम खुल्न नसकेको प्रहरीले जनाएको छ । उद्धार कार्य जारी छ । घाइतेको हेलिकप्टरबाट उद्धार गर्न गृहको निर्देशन घाइतेको हेलिकोप्टरबाट उद्धार गरी उपचारको व्यवस्था मिलाउन गृहमन्त्री बालकृष्ण खाणले निर्देशन दिएका छन्। जाजरकोटका प्रजिअ शाहीले गृहमन्त्री खाणको निर्देशनपछि नेपाली सेनाको सुर्खेत कार्यालयसँग समन्वय गरी उद्धारका लागि हेलिकप्टर पठाइएको जानकारी दिए। घटनास्थल दुर्गम भएकोले बिस्तृत विवरण आउन बाँकी छ ।
"ल्याण्डफिल साइट क्षेत्रका बासिन्दासँग १८ बुँदे सहमति, रातिमात्र फोहोर ढुवानी गरिने","काठमाडौं : काठमाडौं महानगरपालिका र सिसडोल बञ्चरेडाँडाकुँडुले ल्याण्डफिल साइट क्षेत्रका बासिन्दाबीच १८ बुँदे सहमति भएको छ । बिहीबार राति भएको काठमाडौं महानगरपालिका र स्थानीय जनप्रतिनिधिबीच भएको बैठकमा फोहोर ढुवानी रातिमा मात्र गर्ने सहमति भएको छ। महानगरले रातिको लागि आवश्यक बत्ती तथा बाटोको निर्माण तीन महिनाभित्र गर्ने प्रतिबद्धता जनाएको छ। फोहोर विसर्जनको अवरोध हटाइ शुक्रबारबाट लैजाने सहमति भएको छ। यसैगरी सिसडोल तथा बन्चरे डाँडामा फोहोरको दुर्गन्ध नआउने गरी काठमाडौं महानगरपालिकाले एक महिनाभित्र व्यवस्थापन गर्ने, फोहोरबाट निस्कने लिच्चड खोलामा नमिसाउने गरी दुई महिनाभित्र वैज्ञानिक व्यवस्थापन गर्ने सहमति भएको छ । सहमति पत्रमा फोहोर बोक्ने गाडीबाट बाटोमा लिच्चड नचुहिने व्यवस्था एक महिना भित्र मिलाउने,फोहोरमैला प्रभावित क्षेत्रको वैज्ञानिक अध्ययन गरी प्रभावित क्षेत्र छुट्याउने र अध्ययनले दिएको कार्यहरु कार्यान्वयन गर्न पहल गर्ने, फोहोरमैला व्यवस्थापनमा संलग्न चालक तथा सहचालक तथा अन्य कर्मचारीहरुको महागरपालिकाले स्वास्थ्य विमा गर्ने उल्लेख छ। यसैगरी असाध्यै रोग लागेका प्रभावित क्षेत्रका बासिन्दाहरुको लागि महानगरबासिले प्राप्त गरे सरह उपलब्ध गराउने, फोहोरमैला व्यवस्थापनको कारण प्रभावित भएका क्षेत्रको विकास निर्माणका लागि काठमाडौ महानगरपालिकाले वार्षिक रुपमा बजेट विनियोजन गर्ने कार्यलाई निरन्तरता दिने, फोहोरलाई स्रोतमा वर्गीकरण गरी व्यवस्थापन गर्ने कार्यको जिम्मेवारी महानगरपालिकाको हुने सहमति भएको छ।"
फोहोर व्यवस्थापनको विषयमा सर्वपक्षीय छलफल हुँदै,"काठमाडौंः काठमाडौंमा देखिएको फोहोर व्यवस्थापन समस्या सम्बोधनका सवालमा सम्बद्ध निकायबीच सर्वपक्षीय छलफल सुरु भएको छ । सहरी विकास मन्त्रालयमा सहरी विकास मन्त्री रामकुमारी झाक्रीसहित सम्बद्ध निकायको उपस्थितिमा छलफल सुरु भएको हो । छलफलमा कांग्रेसका महामन्त्री गगन थापा, कांग्रेस प्रवक्ता प्रकाशशरण महत, ललितपुर महानगरका मेयर चिरिबाबु महर्जन, बञ्चरेडाँडाँका स्थानीय बासिन्दा लगायतको उपस्थिति छ । बञ्चरेडाँडाँमा स्थानीयले फोहोर व्यवस्थापन गर्न नदिँदा काठमाडौंमा फोहोर दिनप्रतिदिन थुप्रिंदै गएको छ ।"
"गोरखामा वर्षासँगै बाढी, पहिरो : घरहरु, पुल र हजारौं रोपनी खेत बगायो","गोरखा : बिहिबार रातभरको वर्षापछिको बाढी र पहिरोले गोरखाका विभिन्न ठाउँमा क्षति पुर्याएको छ। पालुङ्टार नगरपालिका वडा नं ६ मा एक व्यक्तिको घर पहिरोले बगाएको छ। वडा नं ९ मा मोटरेबल पुल र हजारौँ रोपनी खेत बगाएको वडाअध्यक्ष भेजराज पाण्डेले जानकारी दिए। पालुङटार ६ कल्लेरीमा पहिरोले स्थानीय केशरबहादुर थापाको घर बगाएको छ। घरबासविहीन भएपछि थापाको परिबार नजिकै त्रिपाल टाँगेर बसेका जिल्ला प्रहरी कार्यालयले जनाएको छ। त्यहाँका आठ घर पहिरोले क्षतिग्रस्त छन्। सरस्वती विक, खेलबहादुर गुरुङ, पदमबहादुर थापा, वीरबहादुर राना, ज्योति राना लगायतको घरमा पहिरोले क्षति पुर्याएको प्रहरीको भनाइ छ। त्यस्तै छापथोक उखुबारीको बस्ती माथिबाट झरेको पहिरोले चारघर उच्च जोखिममा रहेको वडाअध्यक्ष चेतबहादुर गुरुङले जानकारी दिए। जगतबहादुर गुरुङ, रञ्जना गुरुङ, टेकबहादुर गुरुङ र सोमबहादुर गुरुङको घरमा पहिरो पसेको उनले बताए। त्यस्तै पालुङ्टार ९ जोगीबेशीको राममाया कुँबरको घर स्थानीय खहरेखोलाले क्षतिग्रस्त बनाएको छ। उनको परिबार पुरानो बस्तीस्थित घरमा सरेको वडाअध्यक्ष भेजराज पाण्डेले जानकारी दिए। पाण्डेका अनुसार स्थानीय चुतीखोलाको बाढीले सेराबजार उच्च जोखिममा रहेको छ। सो खोलाको बाढीले जोगीबेशीदेखि विर्दीसम्मको करिब पैँतीससय रोपनी खेत बाढीले बगाएको उनले बताए। भित्र्याउने बेला भएको बर्खेधान(जुडीधान) र रोपाइँको तयारी भइरहेको फाँट बाढीले बगाएपछि किसान चिन्तित छन्। अँबुवा, बिर्दी, सेरा सडकमा रहेको बिर्दीपुल चुती खोलाको बाढीले बगाएको छ। ठाउँठाउँमा झरेको पहिरोले सो सडक अवरुद्ध भएको उनले बताए। त्यस्तै पहिरोले बारकिलो बारपाक सडक पनि अवरुद्ध भएको छ। सिरानचोक गाउँपालिका वडा नं ७ र ८ स्थित बिरालेझ्याङ र केराघारीमा पहिरो झर्दा सडक अबरुद्ध भएको प्रहरी कार्यालयले जनाएको छ। कानटारमा झरेको पहिरोले आँबुखैरेनी मनकामना सडक पनि अबरुद्ध रहेको प्रहरीले जनाएको छ।"

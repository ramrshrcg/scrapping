शीर्षक,विवरण
"कोरोना बढ्यो, हेलचेक्रयाइँ किन ?","कोरोना संक्रमणको बढी मारमा परेका विश्वका देशहरूको सूचीमा ७०औं स्थानमा नेपाल पुगेको छ । दक्षिण एसियामा भारत र पाकिस्तानपछि बढी संक्रमित भएका देशको तेस्रो स्थानमा नेपाल छ । हालसम्म ९ लाख ९२ हजार १ सय ४६ जनालाई कोरोना संक्रमण पुष्टि भएको छ । ११ हजार ९ सय ८२ जनाको त ज्यान गइसकेको छ । अहिले पनि ५ हजार ८ सय ६९ जना सक्रिय संक्रमित छन्् । संक्रमित र मृत्यु दिनप्रतिदिन बढ््दो क्रममा छ । स्वास्थ्य तथा जनसंख्या मन्त्रालयको तथ्यांकमा दैनिक संक्रमितको संख्या बढ्दो क्रममा देखिन्छ । संक्रमितमध्ये १ प्रतिशतले ज्यान गुमाइरहेका छन् । बिहीबार मात्र देशभर ४ हजार ५ सय ३४ नमुना परीक्षण गर्दा ८ सय १५ जना नयाँ संक्रमित फेला परे । परीक्षण गराएकामध्ये १८ प्रतिशतलाई कोरोना लागेको ठहर भयो । कोरोनाबाट भएको मृत्यु र संक्रमण पुष्टिको तथ्यांकले देशमा कोरोना ग्राफ ह्वात्तै बढेको देखिन्छ । जब लाग्यो आगो, खन्न थाल्यो कुवा भन्ने उखान अहिले यो घटनामा ठ्याक्कै मेल खान्छ । विपत्ति अघि कुनै तयारी नगर्ने , विपत्तिको मुखैमा आएपछि मात्र समस्या देख्ने यो पुरानै रोग हो । कोरोना संक्रमणको पहिलो र दोस्रो लहरबाट पाठ सिकेर हामी फेरि पनि कोरोनालाई सामान्य ठानिरहेका छौं । पहिलो लहरमा राज्यले लाग्दो पुग्दो सबै कोसिस गरेर कोरोनाको पाठ सिक्यो । सीमा बन्द गरियो । लकडाउन भयो । धेरै जना सहभागी हुने भेला, सभा, गोष्ठी सञ्चालनमा रोक लगाइयो । कोरोना सचेतनाका काम भए । स्वास्थ्य सुरक्षाका मापदण्ड पालनामा पनि कडाइ भयो । कोरोना परीक्षण, संक्रमितको सम्पर्कमा रहेका परिवारका सदस्यको कन्ट्याक्ट टेसिङ, क्वारेन्टाइन, आइसोलेसन, उपचार सबै विधिसम्मत्् भए । जसका कारण कोरोना पुष्टि भए पनि क्वारेन्टाइन र घरमै सीमित भयो । फैलन पाएन । संक्रमित सबैको स्वास्थ्य संस्थामै उपचार भयो । दोस्रो लहरमा धेरैलाई संक्रमण भयो । धेरै संख्या भन्दै हामीले पहिलो लहरका आफैंले गरेका सफल अभ्यास अधिकांश लत्यायौं । त्यसैले कोेरोना धेरैको अकालको काल भयो । अहिले राज्यले धेरैभन्दा धेरै नागरिकलाई खोप लगाएको भनिरहेको छ तर पनि मान्छे कोरोनाबाट मर्न छोडेका छैनन्् । नागरिक र राज्यले कोरोनालाई सामान्यकरण गर्दै बेवास्ता गर्नुको परिणाम हो, यो । कोरोना संक्रमितका लागि बनाइएका क्वारेन्टाइन, आइसोलेसन र भेन्टिलेटर थान्को लागिसके । स्वास्थ्यकर्मी कटौतीमा परिसके । मन्त्रालय, विभाग, स्वास्थ्य कार्यालय, स्थानीय तहका स्वास्थ्य शाखा सबै ढुक्क भएका छन्। खोप लगाएकाले अब क्षति व्यहोर्नु पर्दैन भनेर । कोरोना परीक्षण जारी छ । संक्रमण पुष्टि भइरहेकै छ । सामान्य लक्षण त हो नि सुरक्षाका विधि अवलम्बन गर्नु भन्दै संक्रमितलाई अनिवार्य होम आइसोलेसनमा बस्ने छुट छ । कोरोनाविरुद्धको खोप सिंगल, डबल र बुस्टर डोज लगाएर पनि त कोरोना संक्रमण रोकिएको छैन । कोरोनाबाट मृत्यु भएका व्यक्ति र नयाँ संक्रमण पुष्टि भएका अधिकांशले खोप लगाएकै पाइएको छ । त्यसैले खोप लगाएको छु । लगाएका छौं । भनेर ढुक्क हुने अवस्था छैन । खोप लगाएका व्यक्तिमा रोगप्रतिरोधात्मक क्षमता बढेर कोरोनाको जोखिम कम भएकै हो । यही आधारमा सबै नागरिक सुरक्षित ठान्नु पनि राज्यका जिम्मेवार निकायमा बसेकाहरूको लागि मूर्खता हुनसक्छ । कोरोना संक्रमण दिनदिनै बढिरहेको छ । मानवीय क्षति पनि बढ््दो क्रममा छ । यति हुँदा पनि तीन तहकै सरकारको होस आएको छैन । कोरोनाविरुद्धको तयारी खासै देखिँदैन । यो हदैसम्मको लापरबाही नै हो । कोरोनाका भेरिएन्ट हरेक लहर पिच्छे फरकफरक पाइएको छ । त्यसैले पनि राज्यले यसको रोकथाम र नियन्त्रणमा तुरुन्त तदारुकता देखाउन ढिलो भइसकेको छ । तीन तहकै सरकारले कोरोना महामारीबाट नागरिकलाई सुरक्षित बनाउन समयमै सोच्न जरुरी छ ।"
कर्णालीको ऐना प्रकाश,"नेपालगन्ज : कर्णाली प्रदेशको भाषा, लवज र गीत धेरै चलचित्रको पर्दामा अटाए। नेपाली खस भाषाको उद्गम थलो जुम्लालाई फिर्चड गरिएको त्यहींको माटो, ठेट भेषभूषा र भाषामा फिल्म प्रकाश बनेको छ। जुम्लाको एक युवा शिक्षक बन्ने सपना देख्छन्। शिक्षक बन्न उसले गरेको संघर्षलाई चलचित्रमा उतारिएको छ। फिल्ममा नायक प्रदीप खड्का र दिया मास्केको मुख्य भूमिका रहेको छ। बिहीबार नेपालगन्जमा आयोजना गरिएको पत्रकार सम्मेलनमा चलचित्र निर्माण टिम र कलाकारले जुम्ला सुटिङको अनुभव सुनाएका थिए। जुम्ली युवा प्रकाशको भूमिका निर्वाह गरेका चकलेटी नायक प्रदीप खड्काले फिल्म सफल हुने दाबी गरे। फिल्ममा गाउँले परिवेशमा उनको जिवन्त अभिनय छ। आफूले यसअघिका चलचित्रभन्दा प्रकाशमा निर्वाह गरेको भूमिका निकै सशक्त भएको बताए। मैले सुनेको स्क्रिप्टभन्दा यो सबैभन्दा स्टोङ लागेको छ, उनले भने। उनले यसअघिको भन्दा निकै नयाँ तर फरक भूमिकामा अभिनय गरेका छन्। नायक खड्काले फिल्म सफल हुने दाबी गरे। कर्णाली बुझ्ने अर्गानिक ऐनाको रुपमा फिल्म बनेको निर्माण टिमले दाबी गरेको छ। नायक खड्काले कर्णाली प्रमोट गर्न पनि प्रकाश फिल्म बनेको बताए। फिल्मले कुनै न कुनै रुपमा कर्णाली प्रमोट गर्छ। जसरी रारा प्रमोट भयो। मनाङ मुस्ताङ प्रमोट भयो। फिल्मले जुम्लालाई पनि प्रमोट गर्नेछ, उनले दाबी गरे। नाट्य मञ्चबाट ठूलो पर्दामा उक्लिएकी नायिका दिया मास्के साधारण जुम्ली महिलाको पहिरनमा जमेकी छन्। उनी नायककी आमा बनेकी छन्। उनले चलचित्रमा छोरा प्रकाशलाई शिक्षक बनाउन गरेको संघर्ष देखाइएको छ। दियाको अभिनय पनि जिवन्त छ। उनले भनिन्, योे सिनेमा पहिचानको खोजी हो। जहाँ महिला सशक्तिकरण पनि देखाइएको छ। लेखक विकास सुवेदीले चलचित्रको स्क्रिप्ट लेख्दा पाँच महिना जुम्लामा बस्दा त्यहाँको वास्तविकतालाई सिनेमाको माध्यमबाट प्रस्तुत गरेको बताए। उनले प्रस्ट पारे, झन्डै ७० वर्षपछि कर्णाली र मध्यपश्चिमलाई कर्णालीले समेटेको छ।"
के हो फेन्सिङ ?,"काठमाडौं : सेतो पोसाक लगाएर दुई व्यक्तिबीच प्रतिस्पर्धा हुने फेन्सिङ खेल १५औं शताब्दीबाट फौजी संगठनबाट सुरु भएको खेल हो। यसको सुरुवात कहाँबाट भयो भन्नेमा अहिले पनि विवाद छ। ऐतिहासिक प्रमाणका आधारमा १५औं शताब्दीको अन्त्यतिर जर्मनीको फ्याङकफटमा पहिलोपल्ट फेन्सिङ प्रतियोगिता आयोजना भएको पाइन्छ। विधा नेपालमा कसरी सुरु भयो फेन्सिङ ? नेपालमा सन् २००९ बाट औपचारिक रुपमा फेन्सिङ खेल सुरु भएको हो। दोहा एसियन गेम्समा एनओसी एम्बेसडरका सुजनलाल श्रेष्ठ सहभागी भएका थिए। त्यो बेला भारतीय फेन्सिङ संघका तत्कालीन महासचिव अरुण भिजेले नेपालमा फेन्सिङ खेल सुरु गर्न प्रस्ताव गरेको सुजनलाल सम्झन्छन् । दोहा एसियन गेम्समा सहभागी हुँदा भारतका अरुण भिजेले नेपालमा पनि फेन्सिङ सुरु गर्न प्रस्ताव गरेका थिए। त्यसपछि पनि उनले आवश्यक सहयोग गर्ने प्रतिवद्धता जनाएपछि हामीले नेपालमा सुरु गरेका हौं, महासचिव सुजनलाल भन्छन्। सुरुमा फेन्सिङ संघ जिल्ला प्रशासन कार्यालयमा दर्ता गरिएको थियो। यही वर्ष अन्तर्राष्ट्रिय मान्यता पाएपछि अभिषेक कार्की वल्र्ड च्याम्पियनसिपमा सहभागी भएका थिए। यस्तै सन् २०१० मै पहिलो दक्षिण एसियाली फेन्सिङ च्याम्पियनसिपमा नेपालले टिम इभेन्टमा कांस्य पदक जित्न सफल भएको थियो। त्यसअघि फेन्सिङ बालुवाटारमा रहेको शिवपुरी स्कुलबाट सुरु भएको हो। त्यही स्कुलका विद्यार्थीलाई प्रशिक्षण दिइएको थियो। सन् २०१४ मा इन्चोन एसियाली खेलकुदमा नेपालका चार खेलाडी सहभागी भएका थिए। त्यसपछि फेन्सिङ राष्ट्रिय खेलकुद परिषद्मा दर्ता भएको थियो। यस्तै सन् २०१८ को जाकार्ता एसियाली खेलकुदमा पनि फेन्सिङ सहभागी भएको थियो। जसमा नेपालका आठ खेलाडीले प्रतिस्पर्धा गरेका थिए। फेन्सिङ २०७३ मा पूर्वाञ्चल विकास क्षेत्रमा आयोजना भएको सातौं राष्ट्रिय खेलकुद प्रतियोगितामा पहिलो पटक समावेश गरिएको थियो। त्यतिबेला पूर्वाधार अभावका कारण फेन्सिङका प्रतिस्पर्धा काठमाडौंमै भएको थियो। त्यसयता राखेप च्याम्पियनसिप, आठौं राष्ट्रिय खेलकुदलगायतका प्रतियोगितामा नियमित रुपमा समावेश हुँदै आएको छ। हामी ओलम्पिक मान्यताप्राप्त कान्छो संघ हौं। स्थापनादेखि नै यस खेलको विकासका लागि सक्रिय रुपमा लागेका छौं। सपछिल्लो समय फेन्सिङले राम्रै नतिजा पनि दिइरहेको छ, श्रेष्ठ भन्छन्। उपलब्धिसन् २०१९ मा नेपालमा आयोजना भएको १३औं दक्षिण एसियाली खेलकुद (साग) मा फेन्सिङले ऐतिहासिक सफलता हासिल गरेको थियो। १३औं सागमा फेन्सिङले चार रजत र ६ कांस्य पदक जितेको थियो। रविना थापाले महिला सेबरमा रजत पदक जितेकी थिइन्। यस्तै महिला टिम सेबर, महिला टिम फोयल र महिला टिम ईपीमा नेपालले रजत पदक जितेको थियो। यस्तै इन्दिरा पौडेल र जानुका स्याङतानले ईपी, रमा सिंहले फोयल र अस्मिता बस्नेतले सेबरमा कांस्य पदक जितेका थिए। नेपालले पुरुष टिम फोयल र पुरुष टिम सेबरमा पनि कांस्य पदक जितेको थियो। यस्तै थाइल्यान्डमा भएको सियो ओपन च्याम्पियनसिपमा एक रजत र एक कांस्य तथा दक्षिण एसियाली च्याम्पियनसिपमा एक कांस्य पदक जितेको थियो। सन् २०२४ को पेरिस ओलम्पिकका लागि फेन्सिङ खेलाडी पायस योञ्जन ओलम्पिक छात्रवृत्तिका लागि छनोट भएका छन्। उनी साबर विधाका खेलाडी हुन्। यसैगरी विश्व फेन्सिङ महासंघअन्तर्गतको विश्व च्याम्पियनसिपमा पनि नेपालले नियमित रुपमा सहभागिता जनाइरहेको छ। नेपालको सन्दर्भमा फेन्सिङ नयाँ खेल हो। स्थापनाको छोटो समयमै १३औं सागमा हासिल गरेको उपलब्धि हेर्दा हामीले छोटो समयमै फड्को मार्न सफल भएका छौं। तर, दुःखको कुरा एउटा खेलाडी बनाउन ४५ वर्ष लाग्छ। खेलाडी राम्रो भएपछि उनीहरू विदेश गइदिन्छन्। यसले गर्दा हामीले समस्या भोग्नु पर्छ। राम्रा खेलाडी हामीसँग हुँदैन। हामीसँग खेलाडी कम भएको अवस्थामा भएका खेलाडी नै विदेश गइदिँदा धेरै समस्या हुन्छ। पछिल्लो समय केही स्कुलमा फेन्सिङ खेल समावेश गर्दै छौं। त्यसपछि हामीलाई खेलाडीको कमी नहोला र अहिले भोग्दै आएको समस्या पनि भोग्नु नपर्ला। पछिल्लो समय फेन्सिङमा राम्रो स्कोप छ। नयाँ खेल र खेलाडी पनि कम भएकाले नयाँ आउन चाहनेहरूलाई धेरै स्कोप छ। हालै मात्र नेपाल ओलम्पिक कमिटीले एक खेलाडीलाई छात्रवृत्ति पनि दिएको छ। यसले गर्दा अरु खेलाडीलाई पनि उर्जा र होसला बढ्ने देखिएको छ। हामीसँग भौतिक पूर्वाधार नै छैन। केशव विष्ट सदस्यसचिव हुँदादेखि नै हामीले भौतिक पूर्वाधारका लागि पहल गर्दै आएका छौं। तर, अहिलेसम्म पाउन सकेका छैनौं। हामीलाई राष्ट्रिय खेलकुद परिषद्ले जग्गा मात्रै उपलब्ध गराइदिए हुन्छ, हल हामी नै बनाउँछौं। यसैगरी प्राविधिक जनशक्तिको पनि कमी छन्। प्रशिक्षक, निर्णायकको संख्या निकै कम छ। हालै मात्र तीन जना निर्णायकले अन्तर्राष्ट्रिय सी लाइसेन्स पाएका छन्। प्रशिक्षकको संख्या भने निकै कम छ। अहिले भएकाहरूले पनि स्वयंमसेवकका रुपमा काम गरिरहेका छन्। अन्तर्राष्ट्रिय क्षेत्रमा फेन्सिङको स्कोप धेरै राम्रो छ। यसका लागि नियमित रुपमा प्रशिक्षण हुनुपर्छ। यससँगै दक्ष प्राविधिक पनि हुनुपर्छ। यसो भएमा हाम्रा खेलाडीले पनि अन्तर्राष्ट्रिय प्रतियोगिताहरूमा पदक जित्न सक्ने छन्। फेन्सिङ धेरै महंगो खेल होइन। तर, नेपाली बजारमा यसका केही पनि सामान पाइँदैन। सबै विदेशबाटै मगाउनु पर्छ। यसले गर्दा महंगोजस्तो लाग्नु स्वभाविकै हो। ड्रेस एक पटक किने पुग्छ। यो पटक पटक किन्नु पर्दैन।"
सय दिनमा १६ प्रहरीलाई कारबाही,"काठमाडौं : प्रहरी प्रधान कार्यालयले गएको सय दिनमा १६ जना प्रहरीलाई कारबाही गरेको छ । सोही समयमा देशभर १३ हजार १ सय २७ अपराधका घटना दर्ता भएका छन्। महानिरीक्षक धीरजप्रताप सिंहले पदभार सम्हालेको एक सय दिनको अवसरमा अपराध, सुरक्षा तथा प्रहरी कार्यक्रमको बारेमा जानकारी दिइएको हो। आइजीपी सिंहले गतवर्ष कोरोनाको समय भएकाले अपराधमा केही कमी आएको बताउँदै छिटो पैसा कमाउने लालचले अपराध बढेको बताएका छन्। अपराध नियन्त्रणका लागि नेपाल प्रहरी कडा रुपमा लागि परेको उनले जानकारी दिए। कार्यक्रममा नयाँ आइजीपीको प्रथम ३ महिनाको तुलनात्मक जानकारी र कार्यक्रमका बारेमा विवरण प्रस्तुत गरिएको थियो। २०७९ वैशाख १९ मा सिंहले आईजीपीको कार्यभार सम्हालेपछि १६ जना प्रहरी कारबाहीमा परेका छन्। वैशाख १९ देखि साउन २५ सम्मको तथ्यांक हेर्दा जरिवानाबापतको राजस्व पनि यो आवमा ४४७१ प्रतिशतले बृद्धि भएको छ। अघिल्लो वर्ष पहिलो ३ महिनामा ११ करोड ७९ लाख ९८ हजार ९ सय ५० रुपैयाँ जरिवाना उठेको थियो भने यो वर्ष १७ करोड ७ लाख ५८ हजार २ सय ६५ रुपैयाँ उठेको छ। सवारी कारबाहीबाट प्राप्त राजस्वमा ३३ प्रतिशतले बृद्धि भएको छ भने सवारी दुर्घटनामा मृत्यु हुनेको संख्यामा ३१५९ प्रतिशतले बृद्धि भएको छ। लागुऔषधसम्बन्धी अपराध भने ५४ प्रतिशतले बढेको छ। देशभर भएका अपराधको संख्यामा ३५१ प्रतिशतले बृद्धि भएको छ। २०७८ सालको पहिलो ३ महिनामा देशभर ९ हजार ७ सय १६ अपराधका घटना दर्ता भएकोमा यो वर्षको पहिलो ३ महिनामा १३ हजार १ सय २७ अपराधका घटना दर्ता भएका छन्। जसमध्ये चोरीसम्बन्धी अपराध ६२३१ प्रतिशत, संगठित आर्थिक अपराध ४०५१ प्रतिशत, सामाजिक अपराध ५१८५ प्रतिशत, सवारीसम्बन्धी अपराध ३४२१ प्रतिशत विविध अपराधमा २३४४७ प्रतिशतले वृद्धि भएको छ। यस्तै महिला तथा बालबालिकासम्बन्धी अपराधमा १२२८ प्रतिशत र ज्यानसम्बन्धी अपराधमा ८७२ प्रतिशतका दरले वृद्धि भएको छ। प्रहरी बढुवामा निलम्बनमा परेका कर्मचारी पनि परेको भन्ने विषयमा सिंह भन्छन्, कारबाहीको समयभित्र चाहिँ बढुवा गर्न मिल्दैन। नत्र कुनै समय भोगेको कारबाहीमा सधैँभरि सरुवाबढुवामा छुटाउने भन्ने हुँदैन। त्यसो भए कारबाहीमा परेपछि जागिर छाडे भइगयो नि। बढुवामा अब्बल अधिकृतहरू नपरेको भन्ने विषयमा सिंहले भने, राम्रा हुँदाहुँदै पनि सीमित सिटका कारण बढुवा गर्न नसक्दा दुःख लाग्छ। क्षमता हुँदाहुँदै पछि परेकालाई सधैं पछि पार्नु नहुनेमा उनले जोड दिए। पछिल्लो समय शक्ति केन्द्रको दबाबमा प्रहरीको सरुवा र बढुवा हुनेक्रम बढेको भन्दै आईजीपी सिंहमाथि प्रश्न उठेको थियो। नेपाल प्रहरी कहिल्यै पनि कसैको दबाबमा नरहेको बताउँदै सिंहले संगठनको वृत्ति विकासका लागि नेतृत्वले सधैं राम्रो काम गर्न खोजेको जानकारी दिए। उनले आउने मंसिरमा हुने प्रतिनिधिसभा तथा प्रदेशसभा निर्वाचनमा कुनै राजनीतिक दलको दबाब र प्रभावमा परेर काम नगर्ने बताउँदै सवै दलहरूसँग समान सहकार्य गर्ने जानकारी दिए।"
तरलता अभावको असर सेयरमा,"काठमाडौं : सेयरबजारमा छोटो समयमा मुनाफा खोज्ने लगानीकर्ता हाबी भएका छन्। आज लगानी गरेर भोलि नै नाफा गर्न खोज्ने प्रवृत्तिका लगानीकर्ता हाबी भएका कारण सेयर बजार निरन्तर ओरालो लागिरहेको छ। नेपाल इन्भेस्टर फोरमका अध्यक्ष तुलसीराम ढकालका अनुसार चुनाव घोषणा भए पनि लगानीकर्तामा उत्साह थपिएको छैन। बैंक तथा वित्तीय संस्थामा तरलता अभावका कारण असहज अवस्था रहेकाले त्यसको असर सेयर बजारमा परेको हो, ढकाल भन्छन्, दीर्घकालीन लगानीकर्ता आएमा सेयर बजार बढ्छ। सेयर बजारको नियामक निकाय नेपाल धितोपत्र बोर्डले बजार सुधारका लागि योजना अघि सारे पनि लगानीकर्ता उत्साहित छैनन्। बैंकको ब्याजदर बढ्ने आकलनका कारण लगानीकर्ताले ऋण लिएर सेयरमा लगानी गर्न डराएको सेयर विश्लेषक विष्णु बस्याल बताउँछन्। धेरै खस्कने त होइन, बस्याल भन्छन्, चुनाव घोषणा भइसके पनि बजारमा उत्साह देखिएन। सेयर बजारको नेप्से सूचक १ हजार ९ सयकै आसपासमा आउने उनले बताए। २०७९८० को नीति तथा कार्यक्रमबाट लगानीकर्ता उत्साहित हुन हुन नसकेको लगानीकर्ता बताउँछन्। नीति तथा कार्यक्रम हरेक वर्ष उस्तैखाले आइरहेकाले नियामक निकायलाई बजारले विश्वास गर्न नसकेको हो। सीए ऋषि पोखरेल बैंक तथा वित्तीय संस्थाको तरलता अभावका कारण सेयर बजार प्रभावित भएको बताउँछन्। किन्ने मान्छेको दबदबा हुनुपर्ने तर त्यसो भएन, पोखरेल भन्छन्, ब्याज बढ्दा लगानीको लागत बजारबाट आउँछ भन्नेमा ढुक्क नभएकाले लगानी गर्दैनन्। चुनाव नजिकिँदा कात्तिकमा पैसाको फ्लो बढ्ने लगानीकर्ताको विश्वास छ। चुनावले तरलता सहज हुने आशा जगाएको छ, यसले सकारात्मक प्रभाव पार्छ पोखरेल भन्छन्। सोमबारदेखि निरन्तर ओरालो लागेको सेयर बजार बिहीबारसम्म निरन्तर घटिरहेको छ। बिहीबार नेप्से परिसूचक १८९६ प्रतिशतले घटेर २ हजार ३७९२ बिन्दुमा अडेको छ। यस दिन १ अर्ब ७६ करोडको सेयर बजार कारोबार भयो। १३ समूहमध्ये १२ को सूचक ओरालो लागेको छ। मर्जरमा जानेको रोक्का १५ दिनमात्रै यसैबीच, नेपाल धितोपत्र बोर्डले मर्जरमा जाने संस्थाको कारोबार १५ दिन मात्रै रोक्का राख्ने तयारी गरेको छ। मर्ज प्रक्रिया सुरु गरेदेखि एकीकृत कारोबार नहुँदासम्म कारोबार रोक्का हुँदै आएको थियो। अब गाभ्ने संस्था वा प्राप्ति गर्ने संस्था र गाभिने संस्था वा लक्षित संस्थाको सेयर मिलान, धितोपत्र पुनः दर्ता, धितोपत्रको अभौतिकीकरण तथा सूचीकरण लगायतका लागि बढीमा १५ कार्य दिन सेयर कारोबार रोक्का राख्ने प्रस्ताव गरिएको छ। तर, संगठित संस्थाको नाम परिवर्तन नहुने भएमा प्राप्ति गर्ने संस्थाको सेयर कारोबार रोक्का राख्नु पर्दैन। राष्ट्र बैंकले मौद्रिक नीतिमार्फत बैंक तथा वित्तीय संस्थाको मर्जर तथा एक्विजेसन हुने संस्थाको कारोबार रोक्का धितोपत्र बोर्डको नियमअनुसार हुने उल्लेख गरेको थियो। बोर्डले चालू आर्थिक वर्षको नीति तथा कार्यक्रम सार्वजनिक गर्दा अध्यक्ष रमेशकुमार हमालले निर्देशिकाको तयारी भइरहेकाले छिट्टै ल्याउने उद्घोष गरेका थिए। गाभ्ने गाभिने वा प्राप्तिका लागि स्वीकृति प्राप्त गरेका संगठित संस्थाले एकीकृत व्यावसायिक कारोबारको स्वीकृति प्राप्त गरेपश्चात बोर्ड, धितोपत्र बजार तथा केन्द्रीय निक्षेप कम्पनीलाई दिनुपर्ने उल्लेख गरिएको छ।"
"घोषणापत्र, चुनाव जित्ने नारा मात्रै","काठमाडौं : जब चुनाव आउँछ, राजनीतिक दलहरूले ठूलाठूला आश्वासन दिँदै घोषणापत्र सार्वजनिक गर्छन्। त्यो क्रम यसअघिको संघीय निर्वाचनमा पनि देखियो। पाँच वर्षको अवधिमा सुविधासम्पन्न सहर बसाउनेदेखि रेल चलाउने र गरिबी न्यूनीकरण गर्नेसम्मका महŒवकांक्षी बुँदाले घोषणापत्र रंगिए। तीनै आश्वासन दिने राजनीतिक दल संयोगले राज्य सञ्चालन गर्ने ठाउँमा पनि पुगे। तर, उनीहरूको त्यहाँ पुगेपछि काम गर्ने शैली घोषणापत्रको जस्तो देखिएन। केही सामान्य काम भए पनि घोषणापत्रका अधिकांश बुँदा एकातिर र काम अर्कैतिर देखिएको छ। पटकपटक मुलुक हाँक्न बाघडोर समाल्ने मुख्य राजनीतिक दलले २०७४ सालको आमनिर्वाचनमा सार्वजनिक गरेका घोषणापत्रलाई मात्रै केलाउँदा पनि कति काम गरे प्रष्ट हुन्छ। तत्कालीन वाम गठबन्धन, कांग्रेस र अन्य दलले तयार पारेका अधिकांश घोषणापत्रका बुँदा नारामा सीमित भएका छन्। २०७४ सालको निर्वाचनमा नेकपा एमाले र नेकपा माओवादी केन्द्रको वाम गठबन्धनको संयुक्त घोषणापत्र आयो। त्यहाँ स्थायी सरकारको नारा दिइयो। तर, स्थायी सरकार भने दिन सकेनन्। वाम गठबन्धनको घोषणापत्र आकर्षक बन्यो। यहाँ समेटिएको विषयवस्तु लागू भएको भए पाँच वर्षमा मुलुक समृद्ध भइसक्थ्यो। विगत ५० वर्षदेखि विभाजित नेपालको कम्युनिस्ट आन्दोलनलाई एकीकृत गर्न राष्ट्रको निर्णायक शक्तिका रूपमा रहेका एमाले र माओवादी केन्द्रकाबीच २०७४ साल असोज १७ गते एकीकृत कम्युनिस्ट पार्टी निर्माण गर्ने ऐतिहासिक घोषणा भएको थियो। यो घोषणा कार्यान्वयनको पहिलो कदमका रूपमा राष्ट्रव्यापी तालमेल र वामगठबन्धन निर्माण गर्दै निर्वाचनमा होमिए। संयुक्त घोषणापत्रको आधारमा निर्वाचन भएका एमाले र माओवादी केन्द्रले झन्डै दुईतिहाइ बहुमत पनि ल्याएका थिए। लामो समय अस्थिर राजनीतिको समाना गरेका कारण स्थायी सरकारको एजेन्डा बोकेर आएका एमाले र माओवादीको गठबन्धनले प्रतिनिधिसभामा १ सय ७५ सिट जितेको थियो। आजको समाजवाद आजकै विशेषतामाथि आधारित भएर मात्र निर्माण गर्न सकिन्छ र गर्नुपर्छ। त्यसैले संविधानमा यो युगका विशेषतासहितको समाजवाद निर्माण गर्ने संकल्प गरिएको छ, उनीहरूले घोषणापत्रमा लेखे। २०७४ सालको संघीय निर्वाचनमा राजनीतिक दलहरूले ठूलाठूला आश्वासनसहितका घोषणापत्र सार्वजनिक गरे। पाँच वर्षको अवधिमा सुविधासम्पन्न सहर बसाउनेदेखि रेल चलाउने र गरिबी घटाउने सम्मका महत्वकांक्षी बुँदाले घोषणापत्र रंगिए। तीनै आश्वासन दिने राजनीतिक दल संयोगले राज्य सञ्चालन गर्ने ठाउँमा पनि पुगे। तर, त्यहाँ काम गर्ने उनीहरूको शैली र घोषणापत्रको बुँदा मेल खाएन। घोषणापत्रमा उल्लेख भएका न्यून बुँदा मात्रै घस्रँदै अघि बढे। पुनः निर्वाचन हुँदैछ। र, अब आउने घोषणापत्र कस्तो ल्याउलान् ? पहिलेको जस्तै कि कार्यान्वयन हुने ? नागरिक कुरिरहेका छन्। घोषणापत्रमार्फत नै दुई कम्युनिस्ट पार्टीहरूले एकीकृत कम्युनिस्ट पार्टी निर्माण गर्ने घोषणा गरेका गरे। धेरै महत्वकांक्षी घोषणापत्रका साथ चुनावमा होमिए। गठबन्धन भएर चुनाव जितेपछि पछि दुई पार्टी एकीकरण भयो। २०७५ जेठ ३ मा नेकपा पनि बन्यो। तर, त्यो एकता धेरै दिन टिकेन। संविधानमा दुई वर्षसम्म सरकार परिवर्तन गर्न पाउने अनिवार्य व्यवस्थाको अवधी सकिन नपाउँदै खटपट सुरुवात भयो। सर्वोच्च अदालतले नै २०७७ फागुन २३ मा नेकपा एकतालाई भंग गरिदियो। घोषणापत्रका संकल्प पनि त्यहीँ भंग भयो। १५ वर्षसम्म एकछत्र महासचिव भएर चलाएको पार्टी फुटाएर माधवकुमार नेपालले नेकपा (एकीकृत समाजावादी) बनाए। तत्कालीन नेकपाका तीन नेता तीनतिर लागे। अध्यक्ष केपी शर्मा ओली प्रधानमन्त्री भएका बेला धेरै उद्घाटन र शिलान्यास भए। रेल र पानीजहाजका विषयमा संभाव्यता अध्ययन भए। ओलीले ल्याएका महांकाक्षी लक्ष्य पूरा गर्ने विषयमा तत्कालीन नेकपामा पनि भयो। राम्रो काम मैले गरेको भनेर जस लिने र नराम्रो अर्काेको भागमा सार्ने क्रम रह्यो। लिम्पियाधुरासहितको नक्साको विषयमा जस लिन तँछाडमछाड नै चल्यो। तर, कतिपय विवादित काममा प्रचण्ड र माधव नेपालले पन्छिने र ओलीको टाउमा हाल्ने काम भयो। ओलीले एकलौटी पार्टी र सरकार चलाएको आरोप प्रचण्ड र माधवले लगाए। पार्टी र सरकार दुवै चलाउन प्रचण्ड र माधव सुरुवातदेखि सहयोग नगरेको ओली पक्षको आरोप रह्यो। एमाले अहिले प्रमुख प्रतिपक्षमा छ। तर, त्यही घोषणापत्रका आधारमा प्रत्यक्षतर्फ ३६ र समानुपातिकमा १७ सिट जितेको माओवादी केन्द्र र एमालेबाट फुटेको नेकपा (एस) पनि सरकारमा नै छ। यो ५ वर्षको अन्तरालमा छोटो समय मात्रै माओवादीकेन्द्र सरकारबाट बाहिर रह्यो। त्यही घोषणापत्रका आधारमा जितेका यी दुई दलले सरकारमा रहे पनि पछिल्लो समयमा घोषणापत्रका आधारका कुनै काम गरेका छैनन्। शेरबहादुर देउवा प्रधानमन्त्री भएपछि तत्कालीन नेकपाको सरकारले ल्याएका योजनाका एउटा विकास परियोजना पनि निर्माण भएको कतै सुनिँदैन। घोषणापत्र नारामा मात्रै सीमित भएका छन्। एमालेले तीन वर्ष सरकारमा रहँदा संविधान र संघीयताको कार्यान्वयन गरेको, भूकम्प पुनर्निर्माणअन्तर्गत कैयौं आवास घर तथा ठूला पूर्वाधारसम्पदाहरू तयार गरेको, प्रतिदिन करिब ५ किलोमिटरभन्दा बढीका दरले कालोपत्रे सडक निर्माण गरेको दाबी गर्दै आएको छ। १ सय ३० वटाभन्दा बढी तुइन विस्थापित गरी झोलुंगेपुल निर्माण गरेको, विद्युत् उत्पादन थप भई १ हजार ४ सय ३० मेगावाट पुर्याएको, ६६ केभी क्षमताभन्दा माथिको विद्युत् प्रसारण लाइन ८ सय ३७ किलोमिटर विस्तार भई ४ हजार २ सय ५१ किलोमिटर पुर्याएको एमालेको तर्क छ। घोषणापत्रमा तीन वर्षभित्र धरहराको निर्माण गर्ने भनिएको थियो। तर, सम्पूर्ण संरचना भने अझै निर्माण पूरा हुन सकेको छैन। अतिक्रमित भूभाग सामेल गरेर नयाँ राजनीतिक नक्सा जारी गरेको, पृथकतावाद र हिंसाका चुनौती समाप्त पारेको उसको दाबी छ। पृथकतावादी आन्दोलनमा गरिरहेका सिके रावतलाई ओली सरकारले मूलधारमा ल्याएको थियो। लिम्पियाधरा, लिपुलेक र कालापानीसहितका नेपालका भूभाग समेटेर नयाँ नक्सा प्रकाशन भयो। यसका लागि अभतूपूर्व राष्ट्रिय सहमति निर्माण गरियो। यी भूभागमा नेपालको प्रशासनिक स्वामित्व स्थापित गर्न कूटनीतिक संवाद सुरुवात गरेका थियौं, एमाले अध्यक्ष ओली भन्छन्। हिंसात्मक विद्रोह गरिरहेको नेत्रविक्रम चन्द विप्लवलाई मूलधारमा ल्याउनु ठूलो उपलब्धि भएको एमाले उपाध्यक्ष युवराज ज्ञवाली बताउँछन्। घोषणापत्र त राम्रो बनाउँछौं तर यहाँ कार्यान्वयन नै हुन सक्दैनन्। यो हाम्रो विडम्बना हो, उनले भने, हाम्रो मुलुक पछाडि पर्नुमा यो नै सबैभन्दा ठूलो समस्या हो। राजनीतिमा निजी स्वार्थ हाबी भएको कारणले पनि घोषणापत्र, सिद्धान्त कार्यान्वयन हुन नसकेको उनको ठहर छ। यहाँ सिद्धान्त, नीति र व्यवहारको तालमेलन नै हुँदैन। नीति, विचार, सिद्धान्त त राम्रा हुन्छ तर, कार्यान्वयन गर्ने संयन्त्र नै स्वार्थमा केन्द्रित छ, उनले भने। राजनीतिक विश्लेषक डालोकराज बराल राजनीतिक दलले घोषणापत्रमा लेखेको कुनै काम लागू नभएको बताउँछन्। एउटा पनि काम गरेका हँुदैनन्। घोषणापत्रमा लेखेर के गर्नु ? लेखेका कुरा १५ प्रतिशत मात्रै कार्यान्वयन गरिदिने हो भने उनीहरूको वाहवाह हुन्थ्यो, उनले भने। अब जनताले राजनीतिक दललाई विश्वास नै गर्न नै छोडिसकेको उनी बताउँछन्। यो घोषणापत्र कसले हेर्छ र ? हामी जस्ताले ती हावादारी घोषणा पत्र पढ्न छोडिसक्यौं, जनताको के कुरा। उनले जनतालाई प्रत्यक्ष आवश्यक भएको विषयमा मात्रै घोषणापत्रमा राख्नुपर्ने बताउँछन्। २०७४ को निर्वाचनमा प्रदेश र प्रतिनिधिसभा चुनावका लागि कांग्रेसले ८४ पृष्ठ लामो घोषणापत्र तयार पार्यो। तर, कार्यान्वयनको बुँदा कमै छन्। ०४८ को चुनावमा कांग्रेसले कम्युनिस्टहरूले जिते ६० वर्षमाथिका बूढाबूढीलाई मार्छन्, भन्दै भोट मागेको थियो। अहिले झन्डै ३० वर्षपछि फेरि कांग्रेसले यही नारा नबोक्ला भन्न सकिँदैन। पछिल्लो १ वर्षयता कांग्रेसकै नेतृत्वमा सरकार छ तर घोषणापत्रमा भएका कुनै काम गरेको कतै सुनिँदैन र देखिँदैन पनि। समसामयिक राजनीतिबारे चर्चा गरिएको कांग्रेसको घोषणापत्रमा नेपालमा राष्ट्रिय पुनर्जागरणको नयाँ युग सुरु भएको समेत समावेश थियो। विगत २५ वर्षमा नेपाली कांग्रेसले केके विकास गर्यो भन्ने पनि पत्रमा राखिएको थियो। लामो समय शासनसत्तामा रहेको कांग्रेसले देशको विकासमा कुनै उल्लेख्य काम गरेको देखिँदैन। २०७८ सालपछि सबैभन्दा धेरै समय कांग्रेसले शासन गरेको छ। तर, मुलुकको अवस्था अझ दयनीय हँुदै गएको छ। भ्रष्टाचार, विकृति विसंगति कांग्रेसकै सरकारको पाला सबैभन्दा धेरै भित्रिएको देखिन्छ। अबको १० वर्षमा नेपाललाई कस्तो बनाउने ? नेपाली कांग्रेसले आफ्नो घोषणापत्रमा कांग्रेसको विकास दृष्टि र लक्ष्यः अबको १० वर्षमा नेपाल शीर्षकमा २० वटा बुँदासमेत प्रस्तुत गरेको थियो। उसले काठमाडौंमधेस एक्सप्रेस चलाउनेदेखि भोकमरी र भ्रष्टाचार निर्मूल पार्नेसम्मका योजना अघि सारेको थियो। तर, २० बुँदामा केही भएको देखिँदैन। माथि राखिएका २० बुँदे लक्ष्य केही सीमित प्रतिशतमा पूरा भए पनि बहुसंख्यक घोषणा घोषणामै सीमित छ। कुनै पनि पार्टीको स्थिर सरकार नहुनु मुख्य कारण भएको २०७४ सालको कांग्रेसको घोषणापत्र बनाउनमा मुख्य भूमिका निभाएका नेपाली कांग्रेसका नेता महेश आचार्य बताउँछन्। घोषणापत्र यथार्थपरक गर्न सकिनुपर्छ। ५ वर्षमा पार्टीले मुलुकलाई कता लैजान्छ भन्ने महत्वकांक्षा र दुरगामी सोच राखेर घोषणापत्र निर्माण गरिनु दुरगामी सोच हो। आचार्य अगाडि भन्छन्, कहिलकाहीँ सम्भव हुनेभन्दा बढी सीमा नाघेर आउँछन्। त्यसोत घोषणापत्र कस्ता बने भन्ने कुरा हैन। घोषणापत्रकै आधारमा चुनाव जितेर राज्यको नेतृत्वमा पुगेका राज्य सञ्चालक माथि घोषणापत्र अनुरूप किन काम हुन सकेनन् भनेर प्रश्न उठाउने हो। दुरगामी घोषणापत्रलाई लागू गरिनु मात्र पनि ठूलो कुरा हुने हो त्यो पनि नहुनु दुखद् हो भन्दै आचार्यले भने, सुशासनको प्रत्याभूति देखिएन। राजनीति विश्लेषक गेजा शर्मा वाग्ले भने अब पनि नेपाली कांग्रेसले प्रतिपक्षलाई गाली गरेर मात्र चुनावमा जाने सुविधा नरहेको बताउँछन्। भने, कांग्रेसले अब आगामी ५ वर्षको नीति, भिजन र कार्यक्रम स्पष्ट लिएर जनता समक्ष जानुपर्छ। अभैभन्दा समय तालिकासहित आफ्नो सरकार आएपछि १ वर्षमा के गर्छौं, २ वर्षमा के गर्छौं भन्ने तालिका बनाएर काम गर्नुपर्छ। अहिलेको निर्वाचनमा जनताले पनि सुझाव दिनुपर्ने भन्दै वाग्लेले भने, जनताले पार्टीहरूको २०७४ सालको घोषणापत्रमा टेकेर कस्तो भूमिका निर्वाह गरे। आगामी निर्वाचनमा कस्तो नीति कार्यक्रम ल्याए भन्ने तिर पनि ध्यान दिनुपर्छ। अर्को भनेको अबको ५ वर्षका लागि भनेर ल्याएको घोषणापत्रमा के कस्ता नीति कार्याक्रम ल्याए भन्नेतर्फ ध्यान दिनु जरूरी छ। मधेस केन्द्रित दलका घोषणापत्र कम्युनिस्ट र कांग्रेसका भन्दा फरक छैनन्। २०७४ सालमा मधेस केन्द्रित दुई पार्टी संघीय समाजवादी फोरम, राष्ट्रिय जनता पार्टी(राजपा) निर्वाचनमा होमिएर राष्ट्रिय पार्टीको मान्यता पाए। पछि यी पार्टी पनि एकीकरण भएर जनता समाजवादी पार्टी बन्यो। तर, उनीहरूको पनि एकीकरण लामो समय रहेन। महन्त ठाकुरले लोकतान्त्रिक समाजावादी पार्टी बनाए। पछिल्लो जसपाबाट डाबाबुराम भट्टराई र महिन्द्रराय यादवमा छुटिएर नेपाल समाजवादी पार्टी बनाए। २०७४ को निर्वाचनमा समाजवादी फोरमले प्रत्यक्षमा १० र समानुपातिकमा ६ गरी १६ तथा राजपाले प्रत्यक्षमा ११ र समानुपातिकमा ६ गरी १७ जिते। डा बाबुराम भट्टराई नेतृत्व गरेको नयाँ शक्तिले १ सिट ल्याएको थियो। फोरमले २०७४ घोषणापत्रमा मुलुकका स्रोत साधनको अधिकतम उपयोग गरी १० वर्षभित्र आर्थिक रूपमा आत्मनिर्भर बनाउने र देशलाई विकासशील मुलुकमा रूपान्तरित गर्ने लक्ष्य लिएको थियो। पाँच वर्षमा पाँच प्रतिबद्धता भन्दै तत्कालीन फोरमले पाँच वर्षभित्र ऊर्जा शक्तिमा आत्मनिर्भर हुने, कुल गार्हस्थ्य उत्पादनको ५० प्रतिशत स्थिर पुँजीको रूपमा विकास गर्ने, दोहोरो अंकको आर्थिक वृद्धि हासिल गर्ने, प्रतिव्यक्ति आय दोब्बर पुर्याउने र निरपेक्ष गरिबीको रेखामुनि रहेका जनतालाई गरिबीबाट मुक्त गर्ने घोषणापत्रमा उल्लेख गरिएको थियो। जसपाका नेता रामसहायप्रसाद यादवले सरकार बहुमतमा भएमा मात्रै घोषणा पत्र पूरा गर्न सकिने बाध्यता सुनाए। सरकारले बहुमत ल्याएमा मात्रै घोषणा पत्र पूरा गर्न र लागू गर्न सकिन्छ, गठबन्धन सरकारमा आफ्ना नीति, नियम र काम पूरा गर्न अप्ठ्यारो हुन्छ। गठबन्धनमा साझा एजेन्डा मात्रै पूरा हुन्छ, उनले भने। उनले प्रदेश सरकार आफ्नो पार्टीको भए पनि संविधानमा भएका अधिकार नै हस्तान्तरण नभएको घोषणा त्यहाँ पनि लागू गर्न नसकिएको बताए। हो मधेस प्रदेशमा हाम्रो सरकार छ तर, संविधानमा भएका अधिकार नै प्रदेशलाई हस्तान्तरण भएका छैनन्, त्यसैले त्यहाँ पनि घोषणा पत्र लागू गर्न सकिएको छैन, उनले भने। तत्कालीन राजपाले २०७४ मा नेपाललाई बहुराष्ट्रिय देशका रूपमा व्याख्या गर्दै विवादित घोषणापत्र सार्वजनिक ल्याएको थियो। मधेसमा खेतीपातीका लागि आवश्यक सिँचाइ, सबै सरकारी विद्यालयमा छात्रछात्राका लागि पौष्टिक आहार, सहिद आवास, युवा स्वरोजगारका लागि केही अनुदान र ब्याजरहित ऋण व्यवस्था, आमा र शिशु मृत्युदर घटाइने, दाइजोविरुद्ध अभियान र आदर्श विवाह गर्ने जोडीलाई २५ हजार सहायता प्रदान गरिने लगायतका घोषणापत्रमा समेटिएको थियो। यो घोषणापत्र नारामा नै सीमित भएको छ। घोषणापत्रमा यथार्थपरक कुरा राख्न सक्नुपर्छ। कहिलेकाहीँ सम्भव हुनेभन्दा बढी सीमा नाघेर आउँछन्। घोषणापत्रकै आधारमा चुनाव जितेर राज्यको नेतृत्वमा पुगेकाले काम त गर्नुपर्ने हो। महेश आचार्यनेता, नेपाली कांग्रेस राजनीतिमा निजी स्वार्थ हाबी भएको कारणले पनि घोषणापत्र, सिद्धान्त कार्यान्वयन हुन नसकेको हो। यहाँ सिद्धान्त, नीति र व्यवहारको तालमेलन नै हुँदैन। नीति, विचार, सिद्धान्त त राम्रा हुन्छन् तर, कार्यान्वयन गर्ने संयन्त्र नै स्वार्थमा केन्द्रित छ। युवराज ज्ञवाली उपाध्यक्ष, एमाले सरकारले बहुमत ल्याएमा मात्रै घोषणापत्रका कुरा पूरा गर्न र लागू गर्न सकिन्छ। गठबन्धन सरकारमा आफ्ना नीति, नियम र काम पूरा गर्न अप्ठ्यारो हुन्छ। त्यहाँ साझा एजेन्डा मात्रै पूरा हुन्छन्। रामसहायप्रसाद यादवजसपाका नेता"
उत्पादनै नगरी बन्द भयो ओरिन्ट म्याग्नेसाइट कम्पनी,"काठमाडौं : चालू आर्थिक वर्षको बजेटले बन्द प्रायः रहेका सार्वजनिक संस्थानहरूलाई सञ्चालनमा ल्याउने भनेको छ। सरकारले सञ्चालनमा ल्याउने भनेको सार्वजनिक संस्थानमध्ये एक हो, नेपाल ओरिन्ट म्याग्नेसाइट प्राइभेट लिमिटेड। जसरी पनि चलाउनुपर्छ भनेर सरकारले पोलिसी स्टेटमेन्ट पठाइसकेको उद्योग मन्त्रालयका प्रशासन प्रमुख बाबुराम गौतम बताउँछन्। २०३५ सालमा निजी र भारतीय लगानीमा स्थापना भएको यस उद्योगले आफ्नो मुख्य उत्पादन नै नगरी बन्द भएको हो। प्रचुर सम्भावना हुँदाहुँदै पनि लागत महँगो पर्दा यो उद्योग सञ्चालनमा आउन नसकेको देखिन्छ। अहिले ५० देखि ६० प्रकारका विभिन्न उत्पादनमा यसको प्रयोग गर्न सकिने अध्ययनहरूले देखाएका छन्। यसको स्थापना कम्पनी ऐन २०२१ अन्तर्गत २०३५ चैत २४ मा नेपाली खेतान समूह र भारतीय लगानीकर्ता उडिसा इन्डस्ट्रिज लिमिटेड (ओरिन्ट)को संयुक्त लगानीमा भएको हो। यस उद्योग सिन्धुपाल्चोकको बलेफी गाउँपालिका८ को लामोसाँघुमा अवस्थित छ। खानीस्थल दोलखाको चरीकोटमा छ। तर, परीक्षण उत्पादनबाहेक व्यावसायिक उत्पादन नै नगरी यो उद्योग जीर्ण बन्दै गएको छ। अन्तर्राष्ट्रिय वित्तीय संस्थाको करिब डेढ करोड र सञ्चय कोषको ६ करोड ऋण लगानी एवं भारतीय र खेतान समूह २२ करोड लगानीमा यस उद्योगको स्थापना भएको हो। सुरुमा सरकारको प्रत्यक्ष लगानी नभए पनि सञ्चय कोषको ऋण लगानीमा सरकारले जमानी बसेको बताइन्छ। यो कम्पनी सरकारले खडा गरेको कम्पनी भने होइन। सञ्चालन गर्न नसकेपछि उडिसाको भारतीय कम्पनी भाग्यो भने नेपाली समूह खेतानले पनि त्यसको जिम्मेवारी लिएन। त्यसपछि सञ्चय कोषले ऋणका लागि ताकेता गर्न थाल्यो। जमानतको कागज पनि सरकारसँग नभएको र सञ्चय कोषले नै दिएको बताइन्छ। जमानत बसिदिएकाले सरकारले ऋण तिरिदिनु परेको थियो। सरकारले आईएफसी ऋणलाई सेयरमा परिणत गरेर हिस्सेदारी लिएको हो। यो उद्योग नेपालको एउटा सम्पत्ति हो। सम्पत्ति भएकोले यसको उपयोग गर्दा राम्रो हुने पूर्वसचिव रामेश्वर खनाल बताउँछन्। त्यसबाट बनाएको सामानले स्टिल, सिमेन्ट उद्योगहरूमा इन्सुलेटेडको रूपमा प्रयोग गर्न सकिन्छ। तर, त्यो प्लान्ट कुनै हालतमा पनि चल्दैन। चल्ने भए त भारतीय कम्पनीले नाफा कमाएर गइहाल्थ्यो, उनले भने, डिजेलले उत्पादन गर्नुपथ्र्यो। उत्पादन लागत बढी थियो। खिया लागेर बर्बाद छ कारखाना। त्यही बेला पुराना र खिया लागेका मेसिन ल्याएको हो। चलाउने भन्ने दिवा सपना जस्तै भयो। विश्वमै दुर्लभ मानिएको म्याग्नेसाइटको उपयोग गरी नेपालमा यसमा आधारित वस्तु उत्पादन गर्ने उद्देश्यले यो कम्पनी स्थापना भएको थियो। मुख्य रूपमा डेढ ब्रन्ट म्याग्नेसाइट (डीबीएम), क्याल्सिइन म्याग्नेसाइट (सीएम), खरी पाउडर (टुयाल्क पाउडर) तथा म्याग्नेसाइटमा आधारित विभिन्न वस्तुहरूको उत्पादन तथा बिक्री गर्नु यस कम्पनीको प्रमुख उद्देश्य छ। तर, केही समय खरीको धुलो मात्र उत्पादन गरेको यस उद्योग अहिले पूर्ण बन्द अवस्थामा छ। सन् १९३० को विश्वव्यापी आर्थिक मन्दीपछि अर्थतन्त्रलाई गतिशील बनाउन वस्तु तथा सेवाको उत्पादन र बिक्री वितरणमा राज्यको संलग्नता एवं आवश्यकता महसुस भयो। बजार संयन्त्रले सफलतापूर्वक काम गर्न नसकेको र निजी क्षेत्र संगठित, सबल एवं सक्षम भइनसकेको अवस्थामा सरकार आफैं व्यवसाय संलग्न हुनुपर्ने अवस्था सिर्जना भयो। नेपालको सन्दर्भमा सार्वजनिक संस्थान स्थापनाको विश्वव्यापी लहरसँगै आवश्यक वस्तुको उत्पादन, बिक्री, वितरण, पूर्वाधार निर्माण र जीवनोपयोगीलगायतका सेवा प्रदान गर्ने उद्देश्यले सार्वजनिक संस्थानको स्थापना र सञ्चालन हुँदै आएको छ। आत्मनिर्भर र स्वाधीन अर्थतन्त्रको विकास, आयात प्रतिस्थापन तथा निर्यात प्रवद्र्धन, निजी क्षेत्रको विकासका लागि अनुकूल वातावरणको निर्माण तथा समतामूलक राज्यको स्थापना गरी सामाजिक न्यायको प्रवद्र्धन गर्ने उद्देश्यले १९९० को दशकदेखि नेपालमा सार्वजनिक संस्थान स्थापना भएको पाइन्छ। तर, त्यसको विपरीत सार्वजनिक संस्थान अहिले रुग्ण अवस्थामा पुगेका छन्। उद्योग सुरु हुनुपूर्व जर्मन सरकारको आर्थिक तथा प्राविधिक सहयोगमा सम्भाव्यता अध्ययन भएको थियो। सोही अध्ययनअनुसार यस उद्योगको खानी क्षेत्रमा करिब १८ करोड मेट्रिक टन म्याग्नेसाइट र ५ लाख मेट्रिक टनभन्दा बढी खरीको भण्डार रहेको छ। नेपालमा पाइने म्याग्नेसाइटलाई दक्षिण एसियाकै राम्रो खानीमा लिइन्छ। विभिन्न अध्ययनअनुसार २०४५ देखि २०४९ सालसम्म पटकपटक गरी ओरिन्ट समूहले परीक्षण उत्पादन गरेको २०५४ सालमा अष्ट्रियाको आरसीई कम्पनीले २ महिनासम्म परीक्षण उत्पादन गरेको तर गुणस्तरीय उत्पादन गर्न नसकी फर्केको देखिन्छ। तत्कालीन अवस्थाको अन्तर्राष्ट्रिय बजारमा चीनबाट उत्पादित डीबीएम सस्तो मूल्यमा बिक्री भएको कारण प्रतिस्पर्धी हुन सकेन। नयाँ प्रविधिसमेत सफल हुन नसकेपछि सहउत्पादनका रूपमा २०४३ देखि २०७१ सालसम्म टल्क पाउडर उत्पादन भई केही बिक्री गरेको भएता पनि अन्त्यमा २०७१ सालदेखि खरी उत्पादनसमेत बन्द भएको पाइन्छ। खानी क्षेत्रमा करिब ५२ रोपनी, कारखानास्थल करिब ३६३ रोपनी र रोपवे लाइन करिब १७८ रोपनी ५७ सय रोपनीभन्दा बढी जग्गाको उद्योगको स्वामित्वमा रहेको छ। उद्योग क्षेत्र संरक्षणको लागि १९ जना करारका कर्मचारी राखिएका छन्। जसमध्ये काठमाडौं कार्यालयमा ६, लामोसाँघु कारखानास्थलमा ६, खरीढुंगा खानी क्षेत्रमा ५ र रोपवे स्टेसनमा २ जना कार्यरत छन्। रोपवेको मुद्दा अहिले सर्वोच्चमा विचाराधीन छ। खानी क्षेत्रबाट उद्योग क्षेत्रमा कच्चापदार्थ ओसार्न भनेर भारतीय कम्पनी दामोदर रोपवेले निर्माणको जिम्मा लिएको थियो। तर, उद्योग सञ्चालनमा नआएको भन्दै सरकारले पूर्ण भुक्तानी गर्न नदिएपछि उक्त कम्पनी अदालतमा गएको र त्यसमा सरकारले जितेपछि अहिले उक्त रोपवेले सर्वोच्चमा पुनरावेदन दिएको उद्योग मन्त्रालयले जनाएको छ। कुल ४० लाख अमेरिकी डलरको मुद्दामा १५ लाख डलर सरकारले तिरेको २५ लाख डलर उक्त रोपवे कम्पनीले सरकारसँग माग गरेको भन्ने अपुष्ट विवरण भएको उद्योग मन्त्रालयका प्रशासन प्रमुख बाबुराम गौतम बताउँछन्। यदि सरकारले हार्ने हो भने ठूलो रकम क्षतिपूर्ति व्यहोर्नेपर्ने बताइन्छ। उद्योगको आर्थिक वर्ष २०६४६५ सम्मको लेखापरीक्षण तथा साधरणसभा सम्पन्न भएको छ। अहिले यस उद्योगको आर्थिक वर्ष २०७७७८ मा खुद नोक्सान १४ करोड ८४ लाख छ। उद्योगको खुद सम्पत्ति पनि ४ अर्ब २७ करोड रुपैयाँले ऋणात्मक छ। उद्योगले सरकारलाई बुझाउन बाँकी सावाँ मात्रै ८१ करोड ९५ लाख र त्यसको ब्याज १ अर्ब ४८ करोड तिर्न बाँकी रहेको सरकारी तथ्यांक छ। उद्योगको दीर्घकालीन ऋण १ अर्ब ६७ करोड र अल्पकालीन ऋण ५ करोड १७ लाख छ। २०७१ सालदेखि पूर्ण रूपमा बन्द भए पनि उद्योग वार्षिक सञ्चालन लागत करिब १४ करोड ८४ लाख रुपैयाँ छ। उद्योगको चालू दायित्व ३ अर्ब ७ करोड रुपैयाँ छ। यी सबै वित्तीय विवरणलाई मध्यनजर गर्दै सरकारले आफ्नो कदम चाल्नुपर्ने देखिन्छ। यसमा सेयर होल्डरसँग मिलेर नेपाल सरकारले चलाउने वा, सेयर होल्डरहरू मात्रै इच्छुक छन् भने उनीहरूलाई चलाउन दिने तयारी भइरहेको गौतमले बताए। खेतान समूहले उद्योग सञ्चालनका लागि इच्छा देखाएको बुझिएको छ। खेतानलाई उद्योग सञ्चालनको प्रस्ताव पेस गर्न भनिएको प्रशासन प्रमुख गौतमले बताए। सरकारले केही सर्त राखेर खेतानलाई चलाउन दिन पनि सक्छ। यस्तै, नयाँ कम्पनीलाई चलाउन दिन सक्ने पनि विकल्प छ। सरकारको स्वामित्वमा भएका ती संस्थानहरूले अवधारणाअनुसार प्रभावकारी उतपदन र स्रोतको सही प्रयोग गर्न नसकेको देखिन्छ। वर्तमान समयमा राजनीतिक पार्टीका कार्यकर्तालाई जागिर दिने र राजनीति गर्ने थलो बनाएका कारण सर्वाजनिक संस्थानको अवस्था आज नाजुक बनेको छ। अहिले आएर यी संस्थानको व्यवस्थापनको सैद्धान्तिक मान्यतामै धेरै नै फरक भइसक्यो। यदि निजी क्षेत्र वस्तु तथा व्यापारमा सक्षम भइसकेको छ। त्यसैले अब सरकार त्यसमा लाग्नुको कुनै औचित्य छैन। र, लाग्नु पनि हुन्न। अहिलेको निजी सार्वजनिक साझेदारी अवधारणा अवलम्बन भएको अवस्थामा सरकारले सैद्धान्तिक र प्रक्रियागत सुदृढीकरण गर्न जरुरी देखिन्छ। सार्वजनिक संस्थानहरू सञ्चालन हुन नसकेर बिग्रिएको अवस्थामा छन्। सरकारले चलाउने भन्नुकोे अर्थ हामीले तिरेको करको हिनामिना हो। अर्थात् नेताका कार्यकर्ता भर्ती गर्नलाई नै हो। सरकारले त नियमनको काम गर्ने हो। उद्योग चलाउने होइन। फेरि ५०औं वर्षअघि ल्याएका मेसिन सबै खिया लागेर बसेका छन्। त्यस्ता मेसिनलाई सञ्चालनमा ल्याउने र उत्पादन गर्ने भनेको भ्रम मात्र हो। कि त सरकारले सबै नयाँ मेसिन तथा औजार ल्याउन सक्नुपर्यो। यसका लागि ठूलो लगानी गर्नुपर्छ। सरकारले लगानी गरे पनि दक्षता हुँदैन। सरकारले आफैंले चलाएर सार्वजनिक संस्थान चल्ने भए किन निजीकरण गर्नपथ्र्यो ? किन निजी क्षेत्रलाई ल्याउनपथ्र्यो ? सरकारले सैद्धान्तिक रूपमा गलत निर्णय गरेको छ। सरकारले उद्योग चलाउने भए व्यवस्थापकीय क्षमता हुनुपर्यो। पासपोर्ट, सवारीचालक अनुमतिपत्र त समयमा दिन सकेको छैन । त्यस्तै, आधारभूत औषधिहरू अस्पतालमा पुयाउन सक्दैन । अर्थात् सरकारको व्यवस्थापकीय क्षमता कमजोर छ । सरकार स्वंयमले काम त गर्न नसकेको अवस्थामा उद्योग कसरी चलाउन सक्छ ? अर्को कुरा, सरकारले जति पनि उद्योग सञ्चालन गर्ने भनेको छ त्यहाँ कुनै अध्ययन गरेको छैन । हाम्रा नेताहरूलाई आजको प्रविधि कहाँ पुग्यो भन्ने ज्ञानै छैन। १८ औं शताब्दीमा विकास गरेको प्रविधिमा आधारित छन्, हाम्रा सार्वजनिक संस्थान। ती मेसिनहरूको उत्पादकत्व कम हुन्छ। बिजुली अत्यधिक खपत गर्छ, कच्चा पदार्थको क्षति व्यापक हुन्छ। त्यसमाथि उत्पादनमा गुणस्तर पनि हुँदैन। अहिलेको कम्प्युटर प्रणालीमा आधारित चौथो पुस्ताको उद्योग विश्वमा सञ्चालन भइरहेका छन्। चीन, भियतनाम, बंगलादेश, भारतलगायतले उद्योगसँग हाम्रा ती पुराना उद्योगले कसरी प्रतिस्पर्धा गर्न सक्छन्। त्यसैले पुरानै अवस्थामा उद्योग सञ्चालन गर्नुको कुनै औचित्य छैन।"
भैरहवाबाट गृहमन्त्रीले भने नागरिकता विधेयक अविलम्ब स्वीकृत होस्,"भैरहवा : गृहमन्त्री बालकृष्ण खाँणले नागरिकता विधेयक अविलम्ब स्वीकृत हुनुपर्ने धारण राखेका छन्। जिल्ला स्वास्थ्य कार्यालय रुपन्देहीद्वारा आयोजित कोभिड१९ रोगविरुद्धको पूर्ण खोप र १५ महिना मुनिका बालबालिकाहरुको नियमित खोप दीगोपना सुनिश्चित जिल्ला घोषणा कार्यक्रमलाई सम्बोधन गर्दै उनले प्रतिनिधि सभा र राष्ट्रिय सभाबाट पारीत भइसकेको नागरिकता विधेयक अझै पनि किन स्वीकृत नभएको विषय आफूहरुले बुझ्नै नसकेको बताए। उनले पटकपटकको छलफलपश्चात् सबै राजनीतिक दलको सहमतिमा ल्याइएको नागरिकता विधेयक स्वीकृत गर्न (राष्ट्रपतिलाई) आग्रह गरे। सीमाको रक्षा गरेर बसेका नेपाली नागरिकका सन्तान आफ्नै देशमा अनागरिक भएर बस्नुपरेको पीडाबारे उल्लेख गर्दै उनले विधेयक स्वीकृतपश्चात् सरकारी स्वामित्वमा रहेका कार्यालयमा जागिर, उद्योगी, व्यवसायी बन्नसक्ने बताए। वर्तमान समयमा नेपाली आमा बाबुका करिब ६ लाख सन्तानहरु नागरिकताबाट वञ्चित भएकाले उनीहरुलाई नेपाली नागरिक भएको अनुभूति दिलाउन पनि नागरिकता विधेयक स्वीकृत हुन आवश्यक रहेको उनले जनाए। उनले पूर्व सरकारले ल्याएको विधेयकमा सार्क मुलुकबाहेकका राष्ट्रमा बस्ने नेपालीहरुले प्राप्त गर्ने नागरिकताको विषयमा मात्र संशोधन गरी अन्य विषयहरु जस्ताको त्यस्तै रहेको प्रष्ट पारे। कार्यक्रममा बोल्दै खाँणले नेपालको स्वास्थ्य क्षेत्रमा महिला स्वयम सेविकाहरुको ठूलो भूमिका रहेको बताउँदै उनीहरुको सेवा सुविधाबारे तिनै तहका सरकारहरुले बजेट छुट्टयाउनुपर्ने बताए। स्वयंसेविकाहरु सेवानिवृत हुँदासमेत उनीहरुको जीवनयापन गर्न सहज होस् भन्ने उद्देश्यले निवृतिभरणको ब्यवस्था गर्नसमेत सरकारमा पहल गर्ने प्रतिवद्धता जनाए। कोभिड महामारीमा काम गरेका स्वास्थ्यकर्मी, सरसफाईकर्मी, स्वयंमसेवक, सुरक्षाकर्मी लगायतलाई उनले धन्यवाद ज्ञापन गरे। सिद्धार्थनगर नगरपालिकाका प्रमुख ईस्तियाक अहमद खानले कोभिडको महामारीको रोकथाम तथा नियन्त्रणका लागि अंग्रपक्तिमा खटिएर काम गरेका स्वास्थ्यकर्मी, सरसफाईकर्मी, सुरक्षाकर्मी, पत्रकार, स्वयमंसेव, एम्बुलेन्स चालक, समाजिक संघसंस्था लगायतको प्रयासले नगरमा संक्रमणको रोकथामका लागि सहज भएको भन्दै उनीहरुप्रति आभार व्यक्त गरे। उनले अझै पनि संक्रमण पूर्णरुपमा निर्मूल नभएको कारण बेलहिया नाकामा सजगता अपनाइएको बताए। उनले नाकाबाट मुलुकमा प्रवेश गर्ने सर्वसाधरण, पर्यटक लगायतलाई नाकामा परीक्षण गर्ने र आवश्यक प्रबन्ध मिलाउनेलगायत संक्रमणको रोकथाम तथा नियन्त्रणका लागि कार्यहरु भइरहेको बताए। रुपन्देही जिल्ला कोभिड१९ रोग विरुद्धको पूर्ण खोप र १५ महिनामुनिका बालबालिकाहरुको नियमित खोप दिगोपना सुनिश्चित जिल्ला घोषणा भएको छ। रुपन्देहीको जम्मा जनसंख्या १० लाख ८७ हजार ४ सय ६४ जना रहेको र त्यसमा १२ वर्षभन्दा माथिको जनसंख्या ८ लाख ३५ हजार ७ सय ९० जना रहेकोमा लक्ष्यभन्दा बढी अर्थात् ८ लाख ५३ हजार ७८ जनालाई कोभिडविरुद्धको दुई डोज खोप लगाएको स्वास्थ्य कार्यालय रुपन्देहीका प्रमुख गौरव ढकालले जानकारी दिए।"
पूर्व मुख्यमन्त्री राईले घरभाडा भन्दै मासिक ६० हजार बुझे,विराटनगर : पूर्व मुख्यमन्त्री शेरधन राईले सरकारी आवासमा बस्नुको साटो मासिक ६० हजारमा घर भाडामा लिएर बसेको पाइएको छ। विराटनगरस्थित कोसी प्रजेक्टमा रहेको मुख्यमन्त्री बस्ने सरकारी आवास (घर)मा नबसेर उनी भाडामा बसेका मुख्यमन्त्रीको कार्यालयले जनाएको छ। सरकारी निवासमा नबसेर सुरक्षार्थ खटिएका प्रहरी बस्न समेत मासिक १३ हजार रुपैयाँ मुख्यमन्त्री कार्यालयले तिरेको छ। समाचार स्रोतका अनुसार मुख्यमन्त्री राई सुरक्षाको कारण देखाउँदै सरकारी आवासमा नबसेका हुन। उनले मुख्यमन्त्री भएको साढे तीन वर्षसम्म निरन्तर मासिक ६० हजार बुझेका थिए। उनले सुरक्षार्थ सात प्रहरीका लागि आफू बसेको नजिकै मासिक १३ हजारमा घर भाडामा लिएका थिए। उनले सरकारी आवासको मर्मत सम्भार गर्न पनि कुनै चासो नलिएको मुख्यमन्त्री कार्यालयले जनाएको छ। प्रहरीलाई सरकारी घरमा नराख्दा पछिल्लो पटक मुख्यमन्त्री बनेका राजेन्द्र राईलाई समस्या भएको थियो। मुख्यमन्त्री बनेपछि राजेन्द्र राई एक महिना राष्ट्रिय बैंकको गेष्ट हाउसमा बसेका छन्। मर्मत सम्भार गरेर उनी सरकारी आवासमा नै बस्ने गरेका छन्। यसबाट प्रदेश सरकारको मासिक ७३ हजार रुपैयाँ बचत भएको छ। एक महिनाअघिदेखि प्रहरी पनि सरकारी आवासमा नै बस्ने गरेका छन्।
"घोषणापत्र, चुनाव जित्ने नारा मात्रै","काठमाडौं : जब चुनाव आउँछ, राजनीतिक दलहरूले ठूलाठूला आश्वासन दिँदै घोषणापत्र सार्वजनिक गर्छन्। त्यो क्रम यसअघिको संघीय निर्वाचनमा पनि देखियो। पाँच वर्षको अवधिमा सुविधासम्पन्न सहर बसाउनेदेखि रेल चलाउने र गरिबी न्यूनीकरण गर्नेसम्मका महŒवकांक्षी बुँदाले घोषणापत्र रंगिए। तीनै आश्वासन दिने राजनीतिक दल संयोगले राज्य सञ्चालन गर्ने ठाउँमा पनि पुगे। तर, उनीहरूको त्यहाँ पुगेपछि काम गर्ने शैली घोषणापत्रको जस्तो देखिएन। केही सामान्य काम भए पनि घोषणापत्रका अधिकांश बुँदा एकातिर र काम अर्कैतिर देखिएको छ। पटकपटक मुलुक हाँक्न बाघडोर समाल्ने मुख्य राजनीतिक दलले २०७४ सालको आमनिर्वाचनमा सार्वजनिक गरेका घोषणापत्रलाई मात्रै केलाउँदा पनि कति काम गरे प्रष्ट हुन्छ। तत्कालीन वाम गठबन्धन, कांग्रेस र अन्य दलले तयार पारेका अधिकांश घोषणापत्रका बुँदा नारामा सीमित भएका छन्। २०७४ सालको निर्वाचनमा नेकपा एमाले र नेकपा माओवादी केन्द्रको वाम गठबन्धनको संयुक्त घोषणापत्र आयो। त्यहाँ स्थायी सरकारको नारा दिइयो। तर, स्थायी सरकार भने दिन सकेनन्। वाम गठबन्धनको घोषणापत्र आकर्षक बन्यो। यहाँ समेटिएको विषयवस्तु लागू भएको भए पाँच वर्षमा मुलुक समृद्ध भइसक्थ्यो। विगत ५० वर्षदेखि विभाजित नेपालको कम्युनिस्ट आन्दोलनलाई एकीकृत गर्न राष्ट्रको निर्णायक शक्तिका रूपमा रहेका एमाले र माओवादी केन्द्रकाबीच २०७४ साल असोज १७ गते एकीकृत कम्युनिस्ट पार्टी निर्माण गर्ने ऐतिहासिक घोषणा भएको थियो। यो घोषणा कार्यान्वयनको पहिलो कदमका रूपमा राष्ट्रव्यापी तालमेल र वामगठबन्धन निर्माण गर्दै निर्वाचनमा होमिए। संयुक्त घोषणापत्रको आधारमा निर्वाचन भएका एमाले र माओवादी केन्द्रले झन्डै दुईतिहाइ बहुमत पनि ल्याएका थिए। लामो समय अस्थिर राजनीतिको समाना गरेका कारण स्थायी सरकारको एजेन्डा बोकेर आएका एमाले र माओवादीको गठबन्धनले प्रतिनिधिसभामा १ सय ७५ सिट जितेको थियो। आजको समाजवाद आजकै विशेषतामाथि आधारित भएर मात्र निर्माण गर्न सकिन्छ र गर्नुपर्छ। त्यसैले संविधानमा यो युगका विशेषतासहितको समाजवाद निर्माण गर्ने संकल्प गरिएको छ, उनीहरूले घोषणापत्रमा लेखे। २०७४ सालको संघीय निर्वाचनमा राजनीतिक दलहरूले ठूलाठूला आश्वासनसहितका घोषणापत्र सार्वजनिक गरे। पाँच वर्षको अवधिमा सुविधासम्पन्न सहर बसाउनेदेखि रेल चलाउने र गरिबी घटाउने सम्मका महत्वकांक्षी बुँदाले घोषणापत्र रंगिए। तीनै आश्वासन दिने राजनीतिक दल संयोगले राज्य सञ्चालन गर्ने ठाउँमा पनि पुगे। तर, त्यहाँ काम गर्ने उनीहरूको शैली र घोषणापत्रको बुँदा मेल खाएन। घोषणापत्रमा उल्लेख भएका न्यून बुँदा मात्रै घस्रँदै अघि बढे। पुनः निर्वाचन हुँदैछ। र, अब आउने घोषणापत्र कस्तो ल्याउलान् ? पहिलेको जस्तै कि कार्यान्वयन हुने ? नागरिक कुरिरहेका छन्। घोषणापत्रमार्फत नै दुई कम्युनिस्ट पार्टीहरूले एकीकृत कम्युनिस्ट पार्टी निर्माण गर्ने घोषणा गरेका गरे। धेरै महत्वकांक्षी घोषणापत्रका साथ चुनावमा होमिए। गठबन्धन भएर चुनाव जितेपछि पछि दुई पार्टी एकीकरण भयो। २०७५ जेठ ३ मा नेकपा पनि बन्यो। तर, त्यो एकता धेरै दिन टिकेन। संविधानमा दुई वर्षसम्म सरकार परिवर्तन गर्न पाउने अनिवार्य व्यवस्थाको अवधी सकिन नपाउँदै खटपट सुरुवात भयो। सर्वोच्च अदालतले नै २०७७ फागुन २३ मा नेकपा एकतालाई भंग गरिदियो। घोषणापत्रका संकल्प पनि त्यहीँ भंग भयो। १५ वर्षसम्म एकछत्र महासचिव भएर चलाएको पार्टी फुटाएर माधवकुमार नेपालले नेकपा (एकीकृत समाजावादी) बनाए। तत्कालीन नेकपाका तीन नेता तीनतिर लागे। अध्यक्ष केपी शर्मा ओली प्रधानमन्त्री भएका बेला धेरै उद्घाटन र शिलान्यास भए। रेल र पानीजहाजका विषयमा संभाव्यता अध्ययन भए। ओलीले ल्याएका महांकाक्षी लक्ष्य पूरा गर्ने विषयमा तत्कालीन नेकपामा पनि भयो। राम्रो काम मैले गरेको भनेर जस लिने र नराम्रो अर्काेको भागमा सार्ने क्रम रह्यो। लिम्पियाधुरासहितको नक्साको विषयमा जस लिन तँछाडमछाड नै चल्यो। तर, कतिपय विवादित काममा प्रचण्ड र माधव नेपालले पन्छिने र ओलीको टाउमा हाल्ने काम भयो। ओलीले एकलौटी पार्टी र सरकार चलाएको आरोप प्रचण्ड र माधवले लगाए। पार्टी र सरकार दुवै चलाउन प्रचण्ड र माधव सुरुवातदेखि सहयोग नगरेको ओली पक्षको आरोप रह्यो। एमाले अहिले प्रमुख प्रतिपक्षमा छ। तर, त्यही घोषणापत्रका आधारमा प्रत्यक्षतर्फ ३६ र समानुपातिकमा १७ सिट जितेको माओवादी केन्द्र र एमालेबाट फुटेको नेकपा (एस) पनि सरकारमा नै छ। यो ५ वर्षको अन्तरालमा छोटो समय मात्रै माओवादीकेन्द्र सरकारबाट बाहिर रह्यो। त्यही घोषणापत्रका आधारमा जितेका यी दुई दलले सरकारमा रहे पनि पछिल्लो समयमा घोषणापत्रका आधारका कुनै काम गरेका छैनन्। शेरबहादुर देउवा प्रधानमन्त्री भएपछि तत्कालीन नेकपाको सरकारले ल्याएका योजनाका एउटा विकास परियोजना पनि निर्माण भएको कतै सुनिँदैन। घोषणापत्र नारामा मात्रै सीमित भएका छन्। एमालेले तीन वर्ष सरकारमा रहँदा संविधान र संघीयताको कार्यान्वयन गरेको, भूकम्प पुनर्निर्माणअन्तर्गत कैयौं आवास घर तथा ठूला पूर्वाधारसम्पदाहरू तयार गरेको, प्रतिदिन करिब ५ किलोमिटरभन्दा बढीका दरले कालोपत्रे सडक निर्माण गरेको दाबी गर्दै आएको छ। १ सय ३० वटाभन्दा बढी तुइन विस्थापित गरी झोलुंगेपुल निर्माण गरेको, विद्युत् उत्पादन थप भई १ हजार ४ सय ३० मेगावाट पुर्याएको, ६६ केभी क्षमताभन्दा माथिको विद्युत् प्रसारण लाइन ८ सय ३७ किलोमिटर विस्तार भई ४ हजार २ सय ५१ किलोमिटर पुर्याएको एमालेको तर्क छ। घोषणापत्रमा तीन वर्षभित्र धरहराको निर्माण गर्ने भनिएको थियो। तर, सम्पूर्ण संरचना भने अझै निर्माण पूरा हुन सकेको छैन। अतिक्रमित भूभाग सामेल गरेर नयाँ राजनीतिक नक्सा जारी गरेको, पृथकतावाद र हिंसाका चुनौती समाप्त पारेको उसको दाबी छ। पृथकतावादी आन्दोलनमा गरिरहेका सिके रावतलाई ओली सरकारले मूलधारमा ल्याएको थियो। लिम्पियाधरा, लिपुलेक र कालापानीसहितका नेपालका भूभाग समेटेर नयाँ नक्सा प्रकाशन भयो। यसका लागि अभतूपूर्व राष्ट्रिय सहमति निर्माण गरियो। यी भूभागमा नेपालको प्रशासनिक स्वामित्व स्थापित गर्न कूटनीतिक संवाद सुरुवात गरेका थियौं, एमाले अध्यक्ष ओली भन्छन्। हिंसात्मक विद्रोह गरिरहेको नेत्रविक्रम चन्द विप्लवलाई मूलधारमा ल्याउनु ठूलो उपलब्धि भएको एमाले उपाध्यक्ष युवराज ज्ञवाली बताउँछन्। घोषणापत्र त राम्रो बनाउँछौं तर यहाँ कार्यान्वयन नै हुन सक्दैनन्। यो हाम्रो विडम्बना हो, उनले भने, हाम्रो मुलुक पछाडि पर्नुमा यो नै सबैभन्दा ठूलो समस्या हो। राजनीतिमा निजी स्वार्थ हाबी भएको कारणले पनि घोषणापत्र, सिद्धान्त कार्यान्वयन हुन नसकेको उनको ठहर छ। यहाँ सिद्धान्त, नीति र व्यवहारको तालमेलन नै हुँदैन। नीति, विचार, सिद्धान्त त राम्रा हुन्छ तर, कार्यान्वयन गर्ने संयन्त्र नै स्वार्थमा केन्द्रित छ, उनले भने। राजनीतिक विश्लेषक डालोकराज बराल राजनीतिक दलले घोषणापत्रमा लेखेको कुनै काम लागू नभएको बताउँछन्। एउटा पनि काम गरेका हँुदैनन्। घोषणापत्रमा लेखेर के गर्नु ? लेखेका कुरा १५ प्रतिशत मात्रै कार्यान्वयन गरिदिने हो भने उनीहरूको वाहवाह हुन्थ्यो, उनले भने। अब जनताले राजनीतिक दललाई विश्वास नै गर्न नै छोडिसकेको उनी बताउँछन्। यो घोषणापत्र कसले हेर्छ र ? हामी जस्ताले ती हावादारी घोषणा पत्र पढ्न छोडिसक्यौं, जनताको के कुरा। उनले जनतालाई प्रत्यक्ष आवश्यक भएको विषयमा मात्रै घोषणापत्रमा राख्नुपर्ने बताउँछन्। २०७४ को निर्वाचनमा प्रदेश र प्रतिनिधिसभा चुनावका लागि कांग्रेसले ८४ पृष्ठ लामो घोषणापत्र तयार पार्यो। तर, कार्यान्वयनको बुँदा कमै छन्। ०४८ को चुनावमा कांग्रेसले कम्युनिस्टहरूले जिते ६० वर्षमाथिका बूढाबूढीलाई मार्छन्, भन्दै भोट मागेको थियो। अहिले झन्डै ३० वर्षपछि फेरि कांग्रेसले यही नारा नबोक्ला भन्न सकिँदैन। पछिल्लो १ वर्षयता कांग्रेसकै नेतृत्वमा सरकार छ तर घोषणापत्रमा भएका कुनै काम गरेको कतै सुनिँदैन र देखिँदैन पनि। समसामयिक राजनीतिबारे चर्चा गरिएको कांग्रेसको घोषणापत्रमा नेपालमा राष्ट्रिय पुनर्जागरणको नयाँ युग सुरु भएको समेत समावेश थियो। विगत २५ वर्षमा नेपाली कांग्रेसले केके विकास गर्यो भन्ने पनि पत्रमा राखिएको थियो। लामो समय शासनसत्तामा रहेको कांग्रेसले देशको विकासमा कुनै उल्लेख्य काम गरेको देखिँदैन। २०७८ सालपछि सबैभन्दा धेरै समय कांग्रेसले शासन गरेको छ। तर, मुलुकको अवस्था अझ दयनीय हँुदै गएको छ। भ्रष्टाचार, विकृति विसंगति कांग्रेसकै सरकारको पाला सबैभन्दा धेरै भित्रिएको देखिन्छ। अबको १० वर्षमा नेपाललाई कस्तो बनाउने ? नेपाली कांग्रेसले आफ्नो घोषणापत्रमा कांग्रेसको विकास दृष्टि र लक्ष्यः अबको १० वर्षमा नेपाल शीर्षकमा २० वटा बुँदासमेत प्रस्तुत गरेको थियो। उसले काठमाडौंमधेस एक्सप्रेस चलाउनेदेखि भोकमरी र भ्रष्टाचार निर्मूल पार्नेसम्मका योजना अघि सारेको थियो। तर, २० बुँदामा केही भएको देखिँदैन। माथि राखिएका २० बुँदे लक्ष्य केही सीमित प्रतिशतमा पूरा भए पनि बहुसंख्यक घोषणा घोषणामै सीमित छ। कुनै पनि पार्टीको स्थिर सरकार नहुनु मुख्य कारण भएको २०७४ सालको कांग्रेसको घोषणापत्र बनाउनमा मुख्य भूमिका निभाएका नेपाली कांग्रेसका नेता महेश आचार्य बताउँछन्। घोषणापत्र यथार्थपरक गर्न सकिनुपर्छ। ५ वर्षमा पार्टीले मुलुकलाई कता लैजान्छ भन्ने महत्वकांक्षा र दुरगामी सोच राखेर घोषणापत्र निर्माण गरिनु दुरगामी सोच हो। आचार्य अगाडि भन्छन्, कहिलकाहीँ सम्भव हुनेभन्दा बढी सीमा नाघेर आउँछन्। त्यसोत घोषणापत्र कस्ता बने भन्ने कुरा हैन। घोषणापत्रकै आधारमा चुनाव जितेर राज्यको नेतृत्वमा पुगेका राज्य सञ्चालक माथि घोषणापत्र अनुरूप किन काम हुन सकेनन् भनेर प्रश्न उठाउने हो। दुरगामी घोषणापत्रलाई लागू गरिनु मात्र पनि ठूलो कुरा हुने हो त्यो पनि नहुनु दुखद् हो भन्दै आचार्यले भने, सुशासनको प्रत्याभूति देखिएन। राजनीति विश्लेषक गेजा शर्मा वाग्ले भने अब पनि नेपाली कांग्रेसले प्रतिपक्षलाई गाली गरेर मात्र चुनावमा जाने सुविधा नरहेको बताउँछन्। भने, कांग्रेसले अब आगामी ५ वर्षको नीति, भिजन र कार्यक्रम स्पष्ट लिएर जनता समक्ष जानुपर्छ। अभैभन्दा समय तालिकासहित आफ्नो सरकार आएपछि १ वर्षमा के गर्छौं, २ वर्षमा के गर्छौं भन्ने तालिका बनाएर काम गर्नुपर्छ। अहिलेको निर्वाचनमा जनताले पनि सुझाव दिनुपर्ने भन्दै वाग्लेले भने, जनताले पार्टीहरूको २०७४ सालको घोषणापत्रमा टेकेर कस्तो भूमिका निर्वाह गरे। आगामी निर्वाचनमा कस्तो नीति कार्यक्रम ल्याए भन्ने तिर पनि ध्यान दिनुपर्छ। अर्को भनेको अबको ५ वर्षका लागि भनेर ल्याएको घोषणापत्रमा के कस्ता नीति कार्याक्रम ल्याए भन्नेतर्फ ध्यान दिनु जरूरी छ। मधेस केन्द्रित दलका घोषणापत्र कम्युनिस्ट र कांग्रेसका भन्दा फरक छैनन्। २०७४ सालमा मधेस केन्द्रित दुई पार्टी संघीय समाजवादी फोरम, राष्ट्रिय जनता पार्टी(राजपा) निर्वाचनमा होमिएर राष्ट्रिय पार्टीको मान्यता पाए। पछि यी पार्टी पनि एकीकरण भएर जनता समाजवादी पार्टी बन्यो। तर, उनीहरूको पनि एकीकरण लामो समय रहेन। महन्त ठाकुरले लोकतान्त्रिक समाजावादी पार्टी बनाए। पछिल्लो जसपाबाट डाबाबुराम भट्टराई र महिन्द्रराय यादवमा छुटिएर नेपाल समाजवादी पार्टी बनाए। २०७४ को निर्वाचनमा समाजवादी फोरमले प्रत्यक्षमा १० र समानुपातिकमा ६ गरी १६ तथा राजपाले प्रत्यक्षमा ११ र समानुपातिकमा ६ गरी १७ जिते। डा बाबुराम भट्टराई नेतृत्व गरेको नयाँ शक्तिले १ सिट ल्याएको थियो। फोरमले २०७४ घोषणापत्रमा मुलुकका स्रोत साधनको अधिकतम उपयोग गरी १० वर्षभित्र आर्थिक रूपमा आत्मनिर्भर बनाउने र देशलाई विकासशील मुलुकमा रूपान्तरित गर्ने लक्ष्य लिएको थियो। पाँच वर्षमा पाँच प्रतिबद्धता भन्दै तत्कालीन फोरमले पाँच वर्षभित्र ऊर्जा शक्तिमा आत्मनिर्भर हुने, कुल गार्हस्थ्य उत्पादनको ५० प्रतिशत स्थिर पुँजीको रूपमा विकास गर्ने, दोहोरो अंकको आर्थिक वृद्धि हासिल गर्ने, प्रतिव्यक्ति आय दोब्बर पुर्याउने र निरपेक्ष गरिबीको रेखामुनि रहेका जनतालाई गरिबीबाट मुक्त गर्ने घोषणापत्रमा उल्लेख गरिएको थियो। जसपाका नेता रामसहायप्रसाद यादवले सरकार बहुमतमा भएमा मात्रै घोषणा पत्र पूरा गर्न सकिने बाध्यता सुनाए। सरकारले बहुमत ल्याएमा मात्रै घोषणा पत्र पूरा गर्न र लागू गर्न सकिन्छ, गठबन्धन सरकारमा आफ्ना नीति, नियम र काम पूरा गर्न अप्ठ्यारो हुन्छ। गठबन्धनमा साझा एजेन्डा मात्रै पूरा हुन्छ, उनले भने। उनले प्रदेश सरकार आफ्नो पार्टीको भए पनि संविधानमा भएका अधिकार नै हस्तान्तरण नभएको घोषणा त्यहाँ पनि लागू गर्न नसकिएको बताए। हो मधेस प्रदेशमा हाम्रो सरकार छ तर, संविधानमा भएका अधिकार नै प्रदेशलाई हस्तान्तरण भएका छैनन्, त्यसैले त्यहाँ पनि घोषणा पत्र लागू गर्न सकिएको छैन, उनले भने। तत्कालीन राजपाले २०७४ मा नेपाललाई बहुराष्ट्रिय देशका रूपमा व्याख्या गर्दै विवादित घोषणापत्र सार्वजनिक ल्याएको थियो। मधेसमा खेतीपातीका लागि आवश्यक सिँचाइ, सबै सरकारी विद्यालयमा छात्रछात्राका लागि पौष्टिक आहार, सहिद आवास, युवा स्वरोजगारका लागि केही अनुदान र ब्याजरहित ऋण व्यवस्था, आमा र शिशु मृत्युदर घटाइने, दाइजोविरुद्ध अभियान र आदर्श विवाह गर्ने जोडीलाई २५ हजार सहायता प्रदान गरिने लगायतका घोषणापत्रमा समेटिएको थियो। यो घोषणापत्र नारामा नै सीमित भएको छ। घोषणापत्रमा यथार्थपरक कुरा राख्न सक्नुपर्छ। कहिलेकाहीँ सम्भव हुनेभन्दा बढी सीमा नाघेर आउँछन्। घोषणापत्रकै आधारमा चुनाव जितेर राज्यको नेतृत्वमा पुगेकाले काम त गर्नुपर्ने हो। महेश आचार्यनेता, नेपाली कांग्रेस राजनीतिमा निजी स्वार्थ हाबी भएको कारणले पनि घोषणापत्र, सिद्धान्त कार्यान्वयन हुन नसकेको हो। यहाँ सिद्धान्त, नीति र व्यवहारको तालमेलन नै हुँदैन। नीति, विचार, सिद्धान्त त राम्रा हुन्छन् तर, कार्यान्वयन गर्ने संयन्त्र नै स्वार्थमा केन्द्रित छ। युवराज ज्ञवाली उपाध्यक्ष, एमाले सरकारले बहुमत ल्याएमा मात्रै घोषणापत्रका कुरा पूरा गर्न र लागू गर्न सकिन्छ। गठबन्धन सरकारमा आफ्ना नीति, नियम र काम पूरा गर्न अप्ठ्यारो हुन्छ। त्यहाँ साझा एजेन्डा मात्रै पूरा हुन्छन्। रामसहायप्रसाद यादवजसपाका नेता"
सभामुख सापकोटा र चिनियाँ राजदूतबीच भेटवार्ता,"काठमाडौं : सभामुख अग्निप्रसाद सापकोटासँग नेपालका लागि चिनियाँ राजदूत हउ यान्छीले शिष्टाचार भेट गरेकी छिन्। सभामुख निवास लैनचौरमा शुक्रबार बिहान भेटवार्ता भएको हो। भेट दुई देशबीचको सम्बन्ध, आपसी हित र चासोका विषयमा केन्द्रित थियो। सभामुख सापकोटाले हालैको दशकमा चीनले गरिबी निवारणमा हासिल गरेको उपलब्धी, कोभिड महामारी नियन्त्रणमा लिएको पहलकदमी, छिमेक नीति र अन्तर्राष्ट्रिय कूटनीतिमा चीनको परिपक्वताको प्रशंसा गरे। सभामुख सापकोटाले एक चीन नीतिमा सदैव प्रतिबद्ध रहेको स्पष्ट गर्दै नेपाली भूमि छिमेकी राष्ट्रविरुद्ध प्रयोग हुन नदिने विषयमा नेपाल सधैँ चनाखो र सचेत रहेको बताए। उनले संयुक्त राष्ट्रसंघको वडापत्र तथा पञ्चशीलको सिद्धान्तअनुरूप कुनै पनि मुलुकको सार्वभौमिकता र आन्तरिक मामिलामा अहस्तक्षेपको नीतिको सबैले सम्मान गर्नुपर्ने बताए। सभामुख सापकोटाले २०७८ चैतमा चीनको राष्ट्रिय जनकंग्रेसका अध्यक्ष लि चाङ्सुसँग भर्चुअल छलफल भएको स्मरण गर्दै संसदीय मैत्री समूह, संसद संसदबीच उच्चस्तरीय भ्रमण एवं अनुभव आदानप्रदान गरी सम्बन्धलाई अझ विस्तार र सुदृढ गर्न सकिने बताए। सभामुख सापकोटाले नेपालको आर्थिक सामाजिक क्षेत्रमा चीनको निरन्तर सहयोगका साथै कोभिड१९ र ठूला प्राकृतिक विपत्तिमा नेपाललाई भएको सहायताका लागि धन्यवाद दिए। दुई देशबीचका व्यापारिक नाका सञ्चालन गराउने सम्बन्धमा पनि छलफल भएको थियो। भेटमा राजदूत यान्छीले नेपाल चीनको असल छिमेकी रहेको बताउँदै एक चीन नीतिप्रति नेपालको प्रतिवद्धताको प्रशंसा गरिन्। नेपालको स्वतन्त्रता, सार्वभौमिकता र राष्ट्रिय अखण्डताको पक्षमा चीनले सदैब दृढ समर्थन गर्दै आएको बताइन्। राजदूत यान्छीले आगामी दिनमा पनि नेपालको विकास र समृद्धिमा चीनको निरन्तर साथ र सहयोग रहने प्रतिवद्धता व्यक्त गरिन्।"
निर्वाचनको बागडोर ओलीकै हातमा,"काठमाडौं : नेकपा एमालेको प्रतिनिधिसभा र प्रदेशसभा निर्वाचनको बागडोर अध्यक्ष केपी शर्मा ओलीले हाँक्ने भएका छन्। ओलीको संयोजकत्वमा निर्वाचन परिचालन कमिटी बनाएको छ। सचिवालय बैठकले ओलीको नेतृत्वमा निर्वाचन परिचालन समिति बनाएको हो। निर्वाचन परिचालन समितिमा केन्द्रीय कमिटीका सदस्यहरू, प्रदेश कमिटीका पदाधिकारी, केन्द्रीय निकाय र आयोगका पदाधिकारी, जनसंगठनका अध्यक्षमहासचिव र विभागका सचिव रहनेछ। त्यस्तै, बैठकले निर्वाचनका लागि घोषणापत्र मस्यौदा कमिटी गठन गरेको छ। सचिवलालय बैठक ८ सदस्यीय घोषणापत्र मस्यौदा समिति गठन गरेको प्रचार विभाग प्रमुख एवं उपमहासचिव पृथ्वीसुब्बा गुरुङले बताए। उनका अनुसार घोषणापत्र मस्यौदा समितिको संयोजकमा वरिष्ठ उपाध्यक्ष ईश्वर पोखरेल छन्।समितिको सदस्यमा उपाध्यक्षहरू रामबहादुर थापा बादल, अष्टलक्ष्मी शाक्य, विष्णु पौडेल, सुरेन्द्र पाण्डे, महासचिव शंकर पोखरेल, उपमहासचिव प्रदीप ज्ञवाली र विष्णु रिमाल छन्। बैठकमा चुनावी गठबन्धनका विषयमा छलफल नभएको बताइएको छ। उपमहासचिव गुरुङले आगामी चुनावमा गठबन्धन गर्नेबारे पार्टीमा कुनै छलफल नभएको बताए। उनले चुनावी गठबन्धनबारे कुनै निर्णय नभएको बताए। हामीले आज गठबन्धन आदिइत्यादीबारे कुनै छलफल गरेको छैन, उनले भने, निर्वाचनबारे गरेको निर्णय दुईवटा मात्रै हो। थपिए ४ केन्द्रीय सदस्य एमालेले थप ४ जनालाई केन्द्रीय सदस्य मनोनित गरेको छ। सचिवालय बैठकले जीवन गौतम (दाङ), बृजेशकुमार गुप्ता (कपिलवस्तु), धर्मदत्त देवकोटा (स्याङ्जा) र अमृत राजवंशी (झापा) लाई केन्द्रीय सदस्य मनोनित गरिएको उपमहासचिव गुरुङले बताए। एमालेले बाग्लुङका नवराज पौडेललाई केन्द्रीय सल्लाहकार सदस्य मनोनित गरेको छ। उनी नेपाली कांग्रेसका महासमिति सदस्य त्यागेर एमाले प्रवेश गरेका थिए। त्यस्तै, बैठकले रामदायल मण्डललाई मधेस प्रदेशको सहइन्चार्ज चयन गरेको छ। एमालेले सरोज यादवलाई महोत्तरी, श्रवण यादवलाई धनुषा र कृष्ण थापालाई कास्की इन्चार्ज तोकेको छ। यसैबीच एमालेले एघारवटा विभागको सचिव चयन गरेको छ। उद्योग वाणिज्य तथा आपूर्ति समितिको सचिव सुन्दर भुसाल पर्वत,कृषि तथा पशुपंक्षी विकास सचिवमा बिमल शर्मा, पुस्ताकालय तथा अभिलेख समितिको सचिवमा सुरज अधिकारी, पर्यटन तथा नागरिक उड्ययन विभागको सचिवमा घनेन्द्र श्रेष्ठ, युवा तथा खेलकुद विभागको सचिवम मेघराज पौडेल, भूमि व्यवस्था विभागको सचिवमा आरसी लामिछाने, भौतिक व्यवस्था तथा यातायात विभागको सचिवमा एसपी शर्मा, गरिबी निवारण तथा सहकारी विभगको सचिवमा सुरज ढकाल, विज्ञान तथा प्रविधि विभागको सचिवमा सञ्जीव रोकाया, सामाजिक सुरक्षा विभागको सचिवमा पुस्कर खाती, सहकारी विकास विभागको सचिवमा गजेन्द्र थपलिया चयन भएका छन्।"
कांग्रेस मधेस प्रदेश बैठकः चुनावी अभियानमा केन्द्रित हुन निर्देशन,"काठमाडौं : नेपाली कांग्रेस मधेस प्रदेश कार्यसम्पादन समितिको बैठकले आगामी निर्वाचन केन्द्रित विभिन्न निर्णय गरेको छ। बिहीबार पार्टीको प्रदेश कार्यालय धनुषामा बसेको बैठकले मधेस प्रदेशका संघीय र प्रदेशसभा निर्वाचन क्षेत्रको वस्तुगत विश्लेषण गरी प्रतिवेदन पेस गर्न जिल्ला प्रतिनिधि खटाउने निर्णय गरेको छ। प्रदेश महामन्त्री वृहस्पतिकृष्ण श्रेष्ठका अनुसार बैठकले मातहतका निकायहरूलाई निर्वाचन केन्द्रित कार्यक्रमहरू तयार गरी सम्पूर्ण समिति, विभाग, भ्रातृसंघ संस्थाहरू परिचालन गर्न निर्देशन जारी गर्ने निर्णय गरेको छ। यस्तै, मधेश प्रदेशका आठ जिल्लामा जिल्ला र प्रदेशस्तरीय प्रशिक्षण तथा अभिमुखीकरण कार्यक्रम सञ्चालन गर्ने निर्णय गरेको महामन्त्री श्रेष्ठले बताए। बैठकले संघीय र प्रदेशको उम्मेदवारी निर्धारित समयमा टुङ्गयाउन पार्टी केन्द्रीय समितिको ध्यानाकर्षण गराउने निर्णय गरेको छ। कांग्रेसले आफ्ना पार्टीबाट मधेस प्रदेश सरकारमा सहभागी मन्त्रीलाई उपस्थिति प्रभावकारी बनाउन निर्देशन दिने निर्णय गरेको छ। यस्तै कांग्रेस मधेसले केन्द्रीय सरकारलाई भने नागरिकता विधेयक पारित गरेकोमा धन्यवाद दिने निर्णय गरेको छ। देउवा नेतृत्वको सरकारले नागरिकताबाट बञ्चित नेपाली नागरिकलाई नागरिकता प्रदान गर्न संविधानको व्यवस्थावमोजिम संसदको दुवै सदनबाट नागरिकता विधेयक पारित गराउन सफल भएकोमा सरकार र गृहमन्त्री बालकृष्ण खाणलाई धन्यवाद प्रदान गर्ने निर्णय गरेको श्रेष्ठद्वारा जारी विज्ञप्तिमा उल्लेख छ। राष्ट्रपति विद्यादेवी भण्डारीलाई नागरिकता अविलम्भ विधेयक प्रमाणीकरणका लागि मधेस कांग्रेसले अनुरोध गरेको छ।"
सम्मुनत राष्ट्र निर्माणमा युवाको भूमिका अग्रणीः प्रधानमन्त्री,"काठमाडौं : प्रधानमन्त्री शेरबहादुर देउवाले सम्मुनत राष्ट्र निर्माणमा युवाको भूमिका अग्रणी रहने बताएका छन्। राष्ट्रिय युवा परिषद्ले अन्तर्राष्ट्रिय युवा दिवसको अवसरमा शुक्रबार राजधानीमा आयोजित कार्यक्रममा प्रधानमन्त्री देउवाले देश विकासको अभियानमा जुट्न युवालाई आग्रह गरेका हुन्। प्रधानमन्त्री देउवाले भने, 'युवा वर्गमा जीवन उपयोगी सिकाइ आवश्यक छ। देश विकासको अभियानमा युवाको भूमिका महत्वपूर्ण हुन्छ। युवा वर्गको योगदानलाई कदर गर्नुपर्छ।' युवा वर्गको समग्र हक अधिकारलाई व्यवस्थित तवरले अघि बढाउनुपर्ने बताए। अन्तरपुस्तागत सहकार्य आवश्यक रहेको प्रधानमन्त्री देउवाको भनाइ छ। उनले समतामुलक शान्तिपूर्ण समाज निर्माण आवश्यक रहेको बताए।"
वर्षाले तीन सडक पूर्ण र १२ आंशिक अवरुद्ध,"काठमाडौं : वर्षाले हाल तीन पूर्ण र १२ सडक आंशिकरूपमा अवरुद्ध रहेको छ। कर्णाली राजमार्ग, साँफबगरमार्तडीकोल्टी सडक र बालाजुत्रिशुलीधुन्चेस्याफ्रबेसी सडकका विभिन्न खण्डका सडक अवरुद्ध रहेका छन्। कर्णाली राजमार्गअन्तर्गत जुम्लाको सुर्कीपाखा र दादीखोलामा पहिरोका कारण सडक अवरुद्ध रहेकामा एउटा निजी सवारीसाधन भाडामा लिएर खुलाउने प्रयास भइरहेको डिभिजन सडक कार्यालय जुम्लाले जनाएको छ। साँफेबगरमार्तडीकोल्टी सडक बाजुराको अम्कोटदेखि बल्दे खण्ड अवरुद्ध रहेकामा खुलाउन उपकरण सो स्थानमा लगिएको छ। वर्षात र लेदो रोकिएपछि सोही स्थानबाट यातायात खुलाइने र वैकल्पिक बाटोका लागि सहमति जुटाउने प्रयास भइरहेको सडक विभागले जनाएको छ। बालाजुत्रिशुलीधुन्चेस्याफ्रुबेसी सडक रसुवाको बनुवामा अवरुद्ध भएकामा वैकल्पिक सडक खुलाएर साना गाडी जाने व्यवस्था मिलाइएको डिभिजन सडक कार्यालय नुवाकोटले जनाएको छ। वर्षाले अवरुद्ध १२ सडकमा रहेको अवरोध हटाएर हाल एकातर्फबाट सवारीसाधन चल्नसक्ने व्यवस्था मिलाइएको छ। कोशी राजमार्ग, पृथ्वी, त्रिभुवन राजमार्ग, डुम्रेबेशीसहरचामे सडक, कर्णाली राजमार्ग र पुष्पलाल (मध्यपहाडी) राजमार्गको विभिन्न खण्डमा बाढी र पहिरोका कारण अवरुद्ध बनेकामा हाल आंशिकरूपमा खुलाइएको छ। कोशी राजमार्गअन्तर्गत सङ्खुवासभाको सम्माटार, पृथ्वी राजमार्गको तनहुँको साँखर (बाँसबारी), त्रिभुवन राजपथमा मकवानपुरको छत्तिस खोला, डुम्रेबेशीसहरचामे सडकअन्तर्गत लमजुङको उदीपुर, मनाङको म्यार्दी भीरमा सडक एकातर्फबाट मात्रै खुलाइएको छ। त्यस्तै, कोशी राजमार्गअन्तर्गत सङ्खुवासभाको फक्सिण्डा दोभानबाट बरुण खोला, तानसेनरिडिकोरलाअन्तर्गत मुस्ताङको काभ्रे भीर, पुष्पलाल (मध्यपहाडी) राजमार्गअन्तर्गत बागलुङको खहरे दोबिल्ला, कर्णाली राजमार्गअन्तर्गत कालिकोटको जारकोटमा पनि आंशिकरूपमा मात्रै सञ्चालनमा छन्। यो वर्ष अवरुद्ध भएकामध्ये हाल एक सय १५ स्थानमा सडक दुवैतर्फ चालु भइसकेको छ। यो वर्ष २१ राजमार्गको एक सय २८ स्थानमा सडक अवरुद्ध भएको विभागले जनाएको छ।"
पेट्रोलियम पदार्थ उत्खननपछि आर्थिक विकासमा टेवा पुग्छ : सांसद शर्मा,"दैलेख : प्रतिनिधि सभा सदस्य रविन्द्रराज शर्माले दैलेखको पञ्चकोशी क्षेत्रमा रहेको पेट्रोलियम पदार्थ उत्खननपछि नेपालको आर्थिक विकासमा टेवा पुग्ने बताएका छन्। दैलेखमा रहेको पेट्रोलियम पदार्थ अन्वेषण तथा उत्खननका लागि आवश्यक कामहरू भइरहेको सांसद शर्माको भनाइ छ। शुक्रबारर पत्रकार डेकेन्द्रराज थापाको १८ औँ स्मृति दिवसको अवसरमा आयोजित दैलेखको समृद्धि र सञ्चार विषयक अन्तरक्रिया कार्यक्रममा सांसद शर्माले दैलेखमा पेट्रोलियम पदार्थ रहेको पुष्टि भइसकेको उल्लेख गरे। नेपाल पत्रकार महासंघद्वारा आयोजित उक्त कार्यक्रममा सांसद शर्माले जिल्लाको विकास र समृद्धिका लागि सम्भावनाहरूको खोजी गरिनुपर्ने बताए। नेकपा एमाले दैलेखका अध्यक्षसमेत रहेका शर्माले जिल्लाको समग्र विकासका लागि पहिला पूर्वाधार विकास अनिवार्य रहेको औल्याए। जिल्लामा विभिन्न ठूला राष्ट्रिय गौरबका आयोजनाहरू सञ्चालन भइरहेको उल्लेख गर्दै सांसद शर्माले ती आयोजनाहरू निर्माणमा सुस्तता स्वीकार्य नहुने बताए। जिल्लामा पूर्वाधार विकासका लागि आएको बजेट कार्यान्वयन हुन नसक्नुको पछाडि निर्माण व्यवसायी पनि कारकतत्व रहेको सांसद शर्माले बताए। उनले आफू २०५४ मा नारायण नगरपालिकाको मेयर हुँदा पहिलो पटक नारायण क्याम्पस स्थापना गरेको बताउँदै अहिलेसम्म जिल्लाभर पाँचवटा क्याम्पस स्थापना भइसकेको बताए। ती क्याम्पससहित अन्य सामुदायिक विद्यालयहरूको शैक्षिक गुणस्तर सुधार गर्न आफू तल्लिन रहने उनको भनाइ छ। उनले जिल्लामा किसानका लागि बाँडिएको भैसी, बाख्रा तथा बंगुर खरिदमा अनियमितता भएको आशंका व्यक्त गरे। अर्को प्रसंगमा सांसद शर्माले पत्रकार डेकेन्द्रराज थापा अभिभावकत्व लिनसक्ने क्षमता भएको व्यक्ति रहेको बताए। उनले पत्रकार थापाको हत्यामा संलग्न दोषिलाई कानूनी कारबाहीको दायरामा ल्याएर पीडितलाई न्याय दिनुपर्ने औल्याए। स्मृति दिवसको अवसरमा शुक्रबार बिहान दैलेख सदरमुकामस्थित डेकेन्द्र चोकमा रहेको पत्रकार थापाको शालिकमा माल्यारोपण गरिएको थियो। पत्रकार थापाको हत्या भएको १८ वर्ष पुग्यो पत्रकार थापाको हत्या भएको १८ वर्ष पुगेको छ। पत्रकार थापालाई २०६१ साउन २७ गते नौमुलेको द्धारीमा तत्कालीन माओवादी कार्यकर्ताहरूले हत्या गरेका थिए। २०६१ असार १२ गते अपहरण गरी डेढ महिनापछि २०६१ साउन २७ गते तत्कालीन नेकपा माओवादीद्वारा प्रेस विज्ञप्ति जारी भएपछि पत्रकार थापाको हत्या गरेको घटना सार्वजनिक भएको थियो। मरणासन्न हुने गरी कुटेपछि जिउँदै खाल्डोमा गाडेर हत्या गरेको चार वर्षपछि पत्रकार थापाको अस्थिपंजर फेला परेको थियो। थापाको शव गाडिएको ठाउँ नौमूले गाउँपालिका३ द्धारीबाट कंकाल निकाली दाहसंस्कारसँगै २०६५ भदौ १२ गते जिल्ला प्रहरी कार्यालय दैलेखमा ९ जना विरुद्ध किटानी जाहेरी दिइएको थियो। न्याय प्राप्तीका लागि त्यसबेलादेखि हालसम्म नेपाल पत्रकार महासंघ, मानव अधिकारवादी संस्थाहरूले निरन्तर संघर्ष गरिरहेका छन्। थापाको हत्या भएको १८ वर्ष बितिसक्दा समेत हत्यामा संलग्न मुख्य दोषिहरू अझै पक्राउ पर्न नसकेको नेपाल पत्रकार महसंघ दैलेखका अध्यक्ष यज्ञराज थापाले बताए। स्थानीय प्रशासनको वेवास्ताका कारण न्यायालयले गरेको फैसलासँग जोडिएका मुख्य अभियुक्त अहिलेसम्म फरारको सूचीमा हुनु दुःखद् भएको बताए। उनले थापाको हत्यामा संग्लनमध्येका मुख्य अभियुक्तलाई तत्काल पक्राउ गरी कानुनी कारबाहीमा लैजानुपर्ने माग गरे। मुख्य अभियुक्तलाई पक्राउ नगरिए दैलेखका पत्रकार पुनः आन्दोलन गर्न बाध्य हुने अध्यक्ष थापाको भनाइ छ। पत्रकार थापाको हत्या गरेको १८ वर्ष पुग्दापनि हत्यामा संलग्न मुख्य अभियुक्तसहित तीनजना अझै दैलेख प्रहरीको फरार सूचीमा छन्। जिल्ला प्रहरी कार्यालय दैलेखका प्रहरी निरीक्षक नरेश विकका अनुसार मुक्ति भन्ने बमबहादुर खड्का, भक्तिराम लामिछाने र केशव खड्का फरारको सूचीमा छन्।"
मनै लोभ्याउने कालिकोटको त्रिवेणी पाटन (फोटो फिचर),"कालिकोट : जिल्लाको सान्नीत्रिवेणी गाउँपालिमा पर्ने त्रिवेणी पाटनले पर्यटकको मन लोभ्याउने गरेको छ। त्रिवेणीको काखमा रहेका दर्जनौ सुन्दर पाटनहरूले पर्यटकलाई मोहनी लगाएको हो। त्रिवेणी आउने पर्यटकले धर्तिको भूस्वर्गको अनुभुति गर्दछन्। पछिल्लो समय त्रिवेणी पश्चिम नेपालकै सुन्दर पर्यटकीयस्थल बनेको छ। मुम्राको लेकाली क्षेत्रमा रहेको सुन्दर त्रिवेणी पाटनमा पर्यटकहरूको चहलपहलले कालिकोटमा पर्यटन व्यवसायमा केही आशा पलाएको छ। प्रायः सिजनअनुसार त्रिवेणी पाटनमा पर्यटकहरूको ओहोरदोहोर हुने गरेको पाइन्छ। त्रिवेणी पाटन समुन्द्री सतहदेखि करिब चार हजार मिटरको उचाइमा छ। यो अहिले त्रिवेणीधामको रूपमा परिणत भएको छ। नेपालभरबाट हजारौं भक्तजन त्रिवेणी पाटन भएर बडिमालिकाको दर्शन गर्न पुग्छन्। कालिकोट र बाजुराको सीमा क्षेत्रमा रहेको बडिमालिका मन्दिरको दर्शन गर्न एक दिन एक रात त्रिवेणी धाममा बास बसेर भक्तजन जाने गरेका छन्। कर्णालीका सबै जिल्ला र सुदूरपश्चिम पहाडका बझाङ, बाजुरा, डोटी, वैतडी र अछामको संगमस्थलको रूपमा त्रिवेणीधामलाई लिन सकिन्छ। त्रिवेणी क्षेत्रमा पुग्न लामो पैदल यात्रा गर्नुपर्छ। गोरेटो बाटो गाह्रो छ। तर, पुगेपछि भने पर्यटकका मन रोमाञ्चित हुन्छन्। प्रकृतिका अनेक छटाले धार्मिक तथा पर्यटकीय क्षेत्र त्रिवेणी अत्यन्तै दर्शनीय छ। त्रिवेणी पाटनको जुनसुकै भागमा उभिएर हेर्दा पनि मानिसले मनोहक प्रकृतिको विपुल छटाहरूले घेरिएको पाउँछन्। त्रिवेणीको वरिपरि मिलाएर उमारिएका जस्ता लेकाली वन, पानीको कलकल र अलिपरतिर लस्करै उभिएका पाटनले त्रिवेणीलाई पृथ्वी तलको स्वर्ग जस्तै कन्चन बनाएको छ। त्रिवेणीले कर्णालीको धार्मिक सांस्कृतिक आयाम निकै थपेको छ। त्रिवेणीमा विभिन्न प्रजातिका वनस्पति रहेका छन्। करिब १ सय ४० भन्दा बढी जातका फूल, सयौं जातका जडिबुटी, ७० भन्दा बढी प्रकारका चरा, ६ महिना घोडा भेडाहरू चराउनका लागि उपयुक्त स्थान, २२ वटा घाँसे मैदान, तीन वटा नदीको संगम रहेको पवित्र धाम, मुलुकका दर्जनौँ जिल्लालाई नियाल्न सकिने अग्ला अग्ला हिमश्रींखलाहरूले यसको थप महत्व दर्साएको छ। अपार पर्यटकीय सम्भावनासहितको त्रिवेणी पाटनको विकासमा सरकारको ध्यान भने पटक्कै पुगेको छैन। सिजन अनुसार मात्र पर्यटक पुग्ने हुनाले यो क्षेत्रमा खाना तथा बासको राम्रो प्रबन्ध छैन। बिहीबार सिम्रिक एयरको हेलिकप्टरमार्फत कालिकोटका प्रमूख जिल्ला अधिकारी रामहरी शर्मासहित सुरक्षा निकायका प्रमुख त्यहाँ पुगेका थिए। आन्तरिक पर्यटकहरू मात्र आउने गरेको पाइएको र सबैको नजर पुगेमा विदेशी पर्यटकलाई समेत भित्र्याउन सकिने बताए। संरक्षित क्षेत्र बनाइने त्रिवेणीलाई संरक्षित क्षेत्र बनाउने तयारी रहेको सान्नीत्रिवेणी गाउँपालिकाका अध्यक्ष महेस केसीले कताए। त्रिवेणी पाटन मात्र नभइ त्रिवेणीधाम रहेकाले यसको महत्व थप बढेको उनले बताए। उनले भने, 'यस क्षेत्रलाइ आगामी दिनमा संरक्षित क्षेत्रको रूपमा घोषणा गर्ने र थप पर्यटकीय सम्भावनाहरूका लागि आवश्यक पूर्वाधार निर्माण गरिनेछ।' यस क्षेत्रमा कस्तुरी, बाघ, घोरलजस्ता वन्यजन्तु पाइन्छन्। कालिकोटको सदरमुकाम मान्महुँदै सान्नीको मेहलमुडी र मुम्रा भएर जान सकिन्छ। विमान वा बसबाट बाजुरालगायतका अन्य जिल्ला भएर पनि जान सकिन्छ। मान्मबाट बिहानै पैदल हिँड्दा एक दिनमा मुम्राको मालिक वन पुगिन्छ। त्यस्तै दोस्रो दिनमा त्रिवेणी पुगिन्छ। मालीवनदेखि बिहानीको शीतलमा ठाडो उकालो बाटो भएर दिउँसोतिर त्रिवेणी पुगिन्छ। बढिमालिकामा जनैपूर्णिमाका अघिल्लो दिन धुमधामसँग धार्मिक मेला लाग्ने भएकाले त्रिवेणी भएर भक्तालु जाने गर्दछन। जनैपूर्णिमामा भारतको कुमाउ गढवालदेखिका त्रिवेणी आउँने गरेका पुजारी कृष्णप्रसाद धमालाले बताए। त्रिवेणीमा नुहाएर बढिमालिका दर्शन गरे मनले चिताएको पूरा हुन्छ। रोगव्याध नाश हुने र पदोन्नति हुने विश्वास छ। शुद्ध मनले दर्शन गरे मनोकांक्षा पूरा हुन्छ। त्यसैले सुस्वास्थ्य, धनलाभ र सुयोग्य वरबधुको कामना गर्दै यहाँ पूजा गरिन्छ। त्रिवेणीमा दुइटा खोला छन, गंगा र जमुना। जहाँ नुहाउँदा रोग र पाप पखालिन्छ भन्ने धार्मिक विश्वास छ। त्रिवेणीमा अस्तु विसर्जन गर्दा पितृ स्वर्गमा पुग्छन् भन्ने पनि धार्मिक विश्वास छ।"
रेडपाण्डाको छालासहित तीन पक्राउ,सुनसरी : धरान उपमहानगरपालिका१५ श्यामचोकबाट एक थान रेडपाण्डाको छालासहित तीनजना पक्राउ परेका छन्। मोरङ केराबारी गाउँपालिका६ का २२ वर्षीय रोजिस राईलगायत तीनजनालाई बिहीबार दिउँसो प्रहरीले पक्राउ गरेको छ । रोजिसको कोठामा रेडपाण्डाको छाला रहेको भन्ने सूचनाका आधारमा इलाका प्रहरी कार्यालय धरानबाट खटिएको प्रहरीले उनको कोठा तलासी गर्दा उक्त रेडपाण्डाको छाला फेला पारी उनीहरूलाई पक्राउ गरेको हो । यस सम्बन्धमा प्रहरीले आवश्यक अनुसन्धान गरिरहेको छ ।
थाइल्यान्डसहित युएई र कतार जाने ९ जनाको उडान अनुमति अस्वीकार,"काठमाडौं : भिजिट भिसामा विभिन्न देश हिँडेका ९ जनालाई अध्यागन कार्यालयले उडान अनुमति दिन अस्वीकार गरेको छ। उनीहरुको यात्रा 'शंकास्पद्' रहेको भन्दै अध्यागमन कार्यालयले शुक्रबार उनीहरुलाई 'अफलोड' गरेको हो। अध्यागमनका एक कर्मचारीका अनुसार अफलोड हुनेमा मलेसिया हिँडेका गुल्मीका दिलबहादुर थापा, कतार हिँडेकी मोरङकी बल्मा चौधरी, युएई हिँडेकी गुल्मीकी सिरता विक, पाल्पाकी विष्णु कार्की रहेका छन्। त्यस्तै थाइल्यान्ड हिँडेका कास्कीका सुमी लामा, झापाका प्रदीप मैनाली र गोरखाका सुशील श्रेष्ठ र देश नखुलेका बर्षा राई र किशोर नेपाली रहेका छन्। भिजिट भिसा सम्बन्धमा गृह मन्त्रालयले तोकेको मापदण्ड पूरा नगरेको भन्दै उनीहरुलाई उडान अनुमति नदिएको ती कर्मचारीको भनाइ छ। मापदण्ड पूरा नगरी विभिन्न बहानामा पछिल्लो समय भिजिट भिसामा जानेको संख्या बढेको छ। अध्यागमन कार्यालयले पनि भिजिट भिसामा जानेहरुको कडाइ गरेको छ। केही दिनअघि युएई हिँडेकी १८ जना महिलालाई अध्यागमन कार्यालयले उडान अनुमति दिन अस्वीकार गरेको थियो।"
भाषा आयोगको लापरबाही : जुम्ली खस भाषाको अभिलेख नै छैन,"खलंगा : खस भाषाको जन्मथलो जुम्लाको सिञ्जा उपत्यकालाई मानिन्छ। भाषा क्षेत्रमा काम गर्नेका लागि भनेर नेपाल सरकारले एक राष्ट्रिय भाषा आयोग पनि स्थापना गरेको छ। तर सो भाषा आयोगको लापरबाहीले जुम्ली खस भाषाको अभिलेख छैन। खस भाषा नेपाली भाषाको माउभाषा भनेर पनि चिनिन्छ। जुम्लालगायत कर्णालीमा खस भाषा अहिले पनि बोलिन्छ। भाषा आयोगले खस भाषालाई आधिकारिकता दिएको छैन। यो भाषामा भाषा आयोग वा अरू कुनै सरकारी निकायले शब्दकोश बनाएको पाइँदैन। संविधानले नेपालमा बोलिने सबै मातृभाषालाई राष्ट्रभाषा भनेको छ। नेपाली भाषाका अतिरिक्त प्रदेशले आफ्नो प्रदेशभित्र बहुसङ्ख्यक जनताले बोल्ने एक वा एकभन्दा बढी अन्य राष्ट्रभाषालाई प्रदेश कानुनबमोजिम प्रदेशको सरकारी कामकाजको भाषा निर्धारण गर्नसक्ने संविधानमा उल्लेख छ। भाषासम्बन्धी अन्य कुरा भाषा आयोगको सिफारिसमा नेपाल सरकारले निर्णय गरेबमोजिम हुने गरेको छ। खस भाषाका जानकार चन्दननाथ नगरपालिका आचार्यबाडाका स्थानीयवासी रमानन्द आचार्यले डेढ दशकभन्दा बढी समयदेखि संकलन तथा लेखन गरी करिब ३५ हजार खस भाषा शब्दको खसिया आखर नेपाली भाषाको केन्द्रीय भाषिकाको शब्दकोश तयार गरिरहेका छन्। आचार्यका अनुसार नेपाली भाषाको माउभाषा भएकाले यसको मौलिकता बचाउनुपर्छ, जसले गर्दा नेपाली भाषा समृद्ध बन्छ। भाषा जहिले पनि अग्रगामी हुने गरेको छ। तर स्थानीय जनजीवनले बोल्दै व्यवहारमा राखेका भाषाको अभिलेखीकरण जरुरी रहेको खस भाषाका जानकार आचार्यले जानकारी दिए। नेपाली भाषाको माउ खस भाषालाई राष्ट्रिय भाषा आयोगले आधिकारिकता नदिएको जुम्लाको सिञ्जा गाउँपालिकाका अध्यक्ष पूर्णप्रसाद धितालले बताए। 'भाषा आयोगका अध्यक्ष लवदेव अवस्थीसहित आयोगका पदाधिकारी र कर्मचारीसँग छलफल गरेर खस भाषाको आधिकारिकता अभिलेखीकरण गर्न माग गरेका छौं,' उनले भने, 'खस भाषाको उत्थान र विकासका लागि सिञ्जा उपत्यकामा पर्ने तीन गाउँपालिका कनकासुन्दरी, सिञ्जा र हिमा गाउँपालिकासहित यहाँका अन्य पालिकाबीच छलफल गर्ने पनि योजना बनाएका छौं।' उनका अनुसार खस भाषाविज्ञ र विशेषज्ञहरूसँग समन्वय गर्नेदेखि भाषा आयोगले निर्धारण गरेका मानकहरूलाई स्वीकार गरी अभिलेखन गरिने छ। खस भाषा र साहित्यका लेखक, कवि कलाकारहरूको पहिचान, कदर र प्रोत्साहन गरिने अध्यक्ष धितालले जानकारी दिए।"
परीक्षा दिन पुगेका परीक्षार्थी अलपत्र,"परासी : शिक्षक सेवा आयोगको व्यवस्थापकीय लापरबाहीका कारण परीक्षार्थीहरूले सास्ती भोग्नु परेको छ। परीक्षा दिन नवलपरासी पुगेका ८ हजार परीक्षार्थीहरूले सास्ती भोग्नु परेको हो। आधाभन्दा बढी परीक्षार्थीहरू होटलमा कोठा नपाउँदा अलपत्र परेका छन्। आयोगले साउन २८ गते निमावि शिक्षकको अध्यापन अनुमतिपत्रका लागि परीक्षा लिँदैछ। त्यसका लागि लुम्बिनी प्रदेशमा आवेदन दिएका परीक्षार्थीमध्ये ७ हजार ९ सय ११ जनाको केन्द्र नवलपरासीमा तोकिएको शिक्षा विकास तथा समन्वय इकाई नवलपरासीका प्रमुख सुदिप गिरीले बताए। परीक्षा दिन लुम्बिनी प्रदेशका ८ भन्दा बढी जिल्लाका परीक्षार्थीहरू एक दिनअघि पुगेका हुन्। आयोगले जिल्लामा रहेका होटलहरूको अवस्था यकिन नगरी हचुवाको भरमा धेरै संख्यामा परीक्षार्थी पठाउँदा उनीहरूले सास्ती व्यहोर्नु परेको हो। जिल्लाबाट आयोगमा बढीमा २० वटा केन्द्र परीक्षा सञ्चालन गर्न सकिने बताएको थियो। तर, ३१ वटा केन्द्र तोकेर परीक्षार्थी पठाउँदा समस्या भएको गिरीले बताए। एक केन्द्रमा २ सय ५५ का दरले परीक्षार्थी सहभागी हुने छन्। परीक्षार्थीहरूलाई राजमार्ग क्षेत्रमा पर्ने परासी, सुनवल र बर्दघाटका विद्यालयमा केन्द्र तोकिएको छ। नवलपरासीमा ३ सय ८९ होटल दर्ता रहेपनि बासका लागि करिब १ सय ७० वटा रहेको होटल व्यवसायी संघका जिल्ला अध्यक्ष धु्रव भण्डारीले बताए। जसको क्षमता करिब ३५ सयको हाराहारीमा रहेको भण्डारीले बताए। होटलको क्षमताभन्दा दोब्बर संख्या आएपछि परीक्षार्थीहरूलाई बाहिर बसेर रात कटाउनु पर्ने बाध्यता रहेको छ। केही संस्थाहरूले बस्ने व्यवस्था गरेपनि प्रयाप्त हुन नसकेको बताइएको छ। ठाउँ अभाव भएपछि केही होटलले चारजना बस्ने सक्ने कोठाको ५ हजारसम्म माग्ने गरेको परीक्षार्थीहरूले गुनासो गरेका छन्। शनिबार मात्र सञ्चालन हुने परीक्षाका लागि लुम्बिनी प्रदेशबाट करिब ३९ हजारको हाराहारीमा आवेदन परेको इकाईले जनाएको छ। बाँकी परीक्षार्थी अन्य जिल्लाबाट सहभागी हुँदैछन्।"
उत्पादनै नगरी बन्द भयो ओरिन्ट म्याग्नेसाइट कम्पनी,"काठमाडौं : चालू आर्थिक वर्षको बजेटले बन्द प्रायः रहेका सार्वजनिक संस्थानहरूलाई सञ्चालनमा ल्याउने भनेको छ। सरकारले सञ्चालनमा ल्याउने भनेको सार्वजनिक संस्थानमध्ये एक हो, नेपाल ओरिन्ट म्याग्नेसाइट प्राइभेट लिमिटेड। जसरी पनि चलाउनुपर्छ भनेर सरकारले पोलिसी स्टेटमेन्ट पठाइसकेको उद्योग मन्त्रालयका प्रशासन प्रमुख बाबुराम गौतम बताउँछन्। २०३५ सालमा निजी र भारतीय लगानीमा स्थापना भएको यस उद्योगले आफ्नो मुख्य उत्पादन नै नगरी बन्द भएको हो। प्रचुर सम्भावना हुँदाहुँदै पनि लागत महँगो पर्दा यो उद्योग सञ्चालनमा आउन नसकेको देखिन्छ। अहिले ५० देखि ६० प्रकारका विभिन्न उत्पादनमा यसको प्रयोग गर्न सकिने अध्ययनहरूले देखाएका छन्। यसको स्थापना कम्पनी ऐन २०२१ अन्तर्गत २०३५ चैत २४ मा नेपाली खेतान समूह र भारतीय लगानीकर्ता उडिसा इन्डस्ट्रिज लिमिटेड (ओरिन्ट)को संयुक्त लगानीमा भएको हो। यस उद्योग सिन्धुपाल्चोकको बलेफी गाउँपालिका८ को लामोसाँघुमा अवस्थित छ। खानीस्थल दोलखाको चरीकोटमा छ। तर, परीक्षण उत्पादनबाहेक व्यावसायिक उत्पादन नै नगरी यो उद्योग जीर्ण बन्दै गएको छ। अन्तर्राष्ट्रिय वित्तीय संस्थाको करिब डेढ करोड र सञ्चय कोषको ६ करोड ऋण लगानी एवं भारतीय र खेतान समूह २२ करोड लगानीमा यस उद्योगको स्थापना भएको हो। सुरुमा सरकारको प्रत्यक्ष लगानी नभए पनि सञ्चय कोषको ऋण लगानीमा सरकारले जमानी बसेको बताइन्छ। यो कम्पनी सरकारले खडा गरेको कम्पनी भने होइन। सञ्चालन गर्न नसकेपछि उडिसाको भारतीय कम्पनी भाग्यो भने नेपाली समूह खेतानले पनि त्यसको जिम्मेवारी लिएन। त्यसपछि सञ्चय कोषले ऋणका लागि ताकेता गर्न थाल्यो। जमानतको कागज पनि सरकारसँग नभएको र सञ्चय कोषले नै दिएको बताइन्छ। जमानत बसिदिएकाले सरकारले ऋण तिरिदिनु परेको थियो। सरकारले आईएफसी ऋणलाई सेयरमा परिणत गरेर हिस्सेदारी लिएको हो। यो उद्योग नेपालको एउटा सम्पत्ति हो। सम्पत्ति भएकोले यसको उपयोग गर्दा राम्रो हुने पूर्वसचिव रामेश्वर खनाल बताउँछन्। त्यसबाट बनाएको सामानले स्टिल, सिमेन्ट उद्योगहरूमा इन्सुलेटेडको रूपमा प्रयोग गर्न सकिन्छ। तर, त्यो प्लान्ट कुनै हालतमा पनि चल्दैन। चल्ने भए त भारतीय कम्पनीले नाफा कमाएर गइहाल्थ्यो, उनले भने, डिजेलले उत्पादन गर्नुपथ्र्यो। उत्पादन लागत बढी थियो। खिया लागेर बर्बाद छ कारखाना। त्यही बेला पुराना र खिया लागेका मेसिन ल्याएको हो। चलाउने भन्ने दिवा सपना जस्तै भयो। विश्वमै दुर्लभ मानिएको म्याग्नेसाइटको उपयोग गरी नेपालमा यसमा आधारित वस्तु उत्पादन गर्ने उद्देश्यले यो कम्पनी स्थापना भएको थियो। मुख्य रूपमा डेढ ब्रन्ट म्याग्नेसाइट (डीबीएम), क्याल्सिइन म्याग्नेसाइट (सीएम), खरी पाउडर (टुयाल्क पाउडर) तथा म्याग्नेसाइटमा आधारित विभिन्न वस्तुहरूको उत्पादन तथा बिक्री गर्नु यस कम्पनीको प्रमुख उद्देश्य छ। तर, केही समय खरीको धुलो मात्र उत्पादन गरेको यस उद्योग अहिले पूर्ण बन्द अवस्थामा छ। सन् १९३० को विश्वव्यापी आर्थिक मन्दीपछि अर्थतन्त्रलाई गतिशील बनाउन वस्तु तथा सेवाको उत्पादन र बिक्री वितरणमा राज्यको संलग्नता एवं आवश्यकता महसुस भयो। बजार संयन्त्रले सफलतापूर्वक काम गर्न नसकेको र निजी क्षेत्र संगठित, सबल एवं सक्षम भइनसकेको अवस्थामा सरकार आफैं व्यवसाय संलग्न हुनुपर्ने अवस्था सिर्जना भयो। नेपालको सन्दर्भमा सार्वजनिक संस्थान स्थापनाको विश्वव्यापी लहरसँगै आवश्यक वस्तुको उत्पादन, बिक्री, वितरण, पूर्वाधार निर्माण र जीवनोपयोगीलगायतका सेवा प्रदान गर्ने उद्देश्यले सार्वजनिक संस्थानको स्थापना र सञ्चालन हुँदै आएको छ। आत्मनिर्भर र स्वाधीन अर्थतन्त्रको विकास, आयात प्रतिस्थापन तथा निर्यात प्रवद्र्धन, निजी क्षेत्रको विकासका लागि अनुकूल वातावरणको निर्माण तथा समतामूलक राज्यको स्थापना गरी सामाजिक न्यायको प्रवद्र्धन गर्ने उद्देश्यले १९९० को दशकदेखि नेपालमा सार्वजनिक संस्थान स्थापना भएको पाइन्छ। तर, त्यसको विपरीत सार्वजनिक संस्थान अहिले रुग्ण अवस्थामा पुगेका छन्। उद्योग सुरु हुनुपूर्व जर्मन सरकारको आर्थिक तथा प्राविधिक सहयोगमा सम्भाव्यता अध्ययन भएको थियो। सोही अध्ययनअनुसार यस उद्योगको खानी क्षेत्रमा करिब १८ करोड मेट्रिक टन म्याग्नेसाइट र ५ लाख मेट्रिक टनभन्दा बढी खरीको भण्डार रहेको छ। नेपालमा पाइने म्याग्नेसाइटलाई दक्षिण एसियाकै राम्रो खानीमा लिइन्छ। विभिन्न अध्ययनअनुसार २०४५ देखि २०४९ सालसम्म पटकपटक गरी ओरिन्ट समूहले परीक्षण उत्पादन गरेको २०५४ सालमा अष्ट्रियाको आरसीई कम्पनीले २ महिनासम्म परीक्षण उत्पादन गरेको तर गुणस्तरीय उत्पादन गर्न नसकी फर्केको देखिन्छ। तत्कालीन अवस्थाको अन्तर्राष्ट्रिय बजारमा चीनबाट उत्पादित डीबीएम सस्तो मूल्यमा बिक्री भएको कारण प्रतिस्पर्धी हुन सकेन। नयाँ प्रविधिसमेत सफल हुन नसकेपछि सहउत्पादनका रूपमा २०४३ देखि २०७१ सालसम्म टल्क पाउडर उत्पादन भई केही बिक्री गरेको भएता पनि अन्त्यमा २०७१ सालदेखि खरी उत्पादनसमेत बन्द भएको पाइन्छ। खानी क्षेत्रमा करिब ५२ रोपनी, कारखानास्थल करिब ३६३ रोपनी र रोपवे लाइन करिब १७८ रोपनी ५७ सय रोपनीभन्दा बढी जग्गाको उद्योगको स्वामित्वमा रहेको छ। उद्योग क्षेत्र संरक्षणको लागि १९ जना करारका कर्मचारी राखिएका छन्। जसमध्ये काठमाडौं कार्यालयमा ६, लामोसाँघु कारखानास्थलमा ६, खरीढुंगा खानी क्षेत्रमा ५ र रोपवे स्टेसनमा २ जना कार्यरत छन्। रोपवेको मुद्दा अहिले सर्वोच्चमा विचाराधीन छ। खानी क्षेत्रबाट उद्योग क्षेत्रमा कच्चापदार्थ ओसार्न भनेर भारतीय कम्पनी दामोदर रोपवेले निर्माणको जिम्मा लिएको थियो। तर, उद्योग सञ्चालनमा नआएको भन्दै सरकारले पूर्ण भुक्तानी गर्न नदिएपछि उक्त कम्पनी अदालतमा गएको र त्यसमा सरकारले जितेपछि अहिले उक्त रोपवेले सर्वोच्चमा पुनरावेदन दिएको उद्योग मन्त्रालयले जनाएको छ। कुल ४० लाख अमेरिकी डलरको मुद्दामा १५ लाख डलर सरकारले तिरेको २५ लाख डलर उक्त रोपवे कम्पनीले सरकारसँग माग गरेको भन्ने अपुष्ट विवरण भएको उद्योग मन्त्रालयका प्रशासन प्रमुख बाबुराम गौतम बताउँछन्। यदि सरकारले हार्ने हो भने ठूलो रकम क्षतिपूर्ति व्यहोर्नेपर्ने बताइन्छ। उद्योगको आर्थिक वर्ष २०६४६५ सम्मको लेखापरीक्षण तथा साधरणसभा सम्पन्न भएको छ। अहिले यस उद्योगको आर्थिक वर्ष २०७७७८ मा खुद नोक्सान १४ करोड ८४ लाख छ। उद्योगको खुद सम्पत्ति पनि ४ अर्ब २७ करोड रुपैयाँले ऋणात्मक छ। उद्योगले सरकारलाई बुझाउन बाँकी सावाँ मात्रै ८१ करोड ९५ लाख र त्यसको ब्याज १ अर्ब ४८ करोड तिर्न बाँकी रहेको सरकारी तथ्यांक छ। उद्योगको दीर्घकालीन ऋण १ अर्ब ६७ करोड र अल्पकालीन ऋण ५ करोड १७ लाख छ। २०७१ सालदेखि पूर्ण रूपमा बन्द भए पनि उद्योग वार्षिक सञ्चालन लागत करिब १४ करोड ८४ लाख रुपैयाँ छ। उद्योगको चालू दायित्व ३ अर्ब ७ करोड रुपैयाँ छ। यी सबै वित्तीय विवरणलाई मध्यनजर गर्दै सरकारले आफ्नो कदम चाल्नुपर्ने देखिन्छ। यसमा सेयर होल्डरसँग मिलेर नेपाल सरकारले चलाउने वा, सेयर होल्डरहरू मात्रै इच्छुक छन् भने उनीहरूलाई चलाउन दिने तयारी भइरहेको गौतमले बताए। खेतान समूहले उद्योग सञ्चालनका लागि इच्छा देखाएको बुझिएको छ। खेतानलाई उद्योग सञ्चालनको प्रस्ताव पेस गर्न भनिएको प्रशासन प्रमुख गौतमले बताए। सरकारले केही सर्त राखेर खेतानलाई चलाउन दिन पनि सक्छ। यस्तै, नयाँ कम्पनीलाई चलाउन दिन सक्ने पनि विकल्प छ। राजनीति गर्ने थलो बनाइयो सूर्यप्रसाद आचार्य, पूर्वाधार विज्ञ सरकारको स्वामित्वमा भएका ती संस्थानहरूले अवधारणाअनुसार प्रभावकारी उतपदन र स्रोतको सही प्रयोग गर्न नसकेको देखिन्छ। वर्तमान समयमा राजनीतिक पार्टीका कार्यकर्तालाई जागिर दिने र राजनीति गर्ने थलो बनाएका कारण सर्वाजनिक संस्थानको अवस्था आज नाजुक बनेको छ। अहिले आएर यी संस्थानको व्यवस्थापनको सैद्धान्तिक मान्यतामै धेरै नै फरक भइसक्यो। यदि निजी क्षेत्र वस्तु तथा व्यापारमा सक्षम भइसकेको छ। त्यसैले अब सरकार त्यसमा लाग्नुको कुनै औचित्य छैन। र, लाग्नु पनि हुन्न। अहिलेको निजी सार्वजनिक साझेदारी अवधारणा अवलम्बन भएको अवस्थामा सरकारले सैद्धान्तिक र प्रक्रियागत सुदृढीकरण गर्न जरुरी देखिन्छ। पुरानै प्रविधिबाट चलाउँछु भन्नु भ्रम हो पुरुषोतम ओझा, पूर्वसचिव सार्वजनिक संस्थानहरू सञ्चालन हुन नसकेर बिग्रिएको अवस्थामा छन्। सरकारले चलाउने भन्नुकोे अर्थ हामीले तिरेको करको हिनामिना हो। अर्थात् नेताका कार्यकर्ता भर्ती गर्नलाई नै हो। सरकारले त नियमनको काम गर्ने हो। उद्योग चलाउने होइन। फेरि ५०औं वर्षअघि ल्याएका मेसिन सबै खिया लागेर बसेका छन्। त्यस्ता मेसिनलाई सञ्चालनमा ल्याउने र उत्पादन गर्ने भनेको भ्रम मात्र हो। कि त सरकारले सबै नयाँ मेसिन तथा औजार ल्याउन सक्नुपर्यो। यसका लागि ठूलो लगानी गर्नुपर्छ। सरकारले लगानी गरे पनि दक्षता हुँदैन। सरकारले आफैंले चलाएर सार्वजनिक संस्थान चल्ने भए किन निजीकरण गर्नपथ्र्यो ? किन निजी क्षेत्रलाई ल्याउनपथ्र्यो ? सरकारले सैद्धान्तिक रूपमा गलत निर्णय गरेको छ। सरकारसँग व्यवस्थापकीय क्षमता छैन रामेश्वर खनाल, पूर्वसचिव सरकारले उद्योग चलाउने भए व्यवस्थापकीय क्षमता हुनुपर्यो। पासपोर्ट, सवारीचालक अनुमतिपत्र त समयमा दिन सकेको छैन । त्यस्तै, आधारभूत औषधिहरू अस्पतालमा पुयाउन सक्दैन । अर्थात् सरकारको व्यवस्थापकीय क्षमता कमजोर छ । सरकार स्वंयमले काम त गर्न नसकेको अवस्थामा उद्योग कसरी चलाउन सक्छ ? अर्को कुरा, सरकारले जति पनि उद्योग सञ्चालन गर्ने भनेको छ त्यहाँ कुनै अध्ययन गरेको छैन । हाम्रा नेताहरूलाई आजको प्रविधि कहाँ पुग्यो भन्ने ज्ञानै छैन। १८ औं शताब्दीमा विकास गरेको प्रविधिमा आधारित छन्, हाम्रा सार्वजनिक संस्थान। ती मेसिनहरूको उत्पादकत्व कम हुन्छ। बिजुली अत्यधिक खपत गर्छ, कच्चा पदार्थको क्षति व्यापक हुन्छ। त्यसमाथि उत्पादनमा गुणस्तर पनि हुँदैन। अहिलेको कम्प्युटर प्रणालीमा आधारित चौथो पुस्ताको उद्योग विश्वमा सञ्चालन भइरहेका छन्। चीन, भियतनाम, बंगलादेश, भारतलगायतले उद्योगसँग हाम्रा ती पुराना उद्योगले कसरी प्रतिस्पर्धा गर्न सक्छन्। त्यसैले पुरानै अवस्थामा उद्योग सञ्चालन गर्नुको कुनै औचित्य छैन।"
कोभिड अस्पतालबाट भागेका प्रतिवादी ३९ घण्टापछि पक्राउ,विराटनगर : विराटनगरस्थित कोसी अस्पताल कोभिड१९ उपचार केन्द्रबाट फरार बनेका प्रतिवादीलाई प्रहरीले ३९ घण्टापछि पक्राउ गरेको छ। विराटनगर महानगरपालिका१८ झटियाई घर भएका ४५ वर्षीय लक्ष्मण दास तत्मा बुधबार राति १० बजेतिर अस्पतालबाटै फरार बनेका थिए। फरार बनेका दासलाई इलाका प्रहरी कार्यालय रानीका प्रहरी निरीक्षक महेन्द्र दर्नाल नेतृत्वको टोलीले शुक्रबार दिउँसो पक्राउ गरेको हो। विराटनगर१४ कटुप्पामा लुकिछिपी बसेको अवस्थामा दिउँसो १:१५ बजेतिर उनी पक्राउ परेको मोरङ प्रहरीका प्रवक्ता डीएसपी दीपक श्रेष्ठले जानकारी दिए। दासलाई लेनदेन मुद्दामा मोरङ जिल्ला अदालतले २०७६ साल वैशाख २९ गते दोषी ठहर गर्दै ६ महिना कैद सजायको फैसला सुनाएको थियो। सजाय भुक्तान नगरिकन तीन वर्षदेखि फरार रहेका उनलाई प्रहरीले साउन २० गते पक्राउ गर्यो। पक्राउ गरेर अदालतमा बुझाउनुअघि कोरोना परीक्षण गराउँदा रिपोर्ट पोजिटिभ आएसँगै उपचारका लागि कोभिड अस्पतालमा भर्ना गरिएको थियो। प्रहरीको निगरानीमा उपचार गराइरहेका दास शौचालय जाने बहानामा अस्पतालबाटै फरार बनेका थिए। शौचालय जाने भनेर हत्कडी खोल्न लागाउँदै फरार बनेका दासलाई पक्राउ गर्न प्रहरी सफल भएको डीएसपी श्रेष्ठले बताए। उनका अनुसार अब दासलाई कैद सजाय भुक्तानका लागि कारागार चलान गर्न प्रक्रिया अघि बढाइने छ।
गोसाइँकुण्डबाट फर्किँदा बिरामी परेका एक तीर्थयात्रीको उद्धार,"काठमाडौं : गोसाइँकुण्ड पुगेर फर्कने क्रममा बिरामी परेका एक जनाको उद्धार गरिएको छ। जनैपूर्णिमा मेला भर्नका लागि गोसाइँकुण्ड पुगेकी नुवाकोटको ककनी गाउँपालिका८ की ५० वर्षीया नारायणी भण्डारीको उद्धार गरिएको हो। जिल्ला प्रहरी कार्यालय रसुवाका अनुसार शुक्रबार गोसाइँकुण्डबाट फर्किएकी उनी बुद्दमन्दिरमा आइपुग्दा बिरामी परेकी थिइन्। उनलाई टाउको दुख्ने, जिउ दुख्ने, रिगँटा भएपछि प्रहरी टोलीले पिठ्युमा बोकी लौरी बिनायकसम्म ल्याएको थियो। उक्त स्थानमा रहेको स्वास्थ्य शिविरमा सामान्य उपचारपश्चात् धुन्चे ल्याइएको प्रहरीले जनाएको छ।"
मिटरव्याजी पीडितसरकार वार्ता : 'गैरकानुनी दृष्टिबन्धक तमसुक र छिनुवा पास बन्द नहुँदासम्म सहमति गर्दैनौं',"काठमाडौं : मिटरब्याजी पीडितहरू निरन्तर संघर्षमा उत्रिएपछि सरकारले शुक्रबारदेखि वार्ता प्रक्रिया अघि बढाएको छ। सरकार र नवलपरासीका स्थानीय मिटरव्याजी पीडितबीच शुक्रबार गृहमन्त्रालयमा वार्ता भएको छ। आज शुक्रबार भएको वार्तामा पीडितले आफ्ना मागहरू प्रस्तुत गरेका थिए। शुक्रबार बिहान गृहमन्त्री बालकृष्ण खाँणले मन्त्रीस्तरीय निर्णयबाट सहसचिव भीष्म भुसालको संयोजकत्वमा ६ सदस्यीय कार्यदल गठन गरेसँगै पीडित र सरकारबीच वार्ता प्रक्रिया अघि बढको हो। संघर्ष समितिका अध्यक्ष रामसुरत गुप्ताले आजको छलफलमा आफूहरूले समस्याबारे सरकारलाई जानकारी गराएको बताए। उनले अन्नपूर्णसँग भने, 'गैरकानुनी दृष्टिबन्धक, तमसुक तथा छिनुवा पास बन्द गर्न माग राखेका छौं। सबै सुद्खोरहरूको सम्पत्ति छानविन गर्न पनि सरकारलाई भनेका छौं। हाम्रा कुरा सरकारले आज सुन्यो। हामीले हाम्रा माग पूरा नहुँदासम्म आन्दोलन गर्न छाड्दैनौं।' उनले भूमिहिन बनाइएका किसानमजदुरको जमिन, ज्यादा लिइएको पैंसा फिर्ता हुनुपर्ने माग रहेको बताए। गुप्ताले भने, 'पीडित किसानको जमिनको दृष्टिबन्धक खोली अनधिकृत तमसुक च्यातिनुपर्छ भन्ने हाम्रो माग रहेको छ। दृष्टिबन्धक भन्दै झुक्याएर नामसारी गरिएका जग्गा फिर्ता हुनुपर्छ।' मिटरव्याजी साहुको निरन्तरको मानसिक प्रताडनाका कारण मृत्यु भएका किसानहरूको छानविन गरि क्षतिपूर्ति प्रदान गरिनुपर्ने बताए। वार्ता पुनः सोमबार बोलाइएको छ। पीडितहरूको तर्फबाट संघर्ष समितिका अध्यक्ष गुप्तासहित सातजना वार्तामा सहभागी थिए। प्रधानमन्त्री शेरबहादुर देउवाले गृहमन्त्री बालकृष्ण खाणसहितलाई डाकेर तत्काल मिटरब्याज सम्बन्धी समस्या समाधान गर्न निर्देशन दिएका थिए। लगत्तै गृहमन्त्री खाणले मन्त्रीस्तरीय निर्णयबाट गृह मन्त्रालयका सहसचिव डाभुषालको नेतृत्वमा कार्यदल गठन गरेका हुन्। कार्यदलमा नेपाल प्रहरीका केन्द्रीय अनसुन्धान व्यूरोका वरिष्ठ उपरीक्षक दिनेश आचार्य, गृह मन्त्रालयका कानुन उपसचिव श्रीकृष्ण पौडेल, नेपाल प्रहरीको अपराध अनुसन्धान शाखाका उपरीक्षक कृष्णप्रसाद कोइराला, राष्ट्रिय अनुसन्धान विभागका उपअनुसन्धान निर्देशक मुकुन्द मरहट्ठा छन्। कार्यदलको सदस्य सचिव नेपाल प्रहरीको केन्द्रीय अनुसन्धान व्यूरोमा कार्यरत नायब उपरीक्षक रोशन खड्कालाई जिम्मेवारी दिइएको छ। कार्यदललाई एक महिनाभित्र प्रतिवेदन बुझाउने कार्यादेश दिइएको छ।"
सरकार र मिटरव्याजी पीडितबीच वार्ता,काठमाडौं : सरकार र मिटरव्याजी पीडितबीच वार्ता भएको छ। गृह मन्त्रालयमा सम्पन्न वार्तामा पीडितहरूले आफ्ना धारणा राखेका थिए। गृह मन्त्रालयका सहसचिव डा भिष्म भूसालको संयोजकत्वमा ६ सदस्यीय कार्यदल गठन भएपछि सरकारले वार्ता प्रकृया अघि बढाएको हो। कार्यदलले नवलपरासीका स्थानीय पीडितहरूसँग वार्ता थालेको हो। पीडितहरूको तर्फबाट मिटरब्याजी पीडित संघर्ष समितिका अध्यक्ष रामसुरत गुप्तासहित सातजना वार्तामा सहभागी थिए। मिटरब्याजी साहुविरुद्ध नवलपरासीका पीडितहरू काठमाडौंमा धर्नामा छन्। मिटरब्याजीहरूलाई पक्राउ गरेर न्याय पाउने आशमा उनीहरूले काठमाडौं पुगेर आन्दोलन थालेका हुन्। मिटरब्याजी साहुविरुद्ध जाहेरी नआएकाले पक्राउ गर्न नसकिएको प्रहरीको भनाइ छ। जिल्लाको प्रतापपुर र सुस्ता गाउँपालिकाबाट ४० बढी पीडित आन्दोलनरत छन्। मिटरब्याजी साहुलाई कानुनी कारबाही गरी न्याय नदिलाएसम्म गाउँ नफर्कने पीडितको भनाइ छ। साँवा ब्याजबाहेक बढी दिएको रकम फिर्ता हुनुपर्ने र ऋणका नाउँमा हडपेको जग्गा साहुबाट फिर्ता हुनुपर्ने पीडितको माग छ। प्रधानमन्त्री शेरबहादुर देउवाले गृहमन्त्री बालकृष्ण खाणसहितलाई डाकेर तत्काल मिटरब्याज सम्बन्धी समस्या समाधान गर्न निर्देशन दिएका थिए। लगत्तै गृहमन्त्री खाणले मन्त्रीस्तरीय निर्णयबाट गृह मन्त्रालयका सहसचिव डाभुषालको नेतृत्वमा कार्यदल गठन गरेका हुन्।
कनकाई नहरमा पौडी खेल्ने क्रममा दुई बालबालिकाको मृत्यु,झापा : झापाको कनकाई नहरमा पौडी खेल्न गएका एकै गाउँका दुई बालबालिकाको डुबेर मृत्यु भएको छ। मृत्यु हुनेमा शिवसताक्षी नगरपालिका ९ स्थित आइतबारे निवासी सुस्मा सुन्दासको ११ वर्षीया छोरी एन्जिला सुन्दास र सोही ठाउँका ध्रुव राईको १२ वर्षीय सिकुम राई रहेको प्रहरी कार्यालय झापाका डीएसपी वसन्त पाठकले जानकारी दिए। प्रहरीका अनुसार बिहीबार दिउँसो ४ बजे सुन्दास र राई घर नजिकैको कनकाई सिँचाइ आयोजनाको नहरमा पौडी खेल्न गएका थिए। साँझ अबेरसम्म उनीहरू घर नफर्किएपछि परिवारजनले खोजतलास गर्ने क्रममा नहरको डिलमा उनीहरूले लगाएको कपडा र चप्पल फेला परेको छ। त्यसपछि परिवार र छरछिमेकले तत्काल इलाका प्रहरी कार्यालय झिलझिललाई खबर गरेपछि प्रहरी टोली घटनास्थल आइपुगे। प्रहरी र स्थानीयले उनीहरूको खोजतलास गर्ने क्रममा कपडा राखिएको स्थानदेखि ४ किलोमिटर पश्चिम शिवसताक्षी७ स्थित सताक्षी खोलामा दुवै जना पानीमा डुबिरहेको अवस्थामा मृत फेला परेको डीएसपी पाठकले बताए। दुवै शवको कानुनी प्रक्रिया पूरा गरी पोस्टमार्टमका लागि अस्पताल पठाइएको छ। घटनाको बारेमा इलाका प्रहरी कार्यालय झिलझिलेले अनुसन्धान अघि बढाएको छ।
ललितपुरको कुम्भेश्वर मन्दिरमा यसरी मनाइयो जनैपूर्णिमा (तस्बिर),ललितपुर : ललितपुरको बङ्लामुखीमा रहेको कुम्भेश्वर मन्दिरमा राती १२ बजेपछि जनै पूर्णिमा वा रक्षा बन्धन सुरु गर्न शिवको पूजा गर्ने गरिन्छ। त्यहाँ रहेको पोखरीमा श्रद्धालुहरु पौडिने गर्छन्। शिवको मूर्तीलाई पनि रातभर पानीमा डुबाएर राखिन्छ।
"सप्तकोसी पीडितमाथि 'घुमाउरो' राजनीति : दलबलसहित मन्त्री पुग्छन्, विस्थापितलाई वास्ता गर्दैनन्","विराटनगर उदयपुर : सप्तकोसी नदीले विस्थापित बनाएकाहरू बसेको ठाउँमा गत बुधबार प्रदेश १ का मुख्यमन्त्री र मन्त्रीहरू पुगे। आफूनिकटका एवं आसेपासेलाई लिएर दलबल र लावालस्करसहित पुगेका मुख्यमन्त्री राजेन्द्रकुमार राई, आन्तरिक मामिला तथा कानुनमन्त्री केदार कार्की, आर्थिक मामिला तथा योजनामन्त्री इन्द्रबहादुर आङ्बोले बाढीपीडितकै मेसमा खाना खाए। बाढीपीडितसँगै खाना खायौँ भनेर प्रचार गराए। सप्तकोसीपीडितका समस्यालाई भने वास्ता गरेनन्। न त उनीहरूका पीडालाई सम्बोधन गरे। विस्थापितलाई सहयोग गर्नभन्दा पनि आफ्नो प्रचार र सस्तो लोकप्रियताका लागि मुख्यमन्त्री तथा मन्त्री आएको गुनासो पीडितको छ। मुख्यमन्त्री र मन्त्रीको ध्यान बिरामी भएर धमाधम थला परिरहेका बाढीपीडिततिर गएन। विस्थापित भएपछि भरपेट खान नपाएका पीडितको मतलब गरेनन्। न त सप्तकोसी नियन्त्रण गर्दै स्थानीयलाई सुरक्षित बनाउँछौं भन्ने प्रतिवद्धता नै जनाउन सके। बाढी प्रभावित क्षेत्रको अनुगमन र निरीक्षणका नाममा लाचारी देखाएर फर्किए। मेसमा बसेर खाना खानबाहेक केही नगरेको गुनासो विस्थापितको छ। 'मुख्यमन्त्री र मन्त्री आउँदा त हाम्रा लागि केही हुन्छ होलाभन्ने अपेक्षा थियो। केही योजनासहित आएका होलान् भन्ने लाग्यो। तर एकछाक खानका लागि आएजस्तो देखियो,' विस्थापितमध्येकी अनिता श्रेष्ठले भनिन्, 'पीडैपीडाले थिचिएका हामीलाई सान्त्वनासमेत दिएनन्। अनुहार देखाउन त नआएको भए पनि हुन्थ्यो। सरकारका नेतृत्वकर्ता आए भनेर गर्ब गर्नु बेकार भयो।' एक महिने बच्चा काखमा च्याप्दै उनले सरकारका नाममा पीडितमाथि राजनीति गर्ने प्रयास भएको गुनासो पोखिन्। 'विस्थापित भएपछि हामीले पेटभरि खान पाएका छैनौं। बाढीपीडितहरू धमाधम बिरामी पर्न थालेका छन्,' श्रेष्ठले भनिन्, 'खाना र उपचारको व्यवस्था छैन। तर मन्त्रीहरू आएर खाना खाए, अनि फोटो खिचाएर गए।' विस्थापितलाई व्यवस्थापन तथा कोसी नियन्त्रणको योजना बिनानै आएर आफूहरू बाढीपीडितकै पक्षमा छौँ भन्ने देखाउँदै 'घुमाउरो' तरिकाले राजनीतिक गर्न खोजेको गुनासो उनले पोखिन्। 'कोसीले दिएको पीडा सहन गाह्रो परिरहेका हामीमाथि राजनीतिक खेलवाड भयो। सरकारलाई भने भोट बैंक सुरक्षित बनाउने चिन्ता रहेछ,' उनले भनिन्, 'विस्थापितका नाममा राजनीतिक गन्ध सुरु भएको छ। 'घुमाउरो' राजनीतिको प्रयास गरिनु हाम्रा लागि पीडादायी हो।' त्यसो त कोरोनामुक्त भएपछि पहिलोपटक सार्वजनिक कार्यक्रम सप्तकोसी प्रभावित क्षेत्रमा मुख्यमन्त्री राई देखा परेका थिए। सामान्य स्वास्थ्य मापदण्डको समेत ख्याल नगरिकन मन्त्रीहरूसहित पुगेर बाढीपीडितसँग घुलमिल भए। मुख्यमन्त्री र मन्त्रीले मात्रै हैन, उनीहरूका अघिपछि लागेर गएकाहरूले पनि स्वास्थ्य मापदण्ड पालना गरेनन्। न त मास्क नै लगाएका थिए। यसअघि महामारीको रूप लिइसकेको कोरोनाको संक्रमण पछिल्लो समय तीव्र गतिमा फैलिइरहेका बेला स्वास्थ्य मापदण्डको उल्लंघन गर्दै हेलचेक्राइँपूर्ण तरिकाले बाढी प्रभावित क्षेत्रमा उनीहरू पुगेका हुन्। कोरोनाबाट बच्न भीडभाड गर्न हुँदैन, मास्क प्रयोग र जनस्वास्थ्य मापदण्डको पालना गर्नुपर्छ भनेर सिकाउने तथा नियम बनाउनेले नै नियमको धज्जी उडाए। जिम्मेवार व्यक्ति बिना मास्क भीडभाड गर्दै आएको भनेर बाढीपीडितले प्रश्न उठाएका छन्। प्रदेश १ मा दैनिक संक्रमण बढ्दो छ। जनस्वास्थ्य विज्ञहरूले भदौमा संक्रमणदर उच्च हुने चेतावनी दिइरहेका छन्। देशभर दैनिक आठ हजारसम्म संक्रमित हुने प्रक्षेपण गर्दै स्वास्थ्य मापदण्ड पालनामा जोड दिइएका बेला सरकारका मन्त्रीहरू जनस्वास्थ्य मापदण्डको उल्लंघन गरेर खुलेआम हिँडडुल गरिरहेका छन्। सप्तकोसी नदीले सर्वसाधारणलाई विस्थापित बनाएको शुक्रबार ९ दिन पूरा भयो। उदयरपुरको बेलका नगरपालिका८ डुम्रिबोटेबाट साउन १८ गते बिहानका राति कोसीको भंगालो बाँध भत्काउँदै बस्तीमा प्रवेश गरेको थियो। जसका कारण बेलका२, ३, ८ र ९ का भाटेपुल, सिसौलीचौरी, एकता, चिलिया, दुर्गामन्दिर, एबीसी टप्पुका दुई हजार पाँच सय परिवार विस्थापित भए। एक सय नौ परिवारका एक हजार ५१ जना भने पूर्णरुपले विस्थापित भएको प्रहरीले जनाएको छ। केही विस्थापितलाई कोसी जनता मावि, आधारभूत विद्यालय सातपत्रे, खसीबाख्रा संकलन केन्द्र कान्तेचौरी, बानडाँडास्थित रेडक्रस भवनको शिविरमा राखिएको छ। अधिकांश विस्थापित नगरपालिकाले व्यवस्था गरेको शिविर र आफन्तको शरणमा बसेका छन्। केही भने नदीको बहाव घटेर कटान कम भएसँगै पुनः आफ्नो घर फर्किए। कोसीको भंगालो बस्तीमा पसेको यतिका दिनसम्म नदीलाई पुरानै धारमा फर्काउन र समस्याको दीगो समाधानका लागि कहीँकतैबाट पहल नभएको गुनासो पीडितको छ। बेलकाका नगर प्रमुख अशोक कार्कीले स्थानीय सरकार जनताप्रति उत्तरदायी रहेको र कोसीको दीगो समाधानका लागि पहल भइरहेको बताए। करीब एक करोड खर्चिएर डेढ महिनाअघि बनाएको बाँध सप्तकोसीको बाढीले बगाएको जानकारी कार्कीले दिए। स्थानीय सरकारले चाहेर पनि कोसी नियन्त्रण सम्भव नहुने उनको भनाइ छ। कार्कीका अनुसार विस्थापितका लागि प्रदेश सरकारले नौ हजार किलो चामल, एक हजार पाँच सय किलो दाल, तीन सय लिटर तेल र छ सय केजी नुन वितरण गरेको छ। पीडितले भने यो राहत हात्तीका मुखमा जीरा भएको बताएका छन्। प्रदेश सरकारको योजनाविहीन बाक्लो आउजाउलाई हेरेर विस्थापितमध्येकी चन्द्रमाया श्रेष्ठले भनिन्, 'कोसी प्रभावितलाई राहतमा लाग्ने खर्चभन्दा बढी मन्त्री र नेताको गाडीको लस्करमा खर्च भयो होला। सर्वसाधारण घरबारविहीन हुँदासमेत सरकारको ध्यान गएन।' केही खाद्यान्न पठाइदिएजस्तो गरेको प्रदेश सरकारले त्यसपछि अरु केही पनि सहयोग नगरेको गुनासो उनको छ। 'दिनहुँ मन्त्री र नेताका गाडी लस्कर लागेर आउँछन्। प्रभावितहरू राहत आयो कि भनेर झुक्किछन्। तर मन्त्री र नेता चिल्ला गाडीबाहेक केही पनि लिएर आउँदैनन्,' स्थानीय सुस्मिता कार्कीले भनिन्, 'न समस्याको दीगो समाधान खोजिन्छ। न त प्रभावितको पीडामा मल्हम लगाउने प्रयास भएको छ। यस्तो नौटंकी देखाउनुभन्दा नआएकै जाति।' सर्वसाधारण पीडाको भुमरीमा पर्दा सरकारमा बसेका भने मोजमस्तीमै व्यस्त रहेको गुनासो उनको छ। विस्थापितको बिचल्ली हुँदा प्रदेश सरकारका मन्त्रीहरू भने त्यसको फेरो समात्दै राजनीति गर्ने प्रयासमा रहेको कार्कीले बताइन्। पीडितको समस्या समाधान भन्दा पनि राजनीतिक उदेश्य परिपूर्तिका लागि प्रभावित क्षेत्रमा आउने गरेको उनको भनाइ छ। 'बिचल्लीमा परेका विस्थापितलाई पुर्नस्थापित गराउने चासो दिइएको छैन। बिरामी परेकालाई औषधि उपचार र भोकभोकै परेकालाई भरपेट खानाको व्यवस्था गरिएन,' कार्कीले भनिन्। राहत स्वरुप पठाइएको चामल खान थालेदेखि विस्थापितहरू बिरामी परेको उनको गुनासो छ। तर मेसमा बसेर खाना खाँदै मन्त्रीहरूले प्रदेश सरकारले पठाएको खाद्यान्न गुणस्तरीय रहेको भनेर प्रचार गर्नु दुःखद् भएको कार्कीले बताइन्। प्रभावित क्षेत्र पुगेका मुख्यमन्त्री राईले सप्तकोसीको समस्या समाधान गर्न प्रदेश सरकार सक्षम भएपनि भारत सरकार र केन्द्रीय सरकारबीच भएका सन्धिसम्झौता आकर्षित हुने देखिएकाले माथिल्लो निकायसँग छलफल भइरहेको बताएका थिए। कोसी प्रभावित क्षेत्र परराष्ट्र मन्त्री डाक्टर नारायण खड्काको निर्वाचन क्षेत्र हो। यहाँबाट तीन पटकसम्म निर्वाचित भइसकेका छन्। कोसीले धार परिवर्तन गरेलगत्तै कार्यकर्ता लिएर उनी पुगे। दलबलसहित मन्त्री खड्का प्रभावित क्षेत्रमा पुग्दा स्थानीय आक्रोसित भए। कोसीको समस्या समाधानका लागि चासो नदिएको भनेर पोखिएकै आक्रोसका कारण त्यहाँ धेरैबेर बस्न नसकी उनी फर्किए। स्थानीयका अनुसार सप्तकोसीकै समस्या समाधानको प्रतिवद्धता जनाएर खड्काले बारम्बार चुनाव जितेका हुन्। बाँध भरपर्दो र बलियो हुन्छ तथा बसोबास गरिरहेकाको जग्गाको समस्या समाधान हुन्छ भन्ने आश्वासन मन्त्रीले खड्काले दिएको स्थानीय बताउँछन्। तर खड्काले भरपर्दो भनेको बाँध भत्काएर सप्तकोसी बस्तीमा छिरेको हो। चुनाव जितेर मन्त्री भएपछिसमेत वास्ता नगरिदिएका कारण कोसीले बिल्लिबाठ बनाएको बनाएको आरोप उनीमाथि लाग्दै छ। कोसीपीडित मनिषा माझीले चुनावका बेला बोलिदिने, तर प्रतिवद्धता पूरा नगर्ने समस्या नेतामा रहेको गुनासो पोखिन्। भनिन्, 'चुनावका बेला कोसीको समस्याको कुरा झिक्छन्। त्यसपछि त्यत्तिकै सेलाउँछ। हाम्रो आश र सपना कोसीसँगै बग्छ। अहिले त नदी नै बस्तीमा पसेर लखेट्यो। अब केही गर्लान् भन्ने आश पनि छैन, हामी थाकिसक्यौँ।' गरिबको आश र भरोसामाथि नेताले खेलवाड गरिरहेको गुनासो उनको छ। पीडामा परेको बेला पीडितलाई दुई छाक टार्ने राहतसमेत नदिने सरकारबाट धेरै अपेक्षा राख्नु बेकार भएको माझीले बताइन्। मन्त्री खड्का मात्रै हैन, प्रदेश १ का मुख्यमन्त्रीसहितका मन्त्रीले पनि आशामाथि निराशा जगाउने काम गरेको गुनासो कोसीपीडितको छ। प्रदेश सरकारले कोसीको दीगो समाधान र पीडितलाई राहत दिनेतर्फ कन्जुस्याइँ गरेको प्रदेशसभा सदस्य अम्बिका थापाले बताइन्। 'विस्थापितको बिचल्ली भएको छ। उनीहरू भोकभोकै र बिरामी पर्न थाले,' उनले भनिन्, 'सरकारलाई वास्ता छैन। लावालस्करसहित प्रभावित क्षेत्रमा आएर पनि वास्तै नगरिकन फर्किन्छन्।' विस्थापितको व्यवस्थापन र कोसीको समस्याको दीगो समाधान खोज्नेतर्फ प्रदेश सरकारले प्रतिवद्धतासमेत जनाउन नसक्नु दुःखद् भएको थापाले बताइन्। 'बाढी प्रभावितको मेसमा खाना खाएर मुख्यमन्त्री र मन्त्रीले नाटक मञ्चन गर्नुभयो,' उनले भनिन्, 'सर्वसाधारण जनता पीडित हुँदा सरकार राजनीतिक दाउपेचमा व्यस्त छ।' कोसीको समस्या समाधान गर्न प्रदेशसभामार्फत प्रदेश र केन्द्रीय सरकारको ध्यानाकर्षण गराउँदा आन्तरिक मामिला तथा कानुन मन्त्री केदार कार्कीले भारतसँग कुरा उठाउनु भन्दै सदनमा गैरजिम्मेवारपूर्ण जवाफ दिएको थापाले बताइन्। कार्की प्रदेश १ मा सबैभन्दा बढी विवादित छवि बनाएका मन्त्री हुन्। नेपाली कांग्रेस बेलका नगरपालिकाका पूर्वसभापति सुशील सेढाईले कोसीको समस्यालाई नेताहरूले चुनावी एजेण्डा मात्रै बनाउने गरेको बताए। नेकपा एमालेका नगर अध्यक्ष गणेश बस्नेतले वर्तमान सरकार कोसीलाई नियन्त्रण गर्ने पक्षमा नरहेको आरोप लगाए। 'दीगो तटबन्धनका लागि सरकारको ध्यान गएको छैन,' उनले भने, 'कोसीका कारण वरपर बसोबास गरिरहेकाहरू समस्या भोगिरहेका छन्।' विस्थापित धमाधम बिरामी सप्तकोसीका कारण विस्थापित बनेका सर्वसाधारण धमाधम बिरामी पर्न थालेका छन्। उनीहरूमा भाइरल ज्वरोको प्रकोप फैलिएको हो। अस्वस्थ खाना, धमिलो पानी र फोहोरबाट प्रदूषण फैलँदा बिरामी पर्नेको संख्या बढेको बेलका नगर अस्पतालका मेडिकल सुपरिटेन्डेन्ट डा विशाल राईले बताए। उनका अनुसार बिरामी हुनेमा बालबालिका र वृद्धवृद्धा बढी छन्। शिविरमै पुगेर बिरामीलाई औषधि उपचार गरिएको राईले बताए। त्यसवाहेक दैनिक दुई दर्जनभन्दा बढी बिरामी अस्पतालमा पुग्ने गरेका छन्। डा राईका अनुसार बिरामी परेकामा उच्च ज्वरो, रुघाखोकी, झाडापखाला र वाकवाकी आउने र वान्ता हुने समस्या देखिएको छ। उनले भने, 'अस्वस्थ खानाकै कारण अधिकांश बिरामी भएका हुन्। एकैपटक ठूलो संख्यामा विस्थापित हुँदा पिउने पानीको समेत समस्या रहेको उनको भनाइ छ। प्रदेश सरकारले पठाएको राहत सामग्री गुणस्तरहीन हुँदा पनि विस्थापित बिरामी पर्न थालेको हुनसक्ने चिकित्सक बताउँछन्। सरकारविरुद्ध विस्थापितको आन्दोलन सप्तकोसीपीडितका समस्या समाधानमा सरकार गम्भीर नभएको भन्दै प्रभावित क्षेत्रका स्थानीय आन्दोलित भएका छन्। स्थानीय महेश श्रेष्ठको अध्यक्षतामा कोसी भंगालो रोकथाम तथा नियन्त्रण संघर्ष समिति बनाउँदै उनीहरूले आन्दोलन सुरु गरेका हुन्। बाँध लगाउनुको साटो रुख लडाउँदै सेउलाले कोसी छेक्न खोजेको र प्रभावितको सुरक्षित व्यवस्थापनका लागि सरकार गम्भीर नभएकाले आन्दोलन सुरु गरिएको श्रेष्ठले बताए। पहिलो चरणमा बिहीबार नगरपालिका घेर्न पुगेका उनीहरूले कोसीको दीर्घकालीन समाधान नगरे आफूहरूरु मर्नसमेत तयार भएको बताएका छन्। पीडितहरूले भने, 'हामीलाई न्यानो थाङ्नामा सुताउने प्रयास गरियो। प्रभावित क्षेत्रमा अब कुन मुख देखाएर आउँछन्, हामी पनि हेर्छौँ।' उनीहरूले कोसी नियन्त्रण गरिदिए मात्रै पुग्ने भन्दै सरकारले मुखले ठीक्क पार्ने, तर व्यवहारमा नउतार्ने गरेको बताए। नगरपालिका घेराउपछि पीडितहरूले रामपुर बजारमा कोणसभा गरेका थिए। उनीहरूको आन्दोलनमा नेकपा एमाले, नेपाली कांग्रेस, नेकपा माओवादी केन्द्र, जनता समाजवादी पार्टी र राप्रपाले समर्थन गरेका छन्।"
पौडी खेल्ने क्रममा युवकको मृत्यू,ताप्लेजुङ : ताप्लेजुङमा पौडी खेल्ने क्रममा बिहीबार एक युवकको मृत्यु भएको छ। मृत्यु हनेमा पाथीभरा याङवरक गाउँपालिका४ डुम्रीसेका २१ वर्षीय रोशन तामाङ रहेका छन्। जिल्ला प्रहरी कार्यालय ताप्लेजुङका अनुसार तामाङको शिवानी हाइड्रोपावरले निर्माण गरेको ड्याममा पौडी खेल्ने क्रममा ज्यान गएको हो। अहिले घटनास्थलमा प्रहरी प्रस्थान गरेको बताइएको छ। शवलाई पोष्टमार्टमका लागि जिल्ला अस्पताल फुङ्लिङ ल्याउने तयारी गरिएको छ।
चार जनालाई आदिवासी जनजाति राष्ट्रिय पत्रकारिता पुरस्कार प्रदान,"काठमाडौं : नेपाल आदिवासी जनजाति महासंघ (फोनिज)ले हरेक वर्ष प्रदान गर्दै आएको आदिवासी जनजाति राष्ट्रिय पत्रकारिता पुरस्कार चार जना पत्रकारलाई प्रदान गरेको छ। फोनिजको २३औँ स्थापना दिवसका अवसरमा शुक्रबार काठमाडौंमा आयोजित कार्यक्रममा यस वर्षको फोनिज पुरस्कार छापातर्फ सुनसरीका गोपाल देवान, अनलाइनतर्फ काठमाडौंका अनिता गुरुङ, टेलिभिजनतर्फ चितवनका राजु चौधरी र रेडियोतर्फ उदयपुरका अप्सरा समाललाई प्रदान गरिएको हो। कार्यक्रममा पर्यटनमन्त्री जीवनराम श्रेष्ठले आदिवासी जनजाति राष्ट्रिय पत्रकारिता पुरस्कार प्रदान गरे। पुरस्कार प्रदान गर्दै पर्यटनमन्त्री श्रेष्ठले संविधानले व्यवस्था गरेको विभेद् अन्त्यलाई कार्यान्वयन गर्न सरकार प्रतिबद्ध रहको बताए। उनले नेपालमा पर्यटन क्षेत्रलाई चलाएमान बनाएर मुलुकको आर्थिक विकासका लागि पर्यटन दशक घोषणा गरेको र सबै मिलेर यसलाई सफल पार्नुपर्ने धारणा राखे। त्यस्तै फोनिजले यस वर्षको फोनिज मातृभाषा पत्रकारिता सम्मान बुङ्वाखा मासिकलाई प्रदान गरिएको छ। कार्यक्रममा फोनिजले तीन जना पूर्वअध्यक्षहरुलाई पनि अभिनन्दन गरेको थियो।"
मिटरब्याजी अपराध नियन्त्रणका लागि कार्यदल,"काठमाडौं : सरकारले मिटरब्याज सम्बन्धी अपराध नियन्त्रणका लागि कार्यदल गठन गरेको छ। गृह मन्त्रालयका सहसचिव डा भिष्म भूसालको संयोजकत्वमा ६ सदस्यीय कार्यदल गठन गरिएको हो। प्रधानमन्त्री शेरबहादुर देउवाले गृहमन्त्री बालकृष्ण खाणसहितलाई डाकेर तत्काल मिटरब्याज सम्बन्धी समस्या समाधान गर्न निर्देशन दिएका थिए। लगत्तै गृहमन्त्री खाणले मन्त्रीस्तरीय निर्णयबाट गृह मन्त्रालयका सहसचिव डाभुषालको नेतृत्वमा कार्यदल गठन गरेका हुन्। डा भुषालले समस्या निराकरणका लागि प्रतिवेदन तयार गर्न ६ सदस्यीय कार्यदल गठन भएको अन्नपूर्णलाई जानकारी दिए। कार्यदलमा नेपाल प्रहरीका केन्द्रीय अनसुन्धान व्यूरोका वरिष्ठ उपरीक्षक दिनेश आचार्य, गृह मन्त्रालयका कानुन उपसचिव श्रीकृष्ण पौडेल, नेपाल प्रहरीको अपराध अनुसन्धान शाखाका उपरीक्षक कृष्णप्रसाद कोइराला, राष्ट्रिय अनुसन्धान विभागका उपअनुसन्धान निर्देशक मुकुन्द मरहट्ठा रहेका छन्। कार्यदलको सदस्य सचिव नेपाल प्रहरीको केन्द्रीय अनुसन्धान व्यूरोमा कार्यरत नायब उपरीक्षक रोशन खड्कालाई जिम्मेवारी दिइएको छ। कार्यदललाई एक महिनाभित्र प्रतिवेदन बुझाउने कार्यादेश दिइएको छ।"
चेपाङका नागरिकतामा अपमानित नामहरू,"मकवानपुर : युसाई प्रजा राक्सिराङ गाउँपालिका८ मकवानपुरका वडाध्यक्ष हुन्। नागरिकतामा पनि उनको नाम युसाई प्रजा नै छ। गाउँघरमा भने हविल नामले बोलाइन्छ। कतै नागरिकताको नाम गाउँमा उच्चारण गर्न परे उनी हिच्किचाउँछन्। चेपाङ भाषामा यू को अर्थ मुसा र साई को अर्थ गेडा भन्ने हुन्छ। नागरिकता बनाउँदा गाउँका गन्यमान्ने र कर्मचारीहरूले चेपाङ समुदायमा मुसासँग सम्बन्धित रहेर हेपेर बोलाउने नाम युसाई राखिदिए। अरूलाई त बरु त्यति थाहा हुन्न, तर गाउँघरमा यो नामले बोलाउँदा आफैंलाई अप्ठ्यारो लाग्छ, उनले भने, नामकै कारण आफू समाजमा हेलमेल गर्ने र अगुवाई गर्ने अवस्थामा छैन। सामान्य जीवन बिताउँदा त बरु सहजै थियो। तर, यही नाममा बाध्यताले चुनाव लड्नुपर्यो। आफूले नाम सच्याउन चाहे पनि सरकारी नीति नियमका कारण हालसम्म नसकेको उनले गुनासो गरे। दैलेख घटनापछि हामीलाई पनि आशा जागेको छ, प्रमुख जिल्ला अधिकारीलाई भेटेर नाम सच्याइदिन हामीले अनुरोध गरेका छौं, उनले भने। मकवानपुरको पश्चिमी क्षेत्रका चेपाङ समुदायका उनी प्रतिनिधि पात्र मात्रै हुन्। उनीजस्ता दर्जनौं स्थानीय अपहेलित नामका कारण वर्षौंदेखि समस्यामा छन्। अर्का एक स्थानीयको नाम किदाङ (तामाङ भाषामा गुहुघारी) प्रजा राखिएको छ। विकेश चेपाङ हुनुपर्नेमा उनको नागरिकतामा पनि अश्लिल नाम राखियो। अहिले उनी नागरिकता देखाउन पनि हिचकिचाउँछन्। पीउराम चेपाङलाई बीउराम बनाइएको जस्ता घटनाहरू मकवानपुरको चेपाङ समुदायमा छ्यापछ्याप्ती छन्। बागमती प्रदेश सरकारका भौतिक पूर्वाधार विकास राज्यमन्त्रीसमेत रहेका चेपाङ अगुवा सन्तबहादुर चेपाङ (प्रजा) यस्ता घटना चेपाङ समुदायमा धेरै रहेको बताउँछन्। चेपाङ समुदायको नागरिकता वितरण गर्दा त्यस्तै अपमानजनक नामहरू राखेर वितरण गरिएको पाइएको छ, उनले भने, यस्ता अपमानजनक नाम परिवर्तनका लागि हामीले पहल गरिरहेका छौं। तर, अहिलेसम्म सम्भव भएको थिएन। नेपाल आदिवासी जनजाति महासंघ मकवानपुरका कोषाध्यक्ष खेमबहादुर चेपाङले गाउँमा कुई (प्रजा) चेपाङ, सार्की चेपाङ (प्रजा), कामी चेपाङ (प्रजा) जस्ता नामहरू राखेर नागरिकता बितरण भएको बताए। कुई भनेको चेपाङ भाषामा कुकुर हो, उनले भने, दैलेखमा भेटिएको कुकुर कामी नामको नागरिकता र मकवानपुरमा बितरित कुई प्रजा (चेपाङ) को नागरिकताको नाम उस्तै अपमानजनक हो। भाषा मात्र फरक हो। चेपाङ समुदायका सयौं वृद्धवृद्धाको अझै पनि नागरिकता छैन। पुर्खादेखि नै नागरिकता नबनाएका र नागरिकता नलिएकाहरूलाई चेपाङ संघको पहलमा जिल्ला प्रशासन कार्यालय मकवानपुरले टोली खटाएर २०६४ को संविधानसभा चुनावअघि नागरिकता वितरण गरेको थियो। म नेपाल चेपाङ संघको जिल्ला अध्यक्ष भएका बेला नागरिकता टोलीमा आफ्नो समुदायको सहजीकरणका लागि सहभागी हुँदा मेरै आँखा अगाडि अपमानजनक नाम राखेर नागरिकता वितरण भएको थियो, कोषाध्यक्ष चेपाङले भने, नागरिकता वितरण गर्ने कर्मचारीले उक्त नाम भनेर बोलाउँदा सबै गलल्ल हाँसे। ती महिला कालोनीलो भएर नागरिकता थाप्न बाध्य भइन्। चेपाङ भाषामा राखिएका नामहरूलाई गैरचेपाङ अगुवा र कर्मचारीले उल्टापुल्टा पारिदिँदा अपमानित नाम बोकेर हिँड्न बाध्य भएको राज्यमन्त्री सन्तबहादुरले बताए। मेरै वडामा २०४४ सालमा बनाइएको एउटा नागरिकतामा नाम छ पिलो प्रजा (चेपाङ), उनले भने, चेपाङ भाषामा पिलोक भनेर सिफारिस भएको नाम रहेछ त्यो। पिलोकको अर्थ कम उचाइ भएको मानिस भन्ने बुझिन्छ। तर, पिलोक को अन्त्यमा लागेको क हटाएर पिलो मात्र राखेर नागरिकता दियो। दैलेखमा कुकुर कामीको नाममा दिएको नागरिकताका बारेमा राष्ट्रिय बहसपछि उक्त नाम सच्याउन गृह मन्त्रालयले निर्देशन दियो । त्यसपछि अन्य अपहेलित नामहरू पनि सच्चिनेमा पीडित चेपाङहरू आशावादी छन् । राज्यमन्त्री सन्तबहादुर, वडाध्यक्ष हविल, सञ्चारकर्मी शिवकुमार काशी सहितको टोलीले बिहीबार जिल्ला प्रशासन कार्यालय मकवानपुर पुगेर प्रमुख जिल्ला अधिकारी राजेन्द्रदेव पाण्डेको ध्यानाकर्षण गराएका थिए । प्रमुख जिल्ला अधिकारी पाण्डेले गृह मन्त्रालयको निर्देशन प्राप्त भएपछि त्यस्ता नागरिकताहरू सच्याउन प्रक्रिया अघि बढाइने बताए । उनले भने, लिखित सर्कुलर आएपछि हामी आएका गुनासोहरू सम्बोधन गरेर नाम सच्याउने काम अघि बढाउँछौं ।"
राष्ट्रपति भवन अगाडि निहारिकाले किन गरिन् आत्मदाहको प्रयास?,"काठमाडौं : आफूलाई बलत्कार गर्ने दोषीलाई कानुनबमोजिम कारबाहीको माग गर्दै आएकी कुमारी आमा निहारिका राजपुतले आत्मदाह प्रयास गरेकी छन्। महाराजगञ्जस्थित राष्ट्रपति भवनअगाडि शरीरमा पेट्रोल छर्केएर उनले आत्मदाह प्रयास गरेकी हुन्। प्रहरीले निहारिकालाई नियन्त्रणमा लिई अस्पताल पुर्याएको छ। महाराजगन्ज वृत्तका डीएसपी अंगुर जिसीका अनुसार उनको अवस्थामा समान्य छ। प्रहरीको उपस्थितिले आत्मदाहजस्तो खतरा टरेको छ। निहारीकाले १७ वर्षको नाबालिग उमेरमै आफूलाई जनकपुरका शिवराज श्रेष्ठले नशालु पदार्थ खुवाएर बलात्कार गरेको बताउँदै आएकी छन्। केही महिनाअघि न्यायको माग गर्दै उनी काठमाडौंस्थित माइतीघरमा धर्नासमेत दिएकी थिइन्। त्यतिबेला सरकारले ५ बुँदे सहमतिसमेत गरेको थियो। गृह मन्त्रालयले प्रतिवादी शिवराम श्रेष्ठ र निहारिकाका छोराको डीएनए परीक्षणको कानुनी प्रक्रियाअघि बढाउन पहल गर्ने सहमतिसहित उनका माग सम्बोधन गर्ने सहमति भएको थियो। सहमति पत्रमा निहारिका र उनको छोराको सुरक्षा आवास व्यवस्थापनका लागि गृह मन्त्रालय र महिला मन्त्रालयमार्फत् पहल गर्ने, न्याय प्राप्तिका लागि राज्यका सम्पूर्ण निकाय पीडितमैत्री बनाउन पहल गर्ने, अनसनकर्ताको आर्थिक सहायताका लागि गृह मन्त्रालयमार्फत् पहल गर्ने लगायतका सहमति भएको थियो। सहमति पत्रमा गृहका सहसचिव शिवराम पोखरेल, उपसचिव बसन्त भट्टराई, अनसनकर्ता निहारिका, सावित्री सुवेदी, सुनिता गौतम र लोगशरी कुँवरले हस्ताक्षर गरेका थिए।"
फोनिज स्थापना दिवसमा रामेछापका दुई पत्रकार पुरस्कृत,रामेछाप : आदिवासी जनजाति पत्रकार महासंघ (फोनिज) को स्थापना दिवसको अवसरमा रामेछापमा दुई पत्रकार पुरस्कृत भएका छन्। महासंघले आफ्नो २३ औं स्थापना दिवसको अवसरमा जनजाति पत्रकारिता पुरस्कारबाट पत्रकार नवराज श्रेष्ठ र खोज पत्रकारिता पुरस्कार पत्रकार टिकाप्रसाद भट्टलाई प्रदान गरेको हो। फोनिज रामेछापका संस्थापक अध्यक्ष सुमित श्रेष्ठले पुरस्कार सुरुवात गरेका थिए। महासंघले विगत चार वर्षअघिदेखि पुरस्कार प्रदान गर्दै आएको छ। आदिवासी जनजातिको क्षेत्रमा कलम चलाएको र जनजातिका मुद्दालाई उजागर गरेकाले खोज पत्रकारिता पुरस्कार पत्रकार भट्टलाई प्रदान गरिएको फोनिज रामेछापका अध्यक्ष कुमार श्रेष्ठले जानकारी दिए। महासंघले शुक्रबार रामेछापको सदरमुकाम मन्थलीमा आयोजना गरेको कार्यक्रममा फोनिज बागमती प्रदेश अध्यक्ष युवराज श्रेष्ठले उक्त पुरस्कार हस्तान्तरण गरेका हुन्। श्रेष्ठलाई नगद १० हजार र भट्टलाई नगद ५ हजारसहित दोसल्ला र प्रमाणपत्रद्वारा सम्मान गरिएको थियो।
फैसलाको २९ वर्षपछि अभियुक्त पक्राउ,"नुवाकोट : अदालतले कैद सजाय तोकेको २९ वर्षपछि एकजना अभियुक्त पक्राउ परेका छन्। नुवाकोट जिल्ला अदालतले एक मुद्दामा कैद सजाय तोकिएका एक युवकलाई झण्डै तीन दशकपछि प्रहरीले पक्राउ गरेको जिल्ला प्रहरी कार्यालय नुवाकोटले जनाएको छ। अदालतले मानव बेचविखन तथा ओसारपसार मुद्दामा जिल्ला अदालत नुवाकोटको लगत नं ६२१ मा गत २०५० साल पुस १९ गतेको फैसलाले २ वर्ष ६ महिना कैद सजाय फैसला भएकोमा त्यस बेलादेखि नै फरार रहेका एक युवकलाई पक्राउ गरिएको प्रहरी नायव उपरिक्षक रुपक खड्काले जानकारी दिए। घटनापश्चात् फरार रहेका नुवाकोटको उत्तरी भेगको दुप्चेश्वर गाउँपालिका७ का ५६ वर्षीय ध्रुव नेपालीलाई २९ वर्षपछि पक्राउ गरी फैसला कार्यान्वयनका लागि नुवाकोट जिल्ला कारागार ढुंगे चलान गरिएको प्रहरी नायव उपरिक्षक रुपक खड्काले जानकारी दिए। यसैगरी, सवारी ज्यान मुद्दामा नुवाकोट जिल्ला अदालत बिदुरको लगत नं १६१० मा एक महिना कैद सजाय फैसला भएकोमा घटनापश्चात् फरार रहेका अर्का एक जना युवकलाईसमेत पक्राउ गरिएको प्रहरीले जनाएको छ। नुवाकोटकै पुर्वी भेगमा रहेको पञ्चकन्या गापा ३ का ३९ वर्षीय रामकुमार भण्डारीलाई बिहीबार पक्राउ गरी फैसला कार्यान्वयनका लागि जिल्ला कारागार कार्यालय ढुंगे नुवाकोट चलान गरिएको डीएसपी खड्काले बताए।"
"जनैपूर्णिमामा शिवालय, देवालय र अन्य स्थानमा मेला (फोटो फिचर)","नेपालगन्ज : नेपालगन्जमा रहेको बागेश्वरी मन्दिर शुक्रबार रक्षाबन्धन र जनै लगाउनेको घुइँचो लागेको छ। श्रावण शुक्ल पूर्णिमाको अवसरमा यहाँ घुइँचो लागेको हो। यस दिनलाई ऋषि तर्पणी, रक्षाबन्धन र जनैपूर्णिमा पर्वका रूपमा हिन्दू धर्मालम्बीहरूले धूमधामसँग मनाउँछन्। जनैपूर्णिमाका दिन व्रतबन्ध संस्कार गरेका हिन्दू तागाधारीहरूले दाह्री, कपाल, नङ काटेर बिहान स्नान गरी शुद्ध भएर, शुद्ध वस्त्र पहिरेर विधिपूर्वक ब्राह्मणहरूद्वारा मन्त्र एवं स्तुति र पाठ गर्दै पुरानो जनै निकाली नयाँ जनै धारण गर्छन्। रक्षाबन्धन भने सबैले बाँध्ने गर्छन्। जनै धारण गर्दा र रक्षाबन्धन बाँध्दा शरीरको रोग व्याध निको हुने र रक्षा पनि हुने विश्वास गरिएको छ। पाल्पा : रक्षाबन्धन तथा जनैपूर्णिमाको अवसरमा परम्परा संस्कृतिलाई जर्गेना गर्न पाल्पाका मठ मन्दिरमा मानिसको भीडभाड देखिएको छ। कोरोना संक्रमण उकालो लागिरहेपनि छिटपुट रूपमा माक्स लगाएर मानिसहरू मठ मन्दिरमा रक्षा बन्धन तथा जनै फेर्न झुम्मिएका थिए। हिन्दू धर्मालम्वीहरूको जनैपूर्णिमाको ताकाधारी बाहुन क्षेत्रीहरूको जनै फेर्ने र अन्य समुदायमा डोरो बाध्ने चलन रहेको छ। पाल्पामा ब्रहमणले बिहानै नदी नाला, ताल तलैया, खोला धारामा पुगी शुद्ध जलले स्नान ऋषि तर्पणी गरेर मन्त्र द्धारा मन्त्रिएको जनै परिवर्तन गरी रक्षा कवजको रूपमा रक्षाबन्धन गरेका छन्। पण्डितहरू आआफनो जजमानको घरघरमा पुगी रक्षा बन्धन गर्ने र जजमानले दक्षिणा तथा फलफूल दिने परम्परा रहेको छ। आजै ज्वाईहरू ससुराली पुगी रक्षाबन्धन गरिदिने र भान्जाहरू मामाघरमा पुगी रक्षाबन्धन गर्ने परम्परा रहेको छ। यसैगरि तराई क्षेत्रमा दिदीबहिनीले आफ्ना दाजुभाइलाई रक्षाको लागि राखी बाधिदिने चलन रहेतापनि आजकल पहाडी क्षेत्रमा समेत यो प्रचलन बढ्दै गएको छ। पाल्पामा पनि आफ्ना दिदीबहिनीले दाजुभाइलाई राखी बाधिदिएका छन्। यसैगरी नेवारी समुदायमा विभिन्न १२ थरीका गेडागुडी भिजाएर टुसा उमारी क्वाटी खाने परम्परा रहेको छ। क्वाटी खाएमा विभिन्न रोगहरू नलाग्ने र शरिमा रोगसँग लड्ने क्षमता बढाउने जनविश्वास रहेको छ। शंकरप्रसाद खनालनेपालगञ्ज, कृष्ण पोखरेलपाल्पा र गोपाल शर्मा भट्टराईको सहयोगमा"
पाल्पामा गाईजात्रा पर्व मनाइयो,"तानसेन : पाल्पाको विभिन्न स्थानमा गाईजात्रा पर्व मनाइएको छ। जिल्ला सदरमुकाम तानसेन, हार्थेक, आर्यभञ्ज्याङ्ग ताहुलगायतका नेवारी बस्तीमा गाईजात्रा निकालिएको छ। दिवगंत सदस्यको सम्झनामा गाईजात्रा निकाली बजार परिक्रमा गर्ने प्रचलन रहँदै आएको छ। विगतका वर्षमा जस्तो जात्रा हेर्न मानिसको भीडभाड छैन। परम्परादेखि नै गाईरूपि मानिसलाई दुधदही फलफुल खुवाउन पाल्पा दरबार परिसरमा मानिस भेला भएका थिए। गाईजात्रामा रामायण गाउँदै आफन्त इष्टमित्रको सहभागितामा दिवंगत भएका परिवारका घरबाट गाईजात्रा निकाल्ने परम्परा रहेको छ। यसपटक तानसेन बजारमा चहलपहल देखिएन। पाल्पामा नेवारी समुदायको सिको गरी अन्य जातजातिले पनि गाईजात्रा निकाल्न थालेका छन्।"
मध्यपश्चिम विश्वविद्यालयका कागजपत्रहरु अख्तियारको नियन्त्रणमा,"सुर्खेत : मध्यपश्चिम विश्वविद्यालयका कागजपत्रहरु अख्तियार दुरुपयोग अनुसन्धान आयोगको सुर्खेत कार्यालयले नियन्त्रणमा लिएको छ। विश्वविद्यालयविरुद्ध अख्तियारमा उजुरी परेपछि कार्यालयले कागजपत्रहरु नियन्त्रणमा लिएको हो। विभिन्न विषयसँग सम्बन्धित उजुरीहरु कार्यालयमा पर्न थालेपछि अनुसन्धानका लागि विश्वविद्यालयका कागजात नियन्त्रणमा लिइएको हो। विश्वविद्यालयमा शिक्षक तथा कर्मचारी नियुक्ति प्रक्रिया, छात्रवृत्तिलगायतका विषयमा अख्तियारमा उजुरी परेको कार्यालयले जनाएको छ। विश्वविद्यालयका विषयमा कार्यालयमा उजुरी परेकाले अनुसन्धानका लागि कागजपत्रहरु नियन्त्रणमा लिइएको सूचना अधिकारी भेषराज रिजालले जानकारी दिए। अख्तियारको नियमित प्रक्रियाअनुसार नै अनुसन्धानसँग जोडिएका कागजात टोलीले नियन्त्रणमा लिएको उनको भनाइ थियो।"
सुत्केरी भएको ११ दिनमा श्रीमान् गुमाएकी राउतलाई आर्थिक सहयोग,"उदयपुर : जिल्लाको रौतामाई गाउँपालिका४ की भेषकुमारी राउतलाई एक युवाले ३० हजार रुपैयाँ सहयोग गरेका छन्। सुत्केरी भएको ११ दिनमा श्रीमान् गुमाएकी उनलाई हाल जापान बस्दै आएका मेघराज थापाले अन्नपूर्णकर्मी भरत खड्कामार्फत सहयोग गरेका हुन्। श्रीमानको मृत्युपछि दुई छाक टार्नसमेत मुस्किल परेपछि सहयोगको याचना मागिरहेकी थिइन्। दुई जुम्लिया बच्चाको पालनपोषणका लागि सहयोग गरेको थापाले बताए। सुत्केरी स्याहारसुसार, पोषणयुक्त खानेकुरामा सहजता होस भन्ने हेतुले सहयोग गरेको थापाले बताए। उनले भने, 'यस अघिका एक छोरा र एक छोरी पनि सानै छन्, त्यसमाथि दुई जुम्लिया छोरा जन्मिए, कमाउने श्रीमान् मृत्युपछि दुई छाक टार्नसमेत मुस्किल देखेपछि सहयोग गरेको हुँ।' सुत्केरी अवस्थामा दुई बच्चालाई पोषिलो खानेकुरासमेत खुवाउने सामर्थ्य नरहेपछि संघसंस्थासँग सहयोग मागेको उनले बताइन्। उनले भनिन्, 'कमाउने श्रीमानको अकालमै ज्यान गयो, आफू सुत्केरी छु कमाउन सक्ने अवस्था छैन, त्यसैले चार सन्तानलाई भोकै राख्नुभन्दा सहयोगको हात फैलाएको हुँ। काख र अंगालोमा दुई बालिका चेप्दै भनिन्, 'मेरो पहिलो खुशी त दैवले लुट्यो, बाँकी यी चार खुशी वचाउन सक्छु या सक्दिन थाहा छैन।' बज्रपात पनि हामी जस्ता गरिबलाई नै पर्दो रहेछ गहभरी आँशु पार्दै भेषकुमारीले भनिन्, 'बाँच्ने त मलाई पनि रहर थिएन तर के गर्नु यिनलाई कसरी छोडेर जाउँ, भाग्यमा दुःख नै लेखेको रहेछ, अब गिट्टी कुटेर भएपनि यी लालावालालाई पाल्नै पर्यो।' सम्पतिको नाममा कही कतै एक टुक्रा जग्गा नभएपछि मावली घर उदयपुरगढी गाउँपालिका७ कोल्टेमा आश्रय लिएको उनले बताइन। बुबाले अर्की आमा ल्याएपछि जन्मदिने आमा परिवारको पालनपोषणका लागि छिमेकी मुलुक भारतमा बस्दै आएको र घर पनि नभएकाले मावलमा बस्दै आएको उनले सुनाइन्। आर्थिक सहयोग गर्ने थापालाई धन्यवाद दिँदै राउतले भनिन्, 'मेरा लागि मेघराज सर भगवान हुनुहुन्छ, यति रकम मेरा लागि ठुलो सहयोग हो।' राउतका दुई जुम्लियासहित तीन छोरा, एक छोरी छन्।"
गुरुकुलका बटुकहरूले मनाए जनैपूर्णिमा,"काठमाडौं : काठमाडौंको गोकर्णेश्वर उत्तरबाहिनीमा रहेको कान्तिभैरव गुरुकुलमा बटुकहरूले जनैपूर्णिमा मनाएका छन्। सत्ययुगमा दानवद्वारा लखेटिएका देवगणलाई गुरु वृहस्पतिले रक्षा विधान तयार गरी जेले गर्दा अत्यन्त बलशाली दानवराज बली बाँधिए, त्यसैले म तिमीलाई बाँध्छु, यसले तिमी सुरक्षित बन, विचलित नहोऊ भनी डोरो बाँधेर जोगाएका थिए भन्ने पौराणिक मान्यताका आधारमा यो पर्व मनाउन सुरु गरिएको हो। यसैकारण रक्षाबन्धन गर्ने बेलामा गुरु पुरोहितले येन बद्धो बलिराजा दानवेन्द्रो महाबल तेन त्वां प्रतिबध्नामि रक्षेमा चलमाचल भनी रक्षासूत्र, रक्षाबन्धन अथवा डोरो बाँध्ने वैदिक परम्परा रहेको छऽ आजको दिन सप्तऋषिहरु काश्यप, अत्रि, भारद्वाज, गौतम, जमदग्नि, वशिष्ठ र विश्वमित्रलाई तर्पण दिने गरिन्छ। ऋषिलाई तर्पण गर्ने भएकाले आजको दिनलाई ऋषितर्पणी पनि भन्ने गरिएको हो। आजै मन्त्रिएको जनै फेर्ने गरिएकाले नै श्रावण शुक्ल पूर्णिमालाई जनैपूर्णिमा पनि भनिन्छ।"
नीतिकथा : इमान्दारीको फल,"धेरै पहिलेको कुरा हो। रामबहादुर नाम गरेका एक व्यापारी थिए। उनी महँगो गहना हिराको व्यापार गर्थे। विश्वका धेरै देशमा उनको कारोबार चल्थ्यो। सहरमा यिनको मान र सान दुवै थियो। उनका दुई जना छोरा थिए। जसको नाम हरिबहादुर र शिवबहादुर थियो। हरिबहादुरलाई धनसम्पत्तिको निकै घमण्ड थियो। तर शिबहादुर नम्र र इमान्दार स्वभावका थिए। घमण्डसँगै हरिबहादुरसँग ईष्र्या र लोभलालच पनि थियो। समयसँगै रामबहादुर बूढो हुँदै गए। केही समयपछि बिते। सम्पूर्ण कारोबार छोराहरू हरिबहादुर र शिवबहादुरको काँधमा आयो। जेठो भएकाले हरिबहादुर एकतर्फी रूपमा व्यापारमा मनलाग्दी गर्न थाले। असली हिराको ठाउँमा नक्कली हिराको व्यापार गर्न थाले। त्यसकारण उनको व्यापार त बढ्यो। तर विस्तारै बदनाम हुँदै गए। पैसाका कारण घर परिवारमा अटेरी बन्न थाले। सुरु सुरुमा त शिवबहादुरलाई कुनै मतलव थिएन। तर विस्तारै हरिबहादुरको व्यवहारले उनलाई पनि पीर पर्न थाल्यो। हरिबहादुरको कामले उनी दुःखी बन्दै गए। उनले हरिबहादुलाई सम्झाउन थाले। तर उल्टै सम्पत्ति भागबन्डाको कुरा गरे। भागबन्डामा पनि उनी बेइमानी गर्न थाले। घर परिवारमा बेमेल र झगडा पैदा गरे। हरिबहादुर आफ्नो बेइमानीमा सफल भए, शिवबहादुरले पाउनुपर्ने रकम पनि आफैं हडपे। हरिबहादुरको व्यवहारले दिक्क भएर उनले सहरको अर्को कुनै ठाउँमा नयाँ शिराबाट हिराको व्यापार सुरु गरे। इमान्दारीका कारण उनको व्यापार रातारात फस्टायो। एकातिर शिवबहादुरको व्यापार फस्टाउँदै थियो, अर्कोतिर हरिबहादुरको नाम बदनाम हुंदै थियो। नक्कली रत्नको व्यापारका कारण उनको व्यवसाय डुब्दै थियो। सहरमा उनको पसलबाट हिरा किन्न मान्छेहरू डराउन थाले। हरिबहादुर व्यापारमा डुब्दै गए। पैसाको अभावमा घर, पसल सबै सामान बेच्नुपर्यो। उनी सडकमा पुगे। अर्कोतिर शिवबहादुरको व्यापार फस्टाउँदै गयो। उनी धनी बन्दै गए। दाइ हरिबहादुर डुब्दै गएको खबरले शिवबहादुर दुःखी भए। पुराना कुरा बिर्सेर उनी दाइ हरिबहादुर कहाँ गए। उनको परिवारलाई साथ दिए। कर्मको फल यस्तो हुन्छ कि, हिजो आफैंलाई दुःख दिएको दाइलाई आज भाइले नै साथ दिनुपर्ने अवस्था आयो। दुःख दिने दाइ सडकमा, इमान्दार भाइ धनाढ्य।"
सय दिनमा १६ प्रहरीलाई कारबाही,"काठमाडौं : प्रहरी प्रधान कार्यालयले गएको सय दिनमा १६ जना प्रहरीलाई कारबाही गरेको छ । सोही समयमा देशभर १३ हजार १ सय २७ अपराधका घटना दर्ता भएका छन्। महानिरीक्षक धीरजप्रताप सिंहले पदभार सम्हालेको एक सय दिनको अवसरमा अपराध, सुरक्षा तथा प्रहरी कार्यक्रमको बारेमा जानकारी दिइएको हो। आइजीपी सिंहले गतवर्ष कोरोनाको समय भएकाले अपराधमा केही कमी आएको बताउँदै छिटो पैसा कमाउने लालचले अपराध बढेको बताएका छन्। अपराध नियन्त्रणका लागि नेपाल प्रहरी कडा रुपमा लागि परेको उनले जानकारी दिए। कार्यक्रममा नयाँ आइजीपीको प्रथम ३ महिनाको तुलनात्मक जानकारी र कार्यक्रमका बारेमा विवरण प्रस्तुत गरिएको थियो। २०७९ वैशाख १९ मा सिंहले आईजीपीको कार्यभार सम्हालेपछि १६ जना प्रहरी कारबाहीमा परेका छन्। वैशाख १९ देखि साउन २५ सम्मको तथ्यांक हेर्दा जरिवानाबापतको राजस्व पनि यो आवमा ४४७१ प्रतिशतले बृद्धि भएको छ। अघिल्लो वर्ष पहिलो ३ महिनामा ११ करोड ७९ लाख ९८ हजार ९ सय ५० रुपैयाँ जरिवाना उठेको थियो भने यो वर्ष १७ करोड ७ लाख ५८ हजार २ सय ६५ रुपैयाँ उठेको छ। सवारी कारबाहीबाट प्राप्त राजस्वमा ३३ प्रतिशतले बृद्धि भएको छ भने सवारी दुर्घटनामा मृत्यु हुनेको संख्यामा ३१५९ प्रतिशतले बृद्धि भएको छ। लागुऔषधसम्बन्धी अपराध भने ५४ प्रतिशतले बढेको छ। देशभर भएका अपराधको संख्यामा ३५१ प्रतिशतले बृद्धि भएको छ। २०७८ सालको पहिलो ३ महिनामा देशभर ९ हजार ७ सय १६ अपराधका घटना दर्ता भएकोमा यो वर्षको पहिलो ३ महिनामा १३ हजार १ सय २७ अपराधका घटना दर्ता भएका छन्। जसमध्ये चोरीसम्बन्धी अपराध ६२३१ प्रतिशत, संगठित आर्थिक अपराध ४०५१ प्रतिशत, सामाजिक अपराध ५१८५ प्रतिशत, सवारीसम्बन्धी अपराध ३४२१ प्रतिशत विविध अपराधमा २३४४७ प्रतिशतले वृद्धि भएको छ। यस्तै महिला तथा बालबालिकासम्बन्धी अपराधमा १२२८ प्रतिशत र ज्यानसम्बन्धी अपराधमा ८७२ प्रतिशतका दरले वृद्धि भएको छ। प्रहरी बढुवामा निलम्बनमा परेका कर्मचारी पनि परेको भन्ने विषयमा सिंह भन्छन्, कारबाहीको समयभित्र चाहिँ बढुवा गर्न मिल्दैन। नत्र कुनै समय भोगेको कारबाहीमा सधैँभरि सरुवाबढुवामा छुटाउने भन्ने हुँदैन। त्यसो भए कारबाहीमा परेपछि जागिर छाडे भइगयो नि। बढुवामा अब्बल अधिकृतहरू नपरेको भन्ने विषयमा सिंहले भने, राम्रा हुँदाहुँदै पनि सीमित सिटका कारण बढुवा गर्न नसक्दा दुःख लाग्छ। क्षमता हुँदाहुँदै पछि परेकालाई सधैं पछि पार्नु नहुनेमा उनले जोड दिए। पछिल्लो समय शक्ति केन्द्रको दबाबमा प्रहरीको सरुवा र बढुवा हुनेक्रम बढेको भन्दै आईजीपी सिंहमाथि प्रश्न उठेको थियो। नेपाल प्रहरी कहिल्यै पनि कसैको दबाबमा नरहेको बताउँदै सिंहले संगठनको वृत्ति विकासका लागि नेतृत्वले सधैं राम्रो काम गर्न खोजेको जानकारी दिए। उनले आउने मंसिरमा हुने प्रतिनिधिसभा तथा प्रदेशसभा निर्वाचनमा कुनै राजनीतिक दलको दबाब र प्रभावमा परेर काम नगर्ने बताउँदै सवै दलहरूसँग समान सहकार्य गर्ने जानकारी दिए।"

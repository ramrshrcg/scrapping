शीर्षक,विवरण
आयोजनाका अल्झनहरू,"बिजुली बेचेर धनी हुने नेपाली सपना हो। पछिल्लो समय भारतमा बिजुली निर्यात् गरी विद्युत् प्राधिकरणले अर्बाैं आर्जन गरेको छ। यसबीचमा बंगलादेशले माथिल्लो कर्णालीको ५ सय मेगावाट बिजुली किन्ने निर्णय गरिसक्यो। तर, जुन आयोजनाको बिजुली किन्न बंगलादेश तयार भइसकेको छ, त्यही आयोजना बन्छ कि बन्दैन भन्ने नै पो टुंगो छैन। किनभने माथिल्लो कर्णाली जलविद्युत् आयोजनाको विषय अहिले सर्वाेच्च अदालतको संवैधानिक इजलासमा पुगेको छ। भारतीय कम्पनी जीएमआरलाई वित्तीय व्यवस्थापनका लागि दुई वर्ष म्याद थप्ने सरकारी निर्णय विवादमा मात्रै परेन, अदालती मुद्दा पनि बनेको छ। यसरी देशकै एउटा प्रमुख परियोजना कानुनी झमेलामा पर्छ भने देश कसरी उँभो लाग्छ ? समृद्धि कसरी प्राप्त हुन्छ ? हाम्रा प्रक्रिया कति झन्झटिला छन् भन्ने प्रश्नहरू स्वाभाविक रूपमा उम्रिएका छन्। संवैधानिक इजलासमा जानुपर्ने मुद्दा हो, होइन भन्ने बहसको सान्दर्भिकता सकिएको छ। मुद्दा त्यो इजलासमा गइसक्यो। अबको अपेक्षा भनेको देश विकासमा कोसेढुंगा सावित हुनसक्ने यस्ता महत्त्वपूर्ण मुद्दाहरू अदालतको प्राथमिकता परुन् भन्ने हो। जीएमआरलाई म्याद थपिदिनु उचित वा अनुचित भन्ने निक्र्याेल त अदालतले कानुन र संविधानअनुसार पक्कै गर्ने नै छ। तर, यस्ता महत्वपूर्ण मुद्दा छिटो छिनोफानो गरिनु आवश्यक छ। विदेशी लगानी हुने आयोजना मुद्दा मामिलाको झन्झटमा पर्नुले वैदेशिक लगानी निरुत्साहित हुन्छ। नेपालको न्याय ढिला हुन्छ भन्ने सन्देश पनि अन्तर्राष्ट्रिय जगत्लाई दिनु हुँदैन। सरकारले परिपक्वतापूर्वक काम गरेका भए आठ वर्षदेखि आयोजना जहाँको तहीँ हुँदैनथ्यो। अड्डा अदालतको चक्करमा परियोजना फस्दैनथ्यो। देशका ठूलासाना आयोजना कानुनी झमेला मुक्त गरी जुनसुकै खालका घनचक्करहरूबाट मुक्त हुने वातावरण बनाउने दायित्व सरकारकै हो।"
संसद्मा उठेका विषयमा सम्बन्धित मन्त्रीले सात दिनभित्र जवाफ दिनुपर्ने,"काठमाडौं : नियमावली मस्यौदा समितिको आज बसेको बैठकले शून्य र विशेष समयमा उठेका विषयको जवाफ सम्बन्धित मन्त्रीले सात दिनभित्रमा सदनलाई उपलब्ध गराउनुपर्ने निर्णय गरेको छ। समितिले प्रतिनिधिसभा नियमावली, २०७५ को परिच्छेद४ को नियम ११ देखि १६ सम्म दफावार छलफल गरेको थियो। छलफलपछिको निष्कर्षमा नियम १५ को शून्य र विशेष समयको दफा २ को १ मा पाँच दिनको सट्टामा सात दिनभित्र सभामुखमार्फत् सदनलाई जवाफ उपलब्ध गराउनुपर्ने निर्णय भएको प्रतिनिधिसभाका प्रवक्ता एकराज गिरीले जानकारी दिए। छलफलमा उपस्थित सांसदहरूले सबै प्रश्नको जवाफ दिनका लागि समय व्यवस्थापन गर्न मन्त्रीलाई सहज हुने भन्दै लागि सात दिन उपयुक्त भएकामा सहमति जनाएका थिए। बैठकले बढीमा २१ जना सदस्य रहेको एक कार्यव्यवस्था परामर्श समिति गठन गर्ने निर्णयसमेत गरेको छ। नियम १३ को कार्यव्यवस्था परामर्श समितिमा अहिलेसम्म १७ जना सदस्य रहेको एक कार्यव्यवस्था परामर्श समिति गठन गर्न सकिने व्यवस्था छ। बैठकको निर्णयअनुसार नियम ११ मा सरकारी र गैरसरकारी कार्य गरिने दिन सभाको बैठक बसेको प्रत्येक हप्ताको एक दिन प्रश्नउत्तरपछिको समय गैरसरकारी कार्यसूचीले र अरू दिन सरकारी कार्यसूचीले प्राथमिकता पाउनेछ। छलफलबाट शुक्रबारको सट्टा एक दिन राख्ने निर्णय भएको हो। तर शुक्रबारको दिन सार्वजनिक बिदा परेमा त्यसको भोलिपल्ट तोकिने निर्णय भएको छ। नियम १२ को दैनिक कार्यसूचीअन्तर्गतको विशेष परिस्थितिमा सभामुखको निर्देशनअनुसार बस्ने बैठकको कार्यसूची दुई घण्टाअघि दिन संसद्ले प्रस्ताव राखेको थियो। तर सचिवालयले कार्यान्वयनमा गाह्रो हुने भन्दै विशेष परिस्थितिमा बैठक बस्ने एक घण्टा अगावै कार्यसूची उपलब्ध हुने निर्णय भएको हो। त्यस्तै कागजपत्रको वितरण गर्दा प्रविधिमैत्री बनाउँदै कागजविहीन विधि अपनाउन निर्णय भएको छ।"
राष्ट्रपति दलीय कि गैरदलीय?,"काठमाडौं : निर्वाचन आयोगले राष्ट्रपति र उपराष्ट्रपतिको निर्वाचनको मिति तोकेको छ। आयोगले राष्ट्रपतिको निर्वाचन आउँदो फागुन २५ गते बिहीबार र उपराष्ट्रपतिको निर्वाचन आगामी चैत ३ गते शुक्रबार हुनेगरी मिति तोकेको हो। यससँगै आयोगले निर्वाचनको कार्यतालिका पनि सार्वजनिक गरेको छ। आयोगको निर्णयानुसार आगामी फागुन २५ बिहीबार राष्ट्रपतिको र चैत ३ गते शुक्रबार उपराष्ट्रपतिको निर्वाचन गर्ने गरी मिति तोकिएको छ। दुवै पदका लागि तोकिएको दिन नयाँ बानेश्वरस्थित अन्तर्राष्ट्रिय सम्मेलन केन्द्र मतदान केन्द्रमा बिहान १० बजेदेखि दिउँसो ३ बजेसम्म मतदान हुने आयोगका प्रवक्ता शालिग्राम शर्मा पौडेलले जानकारी दिए। नेपालको संविधानको धारा ६३ को उपधारा १ र धारा ६९ बमोजिम राष्ट्रपति तथा उपराष्ट्रपतिको पदावधि निर्वाचित भएको मितिले पाँच वर्ष हुने संवैधानिक व्यवस्था छ। विसं २०७४ साल फागुन २९ मा भएको राष्ट्रपतिको निर्वाचनमा निर्वाचित भएका वर्तमान राष्ट्रपतिको पदावधि २०७९ साल फागुन २८ गते समाप्त हुने भएको र २०७४ साल चैत ४ गते निर्विरोध निर्वाचित भएका वर्तमान उपराष्ट्रपतिको पदावधि २०७९ चैत ३ गते समाप्त हुने भएकाले सोअगावै निर्वाचन सम्पन्न गर्नेगरी निर्वाचनको मिति तोकिएको हो। राष्ट्रपति दलीय कि गैरदलीय?राष्ट्रपतिको निर्वाचन मिति तोकिए पनि दलहरूले कसलाई राष्ट्रपति बनाउने विषयमा निष्कर्ष निकाल्न सकेका छैनन्। सत्तारुढ दल नेकपा एमालेले भागबण्डाका आधारमा राष्ट्रपति एमालेले पाउने दाबी गर्दैगर्दा प्रधानमन्त्री पुष्पकमल दाहाल 'प्रचण्ड'ले राष्ट्रिय सहमतिबाट राष्ट्रपति चुनिने बताइरहेका छन्। त्यतिमात्र होइन माओवादी बैठकबाटै राष्ट्रपतिमा राष्ट्रिय सहमति खोज्ने निष्कर्ष निकालेको छ। जसका कारण एमाले संशकित बनेको छ। यता निर्वाचनबाट ठूलो दल बनेको नेपाली कांग्रेसले पनि राष्ट्रपतिमा दाबी गर्दै आएको छ। केहीअघि महामन्त्री विश्वप्रकाश शर्माले सभामुखमा आफूहरू पराजित भए पनि राष्ट्रपति आफूहरूले भनेकै मान्छे हुने दबी गरे। उनको आश्य गैरदलीय व्यक्तिलाई राष्ट्रपति बनाउनुपर्छ भन्ने हो। २५ पुसमा कांग्रेस सभापति शेरबहादुर देउवा र प्रधानमन्त्री प्रचण्डबीच पनि यही विषयमा मौखिक सहमति भएको बताइन्छ। प्रधानमन्त्री प्रचण्डले राष्ट्रपतिमा राष्ट्रिय सहमति गर्ने र कांग्रेसलगायत दलहरूकै समझदारीमा राष्ट्रपति बनाउने आश्वासन दिएका थिए। प्रचण्डको प्रस्ताव स्वीकारे गरेरै कांग्रेसले २६ पुसमा विश्वासको मत दिएका थिए। त्यसयता भएको सर्वदलीय बैठकमा पनि कांग्रेसलगायत दलहरू सहभागी भएका छन्। माओवादीका स्थायी समिति सदस्य नारायण दाहालले राष्ट्रपतिमा पार्टीभन्दा माथि उठेर देशको नेतृत्व गर्नसक्ने पात्रको खोजी भइरहेको बताए। 'हामीले तात्कालिकभन्दा दीर्घकालीनरूपमा राजनीतिक स्थिरता खोजेका छौं। देशलाई निकास दिन, देशलाई स्थिरतामा लैजानका निम्ति त्यस्तो पात्र खोजेका हौं,' उनले भने। उनले गैरदलीय भन्न नचाहे पनि सबैलाई स्वीकार्य हुने व्यक्तिको खोजी गरेको बताए। 'पोल्टिकल चेतनाचाहिँ हुनुपर्छ भनेका छौं। जसले राष्ट्रिय एजेण्डालाई बुझोस्,' उनले थपे। कांग्रेसका एक पदाधिकारीले भने ननपोलिटकल भए पनि कांग्रेसकै प्रस्तावमा नयाँ राष्ट्रपति बन्ने दाबी गरे। उनले त्यसका लागि कांग्रेसले गृहकार्य सुरु गरिसकेको बताए। 'निर्वाचनको परिणामले पनि कांग्रेसले राष्ट्रपतिको कार्यभार सम्हालोस् भन्ने थियो। तर गठबन्धन जेजसरी बने पनि राष्ट्रपति कांग्रेसले भनेकै व्यक्ति हुन्छ। त्यो चाहे पोलिटिकल होस् या ननपोलिटिकल,' ती पदाधिकारीले कांग्रेससँग भने। दलीय राष्ट्रपति हुँदा पार्टीको स्वार्थ जोडिने भएकाले गैरदलीय व्यक्तिको विषयमा बहस सिर्जना भएको हुनसक्ने विश्लेषकहरू बताउँछन्। जसको दृष्टान्त नागरिकतालगायत विधेयकहरू भएको उनीहरूको भनाइ छ। तत्कालीन प्रधानमन्त्री शेरबहादुर देउवा नेतृत्वको सरकारले ल्याएका अध्यादेश र दुवै सदनबाट पास भइसकेको नागरिकता विधेयक राष्ट्रपति कार्यालयमा थन्किएको थियो।"
महान्यायाधिवक्ताको वार्षिक प्रतिवेदन राष्ट्रपति समक्ष पेस,काठमाडौं: महान्यायाधिवक्ता डा दिनमणि पोखरेलले वार्षिक प्रतिवेदन राष्ट्रपतिलाई बुझाएका छन्। महान्यायाधिवक्ता पोखरेलले नेपालको संविधानको धारा १५९ बमोजिम महान्यायाधिवक्ताको आर्थिक वर्ष २०७८०७९ को वार्षिक प्रतिवेदन पेस गरेको राष्ट्रपति कार्यालयले जनाएको छ। राष्ट्रपति कार्यालयका प्रवक्ता सागर आचार्यले एक विज्ञप्ति जारी गर्दै महान्यायाधिवक्ता पोखरेलले राष्ट्रपति विद्यादेवी भण्डारीलाई वार्षिक प्रतिवेदन पेस गरेको जानकारी दिए।
रवि लामिछानेलाई फेरि गृहमन्त्री बनाउन एमालेको दबाब छैन: शेरबहादुर तामाङ,"काठमाडौंः सत्तारूढ दल नेकपा एमालेका नेता तथा पूर्वमन्त्री शेरबहादुर तमाङले गत मंसिर ४को निर्वाचनको परिणामले ६ महिनामै मध्यावधि निर्वाचनको अवस्था सिर्जना गरेपछि आफूहरू सरकारमा जानुपरेको स्पष्ट पारेका छन्। एमाले नेता तामाङले आफूहरूले गठबन्धन बनाएर निर्वाचनमा गएका दललाई जनताले सरकार सञ्चालनको म्याण्डेट नदिएपछि एमालेले सरकार गठनको पहल गरेको बताए। नेपाली कांग्रेसपनि सरकारलाई समर्थन दिएको पार्टी भएकाले सरकारभित्र सहभागी हुन्छौं भन्ने हो भने हामी राष्ट्रिय सहमतिका लागि त्यसपछि अगाडि बढ्छौं, उनले भने। शान्ति प्रकृयाको काम पनि टुंग्याउन बाँकी रहेकाले बाँकी काम टुंग्याउने प्रकृयामा यो सरकार लाग्ने तमाङको दाबी छ। नेकपा (एमाले) एजेण्डालाई लिएर राष्ट्रिय सहमतिका लागि सकारात्मक छ । पदको बाँडफाडको आधारमा होइन, उनले भने । तामाङले राष्ट्रिय स्वतन्त्र पार्टीका सभापति रवि लामिछानेलाई पुनः गृहमन्त्री बनाउन एमालेको कुनै दवाब नरहेको दाबी गरे। चितवन२ मा उपनिर्वाचन हुँदै गर्दा रविलाई सत्ता गठबन्धन दलले सहयोग गर्ने उनले बताए। रविको नागरिकता विवादसँगै रहेको राहदानी विवादमा कानुनबमोजिम छानबिन हुन आवश्यक रहेको औंल्याएका छन्।"
सहिदले देखेको सपनाको सार देशको समृद्धि र जनताको सुख हो : अध्यक्ष ओली,"काठमाडौं : नेकपा (एमाले)का अध्यक्ष केपी शर्मा ओलीले देशको समृद्धि र जनताको सुख प्राप्तिका लागि अघि बढिरहेको बताएका छन्। सहिद दिवसको अवसरमा आज सन्देश दिँदै उनले सहिदले देखेको सपनाको सार राजनीतिक स्वतन्त्रता मात्र होइन, देशको समृद्धि र जनताको सुख पनि रहेको बताएका हुन्। उनले भनेका छन्, 'देशको समृद्धि र जनताको सुख प्राप्तिका लागि हामी राजनीतिक स्थिरता, सुशासन, विकास र समृद्धिको दूरगामी यात्रालाई पुनः अगाडि बढाउने प्रयासमा अघि बढिरहेका छौँ ।' उनले अकर्मण्य, कर्तव्यहीन, उद्देश्यहीन र गन्तव्यहीन प्रवृत्तिबाट देशलाई मुक्त गर्दै पुनः सुशासन र समृद्धितर्फको यात्रामा एमालेले अग्रसरता लिएको बताएका छन्। उनले एमाले देशभक्तिपूर्ण, लोकतान्त्रिक, परिवर्तनकारी, विकासमुखी र समृद्ध नेपाल, सुखी नेपालीको राष्ट्रिय आकाङ्क्षा पूरा गर्न चाहेको उल्लेख गरेका छन्। ओलीले जनताका सम्पूर्ण आवश्यकता र अधिकार परिपूर्तिको जीवनमूल्य समेटिएको परिपूर्ण लोकतन्त्रका रूपमा व्यवहारमा अनूदित गर्ने धारणा राखेका छन्। समाज र राष्ट्रको हितमा निःस्वार्थरुपमा सक्रिय हुँदै अघि बढ्न सबैलाई प्रेरणा मिलोस् भन्ने कामना गरेका छन्। सहिदको बलिदानी स्वरुप प्राप्त लोकतान्त्रिक व्यवस्थालाई सुदृढ गरी नेपाललाई समृद्ध र नेपालीलाई सुखी बनाउने अभियानमा रहेको उनको भनाई छ। ओलीले सबल लोकतन्त्र, सुदृढ अर्थतन्त्र, सुशासन र सामाजिक न्यायको व्यवहारिक कार्यान्वयनमार्फत मुलुकमा नवनिर्माणको शृङ्खला अघि बढाएर मात्र हामी सहिदले देखाएको मार्ग अनुशरण गर्नसक्ने स्पष्ट पारेका छन्।"
"ओली र अमेरिकी उपविदेशमन्त्री न्युल्यान्डबीच भेट,एमसीसीबारे छलफल","काठमाडौं : पूर्वप्रधानमन्त्री एवं नेकपा एमालेका अध्यक्ष केपी शर्मा ओली र अमेरिकी उपविदेशमन्त्री भिक्टोरिया नुल्यान्डबीच भेटवार्ता भएको छ। दुई दिने नेपाल भ्रमणमा रहेकी उपविदेशमन्त्री न्युल्यान्ड ओली भेट्न सोमबार बिहान सिंहदरबार पुगेकी थिइन्। एमाले संसदीय दलको कार्यालयमा भएको भेटमा एमसीसीलगायत यसअघि दुई देशबीच भएका सम्झौता कार्यान्वयनलगायत विषयमा छलफल भएको जनाइएको छ। नेपालअमेरिका सम्बन्ध र आपसी हितलगायत विषयमा छलफल भएको बालकोट स्रोतले बताएको छ। उपविदेशमन्त्री नुल्यान्डले नेपालको आर्थिक र भौतिक विकासका लागि अमेरिकाले निरन्तर सहयोग गर्ने प्रतिवद्धता व्यक्त गरिन्। आजै उपविदेशमन्त्री न्युल्यान्डको टोलीले प्रधानमन्त्री पुष्पकमल दाहाल प्रचण्ड र नेपाली कांग्रेस सभापति शेरबहादुर देउवासँग भेट गरेको छ। दुई दिने नेपाल भ्रमणका लागि उपविदेशमन्त्री नुल्यान्ड आइतबार साँझ काठमाडौं आइपुगेकी हुन्। उनले नेपालपछि भारत,श्रीलंका र कतारको भ्रमण गर्ने अमेरिकी विदेश मन्त्रालयले जनाएको छ। नुल्यान्ड सन् २०२१ अप्रिलदेखि अमेरिकी विदेश मन्त्रालयमा राजनीतिक मामिला हेर्ने उपमन्त्रीका रूपमा कार्यरत छिन्। त्यसअघि उनी वासिङ्टन डीसीमा रहेको विश्वव्यापी रणनीतिक सल्लाहकार र व्यावसायिक कूटनीति फर्म अबल्राइट स्टोनब्रिज समूहकी वरिष्ठ सल्लाहकार थिइन्।"
"बालेन 'मुड'मा चले, नसुध्रिए जनताले लखेट्छन् : सुमन सायमी (भिडियो वार्ता)","काठमाडौं: काठमाडौं महानगरपालिका ज्यादतीमा उत्रिएको भन्दै स्थानीयवासी मेयर बालेन्द्र शाह'बालेन' विरूद्ध रूष्ट भएका छन्। नक्सा पास भएको भवन तथा व्यक्तिको निजी जग्गामा निर्मित संरचनामा पनि मनपरी डोजर चलाएको भन्दै स्थानीयवासीले आइतबार बालेनविरूछद्ध दबाबमूलुक आन्दोलन गरेका छन्। त्यसलाई पनि बेवास्ता गरेर अघि बढे मेयर बालेनलाई लखेट्ने दिन आउन सक्ने अभियान्ता सुमन सायमीले चेतावनी दिएका छन्। आन्दोलनको अगुवाइ गरिरहेका अभियान्ता एवं मेयर बालेनका चुनावका प्रतिस्पर्धी समेत रहेका सायमीले अन्नपूर्ण पोष्टको कार्यक्रम 'द न्यूज मेकर'मा भूपाल लुइटेलसँग कुरा गर्दै भने, 'जनताको लागि चाहिने विकास उनीहरूकै उठिबास लगाएर पनि हुन्छ र !' संविधानले नै मौलिक हकको रूपमा स्थापित गरेको गास, बास र कपासका विरूद्ध मेयर बालेन लाग्नुले उनी संविधानभन्दा माथि हुन् कि भन्ने आभाष भएको सायमीले बताए। जनताले राजालाईसमेत फ्याँकेको स्मरण गर्दै सायमीले भने,'पाँच वर्ष निर्वाचित भएर गएको हुँ । कसैले केही गर्न सक्दैन भन्ने नठाने हुन्छ । नसुध्रिए जनताले लखेट्ने अवस्था आउन सक्छ ।' ठेकेदारसँग साँठगाँठ गरेर बालेनले भत्काउने मात्र काम गरेको तथा बनाउने काममा पनि तिनैलाई उपयोग गरेर कमिसन खान खोजेको त हैन भन्ने आशंका पनि बढेको उनी बताउँछन्। महानगरले गरेको गलत काममा मुकदर्शक बन्ने वडाका प्रतिनिधिहरू पनि बिकेको उनको आरोप छ। बालेनविरूद्ध सडकमा उत्रिएका जनतालाई वार्तामा बोलाएर समस्या समाधान गर्न अग्रसर भए अहिले पनि सहयोग गर्न आफू तयार रहेको सायमीले बताए। सायमीसँगको कुराकानी भिडियोमा हेर्नुहोस्:"
स्वतन्त्रता र नागरिक अधिकार सहिदले गरेका बलिदानको प्रतिफल हो : राष्ट्रपति भण्डारी,"काठमाडौं : राष्ट्रपति विद्यादेवी भण्डारीले स्वतन्त्रता र नागरिक अधिकार विगतमा सहिदहरूले गरेका बलिदानको प्रतिफल भएको बताएकी छन्। सहिद दिवसको अवसरमा सोमबार सन्देशमार्फत उनले ज्ञातअज्ञात अमर सहिदहरूप्रति श्रद्धाञ्जली अर्पण गरेकी हुन्। सन्देशमा भनिएको छ, सहिद दिवस, २०७९ को अवसरमा नागरिक स्वतन्त्रता, लोकतन्त्रको स्थापना र राष्ट्रियताको रक्षाका लागि आफ्नो अमूल्य जीवन उत्सर्ग गर्नुहुने महान् सहिदहरू शुक्रराज शास्त्री, धर्मभक्त माथेमा, दशरथ चन्द, गंगालाल श्रेष्ठ लगायत सम्पूर्ण ज्ञातअज्ञात अमर सहिदहरूप्रति भावपूर्ण श्रद्धाञ्जली अर्पण गर्दछु । आजको दिनले हामीलाई सहिदहरूले गरेको सर्वोच्च त्यागको स्मरण गराउने उनको भनाई छ। राष्ट्रपति भण्डारीले दिगो शान्तिसुशासन विकास र समृद्धिको आकांक्षा पूरा गर्नेतर्फ अग्रसर हुनु नै सहिदप्रति सच्चा श्रद्धाञ्जली हुने बताइन्। आफ्नो अमूल्य जीवनलाई जनता र राष्ट्रको हितका खातिर समर्पण गर्नु नै सहादत हो । आजको दिनले हामीलाई सहिदहरूले गरेको यही सर्वोच्च त्यागको स्मरण गराउँदछ । हामीले आज उपभोग गरिरहेको स्वतन्त्रता र नागरिक अधिकार विगतमा सहिदहरूले गरेका बलिदानको प्रतिफल हो । जारी सन्देशमा भनिएको छ, सहिदहरूको बलिदानद्वारा प्राप्त भएको संघीय लोकतान्त्रिक गणतन्त्रात्मक शासन व्यवस्थाको माध्यमद्वारा दिगो शान्ति सुशासन विकास र समृद्धिको आकांक्षा पूरा गर्नेतर्फ अग्रसर हुनु नै सहिदप्रति सच्चा श्रद्धाञ्जली हुने मैले ठानेको छु । सहिद दिवस देश र जनताका लागि प्राण आहुति दिनुहुने महान् सहिदहरूको विशेष सम्झना गरिने दिन हो । नेपाली जनतालाई स्वतन्त्र र सार्वभौमसत्ता सम्पन्न नागरिक बनाउन इतिहासका विभिन्न कालखण्डमा निरङ्कुश र तानाशाही शासन व्यवस्थाविरूद्ध भएका आन्दोलनहरूमा आफ्नो जीवन बलिदान गर्ने वीर वीरङ्गनाहरूप्रति सम्मान व्यक्त गर्दै हरेक वर्ष माघ १६ गतेलाई सहिद दिवसको रूपमा हामीले मनाउँदै आएका छौं । उनले न्यायपूर्ण समतामूलक सभ्य एवं सुसंस्कृत समाजका साथै समृद्ध राष्ट्र बनाउने सहिदको सपनालाई मूर्त रूप दिन आआफ्नो तर्फबाट खेल्नुपर्ने भूमिकालाई इमान्दारीका साथ पूरा गर्न प्रेरणा प्रदान गरोस् भन्ने कामना समेत गरेकी छन्।"
प्रधानमन्त्री प्रचण्ड र अमेरिकी उपविदेशमन्त्री नुल्यान्डबीच भेटवार्ता,"काठमाडौं :प्रधानमन्त्री पुष्पकमल दाहाल 'प्रचण्ड' र अमेरिकी उपविदेशमन्त्री भिक्टोरिया नुल्यान्डबीच भेटवार्ता भएको छ। अमेरिकाको राजनीतिक मामिला हेर्ने उपविदेशमन्त्री नुल्याण्डसहितको प्रतिनिधिमण्डल प्रचण्ड भेट्न सोमबार बिहान प्रधानमन्त्री निवास बालुवाटार पुगेको हो। नुल्यान्डको टोलीमा नेपालका लागि अमेरिकी राजदूत डिन आर थम्पसन पनि सहभागी थिए। भेटमा प्रधानमन्त्री प्रचण्डले नेपालको विकासमा संयुक्त राज्य अमेरिकाले पुर्याउँदै आएको योगदानको प्रशंसा गर्दै आगामी दिनमा पनि अमेरिकी सहयोग निरन्तर पाउने विश्वास व्यक्त गरेका थिए। सोही अवसरमा उपविदेशमन्त्री नुल्यान्डले प्रधानमन्त्री पदमा निर्वाचत भएकोमा प्रधानमन्त्री प्रचण्डलाई बधाइ दिँदै सफल कार्यकालको शुभकामना व्यक्त गरेकी थिइन्। भेटमा नेपालअमेरिका सम्बन्ध,दुई पक्षीय सहयोग र आपसी हितलगायत विषयमा छलफल भएको बालुवाटार स्रोतले जनाएको छ। प्रधानमन्त्री प्रचण्डसँगको भेटपछि उपविदेशमन्त्री न्युलान्डले उपप्रधानमन्त्रीसमेत रहेका राप्रपा अध्यक्ष राजेन्द्रप्रसाद लिङदेन,परराष्ट्रमन्त्री डाविमला राई पौड्यालसँग भेट गर्ने परराष्ट्र मन्त्रालयले जनाएको छ। यस्तै,कांग्रेस सभापति शेरबहादुर देउवा,एमाले अध्यक्ष केपी शर्मा ओली,एकीकृत समाजवादीका अध्यक्ष माधवकुमार नेपालसँग पनि भेटघाटको कार्यक्रम छ। नेपालको संस्कृतिलगायत विषयमा पनि छलफल हुनेछ। उनले अमेरिकाले नियमित दिँदै आएको सहयोग यूएसएआईडी र नेपालले ती क्षेत्रमा गरेको प्रगतिका विषयमा पनि समीक्षा र अपडेट लिने जनाइएको छ। अमेरिकाले नेपालको पुनर्निर्माणमा गरेको सहयोग र ललितपुरको पाटनमा रहेका सांस्कृतिक सम्पदास्थलको अवलोकन गर्ने कार्यक्रम छ। यसपटक अमेरिकी टोलीमा उपसहायक मन्त्री नेन्सी ज्याक्सन र अमेरिकी विदेश मन्त्रालयकी म्यारी फ्रेङ्गाकिस छन्। उनीहरू सोमबार भारत जाने तालिका छ। नुल्यान्ड सन् २०२१ अप्रिलदेखि अमेरिकी विदेश मन्त्रालयमा राजनीतिक मामिला हेर्ने उपमन्त्रीका रूपमा कार्यरत छिन्। त्यसअघि उनी वासिङ्टन डीसीमा रहेको विश्वव्यापी रणनीतिक सल्लाहकार र व्यावसायिक कूटनीति फर्म अबल्राइट स्टोनब्रिज समूहकी वरिष्ठ सल्लाहकार थिइन्।"
"राष्ट्रपति निर्वाचनको कार्यतालिका सार्वजनिक,१३ फागुनमा उम्मेदवारी दर्ता","काठमाडौं : निर्वाचन आयोगले राष्ट्रपति र उपराष्ट्रपतिको निर्वाचनको कार्यतालिका सार्वजनिक गरेको छ । आयोगको निर्णय अनुसार आगामी फागुन २५ बिहीबार राष्ट्रपतिको र चैत ३ गते शुक्रबार उपराष्ट्रपतिको निर्वाचन गर्ने गरी मिति तोकिएको हो । दुबै पदका लागि तोकिएको दिन नयाँ बानेश्वरस्थित अन्तर्राष्ट्रिय सम्मेलन केन्द्र मतदान केन्द्रमा बिहान १० बजेदेखि दिउँसो ३ बजेसम्म मतदान हुने आयोगका प्रवक्ता शालिग्राम शर्माले पौडेलले जारी गरेको विज्ञप्तिमा जनाइएको छ । दुवै पदका लागि संघीय संसद् र प्रदेशसभाका सदस्य मतदाता रहनेछन् । स्वीकृत निर्वाचन कार्यक्रमअनुसार राष्ट्रपतिको निर्वाचनका लागि फागुन १० गते बिहान १० बजेदेखि ११ बजेसम्म मतदाता नामावली प्रकाशन गरिनेछ । साथै, फागुन १३ गते बिहान १० बजेदेखि दिउँसो ३ बजेसम्म निर्वाचन अधिकृतको कार्यालयमा उम्मेदवारको मनोनयनपत्र दर्ता गरिनेछ । उपराष्ट्रपतिको निर्वाचनका लागि फागुन २७ गते बिहान ९ बजेदेखि दिउँसो २ बजेसम्म उम्मेदवारको मनोनयनपत्र दर्ता गर्नेलगायतका कार्यक्रम तय गरिएको छ ।नेपालको संविधानको धारा ६३ को उपधारा १ र धारा ६९ बमोजिम राष्ट्रपति तथा उपराष्ट्रपतिको पदावधि निर्वाचित भएको मितिले पाँच वर्ष हुने संवैधानिक व्यवस्था छ । विसं २०७४ साल फागुन २९ मा भएको राष्ट्रपतिको निर्वाचनमा निर्वाचित भएका वर्तमान राष्ट्रपतिको पदावधि २०७९ साल फागुन २८ गते समाप्त हुने तथा २०७४ साल चैत ४ गते निर्विरोध निर्वाचित भएका वर्तमान उपराष्ट्रपतिको पदावधि २०७९ चैत ३ गते समाप्त हुने भएकाले सोअगावै निर्वाचन सम्पन्न गर्नेगरी निर्वाचनको मिति तोकिएको हो । राष्ट्रपति तथा उपराष्ट्रपतिको निर्वाचनसम्बन्धी ऐन,२०७४ को दफा ४ र ५ बमोजिम आयोगले राष्ट्रपति तथा उपराष्ट्रपतिको निर्वाचनको मिति घोषणा गरी सोको जानकारी नेपाल सरकारलाई दिनुपर्नेछ । साथै, सोसम्बन्धी सूचना राष्ट्रपति तथा उपराष्ट्रपतिको निर्वाचनसम्बन्धी ऐन, २०७४ को दफा ४ तथा दफा ५ को उपदफा (३) बमोजिम नेपाल राजपत्रमा प्रकाशन गर्नुपर्ने भएकाले सोका लागि नेपाल सरकारका मुख्य सचिवमार्फत् मन्त्रिपरिषद्लाई आयोगले लेखी पठाउनेछ । आयोगले तोकिएको मितिमा राष्ट्रपति र उपराष्ट्रपतिको निर्वाचन सम्पन्न गर्न आवश्यक सम्पूर्ण सहयोग उपलब्ध गराउन नेपाल सरकारका मुख्य सचिवमार्फत् मन्त्रिपरिषद्लाई लेखी पठाउने जनाइएको छ ।"
माओवादी केन्द्रले बुधबारलाई बोलायो स्थायी कमिटी बैठक,काठमाडौंः नेकपा माओवादी केन्द्रको पदाधिकारी बैठकमा पार्टीको सांगठनिक गतिविधिका विषयमा छलफल भएको छ । पार्टी केन्द्रीय कार्यालय पेरिसडाँडामा भएको बैठकले संगठनका विविध विषयमा छलफल भए पनि निष्कर्षमा नपुगेको प्रवक्ता कृष्णबहादुर महराले जानकारी दिए। बैठकले स्थायी कमिटीको बैठक बुधबार बोलाउने निर्णय गरेको छ।
गृहमन्त्रीबारे निर्णय गर्ने जिम्मा प्रधानमन्त्रीलाईः कृष्णबहादुर महरा,"काठमाडौंः नेकपा माओवादी केन्द्रका उपाध्यक्ष कृष्णबहादुर महराले गृहमन्त्रीबारे निर्णय गर्ने जिम्मा प्रधानमन्त्री पुष्पकमल दाहाल प्रचण्ड'को रहेको बताएका छन्। पार्टी कार्यालय पेरिसडाँडामा पत्रकारहरूसँग कुरा गर्दै महराले गृहमन्त्रीबारे निर्णयको जिम्मा प्रधानमन्त्रीलाई दिइएको बताए। प्रवक्तासमेत रहेका महराले भने, आजको बैठकमा गृहमन्त्रीबारे कुरै भएन प्रवेश नै भएन। यो बारे प्रधानमन्त्री आफैंले निर्णय गर्नुहुन्छ, यो सरकारको विषय हो। स्थायी समितिमा कुरा होला। पार्टीको आज बसेको पदाधिकारी बैठकमा अधिकांसले गृहमन्त्री आफ्नै पार्टीका हुनुपर्नेमा बताएका थिए। सर्वोच्च अदालतले नेपाली नागरिक नरहेको ठहर गरेपछि रवि लामिछानेले गृहमन्त्रीबाट राजीनामा दिएका थिए। पुनः जिल्ला प्रशासन कार्यालय काठमाडौंबाट नेपाली नागरिकता प्राप्त गरेपछि लामिछाने पार्टी सभापतिमा नियुक्त भइसकेका छन्। गृहमन्त्रीमा आफ्नो पार्टीको दावी रहेको राष्ट्रिय स्वतन्त्र पार्टीले बताएको छ। यसले गर्दापनि लामिछाने गृहमन्त्री हुने लाइनमा छन्। तर, माओवादी केन्द्रले लामिछानेलाई गृह मन्त्री बनाउन आनाकानी गरेको छ।"
"रवि लामिछानेलाई फेरि गृहमन्त्री बनाउनु हुँदैन,राहदानीको पनि अनुसन्धान हुनुपर्छ : महन्थ ठाकुर","काठमाडौंः लोकतान्त्रिक समाजवादी पार्टीका अध्यक्ष महन्थ ठाकुरले राष्ट्रिय स्वतन्त्र पार्टीका सभापति रवि लामिछानेलाई अहिलेको अवस्थामा गृहमन्त्री बनाउन नहुने बताएका छन् । लोसपा अध्यक्ष ठाकुरले लामिछानेलाई गृहमन्त्री नबनाउन सरकारसँग माग गरेका हुन् । महोत्तरीको मटिहानी पुगेका ठाकुरले अन्नपूर्णसँग भने,उहाँको नागरिकताबारे मात्रै होइन्, पासपोर्टमाथि पनि कानुनी प्रश्न हो । पासपोर्टबारे अनुसन्धान बाँकी नै छ । ठाकुरले लामिछानेको राहदानी पनि अनुसन्धान गर्नुपर्ने जिकिर गरे । उनले भने,वास्तविकता त उहाँले आफै सोच्नु पर्ने हो। त्यो कामहरू गलत भएको छ कि छैन ? उहाँले सहि ठान्नु भएको कुरो कानुनी रुपमा सहि देखिएन । नागरिकता सन्दर्भमा सर्वोच्च अदालतले निर्णय गरेको र अब पासपोर्टको कुरोमा अनुसन्धान गर्ने बाटो खुलेको ठाकुरको भनाइ छ। सर्वोच्च अदालतले लामिछानेलाई नागरिकता विवादमा दोषी ठहर गरेपछि उनले प्रक्रिया पूरा गरेर पुन:नागरिकताको प्रमाणपत्र लिएका छन्। नागरिकता लिगलगत्तै सोमबार नै उनी राष्ट्रिय स्वतन्त्र पार्टीको सभापतिमा पुन:चयन भएका छन्। लामिछानेमाथि नेपाल र अमेरिकाको राहदानी एकैपटक प्रयोग गरेको आरोप छ।"
प्रधानमन्त्री प्रचण्ड र काठमाडौं महानगरका मेयर बालेनबीच भेटवार्ता,"काठमाडौं : काठमाडौं महानगरपालिका प्रमुख बालेन्द्र साह (बालेन)ले प्रधानमन्त्री पुष्पकमल दाहाल (प्रचण्ड) सँग भेटवार्ता गरेका छन् । सोमबार बिहान प्रधानमन्त्री निवास बालुवाटारमा काठमाडौं महानगरका मेयर साहले भेटवार्ता गरेका हुन्। फुटपाथ, सुकुम्बासीलगायतका विषयमा काठमाडौं महानगरको पछिल्लो कामको विरोध गर्दै प्रदर्शन हुन थालेपछि मेयर बालेन प्रचण्डसँग छलफल गर्न पुगेका हुन्। यस अगाडि महानगरले बस्ती हटाउन खोज्दा गृह मन्त्रालयले असहयोग गरेको उनले गुनासो गरेका थिए। सो लगत्तै महानगरले ठूलो संख्यामा नगर प्रहरी करारमा भर्ना गरेको छ। बाग्मती नदी किनारका अनाधिकृत संरचना र बस्ती हटाउन साहहले सरकारको साथ खोजेका छन्। उनीहरुबीच महानगर र केन्द्र सरकारबीचको समन्वय, सुकुम्बासी समस्या समाधान र फोहोर व्यवस्थापन लगायतको विषयमा छलफल भएको बताइएको छ। भेटमा मेयर बालेनले महानगरको काममा साथ दिन आग्रह गरेका छन्। जवाफमा प्रचण्डले महानगरले गर्ने विकास र सकरात्मक काममा सरकार र माओवादी केन्द्रको सहयोग रहने बताएको बालुवाटार स्रोतले जनाएको छ।"
सहिद दिवसमा वीरगन्जका पुराना कांग्रेस नेताहरू सम्मानित,"वीरगन्ज : सहिद दिवसमा नेपाली कांग्रेसले वीरगन्जमा कांग्रेसमा लामो समयदेखि योगदान गरेका आफ्ना सात जनालाई सम्मान गरेको छ। सोमबार आयोजित कार्यक्रममा कांग्रेस पर्सा क्षेत्र नम्बर २ को क्षेत्रीय कार्य समितिले उनीहरूलाई सम्मान गरेको हो। कार्यक्रममा कांग्रेसका केन्द्रीय सदस्य एवं पर्सा २ का प्रतिनिधिसभा सदस्य अजय चौरसियाले दोशल्ला ओढाएर सम्मान गरे। सम्मानित हुनेहरूमा हाजी तहुर अन्सारी, राम क्षेत्री पडित, हदिस मियाँ मन्सुरी, चन्द्र नारायण सिंह रिजाल, लालबहादुर प्रसाद कुर्मी, लाल महम्मद अन्सारी र मन्लाह अन्सारी रहेका छन्। झण्डै तीन दशकदेखि कांग्रेसमा सक्रिय रही पार्टीको संगठन विस्तार र सुदृढिकरणमा योगदान पुर्याएका सात जना नेतालाई सम्मान गरिएको क्षेत्रीय सभापति महम्मद शाहबुद्धिनले बताए।"
संसदलाई प्रभावकारी बनाउन पत्रकारको भूमिका अग्रणीः सभामुख,काठमाडौंः प्रतिनिधि सभाका सभामुख देवराज घिमिरेले समाजलाई अग्रगति दिने उद्देश्यलाई पूरा गर्न सबै मिलेर अघि बढ्नुपर्ने बताएका छन् । सोमबार सिंहदरबारमा सञ्चारकर्मीसँगको छलफलका क्रममा सभामुख घिमिरेले संसदको भूमिका समाजलाई अग्रगति दिने उद्देश्यलाई पूरा गर्ने भएकाले यसमा सञ्चार जगतलगायत सबै मिलेर अघि बढ्नुपर्ने बताएका हुन् । सभामुख घिमिरेले विभिन्न ऐन निर्माण गर्ने विधेयकमा छलफल वा नयाँ केहि निर्णय गर्ने विषयमा पनि आफू समझदारीमा नै अघि बढ्ने बताए । देश निर्माणका लागि यसअघि गरिएका प्रयत्नहरूई पनि आत्मसाथ गर्दै अघि बढ्नुको विकल्प नभएको सभामुख घिमिरेको भनाइ छ । सभामुख घिमिरेले संसदलाई प्रभावकारी बनाउनका लागि सञ्चारमाध्यमको भूमिका महत्वपूर्ण रहेको उल्लेख गरे । संसदको रिर्पोटिङका क्रममा देखिएका समस्याहरूलाई पनि समाधान गर्दै लैजाने बताए।
राष्ट्रपतिबारे एमाले उपमहासचिवको टिप्पणी कांग्रेसको ढडियामा माछा पर्दैन,"बेंसीसहर : नेकपा एमालेका उपमहासचिव पृथ्वीसुब्बा गुरुङले एमाले र माओवादी केन्द्रबीच भएको सहमतिअनुसार नै राष्ट्रपति एमालेको हुने बताएका छन्। लमजुङको सुन्दरबजारमा सोमबार आयोजित तिलकराज पाण्डेको १८औं स्मृति दिवसलाई सम्बोधन गर्दै गुरुङले पहिलो आधा कार्यकाल माओवादी केन्द्र प्रधानमन्त्री र दोस्रो आधा कार्यकाल एमालेको सभामुख, दोस्रो आधा कार्यकाल एमालेको प्रधानमन्त्री र माओवादी केन्द्रको तर्फबाट सभामुख हुने र ५ वर्ष राष्ट्रपति एमालेकै हुने सहमति भएको बताए। उनले भने, पार्टी अध्यक्ष केपी शर्मा ओली र नेकपा (माओवादी केन्द्र) का अध्यक्ष पुष्पकमल दाहालबीचको सहमतिअनुसार नै राष्ट्रपति एमालेको हुन्छ।' दाहाल प्रधानमन्त्री हुनेबेला दुई अध्यक्षबीच राष्ट्रपति एमालेकै बनाउने सहमति भएको उनले बताए। कांग्रेसले जाल हान्ने काम गरेको छ। ढडिया थाप्ने काम गरेको छ। कतै ढडियामा माछा परिहाल्छ कि भनेर। त्यो सम्भावना छैन' उनले भने। राष्ट्रपतिको विषयलाई लिएर राजनीति तरंगित भएको र आफूलाई समेत के हुन्छ? भनेर नेताकार्यकर्ताबाट बारम्बार फोन आइरहेको उनले बताए। उनले राष्ट्रियताको पक्षमा स्वाधीनताको पक्षमा लड्ने शक्ति फेरि सत्तामा आएको दाबी गरे। नेपालको राजनीतिक उथलपुथल देखेर दिल्ली चकित पर्यो। वासिङ्टन चकित पर्यो। शेरबहादुर देउवा प्रधानमन्त्री हुने ठाउँमा कसरी प्रचण्ड प्रधानमन्त्री भए भनेर उनले भने, त्यसपछि घेराबन्दी, अविश्वास र झगडा सुरु पार्न खोजिँदै छ। जाल फ्याँक्न खोजेको छ। कांग्रेसको प्रयास विफल हुन्छ। उनले नेकपा एमाले कम्युनिस्टको मूल पार्टी भएको र एमालेको नीतिभन्दा अरुको फरक नभएकाले पनि एमालेसँगको मोर्चाबन्दीमा अघि बढ्नुको विकल्प नभएको बताए। सुन्दरबजार नगरपालिका २ हाँडेटारमा जन्मिएका तिलकराज पाण्डेलाई तत्कालीन विद्रोही माओवादीले २०६१ साल माघ १६ गते गोली हानी हत्या गरेका थिए। २०२१ भदौ २९ गते जन्मिएका उनी २०४९ मा तत्कालीन परेवाडाँडा गाविसका अध्यक्ष, २०५४ मा निर्विरोध गाविस अध्यक्ष, २०५४ मा तत्कालीन नेकपा एमाले जिल्ला कमिटी सदस्य हुँदै सचिवालय सदस्य, २०५६ मा तत्कालीन नेकपा एमाले सचिवालय सदस्य एवं क्षेत्र नं २ को इन्चार्ज थिए।"
"प्रधानमन्त्री प्रचण्ड र अमेरिकी उपविदेशमन्त्री नुल्यान्डबीच भेट, एमसीसी कार्यान्वयनबारे चासो","काठमाडौं : अमेरिकी उपविदेशमन्त्री भिक्टोरिया नुल्यान्डले मिलेनियम च्यालेन्ज कर्पोरेसन (एमसीसी) कार्यान्वयनको विषयमा चासो देखाएकी छन्। सोमबार बिहान प्रधानमन्त्री निवास बालुवाटारमा प्रधानमन्त्री प्रचण्डसँग भएको भैटमा नुल्याण्डसहितको प्रतिनिधिमण्डलले नेपालमा लागु गरिएको एमसीसी कार्यान्वयनको विषयमा चासो राखेका हुन्। अमेरिकाको राजनीतिक मामिला हेर्ने उपविदेशमन्त्री नुल्यान्डले मिलेनियम च्यालेञ्ज कर्पोरेसन (एमसीसी) संसद्बाट पारित भएकाले कार्यान्वयनको बारेमा जिज्ञासा राखेका थिए। पाँच वर्षीय कार्यक्रम भएकाले एमसीसी कार्यान्वयनको दिशामा नेपाल सरकार अगाडि बढ्दा नेपाली जनताका लागि थप रोजगारीको सिर्जना, विद्युत् सेवाको आपूर्तिमा वृद्धि र ढुवानीको खर्च घट्ने अमेरिकाले बताउँदै आएको छ। सन् २०१७ सेप्टेम्बरमा नेपाल सरकार र अमेरिकी सरकारबीच ५० करोड अमेरिकी डलर अनुदानका लागि सम्झौता भएको थियो। अमेरिकी सरकारले दिने उक्त अनुदान राष्ट्रिय प्रसारण आयोजनाअन्तर्गत प्रसारण लाइन र सडक निर्माणमा खर्च गरिनेछ। नुल्यान्डको टोलीमा नेपालका लागि अमेरिकी राजदूत डिन आर थम्पसनसमेत सहभागी थिए। भेटमा नेपालअमेरिका सम्बन्ध, दुई पक्षीय सहयोग र आपसी हितलगायत विषयमा छलफल भएको बालुवाटार स्रोतले जनाएको छ। दुई दिने नेपाल भ्रमणका लागि उपविदेशमन्त्री नुल्यान्ड आइतबार साँझ काठमाडौं आइपुगेकी हुन्। उनले अमेरिकाले नियमित दिँदै आएको सहयोग यूएसएआईडी र नेपालले ती क्षेत्रमा गरेको प्रगतिका विषयमा पनि समीक्षा र अपडेट लिने जनाइएको छ।"
राष्ट्रपतिको निर्वाचन २५ फागुनमा,"काठमाडौं : निर्वाचन आयोगले राष्ट्रपतिको निर्वाचनको मिति तय गरेको छ । आयोगले राष्ट्रपतिको निर्वाचन आउँदो फागुन २५ गते बिहीबार हुनेगरी आज मिति तोकेको हो। यस्तै, उपराष्ट्रपतिको निर्वाचन चैत्र ३ गतेलाई तोकिएको छ। प्रमुख निर्वाचन आयुक्त दिनेशकुमार थपलियाले उक्त निर्णयका आधारमा आयोगले केहीबेरमै निर्वाचन कार्यक्रम सार्वजनिक गर्ने जानकारी दिए । वर्तमान राष्ट्रपति विद्यादेवी भण्डारीको कार्यकाल फागुन २८ गते सकिँदैछ।"
सिंहदरवारमा मन्त्रिपरिषद् बैठक सुरु,काठमाडौं : मन्त्रिपरिषद् बैठक सुरु भएको छ। सिंहदरवारस्थित प्रधानमन्त्री कार्यालयमा बैठक सुरु भएको हो। गृहमन्त्री रवि लामिछानेले राजीनामा दिएपछिको यो पहिलो बैठक हो।
स्थायी कमिटी बैठक स्थगित गरेर माओवादी केन्द्रले बोलायो पदाधिकारी बैठक,"काठमाडौं : नेकपा माओवादी केन्द्रको पदाधिकारी बैठक आज बोलाइएको छ। राष्ट्रपति निर्वाचन र गृहमन्त्रीको विषयमा छलफल गर्न स्थायी कमिटी बैठक स्थगित गरेर आकस्मिक रुपमा पदाधिकारी बैठक बोलाइएको हो। सचिव गणेश साहका अनुसार केहिबेरमा पार्टी कार्यालय पेरिसडाँडा बैठक बस्नेछ। उनले भने, आजको बैठक यस अगाडि स्थायी कमिटी बैठकमा शुक्रबार पेश गरिएको पार्टी एकतासम्बन्धी प्रतिवेदन, राष्ट्रपति निर्वाचन र पार्टी स्कूलिङ विभागको प्रतिवेदनमाथि छलफल हुन्छ। माओवादी केन्द्रका अधिकांश नेताहरूले साझा व्यक्तिलाई राष्ट्रपति बनाउनुपर्नेमा जोड दिएका छन्। उनीहरूले राष्ट्रिय सहमतिका आधारमा साझा व्यक्तिलाई राष्ट्रपतिमा अघि सार्न पार्टी अध्यक्ष एवं प्रधानमन्त्री पुष्पकमल दाहाल प्रचण्डमाथि दबाब पनि बढाएका हुन्। साहले पार्टीको आन्तरिक जीवनबारे विशेष एजेण्डा बनाएर पदाधिकारी बैठकमा छलफल हुने जानकारी दिए। सर्वोच्च अदालतले रवि लामिछानेको सांसद पद खारेज गरेपछि गृह मन्त्रालयको जिम्मेवारी प्रधानमन्त्री प्रचण्ड स्वयम्ले लिएका छन्। गृह मन्त्रालयको विषय सत्ता साझेदार दलसँग छलफल गरेर टुंग्याइने सचिव साहले जानकारी दिए। रास्वपाको आइतबार बसेको केन्द्रीय समिति बैठकले विगतमा सत्ता साझेदार दलसँग भएको सहमति अनुसार गृह मन्त्रालय नपाए सरकारबाट बाहिरिने चेतावनी दिएको छ। पार्टीका अध्यक्ष रवि लामिछाने गैर नागरिक भएको सर्वोच्चको फैसलाले संसद, उपप्रधान तथा गृहमन्त्री पद र पार्टीको सभापति पद गुमेपछि आइतबार नागरिकता लिएसँगै पार्टी सभापति चयन भएका छन्। उनी सभापति भए लगत्तै बसेको पार्टी केन्द्रीय समितिको बैठकले विगतमा सत्ता साझेदार दलसँग भएको समझदारी अनुसार गृहमन्त्रालय पार्टीले छोड्न नसक्ने निस्कर्ष निकालेको छ। यस विषयमा सत्ता साझेदार दलसँग छलफल गर्ने जिम्मेवारी पनि सभापति लामिछानेले नै लिएका छन्।"
देउवा र अमेरिकी उपविदेशमन्त्री न्युल्यान्डबीच भेट,"काठमाडौं : पूर्वप्रधानमन्त्री एवं नेपाली कांग्रेस सभापति शेरबहादुर देउवा र अमेरिकी उपविदेशमन्त्री भिक्टोरिया नुल्यान्डबीच भेटवार्ता भएको छ। दुई दिने नेपाल भ्रमणका रहेकी उपविदेशमन्त्री न्युल्यान्डसहितको प्रतिनिधिमण्डलले सभापति देउवासँग भेट गरेको हो। भेटवार्तामा एमसीसी परियोजनालगायतका विषयमा छलफल भएको बुझिएको छ । सभापति देउवा र उपविदेशमन्त्री नुल्याण्डबीचको भेटमा दुईपक्षीय हितका विषयमा छलफल भएको देउवाको सचिवालयले जनाइएको छ। । भेटमा देउवाले नेपाललाई अमेरिकाबाट निरन्तर प्राप्त सहयोग र समर्थनको उच्च मूल्याङ्कन गर्दै आभार व्यक्त गरेका थिए। यसअघि उपविदेशमन्त्री न्युल्यान्डले प्रधानमन्त्री पुष्पकमल दाहाल प्रचण्ड भेट्न बालुवाटार पुगेकी थिइन्। भेटमा नेपालअमेरिका सम्बन्ध,दुई पक्षीय सम्झौता र आपसी हितलगायत विषयमा छलफल भएको बालुवाटार स्रोतले जनाएको छ। दुई दिने नेपाल भ्रमणका लागि उपविदेशमन्त्री नुल्यान्ड आइतबार साँझ काठमाडौं आइपुगेकी हुन्। उनले नेपालपछि भारत,श्रीलंका र कतारको भ्रमण गर्ने अमेरिकी विदेश मन्त्रालयले जनाएको छ।"
योजना आयोगको सदस्यमा ज्ञवाली र महत नियुक्त,काठमाडौं : सरकारले राष्ट्रिय योजना आयोगको सदस्यमा दुई जनालाई नियुक्त गरेको छ। सोमबार बसेको मन्त्रिपरिषद् बैठकले सुशील ज्ञवाली र कुसेन्द्र महतलाई योजना आयोगको सदस्यमा नियुक्त गरेको प्रवक्ता एवं सञ्चार तथा सूचना प्रविधिमन्त्री रेखा शर्माले जानकारी दिइन्। ज्ञवाली पुनःनिर्माण प्राधिकरणका तत्कालीन सीइओ थिए भने महत कर्णाली प्रदेशको विज्ञको रूपमा काम गरेका थिए। यसअघि सरकारले योजना आयोगको उपाध्यक्षमा मीनबहादुर श्रेष्ठलाई नियुक्त गरेको थियो।
राष्ट्रपति निर्वाचनमा माओवादीले एमालेलाई सघाउनुपर्छ : गोकुल बाँस्कोटा,"विराटनगर : नेकपा एमालेका पोलिटब्युरो सदस्य गोकुल बाँस्कोटाले राष्ट्रपति निर्वाचनमा नेकपा (माओवादी केन्द्र) ले एमालेलाई सघाउनुपर्ने आवश्यकता रहेको बताएका छन्। नेकपा एमालेको भ्रातृ संगठन नेपाल खेलकुद महांसघले सोमबार विराटनगरमा आयोजना पत्रकार सम्मेलनमा बोल्दै नेता बाँस्कोटाको यस्तो भनाइ आएको हो। उनले राष्ट्रपति निर्वाचनमा एमालेलाई नसघाए माओवादी केन्द्र भद्रगोल अवस्थामा पुग्ने जिकिर गरे। नेपालको राजनीति षड्यन्त्रदेखि षड्यन्त्रसम्म र गठबन्धनदेखि गठबन्धनसम्मको छ। त्यसैले एमालेका उम्मेदवारलाई माओवादीले सघाउनुपर्छ, उनले भने, यो विषयमा यसअघि नै सहमति भइसकेको छ। अब माओवादीले आफ्नो नैतिकता देखाउनुपर्ने बेला आएको छ। राजनैतिक परिवर्तनको कारण देखाएर पन्छिन खोजे मुलुकमाथि नै संकट सिर्जना हुनसक्ने खतरा रहेको नेता बाँस्कोटाले बताए। षड्यन्त्रको राजनीतिले सधैं नपुग्ने भएकाले अब परिवर्तनको बाटो रोज्नुपर्ने बेला आएको उनले तर्क गरे। उनले भने, राजनीतिको कोर्स अब भने परिवर्तन गर्नुहुँदैन। नेपालमा अब राजनीतिक स्टन्टको कुनै आवश्यकता नरहेको उनले औंल्याए। यस्तो बाह्रसत्ताइस खेलले मुलुकलाई नै अस्थिरता र मध्यावधितर्फ धकेल्ने संकेतहरू देखा पर्दै गएको उनले दाबी गरे। दलहरू समयमै संवेदनशील हुनुपर्ने आवश्यकता रहेको धारणा उनले व्यक्त गरे। राजनीतिक दलहरूले चेत्नुपर्ने बेला आएको छ, उनले भने, चुनावको मतपरिणाम हेर्दा कसैको बहुमत नआएकाले अब दलहरू सुध्रिनुको अन्य कुनै विकल्प छैन्।"
आज माघ १६ : शहीद दिवस मनाइँदै,"काठमाडौं : प्रत्येक वर्ष माघ १६ गते मनाइने शहीद दिवस प्रजातन्त्र स्थापना एवं पुनर्स्थापना तथा विभिन्न कालखण्डका स्वतन्त्रताका लागि जीवन आहुति दिने शहीदको सम्झनामा विविध कार्यक्रम गरी आज देशभर मनाइँदैछ। शहीदलाई प्रत्येक वर्ष माघ १६ गते सम्झने गरे पनि सपना पूरा गर्न हुनुपर्ने जति काम नभएको गुनासो यस अवसरमा हुने गरेको छ। यस दिन हुने औपचारिक कार्यक्रममा जिम्मेवार अधिकारीहरुबाट शहीदको सपना पूरा गर्न लागिपरेको प्रतिबद्धता भने निरन्तर आउने गरेको छ। यही माघ १० देखि १६ गतेसम्म विभिन्न कार्यक्रमका साथ शहीद सप्ताह मनाउने घोषणा गरी विविध कार्यक्रम हुँदै आएको छ। विसं २०१२ देखि नै तत्कालीन काठमाडौँ नगरपालिकाको संयोजकत्वमा प्रत्येक वर्ष माघ १६ गते शहीदको सम्झनामा दिवस मनाउन थालिएको हो। स्वतन्त्रताको माग गर्दा विसं १९९७ मा शहीद शुक्रराज शास्त्रीलाई माघ १० गते काठमाडौँको टेकुस्थित पचलीमा, माघ १३ गते धर्मभक्त माथेमालाई सिफलमा र गङ्गालाल श्रेष्ठ एवं दशरथ चन्दलाई माघ १५ गते शोभाभगवतीमा राणा शासकले मृत्युदण्ड दिएका थिए। केके छन् कार्यक्रम ? माघ १६ गते सोमबार शहीद दिवसका अवसरमा बिहान शान्तिवाटिका रत्नपार्कदेखि शहीद स्मारक लैनचौरसम्म प्रभातफेरी कार्यक्रम आयोजना गरिएको जनाइएको छ। प्रधानमन्त्री, मन्त्री, सरकारका उच्चपदस्थ अधिकारी, जनप्रतिनिधि, सुरक्षा निकायको ब्यान्ड टोली र मार्चपास टोलीसहितको प्रभातफेरी शहीद स्मारक लैनचौर पुगी ज्ञातअज्ञात शहीदप्रति श्रद्धाञ्जली अर्पण गर्ने कार्यक्रम रहेको छ। यसैगरी लखन थापादेखि पछिल्ला स्वतन्त्रताका आन्दोलनमा शहादत प्राप्त गर्नुहुने शहीदको सम्झनामा मन्त्रिपरिषद्को विसं २०६४ जेठ ११ गतेको निर्णयानुसार उपत्यकाको उत्तरपूर्वी भेगस्थित गोकर्णेश्वरमा निर्माण भइरहेको राष्ट्रिय शहीद स्मारकमा पनि कार्यक्रमको तयारी भएको जनाइएको छ। वन तथा वातावरण मन्त्रालयको समेत कार्यभार सम्हालेका प्रधानमन्त्री पुष्पकमल दाहालको प्रमुख आतिथ्यतामा कार्यक्रम गरिने राष्ट्रिय शहीद तथा शान्ति पार्क निजामती (स्मारक) यज्ञडोल (जगडोल) सामुदायिक वन पर्यापर्यटन प्रवर्द्धन तथा उद्यान व्यवस्थापन समितिको आयोजनामा कार्यक्रम गर्न लागेको अध्यक्ष सुदर्शन सिग्देलले जानकारी दिए। प्रधानमन्त्री दाहालले गोकर्णको शहीद स्मृति स्तम्भमा शहीद तथा बेपत्ता अभिलेख शुभारम्भ र राष्ट्रिय शहीद स्मारक उद्घाटन गर्ने कार्यक्रम रहेको जानकारी पनि उनले दिए। विसं २०६३ अघि शहीद दिवसका दिन राज्यका तर्फबाट शहीदगेटमा विशेष कार्यक्रम गरी दिवस मनाइन्थ्यो। त्यसपछि भने लैनचौरस्थित शहीद स्मारकमा विशेष कार्यक्रम हुन थालेको छ। शहीदगेटमा पनि विभिन्न सङ्घसंस्थाले कार्यक्रम गरी दिवस मनाउने गरेका छन्। पछिल्लो समय नारायणहिटी दरबार सङ्ग्रहालय परिसरमा निर्माण भएको गणतन्त्र स्मारकमा शहीदप्रति श्रद्धाञ्जली गर्ने स्थल राखिने घोषणा गरिएको छ। त्योसमेत सञ्चालनमा आउन सकेको छैन। स्मारकमा राष्ट्रपति, उपराष्ट्रपति, प्रधानमन्त्री, मन्त्रीलगायत उच्चपदस्थले शपथ लिएपछि शहीदलाई श्रद्धाञ्जली अर्पण गर्ने गरी तयारी गरिने जनाइएको छ। विदेशी पाहुना आउँदासमेत स्वतन्त्रताका लागि जीवन अर्पण गर्ने शहीदको सम्झनास्वरुप पुष्पगुच्छा अर्पण गर्ने स्थल बनाइने जनाइएको छ। शहीदको स्पष्ट परिभाषा नगरी पछिल्लो समय जो सुकैलाई घोषणा गरिँदा शहीदको गरिमा नै घटेको टिप्पणी पनि हुने गरेको छ। रासस"
राहदानी छानबिन नहुँदै गृहमन्त्रीमा फर्किन दौडधुप,"काठमाडौं : पुनः नेपाली नागरिकता प्राप्त गरेलगत्तै आइतबार रवि लामिछानेले गृहमन्त्रीमा फर्किन दौडधुप थालेका छन्। फेरि राष्ट्रिय स्वतन्त्र पार्टीको सभापति बनेर उनले आइतबारै प्रधानमन्त्री पुष्पकमल दाहालसँग यो विषयमा छलफल गरेका छन्। त्यसअघि उनको पार्टीले गृह मन्त्रालय नपाए सरकारबाट बाहिरिने निर्णय गरेको थियो। तर, लामिछानेले आफू अमेरिकी नागरिक छँदै नेपालको राहदानीसमेत बनाएको विषयमा प्रहरीले छानबिन गर्नै बाँकी छ। झुटा विवरण पेस गरी राहदानी लिएको विषयमा छानबिन गरी कारबाही गर्नुपर्ने कानुनविद् बताउँछन्। उनीहरू यसलाई राहदानी दुरुपयोगको संज्ञा दिन्छन्। राहदानी ऐन, २०७६ मा कसैले झुटा विवरण दिई राहदानी वा यात्रा अनुमतिपत्र लिएमा वा लिन प्रयत्न गरेमा २ लाखदेखि ५ लाख रुपैयाँसम्म जरिवाना वा एक वर्षदेखि तीन वर्षसम्म कैद वा दुवै सजाय हुने कानुनी व्यवस्था छ। लामिछानेले भने उक्त राहदानी आइतबार नै राहदानी विभागमा फिर्ता गरेका छन्। पुरानै नागरिकताबाट बनाएका कारण राहदानी फिर्ता गरेको उनले बताए। राहदानी ऐनको दफा १५ मा नेपाली नागरिक कायम नरहेमा, गैरनेपाली नागरिकले प्राप्त गरेको प्रमाणित भएमा, झुटा विवरण पेस गरी प्राप्त गरेमा राहदानी रद्द गर्न सकिने उल्लेख छ। लामिछानेले अमेरिकी नागरिकता परित्याग गरेपछि विधिवत् रूपमा नेपाली नागरिकता पुनः कायम गर्ने प्रक्रिया पूरा गरेको नदेखिएको ठहर शुक्रबार सर्वोच्च अदालतको संवैधानिक इजलासले गरेको थियो। जसकारण प्रतिनिधिसभा सदस्यको उम्मेदवार हुन वा सो पदमा निर्वाचित भई कायम रहन नमिल्ने फैसला इजलासले सुनाएको थियो। त्यससँगै लामिछानेले सांसदसहित उपप्रधान तथा गृहमन्त्री र पार्टी सभापति पद गुमाएका थिए। रास्वपा महामन्त्री एवं प्रवक्ता डा मुकुल ढकालले गृह मन्त्रालय आफ्नै पार्टीले पाउनुपर्ने दाबी गठबन्धनमा गर्ने बताए। सत्ता गठबन्धनमा मन्त्रालय बाँडफाँट हुँदा गृह मन्त्रालय हाम्रो भागमा परेको हो। त्यसैले हामीले नै पाउनुपर्छ भनेर गठबन्धनमा कुरा राख्छौं, केन्द्रीय समिति बैठकपछि प्रवक्ता ढकालले भने, यसका लागि गठबन्धनमा कुरा गर्ने जिम्मा पार्टी सभापतिलाई नै दिने निर्णय गरेका छौं। लामिछानेले आइतबार जिल्ला प्रशासन कार्यालय काठमाडौं पुगेर निवेदन दिई पुनः नेपाली नागरिकता कायम गरेका हुन्। काठमाडौंका सहायक प्रमुख जिल्ला अधिकारी देवी पाण्डे खत्रीका अनुसार लामिछानेलाई पुरानै नम्बर भएको नयाँ नागरिकता दिइएको हो। यसअघि लामिछानेले २०५० माघ १० गते नागरिकता लिएका थिए। तर, उनले २०७० मा अमेरिकी नागरिकता लिएका थिए। सत्ता गठबन्धनमा मन्त्रालय बाँडफाँट हुँदा गृह मन्त्रालय हाम्रो भागमा परेको हो। त्यसैले हामीले नै पाउनुपर्छ भनेर गठबन्धनमा कुरा राख्छौं ।डा मुकुल ढकाल, रास्वपा महामन्त्री नेपाल नागरिकता ऐन, २०६३ को दफा १० (१) मा नेपालको कुनै नागरिकले आफूखुसी कुनै विदेशी मुलुकको नागरिकता प्राप्त गरेपछि निजको नेपाली नागरिकता कायम रहने छैन भनेको छ। दफा ११ मा पुनः नेपाली नागरिकता कायम गर्ने व्यवस्था छ। तर, लामिछानेले नागरिकता कायम नगरी नै २७ मे २०१५ मा नेपालको राहदानी लिएका हुन्। जति बेला उनी ५ मार्च २०१४ मा बनेको अमेरिकी राहदानी बोकिरहेका थिए। नागरिकताको विवाद उठिरहेकै बेला स्वार्थ बाझिने मन्त्रालयमा गएका उनले आफू चोखिनका लागि राज्य संयन्त्रको दुरुपयोग गरेका थिए। राहदानीको छानबिन थाँती नै रहेका बेला फेरि त्यहीं मन्त्रालयमा फर्किन उनी दौडधुपमा लागेका हुन्। संविधानको धारा ७८ अनुसार संघीय संसद्को सदस्य नभएको व्यक्ति पनि मन्त्री बन्न पाउने व्यवस्था छ। तर, ६ महिनाभित्र संघीय संसदको सदस्यता प्राप्त गर्नुपर्ने व्यवस्था छ। लामिछानेको सांसद पद गुमेपछि चितवन २ मा उपनिर्वाचन गर्नुपर्ने भएको छ।"
"चुनौतीपूर्ण परिस्थितिमा गठन भएको सरकार सामाजिक न्याय, सुशासन र समृद्धिमा केन्द्रित छ : प्रचण्ड","काठमाडौं : प्रधानमन्त्री पुष्पकमल दाहाल प्रचण्डले चुनौतीपूर्ण परिस्थितिमा नयाँ सरकार गठन भएको बताएका छन्। सहिद दिवसको अवसरमा सोमबार शुभकामना सन्देश दिँदै प्रधानमन्त्री प्रचण्डले चुनौतीपूर्ण परिस्थितिमा गठन भएको नयाँ सरकार सामाजिक न्याय, सुशासन र समृद्धिको लक्ष्यमा अघि बढ्न दृढ संकल्पित भएको बताएका छन्। उनले एकपटक सहिदहरूको सपना पूरा गर्न हातेमालो गर्दै अघि बढ्न आव्हान गरेका छन्। चुनौतीपूर्ण परिस्थितिमा गठन भएको नयाँ सरकार सामाजिक न्याय, सुशासन र समृद्धिको लक्ष्यमा अघि बढ्न दृढ संकल्पित छ।जारी शुभकामना सन्देशमा भनिएको छ, आजको यस ऐतिहासिक दिनले देश र जनताको समुन्नत भविष्यका लागि सहकार्य गरी अघि बढ्न सबैलाई प्रेरणा मिलोस् भन्ने कामनासहित फेरि एकपटक सहिदहरूको सपना पूरा गर्न हातेमालो गर्दै अघि बढ्न म सबैमा हार्दिक आव्हान गर्दछु। बलिदानको उच्च सम्मानका साथ सहिदहरूको सपनालाई साकार पार्ने कार्यमा सबै आआफ्नो ठाउँबाट निरन्तर प्रयत्नशील रहनु आवश्यक भएको उनको भनाई छ। नेकपा माओवादी केन्द्रका अध्यक्षसमेत रहेका प्रचण्डले सम्पूर्ण तागत देश र जनताको हितका खातिर समर्पित गर्ने प्रतिबद्धतासमेत व्यक्त गरे। शुभकामना सन्देशमार्फत प्रचण्डले भनेका छन्,सहीदहरूले देखाएको बाटोमा शब्दमा मात्र होइन, कर्ममा समेत अनवरत रूपमा लामवद्ध हुन, उहाँहरूको त्याग र प्रेरणा राष्ट्र र जनताको विकास एवं समृद्धिका लागि खर्चिने संकल्प गर्न म आम जनसमुदायमा हार्दिक अपील गर्दै जीवनपर्यन्त आफ्नो सम्पूर्ण तागत देश र जनताको हितका खातिर समर्पित गर्ने प्रतिबद्धतासमेत व्यक्त गर्दछु। देशलाई समृद्ध र समुन्नत बनाउन सहिदहरूको सपना तथा योगदान सधै प्रेरणादायी हुने प्रधानमन्त्रीको विश्वास छ। तानाशाही र निरंकुश व्यवस्थाका विरूद्ध संघर्षका क्रममा उच्च बलिदानी गर्नुहुने महान् सहिदहरूको बलिदानी भएको दिनलाई सहिद दिवसको रूपमा स्मरण गर्दै आएका सन्देशमा उल्लेख छ। आजको दिन नेपाल र नेपालीहरूको आत्मसम्मान र स्वतन्त्रताको लागि आफ्नो जीवन बलिदान गर्ने सहिदहरूप्रति विशेष सम्मान व्यक्त गर्ने दिन भएको उल्लेख गर्दै प्रचण्डले परिवर्तनका पक्षमा भएका सम्पूर्ण आन्दोलनमा आफ्नो जीवन अर्पण गर्ने महान् सहिदहरूप्रति हार्दिक श्रद्धाञ्जली अर्पण गरेका छन्। प्रचण्डले बेपत्ता योद्धाहरूको स्मरण र आन्दोलनका क्रममा घाइते भएका योद्धाहरूको शीघ्र स्वास्थ्यलाभसहित दीर्घायुको कामना गरेका छन्। देशलाई समृद्ध र समुन्नत बनाउन सहिदहरूको सपना तथा योगदान सधै प्रेरणादायी हुने प्रधानमन्त्रीको विश्वास छ। उनले भनेका छन्, राणाकाल सुरू हुनुपूर्वका विभिन्न आन्दोलन, सङ्घर्ष, राणाकाल विरूद्धका चरणवद्ध आन्दोलन, २००७ सालको परिवर्तन, पहिलो र दोस्रो जनआन्दोलन, दश वर्षे जनयुद्ध, मधेश आन्दोलन लगायतका आन्दोलन, जनआन्दोलन तथा सङ्घर्षमार्फत् नेपालले जेजति उपलब्धि प्राप्त गरेको छ, ती महान् सहिदहरूको सङ्घर्ष र बलिदानीबाट मात्र सम्भव भएको हो। सङ्घीय लोकतान्त्रिक गणतन्त्रलाई संस्थागत गर्न तथा नयाँ संविधानको कार्यान्वयनमार्फत् देशलाई समृद्ध र समुन्नत बनाउन सहिदहरूको सपना तथा योगदान सधै प्रेरणादायी हुनेछ भन्ने विश्वास लिएको छु। स्वतन्त्रताको माग गर्दा विसं १९९७ मा शहीद शुक्रराज शास्त्रीलाई माघ १० गते काठमाडौँको टेकुस्थित पचलीमा, माघ १३ गते धर्मभक्त माथेमालाई सिफलमा र गङ्गालाल श्रेष्ठ एवं दशरथ चन्दलाई माघ १५ गते शोभाभगवतीमा राणा शासकले मृत्युदण्ड दिएका थिए ।"
नयाँ सरकारसँग साझेदारी खोज्दै अमेरिका,"काठमाडौं : अमेरिकाको राजनीतिक मामिला हेर्ने उपविदेशमन्त्री भिक्टोरिया नुल्यान्ड नेपालको दुईदिने भ्रमणका लागि आइतबार साँझ काठमाडौं आइपुगेकी छन्। उनले नेपालपछि भारत, श्रीलंका र कतारको भ्रमण गर्ने अमेरिकी विदेश मन्त्रालयले जारी गरेको विज्ञप्तिमा उल्लेख छ। नेपालमा नुल्यान्ड नयाँ सरकारसँगको अमेरिकी साझेदारीको छलफलमा बृहत् एजेन्डामा संलग्न हुनेछिन्, विज्ञप्तिमा लेखिएको छ। उनले प्रधानमन्त्री पुष्पकमल दाहाल प्रचण्ड, उपप्रधानमन्त्रीसमेत रहेका राप्रपा अध्यक्ष राजेन्द्रप्रसाद लिङदेन, परराष्ट्रमन्त्री डा विमला राई पौड्यालसँग भेट गर्ने परराष्ट्र मन्त्रालयकी प्रवक्ता सेवा लम्सालले बताइन्। यस्तै, कांग्रेस सभापति शेरबहादुर देउवा, एमाले अध्यक्ष केपी शर्मा ओली, एकीकृत समाजवादीका अध्यक्ष माधवकुमार नेपालसँग पनि भेटघाटको कार्यक्रम छ। यो नियमित भ्रमणजस्तै हो। यस्ता नियमित भ्रमणबारे परराष्ट्रले नियमित काम गरिरहेको हुन्छ, प्रवक्ता लम्सालले भनिन्, उहाँको भ्रमणका विषयमा अग्रिम सूचना थियो। अमेरिकी राजदूतावासका अनुसार नुल्यान्डको भ्रमणका क्रममा मानवअधिकार, प्रजातन्त्र, शरणार्थीलगायत विषयमा छलफल हुनेछ। नेपालमा अमेरिकी अनुदानमा सञ्चालित परियोजनाका विषयमा थप अपडेट लिने पनि जनाइएको छ। नेपालको संस्कृतिलगायत विषयमा पनि छलफल हुनेछ। उनले अमेरिकाले नियमित दिँदै आएको सहयोग यूएसएआईडी र नेपालले ती क्षेत्रमा गरेको प्रगतिका विषयमा पनि समीक्षा र अपडेट लिने जनाइएको छ। अमेरिकाले नेपालको पुनर्निर्माणमा गरेको सहयोग र ललितपुरको पाटनमा रहेका सांस्कृतिक सम्पदास्थलको अवलोकन गर्ने कार्यक्रम छ। अमेरिकी राजदूत डिन थम्पसनले यसअघि जनवरी १२ मा पत्रकारसँग एमसीसी नेपाल कम्प्याक्टलाई कार्यान्वयन गर्न उच्च प्राथमिकता दिएको बताएका थिए। अमेरिकाले ५० करोड डलरको यो परियोजना अगस्टदेखि लागू हुने गरी यसलाई कुनै पनि अवरोधबिना कार्यान्वयन होस् भन्ने चाहेको छ। उपमन्त्रीको भ्रमणलगत्तै अमेरिकी अन्तर्राष्ट्रिय सहयोग नियोगकी प्रमुख सामन्था पावर पनि ५ फेब्रुअरीदेखि नेपाल भ्रमणमा आउने तय भएको जनाइएको छ। अमेरिकी नागरिक सुरक्षा, प्रजातन्त्र र मानवअधिकार उपमन्त्री उज्रा जिया पनि गत वर्ष जेठमा नेपाल आएकी थिइन्। यसपटक अमेरिकी टोलीमा उपसहायक मन्त्री नेन्सी ज्याक्सन र अमेरिकी विदेश मन्त्रालयकी म्यारी फ्रेङ्गाकिस छन्। उनीहरू सोमबार भारत जाने तालिका छ। नुल्यान्ड सन् २०२१ अप्रिलदेखि अमेरिकी विदेश मन्त्रालयमा राजनीतिक मामिला हेर्ने उपमन्त्रीका रूपमा कार्यरत छिन्। त्यसअघि उनी वासिङ्टन डीसीमा रहेको विश्वव्यापी रणनीतिक सल्लाहकार र व्यावसायिक कूटनीति फर्म अबल्राइट स्टोनब्रिज समूहकी वरिष्ठ सल्लाहकार थिइन्।"
२५९ जनाको लाइसेन्स निलम्बन गर्न यातायात विभाग पठाइयो,काठमाडौं : काठमाडौं उपत्यका ट्राफिक प्रहरी कार्यालयले पाँच पटकभन्दा बढी ट्राफिक नियम उल्लंघन गर्ने दुई सय ५९ जना सवारी चालकको सवारी चालक अनुमतिपत्र (लाइसेन्स) निलम्बनका लागि यातायात व्यवस्था विभागमा पठाएको छ। सवारी तथा यातायात व्यवस्था ऐन २०४९ र नियमावली २०५४ बमोजिम चालकले पालना गर्नुपर्ने सर्त तथा नियम पाँच पटकभन्दा बढी उल्लंघन गरेको पाइएकाले सोही ऐनको परिच्छेद ४ को दफा ६० बमोजिमको कसुरमा लाइसेन्स निलम्बनका लागि यातायात व्यवस्था विभाग पठाइएको कार्यालयका प्रवक्ता एवम् प्रहरी वरिष्ठ उपरीक्षक राजेन्द्रप्रसाद भट्टले जानकारी दिए। निलम्बनका लागि पठाइएका सवारी चालक अनुमतिपत्रमध्ये एक व्यक्ति बढीमा ३६ पटकसम्म र कम्तिमा छ पटकसम्म कारबाहीमा परेका थिए। यसरी पाँच पटकभन्दा बढी कारबाहीमा परेका सवारी चालक अनुमतिपत्र निलम्बनका लागि यातायात व्यवस्था विभाग मीनभवन पठाएको हो। ट्राफिक नियम उल्लंघन गरिरहने चालकबाट नै धेरै जसो सवारी दुर्घटना हुने गरेकाले सुरक्षित यात्राका लागि नियम पालना गर्न प्रवक्ता भट्टले सबैलाई अनुरोधसमेत गरेका छन्।
मंगलबार देशका दुईवटा प्रदेशमा वर्षा हुने,काठमाडौं : मंगलबार दिउँसो देशका दुईवटा प्रदेशमा वर्षा हुने भएको छ। मौसम पूर्वानुमान महाशाखाका अनुसार कर्णाली र लुम्बिनी प्रदेशका एकदुई स्थानमा हल्का वर्षाको सम्भावना छ। देशको उच्च पहाडी तथा हिमाली भूभागका केही स्थानहरूमा हल्का हिमपातको सम्भावना रहेको शाखाले जनाएको छ। मंगलबार रातको समयमा देशका उच्च पहाडी तथा हिमाली भूभागका थोरै स्थानहरुमा हल्का हिमपातको सम्भावना रहेको छ।
दूतावास नभएका देशमा सरकारी घुम्ती टोली खटाउने,"काठमाडौं : पोर्चुगलमा पछिल्लो समय ठूलो संख्यामा नेपालीहरू समस्यामा पर्दै गएको गुनासो बढेको बढेपछि सरकारले विशेष टोली खटाउने तयारी गरेको छ। परराष्ट्रमन्त्री विमला राई पौडेलले आगामी एक महिनाभित्र पोर्चुगलमा सरकारी टोली पठाउने तयारी गरेको बताइन्। गैरआवासीय नेपाली संघको यूरोप क्षेत्रका राष्ट्रिय समन्वय परिषद्को आयोजनामा भएको अन्तरक्रिया कार्यक्रममा परराष्ट्रमन्त्री पौडेलले दूतावास तथा कन्सुलर सेवा नभएका देशहरूमा सरकारले घुम्ती टोली खटाएर त्यहाँका नेपालीहरूले भोग्नुपरेको समस्या समाधानका लागि पहल गर्ने तयारी गरेको बताइन्। पोर्चुगलको धेरै कुराहरू सुन्यौँ, धेरै नेपाली अलपत्र छन्, कागजपत्र नभएका भन्ने पनि सुन्नमा आएपछि सकेसम्म कन्सुलेट खोल्ने तयारी छ, तर सो कार्य तत्काल सम्भव छैन, त्यसमा आर्थिक पाटो पनि जोडिएको छ, उनले भनिन्,मन्त्रिपरिषदबाटै त्यसको निर्णय हुनुपर्छ, तत्काल समस्या समाधानका लागि २५ देखि १ महिनाभित्र एउटा सरकारी टोली पोर्चुगलमा राख्ने र त्यहाँका कागजपत्रविहीन तथा समस्याग्रस्त नेपालीलाई सहजीकरण गर्ने योजना बनाएका छौँ। अर्थ मन्त्रालय र प्रधानमन्त्री कार्यालयमा पठाएको उनले जानकारी दिइन्। स्पेनबाट वा अन्य कहाँबाट टोली खटाउने भन्नेमा हामी छलफलमा छौँ उनले भनिन्। उनले दिगो समाधान कन्सुलेट नै राख्ने हो तर आर्थिक पाटोदेखि मन्त्रिपरिषद्को निर्णय आवश्यक पर्छ त्यसमा लामो समय लाग्छ। यसअघि गैरआवासीय नेपाली संघका अध्यक्षत्रयसहितको प्रतिनिधिमण्डलले काठमाडौंस्थित परराष्ट्र मन्त्रालयमा पुगेर दूतावास तथा महावाणिज्यदूत नभएका देशमा तत्काल दूतावास स्थापना तथा महावाणिज्यदूत नियुक्त गर्न मन्त्री पौडेललाई आग्रह गरेको थियो। यूरोपेली मुलुक माल्टामा दूतावास नहुँदा समस्या परेको भन्ने विषयमा मन्त्रालय जानकार रहेको भन्दै मन्त्री पौडेलले माल्टाको समस्या समाधानमा सरकारले पहल गर्ने बताइन्। हाल बेलायतस्थित दूतावासले नै माल्टामा काम गर्दै आएकोमा सो प्रभावकारी नभएको गुनासो बढेकोले छ। साइप्रसमा घरेलु कामदारको रुपमा जाने क्रम बढेको भन्दै त्यसलाई जी टु जी च्यानलमा ल्याउन सरकारले पहल गर्ने मन्त्री पौडेलको भनाइ थियो। यद्यपि त्यस सम्बन्धमा अध्ययन गर्नै बाँकी रहेकाले आफूले आवश्यक अध्ययन गरेर मात्रै काम अघि बढाउने उनको भनाइ थियो। मन्त्री पौडेलले विदेशस्थित दूतावास तथा कूटनीतिक नियोगलाई २४ घण्टा सञ्चालन गर्न सर्कुलर जारी गरेको बताइन्। नेपाली नागरिकलाई दूतावासमा गुहार्छ भने ऊ सुरिक्षत हुनुपर्छ र उसका लागि दूतावासको सर्भिस २४ घण्टे हुनुपर्छ भन्ने हाम्रो ध्येय छ, त्यहीअनुसार काम हुन्छ, चाहे त्यो टेलिफोनबाट इमेलबाट नै किन नहोस्। र्यापिड रेसपोन्डस् टिम बनाउने र त्यसले मासिक रिर्पोट गर्ने व्यवस्था मिलाउने, जनशक्ति थप्ने र दूतावासमार्फत द्रूत सेवामा हुनुपर्छ भन्नेमा आफ्नो जोड रहेको मन्त्री पौडेलले बताइन्। पासपोर्ट नवीकरण गर्दा लामो समय लाग्ने, अर्को देशमा जानुपर्ने बाध्यता रहेको गुनासो आएको भन्दै मन्त्री पौडेलले दूतावासले मोबाइल टिम पठाउने वा के गर्ने भन्ने भन्नेमा सुझाव दिन एनआरएनएलाई आग्रह गरिन्। विकास साझेदारीमा पनि काम अघि बढाउने तयारी रहेको मन्त्री पौडेलको भनाइ थियो। पोर्चुगलका महासचिव राजकुमार थापाले त्यहाँ नेपालीको अवस्था र समस्याबारे जानकारी गराउँदै सरकारले तत्काल पहल नगरे आत्महत्या जस्तो विकराल समस्या आउनसक्नेतर्फ मन्त्री पौडेलको ध्यानाकर्षण गराए। एनआरएनए साइप्रसकी राधा पोखरेलले साइप्रसमा घरेलु कामदारका रुपमा गैरकानूती तवरले बसिरहेका नेपालीको संख्या बढ्दै गएको भन्दै जीटुजीमार्फत कामदार पठाउने व्यवस्था गर्न आग्रह गरिन्। यस्तै उनले त्यहाँ विद्यार्थीले भोग्नुपरेका समस्याबाारे जानकारी गराइन्। एनआरएनए पोल्याण्डका महासचिव पवन खड्काले त्यहाँको नेपालीको अवस्था र विद्यमान समस्याबारे अवगत गराए। माल्टाका अध्यक्ष भूवन अर्यालले माल्टामा दूतावास नहुँदा भोग्नुपरेको समस्या, माल्टासँग नेपालले कूटनीतिक सम्बन्ध विस्तारका लागि गर्न सक्ने पहल लगायतका विषयमा बोले। एनआरएनए पोल्याण्डका अध्यक्ष पवन खड्काले दूतावास नहुँदा नेपालीले भोग्नुपरेको समस्याबारे जानकारी गराए। एनआरएनए स्पेनका अध्यक्ष शालिकराम डुम्रेले विविध कारण ज्यान गुमाएका नेपालीको शव व्यवस्थापन लगायतका समस्याबारे मन्त्री पौडेलको ध्यानाकर्षण गराए। चेक रिपब्लिकका अध्यक्ष यदुराम पन्थीले त्यहाँस्थित नेपालीलाई व्यवसाय गर्न सरकारी स्तरबाट पहल गरी आवश्यक व्यवस्था मिलाउन र कन्सुलर सेवा उपलब्ध गराउन अनुरोध गरे। बेल्जियमका अध्यक्ष खड्ग केसीले बेल्जियममा हालसम्म त्यस्तो कुनै समस्या नरहेको र समस्या परिहालेपनि नेपाली समुदाय मिलेर समाधान गर्ने गरेको बताए। एनआरएनकी महिला उपाध्यक्ष यास्मिन बेगमले मध्यपूर्वमा नेपाली श्रमिकको अवस्थाबारे जानकारी गराउँदै त्यस्तो विकराल समस्या नभएको जानकारी गराइन्। यद्यपि, शव व्यवस्थापन र स्वदेश फिर्ताका लागि सरकारले सहजीकरण गर्नुपर्नेमा उनले जोड दिइन्।"
गोरखाको पुष्कर तीर्थमा हरेक दिन गोरक्षआरती हुने,"गोरखा : गोरखा सदरमुकामको धार्मिक तथा ऐतिहासिक पुष्करतीर्थ (रानीपोखरी) मा हरेक दिन गोरक्षआरती हुने भएको छ। तत्कालीन राजा राम शाहले निर्माण गरेका पुस्करतीर्थमा फागुन ६ गते महाशिवरात्रीको दिनदेखि गोरखनाथलाई समर्पण गरी आरती गर्ने निर्णय गरिएको आरती समितिले जनाएको छ। हिन्दू धर्म संस्कृति अनुसारको रीतिथिति जोगाउन र पर्यटन विकास गर्न आरती गर्ने निर्णय गरिएको समितिका अध्यक्ष भगवानबाबु मास्के बताउँछन्। यो आरती भन्ने कुरा हाम्रो ऐतिहासिक र धार्मिक परम्परा पनि हो, समितिका अध्यक्ष भगवानबाबु मास्केले सोमबार पत्रकार सम्मेलन आयोजना गरी भने, गोरखामा पर्यटन भित्र्याउन र आएका पर्यटक टिकाउनका लागि पनि आरती एउटा माध्यम हुन सक्छ। गोरखा देवी देवताको पवित्र ठाउँ, ऐतिहासिक पुण्य भूमि, गोरखकाली, गोरखानाथ मन्दिर रहेको ठाउँ भएकाले पनि यहाँ नियमित आरती गर्दा जिल्लावासीलाई पनि फाईदा पुग्ने मास्केले बताए। गोरखालाई गोरक्षभूमिका रूपमा लिइने भएकाले यहाँ गोरक्ष आरती गर्न लागिएको हो, उनले भने, सँगसँगै अन्य देवीदेवताको पनि जयजयकार हुनेछ। नियमित आरती गर्न गोरक्षनाथ वैद्धिक गुरुकुलसँग सहकार्य गरिनेछ। गुरुकुलका बटुकहरूले नियमित आरती गर्नेछन्। आरती समिति, द्विजबन्धु सांस्कृतिक समाज, गोरक्ष धाम लगायत, संघसंस्था, सरकारी निकाय र व्यक्तिहरूको सहयोगमा नियमित आरती सञ्चालन गर्ने समितिका सचिव अयोध्या जोशीले बताए। आरतीका लागि गोरखा नगरपालिका६ पँदेली निवासी नवीनकुमार श्रेष्ठले तीनसेट आरती सामग्री सहयोग स्वरूप उपलब्ध गराइसकेका छन्। शिवरात्रीको दिनबाट सुरु गर्ने हुँदा उक्त दिन मेलाका रूपमा हामीले आरती सुरु गर्ने योजना बनाएका छौँ, आरती समितिका अध्यक्ष भगवानबाबु मास्केले भने। पशुपति तथा फेवातालमा जस्तै गरी आरती नियमित सञ्चालन गर्ने योजना अनुसार त्यहाँबाट प्रशिक्षण दिन अनुरोध गरिएको र केहीदिनमै गोरखा आएर प्रशिक्षण दिने आश्वासन आएको उनले बताए। पितृको सम्झना, जन्मोत्सवमा वा अन्य बिभिन्न समयमा व्यक्ति वा संघ संस्थाले पनि निश्चित शुल्क तिरेर आरती गर्न सक्नेछन्। त्यसका लागि न्यूनतम आरती गर्दा लाग्ने शुल्क लिएर सञ्चालन गर्ने योजना समितिको छ। सबैले सहजै हेर्न सक्ने गरी पुष्करतीर्थबाट गोरखनाथगुफा तथा गोरखकाली मन्दिरतर्फ फर्किएर आरती गरिनेछ। हरेक साँझ आरती गर्न आधाघण्टा समय लाग्छ। अहिले तीनसेट आरती घुमाइने समितिका सचिव अयोध्या जोशीले बताए। नियमित आरती खर्च, बटुकहरूको पारिश्रमिक, साउण्ड सिस्टम, तेल, भाँडावर्तन, बत्ती लगायत आवश्यक बस्तुको जोहो आरती समितिले गर्नेछ।"
धनकुटा महोत्सवबाट करोडौँको व्यापार,धनकुटा : सात करोडको कारोबार गर्दै पाँचौँ प्रादेशिक औद्योगिक व्यापार तथा कृषि मेला एवं धनकुटा एभोकाडो महोत्सव सकिएको छ। उद्योग वाणिज्य संघ धनकुटाको आयोजनामा माघ ६ गतेदेखि १६ गतेसम्म चलेको महोत्सवको धनकुटा प्रदेश नम्बर १ का प्रदेशसभा सदस्य नीरन राईले सोमबार समापन गरेका हुन्। महोत्सव थप दुई दिन समय थप्ने तयारी भए पनि १४ गते राति गायक प्रमोद खरेलको कन्सर्ट हेर्न आउने भीडले किचेर ३० जना घाइते भएपछि महोत्सवको सोमबार विधिवत् रूपमा समापन गरिएको हो। एक सय ८० स्टल रहेको महोत्सवमा सात करोड बराबरको कारोबार भएको आयोजक संस्थाका अध्यक्ष विजय सन्तोषी राईले जानकारी दिए।
स्वास्थ्य परीक्षण शिविरमा ८० जनाले सेवा लिए,नुवाकोट : जिल्लाको तारकेश्वर गाउँपालिका६ मझुवामा सञ्चालन गरिएको निःशुल्क स्वास्थ्य शिविरमा ८० जनाले सेवा लिएका छन्। गाउँपालिकाका अध्यक्षसँग जेष्ठ नागरिक कार्यक्रमअन्तर्गत सञ्चालन गरिएको शिविरमा ६५ जना वृद्धवृद्धासहित ८० जनाको स्वास्थ्य परीक्षण गरिएको हो। कार्यक्रममा सामाजिक सुरक्षा भत्ता पनि वितरण गरिएको स्वास्थ्य शाखा संयोजक उपहास तामाङले जानकारी दिए।
भान्सामा बढ्दै छ सिस्नोको परिकार,"सोलुखुम्बु: सोलुखुम्बुबासीले भान्सामा सिस्नोको परिकार बढाउन थालेका छन्। स्वास्थ्यका लागि बहुउपयोगी सिस्नो गाउँ तथा बजारमा भान्सामा नयाँ नयाँ परिकारका रुपमा पाक्न थालेको छ। विगतमा खासै महत्व नपाएको सिस्नोलाई अहिले खोजी खोजी प्रयोग गर्न थालिएको छ। बहुगुण भएको सिस्नोलाई मैले सधै खाने गरेको छु, मलाई स्वाद मनपर्छ, अरुले पनि सिस्नो प्रयोग गर्नुस् यसले राम्रो गर्छ, सिस्नो किन्दै गरेका सल्लेरीका महेश अधिकारीले भने। पछिल्लो समय सिस्नो प्रतिको मोह बढ्दै गएको छ भने ठूला होटल, रेष्टुँरामा पनि महँङ्गो खानाको परिकारमा सिस्नो समावेश हुन थालेको छ। हिजोआज सिस्नोको माग बढ्दै गएको सोलुखुम्बु सदरमुकाम सल्लेरीमा सिस्नो बेच्दै गरेकी तीर्षमाया राई देउसाले बताइन्। अहिले सिस्नो बेचेर राम्रो आम्दानी हुने गरेको पुर्णमाया राईको अनुभव छ। सिस्नो पहाडी क्षेत्रमा वारीका कान्लामा पाईने हुँदा घरमा यसलाई सागको रुपमा पनि प्रयोग गर्न सकिन्छ। सिस्नोको प्रयोगले किड्नीको समस्या भएका, पिसाब पोल्ने समस्या भएकालाई राहत मिल्छ। दम, बाथ रोगका लागि उपयोगी सिस्नो रगत उत्पादन बढाउन उपयोगी हुने चिकित्सकहरू बताउँछन्।"
महाकाली नदीमा फसेका मजदुरको उद्धार,"महेन्द्रनगर: प्रहरीले महाकाली नदीमा फसेका २० जना मजदुरको उद्धार गरेको छ । भीमदत्तनगरपालिका११ भुजेलास्थित महाकाली नदीमा फसेका मजदुरको उद्धार गरिएको हो। पूर्वजानकारी विना शारदा ब्यारेज वनबासा पुलका ढोका खोल्दा महाकाली नदीको बहाव बढी महाकाली नदीबाट बालुवा गिट्टी ल्याउँदै गरेका ट्र्याक्टरहरुसहित मजदुर नदीको बीच भागमा डुबेका थिए । आठजना ट्र्याक्टर चालकसहित २० जना मजदुर महाकालीमा नदीमा डुबेको खबर पाएपछि सकुशल उद्धार गरिएको जिल्ला प्रहरी कार्यालय कञ्चनपुरका प्रवक्ता प्रहरी नायब उपरीक्षक चक्रबहादुर शाहले जानकारी दिए। 'ब्यारेज पुलसँग समन्वय गरेर पुलका ढोका बन्द गर्न लगाई ट्र्याक्टरसहित र चालक र मजदुरलाई सकुशल उद्धार गरिएको हो', उनले भने, 'इलाका प्रहरी कार्यालय गड्डाचौकीबाट खटिएको प्रहरी टोली महाकालीमा फसेका मजदुरहरुको सकुशल उद्धार गरेको हो ।' नेपाली प्रशासनलाई जानकारी नदिई भारतीय पक्षले सोमबार ब्यारेजको ढोका खोल्दा महाकालीमा पानीको बहाव एक्कासि बढेको हो ।"
यस वर्षको गोतामे स्वर्णपदक पत्रकारिता पुरस्कार अन्नपूर्णकर्मी झालाई,वीरगन्ज : यस वर्षको स्वर्गीय गोपालचन्द्र गोतामे स्वर्णपदक पत्रकारिता पुरस्कार अन्नपूर्ण पोस्टकी मधेस प्रदेश ब्यूरो प्रमुख मनिका झालाई प्रदान गरिने भएको छ। वीरगन्जमा सोमबार बसेको स्वर्गीय गोपाल चन्द्र गौतम प्रतिष्ठानको बैठकले १३ औं संस्करणको पुरस्कार पत्रकार झालाई दिने निर्णय गरेको हो। झा नेपाल पत्रकार महासंघ धनुषाको अध्यक्ष पनि हुन्। वीरगन्जका पत्रकार स्वर्गीय गौतमको स्मृतिमा १३ वर्ष पहिले स्थापित स्वर्गीय गोपालचन्द्र गौतम प्रतिष्ठानले सामाजिक उत्तरदायित्व अनुरूप अब्बल पत्रकारिता गर्ने एक जना पत्रकारलाई प्रत्येक वर्ष छनौट गरी एक तोला सुनको तक्मा पुरस्कार रूपमा प्रदान गर्दै आएको छ। आगामी फागुन २ गते वीरगन्जमा प्रतिष्ठानले एक समारोहको आयोजना गरी झालाई उक्त पुरस्कार प्रदान गर्ने निर्णय भएको प्रतिष्ठानका सदस्य समेत रहेका नेपाल पत्रकार महासंघ पर्सा शाखाका अध्यक्ष अनुप तिवारीले जानकारी दिए। यो पुरस्कार अघिल्लो वर्ष सप्तरीका पत्रकार बैजनाथ झाले पाएका थिए। प्रतिष्ठानका अध्यक्ष जगदीश शर्माको अध्यक्षतामा बसेको बैठकमा वरिष्ठ पत्रकार चन्द्र किशोर लगायतको सहभागिता थियो।
भक्ति थापाको जन्मस्थललाई ऐतिहासिक तथा पर्यटकीय स्थल बनाइने,बेंसीसहर : लमजुङको मर्स्याङ्दी गाउँपालिकाले राष्ट्रिय विभूति भक्ति थापाको जन्मस्थललाई ऐतिहासिक एवं पर्यटकीय स्थलका रूपमा विकास गर्ने भएको छ। मर्स्याङ्दी गाउँपालिका३ ढँगैबेँसीमा भक्ति थापा स्मृति केन्द्र तथा पार्क निमार्ण गरी ऐतिहासिक रूपमा विकास गर्ने भएको हो। पर्यटन प्रववर्द्धनसँगै ऐतिहासिक स्थलको संरक्षणमा लागिपरेको गाउँपालिकाका अध्यक्ष अर्जुन गुरुङले बताए। गाउँपालिकाले उक्त स्थलको संरक्षण र विकासका लागि प्रेमबहादुर बस्नेतको अध्यक्षतामा १५ सदस्यीय राष्ट्रिय विभूति भक्ति थापा जन्मस्थल स्मृति केन्द्र गठन गरिएको छ।
अर्घाखाँचीमा करेन्ट लागेर युवकको मृत्यु,सन्धिखर्क : अर्घाखाँचीको भूमिकास्थान नगरपालिका९ ढिकुरामा करेन्ट लागेर एक युवाको मृत्यु भएको छ। ढिकुराको भुजेलपानीमा विद्युत मर्मत गर्ने क्रममा सन्धिखर्क नगरपालिका७ डिहिडाँडा निवासी १९ वर्षीय रोशन शाहको ज्यान गएको जिल्ला प्रहरी कार्यालयका प्रमुख प्रहरी नायव उपरीक्षक मुकुन्द रिजालले बताए। करेन्ट लागेर गम्भीर घाइते भएका शाहलाई उपचारका लागि अर्घाखाँची जिल्ला अस्पतालमा पुर्याउना साथ चिकित्सकले मृत घोषणा गरेको जिल्ला प्रहरी कार्यालयका सूचना अधिकारी कृष्ण घिमिरेले जानकारी दिए।
राष्ट्र बैंकका गभर्नर र बालेन्द्र साहबीच भेटवार्ता,"काठमाडौंः नेपाल राष्ट्र बैंकका गभर्नर महाप्रसाद अधिकारी र काठमाडौं महानगरपालिका प्रमुख बालेन्द्र साहबीच भेटवार्ता भएको छ । अधिकारी र साहबीच राष्ट्रिय सभागृहको चेम्बरमा भेटवार्ता भएको हो । स्थानीय सरकारका मातहतमा रहेका सहकारी संस्थालगायत वित्तिय संस्थाहरूको नियमन,निरीक्षण र दुरगामी नीति र कार्यविधि तर्जुमा गर्ने विषयमा छलफल भएको बालेनका स्वकीय सचिव भूपदेव शाहले बताए । स्वकीय सचिव शाहका अनुसार अधिकारी र साहबीच आगामी दिनमा आवश्यक समन्वयन,सहकार्य र छलफल गरेर अगाडि बढ्नेबारे छलफल भएको हो।"
धुम्म मौसम (फोटो फिचर),"काठमाडौं : हाल देशभर आंशिकदेखि सामान्य बदली भएको छ। जल तथा मौसम पूर्वानुमान महाशाखाका अनुसार हाल देशका पहाडी भूभागमा आंशिक बदली रहेको छ। यस्तै, तराईका अधिकांश स्थानमा बाक्लो हुस्सु र कुहिरो लागेको छ। काठमाडौं उपत्यकामा दिउँसो केहीबेर घाम लागेपनि अहिले धुम्म छ। तस्बिरहरू : अभिषेक महर्जन"
नगरभित्रका जेष्ठ नागरिकलाई विधुतीय जग उपहार,"उदयपुर: उदयपुरको त्रियुगा नगरपालिका११ बाट सामाजिक सुरक्षा भत्ता लिने सबै जनालाई विद्युतीय जग वितरण गरिएको छ। जाडोको मौसममा तातोपानी पीउन सहज बनाउन जेष्ठ नागरिक, अपाङ्गता भएका व्यक्ति, एकल महिला शीर्षकको ५ लाख वजेटबाट ६३५ जनालाई विद्युतीय उपकरण वितरण गरेको हो। भ्याटसहित ८५० मुल्य रहेको जग शारीरिक, मानसिक अपाङ्गता भएका व्यक्ति, एकल महिला, ६० वर्ष माथिका दलित परिवारका सदस्य तथा ६८ वर्ष माथिका जेष्ठ नागरिकलाई चिसोबाट बच्न इलेक्ट्रिक सामान उपलब्ध गराइएको वडाध्यक्ष सुमन्त कोईरालाले बताए। उनले भने, मापदण्ड अनुसार सबैलाई वितरण गरिएको छ, कसैले नपाए फेरि वितरण गरिनेछ।'"
सहिद परिवारलाई नगदसहित सम्मान,बैतडी : बैतडीको पुर्चौडी नगरपालिकाले सहिद परिवारलाई निर्वाह भत्ता उपलब्ध गराएको छ। सहिद दिवसका अवसरमा सोमबार पुर्चौडी नगरपालिकाका ३१ परिवारका सदस्यलाई निर्वाह भत्ता उपलब्ध गराएको हो। नगरपालिका भरिका प्रमाणीकरण सूचीमा रहेका सहिद परिवारलाई सम्मान स्वरूप वार्षिक एकमुष्ट २५ हजारका दरले निर्वाह भत्ता उपलब्ध गराएको नगरप्रमुख दिपकबहादुर बमले जानकारी दिए। नगरपालिकाभरि विभिन्न आन्दोलनका क्रममा ज्यान गुमाएका ३१ जना सहिदको परिवारका सदस्यलाई २५ हजारका दरले निर्वाह भत्ता उपलब्ध गराएको उनले बताए। यसैगरी जनयुद्धका क्रममा घाइते भएकाहरूलाई बिमाको व्यवस्था गरी निःशुल्क उपचारको व्यवस्था गर्ने निर्णय गरेको समेत उनले बताए। नगरपालिकाले जनआन्दोलनका क्रममा सहिद भएका व्यक्तिका परिवारलाई सम्मान तथा आर्थिक सहयोग वितरण गर्ने भएको छ। जनआन्दोलनका क्रममा ज्यान गुमाएका ३१ परिवारलाई नगदसहित सम्मान गर्ने कार्यक्रम रहेको छ।
सरकारको नीति विभेदकारी भन्दै उद्योगी व्यवसायी आन्दोलित,"काठमाडौं :सरकारले आफूहरूप्रति विभेदपूर्ण व्यवहार गरेको भन्दै उद्योगी व्यवसायीहरूले काठमाडौंमा प्रदर्शन गरेका छन् । नेपाल राष्ट्रिय व्यवसायी महासंघको अगुवाईमा व्यवसायीप्रति सरकारको विभेदपूर्ण व्यवहार गरिएको र वित्तिय संस्थाहरूको आतंकविरुद्ध व्यवसायीहरूले काठमाडौंको माइतिघरमा विरोध प्रदर्शन गरेका हुन् । प्रदर्शनमा सहभागीहरुले व्यवसायिक वातावरण तयार गर, व्याजदर घटाउ, गरी खान देउ, उद्योग व्यापार बचाऔं,राष्ट्रिय अर्थतन्त्र उठाऔं, बैंकिङ आतंक बन्द गर,बैंकिङ ब्याजदर १ अंकमा ल्याउ लगायत लेखिएका प्लेकार्ड प्रदर्शन गरेका थिए । त्यस्तै, उनीहरूले सहज रुपमा उद्योग र व्यवसायी सञ्चालन गर्नका लागि सरकारले पहल गर्नुपर्ने माग गरेका छन् । उच्च ब्याजदरका कारण बैंकहरू सधैं नाफामा हुने तर आफूहरु भने सधैं घाटामा गएको गुनासो उनीहरुले गरेका छन् ।"
प्रहरीको हात भाँचिदिने व्यवसायी चार हजार जरिवाना तिरेर छुटे,कास्की : मापसे गरेर प्रहरी कुट्ने व्यवसायी चार हजार धरौटीमा छुटेका छन्। जिल्ला प्रशासन कार्यालय कास्कीको इजलासबाट अटो व्यवसायी २५ वर्षीय सौरभ थापा सोमबार छुटेका हुन्। मापसे परीक्षण गर्दा थापाले प्रहरीलाई अभद्र व्यवहार गर्नुको साथै हातसमेत भाँचिदिएको कास्कीका प्रवक्ता डीउसपी सुवास तिमिल्सिनाले जानकारी दिए। प्रहरीमाथि अभद्र व्यवहार गरेपछि ५ दिनअघि थापा पक्राउ परेका थिए। नेपाल अटोमोबाइल डिलर्स एसोसिएयसन (नाडा)का गण्डकी प्रदेश समितिका सदस्य सौरभका बुबा ध्रुव थापा नाडाका केन्द्रीय अध्यक्ष हुन्। ध्रुवका दाजु बिन्दुकुमार थापा गण्डकी प्रदेश सभामा नेपाली कांग्रेसका प्रभावशाली सांसद हुन्। पूर्वमन्त्रीसमेत रहेका आफ्ना ठूलाबुबाको नामसमेत लिँदै भतिजा सौरभले यसअघि पनि पटकपटक प्रहरी र अरु सर्वसाधारणलाई पनि अभद्र व्यवहार गर्दै आएको प्रहरी स्रोत बताउँछ।
पोखरामा आत्मदाहको प्रयास गर्ने पुरुषलाई बचाउन जाँदा जलेर घाइते भएकी घरबेटीको मृत्यु,"पोखरा : पोखरामा आइतबार बिहान आगो लागेर घाइते भएकी महिलाको मृत्यु भएको छ। उनको आइतबार राति ११:२० मा उपचारको क्रममा पश्चिमाञ्चल क्षेत्रीय अस्पताल पोखरामा मृत्यु भएको हो । आइतबार बिहान पोखरा १३ काँहुखोलाकी संगीता सापकोटा र उनको घरमा स्टेसनरी पसल सञ्चालन गर्ने कृष्णबहादुर क्षेत्री आगोले जलेर घाइते भएका थिए । उनै घरवेटी सापकोटाको उपचारका क्रममा राति मृत्यु भएको कास्कीका प्रहरी प्रमुख अजय केसीले जानकारी दिए । क्षेत्रीले आत्मदाह गर्न शरीरमा पेट्रोल छर्केर आगो लगाएपछि बचाउने क्रममा घरभेटी सापकोटालाई पनि आगो लागेको समाचार बाहिरिए पनि के कसरी क्षेत्री र संगीतालाई आगो लाग्यो भन्ने विषयमा अनुसन्धान भइरहेकाले पछि मात्र यथार्थ थाहा हुने प्रहरीले बताएको छ । आगो लागेर सापकोटाको शरीरको ८० प्रतिशत भाग जलेको थियो । क्षेत्रीको भने २५ प्रतिशत शरीर जलेको र उनको पश्चिमाञ्चल क्षेत्रीय अस्पताल पोखरामा उपचार भइरहेको प्रहरीले बताएको छ । दुबैजनालाई स्थानीयले उद्धार गरेर उपचारका लागि पश्चिमाञ्चल क्षेत्रीय अस्पताल पोखरा पुर्याएका थिए । घट्नाको अनुसन्धान भइरहेकोले अहिले नै यसरी नै घट्ना घट्यो भन्न नसकिने र छिट्टै नै सत्यतथ्य बाहिर आउने गरी अनुसन्धान भइरहेको कास्कीका प्रहरी प्रमुख अजय केसीले जानकारी दिए । पोखरामा एक पुरुषले गरे आत्मदाहको प्रयास, बचाउन गएका घरबेटी पनि घाइते"
चन्दा उठाएको आरोपमा चार जना पक्राउ,"काठमाडौं : चन्दा उठाएको आरोपमा नेपाल जनतान्त्रिक मुक्ति मोर्चाका संयोजक विकरान्तसहित चार जनालाई प्रहरीले कपिलवस्तुबाट पक्राउ गरेको छ। जिल्ला प्रहरी कार्यालय कपिलवस्तुले उनीहरूलाई चन्दा उठाएको रकमसहित पक्राउ गरेको हो। पक्राउ पर्नेमा मोर्चाका संयोजक विकरान्त भन्ने जग्गु तेली, कपिलवस्तु जिल्ला इन्चार्ज विपिन विक, बृजेश गिरी र सुग्रिम रैदास रहेको प्रहरीले जनाएको छ। गत कात्तिकमा कपिलवस्तुमा दुईवटा ट्रक र एउटा मोटरसाइकल जलाएको तथा विभिन्न व्यक्तिसँग धम्कीपूर्ण रूपमा चन्दा उठाएको आरोपमा उनीहरूलाई पक्राउ प्रहरीको भनाइ छ। उनीहरूमाथि गत २२ कात्तिकमा दुईवटा ट्रक र एउटा मोटरसाइकलमा श्रङ्खलावद्ध आगजनी गरेको आरोप छ। ती गाडी जलाएका तीनवटै घटनास्थलमा नेपाल जनतान्त्रिक मुक्ति मोर्चाको संयोजक विकरान्तबाट जारी गरेको निर्वाचन बहिष्कार, नेपाल बन्द लगायतका विभिन्न सात बुँदे मागसहितको पर्चाहरू प्रहरीले फेला पारेको थियो।"
घरपझोङ गाउँपालिकाको स्टोरबाट स्मार्ट टिभी चोरी,जोमसोम : मुस्ताङको घरपझोङ गाउँपालिकास्थित जोमसोममा पालिकाको स्मार्ट टिभी चोरी भएको छ। गाउँपालिकाको निर्माणधीन प्रशासकीय भवनको सभाहलमा स्टोर गरी राखिएको ५० इन्चको दुई थान स्मार्ट टिभी चोरी भएको हो। गाउँपालिकाको सभाहलको ताला फोडेर टिभी चोरी भएको गाउँपालिकाका प्रशासन प्रमुख केदारसिंह थापाले जानकारी दिए। चोरी भएको टिभीको मूल्य प्रतिथान ९० हजार रहेको प्रशासन प्रमुख थापाले बताए। गाउँपालिकाकी जिन्सी इकाई प्रमुख सविना थकालीले माघको ६ गते स्टोर अनुगमन गर्दा टिभी लगायतका सामग्री सुरक्षित रहेको थियो। माघ १० गते प्रशासन प्रमुख निर्माणधिन पालिकाको सभाहलमा पुग्दा ढोकाको ताला फोरिएको अवस्थामा थियो। छानविनका लागि पालिकाले जिल्ला प्रहरी कार्यालय मुस्ताङमा निवेदन दिएको छ।
"मेलम्ची खानेपानीका कर्मचारीले ६ महिनादेखि तलब पाएनन्, प्रधानमन्त्रीले पनि सुनेनन्","काठमाडौं : मेलम्ची खानेपानी परियोजनामा कार्यरत कर्मचारीले ६ महिनादेखि तलब नपाएको पाइएको छ। आर्थिक वर्ष २०७९८० को बजेट वक्तव्यमा २४ वर्ष पुरानो मेलम्ची खानेपानी विकास समिति खारेज गर्ने उल्लेख भएपनि समिति भौतिक रूपमै चलिरहँदा कर्मचारी तलबबिहीन बनेका हुन्। बजेट वक्तव्यमा समिति खारेज गरी बाँकी काम खानेपानी विभागमार्फत् सम्पन्न गर्ने उल्लेख थियो। तर, मन्त्रिपरिषदले निर्णय गरेर गठन भएको विकास समिति मन्त्रिपरिषदले नै खारेजको निर्णय नगरेसम्म खारेज हुनुपर्ने हो। हाल विकास समिति क्रियाशील छैन तर खारेज पनि भएको छैन। यस विषयमा प्रधानमन्त्री पुष्पकमल दाहाल प्रचण्ड समेतलाई परिस्थितिबारे अवगत गराउँदा पनि समस्या हल हुने छाँटकाँट नभएको गुनासो कर्मचारीले गरेका छन्। समितिमा कार्यरत एक कर्मचारीले भने, मन्त्रालयदेखि प्रधानमन्त्रीसम्म धायौं। तर, कुनै पक्षले हाम्रो समस्य हल गर्न तदारुकता देखाएन। खानेपानी मन्त्रालयको सचिव अध्यक्ष रहने समितिमा काठमाडौं महानगरपालिकाको मेयर, स्थानीय प्रभावित क्षेत्रको एक जना प्रतिनिधि, अर्थ मन्त्रालयका सहसचिव सदस्य तथा समितिको कार्यकारी निर्देशक सदस्य सचिव रहने व्यवस्था छ। बजेट भाषणपछि समितिको बैठक बस्न सकेको छैन। कर्मचारीको तलबसँगै खरिदका अरू निर्णय पनि हुन सकेको छैन। समितिले आयोजनाको हैसियतमा काम भइरहेको छ। सोही समितिको सक्रियताले वर्षा सकिएको १५२० दिनमा पानी राजधानी ल्याइएको हो। यता निर्माण कम्पनीलाई काम गरेको भुक्तानी भइरहेको छ। तर, समितिले आर्थिक वर्षको सुरुमै निर्णय गर्नुपर्ने भएकाले तलब खाने टुंगो लागेको छैन। बजेट आएको ९ महिना बितिसकेको छ। तर, काकाकुल राजधानीलाई पानी खुवाउने परियोजनाका कर्मचारी बेतलबी भएका हुन्। समितिका कार्यकारी निर्देशक कमल राज श्रेष्ठ कर्मचारीले तलब नपाएपछि पानी पठाउन रोक्ने चेतावनी दिन थालेको बताउँछन्। कर्मचारीलाई मैले निरन्तर अनुरोध गरेको छु। तर, ठोस निर्णय हुन नसक्दा ६१ जना समस्यामा छौं। श्रेष्ठका अनुसार समितिमा मासिक ३४ लाख रुपैयाँ तलब खर्च हुने गरेको छ। ६ महिनामा कर्मचारीले प्राप्त गर्न बाँकी तलब २ करोड रुपैयाँ नाघेको छ। श्रेष्ठ मेलम्ची खानेपानी विकास समितका कार्यकारी निर्देशकको रुपमा भदौमा सुरुवा भएका हुन्। उनी भन्छन्, समिति खारेज भएको जानकारी आएको छैन। काम भइरहेको छ तर तलब पाइएको छैन।"
सुर्खेतमा ब्राउन सुगरसहित एक महिला पक्राउ,"वीरेन्द्रनगर : सुर्खेतको वीरेन्द्रनगर नरगपालिका३ गण्डकी लाइनमा लागूऔषध ब्राउन सुगरसहित एकजना महिलालाई प्रहरीले प्रकाउ गरेको छ। कर्णाली प्रदेश प्रहरी कार्यालय र लागूऔषध नियन्त्रण ब्युरो शाखाले गण्डकी लाइनस्थित हिरा बैगारको घरमा लागूऔषध कारोबार भइरहेको भन्ने सूचना पाएपछि चेकजाँच गर्दा माइती घर आएकी २८ वर्षीया मालती बैगारलाई लागूऔषध ब्राउन सुगरसहित प्रकाउ गरको हो। पक्राउ परेकी बैगारबाट ४ सय ४० मिलिग्राम लागूऔषध, ८४ हजार १ सय रुपैयाँ र २ वटा टर्च मोबाइल बरामद गरेको छ। बैगारलाई नियन्त्रणमा लिइ थप अनुसन्धान भइरहेको प्रहरी कार्यालय सुर्खेतले जानएको छ।"
ललितपुरमा ट्याक्सी र कार ठोक्किँदा दुईको मृत्यु,ललितपुर: सातदोबाटो नजिक गएराति कार र ट्याक्सी ठोक्किएर भएको दुर्घटनामा दुई जनाको मृत्यु भएको छ। दुर्घटनामा ट्याक्सीमा सवार सरोजकुमार विक र कारमा सवार धनबहादुर बस्नेतको मृत्यु भएको प्रहरीले जनाएको छ। उक्त घटनामा परी दुवै सवारी साधनमा सवार छ यात्रु घाइते भएको ललितपुर जिल्ला प्रहरी कार्यालयका प्रमुख वरिष्ठ प्रहरी उपरीक्षक यज्ञविनोद पोखरेलले जानकारी दिए। कोटेश्वरबाट सातदोबाटोतर्फ गइरहेको बा २ ज ३४२० नम्बरको ट्याक्सी र विपरीत दिशातर्फ गइरहेको बा ४ च १ नम्बरको कार ठोक्किँदा घाइते भएका यात्रुको बिएण्डबी अस्तापलमा उपचार भइरहेको छ।
दयाले दुःख !,"गाउँमा धेरै किसान थिए। तर, पछिल्लो समय केही किसान खेतीपाती छोडेर सहरतिर पसे। त्यही गाउँमा एकजना किसान पनि बस्थे। उनी स्वभावले अत्यन्त दयालु थिए। गाउँ भएर सायद कहिले पनि कसैलाई संकटमा परेको देखिदैन थियो। एकदिन बिहान किसान खेतबाट घरतर्फ आइरहेका थिए। जाडोको मौसम भएका कारण ठिहिर्याउने चिसो थियो। यस्तो लाग्थ्यो कि हरेक चीजहरू जमेको जस्तो आभास भइरहेको थियो। अचानक किसानको दृष्टि बाटोमा रहेको एक विषालु सर्पमाथि पर्यो। चिसोका कारणले सर्प अधमरो जस्तो अवस्थामा देखे उनले। दयालु स्वभाव भएकाले किसानले सर्पको सहायता गर्ने निश्चय गरे। किसानले चिसोले शून्यजस्तै भएको सर्पलाई घर लिएर आए। घर ल्याएपछि उनले सर्पलाई आगोको छेउमा राखे। केही समयमै सर्प चलमलायो। हेर्दा हेर्दै सर्प गुडुल्किन थाल्यो। आगोको तापले सर्प जीवित भयो। तर, जब सर्पमा शक्ति आयो, तब त्यसले किसानमाथि अचानक आक्रमण गर्यो। सर्पले किसानलाई डस्यो। फलतः किसानको त्यही समयमा मृत्यु भयो। मर्ने समयमा किसानले पश्चाताप गर्यो। मनमनै उनले भने, मैले यस दुष्ट जीवमाथि दया नगरेको भए मेरो असमयमा मृत्यु हुँदैनथ्यो। नैतिक शिक्षा : त्यसैले दुष्टमाथि कहिले पनि दया गर्नु हँुदैन। किनकि दुष्टले आफ्नो दुष्टता कहिले पनि छोड्दैन।"
सडकमै पार्किङ दिइनुपर्ने भन्दै विराटनगरका व्यवसायीले गरे सटर डाउन,"विराटनगर : विराटनगरको मुख्य बजार क्षेत्रमा पार्किङ निषेध गरिएपछि स्थानीय व्यवसायीहरूले सटर डाउन गर्दै आन्दोलन थालेका छन्। शनिमन्दिरदेखि हस्पिटल चौक र ट्राफिक चौकदेखि जलजला चौकसम्मको क्षेत्रमा महानगरपालिकाले पार्किङ निषेध गरेको छ। सो क्षेत्रमा पार्किङ निषेध गरेसँगै व्यापार व्यवसाय ठुलो असर पुगेको भन्दै स्थानीय व्यवसायीले विरोध थालेका हुन्। सोमबार बिहानैदेखि पसलको सटर डाउन गर्दै आन्दोलन थालेका उनीहरूले मार्किङ गरेर सडकमै पार्किङ गर्न दिइनुपर्ने माग गरेका छन्। बजार क्षेत्रमा पार्किङ निषेध गरेपछि पसलमा ग्राहकको फ्लो घटेको उनीहरूले बताएका छन्। पहुँचयोग्य पार्किङस्थलको व्यवस्था नहुँदा यसले स्थानीय व्यवसायी र आम सर्वसाधारण दुवैलाई दुःख भएको स्थानीय व्यवसायी सन्तोष अर्याल बताउँछन। मार्किङ गरेर सडकको कुनै एक भागमा पार्किङ गर्न दिइनुपर्ने हाम्रो माग हो, उनले भने, हामी शुल्क तिर्न तयार छौं। तर पार्किङमा असुविधा हुनुभएन। यसले हाम्रो व्यापारमा प्रत्यक्ष असर परेको छ। पार्किङ व्यवस्थापनको उद्देश्यसहित हनुमानदास रोड र रंगेली रोडलाई महानगरले माघ ५ गतेदेखि नोपार्किङ जोन बनाएको थियो। कोशी राजमार्गसँग जोडिएको शनिमन्दिरदेखि जलजला चौकसम्मको हनुमानदास रोड र जलजला चौकदेखि हस्पिटल चौकसम्मको रंगेली रोडमा माघ ६ देखि सबै प्रकारका सवारीसाधनको पार्किङ निषेध गरिएको छ। ट्राफिक चौकदेखि जलजला चौकसम्मको क्षेत्रमा दुई वर्षअघिदेखि नै सडकको दुवै भागमा पार्किङ निषेध गरिएको छ। महानगरले पार्किङको वैकल्पिक व्यवस्थापन समेत गरेको छ। मेनरोडको व्यापारी तथा सर्वसाधारणका लागि हनुमान मन्दिर छेउको बी प्लटमा पार्किङ गर्ने व्यवस्थापन मिलाइएको महानगरले जनाएको छ। महानगरका अनुसार हुनमानदास रोड र रंगेली रोडका लागि भने कुल ४ स्थानमा निःशूल्क पार्किङको प्रबन्ध गरिएको छ। हनुमानदास रोडका लागि पुरानो गुद्री भएको इप्लट र बिजुली बजार अगाडिको ४ कठ्ठा जग्गालाई पार्किङ स्थल तोकिएको छ। रंगेली रोडका लागि भने ग्रीनक्रस हस्पिटल पछाडि र सञ्चेती चिया अगाडिको जग्गामा पार्किङ गर्ने व्यवस्था मिलाइएको बताइएको छ।"
मापसे परीक्षण गर्दा पोखराका व्यवसायीले भाँचिदिए प्रहरीको हात,"पोखरा : मादक पदार्थ सेवन गरी गाडी चलाउनेमात्रै होइन, झैझगडा गर्ने अनि प्रहरीलाई पनि नटेर्ने गर्दै आएका पोखराका युवा अटो व्यवसायीलाई कास्की प्रहरीले पक्रेको छ। अटो व्यवसायी २५ वर्षे सौरभ थापा पछिल्लोपटक फेरि प्रहरीमाथि अभद्र व्यवहार गरेपछि पक्राउ परेका हुन्। उनलाई पक्रेर अभद्र व्यवहारसम्बन्धी मुद्दा चलाउन प्रतिवेदन जिल्ला सरकारी वकिलको कार्यालयमा बुझाइएको जिल्ला प्रहरी कार्यालय कास्कीका प्रवक्ता डिएसपी सुवास तिमिल्सिनाले जानकारी दिए। उनका अनुसार ५ दिनअघि थापा पक्राउ परेका हुन्। नेपाल अटोमोबाइल डिलर्स एसोसिएयसन (नाडा)का गण्डकी प्रदेश समितिका सदस्य सौरभका बुबा ध्रुव थापा नाडाका केन्द्रीय अध्यक्ष हुन्। ध्रुवका दाजु बिन्दुकुमार थापा गण्डकी प्रदेश सभामा नेपाली कांग्रेसका प्रभावशाली सांसद हुन्। पूर्वमन्त्रीसमेत रहेका आफ्ना ठूलाबुबाको नामसमेत लिँदै भतिजा सौरभले यसअघि पनि पटकपटक प्रहरी र अरु सर्वसाधारणलाई पनि अभद्र व्यवहार गर्दै आएको प्रहरी स्रोत बताउँछ। यसपटकचाहिँ राति ३ बजे मादकपदार्थ सेवन गरी गाडी चलारहँदा सौरभ प्रहरी चेकिङमा परेका थिए, प्रहरी स्रोत भन्छ, तर प्रहरीलाई नटेरी भाग्न खोजे र गाडीको ढोकाले उल्टै प्रहरीलाई लाग्यो र हात भाँच्चियो।"
झापामा ब्राउन सुगरसहित दुई भारतीय नागरिक पक्राउ,झापा : झापाको बिर्तामोडमा प्रतिबन्धित लागूऔषध ब्राउन सुगरसहित दुई भारतीय नागरिक पक्राउ परेका छन् । पक्राउ पर्नेहरूमा भारत विहार किसनगञ्ज गलगलियाका २५ वर्षीय दिलसाद रहमान र सोही ठाउँका २० वर्षीय सन्वाज खान रहेको जिल्ला प्रहरी कार्यालय झापाले जनाएको छ । इलाका प्रहरी कार्यालय बिर्तामोडबाट खटिएको प्रहरी टोलीले विशेष सूचनाको आधारमा बिर्तामोड नगरपालिका ५ मा आइतबार बेलुका डब्लुबी ७४ बीए ६७७९ भारतीय नम्बर प्लेटको मोटरसाइकलमा सवार उनीहरूलाई चेकजाँच गर्दा ८ ग्राम ५०० मिलिग्राम ब्राउन सुगर बरामद गरेको थियो । रहमानले मोटरसाइकल चलाइरहेका थिए भने खान पछाडि सवार थिए । उनीहरू भद्रपुर नाकाबाट ब्राउन सुगर बोकेर बिर्तामोड गएका थिए । पक्राउ परेका दुवै जनालाई आवश्यक कारबाहीका लागि इलाका प्रहरी कार्यालय बिर्तामोडमा राखिएको छ ।
पोखरामा एक सहरकारी संस्थाका व्यवस्थापक मृत भेटिए,पोखरा : पोखरामा एक सहकारी संस्थाका व्यवस्थापक मृत अवस्थामा भेटिएका छन् । पोखरा ९ शिव टोलका एक सहकारी व्यवस्थापक आइतबार साँझ घरमै मृत भेटिएका हुन् । डल्फिन बचत तथा ऋण सहकारी संस्थाका व्यवस्थापक ३८ वर्षीय लेखुराम खातीले आत्महत्या गरेको खुल्न आएको कास्की प्रहरीले बताएको छ । उनको पश्चिमाञ्चल क्षेत्रीय अस्पताल पोखरमा पोष्टमार्टम भइरहेको कास्कीका इन्स्पेक्टर सुवास तिमिल्सिनाले बताए । पोष्टमार्टम र थप अनुसन्धानले मृत्युको कारणा खुल्ने तिमिल्सिनाले बताए ।
ब्रान्डेड बोतलमा नक्कली मदिरा,"काठमाडौं : झट्ट हेर्दा ब्रान्डेड मदिराको बोतल। राजस्व अन्तःशुल्कको स्टिकर पनि टाँसिएको छ। लेवलिङ र प्याकेजिङ पनि दुरुस्तै छ। तर, बोतलभित्रको मदिरा भने निकै कमसल। अत्यधिक केमिकल हालेर हानिकारक बनाइएको छ। मदिरा पिउनासाथ वान्ता हुने, टाउको दुख्ने, पेट पोल्नेलगायतका समस्या देखिएको छ। नियालेर नहेर्ने हो भने सक्कलीनक्कली छुट्ट्याउन सकिन्न। पछिल्लो समय बजारमा नक्कली मदिराको देखिन थालेको छ। ब्रान्डेड बोतलमा नक्कली मदिरा बनाएर बेच्ने ३ जनालाई प्रहरीले पक्राउ गरेको छ। उपत्यका अपराध अनुसन्धान महाशाखाको समूहले केही समय अगाडिदेखि नै बजारमा नक्कली मदिराको बिगबिगी रहेको सूचना पाएको थियो। सूचनालाई फलो गर्दै अपरेसन लिमा २ सञ्चालन गरी अनुसन्धान गरिरहेको थियो। अनुसन्धानका क्रममा नक्कली मदिरा बनाउने र जानाजान पसलमा राखी बेचबिखन गर्ने दोलखाका निरज उप्रेती, स्याङ्जाकी धर्मी गौडेल, सिन्धुलीका गणेणबहादुर राना मगर पक्राउ गरेका हुन्। महाशाखा प्रमुख एसएसपी डा मनोज केसीका अनुसार पक्राउ परेका तीन जनासँगै प्रहरीले विभिन्न कम्पनीका नक्कली मदिरा र बनाउन आवश्यक सामग्रीहरू बरामद गरेको छ। रेड लेभल, ब्ल्याक लेभल, ज्याक डेनिल, डबल ब्लाक, ओल्ड दरबार, ग्लोडेन ओक, खुकुरी रमलगायतका खाली बोतल पनि बरामद गरेको छ। योसँगै मदिरा भरिएका र अन्तशुल्कको स्टिकरसमेत लगाइएको गोल्डेन ओक, खुकुरी रम, २०२० एप्पल, मुग्लाङलगायतका मदिरा पनि प्रहरीले बरामद गरेको छ। अपरेसनको विषयमा महाशाखा प्रमुख एसएसपी केसी भन्छन्, केही समयअघि ह्विस्की र भोड्काको कालोबजारी धेरै थियो। तर, अहिले कालोबजारीहरूको नजर खुकुरी रम र विदेशी मदिरामा परेको देखिन्छ। यसरी बनाइएको मदिरा स्वास्थ्यको दृष्टिले निकै हानिकारक भएको र केमिकलको बढी प्रयोग गरिएको हुन्छ। पुरानो र कमसल रक्सी मिलाइएको हुन्छ। ब्रान्डेड बोतलमा नक्कली मदिरा बनाएर बेच्ने ३ जना पक्राउ विभिन्न कम्पनीका नक्कली मदिरा र बनाउन आवश्यक सामग्री पनि बरामद प्रहरीका अनुसार ललितपुर कुपण्डोलमा रहेको नेक्स टेस्ट लिक्वर स्टोरमा नक्कली खुकुरी रम फेला परेको थियो। निरज उप्रेतीले सञ्चालन गरेको पसलमा नक्कली मदिरा फेला परेपछि प्रहरी अनुसन्धानमा जुटेकोे थियो। काठमाडौं मित्रनगरमा रहेको एसटी लिक्वर स्टोरकी सञ्चालक धर्मी गोडेलको पसलमा खुकुरी रम र रस्लान भोड्का नक्कली फेला परेको थियो। नक्कली मदिरा उत्पादन गरी सिन्धुलीका गणेशबहादुर रानाले बजारमा पठाउँथे। नक्कली मदिराको रकम सस्तो राख्थे। सस्तोमा पाएपछि उनीहरूले महँगो दरमा नक्कली मदिरा बेच्दै आएका थिए। अनुसन्धानका क्रममा नाफा बढी हुने भए पनि लिक्वर स्टोरका सञ्चालक जानाजान नक्कली मदिरा किन्ने र बेच्ने गरेको खुलेको छ। यस्ता मदिरा उपत्यकामै बढी खपत हुने गरेको छ। यस्तै, मदिरा उत्पादक समूहले एकपटक उत्पादन भएका नक्कली मदिरा बिक्री भएपछि मात्रै अन्य उत्पादन गर्ने गरेका थिए। कारखाना ठाउँठाउँमा सार्ने गरेका थिए। अनुसन्धानका क्रममा विनोद कार्की, भगवान बस्नेत, गोपाल पुन, हरी वली, मनोज खत्री, गौरव तामाङ, गोपीकृष्ण श्रेष्ठलगायतले ललितपुर टिकाथलीस्थित जस्ताको टहरा भाडामा लिई स्वदेशी र विदेशी ब्रान्डका नक्कली मदिराहरू बेच्ने गरेको खुलेको छ। अनुसन्धान टोलीले नक्कली मदिराहरू र मदिरा बनाउन प्रयोग गर्ने केमिकल, विभिन्न स्वदेशी तथा विदेशी ब्रान्डका रक्सीहरूको खाली बोतल, राजस्व अन्तशुल्कको प्रयोग गरिएका स्टिकर तथा लेवलिङ एवं प्याकेजिङ गर्ने मेसिनलगायत अन्य विभिन्न सामग्री बरामद गरेको हो। उनीहरूलाई थप अनुसन्धान तथा कारबाहीका लागि जिल्ला प्रहरी परिसर ललितपुर पठाइएको छ। उनीहरूलाई कालोबजार तथा केही अन्य सामाजिक अपराध तथा सजाए ऐनअन्तर्गतको कसूरमा अनुसनधान भइरहेको छ।"
पाल्पामा दुर्घटनामा परेर २ जनाको मृत्यु,"पाल्पा : पाल्पामा छुट्टाछुट्टै घटनामा परी २ जनाको मृत्यु भएको छ। एक जनाको भुतखोलामा डुबेर र एक जनाको मोटरसाइकल दुर्घटनामा परी मृत्यु भएको हो। तिनाउ गाउँपालिका३ भुतखोलामा, नवलपरासी पश्चिम पालिनन्दन गाउँपालिका २ का २४ वर्षीय अजिम पठानको मृत्यु भएको जिल्ला प्रहरी कार्यालय पाल्पाका सूचना अधिकारी विरेन्द्र थापाले बताए। भूतखोलामा ढुंगामाथि उभिएर फोटो खिच्ने क्रममा २४ वर्षीय पठान अचानक चिप्लिएर पोखरीमा डुबेका थिए। पठानलाई तत्काल उद्धार गरी उपचारका लागि लुम्बिनी प्रादेशिक अस्पताल बुटवलमा पुर्याए पनि चिकित्सकले मृत घोषणा गरेका थिए। भुतखोलामा झरना हेर्ने तथा पौडी खेल्ने क्रममा पटक पटक मृत्युका घटना हुने गरेका छन्। दुर्घटना हुँदा चालकको मृत्यु पाल्पा रामपुरमा मोटरसाइकल दुर्घटना हुँदा चालकको मृत्यु भएको छ। रामपुर नगरपालिका२ पुल्चोकका २१ वर्षीय प्रदीप नेपालीको मृत्यु भएको छ। रामपुर बेझाड बजारबाट कान्जीहाउसतर्फ जाँदै गरेको लु १८ प ४९७० नम्बरको मोटरसाइकल दुर्घटनामा परेको थापाले बताए। दुर्घटनामा घाइते भएपछि रामपुर अस्पतालमा उपचारको क्रममा नेपालीको मृत्यु भएको प्रहरीले जनाएको छ।"
प्रहरी हिरासतको भवन फोडेर कोको भागे ?,"जनकपुरधाम : क्षिरेश्वरनाथ नगरपालिकास्थित ईलाका प्रहरी कार्यालय महेन्द्रनगरको थुनुवा कक्षबाट ६ जना फरार भएका छन् । विभिन्न अपराधी घटनामा पक्राउ परेका ७ जनामध्ये विनोदकुमार शर्मा,अमित मण्डल, रोशन यादव , हरिवित सिंह, रोशन महतो र शंकर सिंह फरार भएका हुन्। ईलाका प्रहरी कार्यालयको थुनुवा कक्षबाट आइतबार राति करिब १ बजे थुनुवा कक्षभित्र रहेको टोइलेटमा लागेको स्टिलको चौकटले देवाल फोरेर फरार भएको प्रहरीको भनाई छ । फरार भएकाहरुलाई सोमबार बिहानैदेखि डग टोली परिचालन गरी खोजी जारी रहेको छ। जिल्ला प्रहरी कार्यालय धनुषाका प्रवक्ता डीएसपी प्रदीपबहादुर क्षेत्रीका अनुसार दुई जना हात हतियार, दुई जना लागुऔषध र अभद्र व्यवहारका दुई जना गरी ६ जना थुनुवा राति हिरासत तोडेर फरार भएका हुन्। उनीहरुको तीव्र खोजी कार्य जारी रहेको क्षेत्रीले बताए। ईलाका प्रहरीको भवन पुरानो रहेको छ । हिरासत भएको भाग कमजोर भएको कारण फोडेर उनीहरू भाग्न सफल भएको प्रहरीको भनाइ छ प्रहरी डिउटीमै थिए । अगाडिबाट भित्रको हिरासतभित्र देखिंदैन । भवन धेरै पुरानो रहेकाले पछाडिबाट फोडेर अभियुक्त भागेका हुन्, डीएसपी क्षेत्रीले भने । प्रहरी हिरासतबाटै ६ जना थुनुवा फरार"
प्रहरी हिरासतबाटै ६ जना थुनुवा फरार,"ढल्केवर(धनुषा) : धनुषा प्रहरीको हिरासतबाट ६ जना थुनुवा फरार भएका छन्। ईलाका प्रहरी कार्यालय सखुवा महेन्द्रनगरको हिरासतबाट ६ जना थुनुवा फरार भएको धनुषाका प्रहरी प्रवक्ता प्रहरी नायव उपरीक्षक प्रदीपबहादुर क्षेत्रीले जानकारी दिए। उनका अनुसार दुई जना हातहतियार, दुई जना लागुऔषध र अभद्र व्यवहारका दुईजना गरी ६ जना थुनुवा राति हिरासत तोडेर फरार भएका हुन्। उनीरुको तीव्र खोजी कार्य जारी रहेको प्रहरीले जनाएको छ।"

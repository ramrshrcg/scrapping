शीर्षक,विवरण
निरर्थक सय दिन,"अस्थिरताको अर्को नाम बन्नेतर्फ उद्यत् प्रचण्डले फेरि सत्ताकै लागि देशलाई भुमरीमा लैजाँदै गरेको सय दिनको कामले संकेत गरेको छ। यसअघि दुईपटक प्रधानमन्त्री हुँदा नेकपा माओवादी केन्द्रका अध्यक्ष पुष्पकमल दाहालले काम गर्ने अवसर र वातावरण नपाएको भन्दै उनका नेताकार्यकर्ताले ढाकछोप गर्थे। तेस्रो पटक प्रधानमन्त्री हुँदाको सुरुआती खल्लो एक सय दिनले आमनागरिकलाई निराश बनाएको छ। यसपटक उनीसँग कुनै बहाना बनाएर उम्कने सुविधा छैन। तर सुरुआती सय दिनको काम गराइले उनी संसदीय दलदलमा नराम्ररी भासिएका एक असफल राजनीतिक नेतृत्व बन्दैछन्। त्यसको उदाहरण उनले यसबीच पार्टीका कार्यकर्ता बचाउ र केही एजेन्डाहरूमा भएको निर्णयले पुष्टि गर्छ। जनयुद्धका बेपत्ता र मृतकहरूको विवरण प्रमाणित, रकम वितरणको निर्णय र जनयुद्ध दिवसमा सार्वजनिक बिदा दिनेबाहेक उनले केही निर्देशन दिनेमात्र काम गरेको देखियो। सय दिनमा पार्टी स्थापित गर्नेभन्दा आफू र आफ्ना केही आसेपासे व्यवस्थापनको मात्र काम भएको छ। त्यसको सुरुआत आफ्नो सचिवालय निर्माण, परिवारका सबै सदस्यलाई सरकारी जिम्मेवारीदेखि अर्थतन्त्रको गहिरिँदो संकटप्रति पूर्ण व्यवस्थाले देखाउँछ। सत्ता टिकाउन प्रधानमन्त्री दाहालले सत्ताका सहयात्री फेर्दैमा समय बिताइदिए। दोस्रोपटक विश्वासको मत लिए। तर पनि अझै उनले मन्त्रिपरिषद्लाई पूर्णता दिन सकेका छैनन्। उनले आफ्नो समय आफू कसरी सत्तामा टिक्ने भन्नेमै व्यतीत गरेका छन्। उनको कामबाट सत्तापक्षकै नेताहरू सन्तुष्ट देखिँदैनन्। उनले यस अवधिमा अर्थतन्त्रलाई सही दिशामा ल्याउन गृहकार्य गर्नेदेखि पारदर्शी ढंगले विकासलगायत सबै काम गरी सुशासन दिनु पथ्र्यो। दुर्भाग्य, त्यसको ठीक उल्टो काम भएको छ। यस्ता गतिविधिबाट आमनागरिक निराश हुँदै गर्दा अबको दिनमा भने उनले आमनागरिकमा उत्साह जाग्ने गरी काम गर्न सक्नुपर्छ। अन्यथा उपनिर्वाचनदेखि यस्तै सत्ता चलखेलमै समय व्यतीत गर्ने हो भने उनले प्रधानमन्त्रीमा तेस्रोपटक नाम लेखाउनेबाहेक केही गर्ने छैनन्। हिँडेरै राजधानी आएका मिटरब्याज पीडितहरूको समस्यासमेत समाधान गर्न प्रधानमन्त्रीले सकेनन्। सरकारले बैंक ब्याजदरदेखि असन्तुलित अर्थतन्त्रसम्मलाई सही गतिमा लैजान्छ भन्ने आमनागरिकले अपेक्षामा तुषारापात भइसकेको छ। अस्थिरताको अर्को नाम बन्नेतर्फ उद्यत् दाहालले फेरि सत्ताकै लागि देशलाई भुमरीमा लैजाँदै गरेको सय दिनको कामले संकेत गरेको छ। त्यसैले उनलाई सरकारको पूर्ण गतिमा लैजान पार्टी र सरकारवादी दलले पनि इमान्दारिताका साथ डोर्याउन जरुरी छ। अन्यथा देश थप संकटतर्फ अघि बढ्न सक्छ।"
पावर तेक्वान्दो च्याम्पियनसिप : सुमित र अस्मितालाई उपाधि,"काठमाडौं : प्रथम पावर तेक्वान्दो च्याम्पियनसिपको उपाधि सुमित विष्ट र अस्मिता खड्काले जितेका छन्। अल नेपाल स्पोर्ट्स फाउन्डेसनको आयोजनामा भएको च्याम्पियनसिपमा सुमितले पुरुष र अस्मिताले महिलातर्फ उपाधि जितेका हुन्। पुरुष ५८ केजी तौल समूहमा सुमितले उपाधि जित्दा रुपेश तामाङ दोस्रो र राहुल कुमाल र अम्बिकाप्रसाद घिमिरेले तेस्रो स्थान हात पारे। यसैगरी महिला ५३ केजीमा अस्मिताले स्वर्ण जित्दा कञ्चन थापाले रजत र आयुषा लामा र अञ्जली तामाङले कांस्य पदक पक्का गरे। च्याम्पियनसिप महिलातर्फ ५३ र पुरुषमा ५८ केजी तौल समूहमा खेलाइएको थियो। जसमा आठ पुरुष र आठ महिलाले प्रतिस्पर्धा गरेका थिए। च्याम्पियनसिपको विजेतालाई ५० हजार, दोस्रोलाई ३० हजार र तेस्रो स्थान हात पार्ने खेलाडीलाई १५ हजार नगद पुरस्कार प्रदान गरिएको थियो। यस्तै खेल पोसाक, जुत्ता, चस्मालगायत सामग्री पनि प्रदान गरिएको थियो। विजेतालाई कांग्रेस नेता प्रकाशमान सिंह, बागमती प्रदेशसभा सदस्य तीर्थ लामा र पुकार महर्जन, चन्द्रागिरी नगरपालिकाका प्रमुख घनश्याम गिरी तथा फाउन्डेसनका अध्यक्ष एवं काठमाडौं जिल्ला समन्वय समितिका प्रमुख सन्तोष बुढाथोकीलगायतले पुरस्कार प्रदान गरेका थिए। कार्यक्रममा पूर्वतेक्वान्दो खेलाडी तथा काभ्रेको तेमाल गाउँपालिकाका अध्यक्ष चन्द्रबहादुर तामाङलाई सम्मान गरिएको थियो।"
"पुरुषजति कालापार, गाउँमा महिला मात्रै","घरका सबै पुरुष कामको खोजीमा कालापार (भारतमा गएर मजदुरी गर्न जानुलाई कालापार भन्ने गरिन्छ) गएपछि त्यो घरमा महिला र बालबालिका मात्र छन्। जाजरकोट : देशमा प्रदेशसभा र प्रतिनिधिसभा सदस्यको निर्वाचन सकिए लगत्तै जाजरकोट भेरी नगरपालिका११ कट्टी गाउँका भीमबहादुर वर र उनका तीन छोरा मजदुरी गर्न भारत गए। चार नातिनातिना, दुई बुहारी र भीमबहादुरकी पत्नी दुर्पती घरमै छन्। कान्छी बुहारी माइत गएकी छन्। घरका सबै पुरुष कामको खोजीमा कालापार (भारतमा गएर मजदुरी गर्न जानुलाई कालापार भन्ने गरिन्छ) गएपछि त्यो घरमा महिला र बालबालिका मात्र छन्। सम्पत्तिको नाममा यही एक टुक्रो पाखो बारी मात्र छ। आफ्नो बारीमा उब्जेको अनाजले वर्ष दिनमा ३ महिना मात्र खान पुग्छ। के गर्ने छोराहरूले पढ्न सकेनन्। गाउँमा रोजगारी पाइँदैन। सबै बेरोजगार भए। नुन, तेल र खाद्यको जोहो गर्न मजदुरी गरेर कमाई गर्न कालापार जानुको विकल्प छैन, घरको आँगनमा नातिनातिना खेलाउँदै गरेकी दुर्पती भन्छिन्, मैले विवाह गरेको २७ वर्ष भयो। १५ वर्षको हुँदा बिहे गरेकी हुँ। अहिले ४२ बिहे भएदेखि नै हरेक बर्ष श्रीमान्ले कालापार गएर कमाउने र त्यसबाट नै घरखर्च टार्ने गरेको बताइन्। उनले थपिन्, तीनै छोराहरू पनि अहिले बाबाकै काममा निरन्तरता दिन थालेका छन्। बिहे गरिसकेका तीनै जना कालापार गएर नै गुजारा चलाएका छन्। उनका अनुसार बाबुबाजेको पालादेखि नै कालापार कमाउने र नुनतेलको जोहो गर्ने परम्परा जस्तै बनेको छ। अर्थात् कट्टी गाउँका सबै पुरुषले भारत गएका छन्। यो गाउँमा धेरै जसो लघुवित्त र साहुले लिने मिटरब्याजले हैरान छन्। कालापार गएर कमाइ गरेको पैसा साहु र विभिन्न लघुवित्तको ऋण तिर्न ठिक्क हुन्छ। छाक छार्नसमेत मुस्किल पर्छ। सोही गाउँकी देवी वर कामीका श्रीमान् लक्षे र छोरा विष्णु पनि रोजगारीको खोजीमा भारत गएका छन्। श्रीमान् र छोरा मजदुरीका लागि कालापार गएपछि घरमा महिला र बालबच्चा मात्र छन्। नातिनातिना र बुहारीका साथ ४५ वर्षीया देवीले घर सम्हालिरहेकी छन्। घरको डिलमा बसेर नातिनातिना खेलाउँदै गरेकी देवीले भनिन्, श्रीमान् कालापार जान थालेको २८ वर्ष हुन थाल्यो। घरमा महिला मात्र बस्ने हाम्रो त बानी परिसक्यो। हरेक बर्ष कालापार गएर कमाइ गरेर ल्याउने र घर खर्च टार्ने गरेका छन्। कमाइ गर्न हरेक वर्ष तिहार सकेर मंसिरमा जाने र दसैं मान्न घर फर्किन्छ्। उनले पनि मिटरब्याजले आफूहरू हैरान भएको बताइन्। त्यस्तै, १९ वर्षीया उर्मिला विकका श्रीमान् र ससुरा पनि कामको खोजीमा कालापार गएका छन्। उनीहरू दसैंतिहार मानेर चुनावमा भोट हालेर भारत प्रस्थान गरेका हुन्। घरमा मेरो सानो बाबु र सासुआमा छौं। हामीले घर सम्हालेर बसेको छांै। उहाँहरूले पैसा पठाएपछि घर खर्च टार्छौं। उताबाट लामो समय पैसा नपठाए त साह्रै समस्या हुन्छ, उनले भनिन्। कट्टी गाउँका पुरुषहरू कालापार गएर कमाइ गरेर घरखर्च टार्न थालेको बर्षाैं भइसक्यो। ठूलो प्रगति नभए पनि कालापारको कमाइले गाउँलेले घरखर्च टारिरहेका छन्। कट्टी गाउँ मात्र होइन जिल्लाका अधिकांश गाउँका मानिस मजदुरीका लागि भारत जाने गरेका छन्। जाजरकोटबाट मात्र २० हजार बढी युवायुवती कामको खोजीमा भारत जाने गरेको जिल्ला समन्वय समिति जाजरकोटले जनाएको छ। भारत गएर मजदुरी नगरे घरखर्च चलाउन समस्या पर्ने गरेको जिल्ला समन्वय समिति जाजरकोटका संयोजक कालीबहादुर खत्रीले बताए। काम गर्ने जनशक्ति भारतलगायतका अन्य देश पलायन हुन थालेपछि गाउँघरका जमिन बाँझै हुन थालेका छन्। पुरुषहरू कामको खोजीमा कालापार पसेपछि कतिपय गाउँ पुरुषविहीन भएका छन्। महिलाले मात्र घरधन्दा चलाउन थालेका छन्। गाउँमा पुरुष युवाहरू नभएपछि बिरामी बोक्ने र मलामी जाने मानिसको समेत समस्या पर्न थालेको भेरी११ की देवी वरले बताइन्।"
लाग्यो महासंघको चुनाव,"दुई कार्यकाल सदस्यमा र केन्द्रीय पदाधिकारीमा एक कार्यकाल कार्य गरेको व्यक्ति मात्रै वरिष्ठ उपाध्यक्ष उम्मेदवारमा योग्य हुन्छ। काठमाडौं : उद्योगी व्यवसायीलाई चुनाव लागेको छ। चुनावको मिति नजिकिएसँगै चुनावी सरगर्मी बढ्दै गएको छ। नेपाल उद्योग वाणिज्य महासंघको चैत २८ र २९ गते हुने ५७ औं वार्षिक साधारणसभाले नयाँ नेतृत्व चयन गर्न लागेको हो। प्यानल बनाएर उद्योगी, व्यवसायीहरू चुनावी मैदानमा उत्रिएका छन्। महासंघमा वरिष्ठ उपाध्यक्ष नै अर्को कार्यकालमा स्वतः अध्यक्ष हुने प्रावधान छ। हालका वरिष्ठ उपाध्यक्ष चन्द्रप्रसाद ढकाल चैत २९ पछि अध्यक्ष बन्नेछन्। वरिष्ठ उपाध्यक्ष, तीन जना उपाध्यक्ष र कार्यकारणी पदका लागि निर्वाचन हुनेछ। वरिष्ठ उपाध्यक्ष पदका लागि तीन जना आकांक्षी देखिएका छन्। वरिष्ठ उपाध्यक्षमा उमेशलाल श्रेष्ठ, रामचन्द्र संघाई र अञ्जन श्रेष्ठले छुट्टाछुट्टै प्यानल बनाएर चुनावी मैदानमा उत्रिएका छन्। चैत्र २१ गते मनोनयन दर्ता गर्ने तालिका छ। हाल प्यानल घोषणा गर्ने क्रम बढेको छ। उमेशलाल श्रेष्ठले उपाध्यक्षमा जिल्ला नगरतर्फ दिनेश श्रेष्ठ, वस्तुगततर्फ हेमराज ढकाल, एसोसिएटतर्फ भरतराज आचार्य छन्। यो टिमले सोमबार कार्यक्रम गरी प्यानल घोषणा गर्दैछ। संघईको टिमबाट उपाध्यक्षमा जिल्ला नगरतर्फ सुरकृष्ण वैद्य, वस्तुगततर्फ सुकुन्तलाल हिराचन र एसोसिएटतर्फ ज्योत्सना श्रेष्ठ उम्मेदवार बनेकी छन्। अञ्जन श्रेष्ठले यसअघि नै जिल्ला नगरतर्फको उपाध्यक्षमा अरुणराज सुमार्गी र वस्तुगततर्फको उपाध्यक्षमा मनिषलाल प्रधानलाई अघि सारेका छन्। एसोसिएटतर्फको उपाध्यक्षमा ज्योत्सना श्रेष्ठलाई उठाउन खोजेका थिए। दुई कार्यकाल सदस्यमा र केन्द्रीय पदाधिकारीमा एक कार्यकाल कार्य गरेको व्यक्ति मात्रै वरिष्ठ उपाध्यक्ष उम्मेदवारमा योग्य हुन्छ।"
उल्टो बाटोमा सरकार,"राजनीति पनि आशलाग्दो छैन। यो सरकार कति जाने भन्ने यकिन छैन। सत्तारुढ दलभित्रै झगडा छ। कांग्रेसले चार मन्त्री दियो। अरू दिन सकेको छैन। सरकारको १०० दिनमा एउटा पनि सुधारको काम भएको छैन। बल्ल सरकार बनेको छ। मन्त्रिपरिषद्ले अझै पूर्णता पाएको छैन। के गर्यो भनेर सरकारलाई सोध्यो भने औंला भाँचेर भन्न सक्ने ठाउँ छैन। धेरै नेपाली आर्थिक संकटको कुरा गरिरहेका छन्। बैंकको ब्याजदर उच्च छ। तरलता अभाव छ। ऋण असुल नहुने अवस्था छ। पुरानै ऋणलाई नवीकरण गरेको बनाएर कागजी व्यवस्था मात्रै गरिएको छ। नगद प्रवाहलाई कुनै प्रभाव पारेको छैन। यसरी त खराब कर्जा बढ्ने देखिन्छ। मिटरब्याजपीडितहरू रोइकराई गरिरहेका छन्। एक जनालाई पनि कानुनी कारबाही भएको छैन। मिटरब्याज गैरकानुनी काम हो। गैरकानुनी कारोबार गर्नै पाइँदैन। त्यसमा फौजदारी अभियोग लाग्छ। तर, एउटा मुद्दा पनि दर्ता भएको छैन। सहकारीहरू संकटमा छन्। धेरै ब्याजको लोभमा धेरै पैसा राख्ने काम भयो। अहिले डर, आंतक भयो। ब्याज तिर्न छाड्यो भनेपछि फटाफट पैसा निकालिरहेका छन्। तर, धेरै पाइरहेका छैनन्। कतिपय सञ्चालक भागेका छन्। सहकारी सञ्चालकले ऋण लिएका छन्। तिरेका छैनन्। त्यसको अनुगमन भएको छैन। सहकारी क्षेत्र सानो भन्ने छ। तर, ७ खर्बको कारोबार गर्छ। २ खर्ब पुँजी छ। ५ खर्ब निक्षेप छ। झन्डै ७ अर्ब ऋण छ। यो डुब्यो भने अर्थतन्त्रमा तहल्का मच्चिन्छ। बजेट तयारीको समय छ। बल्ल मन्त्री आउनुभएको छ। चालू खर्च बढेको बढ्यै छ। पुँजीगत खर्च २२ प्रतिशत मात्रै छ। वैदेशिक अनुदान र ऋण प्राप्त भएको छैन। ५७ अर्ब लिने भनेको अनुदान ७ अर्ब मात्र आएको छ। २ सय ४२ अर्ब वैदेशिक ऋण लिने भनेकामा २८ अर्ब आएको छ। त्यो किन भएनभन्दा काम भएन। पुँजीगत खर्च नभएपछि सहायता नआएको हो। गएको साल निर्यात घटेको छ। निर्यातमा पाम तेल र सोयाविनको तेल मात्रै थियो। उद्योग संकटमा छन्। वैदेशिक रोजगारीमा ५ लाखभन्दा बढी नेपाली गएकाले रेमिट्यान्स राम्रो छ भन्ने छ। तर, विदेश जाने प्रवाह बढे नेपाल बनाउने र यहाँ बस्छु भन्ने को रहने ? बुद्धि हुने, बल हुने, धन हुने सबै विदेश गइरहेका छन् भने देशचाहिँ कसले बनाउँछ ? अस्ट्रेलियाले डिभि भराएर लाने, क्यानाडाले सहज रूपमा भिसा दिने नियम बनाउँदै छ भन्ने सुनिन्छ। अझ नेपाली बाहिर जाने लर्को लाग्ने देखिन्छ। बाध्यताले गएको भन्छन्। तर, त्यो होइन। अवसर खोज्दै गएका हुन्। यसरी देशको विकास कसरी हुन्छ ? एकथरिले नेताले देश बनाएनन् भन्छन्। तर, त्यो मात्र सत्य होइन। नयाँ अवसरका लागि हिँडिरहेका छन्। विश्वव्यापीकरण र उदारवादले आफू जनशक्ति तयार गर्नुभन्दा बाहिरबाट ल्याएर पूरा गर्न लागेका छन्। हामीले जनशक्ति अड्याउन के गर्ने भन्ने सोचेका छैनौं। धन, बुद्धि, बल र पूर्वजको सम्पत्ति बिदेसिँदै छ। यसलाई रोक्नलाई सरकारको ध्यान छैन। प्रधानमन्त्रीले ब्याजदरलाई एकल डिजिटमा झार्छु भन्नुभएको छ। तर, कसरी भन्ने कुनै योजना छैन। डिपोजिटर १२१३ प्रतिशत दिनुपर्ने अनि कहाँ हुन्छ ? मूल्यवृद्धिदर नै ८ प्रतिशत छ। बैंकले मुद्दतीमा १३ प्रतिशत ब्याज दिइरहेको छ। तर, अपेक्षाअनुसार पैसा आइरहेको छैन। यस्ता गम्भीर स्थितिमा सरकार बेखबर छ। राजनीति पनि आशलाग्दो छैन। यो सरकार कति जाने भन्ने यकिन छैन। सत्तारुढ दलभित्रै झगडा छ। कांग्रेसले चार मन्त्री दियो। अरू दिन सकेको छैन। कहिलेसम्ममा मन्त्रिपरिषद्ले पूर्णता पाउँछ ? ठेगान छैन। सरकारले के काम गर्छ भन्ने पनि छैन। न्यूनतम साझा कार्यक्रममा सबै काम गर्छु भनेको छ। तर, कुन साधनस्रोतले कसरी गर्ने भन्ने छैन। जम्मै दिन्छु भनेको केही नदिनु हो। सरकार कुनै तथ्यनजिक छैन। सरकार समस्याको गहिराइमा पुगेको छैन। समाधान गर्न सक्ने विश्वास पनि छैन। देशमा अझ धेरै लथालिंगको अवस्था आइरहेको छ। आम्दानी बढाउनेतिर नलागेर सरकार वितरणमा केन्द्रित छ। उल्टो बाटोमा सरकार छ। वितरणलाई नियन्त्रण गर्नुपर्छ। पुँजीगत खर्चमा ठूलो केही योजना सक्ने, सानालाई स्थगन गर्नुपर्छ। पँुजीखर्च बढाउने रणनीतिक परियोजनामा पैसा केन्द्रित गर्ने, सानातिना अगाडि नबढाउनेतिर लाग्नुपर्छ। कृषि र उद्योगको खास क्षेत्रमा लगानी बढाउनुपर्छ। जलविद्युत् क्षेत्रलाई पूर्णता दिनेतिर लाग्नुपर्छ। चालू खर्च घटाउनुपर्छ। बजेटको तयारीमा लाग्नुपर्ने हो। तर, यसमा सबै दल र संसद्लाई लानेतिर सरकार लागेको देखिँदैन। (पूर्वअर्थमन्त्री पाण्डे एमाले उपाध्यक्ष हुन्।)"
२० प्रतिशत काम सकिएपछि शिलान्यास,"तुलसीपुर उपमहानगरपालिकाले निर्माण लागेको ट्रेड टावरको शिलान्यास गर्दै मुख्यमन्त्री गिरीले तीनै तहको सहकार्यबाट विकासमा दिगोपना कायम गर्न सकिने बताए। मुलुकको दिगो आर्थिक समृृद्धिका लागि संघ, प्रदेश र स्थानीय तहको सहकार्य र कार्य एकता आवश्यक रहने बताए। दाङ : तुलसीपुर उपमहानगरपालिकाको उत्तरतर्फ व्यापारी भवन (तुलसी ट्रेड टावर) निर्माण भइरहेको छ। गत मंसिर महिनादेखि साततले टावर निर्माणको काम थालिएको थियो। तुलसीपुर उपमहानगरपालिकाको १० कट्ठा क्षेत्रफलमा निर्माण हुन लागेको उक्त टावरको भुइँतलाको काम लगभग सकिनै लागेको छ। काम सुरु भएको पाँच महिनामा २० प्रतिशत काम सकिनै लाग्दा टावरको शिलान्यास भने सोमबार मात्रै भएको छ। ट्रेड टावरको शिलान्यास लुम्बिनी प्रदेशका मुख्यमन्त्री लीला गिरीले गरेका छन्। तुलसीपुर उपमहानगरपालिकाले निर्माण लागेको ट्रेड टावरको शिलान्यास गर्दै मुख्यमन्त्री गिरीले तीनै तहको सहकार्यबाट विकासमा दिगोपना कायम गर्न सकिने बताए। मुलुकको दिगो आर्थिक समृृद्धिका लागि संघ, प्रदेश र स्थानीय तहको सहकार्य र कार्य एकता आवश्यक रहने बताए। कुनै पनि काममा एकता, सहकार्य भयो भने त्यो काम समयै सम्पन्न हुन्छ। त्यसले सार्थकता पनि पाउँछ, उनले भने, हामी तिनै तहका सरकार एकापसमा मिलेर काम गर्यौ भने मुलुकको आर्थिक विकासमा दिगोपना कायम गर्न सकिन्छ। उपमहानगरपालिकाले निर्माण गर्न लागेको उक्त टावरले तुलसीपुरलाई पर्यटन केन्द्रका रूपमा विकास गर्न मद्दत पुग्ने बताए। ट्रेड टावर शिलान्यासका अवसरमा मुख्यमन्त्री गिरीले उपमहानगरपालिकाले निर्माण गर्न लागेको व्यापारीक भवनले दीर्घकालीन आर्थिक स्रोत जुटाउन सहयोग पुग्ने बताए। यसैगरी उनले कोइलावास नाकालाई व्यवस्थित तुल्याउँदै कोइलावासदेखि गढवासम्म सुरुङमार्ग निर्माणको कार्यलाई अघि बढाइनुपर्ने बताए। भारतको उत्तर प्रदेश र विहार प्रदेशका पर्यटकहरूलाई कोइलावास हुँदै ऐतिहासिक, धार्मिक स्थल स्वर्गद्वारीसम्म पुयाउनका लागि पर्यटकीय मार्गका रूपमा अघि बढाइने बताए। तुलसीपुर नगर विकासकोष र तुलसीपुर उपमहानगरपालिकाको संयुक्त लगानीमा उक्त ट्रेड टावर निर्माण हुन लागेको छ । उपमहानगरपालिकाको उत्तरतर्फ रहेको १० कट्ठा क्षेत्रफलमा तुलसी टावर निर्माण गर्न लागिएको छ। कार्यक्रममा तुलसीपुर उपमहानगरपालिकाका नगरप्रमुख टीकाराम खड्काले एक स्थानीय तह, एक व्यापारिक भवन अवधारण अन्र्तगत ट्रेड टावर निर्माण गर्न लागेको बताए। अन्डर ग्राउन पार्किङदेखि विभिन्न व्यापार, बैंकिङ कारोबार, सभाहल, रेस्टुरेन्ट सञ्चालनमा रहने गरी सात तलाको भवन निर्माण हुन लागेको उनले जानकारी दिए। टावरमा लिफ्ट जडान गरिने छ। टावर निर्माणको कामलाई पूणर्ता दिन आफूहरू फिल्डमा निरन्तर लागि रहने उनले बताए। साढे १७ मिटर लम्बाइ र ३४ मिटर चौडाइ रहेको टावरको निर्माण कार्य तीन वर्षमा पूरा गर्ने गरी सम्झौता भएको तुलसीपुर उपमहानगरपालिका इन्जिनियर पवन योगीले जानकारी दिए। विसं २०८१ चैत २९ गते भवन निर्माण सम्पन्न गर्ने सम्झौतामा उल्लेख गरिएको छ। सात तले व्यापारिक भवनमा पार्किङसमेत रहने बताइएको छ। २०७७ साल माघ १४ गते तत्कालिन नगर प्रमुख घनश्याम पाण्डे र नगर विकास कोषका कार्यकारी निर्देशक कृष्णप्रसाद सापकोटाबीचमा बहुउद्देश्य सात तले तुलसी टावर निर्माण गर्ने सम्झौता भएको थियो। जसको कुल लागत २८ करोड १७ लाख ३९ हजार रहेको छ। टावर निर्माण गर्न नगर विकास कोषको ७० प्रतिशत ऋण रहेको छ। जसअन्तर्गत १९ करोड ७२ लाख १७ हजार ३ सय रुपैयाँ नगर विकासले बेहोर्ने र उपमहानगरपालिकाको ३० प्रतिशतले ८ करोड ४५ लाख २१ हजार ७ सय रहेको इञ्जिनियर योगीले जानकारी दिए। २० वर्षभित्र नगर विकासलाई ऋण तिरी सक्ने सम्झौता रहेको छ। ८ प्रतिशत ब्याजदरमा उपमहानगरपालिकाले ऋण लिएको छ। त्यसमा तीन वर्ष सहुलियत अवधि राखिएको छ। टावर निर्माणका लागि २०७८ कात्तिक १६ गते इबिडिङमार्फत उपमहानगरपालिकाले टेन्डर आह्वान गरेको थियो। कुल लागत २२ करोड २९ लाख ३३ हजार ६ सय बढी भ्याटसहित सार्वजनिक सूचनामार्फत टेन्डर आह्वान गरिएको थियो। ८ वटा निर्माण कम्पनीले काम गर्न चासो देखाए पनि ६ वटा मात्रै पास भएका थिए। त्यसमध्ये पनि सबैभन्दा कम दर रेट कबोल गर्ने समानान्तर डाइनामिक नारायनं जेभी बाँकेले टावर निर्माणको काम जिम्मा लिएपनि काम भने स्थानीय निर्माण व्यवसायी गेहेन्द्र गिरीले गरिरहेका छन्। टावर निर्माणको काम गरिरहेका निर्माण वयवसायी गिरीले टावरको भुइँतलाको काम लगभग अन्तिम चरणमा पुगिसकेको जानकारी दिए।"
मिटरब्याजीको अत्याचारले पढाइ पनि छुट्यो,"मेरो माथि पनि मिटरब्याजले समस्या पर्यो। मेरो पढाइ रोकियो। सुरुसुरुमा मलाई थाहा थिएन कि यो दुनियाँभरिको समस्या हो। हाम्रो मात्रै समस्या हो भन्ने लाग्थ्यो। आन्दोलनमा आउँदाआउँदै बुझिसकेँ कि यो हाम्रो होइन देशभरिको समस्या हो। अब जहाँ पनि लड्नुपर्छ। त्यसका लागि म तयार छु। तपाईं अहिले कहाँ हुनुहुन्छ ? यहाँ किन आउनुभयो ? यति सानै उमेरमा के भयो ? मिटरब्याजी साहुले मेरो आमा (ममता)लाई धाकधम्की दिन्थ्यो कि ऋण नतिरे तँलाई, तेरो छोराछोरीलाई मरवाई (हत्या) दिन्छु। घरबाटै उठाएर बेपत्ता बनाइदिन्छु। त्यसकै लागि प्रधानमन्त्रीलाई भेट्न आएको थिएँ। तपाईंकी आमाले को साहुबाट ऋण लिनुभएको थियो ? सिरहाको मिर्चैयाकी साहु सुजाता साहसँग आमाले चार वर्षअघि २ लाख ऋण लिनुभएको थियो। लकडाउन पछिसम्म त्यसको ३५ लाख रुपैयाँ तिरिसक्नुभयो। मिटरब्याजी साहुले दुई टुक्रा जमिन पनि हडपिसक्यो। मिर्चैयामा एउटा ६ धुर र अर्को १० धुरको जमिन थियो। साहुले हाम्रो १० धुर जग्गा बैंकमा राखेर ऋण लिइसकेको छ। अर्को ६ धुर अरूलाई बिक्री गरिसकेको छ। न्याय माग्न आमा र म काठमाडौं आएको छु। आमाले ऋण किन लिनुभएको थियो भन्ने तपाईंलाई थाहा छ ? चार वर्षअघि मेरो भाइ आकाश बिरामी भयो। उसको ब्रेनमा प्रब्लम (मस्तिस्कमा समस्या) थियो। आमाले उपचारका लागि ऋण लिनुभएको थियो। तपाईंको बुवा कहाँ हुनुहुन्छ ?कतारमा। उहाँ कहिले कतार जानुभयो ?यस्तै १११२ वर्ष भइसक्यो। बुवाले कमाएको सबै दिँदा पनि साहुले अझै मागिरहेको छ। उल्टै ज्यान लिने धम्की दिन्छ। त्यही कुरा सरकारलाई सुनाउन आएको थिएँ। प्रधानमन्त्रीलाई भेटेर हामीले सबै कुरा सुनाएका छौं। तपाईंहरूले आन्दोलन गरेको कति समय भयो ? घरबाट हिँडेर काठमाडौं आएको १७१८ दिन भइसक्यो। त्योभन्दा पहिला त धेरै आन्दोलन गरियो। मेरो आमाले सिरहा जिल्लामा धेरै ठाउँमा आन्दोलन गर्नुभयो। महोत्तरीको बर्दिबासबाट मिटरब्याजीविरुद्ध न्याय माग्न चैत २ गते पैदलै काठमाडौं आउने क्रममा बालिका गरिमा राय। तस्बिर : विजयकुमार सिंह हामीले मधेसका धेरै ठाउँमा नारा लगाइसकेका थियौं। तर, त्यहाँ केही पनि भइरहेको थिएन। अनि हाम्रो काका (मिटरब्याजपीडित संघर्ष समितिका अध्यक्ष मनोज पासमान)ले भन्नुभयो अब हाम्रो आवाज काठमाडौंको सरकारलाई सुनाउनुपर्छ। अनि हामी यहाँ हिँडेर आयौं। प्रधानमन्त्रीलाई भेटेर आफ्नो समस्या सुनाउँदा के अप्ठेरो महसुस भएन ? मजस्तो अरूलाई भएको छ भने सबै जना बोल्नुस्। मजस्तै धेरैको पढाइ छुटिसक्यो। खान पैसा छैन। होटलमा काम गर्न जान्छन्। अब चुपचाप लागेर बस्ने यो समय होइन। हामीले आफ्नो लागि लड्नै पर्छ। आवाज उठाउनै पर्छ। हाम्रो लागि अर्काले लडिदिँदैन। किन लड्ने ? मेरो आमाको दिमागमा सुरुमा एउटै कुरा हुन्थ्यो यति धेरै कर्जा भइसक्यो। मिटरब्याजले हामीलाई बर्बाद बनाइसक्यो। खानलाई छैन। अब त मरी नै हाल्छौं हामी। तर, मैले आमालाई भनेँ, आमा हामी मर्ने होइन। हाम्रो लागि लड्नै पर्छ। यो जिन्दगीमा दुःख, दर्द आउँदै गर्छ। अन्यायविरुद्ध लडाइँ गर्नुपर्छ। त्यसको विरोध गर्नुपर्छ। अनि आन्दोलनमा आयौं। न्याय पाउनेमा कत्तिको विश्वास लागेको छ ? विश्वास लागेको छ। मिटरब्याजी साहुहरूलाई सरकारले के अब जेल हाल्ला त ?हाल्छ भन्ने विश्वास छ। नभए मैले काठमाडौं आउने बाटो हेरिसकेको छु। फेरि आन्दोलन लिएर आउँछौं। काठमाडौं आउँदा के पाउनुभयो ?मेरो माथि पनि मिटरब्याजले समस्या पर्यो। मेरो पढाइ रोकियो। सुरुसुरुमा मलाई थाहा थिएन कि यो दुनियाँभरिको समस्या हो। हाम्रो मात्रै समस्या हो भन्ने लाग्थ्यो। आन्दोलनमा आउँदाआउँदै बुझिसकेँ कि यो हाम्रो होइन देशभरिको समस्या हो। अब जहाँ पनि लड्नुपर्छ। त्यसका लागि म तयार छु। उता पनि प्रहरी, प्रशासन, अदालत छन्। तपाईंको परिवारले किन न्याय पाएन ? मेरो आमाले धेरै पटक, धेरै ठाउँमा आन्दोलन गर्नुभयो। तर, पनि सीडीओ कार्यालयले सुनेन। अदालतमा पनि जानुभयो। तर, पनि केही भएन। अदालतले न्याय दिनुपर्ने होइन र ?सबै घुसखोरहरू छन्। त्यसले पैसा भएको मान्छेलाई मात्रै चिन्छ। पैसा नभएकोलाई चिन्दैन। मिटरब्याजीहरूले अदालतमा पैसा खुवाइदिन्छ। अनि उनीहरूकै साइडमा बोल्ने धेरै हुन्छ। हामीसँग पैसा हुँदैन। हाम्रो साइडमा बोल्ने कोही हुँदैन। गाउँमा नेताहरूले पीडितलाई सहयोग गर्छन् कि गर्दैनन् ?कोहीकोही नेताले सहयोग पनि गर्नुहुन्छ। कोहीकोही नेता उतै साहुसँग मिल्छ। हामी पैदल काठमाडौं आउँदा बाटोमा धेरै नेताले हामीलाई सहयोग गर्नुभयो। खानेकुरा दिनुभयो। ओछ्याउन दिनुभयो। उहाँहरूले हामीलाई धेरै सपोर्ट गर्नुभयो। अहिले पनि गरिरहनुभएको छ। त्यत्रो लामो दूरी हिँडेरै आउँदा कस्तो भयो ?खुट्टामा फोका उठ्यो। रिंगाटा लाग्यो। ज्वरो लाग्यो। तैपनि हिँडेर काठमाडौं आएँ। यहाँ ककसलाई भेट्नुभयो ?धेरै नेता, मन्त्रीलाई भेटेँ। प्रधानमन्त्रीज्यूलाई पनि भेटेँ। प्रधानमन्त्रीले भन्नुभयो घर जानुस्। तपाईंहरूलाई न्याय दिन्छौं। हेरौं, अब के हुन्छ ? तपाईं कति कक्षामा पढ्नुहुन्छ ?कक्षा ५ मा पढ्थेँ। मिटरब्याजी साहुले मेरो आमालाई तेरो छोरी, छोरा र तँलाई ज्यान मारिदिन्छौं भन्यो। आमाले ६ महिनाअघि नै मलाई स्कुल पठाउन छोड्नुभयो। आन्दोलनमा आउँदा आमाले कक्षा ४ मा पढ्ने भाइलाई मामाघरमा राखेर आउनुभएको छ। अहिले स्कुलमा पढेको भए मैले वार्षिक परिीक्षा दिइरहेको हुन्थेँ। अब न्याय पाएर सुरक्षित हुन्छौं जस्तो लाग्छ। अब वैशाखदेखि स्कुल जान्छु। मिटरब्याजीविरुद्ध लड्नुपर्छ भन्ने आँट कहाँबाट आयो ?आमालाई दुःख थियो। यसले म पनि दुःखमा परिहालेँ। अनि मैले ठानेँ कि घरमा बस्नु हुँदैन। नबोलेर केही हुँदैन। आफ्नो लागि बोल्नै पर्छ भनेर लाग्यौं। अनि रोडमा नारा लगाउन घरबाट निस्कियौं। काठमाडौं आएपछि कहाँकहाँ आन्दोलन गर्नुभयो ?सिंहदरबार गएँ। माइतीघरमा नारा लगाएँ। अझै धेरै ठाउँमा गएँ। अनि न्यायका लागि आवाज उठाएँ। प्रधानमन्त्रीलाई पनि हामीले कहिले न्याय पाउँछौं भनेर सोध्यौं। उहाँहरूले छिट्टै न्याय दिलाउँछौं भन्नुभयो। मिटरब्याजी साहुले कस्तोकस्तो दुःख दिन्छ ? सुरुसुरुमा ऋण लिनेलाई थाहा हुँदैन मिटरब्याज भनेको के हो ? कोही लघुवित्तको किस्ता तिर्न मिटरब्याजी साहुसँग ऋण लिन्छन्। कोही छोराछोरी बिरामी पर्दा उपचारका लागि ऋण लिन्छन्। कोही घर बनाउन ऋण लिन्छन्। यसै कारणले मिटरब्याजीहरूले फाइदा उठाउँछन्। लिएभन्दा बढी ऋण तिर्छ। तापनि तमसुकले गर्दा अदालतमा मुद्दा हाल्छन्। अनि जग्गाजमिन सबै खोस्छन्। कतिलाई जेलमा हालिदिन्छ। एक जना काकीलाई त इज्जत नै लुटेको सुनें। के भनौं धेरै दुःख छ। आफैं बुझ्नुस्। सरकारले सम्झौता गरेको छ। तपाईंलाई कस्तो लाग्यो ?हामी त न्याय पाउने आसमा आएका थियौं। मेन नियमकानुन बनोस्। हामीलाई न्यायले भेटोस्। जति पीडित छन् सबैलाई न्याय भेटोस्। यही आशा बोकेर हामी घर जान्छौं। त्यहाँ गएर हेर्छौं, सरकारले केके गर्छ ? सम्झौता कार्यान्वयन हुनेमा कत्तिको ढुक्क हुनुहुन्छ ?सरकारले भनेको छ तपाईंहरूका लागि नियम कानुन बनाइरहेका छौं। अब केही दिनमा लागू हुन्छ। तपाईंहरूलाई न्याय भेटिहाल्छ। त्यही भएर हामी अब आफ्नो घर जान्छौँ। सीडीओ कार्यालयमा जसको जसको मुद्दा चलिरहेको छ, अदालतमा कारबाही हुन्छ त्यो साहुमाथि। पुलिसले साहुलाई समात्छ भन्यो। हेरौं के हुन्छ ? अब त काठमाडौंको बाटो पनि देखें। सरकार बस्ने घर पनि देखियो। गाउँमा न्याय दिएन भने हामी फेरि आन्दोलनमा उत्रिन्छौं। पहिला भाइको इलाजमा आमासँग बसमा आएको थिएँ। यसपालि हिँडेर आएँ। अब त काठमाडौं आउने बाटो नै याद भइसक्यो। तपाईंहरू आन्दोलनमा आउँदा अरूले के भने ?मेरो बुवाले फोन गरेर आफ्नो लागि बोल्नुपर्छ भन्नुभयो। बाटोमा मलाई देख्नुहुने मान्छेले भन्नुहुन्थ्यो यति सानो मान्छे आन्दोलनमा यति टाढासम्म किन हिँडिरहेको ? हामीसँग अरू उपाय नै थिएन। अरूको कुरा सुनेर बस्नु भएन। आफ्नो लागि लड्नै पर्छ। काठमाडौंमा कसरी बस्नुभयो ?एक रात मातातीर्थमा बसेँ। त्यसपछि हाम्रो विचार थियो खुला मञ्चमा बस्ने। तर, त्यहाँ छिर्न दिनुभएन। कसले त्यस्तो गर्यो ?त्यहीका नेता र पुलिसहरूले। अनि हामी एक रात त्यही बाटोमै सुत्यौं। काठमाडौं आउँदा तपाईंले अरू पीडितको अवस्था कस्तो पाउनुभयो ? यो त नेपालभरिकै समस्या छ। गरिबले लिएको ऋण तिर्छ। तर, साहुले तमसुक च्यात्दैन। जेलको पुर्जी कटाइदिन्छ। कोहीकाही त जेलको पुर्जी काटेर पछि भागेर काठमाडौं आउनुभएको छ। जेलकै पुर्जी काटेपछि कोही कोही त २३ वर्षदेखि घर छाडेर भागेको छ। डरले घर जाँदैन। सबै पैसा दिइसकेको हुन्छ। अझै माग्छ। नदिए छोराछोरी, परिवारलाई हत्या गराइदिन्छु भन्छ। डरले काठमाडौं कमै मान्छे आएको छ। गाउँमा कति धेरै पीडित मान्छेहरू होला। उनीहरू डरले काठमाडौं आएको छैन। साहुले धम्की दिँदा पनि आन्दोलन गर्न डर लागेन ?लाग्यो, सुरुसुरुमा। हामीले हिम्मत गरेर यहाँ आयौं। मिटरब्याजले बालबालिकामा कस्तो प्रभाव परेको छ ? साहुको धम्कीले धेरैको पढाइ छुटिसकेको छ। ठूलाहरू पढाइ छोडेर कमाउनुलाई विदेश गइसक्यो। धेरै बच्चा होटलमा काम गर्दै छन् वेटरको। तिनीहरूको जिन्दगी बर्बाद भयो। रोडमा त्यसै घुमिरहेको हुन्छ। फोहोरहरू उठाइरहेको हुन्छ। कोही त होटलमा काम गर्छन्। पढ्न पाइरहेका छैनन्। कतिको त जिन्दगी बर्बाद भएर कमाउन विदेश नै गइसक्यो । यस्तैयस्तै अवस्था छ। त्यही भएर नेपाल अगाडि बढ्न पाइरहेको छैन। अब म स्कुल जान्छु। पढेर त्यस्ता बच्चाका लागि लड्छु। भविष्यमा के बन्ने विचार छ ? मेरो सपना धेरै छ। तर, पहिला पढेर डाक्टर बन्छु। आमाबुवाले सानैदेखि भन्नुहुन्थ्यो कि डक्टर बन्नुपर्छ। ठूलो मान्छे बन्नुपर्छ। फ्रिमा इलाज नपाएर धेरै गरिब मरिहाल्छ। उहाँहरूलाई डाक्टर बनेर फ्रिमा इलाज गर्छु। अनि नयाँ जिन्दगी दिन्छु। पढ्न नपाएका बालबालिकाका लागि सरकारले के गर्नुपर्छ ?सबैभन्दा पहिला राम्रो एजुकेसन (शिक्षा) दिनुपर्छ। सरकारी स्कुलमा राम्रो एजुकेसन देओस्। इंग्लिस पढाइ होस्। बोर्डिङले आजकाल धेरै महत्व पाउँछ। किनभने त्यसमा सबै फयास्लिटी (सुविधा) हुन्छ। म बोर्डिङमा पढिरहेको छु। तापनि सरकारी स्कुलमा पढ्न चाहन्छु। त्यहाँ सबैसबै सुविधा छैन। धेरै अभिभावकहरूसँग पैसा छैन। उनीहरू सरकारीमा पढ्छन्। त्यहाँ अंग्रेजीमा पढाइ हुँदैन। उनीहरूका बच्चा बोर्डिङ पढ्न चाहन्छन्। बोर्डिङमा इंग्लिस पढाइ हुन्छ। तर, सरकारीमा किन हुँदैन ? सरकारले सरकारी स्कुललाई किन यस्तो बनाको ? सरकारी स्कुललाई राम्रोसँग व्यवस्थान गर्नुपर्छ। यहाँ पैसा नहुने पनि पढ्न पाओस्। अनि मात्रै नेपालको भविष्य राम्रो हुन्छ। प्रधानमन्त्रीसँग भेट हुँदा कस्तो महसुस भयो ?मैले सोंचेको थिए कि सिंहदरबार जान्छु, कहीँ जान्छु त खुसीले जान्छु। तर, हामी दुःख बोकेर गएका थियौं। हामीलाई न्याय चाहिएको थियो। त्यही आसमा हामी गएको थियौं। प्रधानमन्त्रीलाई के कामले भेट गर्नुहुन्छ ? उहाँले हामीलाई साँच्चै न्याय दिलाउनुभयो भने खुसी, खुसी भेट्न जान्छौं। नदिए त फेरि दुःखैले जानुपर्छ। सानै उमेरमा यसरी कुरा गर्न कहाँबाट सिक्नुभयो ?कहाँबाट आउँछ ? दुःख परेर पछि आफैं आयो। दुःखले सबै कुरा सिकाउँछ। जति खुसीले सिकाउँदैन त्यति दुःखले सिकाउँछ। प्रस्तुति : राजकरण महतो"
एन्जिला र प्रिन्स सर्वोत्कृष्ट,"नेपाल राष्ट्रिय तथा अन्तर्राष्ट्रिय खेलाडी संघ (एनएनआईपीए) ले आयोजना गरेको १७ औं एनएनआईपीए स्पोर्ट्स अवार्डमा महिलातर्फ एन्जिला र पुरुषमा प्रिन्सले सर्वोत्कृष्ट खेलाडीको अवार्ड प्राप्त गरेका हुन् काठमाडौं : राष्ट्रिय महिला फुटबल टोलीकी कप्तान एन्जिला तुम्बापो सुब्बा र ब्याडमिन्टनका प्रिन्स दाहालले वर्षको सर्वोत्कृष्ट खेलाडीको अवार्ड पाएका छन्। नेपाल राष्ट्रिय तथा अन्तर्राष्ट्रिय खेलाडी संघ (एनएनआईपीए) ले आयोजना गरेको १७औं एनएनआईपीए स्पोर्ट्स अवार्डमा महिलातर्फ एन्जिला र पुरुषमा प्रिन्सले सर्वोत्कृष्ट खेलाडीको अवार्ड प्राप्त गरेका हुन्। उनीहरूले जनही एक लाख रुपैयाँ नगद पुरस्कार प्राप्त गरे। यस्तै करातेकी चञ्चला दनुवार महिलातर्फ र पुरुषतर्फ गल्फका सद्भाव आचार्य प्रतिभाशाली खेलाडी चुनिए। यस विधाका विजेताले जनही ५० हजार रुपैयाँ पाए। सर्वोत्कृष्ट पारा एथलेट अवार्ड सुभेक्षा खतिवडा, गजराज जोशी आदर्श खेल व्यक्तित्व अवार्ड खड्गबहादुर रानाभाटलाई प्रदान गरिएको थियो। पारा अवार्ड विजेताले १५ हजार र गजराज जोशी आदर्श खेल व्यक्तित्व अवार्ड विजेताले ३५ हजार नगद पुरस्कार पाए। कार्यक्रममा ओलम्पिक कमिटीबाट आधिकारिकता प्राप्त २७ खेलका उत्कृष्ट खेलाडीलाई जनही १० हजारले सम्मान गरिएको थियो। आर्चरीका इमायुङ राई, एथलेटिक्सका दीपक अधिकारी, ब्याडमिन्टनका प्रिन्स दाहाल, बास्केटबलकी अनुषा मल्ल, बक्सिङकी सुष्मा तामाङ, साइक्लिङकी निष्मा श्रेष्ठ र फेन्सिङका ओमकार सिंहलाई उत्कृष्ट खेलाडी अवार्ड प्रदान गरिएको थियो। यस्तै फुटबलकी एन्जिला तुम्बापो सुब्बा, गल्फका सद्भाव आचार्य, जिम्न्यास्टिकका नारायण मानन्धर, ह्यान्डबलका विशाल नेपाली, हक्कीकी कमला चन्द, जुडोका सञ्जित डंगोल, कबड्डीका घनश्याम रोका मगर, करातेकी चञ्चला दनुवार, र्याफ्टिङ एन्ड क्यानोइङका मोहन राणा, सुटिङकी सुष्मिता नेपाल, स्कीकी संगीता लामा, पौडीका एलेक्जेन्डर शाह, टेबलटेनिसकी सिक्का सुवाल श्रेष्ठ, टेनिसका रितिक राना, ट्रायथलनका श्रेबी महर्जन, भलिबलकी सलिना श्रेष्ठ, भारोत्तोलनका विशालसिंह विष्ट, कुस्तीकी सुशीला चन्द र उसुकी सुष्मिता तामाङले उत्कृष्ट खेलाडीको अवार्ड प्राप्त गरे। विजेतालाई राष्ट्रिय खेलकुद परिषद्का सदस्यसचिव टंकलाल घिसिङ, एनएनआईपीएका अध्यक्ष दीपक श्रेष्ठलगायतले पुरस्कृत गरे।"
नागरिकताविहीन ९१ वर्षीया अनितादेवी,"डडेल्धुरा : डडेल्धुरामा ९१ वर्षीया ज्येष्ठ नागरिक महिला नागरिकताबाट वञ्चित छन्। जिल्ला सदरमुकामसँगै जोडिएको वडाकी दुवै आँखा नदेख्ने र कान पनि नसुन्ने अमरगढी नगरपालिका३ मरकट्टेकी ९१ वर्षीया अनितादेवी बिष्ट नेपाली नागरिकताविहीन भएकी हुन्। आर्थिक अवस्था र विपन्नताका कारण नागरिकताबाट वञ्चित हुनुपरेको अनिता बताउँछिन्। नागरिकता नहुँदा सामाजिक सुरक्षा भत्ता र अपांगताको परिचयपत्र पनि बनेको छैन। सरकारी सेवा सुविधाबाट बञ्चित बनेकी छन्। उनका पतिको पाँच दशकअघि नै निधन भएको थियो। आर्थिक अवस्था कमजोर भएकै कारण छोरा रोजगारका लागि भारत पस्नु र घरमा अन्य जान्ने सुन्ने मानिस नहुँदा नगरिकता नपाएको उनको गुनासो रहेको छ। अनिताको घरमा एक नाति र चार नातनीसहित बुहारी छन्। छोरा वर्षौंदेखि भारतमा रोजगार गरिरहेका छन्। उनी सामान्य हिँडडुल गर्र्न पनि नाति नातिनीको साहारा लिन्छिन्। साहाराका रूपमा नाति नातिना छन्। उनीहरू पनि स्कुल जाने भएकाले बाहिरभित्र गर्न समस्या हुने उनी बताउँछिन्। नागरिकताका लागि पहल गर्न घरपरिवारका मानिससँग सल्लाह भए पनि प्रयास नहुँदा नागरिकता नपाएको वडा नं ३ का अध्यक्ष तीर्थबहादुर ऐरले बताए। अनिताको नागरिकताका लागि माइतीघरको प्रमाण खुल्ने कागजात सिफारिसका आधारमा नागरिकता दिन मिल्ने बताउँछन्। जिल्ला प्रशासन कार्यालय डडेल्धुराले पनि आवश्यक पर्ने कागजात भए चाँडै नागरिकता उपलब्ध गराउन सक्ने जनाएको छ। पतिको निधन भइसकेका कारण छोरा र परिवारले आवश्यक कागजात जुटाउन नसक्दा अनिता ९१ वर्षको उमेरमा पनि नागरिकता पाउन नसकेकी हुन्। भारतमा सामान्य रोजगार गरिरहेका एकमात्र छोरा यज्ञहादुर विष्ट पनि परिवारकै लालनपालनका लागि बिदेसिनुपर्ने बाध्यता छ। शनिबार मात्रै जापानमा कार्यरत समाजसेवी विनयप्रकाश मल्लले सहयोगका लागि पठाएको १० हजार रुपैयाँ बुझ्न १६ वर्षीया नातिनि निर्मला विष्टको साहारामा सदरमुकाम पुगेकी हुन्। उनी भन्छिन्, मर्ने बेला सरकारको मानो खाएर नेपाली नागरिक भएर मर्न चाहन्छु। १६ वर्षीया नातिनी निर्मला पनि बजैको धोको नागरिकता बनाउने रहेको बताउँछिन्। जापानमा कार्यरत तथा कम्पिनी सञ्चालक विनय प्रकाश मल्ल पनि साहाराविहीन तथा समस्या ग्रस्त मानिसलार्इृ बेलाबेलामा सहयोग गरी रहन्छन्। बिभिन्न रोगको उपचार गरिरहेका बिरामी, दुर्घटनाका घाइते र सामाजिक सुरक्षा भत्ताबाट बञ्जित स्थानीयलाई जापानमा कार्यरत कर्मचार,मल्ल किंग्स कम्पनी र अन्य शुभचिन्तकमार्फत ९० हजार रुपैयाँ संकलन गरी पठाएका थिए। उक्त रकम नेपाल पत्रकार महासंघ डडेल्धुरा शाखाले सम्बन्धित व्यक्तिहरूलाई हस्तान्तरण गरेको हो। उक्त सहयोगग रकम बुझ्न आउँदा अनिता नागरिकताविहीन ज्येष्ठ नागरिक भएको खुल्न आएको हो। उनले समाजसेवी मल्लजस्ता मनकारी युवाका कारण आपत विपतमा परेका नागरिकहरूले सहयोग प्राप्त गरिरहेको बताउँदै समाजसेवी मल्लजस्तै अन्य मनकारीलाई गहभरी आसुपारी आभार प्रकट गरेकी छन्।त्यसैगगरी मल्लले मोटरसाइकल दुर्घटनाबाट घाइते भएका गन्यापधुरा गाउँपालिका३ का प्रहरी कर्मचारी हर्केश बिष्टको उपचारका लागि २५ हजार रुपैयाँ सहयोग गरिएका छन्।"
वीरगन्जको यातायात कार्यालयबाट एकैदिन १० जना बिचौलिया पक्राउ,"वीरगन्ज : वीरगन्जस्थित यातायात व्यवस्था कार्यालयबाट प्रहरीले एकैदिन १० जना बिचौलियालाई पक्राउ गरेको छ। कार्यालयमा आउने सेवाग्राहीलाई काम छिटो छरितो गराइदिने प्रलोभनमा पारेर रकम असुल्ने र कार्यालयका फाइल बोकेर हिँड्ने कार्यमा संलग्न १० जना बिचौलियालाइ मंगलबार प्रहरीले पक्राउ गरेको हो। पक्राउ पर्नेहरूमा वीरगन्ज महानगरपालिका१२ का २५ वर्षीय आलोक कुमार यादव, वडा नम्बर १३ का ४५ वर्षीय किशोर कुमार दयाल, वडा नम्बर १५ का ४० वर्षीय दिपलाल साह, त्यही वडाका ४६ वर्षीय, वडा नम्बर ३ का ३७ वर्षीय रन्जित गुप्ता, वडा नम्बर ११ का २३ वर्षीय लालबाबु महत्तो, त्यही वडाका ४५ वर्षीय राजेश लामा रहेका छन्। यस्तै पर्साको कालिकामाई गाउँपालिका४ का ४० वर्षीय राजेश महतो , बाराको परवानीपुर गाउँपालिका५ का ४५ वर्षीय दरोगा दास र बाराकै प्रसौनी गाउँपालिका६ का ३० वर्षीय मुकेश साहलाई पनि प्रहरीले नियन्त्रणमा लिएको हो। पर्साका प्रहरी प्रवक्ता प्रहरी नायब निर्मल बुढाथोकीका अनुसार, यातायात कार्यालयमा बिचौलीयाहरूले सेवाग्राहीलाई विभिन्न प्रलोभन र बहानामा हैरान पारेको गुनासो आएपछि मंगलबार दिउँसो जिल्ला प्रहरी कार्यालय पर्साबाट अनुगमनका लागि टोली खटिएको थियो। कार्यालयमा अनुगमनका क्रममा सेवाग्राहीलाई काम छिटो छरितो गरिदिन्छु भनेर बार्गेनिङ गर्ने, कार्यालय परिसर भित्र फाइल च्यापेर भित्र बाहिर गर्ने, प्रचलित कानून विपरीत अत्यधिक सेवा शुल्क लिने तथा सेवाग्राहीलाई अनावश्यक हैरानी दिँदै गरेको अवस्थामा भेटिएका बिचौलीयाहरूलाई नियन्त्रणमा लिइएको बुढाथोकीले बताए। नियन्त्रणमा लिइएका बिचौलीयाहरूलाई प्रहरीको हिरासतमा राखेर उनीहरू विरुद्ध सार्वजनिक हित, स्वास्थ्य, सुरक्षा, सुविधा र नैतिकता विरुद्धको कसूरमा जिल्ला प्रशासन कार्यालय पर्साबाट सात दिनको म्याद थप अनुमति लिई थप अनुसन्धान भइरहेको बुढाथोकीले जानकारी दिए।"
चाइना फाउन्डेसनको सहयोगमा देव गुरूङले बाँडे लमजुङका विद्यार्थीलाई कपडा,"बेंसीसहर : नेकपा (माओवादी केन्द्र) का महासचिव देवप्रसाद गुरूङले चाइना फाउन्डेसनको सहयोगमा लमजुङका बालबालिकालाई कपडा वितरण गरेका छन्। मर्स्याङ्दी गाउँपालिकाका १४ वटा विद्यालयका ८ सय ६५ जना विद्यार्थीलाई न्यानो कपडा वितरण गरेका हुन्। बाल शिक्षादेखि कक्षा ५ सम्मका विद्यार्थीलाई कपडा वितरण गरिएको गुरूङले बताए। चाइना फाउण्डेसन फर पोभर्टी एलिभेसनको आर्थिक सहयोग तथा ग्लोबल कोअपरेसन फर रुरल डेभलपमेन्टको समन्वयमा मर्स्याङदी गाउँपालिकाका विद्यालयमा अध्ययनरत विद्यार्थीहरूलाई कपडा वितरण गरिएको हो। मर्स्याङ्दी गाउँपालिका९ पामचोक स्थित सरस्वति सदन आधारभूत विद्यालयका ५८ जना, मर्स्याङ्दी९ सिम्पानि स्थित गणेश माविका ६१, मर्स्याङ्दी३ खुदि स्थित अमर माविका ७४, सोही गाउँपालिका७ तरान्चेस्थित महेन्द्र देव माविका ८२ जना र वडा नं २ घनपोखराको त्रिभुवन माविका १ सय १ जना विद्यार्थीलाई कपडा वितरण गरिएको ग्लोबल कोअपरेसन फर रुरल डेभलपमेन्टका अध्यक्ष मुक्ति मरासिनीले बताए। कपडा वितरण गर्दै नेता गुरुङले विद्यार्थीको शैक्षिक तथा चेतना विकास गर्न चाइना फाउण्डेसनले नेपाल जस्ता थुप्रै देशमा काम गरिरहेको बताए। जसले नेपाली जनता र चिनियाँ जनता बीचको सुमधुर सम्बन्ध विकास गरेको उनले गुरुङले बताए। साथै अहिले देखिएको राजनीतिक तरलता, एकले अर्कोलाई निषेध गर्ने प्रवृत्ति, अरूका विचार कत्ति पनि स्वीकार नगर्ने जस्ता प्रवृत्तिले देश थप संकटमा परेको भन्दै अब सबैको अस्तित्व र विचारलाई मिलाएर राष्ट्रिय सहमति गर्न सकियो भने देश जोगिने धारणा राखे। कपडा वितरण कार्यक्रममा एलिभेसनका कन्ट्रि डाइरेक्टर म्याडम जौ, स्टाफ सुरेश प्याकुरेल, ग्लोबल कोअपरेसन फर रुरल डेभलपमेन्टका फिल्ड सुपरभाइजर उत्तम कार्की, मर्स्याङ्दी गाउँपालिकाका निर्वतमान उपाध्यक्ष होम बहादुर बिक,वडा नं ९ का वडा अध्यक्ष हरिश्चन्द्र थापालगायतको उपस्थिति रहेको थियो।"
"पूर्वी सिक्किमको छोम्गोमा भीषण हिमपहिरो, कम्तीमा सात जनाको मृत्यु","झापा : भारतको पूर्वी सिक्किमको छोम्गोमा भीषण हिम पहिरोमा परी कम्तीमा सात जना पर्यटकको ज्यान गएको छ। मृतकहरूको सनाखत हुन बाँकी रहेको सिक्किम प्रहरीले जनाएको छ। जसमा चार पुरुष, एक महिला र एक शिशु रहेका छन्। हिमपहिरोमा परी घुम्न गएका कैयौँ पर्यटकहरू फसेका छन्। उनीहरूको उद्धार कार्य जारी रहेको भारतीय सञ्चारमाध्यमले जनाएको छ। मंगलबार बिहान ११ बजेर १० मिनेटमा १७ औं माइल नजिकैको गान्तोक नातुला जेएनएम रोडमा हिमपहिरो खसेको थियो। त्सोमगो ताल नजिकै हिम पहिरो खस्दा नाटुला जाने क्रममा २० देखि ३० पर्यटकसहित आधा दर्जन सवारीसाधन हिउँमुनि पुरिएको आशङ्का गरिएको छ। उद्धार कार्यमा त्रिशक्ति कोर्प्स, भारतीय सेना र बीआरओ परियोजना स्वस्तिकको टोली खटाइएको छ। हिमपहिरोबाट ६ स्थानीयसहित २३ पर्यटकको उद्धार गरी भारतीय सेनाको नजिकैको स्वास्थ्य संस्थामा उपचारका लागि ल्याइएको छ। साथै सडकबाट हिउँ हटाएर त्यहाँ अलपत्र परेका ३५० पर्यटक र ८० सवारी साधनको उद्धार गरिएको भारतीय सञ्चारमाध्यमले जनाएको छ।"
६ वर्षदेखि रोकिएको मुआब्जा माग्दै सुख्खा बन्दरगाहमा धर्ना,"वीरगन्ज : जग्गाको मुअब्जाको माग गर्दै वीरगन्जको सिर्सिया सुख्खा बन्दरगाहमा मंगलबार पनि जग्गाधनीहरूले धर्ना दिएका छन्। सरकारले सुख्खा बन्दरगाह र एकीकृत जाँच चौकी (आइसीपी) बीचको ६२ बिग्गा अधिग्रहण गरेको ६ वर्ष बित्दा समेत केही जग्गाधनीहरूले अहिलेसम्म आफ्नो जग्गाको मुआब्जा रकम पाउन सकेका छैनन्। मुआब्जा पाउन बाँकी रहेका जग्गाधनीहरूले नै मंगलबार सुख्खा बन्दरगाहको मूल गेटमा धर्ना दिएका हुन्। धर्नामा बसेकाहरूले सरकार विरुद्ध नाराबाजी पनि गरेका थिए। धर्ना र नाराबाजीका कारण सुख्खा बन्दरगाहको कामकाज केही घण्टा प्रभावित पनि भएको थियो। सरकारले जग्गा अधिग्रहण गरी रोक्का गरेको भए पनि अहिलेसम्म आफूहरूले मुआब्जा रकम नपाएको र अर्को तर्फ खाँचै पर्दा आफ्नै जग्गा बेचेर गर्जो टार्न पनि नपाएको जग्गाधनीहरूको गुनासो छ। धर्नामा बसेकी जग्गाधनी बैजयन्ति मालाले भनिन्, कि त रोक्का भएको जग्गा फुकुवा हुनु पर्यो, नत्र हामीलाई तत्कालै मुआब्जा रकम दिनुपर्यो। सरकारले यसरी अनिर्णयको बन्दी बनाएर कहिलेसम्म राख्ने ? मालाले समयमै मुआब्जा दिएमा आफूहरूले नयाँ घर घडेरी तथा थातथलोको व्यवस्था गर्न पाउने बताइन्। सुख्खा बन्दरगाहको भन्सार कार्यालयका सूचना अधिकारी सन्तोष कुमार न्यौपानेले आफूहरूले मुआब्जाका लागि पहल गर्ने आश्वासन दिएपछि जग्गधनीहरूले धर्ना र प्रदर्शन स्थगित गरेको बताए। मुआब्जा रकम नपाएकाहरूको नामावलीसहितको विवरण संकलन गरी पठाउने सहमती पनि भएको न्यौपानेले बताए। उनले भने, यहाका जग्गाधनीहरूको आन्दोलन त लामो समयदेखिकै हो , यद्यपि अस्थिर सरकारका कारण उहाँहरूको माग सम्बोधन हुन सकेको छैन , अब भर्खरै अर्थमन्त्री पनि नियुक्त हुनुभएको छ, अब समस्या समाधानका लागि हामी कुनै कसर बाँकी राख्ने छैनौँ। गत आर्थिक वर्ष असारको अन्तिम साता केही जग्गाधनीले मुआब्जा पाएका थिए। तर त्यसपछि चालू आर्थिक वर्षमा मुआब्जा रकम वितरणको काम ठप्प छ। अर्थ मन्त्रालयले रकम निकासा नगर्दा मुआब्जा वितरणको काम अड्किएको सुक्खा बन्दरगाह भन्सार कार्यालयका सूचना अधिकारी सन्तोष न्यौपानेले बताए। अधिग्रहण गरिएको कुल ६२ बिघा जग्गाको ९ सय २० कित्ता जग्गामध्ये हालसम्म ६ सय ८३ कित्ताको ४२ बिघा १५ कठ्ठा १६ धुर जग्गाको मुआब्जा रकम सम्बन्धित जग्गाधनीहरूलाइ वितरण भइसकेको उनले बताए। उनका अनुसार हालसाँ २ सय ८० जना जग्गाधनीले मुआब्जा बापत करिब ४ अर्ब रुपैयाँ बुझिसकेका छन्। अब करिब १९ बिघा जग्गाको २ अर्ब ८० करोड रुपैयाँ मुआब्जा वितरण गर्न बाँकी छ। यस बाहेक घर, रुख, कृषि, पोखरी, चापाकल आदिको पनि मुआब्जा दिनुपर्नेमा त्यसको सर्भे हुन नसकेको न्यौपानेको भनाइ छ। सरकारले २०७३ सालदेखि बन्दरगाह भन्सार कार्यालय र वीरगन्ज१७ अलौंस्थित वीरगन्ज भन्सार मातहतको आइसीपी भन्सारबीचको ६२ बिघा जग्गा अधिग्रहण प्रक्रिया अगाडि बढाएको थियो। भूमिसुधार तथा मालपोत कार्यालय पर्सामा पत्र पठाएर उक्त जग्गा रोक्का गराएको थियो।"
शान्तिवाटिकामा बेमौसमी बर्खा र मिटरब्याज पीडितको पीडा (फोटो फिचर),"काठमाडौं : वर्षाले मिटरब्याज पीडितलाई खान, बस्न समस्या हुन थालेको छ। दुई दिनदेखि शान्तिवाटीकामा बसिरहेका उनीहरूलाई वर्षाका कारण बस्न र खान समस्या भएको हो। न्यानो कोठाको अभावमा पीडितहरू रुखको फेदमुनि सुतेर रात काटिरहेका छन्। कोही भिजेरै मिटरब्याज साहुविरुद्ध अनिदो संघर्षमा छन्। यतिबेला तराईका २० जिल्ला सयौं मिटरब्याज पीडित काठमाडौं केन्द्रित आन्दोलनमा छन्। न्याय पाउन यसपटक उनीहरू निर्णायक आन्दोलनका लागि काठमाडौं आएको बताइरहेका छन्। तर बेमौसमी मनसुनले उनीहरूको आन्दोलनमा समस्या पैदा गरिदिएको छ। वर्षाका कारण खान र सुत्न निकै समस्या भइरहेको संघर्ष समितिका संयोजक अवधेश कुशवाहाले बताए। त्यतिमात्र होइन, ओढ्ने, ओछ्याउने, खानेपानी र शौचालयलगायत समस्या रहेको उनको भनाइ छ। पीडतहरू घरबाटै पोका पोका चामल लिएर आएका छन्। खानाका लागि तत्कालै समस्या छैन। तर वर्षाका कारण समस्या भइरहेको छ,' उनले भने। सरकारले छिट्टै न्याय दिए घर जान पाउने उनीहरूले बताइरहेका छन्। नवलपरासी सुस्ताका ६४ वर्षीय रामसुभक मुसहरलाई काठमाडौंको चिसोले सताउन थालेको छ। दुई रात चिसो भूँइमा सुत्नुपर्दा रुघाखोसी लागेको उनले बताए। वर्षाको समय छ। झरी पर्छ, खान, बस्न समस्या छ,' उनले भने। सरकारले आफूहरूसँग सम्झौता गरेर ठग्ने गरेको उनले सुनाए। राजकरण महतोको फोटो फिचर हेर्नुस्:"
बुधबार देशका यी स्थानमा हुने छ वर्षा,काठमाडौं : बुधबार दिउँसो देशका पहाडी भूभागमा आंशिक बदली रही बाँकी भूभागमा मौसम सामान्यतया सफा रहने छ। मौसम पूर्वानुमान महाशाखाका अनुसार देशका पहाडी भूभागका एकदुई स्थानमा मेघ गर्जनचट्याङसहित हल्काक्षणिक वर्षाको सम्भावना रहेको छ। बुधबार राति देशका पहाडी भूभागमा आंशिक बदली रही बाँकी भूभागमा मौसम सामान्यतया सफा रहने महाशाखाले जनाएको छ।
'नागरिकतासँगै प्यानकार्ड अनिवार्य गरे करको दायर बढ्छ',"काठमाडौं : नेपाल चेम्बर अफ कमर्सले नवनियुक्त अर्थमन्त्री डा प्रकाशशरण महत समक्ष करको दायरा बढाएर राजश्व संकलनको लक्ष्य पूरा गर्नुपर्ने धारणा राखेको छ। अध्यक्ष राजेन्द्र मल्ल सहितको प्रतिनिधिमण्डलले सिहंदरबारस्थित अर्थमन्त्रालयमा अर्थमन्त्री डा महतसँग बधाई भेटवार्ता गरेको हो। चेम्बरद्वारा जारी विज्ञप्तिमा भनिएको छ, करको दर वृद्धि गर्नु भन्दा करको दायरा बढाइनुपर्दछ। यसका लागि नागरिकतासँगै प्यानकार्डको पनि व्यवस्था गरिनुपर्दछ। चेम्बर अध्यक्ष राजेन्द्र मल्लले सीमामा हुने अवैध व्यापारलाई पनि निरुत्साहित गरी करको दायरामा ल्याउनुपर्नेमा जोड दिए। बिल लिनेदिने व्यवस्थालाई पनि अनिवार्य रुपमा कार्यान्वयन ल्याउनुपर्ने अध्यक्ष मल्लले जोड दिए। चेम्बर पदाधिकारीसमक्ष अर्थमन्त्री डा महतले अर्थतन्त्रको पछिल्लो अवस्थालाई गम्भीरताका साथ लिएको बताए। बजेट र मौद्रिक नीतिको सफल कार्यन्वयनका लागि समन्वय भइरहेको अर्थमन्त्री महतको भनाई छ। उनले भने, अर्थतन्त्र चलायमान हुन सकेको छैन, यस विषयमा मैले गर्भनर महाप्रसाद अधिकारी लगायत सरोकारवाला निकायका सचिवहरूसँग पनि छलफल गरिरहेको छु। लक्ष्य अनुसार कर उठ्न नसकेको विषयमा भन्सारका अधिकारीहरूसँग आफूले जानकारी लिइरहेको डा महतको भनाइ छ। आगामी आर्थिक वर्षबाट अर्थतन्त्रले लय समाउने उनले बताए। नवनियुक्त अर्थमन्त्री डा महतसमक्ष चेम्बरले समसामयिक आर्थिक विषयमा विभिन्न १७ बुँदामा सुझाव समेत दिएको छ। अर्थमन्त्रीलाई सुझाव दिने क्रममा चेम्बर अध्यक्ष मल्लले अर्थतन्त्रलाई चलायमान बनाउनका लागि छिटोभन्दा छिटो एकल ब्याजदर कायम गर्न समेत आग्रह गरे। यस्तै अध्यक्ष मल्लले तरलता अभावलाई व्यवस्थित गर्नका लागि पुँजीगत खर्चमा टाइम बाउण्ड एक्सन प्लान बनाई कार्यान्वयन गरिनुपर्नेमा जोड समेत दिए। पुँजीगत खर्च कार्यन्वयनको अवस्थाबारे त्रैमासिक पुनरावलोकन गरी कार्यान्वयन गरिनु पर्ने उनको भनाइ छ। चेम्बरले रेमिट्यान्सको पैसालाई उत्पादनमुलक क्षेत्रमा लगानी प्रोत्साहन गर्न समेत आग्रह गरेको छ। चेम्बरले जारी गरेको विज्ञप्तिमा भनिएको छ, रेमिट्यान्सबाट भित्रने रकमको ठूलो हिस्सा अनुत्पादक क्षेत्रमा खर्च भइरहेको छ। यस्तो परिस्थितिमा बैंकिङ च्यानल मार्फत मुलुक भित्रने रेमिट्यान्सलाई ऊर्जा लगायत पूर्वाधार तथा उत्पादनमुलुक क्षेत्रमा लगानीका लागि प्रोत्साहन गर्न आवश्यक छ। चालु पुँजी मार्ग निर्देशनलाई निजी क्षेत्र, विज्ञ समूह, तथा सरोकारवाला निकायसँग विस्तृत छलफल पछि मात्रै कार्यन्वयनमा ल्याउन समेत चेम्बरले जोड दिएको छ। चेम्बर अफ कमर्सका तर्फबाट अध्यक्ष मल्ल सहित निवर्तमान अध्यक्ष राजेशकाजी श्रेष्ठ, वरिष्ठ उपाध्यक्ष कमलेश कुमार अग्रवाल, उपाध्यक्षहरू सुरेन्द्र कुमार श्रेष्ठ, दिपक श्रेष्ठ, दिपक कुमार मल्होत्रा, उर्मिला श्रेष्ठ लगायतका कार्यसमिति सदस्यहरूले नवनियुक्त अर्थमन्त्री डा महतलाई बधाई एवं शुभकामना दिएका थिए।"
वृहत्तर जनकपुर क्षेत्र विकास परिषद्का पूर्व अध्यक्षसहित पाँचजना भ्रष्टाचारी ठहर,"विशेष अदालतका न्यायाधीशद्वय शालिग्राम कोइराला र बलभद्र बाँस्तोलाको इजलासले पाँच जनालाई भारत सरकारको सहयोगमा आठवटा परियोजना ठेक्का लागेकोमा पाँचवटा परियोजनामा अनियमितता भएको भन्दै भ्रष्टाचारी ठहर गर्ने फैसला गरेको हो। जनकपुर : वृहत्तर जनकपुर क्षेत्र विकास परिषद्का पूर्वअध्यक्ष, कार्यकारी निर्देशकसहित पाँच जनालाई विशेष अदालतले भ्रष्टाचारी ठहर गरेको छ। विशेष अदालतले परिषद्का पूर्वअध्यक्ष दीगम्बर राय, कार्यकारी निर्देशक सूर्यदेव साह र राजेशकुमार साह, नायब सुब्बा उषा मिश्रा तथा लेखापाल उत्तमराज शर्मा ढकाललाई भ्रष्टाचारी ठहर गरेको हो। विशेष अदालतका न्यायाधीशद्वय शालिग्राम कोइराला र बलभद्र बाँस्तोलाको इजलासले पाँच जनालाई भारत सरकारको सहयोगमा आठवटा परियोजना ठेक्का लागेकोमा पाँचवटा परियोजनामा अनियमितता भएको भन्दै भ्रष्टाचारी ठहर गर्ने फैसला गरेको हो। विभिन्न परियोजनाको ठेक्का लगाउने क्रममा अनियमितता भएको पाइएपछि अख्तियार दुरुपयोग अनुसन्धान आयोगले १० जनालाई विपक्षी बनाएर २०७५ कात्तिक १५ गते मुद्दा दायर गरेको थियो। दश जनामध्ये पाँच जनालाई विशेष अदालतले सफाइ दिएको छ भने पाँचलाई दोषी ठहर गरेको छ। परिषद्बाट गठित बोलपत्र मूल्याङ्कन समितिले विभिन्न मितिमा मूल्याङ्कन गर्दा लागत अनुमान अङ्कमा बदनियतपूर्वक विभिन्न परियोजनामा मूल्याङ्कन सिफारिस गरेको विशेष अदालतको ठहर छ। अनुमान अङ्कभन्दा ३० प्रतिशतभन्दा धेरै घटेको भन्दै बोलपत्र अमान्य भएको देखाउँदै केही बोलपत्रलाई मूल्याङ्कन प्रक्रियामा समावेश नै नगराइएको भेटिएको छ। यसरी लापरबाहीपूर्वक मूल्याङ्कन र बोलपत्र स्वीकृत गर्दा परिषद्लाई ६२ लाख ८८ हजारभन्दा बढीको घाटा भएको भन्दै अख्तियारले मुद्दा दर्ता गरेको थियो। साथै, निर्माण कार्यका विभिन्न वस्तुमा ठेक्का सम्झौता भएकोमा इकाइ दरमा घटबढ हुने गरी भिन्न स्वीकृत गरेको भेटिएको थियो। यसले परिषद्लाई थप नौ लाख ८५ हजार र अर्को ठेक्कामा तीन लाख ५४ हजारको अनियमितता भएको दाबी अख्तियारले गरेको थियो। अख्तियारले कूल रु ७६ लाख २८ हजारभन्दा बढी रकम बिगो माग दाबी गर्दै मुद्दा दायर गरेको थियो। दोषी ठहर भएका पाँचैजनाको चैत २८ गते सजाय निर्धारण हुने बताइएको छ। रासस"
"बालिकामाथि राजधानीमै सामूहिक बलात्कार, दुई जना पक्राउ",काठमाडौं : संघीय राजधानीमा एक बालिकामाथि सामूहिक बलात्कार भएको छ। प्रहरीका अनुसार सामाजिक सञ्जाल फेसबुकको दुरुपयोग गरी दुई युवकले एक बालिकामाथि सामूहिक बलात्कार गरेको हो। प्रहरीले बलात्कारमा संलग्न दुई जनालाई पक्राउ गरेको छ। काठमाडौं उपत्यका अपराध अनुसन्धान कार्यालयको टोलीले सिन्धुपाल्चोक घर भएका २१ वर्षीय आशिष तामाङ र काभ्रेपलाञ्चोक घर भएइका २१ वर्षीया कुशल श्रेष्ठलाई पक्राउ गरेको हो। तामाङले फेक फेसबुक आइडी बनाएर पीडितलाई साथी बनाएका थिए। च्याटका क्रममा ललाइफकाइ पीडित बालिकालाई उनीहरूले भेट्न आग्रह गरेका थिए। उनीहरूले टोखा नगरपालिका३ ग्राण्डी अस्पताल नजिकै रहेको गेष्ट हाउसमा लगेर जबरजस्ती बलात्कार गरेको प्रहरी अनुसन्धानले देखाएको छ। घटनापछि फरार रहेका उनीहरूलाई काठमाडौंको धापासीबाट पक्राउ गरेको प्रहरी उपरीक्षक रविन्द्र रेग्मीले जानकारी दिए। उनका अनुसार थप अनुसन्धान र कारबाहीका लागि पक्राउ परेका दुई जनालाई प्रहरी वृत्त महाराजगञ्ज पठाइएको छ।
प्रभावकारी बन्दै चिल्ड्रेन पार्कको विद्युतीय पुस्तकालय,"मकवानपुर : हेटौंडा४ मा रहेको बाल उद्यान (चिल्ड्रेन पार्क) स्थित विद्युतीय पुस्तकालय पाठक र विद्यार्थीहरुका लागि प्रभावकारी बनेको छ। पुस्तकालयमा निशुल्क रुपमा कम्प्यूटर प्रविधिबाट पुस्तक, विषयगत पाठ्य र सन्दर्भ सामग्री पढ्न मिल्ने गरी व्यवस्थापन मिलाइएको छ। एकै साथ कम्प्यूटरको माध्ययमबाट दृश्य हेर्दै र आवाज सुन्दै अध्ययन गर्दा सिकाइमा सुधार आएको पाठकहरु बताउँछन्। २०७२ मा स्थापना भइ ब्रम्हकुमारी राजयोग उपसेवा केन्द्रको संरक्षणमा रहँदै आएको सो पुस्तकालयबाट बालबालिकादेखि वृद्धसम्म दैनिक सयौंको संख्यामा लाभान्वित हुँदै आएका छन्। उपसेवा केन्द्र हेटौंडाका संरक्षक विजयराज सिग्देलका अनुसार पुस्तकालयमा ३ हजार ५ सय भन्दाबढी विषयत पाठ्यसामग्री र हजारौं सन्दर्भ सामग्री रहेका छन्। पुस्तकालयमा शिक्षण सामग्री, पत्रपत्रिकासँगै अन्य शिक्षाप्रद सामग्रीसमेत पढ्न र हेर्न पाइने सुविधा छ। अहिले हामीसँग १२ वटा कम्प्यूटर छ। पाठकहरूलाई शान्त, अनुशासित एवम् मर्यादित रुपमा अध्ययनको प्रबन्ध मिलाएका छौँ। पुस्तकालयको सम्पूर्ण जिम्मा हामीले लिएपनि सबैको सहयोगले पुस्तकालय सञ्चालन सम्भव भएको हो। हामी पाठ्यसामग्रीको संख्या बढाउने र पुस्तकालयलाई अझै व्यवस्थित बनाउने प्रयास गरिरहेका छौँ, मनहरीमा पनि हामीले पुस्तकालय सञ्चालन गरेका छौं, सिग्देलले भने। इन्टरनेट नहुँदा पनि वेभसर्भर प्रणालीबाट पुस्तकालय प्रयोग गर्न सकिन्छ। दैनिकजसो विद्युतीय पुस्तकालय प्रयोग गर्न आउने बालबालिकाहरु मल्टिमिडिया प्रयोग गरेर पढ्न पाउँदा सिकाइमा उल्लेख्य सुधार आएको बताउँछन्। आफूलाई चाहिने पाठ्य सामग्री डाउनलोड गर्न समेत पाइने सुविधा रहेकाले बालबालिकाहरुको अध्ययनप्रति रुची बढ्दै गएको छ। पुस्तकालय भवनको बाहिर ठूलो पार्क छ। जसलाई चिल्ड्रेन पार्क भनिन्छ। ब्रम्हकुमारी राजयोग सेवा उपकेन्द्रकै संरक्षणमा रहेको सो पार्कमा ध्यान, शारीरिक व्यायाम, योगअध्यास, खेलकुद र भेटघाट तथा हरियाली वातावरणको मज्जा लिन दैनिक सयौँको संख्यामा मानिसहरु आउने गरेका छन्। पुस्तकालयमा अध्ययन गर्न पाइने, अनि पार्कमा खेलकुदका गतिविधिमा संलग्न हुन पाइने भएपछि बालबालिकाको आकर्षण बढेको हो। शिक्षामा योगदान दिने उद्देश्यले अमेरिकामा स्थापित नेपाल जर्नी नामक संस्थाको ४५ लाख रुपैयाँ आर्थिक सहयोग र नेपाल लाइब्रेरी फाउण्डेशनको प्राविधिक सहयोगमा पुस्तकालय सञ्चालनमा आएको हो। गैर आवासीय नेपाली संघ अन्तर्राष्ट्रिय समन्वय परिषद् (एनआरएनए) का प्रवक्ता एवम् पर्यटन संयोजक सोमप्रसाद सापकोटाले तत्कालिन समयमा सो पुस्तकालय स्थापनाको नेतृत्व गरेका थिए। म तत्कालीन समयमा लाइबेरी संयोजक थिएँ। विद्यार्थीहरुको शैक्षिक गुणस्तर अभिवृद्धि र आम नागरिकको सुसूचित हुने अधिकारको प्रर्वद्धनका लागि हामीले विद्युतीय पुस्तकालय स्थापना अभियान सञ्चालन गरेका हौँ। सोही अभियान अनुसार देशैभर दर्जनौँ पुस्तकालय स्थापना भइसकेका छन्, हाम्रो अभियान जारी छ, सापकोटाले भने।"
प्रतिबन्धित जंगलबाट घाँस ल्याउने २८ जनालाई कारबाही,"उदयपुर : जथाभावी घाँस र दाउरा काट्दा वनजंगल दोहन भएको भन्दै उदयपुरको एक सामुदायिक वन समूहले घाँस दाउरामा रोक लगाएको छ। सदरमुकाम गाईघाटस्थित नवउदय सामुदायिक वन उपभोक्ता समूहले गाईघाटदिक्तेल सडक क्षेत्रबाट सवारी साधनमा घाँस दाउरा ल्याउन रोक लगाएको हो। टोल विकास संस्था लगायतका विभिन्न सरोकारवालाहरूको उपस्थितिमा गत शुक्रबार उपभोक्ता समिति बसेको बैठकले उक्त निर्णय गर्दै सोमबारबाट कार्यान्वयनमा ल्याइएको अध्यक्ष जीवन पाण्डेले बताए। दैनिकजसो घाँस दाउँरा ल्याउँदा जंगल नष्ट हुने र नांगो डाँडामा परिणत हुने खतरा बढेकाले दोहन रोक्न विकल्प तयार गरी प्रतिबन्ध लगाइएको उनले बताए। समूहले विकल्पमा आइतबार, मंगलबार र बिहीबार गरी हप्तामा तीन दिन घाँस र शनिबार एक दिन दाउरा काट्न पाउने प्रावधान तयार गरेको उनले बताए। पाण्डेले भने, 'सदरमुकामबाट मोटरसाइकल लगायतका अन्य सवारी साधन लिएर जंगल जाने र सडक किनारमा पार्किङ गरी प्रसस्त घाँस दाउँरा ल्याउने परम्पराले जंगल नष्ट हुन थालेपछि यस्तो निर्णय गर्न बाध्य भएको हो।' उनले जंगल प्रवेश गर्नेले हुर्कदै गरेको र साना, ठूला जतन गर्नुको साटो फेदै लगाएर काट्ने गरेको पाइएकाले नियममा कडाइ गरिएको बताए। निर्णय अटेर गरे आवश्यक कारबाही गरिने उनले बताए। मंगलबार बरुवा खोलामा चेकिङ गर्दा २८ जनाले ल्याएको घाँस नियन्त्रणमा लिई सचेत गराइएको छ अध्यक्ष पाण्डेले बताए। उनका अनुसार १७ जना गैरउपभोक्ता र ११ जनाले मोटरसाइकलको पछाडि राखेर सदरमुकाम झार्दै गरेको अवस्थामा पक्राउ गरिएको हो। उनीहरूलाई पहिलो पटक आगामी दिनमा नदोहोर्याउने गरी सचेत गराएर घाँस नियन्त्रणमा लिई छाडिएको उनले बताए।"
बैतडीका तीन युवती बेपत्ता,बैतडी : बैतडीका तीन युवती बेपत्ता भएका छन्। जिल्लाको मेलौली नगरपालिकाका दुई र पाटन नगरपालिकाकी एक युवती बेपत्ता भएका हुन्। मेलौली१ सिराडकी लक्ष्मी पोखरेल सोमबार बिहानदेखि सम्पर्कविहीन भएकी हुन्। सोमबार बिहान ३ बजेतिर १ वर्षीय छोरा कोठामा एक्लै रुँदै गरेको भेटिएको र लक्ष्मी कोठमा नभेटिएकी उनका देवर निराजन पोखरेलले बताए। भाउजू सम्पर्कविहीन भएपछि खोजीका लागि तस्वदेही इलाका प्रहरी कार्यालयमा निवेदन दिइएको छ। सम्पर्कविहीन भएकी लक्ष्मीका श्रीमान् राजेन्द्र पोखरेल रोजगारीको सिलसिलामा भारतको बेङ्गलोरमा छन्। उक्त दम्पतिका दुई छोरा छन्। यस्तै मेलौली नगरपालिका १ जर्कु सैनी निवासी २० वर्षीया पार्वती खत्री नायक गएको छ दिनदेखि बेपत्ता भएकी छतन्। यही चैत १६ गते घरबाट हिंडेकी उनी अहिलेसम्म सम्पर्कमा नआएको जनाइएको छ। पार्वतीका श्रीमान् सागरसिंह नायक रोजगारीको सिलसिलामा मलेसियामा छन्। पार्वतीलाई कसैले फेला पारेमा नजिकको प्रहरी कार्यालय वा परिवारजनलाई खबर गरिदिन आग्रह गरिएको छ। जिल्लाको पाटन नगरपालिका४ जेउड्याकी १५ वर्षीया गोमती लाबड पनि छ दिनदेखि बेपत्ता छिन्। यही चैत १५ गतेदेखि छोरी सम्पर्कविहीन भएकी गोमतीका बुबा दिलीप लाबडले जानकारी दिए। चैत १५ गते देहिमाण्डौँ जात्रामा जान्छु भनेर घरबाट हिँडेकी गोमती अहिलेसम्म घर फर्किएकी छैनन्। इलाका प्रहरी कार्यालयका प्रमुख नारायण पन्तले युवतीहरु बेपत्ता भएको जानकारी प्राप्त भएकाले खोजी जारी रहेको बताए। रासस
चाररातेमा चौँरी महोत्सवको तयारी,"फिदिम : नयाँ वर्षको अवसर पारेर पाँचथरको फालेलुङ गाउँपालिका ४ चाररातेमा चौँरी महोत्सवको तयारी गरिएको छ। उच्च पहाडको सिमावर्ती क्षेत्रमा आयोजना गर्न लागिएको महोत्सवको उद्घाटन सहरी विकास मन्त्री सिता गुरुङले गर्ने तयारी गरेका हुन्। चौँरी संस्कृतिको विकास गर्दै जैविक विविधताको संरक्षण गर्ने उद्देश्य राखेर छैटौँ फालेलुङ चौँरी पर्यटन महोत्वस २०८० को तयारी गरिएको हो। चैत ३० देखि वैशाख २ गतेसम्म तीन दिने महोत्सव गर्ने तयारी गरिएको पाँचथर सदरमुकाम फिदिममा पत्रकार सम्मेलन गरी जानकारी दिएको हो। तीन हजार पाँच सय ६० मिटरको उचाइमा रहेको नेपाल, भारतको वेष्ट बंगाल र सिक्किमको सिमाना जोडिएको स्थानमा महोत्सव गर्न लागिएको हो। चौँरी संस्कृति लोभ हुदैँ गएकाले त्यसलाई संरक्षणका लागि महोत्सवको आयोजना गरिएको गाँउपालिकाका प्रबक्ता भरत खपाङ्गीले जानकारी दिए । चौँरी उच्च पहाडको सौन्दर्य मात्र नभएर सम्पत्ति पनि हो, खपाङ्गीले भने चौँरीको संरक्षण गर्नु स्थानीय सरकारको दायित्व ठानेर महोत्सवको तयारी गरिएको हो। चौँरी विश्वका सात मुलुकमा मात्र पाइन्छन्। महोत्सवमा पाँच सय बढी चौँरीहरु एकैसाथ प्रदर्शन गर्ने तयारी छ। यस क्षेत्रमा प्रयाप्त चौँरी गोठहरु छन्। महोत्सवबाट यहाँको पर्यटनको सम्भावनालाई माथि उठाउने लक्ष्य राखिएको छ। बस्तीविहीन जंगली क्षेत्रमा आयोजना गरिने चौरी माहोत्सवमा आन्तरिक र बाह्य गरी तीन हजार बढी पर्यटकलाई सहभागी गराउने आयोजकको तयारी छ। पाँचथर सहित पूर्वी नेपालका ताप्लेजुङ, इलाम, झापा, काठमाडौंदेखि भारतको सिक्किम, दार्जिलिङ, कलकत्ता, सिलिगुडी, भुटान, बर्मा र चिनदेखिका पर्यटकलाई महोत्सवमा सहभागी गराउने आयोजनकको तयारी छ। महोत्सवमा चौरीको दूधबाट बनाइएका परिकारहरु, चौंरी र भेडाको उनबाट बनेका बस्तुहरु र लेकाली क्षेत्रमा पाईने जडिबुटी तथा कृषिजन्य बस्तुको स्टलहरु राख्ने तयारी छ। उक्त अवसरमा कञ्चनजंघाको दक्षिणी बेसक्याम्प पुग्ने सबैभन्दा लामो र मुख्य पदमार्ग शिलान्यास गर्न तयारी गरिएको हो। फालेलुङ गाँउपालिका मुख्य आयोजक रहेको महोत्सवमा फालेलुङ कञ्चनजंघा पर्या पर्यटन प्रबर्धन संस्था र दीप ज्योति युवा क्लबले संयक्त रुपमा आयोजना गर्न लागेका हुन्।"
चोरीका सामान बरामद,"रुपन्देही : रुपन्देही जिल्लाको सिद्धार्थनगर नगरपालिका१ डण्डा सीमा इलाकाबाट मंगलबार करिब १ लाख ३ हजार रुपैयाँ बराबरको चोरीपैठारीको विभिन्न सामान बरामद भएको छ। भारतबाट अवैध रूपले ल्याउँदै गरेको उल्लिखित मूल्य बराबरको लत्ताकपडा, मोबिल र डोर लक प्रस्तावित सीमा सुरक्षा गुल्म डण्डा (बिओपी डण्डा) ले बरामद गरेको हो। बरामद सामान भैरहवा भन्सार कार्यालय बेलहिया रुपन्देहीमा बुझाइएको छ।"
चोरीपैठारी तथा निकासीको सामानसहित मोटरसाइकल नियन्त्रणमा,सप्तरी : जिल्लाको डाक्नेश्वरी नगरपालिका४ स्थित कुशाहा सीमा इलाकाबाट चोरीपैठारी तथा निकासीको सामानसहित मोटरसाइकल नियन्त्रणमा लिइएको छ। मंगलबार करिव २ लाख २२ हजार रुपैयाँ बराबरको चोरीपैठारी तथा निकासीको सामान र दुई वटा मोटरसाइकल नियन्त्रणमा लिइएको हो। उक्त मोटरसाइकलमा राखी भारतबाट अवैध रुपले नेपालतर्फ ल्याउँदै गरेको लत्ताकपडा तथा चिनी र भारततर्फ लैजाँदै गरेको मदिरा प्रस्तावित सीमा सुरक्षा गुल्म पातो (बिओपी पातो) ले नियन्त्रणमा लिएको हो। बरामद सामान तथा मोटरसाइकल आवश्यक कारबाहीका लागि राजविराज भन्सार कार्यालयमा बेल्ही तिलाठीमा बुझाइएको छ।
चोरीको स्कुटरसहित तीन जना ट्राफिक प्रहरीको नियन्त्रणमा,"काठमाडौं : चोरीको स्कुटरसहित भक्तपुरको सूर्यविनायक नगरपालिका६ पाण्डुबजारबाट तीन जनालाई ट्राफिक प्रहरीले नियन्त्रणमा लिएको छ। काभ्रेपलाञ्चोकको तिमाल गाउँपालिका७ घर भइ हाल भक्तपुरको सूर्यविनायक बस्ने १९ वर्षीय संजिव लामा, काभ्रेपलाञ्चोककै तिमाल गाउँपालिका७ घर भई हाल भक्तपुरको सूर्यविनायक बस्ने २३ वर्षीय नुर्भु लामा र काभ्रेपलाञ्चोकको पाँचखाल घर भइ हाल भक्तपुरको सुडाल बस्ने २३ वर्षकै कृष्ण तामाङलाई ट्राफिक प्रहरीले नियन्त्रणमा लिएको हो। गत पुष १७ गते काठमाडौंको रातोपुलबाट हराएको बा ५४ प ९३३९ नम्बरको स्कुटर सन्जिवले भक्तपुरको सूर्यविनायक नगरपालिका६ पाण्डुबजार सडकखण्डमा वास्तविक नम्बरमै चलाइरहेको पाइएपछि सन्जिवलाई ट्राफिक प्रहरीले नियन्त्रणमा लिएको थियो। सोधपुछका क्रममा उनले अन्य दुई जनाको संलग्नता रहेको समेत खुलाए पछि नुर्भु र कृष्णलाई पनि ट्राफिक प्रहरीले नियन्त्रणमा लिएको हो। नियन्त्रणमा आएका तिनै जनालाई थप अनुसन्धान तथा आवश्यक कारबाहीका लागि आज प्रहरी वृत्त गौशाला पठाइएको छ। उक्त चोरी भएको स्कुटर उदयपुरको चौदण्डीगढी नगरपालिका१० घर भई हाल काठमाडौंको बानेश्वर बस्ने धन बहादुर राउतले काठमाडौंको रातोपुलबाट हराएको भनि काठमाडौँ उपत्यका ट्राफिक प्रहरी कार्यालयमा निवेदन दिएका थिए। निवेदनका आधारमा काठमाडौं उपत्यका ट्राफिक प्रहरी कार्यालयमा रहेको पीडित सहायता इकाईबाट खटिएको ट्राफिक प्रहरी टोलीले चोरीको स्कुटरसहित तिनै जनालाई भक्तपुरको सूर्यविनायक नगरपालिका ६ पाण्डु बजारबाट नियन्त्रणमा लिएको हो।"
लामिछानेविरुद्धको मुद्दा न्यायाधीश सिन्हाको इजलासमा,लामिछानेलाई राहदानी दुरुपयोगको घटनामा गैरकानुनी रूपमा उन्मुक्ति दिइएको भन्दै सोमबार सर्वोच्च अदालतमा रिट परेको थियो। काठमाडौं : राष्ट्रिय स्वतन्त्र पार्टीका सभापति रवि लामिछानेविरुद्धको मुद्दा न्यायाधीश अनिलकुमार सिन्हाको एकल इजलासमा परेको छ। लामिछानेलाई राहदानी दुरुपयोगको घटनामा गैरकानुनी रूपमा उन्मुक्ति दिइएको भन्दै सोमबार सर्वोच्च अदालतमा रिट परेको थियो। सोमबार दायर भएको रिटमाथि सुनुवाइका लागि सर्वोच्चले प्रारम्भिक सुनुवाइका लागि आज पेसी तोकिएको हो। सिन्हाको झ नम्बरमा लामिछानेको मुद्दा रहेको छ। अधिवक्ता युवराज सफलले उक्त प्रकरणमा पर्याप्त अनुसन्धान नगरी महान्यायाधिवक्ता कार्यालयले मुद्दा नचल्ने निर्णय गरेको जिकिरसहित आइतबार रिट निवेदन दर्ता गरेका हुन्। लामिछानेले झुटो विवरण दिएर नेपाली राहदानी प्राप्त गरेकाले राहदानी दुरुपयोगयुक्त कसुरजन्य र दण्डनीय कार्य गरेको दाबी सफलले गरेका छन्। जिल्ला सरकारी वकिल कार्यालय हुँदै उच्च सरकारी वकिलको कार्यालयबाट आएको प्रतिवेदन र महान्यायाधिवक्ता कार्यालयको टिप्पणीका आधारमा महान्यायाधिवक्ताले मुद्दा नचलाउने निर्णय गरेको थियो। महान्यायाधिवक्ताको उक्त निर्णयपछि पूर्वउपप्रधानमन्त्री एवं गृहमन्त्री लामिछानेविरुद्ध सरकारी निकायले मुद्दा चलाउने छैन। नेपाल प्रहरीको अनुसन्धानपछि जिल्ला सरकारी वकिलको कार्यालय काठमाडौंमा फाइल पेस भएको थियो। जिल्ला सरकारी वकिलको कार्यालयले उच्च सरकारी वकिलको कार्यालयमा मुद्दा नचल्ने निर्णय गर्दै फाइल पठाएको थियो। उक्त पार्टीका सभापति लामिछानेमाथि नेपाली र अमेरिकी राहदानी रहेको र दुई वटा राहदानी प्रयोग गरेको आरोप लागेको थियो। अमेरिकी राहदानी नबुझाई नेपाली राहदानी प्रयोग गरेको पाइएपछि विवाद भएर अनुसन्धान गरिएको थियो। सर्वोच्च अदालतले यसअघि नै लामिछानेले प्रक्रियागतरूपमा नेपाली नागरिकता नलिएको उल्लेख गर्दै लामिछाने नेपाली नागरिक नभएको फैसला सुनाएको थियो। उक्त फैसलासँगै लामिछानेको सांसद र मन्त्री पद गुमेको थियो। अहिले जिल्ला प्रशासन कार्यालयबाट प्रक्रिया पूरा गरी लामिछानेले नेपाली नागरिकता भने लिइसकेका छन्।
झापामा मोटरसाइकलको ठक्करबाट महिलाको मृत्यु,झापा : झापामा मोटरसाइकलको ठक्करबाट एक महिला पैदल यात्रीको मृत्यु भएको छ। मृत्यु हुनेमा कनकाई नगरपालिका ८ निवासी ६५ वर्षीया गीतादेवी खत्री रहेकी जिल्ला प्रहरी कार्यालय झापाले जनाएको छ। पूर्वपश्चिम राजमार्ग अन्तरगत कनकाई नगरपालिका८ स्थित लक्ष्मीपुरमा प्र१०३००१ प १८४६ नम्बरको मोटरसाइकलले पैदलयात्री खत्रीलाई ठक्कर दिएको थियो। ठक्करबाट गम्भीर घाइते भएकी उनको बिर्तासिटी अस्पताल बिर्तामोडमा उपचारको क्रममा मृत्यु भएको हो। प्रहरीले मोटरसाइकलसहित चालकलाई नियन्त्रणमा लिएको छ।
"पुरुषजति कालापार, गाउँमा महिला मात्रै","घरका सबै पुरुष कामको खोजीमा कालापार (भारतमा गएर मजदुरी गर्न जानुलाई कालापार भन्ने गरिन्छ) गएपछि त्यो घरमा महिला र बालबालिका मात्र छन्। जाजरकोट : देशमा प्रदेशसभा र प्रतिनिधिसभा सदस्यको निर्वाचन सकिए लगत्तै जाजरकोट भेरी नगरपालिका११ कट्टी गाउँका भीमबहादुर वर र उनका तीन छोरा मजदुरी गर्न भारत गए। चार नातिनातिना, दुई बुहारी र भीमबहादुरकी पत्नी दुर्पती घरमै छन्। कान्छी बुहारी माइत गएकी छन्। घरका सबै पुरुष कामको खोजीमा कालापार (भारतमा गएर मजदुरी गर्न जानुलाई कालापार भन्ने गरिन्छ) गएपछि त्यो घरमा महिला र बालबालिका मात्र छन्। सम्पत्तिको नाममा यही एक टुक्रो पाखो बारी मात्र छ। आफ्नो बारीमा उब्जेको अनाजले वर्ष दिनमा ३ महिना मात्र खान पुग्छ। के गर्ने छोराहरूले पढ्न सकेनन्। गाउँमा रोजगारी पाइँदैन। सबै बेरोजगार भए। नुन, तेल र खाद्यको जोहो गर्न मजदुरी गरेर कमाई गर्न कालापार जानुको विकल्प छैन, घरको आँगनमा नातिनातिना खेलाउँदै गरेकी दुर्पती भन्छिन्, मैले विवाह गरेको २७ वर्ष भयो। १५ वर्षको हुँदा बिहे गरेकी हुँ। अहिले ४२ वर्षकी भएँ। बिहे भएदेखि नै हरेक बर्ष श्रीमान्ले कालापार गएर कमाउने र त्यसबाट नै घरखर्च टार्ने गरेको बताइन्। उनले थपिन्, तीनै छोराहरू पनि अहिले बाबाकै काममा निरन्तरता दिन थालेका छन्। बिहे गरिसकेका तीनै जना कालापार गएर नै गुजारा चलाएका छन्। उनका अनुसार बाबुबाजेको पालादेखि नै कालापार कमाउने र नुनतेलको जोहो गर्ने परम्परा जस्तै बनेको छ। अर्थात् कट्टी गाउँका सबै पुरुषले भारत गएका छन्। यो गाउँमा धेरै जसो लघुवित्त र साहुले लिने मिटरब्याजले हैरान छन्। कालापार गएर कमाइ गरेको पैसा साहु र विभिन्न लघुवित्तको ऋण तिर्न ठिक्क हुन्छ। छाक छार्नसमेत मुस्किल पर्छ। सोही गाउँकी देवी वर कामीका श्रीमान् लक्षे र छोरा विष्णु पनि रोजगारीको खोजीमा भारत गएका छन्। श्रीमान् र छोरा मजदुरीका लागि कालापार गएपछि घरमा महिला र बालबच्चा मात्र छन्। नातिनातिना र बुहारीका साथ ४५ वर्षीया देवीले घर सम्हालिरहेकी छन्। घरको डिलमा बसेर नातिनातिना खेलाउँदै गरेकी देवीले भनिन्, श्रीमान् कालापार जान थालेको २८ वर्ष हुन थाल्यो। घरमा महिला मात्र बस्ने हाम्रो त बानी परिसक्यो। हरेक बर्ष कालापार गएर कमाइ गरेर ल्याउने र घर खर्च टार्ने गरेका छन्। कमाइ गर्न हरेक वर्ष तिहार सकेर मंसिरमा जाने र दसैं मान्न घर फर्किन्छ्। उनले पनि मिटरब्याजले आफूहरू हैरान भएको बताइन्। त्यस्तै, १९ वर्षीया उर्मिला विकका श्रीमान् र ससुरा पनि कामको खोजीमा कालापार गएका छन्। उनीहरू दसैंतिहार मानेर चुनावमा भोट हालेर भारत प्रस्थान गरेका हुन्। घरमा मेरो सानो बाबु र सासुआमा छौं। हामीले घर सम्हालेर बसेको छांै। उहाँहरूले पैसा पठाएपछि घर खर्च टार्छौं। उताबाट लामो समय पैसा नपठाए त साह्रै समस्या हुन्छ, उनले भनिन्। कट्टी गाउँका पुरुषहरू कालापार गएर कमाइ गरेर घरखर्च टार्न थालेको बर्षाैं भइसक्यो। ठूलो प्रगति नभए पनि कालापारको कमाइले गाउँलेले घरखर्च टारिरहेका छन्। कट्टी गाउँ मात्र होइन जिल्लाका अधिकांश गाउँका मानिस मजदुरीका लागि भारत जाने गरेका छन्। जाजरकोटबाट मात्र २० हजार बढी युवायुवती कामको खोजीमा भारत जाने गरेको जिल्ला समन्वय समिति जाजरकोटले जनाएको छ। भारत गएर मजदुरी नगरे घरखर्च चलाउन समस्या पर्ने गरेको जिल्ला समन्वय समिति जाजरकोटका संयोजक कालीबहादुर खत्रीले बताए। काम गर्ने जनशक्ति भारतलगायतका अन्य देश पलायन हुन थालेपछि गाउँघरका जमिन बाँझै हुन थालेका छन्। पुरुषहरू कामको खोजीमा कालापार पसेपछि कतिपय गाउँ पुरुषविहीन भएका छन्। महिलाले मात्र घरधन्दा चलाउन थालेका छन्। गाउँमा पुरुष युवाहरू नभएपछि बिरामी बोक्ने र मलामी जाने मानिसको समेत समस्या पर्न थालेको भेरी११ की देवी वरले बताइन्।"
हराएको १४ दिनमा मृत भेटिए नुनबहादुर,ओखलढुंगा: सुनकोशी गाउँपालिका१ बलखुका ५४ वर्षीय नुनबहादुर राई घरबाट बेपत्ता भएको १४ दिनपछि मृत फेला परेका छन्। मोलुङ खोला र सुनकोशी नदीको दोभान नजिकै सुनकोशी नदी किनारमा मंगलबार राई मृत भेटिएको प्रहरीले जनाएको छ। जिल्ला प्रहरी कार्यालयका अनुसार उनी चैतको ७ गतेदेखि बेपत्ता थिए। स्थानीयले मंगलबार शव देखेपछि प्रहरीलाई खबर गरेका थिए। प्रहरी घटनास्थल पुगेर बेवारिसे शवका बारेमा सोधखोज गर्दा नुनबहादुर राईको रहेको पुष्टि भएको छ। थप अनुसन्धानका लागि प्रहरी निरीक्षकको टोली घटनास्थलमा पुगेको र अनुसन्धानसँगै शवको पोष्टमार्टमका लागि जिल्ला अस्पताल रुम्जाटार पठाउने तयारी भएको प्रहरीले जनाएको छ।
उदयपुरमा १६१ जनाले गरे रक्तदान,उदयपुर : राष्ट्रिय सहकारी दिवसका अवसरमा मंगलबार उदयपुरका दुई सहकारी संस्थाले रक्तदान कार्यक्रमको आयोजना गरेका छन्। त्रियुगा नगरपालिकाको सहयोगमा बचत तथा ऋण सहकारी संघ र बेलका नगरपालिकाको सहयोगमा सहयोगी बचत तथा ऋण सहकारी संस्था रामपुरले आयोजना गरेको अलगअलग कार्यक्रममा एक सय ६१ जनाले रक्तदान गरेका हुन्। सदरमुकाम गाईघाटमा बचत तथा ऋण सहकारी संघले आयोजना गरेको कार्यक्रममा २९ पुरुष र २४ महिला गरी ५३ जनाले रक्तदान गरेको अध्यक्ष सरोज बस्नेतले जानकारी दिए। रगतको अभावमा कसैले पनि अकालमै ज्यान गुमाउनु नपरोस् भन्ने हेतुले मानवीय सेवा अनुरूप कार्यक्रमको आयोजना गरिएको उनले बताए। बस्नेतले सामाजिक कार्यका लागि वार्षिक क्यालेण्डर नै तय गरी कार्यक्रम गर्दै आएको बताए। बेलका नगरपालिका९ रामपुर बजारमा आयोजित कार्यक्रममा ९५ जना पुरुष र १३ जना महिला गरी एक सय आठ जनाले रक्तदान गरेको सहयोगी संस्थाका अध्यक्ष गणेश बस्नेतले जानकारी दिए। सामाजिक अभियानमा जोडिने गरी संस्थाले लगातार छैठौ पटक कार्यक्रमको आयोजना गरिएको उनले बताए। दिवसका अवसरमा सोमबार सदरमुकाम गाईघाटमा प्रभातफेरी कार्यक्रम आयोजना गरी त्रियुगा नगरपालिकाको सभाहलमा अन्तरक्रिया कार्यक्रमको आयोजना गरिएको थियो।
वीरगन्ज महानगरले किन फाल्यो टेलिकमको परिसरभित्र फोहोर ?,"महानगरपालिकाले वीरगन्जमा सञ्चालन गरिरहेको सरसफाइ तथा स्वच्छता अभियानमा टेलिकमले भाँजो हालेको भन्दै महानगरपालिकाका कर्मचारी र नगरप्रहरी सहितको टोलीले ७ ट्याक्टर कचरासहितको फोहोर टेलिकमको परिसरभित्र कार्यालयको मुख्य प्रवेशद्वारमै लगेर फालिदिएको छ। वीरगन्ज : वीरगन्ज महानगरपालिकाले शहरबाट संकलित कवाडीसहितको फोहोर नेपाल टेलिकम परिसरभित्र लगेर फालेको छ। वीरगन्जका विभिन्न स्थानमा सेवा विस्तारका क्रममा टेलिकमले कालोपत्रे सडक र फुटपाथ खनेर महिनौंदेखि अलपत्र छाडेको छ। सोही आक्रोशमा मंगलबार बिहान महानगरपालिकाले शहरबाट संकलित फोहोर श्रीपुर स्थित टेलिकमको प्रादेशिक निर्देशनालय कार्यालय परिसरमै लगेर फालिदिएको हो। महानगरपालिकाले वीरगन्जमा सञ्चालन गरिरहेको सरसफाइ तथा स्वच्छता अभियानमा टेलिकमले भाँजो हालेको भन्दै महानगरपालिकाका कर्मचारी र नगरप्रहरी सहितको टोलीले ७ ट्याक्टर कचरासहितको फोहोर टेलिकमको परिसरभित्र कार्यालयको मुख्य प्रवेशद्वारमै लगेर फालिदिएको छ। महानगरका मेयर राजेशमान सिंहका अनुसार टेलिकमले अप्टिकल फाइबर ओछ्याउने क्रममा बाइपास सडकखण्डको कालोपत्रे सडक र फुटपाथ खनेर महिनौंदेखि अलपत्र छाडेको छ। खनिएका सडक र फुटपाथ मर्मतका लागि पटकपटक आग्रह गर्दा पनि अटेरी गरेपछि बाध्य भएर टेलिकम परिसरमा कचरा सहितको फोहोर फाल्नु परेको मेयर सिंहले बताए। कार्यालयमै फोहोर फालेपछि खनेर अलपत्र छाडिएका सडक र फुटपाथ मर्मतका लागि अब टेलिकमलाई दबाब पर्ने मेयर सिंहका स्वकीय सचिव सत्यराज घिमिरेले बताए। उनका अनुसार यसअघि फागुन ३ गते प्रमुख जिल्ला अअधिकारीकै उपस्थितिमा बसेको सरोकारवाला निकायहरुको बैठकमा टेलिकमले खनिएका सडक र फुटपाथ फागुन मसान्तभित्रै मर्मत गरिसक्ने लिखित सहमति गरेको थियो। उक्त सहमति कार्यान्वयनका लागि महानगरपालिकाले टेलिकमलाई पटक पटक आग्रह गर्दै आएको थियो। फोहोरसहितको टयाक्टर लिएर टेलिकम परिसरमा आफैं पुगेका घिमिरेले भने, वीरगन्ज शहरलाई सफा र सुन्दर बनाउन महानगरले अभियान नै चलाइरहेको छ , यो अवस्थामा टेलिकमले सडक र फुटपाथ खनेर महिनौंदेखि अलपत्र पर्दा बाइपास सडक कुरुप भएको छ ,त्यसलाई पहिलेकै अवस्थामा पुग्ने गरी मर्मत गरिदेउ भनेर पटकपटक आग्रह गर्दा कुनै टेरपुच्छर नलगाएपछि हामी यो अप्रिय कदम चाल्न बाध्य भएका हौं।' उक्त सहमति पालना गराउनका लागि महानगरपालिकाले जिल्ला प्रशासन कार्यालय पर्सालाई पत्र लेखेर आग्रह गर्दा पनि टेलिकमले नटरेको घिमिरेको भनाइ छ। घिमिरेले भने, अब हामीले कति चोटी अनुरोध गर्ने ? हामीसँग अरु कुनै विकल्प नै भएन। नागरिकलाई त महानगरपालिकाले नै काम गरेन भन्ने सन्देश गइरहेको छ। महानगर अब टुलुटुलु हेरेर बस्न सक्दैन। त्यसकारणले गर्दा आज फोहोर ल्याएर टेलिकममा फालिएको हो। अब मिडियाबाट यो विषय टेलिकमको केन्द्रीय कार्यालयमा पुग्नेछ र समस्याको सामधान हुनेछ भन्ने अपेक्षा लिएका छौं।' महानगरले चलाएको सफा र सुन्दर शहर बनाउने अभियानमा टेलिकमले भाँजो हालेको पनि उनले बताए। यता टेलिकम प्रादेशक निर्देशनालयका निर्देशक अनन्त प्रकाश मल्लिकले भने महानगरपालिकाबाट कानूनी राज्यको उपहास गरिएको प्रतिक्रिया दिए। नेपाल टेलिकम पनि राज्यको सम्पति भएको भन्दै उनले भने, फोहोर ल्याएर टेलिकम भित्र फाल्नुले कानूनी राज्यको उपहास भएको छ। यो अराजकता हो। यसबारे जिल्लाका सुरक्षा निकायका प्रमुखदेखि टेलिकमको केन्द्रीय कार्यालयसम्म आफूले जानकारी गराइसकेको मल्लिकले बताए।' उनले भने, फोहोर ल्याएर यहाँ फाल्नु समस्याको समाधान होइन। केही गल्ती त्रुटी छ भने हामीसँग महानगरले समन्वय गर्नुपर्थ्यो।' खनिएका सडक र फुटपाथ मर्मतको काममा केही ढिलासुस्ति भएको स्वीकार्दै उनले भने, हामीले प्रयास गरिरहेकै छौं। दुई किलोमिटरमध्ये डेढ किलोमिटरको काम सम्पन्न भइसकेको छ। अब पाँचसय मिटरको मात्रै बाँकी छ। त्यहाँ पनि काम भइ नै रहेको छ। हामीले काम चटक्कै छाडेका पनि छैनौं।' महानगरले कार्यालय परिसरमै फोहोर ल्याएर थुपारे पनि कार्यालयको सेवा भने सुचारु नै रहने र कर्मचारीबाट कुनै अवरोध नहुने पनि उनले प्रष्ट्याए।"
"ठेकेदार भागे, ज्यालाको पर्खाइमा श्रमिक","गोरखा : धार्चे गाउँपालिका१ हुलचुककी मङ्नी गुरुङलाई अचेल जो कोही नयाँ मान्छे गाउँमा आए पनि आफ्नै कथाब्यथा सुन्ने मान्छे आए कि भन्ने लाग्छ। उसले चासो दिएर सुन्यो भने धाराप्रवाह रुपमा पोखिन्छिन्, मैले यो स्कूल बनाउने बेलामा दुई सय २२ बोरा गिटी कुटेँ। ४० दिनसम्म जग खनेँ, गारो लगाउन सघाएँ तर ज्याला पाइएन। ठेकेदार भाग्यो। जति मागे पनि हेडमास्टर, स्कूलको अध्यक्षले अहिले छैन मात्रै भन्छन्। गाउँको इच्छा आधारभूत विद्यालय बनाएको ज्याला नपाएको बारेमा एकजनाले नयाँ मान्छेसित दुःख पोखिरहेको सुनेपछि एक, दुई, तीन गर्दै गाउँले सबै घेरा हाल्न आइपुग्छन्। किनभने त्यस्तो समस्या घरैपिच्छे छ। काम पाइएला भन्ने आशाले खच्चड पालेकी ५५ वर्षकी आशपुनी घले पनि यस्तै समस्यामा छिन्। १० वटा खच्चडले बालुवा बोकेको, आफूले ४० बोरा गिटी कुटेको, २८ दिन श्रम गरेको, त्यहाँ काम गर्ने कामदारले रासन खाएको १ लाख ८० हजार गरी आठ लाख रुपैयाँ पाएको छैन, उनी भन्छिन्, पैसा माग्दामाग्दै चार वर्ष बित्यो। गाउँमा अरु विकासको काम पनि आइरहन्छ। गाउँमा अरुको खच्चड छैन। पक्कै मेरै खच्चडलाई बोकाउँछन्, फेरि डुबाउँछन् भनेर मंसिरमा खच्चड पनि बेचेँ। हामी सानो मान्छेको यत्रो पैसा डुबेपछि त टाट पल्टिहालियो।गोरखाको धार्चे गाउँपालिका१ का स्थानीय करिब दुई सय घरधुरी रहेको हुल्चुकको हरेक घरमा यस्तै ब्यथा छ। छोराछोरी पढ्ने स्कूल त हो भनेर छोडुँ भने पनि पाँच, दस हजारसम्म भए त मन मान्थ्यो। ३५४० दिनसम्म काम गरेको ज्याला कसरी छोड्ने ? अर्की स्थानीय धार्नी गुरुङ भन्छिन्, स्कूल बनाउँदा काम गरेको पैसा पाइएन भनेर माछाखोला प्रहरीमा पनि रिपोर्ट गर्न गइयो, पालिका पनि गइयो, कतै पनि निसाफ पाइएन। ठेकेदारलाई कराए हेडमास्टरतिर देखाउने, हेडमास्टरसित माग्न जाँदा ठेकेदारतिर देखाउने गरेको गुनासो उनको छ। २०७२ सालको भूकम्पपछि जिल्ला आयोजना कार्यान्वयन इकाइ(शिक्षा)ले एक करोड १५ लाख रुपैयाँ लागतमा इच्छा आधारभूत विद्यालयको भवन निर्माण सम्पन्न भएको थियो। निर्माण समितिले गोपाल मगरलाई ठेक्का दिएको थियो। ठेकेदारले घाटा पर्ने भएपछि बीचैमा काम छाडेको प्रधानाध्यापक सन्देश गुरुङको भनाइ छ। बीचमा हरहिसाब नगरी कामको जिम्मा लिँदा ३३ लाख रुपैयाँ घाटा परेको उनको भनाइ छ। हुल्चुक मात्र होइन, धार्चे३ को पार्वती आधारभूत विद्यालय उहिया र दुङ्ला आधारभूत विद्यालय, वडा नं ५ को सूर्योदय मावि र सिँहदेवी आधारभूत विद्यालयको अवस्था पनि त्यस्तै हो। ३५४० लाख रुपैयाँ तिर्न बाँकी छ। गाउँमा गए गाउँलेले पैसा माग्छन्, माछाखोला गए साहुजीहरूले पैसा माग्छन्। बाहिर निस्कनै सकेको छैन, पार्वती आधारभूत विद्यालयका रनबहादुर गुरुङ भन्छन्, अध्यक्ष पनि गाउँ छिर्न पाएका छैनन्। बिचल्ली भएको छ। भूकम्पपछि जिल्ला आयोजना कार्यान्वयन इकाइ (डीएलपीआईयू)ले धार्चेमा पूनर्निर्माण गरेका प्रायः विद्यालयमा यस्तै समस्या भएको छ। गाडीले ढुवानी गर्ने सोतीसम्म डिएलपीआईयूले ढुवानी गरिदिने रहेछ। त्यहाँभन्दा माथि स्कूलसम्म समितिले नै ढुवानी गर्नुपर्दा नोक्सान परेको हो, अर्का स्थानीय इन्द्रप्रसाद गुरुङ भन्छन्, जुन गाउँमा गए पनि स्कूल बनाएको पैसा पाइएन भनेर कराएको सुनिन्छ। यस्तो समस्या समाधानका लागि गाउँपालिकाले पनि चासो राखिदिनु पर्ने उनको भनाइ छ। शिक्षा विकास तथा समन्वय इकाइ गोरखाले भने यस विषयमा कुनै जानकारी नआएको जनाएको छ। यस विषयमा हामीलाई जानकारी नै भएन, इकाइ प्रमुख सुवास आचार्यले भने, यदि हाम्रो कार्यालयमा लिखित उजुरी पर्यो भने यस बारेमा के भएको हो भनेर हामी गम्भीरतापूर्वक छानबिन गर्नसक्छौं। समाधानको उपाय पनि पत्ता लाग्न सक्छ।"
"काम नगरी ५० लाख भुक्तानी दिने पूर्व मेयर, पूर्व प्रशासकीय अधिकृतसहित ८ विरुद्ध मुद्दा दायर","काठमाडौं : काम नगरी ५० लाख भुक्तान गरेको भन्दै अख्तियार दुरुपयोग अनुसन्धान आयोगले पूर्व मेयर, पूर्व प्रशासकीय अधिकृतसहित ८ जनाविरुद्ध मुद्दा दायर गरेको छ। सुर्खेतको भेरीगंगा नगरपालिका, पञ्चपुरी नगरपालिका, गुर्भाकोट नगरपालिका र सिम्ता गाउँपालिकाको कृषि र पशु शाखाबाट सम्पादन हुँदै आएका कामहरूको डुप्लिकेसन गरी नमुना समाज, सुर्खेतले पञ्चपुरी नगरपालिकासमेतबाट प्राप्त रकम आफ्नो लगानीको कुनै स्रोत नदेखाई तथा कामै नगरी भुक्तानी लिएको भन्दै आयोगले उनीहरूविरुद्ध विशेष अदालतमा मुद्दा दायर गरेको हो। आयोगले पञ्चपुरी नगरपालिकाका तत्कालीन नगर प्रमुख उपेन्द्र बहादुर थापा, तत्कालीन प्रमुख प्रशासकीय अधिकृत पित्रीभक्त गिरी, तत्कालीन प्रमुख प्रशासकीय अधिकृत हरि प्रसाद देवकोटा, लेखा अधिकृत मोहन बहादुर बुढा, लेखापाल लक्ष्मीप्रसाद अधिकारी , नमुना समाज, सुर्खेतका कार्यकारी निर्देशक लाल बहादुर जिएम भन्ने लाल बहादुर घर्ती मगर, नमुना समाज, सुर्खेतका अध्यक्ष भूमिसरा पुलामी र नमुना समाज सुर्खेतको हकमा मुद्दा दायर गरेको हो। आयोगले पूर्व मेयर थापाबाट ५० लाख, गिरीबाट ३० लाख, देवकोटाबाट २० लाख, बुढाबाट ५० लाख, अधिकारीबाट २० लाख र नमुना समाजको हकमा ५० लाख रुपैयाँ बिगो माग गरिएको छ। नमुना समाज सुर्खेतसँग सम्झौताबमोजिमको कार्यक्रम सञ्चालन गर्न नगरपालिकाको कुनै बैठकसमेतबाट निर्णय नभएको, नमुना समाजको कार्यक्रम सञ्चालनसम्बन्धी कुनै प्रस्ताबसमेत माग नगरेको, संस्था छनौट गर्दा सार्वजनिक खरिद ऐननियमावली लगायतका प्रचलित कानुनसमेतलाई वेवास्ता गरेको, सम्झौता गर्नुपूर्व उक्त संस्थाले प्रतिबद्धता जनाएको रकम ल्याई खर्च गर्नसक्ने क्षमता र बिश्वसनीयता रहेनरहेको आधार बिना हचुवाको भरमा नमुना समाजले सम्झौताबमोजिम रकम खर्च गरी फिल्डमा कार्य सम्पादन गरेको अनुगमन, मूल्याङ्कन र कार्यसम्पन्न समेतको कार्यसम्पादन नगरी भुक्तानी दिन निर्देशन दिएको र नमुना समाजले सम्झौता बिपरीत कार्य गरेको भन्दै भ्रष्टाचार निवारण ऐन, २०५९ को दफा १७ बमोजिमको कसुर ठहर भएको आयोगले दाबी गरेको छ।"
पार्किङ शुल्क महंगो भएको भन्दै त्रिभुवन अन्तर्राष्ट्रिय विमानस्थलमा ट्याक्सी चालक आन्दोलित,काठमाडौं : त्रिभुवन अन्तर्राष्ट्रिय विमानस्थलको पार्किङ क्षेत्रमा ट्याक्सी चालक आन्दोलित बनेका छन्। विमानस्थलमा पार्किङ भाडा महँगो भएको विरोधमा ट्याक्सी चालकहरुले मंगलबार बिहानबाटै सेवा बन्द गरेका छन्। सोमबार दिउँसो पनि पार्किङको गेटमा उनीहरुले ट्याक्सी राखेर विरोध गरेका थिए। उनीहरुले यस अगाडि देखिनै पार्किङ शुल्क महंगो भएको भन्दै विरोध गर्दै आएका थिए।पार्किङस्थलको गेट सम्म नै बन्द गरेर राखिएका ट्याक्सी चालकहरुले शुल्क घटाउनुपर्ने माग राखेका छन्। विमानस्थलको जग्गा निजी कम्पनीलाई दिएर पार्किङ व्यवस्थापन हुँदै आएको छ। पार्किङ गर्दा महँगो शुल्क तिर्नु परेको गुनासो ट्याक्सी चालकबाहेक अन्य नीजी सवारी धनीले समेत गर्दै आएका छन्। पार्किङ शुल्कबापत प्रतिघण्टा २० रुपैयाँ लिँदै आएकोमा हाल ८० रुपैयाँ पुगेको छ। पार्किङ शुल्क थप बढाउने कम्पनिको धम्की पछि चालकहरु आन्दोलित बनेका हुन्।
चितवनमा बसले ठक्कर दिंदा साइकल यात्रीको मृत्यु,चितवन : बसले साइकललाई ठक्कर दिँदा साइकल यात्रीको मृत्यु भएको छ । मृत्यु हुनेमा रत्ननगर नगरपालिका१ का ७५ वर्षीय कुलप्रसाद पराजुली रहेका छन् । पूर्वी चितवनको बकुलर चोकमा भरतपुरबाट टाँडीतर्फ जाँदै गरेको बा४ख ८९१६ नम्बरको बसले साइकल यात्रीलाई ठक्कर दिएको हो । ठक्करबाट घाइते पराजुलीको चितवन मेडिकल कलेजमा उपचारका क्रममा बिहान मृत्यु भएको जिल्ला प्रहरी कार्यालय चितवनले जनाएको छ । दुर्घटना आज बिहान १० बजे भएको हो । ठक्कर दिने बस र चालक प्रहरीको नियन्त्रणमा रहेका छन् । रासस
क्याम्पसका कर्मचारी आन्दोलित,"क्याम्पस प्रमुख उमेश चौरसियाले त्रिवि कर्मचारी संघका अध्यक्ष किशोरी चौधरीसँग मिलोमतो गरी चौधरीकै पत्नी श्रीगणेशमाया शाहीलाई क्याम्पसको पुस्तकालयको कर्मचारीमा नियुक्त गरेको कर्मचारीहरूको आरोप छ। वीरगन्ज : वीरगन्जको ठाकुरराम बहुमुखी क्याम्पसमा करारमा कार्यरत कर्मचारीहरू तालाबन्दी गरी आन्दोलनमा उत्रिएका छन्। क्याम्पस प्रमुखले त्रिवि कर्मचारी संघको अध्यक्षकै पत्नीलाई आफूखुसी पुस्तकालयको कर्मचारीमा नियुक्त गरेको विरोधमा कर्मचारीहरू सोमबारदेखि आन्दोलित भएका हुन्। कर्मचारीहरूले सोमबार क्याम्पसको प्रशासन, लेखा शाखा र क्याम्पस प्रमुखको कार्यकक्षमा तालाबन्दी गर्नुका साथै बिहान १० देखि साँझ ५ बजेसम्म धर्ना पनि दिएका छन्। मंगलबार पनि धर्ना दिने कार्यक्रम रहेको त्रिवि प्रजातन्त्रवादी कर्मचारी संघको एकाइ समिति अध्यक्ष गीता श्रेष्ठले बताइन्। क्याम्पस प्रमुख उमेश चौरसियाले त्रिवि कर्मचारी संघका अध्यक्ष किशोरी चौधरीसँग मिलोमतो गरी चौधरीकै पत्नी श्रीगणेशमाया शाहीलाई क्याम्पसको पुस्तकालयको कर्मचारीमा नियुक्त गरेको कर्मचारीहरूको आरोप छ। क्याम्पसमा विगत १४ वर्षदेखि १० जना कर्मचारीहरू अति न्यून तलबमा काम गर्दै आइरहेको भए पनि नयाँ कर्मचारी नियुक्तिमा उनीहरूलाई प्राथमिकता नदिइ कर्मचारी संघका अध्यक्षकै पत्निलाई आफुखुशी क्याम्पस प्रमुखले नियुक्त गरेकाले त्यसको विरोधमा उत्रिएको उनीहरूको भनाइ छ ।"
ढाकाको बाङ बजारमा भीषण आगलागी,आगलागीको घटनापछि ढाका र आसपासका जिल्लाका सबै दमकलले आगो निभाउने काम थालेका छन्। अहिलेसम्म आगो निभाउनका लागि ४३ वटा दमकल खटिएका छन्। ढाका : बंगलादेशको मुख्य कपडा बजार बंगाबजारमा भीषण आगलागी भएको छ। पहिलो सेवा नियन्त्रण कक्षका ड्युटी अफिसर रफी अल फारुकले बिहान ६१० बजे आगलागीको खबर प्राप्त भएको बताए। तर आगलागी के कारणले भएको हो भन्ने खुल्न सकेको छैन। यहाँ करिब चार हजार पसल रहेको बाङबजारका व्यापारी बताउँछन्। आगलागीको घटनापछि ढाका र आसपासका जिल्लाका सबै दमकलले आगो निभाउने काम थालेका छन्। अहिलेसम्म आगो निभाउनका लागि ४३ वटा दमकल खटिएका छन्। बीबीसीका अनुसार घटनास्थलमा रहेका पत्रकारहरूले आगो बाङ्गबजार र नजिकैको बजारसम्म फैलिएको बताएका छन्। बङ्गबाजार थोक र खुद्रा कपडाको लागी बंगलादेशको प्रमुख बजारहरु मध्ये एक हो। यसअघि गत मार्च ७ मा ढाकाको सिद्दिकी बजारमा विस्फोट र आगलागीमा १९ जनाको मृत्यु भएको थियो। बीबीसी
२० प्रतिशत काम सकिएपछि शिलान्यास,"तुलसीपुर उपमहानगरपालिकाले निर्माण लागेको ट्रेड टावरको शिलान्यास गर्दै मुख्यमन्त्री गिरीले तीनै तहको सहकार्यबाट विकासमा दिगोपना कायम गर्न सकिने बताए। मुलुकको दिगो आर्थिक समृृद्धिका लागि संघ, प्रदेश र स्थानीय तहको सहकार्य र कार्य एकता आवश्यक रहने बताए। दाङ : तुलसीपुर उपमहानगरपालिकाको उत्तरतर्फ व्यापारी भवन (तुलसी ट्रेड टावर) निर्माण भइरहेको छ। गत मंसिर महिनादेखि साततले टावर निर्माणको काम थालिएको थियो। तुलसीपुर उपमहानगरपालिकाको १० कट्ठा क्षेत्रफलमा निर्माण हुन लागेको उक्त टावरको भुइँतलाको काम लगभग सकिनै लागेको छ। काम सुरु भएको पाँच महिनामा २० प्रतिशत काम सकिनै लाग्दा टावरको शिलान्यास भने सोमबार मात्रै भएको छ। ट्रेड टावरको शिलान्यास लुम्बिनी प्रदेशका मुख्यमन्त्री लीला गिरीले गरेका छन्। तुलसीपुर उपमहानगरपालिकाले निर्माण लागेको ट्रेड टावरको शिलान्यास गर्दै मुख्यमन्त्री गिरीले तीनै तहको सहकार्यबाट विकासमा दिगोपना कायम गर्न सकिने बताए। मुलुकको दिगो आर्थिक समृृद्धिका लागि संघ, प्रदेश र स्थानीय तहको सहकार्य र कार्य एकता आवश्यक रहने बताए। कुनै पनि काममा एकता, सहकार्य भयो भने त्यो काम समयै सम्पन्न हुन्छ। त्यसले सार्थकता पनि पाउँछ, उनले भने, हामी तिनै तहका सरकार एकापसमा मिलेर काम गर्यौ भने मुलुकको आर्थिक विकासमा दिगोपना कायम गर्न सकिन्छ। उपमहानगरपालिकाले निर्माण गर्न लागेको उक्त टावरले तुलसीपुरलाई पर्यटन केन्द्रका रूपमा विकास गर्न मद्दत पुग्ने बताए। ट्रेड टावर शिलान्यासका अवसरमा मुख्यमन्त्री गिरीले उपमहानगरपालिकाले निर्माण गर्न लागेको व्यापारीक भवनले दीर्घकालीन आर्थिक स्रोत जुटाउन सहयोग पुग्ने बताए। यसैगरी उनले कोइलावास नाकालाई व्यवस्थित तुल्याउँदै कोइलावासदेखि गढवासम्म सुरुङमार्ग निर्माणको कार्यलाई अघि बढाइनुपर्ने बताए। भारतको उत्तर प्रदेश र विहार प्रदेशका पर्यटकहरूलाई कोइलावास हुँदै ऐतिहासिक, धार्मिक स्थल स्वर्गद्वारीसम्म पुयाउनका लागि पर्यटकीय मार्गका रूपमा अघि बढाइने बताए। तुलसीपुर नगर विकासकोष र तुलसीपुर उपमहानगरपालिकाको संयुक्त लगानीमा उक्त ट्रेड टावर निर्माण हुन लागेको छ । उपमहानगरपालिकाको उत्तरतर्फ रहेको १० कट्ठा क्षेत्रफलमा तुलसी टावर निर्माण गर्न लागिएको छ। कार्यक्रममा तुलसीपुर उपमहानगरपालिकाका नगरप्रमुख टीकाराम खड्काले एक स्थानीय तह, एक व्यापारिक भवन अवधारण अन्र्तगत ट्रेड टावर निर्माण गर्न लागेको बताए। अन्डर ग्राउन पार्किङदेखि विभिन्न व्यापार, बैंकिङ कारोबार, सभाहल, रेस्टुरेन्ट सञ्चालनमा रहने गरी सात तलाको भवन निर्माण हुन लागेको उनले जानकारी दिए। टावरमा लिफ्ट जडान गरिने छ। टावर निर्माणको कामलाई पूणर्ता दिन आफूहरू फिल्डमा निरन्तर लागि रहने उनले बताए। साढे १७ मिटर लम्बाइ र ३४ मिटर चौडाइ रहेको टावरको निर्माण कार्य तीन वर्षमा पूरा गर्ने गरी सम्झौता भएको तुलसीपुर उपमहानगरपालिका इन्जिनियर पवन योगीले जानकारी दिए। विसं २०८१ चैत २९ गते भवन निर्माण सम्पन्न गर्ने सम्झौतामा उल्लेख गरिएको छ। सात तले व्यापारिक भवनमा पार्किङसमेत रहने बताइएको छ। २०७७ साल माघ १४ गते तत्कालिन नगर प्रमुख घनश्याम पाण्डे र नगर विकास कोषका कार्यकारी निर्देशक कृष्णप्रसाद सापकोटाबीचमा बहुउद्देश्य सात तले तुलसी टावर निर्माण गर्ने सम्झौता भएको थियो। जसको कुल लागत २८ करोड १७ लाख ३९ हजार रहेको छ। टावर निर्माण गर्न नगर विकास कोषको ७० प्रतिशत ऋण रहेको छ। जसअन्तर्गत १९ करोड ७२ लाख १७ हजार ३ सय रुपैयाँ नगर विकासले बेहोर्ने र उपमहानगरपालिकाको ३० प्रतिशतले ८ करोड ४५ लाख २१ हजार ७ सय रहेको इञ्जिनियर योगीले जानकारी दिए। २० वर्षभित्र नगर विकासलाई ऋण तिरी सक्ने सम्झौता रहेको छ। ८ प्रतिशत ब्याजदरमा उपमहानगरपालिकाले ऋण लिएको छ। त्यसमा तीन वर्ष सहुलियत अवधि राखिएको छ। टावर निर्माणका लागि २०७८ कात्तिक १६ गते इबिडिङमार्फत उपमहानगरपालिकाले टेन्डर आह्वान गरेको थियो। कुल लागत २२ करोड २९ लाख ३३ हजार ६ सय बढी भ्याटसहित सार्वजनिक सूचनामार्फत टेन्डर आह्वान गरिएको थियो। ८ वटा निर्माण कम्पनीले काम गर्न चासो देखाए पनि ६ वटा मात्रै पास भएका थिए। त्यसमध्ये पनि सबैभन्दा कम दर रेट कबोल गर्ने समानान्तर डाइनामिक नारायनं जेभी बाँकेले टावर निर्माणको काम जिम्मा लिएपनि काम भने स्थानीय निर्माण व्यवसायी गेहेन्द्र गिरीले गरिरहेका छन्। टावर निर्माणको काम गरिरहेका निर्माण वयवसायी गिरीले टावरको भुइँतलाको काम लगभग अन्तिम चरणमा पुगिसकेको जानकारी दिए।"
संकटमा पोखराको पर्यटन व्यवसाय,"पोखरा : पोखराका पर्यटन व्यवसायीले बैंक तथा वित्तीय संस्थाबाट कर्जा लिएर पर्यटन क्षेत्रमा निकै लगानी गरिरहेका समयमा विश्वव्यापी कोरोना देखिएपछि पर्यटन क्षेत्र ठप्प भयो। कोरोनापछिको पर्यटन चलायमान हुन्छ र लयमा फर्किन्छ भन्ने आश गरिरहेका पर्यटन व्यवसायी सन् २०२३ सम्म आइपुग्दा पनि कोरोनाको असरबाट मुक्ति पाउन नसकेपछि समस्यामा परेका छन्। अहिले उनीहरु व्यवसाय धान्न अन्य उपाय खोजिरहेका छन्। 'हामी निकै उत्साहित भएर व्यवसायमा लगानी गर्यौँ, भ्रमण वर्ष, अन्तर्राष्ट्रिय विमानस्थललगायतलाई मध्यनजर गर्दै बैंक तथा वित्तीय संस्थाबाट कर्जा लिएर पूर्वाधारमा लगानी गर्यौँ तर काम नसकिँदै कोरोना देखियो र पर्यटन क्षेत्र ठप्प भयो', होटल सङ्घ पोखराका अध्यक्ष लक्ष्मण सुवेदीले भने। त्यसपछि कहिले डेङ्गु, कहिले विमान दुर्घटना यस्तैयस्तै कुराले पर्यटनले लय लिन नसक्दा र बैंक तथा वित्तीय संस्थाको ताकेताले व्यवसायीलाई मनोरोगी बनाएको उनले बताए। अहिले पोखराको सडकमा फाट्टफुट्ट देखिएका केही विदेशी पाहुनाले मात्र खर्बौँको लगानी भएको पोखराको पर्यटन व्यवसाय धान्न सक्ने अवस्था नरहेको र सरकारबाट पर्यटन केन्द्रित कार्यक्रम र व्यवसायीमैत्री राहत प्याकेजको खाँचो रहेको उनको भनाइ छ। पोखरा पर्यटन परिषद्का अध्यक्ष पोमनारायण श्रेष्ठले कोभिडको प्रभावले पर्यटन व्यवसायमा परेको असरपछि विकराल बन्दै गएको गुनासो गरे। उनले यस्तो अवस्थामा बैंक तथा वित्तीय संस्थाबाट कर्जा लिएर व्यवसाय सञ्चालन गरेका व्यवसायी चैत मसान्तको त्रैमासिक अन्त्यमा कुनै पनि प्रकारको दायित्वलाई मिलान गर्ने अवस्था नरहेको जनाउँदै कर्जाको भुक्तानी तालिकालाई अर्को असार मसान्तसम्मलाई पुनर्तालिकीकरण गर्नुपर्ने बताए। उनले भने, 'कोरोनाका कारण अत्यधिक मार परेको पर्यटन क्षेत्रलाई सरकारले दिने राहत अनुदानका कार्यक्रमबाट पर्यटन व्यवसायीले अनुभूती गर्न पाएका छैनन्। सरकारले प्रमुख प्रभावित क्षेत्र घोषणा गरेको पर्यटन क्षेत्रका लगानीलाई कोभिड सङ्क्रमण अवधिभरको ब्याज मिनाहा गर्न र कोभिड प्रभावित समयमा तिरेको ब्याजमा छुट गरी फिर्ता गर्नुपर्छ।' नेपाल एशोसिएसन अफ टुर्स एन्ड ट्राभल्स एजेन्ट्स (नाट्टा)का अध्यक्ष हरिराम अधिकारीले पर्यटन क्षेत्रप्रति सरकारको मौनता र बैंक तथा वित्तीय संस्थाको दबाबले यो क्षेत्र निकै प्रताडित हुन पुगेको बताउनुभयो। अर्थतन्त्रको मेरुदण्डका रूपमा रहेको पर्यटन क्षेत्रलाई सरकारले पर्यटन उद्योगको मान्यता नदिनु साथै यस क्षेत्रका व्यवसायीको समस्याप्रति सरकार उदासिन हुनु निकै दुःखद् भएको उनको भनाइ छ। गण्डकी प्रदेश सरकारले ल्याएको व्यवसायी जीवनरक्षा कर्जा र नेपाल सरकार ल्याएका सहुलियतका कर्जालाई निरन्तरता दिई प्रदेश सरकार र स्थानीय सरकारलाई तिर्नुपर्ने दायित्वको अतिरिक्त शुल्क मिनाहा गरी अर्को आर्थिक वर्षको असोज मसान्तसम्म तिर्ने भाका बढाइदिनुपर्ने उनले बताए। परिषद्का महासचिव सञ्जयकान्त सिग्देलले व्यवसायीहरू संरक्षण गर्न पर्यटनमा भएको लगानी र रोजगारलाई जोगाउन यस वर्षको मौद्रिक नीतिले नसमेटिएको विषयवस्तुलाई परिमार्जित गर्दै थप कार्यक्रम ल्याउनुपर्छ भने। उनले भने, 'स्थिति सुध्रने आशमा हरेक त्रैमासिक अन्त्यमा सरसापट गरी बैंकको किस्ता मिलान गर्दै व्यापार धानेर बसेका हामी व्यवसायी वास्तवमै अब त सापटी माग्ने ठाउँ पनि नरहेको अवस्थामा पुगेका छौँ।' उनले अघिल्ला वर्ष सरकारले ल्याएका कार्यक्रम पुनःकर्जा कोष, पुनःतालिकीकरण र व्यवसायी निरन्तरता कोषजस्ता सुविधाको समयावधि न्यूनतम तीन वर्ष हुनुपर्ने र सुविधा नवीकरणसहित उक्त सुविधाबाट बञ्चित व्यवासायीलाई यस आर्थिक वर्षमै उपलब्ध गराउनुपर्ने बताए। नेपाल हवाई खेलकुद सङ्घ (ना)का निर्वतमान अध्यक्ष एवं परिषद्का उपाध्यक्ष कृष्ण भण्डारीले निक्षेपमा बैंकर्स सङ्घको ब्याजदर नबढाउनेमा सहमत देखिए पनि घटाउनमा पहल नगरेकाले यसलाई तुरुन्त परिमार्जन गरी बैंक तथा वित्तीय संस्थाहरूको कर्जाको ब्याजदर एक अङ्कमा झारिनुपर्ने बताए। बैंक तथा वित्तीय संस्थाबाट प्रवाह गरिने कर्जाको निश्चित प्रतिशत ऋण सहुलियत ब्याजदरमा कृषिमा जस्तै पर्यटन उद्योगमा अनिवार्य लगानी गर्ने गरी व्यवस्थित गरिनुपर्ने उनको भनाइ थियो। पोखरा अन्तर्राष्ट्रिय एयरपोर्ट पर्यटन बजारमा पुनरुत्थानका लागि कोसेढुङ्गा सावित हुने आशामा रहेका उत्साहित व्यवसायी अन्तर्राष्ट्रिय उडान नहुनु र पहलमा देखिएको सुस्तताले थप निराश बनाएको जनाउँदै पर्यटन पुनरुत्थानका लागि यथाशीघ्र अन्तर्राष्ट्रिय उडानका लागि पहल गर्नुपर्ने व्यवसायीको माग छ। रासस"
सुत्केरी हुन हेलिकोप्टरकै भर,"काभ्रेपलाञ्चोक : महाभारत पर्वत शृङ्खला (डाँडापारि) पारि अवस्थित महाभारत गाउँपालिका७ बनखुको २१ वर्षीया गर्भवती कविता मोक्तानलाई सोमबार हेलिकोप्टरबाट काठमाडौं लगियो। सुत्केरी ब्यथा लागेपछि शनिबार स्थानीय बर्थिङ सेन्टरमा भर्ना भएकी उनलाई उच्च रक्तचापका कारण त्यहाँ सुत्केरी गराउन समस्या भएपछि काठमाडौँ लगिएको हो। मोक्तानलाई राष्ट्रपति महिला उत्थान कार्यक्रममार्फत निःशुल्क हेलिकप्टरबाट काठमाडौँ थापाथलीस्थित प्रसूतिगृहमा लगिएको हो। जिल्लाको डाँडापारिस्थित महाभारत र खानीखोला गाउँपालिकामा स्थानीय स्वास्थ्य संस्थामा उपचार सम्भव नभएपछि विशेषगरी सुत्केरी ब्यथा लागेकाको स्वास्थ्य जोखिममा हेलिकोप्टरको ब्यवस्थापन गरी सदरमुकाम तथा काठमाडौँका अस्पताल लैजाने गर्दै आइएको छ। सदरमुकामबाट टाढा अवस्थित तथा कच्ची सडकका कारण तत्कालै उपचार गर्नुपर्ने स्वास्थ्य समस्यामा हेलिकोप्टरकै साहारा लिनुपर्ने बाध्यता रहँदै आएको छ। कार्यक्रम लागू भएपछि हालसम्म महाभारतको मात्रै आठ सुत्केरी ब्यथा लागेकाको हेलिकोप्टरबाट उद्धार गरिएको गाउँपालिका अध्यक्ष कान्छालाल जिम्बाले बताए। 'लामो कच्ची सडकमा सुत्केरी ब्यथा लागेका महिलाको स्वास्थ्य जोखिममा पर्ने भएकाले डाँडापारिका नागरिकले हेलिकोप्टरकै भर पर्नुपर्ने हुन्छ, यहाँका सडक स्तरोन्नति गर्दैछौँ अब अन्य बिरामीलाई पनि केही सहज होला कि !', उनले भने। अध्यक्ष जिम्बाले निःशुल्क हवाई उद्धार निर्देशिका२०७७ अनुसार सुत्केरी ब्यथा लागेकाको लागि सेवा प्रदान गर्दै आएको बताए। महाभारतका नागरिकलाई उपचार गर्न सदरमुकामका अस्पताल आउनुपर्दा वर्षायाममा झन् कठिन हुने गरेको बताइन्छ। यसअघि गत साउन अन्तिम हप्ता डाँडापारिस्थित खानीखोला गाउँपालिका४ डाँडागाउँका ७० वर्षीया सुन्तामाया जिम्बालाई उपचारका लागि हेलिकोप्टरमार्फत धुलिखेल अस्पताल ल्याइएको थियो। टाउको दुख्ने र हात झम्झमाउने रोगबाट पीडित उनलाई पनि गाउँको कच्ची सडकबाट एम्बुलेन्समा ल्याउन सम्भव नहुँदा हेलिकोप्टर चार्टडर् गर्नुपर्ने बाध्यता बनेको थियो। त्यतिबेला उनका आफन्तले रु ७० हजार भाडा तिरेर धुलिखेल ल्याउनुपरेको थियो। 'गम्भीर प्रकृतिको बिरामी पर्दा वर्षायाममा हेलिकोप्टरको विकल्प छैन', गाउँपालिका अध्यक्ष इन्द्रबहादुर थिङले भने। गत साल नै तीन दिनदेखि झाडापखालाले ग्रस्त खानीखोला गाउँपालिका६ की १७ वर्षीया रञ्जिता थोकरलाई उपचारार्थ अस्पताल लैजान हेलिकोप्टर गाउँ पुर्याइयो। तर हेलिकोप्टर रित्तै फर्कनुपर्यो। विडम्बना हेलिकोप्टर गाउँ पुग्दै गर्दा उनको स्थानीय स्वास्थ्य संस्थामा उपचारका क्रममै मृत्यु भइसकेको थियो। उनको थप उपचारका लागि काठमाडौं लैजान परिवार र जनप्रतिनिधिले निर्णय गरे तर, उनको निधन भइसकेको थियो। डाँडापारिस्थित टाढाको विकट क्षेत्रमा महँगो भए पनि सडक अवरुद्ध हुँदा हेलिकोप्टर निकै सजिलो साधन मानिन्छ। वर्षायाममा ग्रामीण भेगमा भएका सडक भत्किने र पहिराले अबरुद्ध हुँदा जिल्लाको दक्षिणी क्षेत्र महाभारत डाँडापारिका दुई गाउँपालिकाका नागरिकले बिरामी पर्दा हेलिकोप्टरको भर पर्नुपर्ने हुन्छ। गर्भवतीबाहेक अन्य बिरामीले हेलिकोप्टरको भाडा तिर्न नसक्ने भएकाले उपचारबाट बञ्चित हुनुपर्ने बाध्यता पनि देखिएको छ। राष्ट्रपति महिला उत्थान कार्यक्रम सुत्केरीको ब्यथाले स्वास्थ्य जोखिममा पर्ने महिलाका लागि वरदान सावित भएको छ। तर भौगोलिक विकटता तथा वर्षा मौसममा कच्ची सडक अबरुद्ध हुँदा काभ्रेपलाञ्चोकको डाँडापारि क्षेत्रका दुई गाउँपालिका खानीखोला र महाभारतमा बिरामीको उद्धारमा निकै कठिनाइ हुने गरेको स्थानीय बताउँछन्। हेलिकोप्टरबाट बिरामीगर्भवतीको उपचाररार्थ उद्धार गरिए पनि जिल्ला सदरमुकामका अस्पताल लैजान हेलिकोप्टर अवतरण गर्न अर्को व्यवस्थापन गर्नुपर्ने हुँदा काठमाडाौंका अस्पतालनै लैजानुपर्ने बाध्यता पनि छ। रासस"
नागरिकताविहीन ९१ वर्षीया अनितादेवी,"डडेल्धुरा : डडेल्धुरामा ९१ वर्षीया ज्येष्ठ नागरिक महिला नागरिकताबाट वञ्चित छन्। जिल्ला सदरमुकामसँगै जोडिएको वडाकी दुवै आँखा नदेख्ने र कान पनि नसुन्ने अमरगढी नगरपालिका३ मरकट्टेकी ९१ वर्षीया अनितादेवी बिष्ट नेपाली नागरिकताविहीन भएकी हुन्। आर्थिक अवस्था र विपन्नताका कारण नागरिकताबाट वञ्चित हुनुपरेको अनिता बताउँछिन्। नागरिकता नहुँदा सामाजिक सुरक्षा भत्ता र अपांगताको परिचयपत्र पनि बनेको छैन। सरकारी सेवा सुविधाबाट बञ्चित बनेकी छन्। उनका पतिको पाँच दशकअघि नै निधन भएको थियो। आर्थिक अवस्था कमजोर भएकै कारण छोरा रोजगारका लागि भारत पस्नु र घरमा अन्य जान्ने सुन्ने मानिस नहुँदा नगरिकता नपाएको उनको गुनासो रहेको छ। अनिताको घरमा एक नाति र चार नातनीसहित बुहारी छन्। छोरा वर्षौंदेखि भारतमा रोजगार गरिरहेका छन्। उनी सामान्य हिँडडुल गर्र्न पनि नाति नातिनीको साहारा लिन्छिन्। साहाराका रूपमा नाति नातिना छन्। उनीहरू पनि स्कुल जाने भएकाले बाहिरभित्र गर्न समस्या हुने उनी बताउँछिन्। नेपाली नागरिकताको प्रमाणपत्र नभएका कारण सामाजिक सुरक्षा भत्ताबाट बञ्चित हुनु परेको गुनासो अनिताको छ । नागरिकताका लागि पहल गर्न घरपरिवारका मानिससँग सल्लाह भए पनि प्रयास नहुँदा नागरिकता नपाएको वडा नं ३ का अध्यक्ष तीर्थबहादुर ऐरले बताए। अनिताको नागरिकताका लागि माइतीघरको प्रमाण खुल्ने कागजात सिफारिसका आधारमा नागरिकता दिन मिल्ने बताउँछन्। जिल्ला प्रशासन कार्यालय डडेल्धुराले पनि आवश्यक पर्ने कागजात भए चाँडै नागरिकता उपलब्ध गराउन सक्ने जनाएको छ। पतिको निधन भइसकेका कारण छोरा र परिवारले आवश्यक कागजात जुटाउन नसक्दा अनिता ९१ वर्षको उमेरमा पनि नागरिकता पाउन नसकेकी हुन्। भारतमा सामान्य रोजगार गरिरहेका एकमात्र छोरा यज्ञहादुर विष्ट पनि परिवारकै लालनपालनका लागि बिदेसिनुपर्ने बाध्यता छ। शनिबार मात्रै जापानमा कार्यरत समाजसेवी विनयप्रकाश मल्लले सहयोगका लागि पठाएको १० हजार रुपैयाँ बुझ्न १६ वर्षीया नातिनि निर्मला विष्टको साहारामा सदरमुकाम पुगेकी हुन्। उनी भन्छिन्, मर्ने बेला सरकारको मानो खाएर नेपाली नागरिक भएर मर्न चाहन्छु। १६ वर्षीया नातिनी निर्मला पनि बजैको धोको नागरिकता बनाउने रहेको बताउँछिन्। जापानमा कार्यरत तथा कम्पिनी सञ्चालक विनय प्रकाश मल्ल पनि साहाराविहीन तथा समस्या ग्रस्त मानिसलार्इृ बेलाबेलामा सहयोग गरी रहन्छन्। बिभिन्न रोगको उपचार गरिरहेका बिरामी, दुर्घटनाका घाइते र सामाजिक सुरक्षा भत्ताबाट बञ्जित स्थानीयलाई जापानमा कार्यरत कर्मचार,मल्ल किंग्स कम्पनी र अन्य शुभचिन्तकमार्फत ९० हजार रुपैयाँ संकलन गरी पठाएका थिए। उक्त रकम नेपाल पत्रकार महासंघ डडेल्धुरा शाखाले सम्बन्धित व्यक्तिहरूलाई हस्तान्तरण गरेको हो। उक्त सहयोगग रकम बुझ्न आउँदा अनिता नागरिकताविहीन ज्येष्ठ नागरिक भएको खुल्न आएको हो। उनले समाजसेवी मल्लजस्ता मनकारी युवाका कारण आपत विपतमा परेका नागरिकहरूले सहयोग प्राप्त गरिरहेको बताउँदै समाजसेवी मल्लजस्तै अन्य मनकारीलाई गहभरी आसुपारी आभार प्रकट गरेकी छन्।त्यसैगगरी मल्लले मोटरसाइकल दुर्घटनाबाट घाइते भएका गन्यापधुरा गाउँपालिका३ का प्रहरी कर्मचारी हर्केश बिष्टको उपचारका लागि २५ हजार रुपैयाँ सहयोग गरिएका छन्।"
रामेछापमा ८४ वर्षीय वृद्ध हत्याको आरोपमा चार जना पक्राउ,"काठमाडौं : रामेछापको गोकुलगंगा गाउँपालिका४ बेतालीमा एक वृद्धको हत्या गरेको आरोपमा ४ जनालाई पक्राउ गरेको छ। जिल्ला प्रहरी कार्यालयका अनुसार १३ गते ७:३० बजे ८४ वर्षीय सम्शेरबहादुर थापामगरको खुकुरी प्रहार गरी हत्या भएको थियो। जिल्ला प्रहरी रामेछाप र नेपाल प्रहरीको केन्द्रीय अनुसन्धान ब्युरोको संयुक्त टोलीले थापामगरको हत्या आरोपमा स्थानीय ४ जनालाई नियन्त्रणमा लिएको हो। हत्या आरोपमा ४५ वर्षीया रामपियारी खड्का, ६२ वर्षीय मानबहादुर मगर, ५२ वर्षीय नेत्रबहादुर थापामगर र ४५ वर्षीया अनिता भनिने मनोमाया थापामगरलाई पक्राउ गरिएको जिल्ला प्रहरी कार्यालय रामेछापले जनाएको छ। उनीहरूलाई जिल्ला प्रहरी कार्यालयको हिरासतमा राखी आवश्यक अनुसन्धान भइरहेको र घटना प्रयोग भएको खुकुरीसमेत बरामद गरिएको प्रहरीले जनाएको छ। खुकुरी प्रहारबाट घाइते भएका थापामगरलाई उपचारका लागि मन्थली ल्याउँदै गर्दा अत्याधिक रक्तस्रावका कारण बाटोमै मृत्यु भएको जिल्ला प्रहरी कार्यालयले जनाएको छ। खुकुरी प्रहारबाट उनको टाउकोमा गहिरो चोट लागेको थियो। रामेछापमा खुकुरी हानी वृद्धको हत्या"
आज देशका यी स्थानमा पानी पर्ने,मौसम पूर्वानुमान महाशाखाका अनुसार सुदूरपश्चिम प्रदेश लगायत देशका पहाडी भूभागका थोरै स्थानहरूमा मेघ गर्जनचट्याङसहित हल्काक्षणिक वर्षाको सम्भावना रहेको छ। काठमाडौं : मंगलबार सुदूरपश्चिम प्रदेशमा वर्षा हुने भएको छ। मौसम पूर्वानुमान महाशाखाका अनुसार सुदूरपश्चिम प्रदेश लगायत देशका पहाडी भूभागका थोरै स्थानहरूमा मेघ गर्जनचट्याङसहित हल्काक्षणिक वर्षाको सम्भावना रहेको छ। मंगलबार राती देशका पहाडी भूभागका एकदुई स्थानमा मेघ गर्जनचट्याङसहित हल्काक्षणिक वर्षाको सम्भावना रहेको छ।

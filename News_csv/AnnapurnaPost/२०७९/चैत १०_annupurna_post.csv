शीर्षक,विवरण
संघतह द्वन्द्व चेपुवामा सेवाग्राही,"स्थानीय तहहरू एकातिर कर्मचारीहरू अभाव भएको भनिरहेका छन्, अर्कोतिर संघले पठाएका प्रमुख प्रशासकीय अधिकृत राख्नै मानिरहेका छैनन्। बरु उनीहरू आफूले रोजेर निमित्त प्रमुख प्रशासकीय अधिकृत राख्छन् र आफ्नो हात जगन्नाथ गर्छन्। देशका ७ सय ५३ स्थानीय तहमध्ये दुई सय जति नै निमित्तका भरमा चलिरहेका छन्। यसले तहका जनप्रतिनिधिसँग नियमपालकभन्दा आफ्नो आदेशपालक कर्मचारी चाहन्छन् भन्ने देखाउँछ। यसै पनि स्थानीय तहका विरुद्ध भ्रष्टाचारका उजुरी अख्तियारमा धेरै परेका छन्। कर्मचारीमा आफूखुसी पनि तहमा मौलाएको त्यस्तै प्रकारको कर्मको एउटा कडी हो। तहले हाजिरै गर्न नदिएर फिर्ता पठाएका कर्मचारी अचेल सिंहदरबारमा बेकामे बनेर समय काटिरहेका छन्, उता तत्तत् पालिकाका सेवाग्राहीले कहर काट्नु परेको छ। संघसँग पालिकाहरूको पैठेजोरीको मारमा छन् त जनता नै। जनप्रतिनिधि नै स्वार्थकेन्द्रित हुँदा कतिपय पालिकाहरूमा इमान्दार राष्ट्रसेवक जान पनि मान्दैनन्, मानेका छैनन्। खासमा जनप्रतिनिधिको काम नीति निर्माण हो। तर उनीहरू पालिकाको बजेट र त्यसको कार्यान्वयनमा बढ्दा ध्यान दिन्छन्। आफूलाई मनलाग्दी कसरी खर्च गर्न सकिन्छ र आफ्नो खल्ती भर्न सकिन्छ भन्ने ध्याउन्न भएका जनप्रतिनिधिसँग कर्मचारी दच्कनु स्वाभाविक हो। आखिर कार्यान्वयनको प्रमुख काम कर्मचारीको हो र खर्च तथा हिसाबकिताबको जिम्मेवार उनीहरू नै हुनुपर्छ। अख्तियार दुरुपयोग अनुसन्धान आयोगको तरबार उनीहरूको थाप्लोमाथि सधैं झुन्डी नै रहन्छ, त्यो भय तिनीहरूमा छ। पालिकालाई अधिकारसम्पन्न संविधानले बनाएको छ। तर, स्वतन्त्र उनीहरू छैनन्। नेपाल सरकारले आफैं वा प्रदेश सरकारमार्फत गाउँ कार्यपालिका वा नगर कार्यपालिकालाई संविधान र संघीय कानुनबमोजिम आवश्यक सहयोग गर्न र निर्देशन दिन सक्ने व्यवस्था संविधानको धारा २३२ को (८) छ। त्यही मर्मअनुसार कर्मचारीको व्यवस्था संघ सरकारले गरेको छ। संघको निर्देशन पालना गर्नुपर्ने धर्म निर्वाह गर्न छाडेर पालिकाहरूले संवैधानिक मर्मकै धज्जी उडाएका छन्। सँगसँगै पालिकाहरूमा वा प्रदेशहरूमा कर्मचारीहरूको आकर्षण छैन। वृत्ति विकासको सम्भावना कम हुने, वैदेशिक भ्रमण, अध्ययनलगायत सुविधाबाट वञ्चित हुन सक्ने ठानेर पनि कर्मचारी पालिका र प्रदेश जान रुचाउँदैनन्। यस्तो हुँदाहुँदै पठाइएका कर्मचारीमाथि दक्खल दिनु पालिकाका प्रतिनिधिको गैरजिम्मेवारीपन हो। बरु संघ सरकारले पालिकाहरूमा कुन तहबाट कर्मचारी पठाउन सकिन्छ, के आकर्षण र सुविधा दिन सकिन्छ भनेर पनि कार्यक्रम ल्याउनुपर्छ। पालिकाहरूले संघबाट खटाइएका कर्मचारीबाट काम लिनुपर्छ, मनलाग्दी निमित्तबाट काम चलाउँदा कार्यसम्पादन गराउनु हुँदैन। कुनै पनि बहानामा जनताको सेवा प्रभावित हुनु हुँदैन, उनीहरू चेपुवामा पारिनु हुँदैन।"
अर्थमन्त्री नहुँदा बजेट तयारीमा रनभुल्ल,"काठमाडौं : चालू आर्थिक वर्षको तेस्रो चौमास सुरु भइसकेको छ। अर्थात् अब दुई महिनाभित्र सरकारको नीति तथा कार्यक्रम र त्यसको १५ दिनमा आगामी आर्थिक वर्षको बजेट प्रस्तुत गर्नुपर्ने हुन्छ। बजेट लेख्ने टिम फागुन तेस्रो साता नै तयार पार्नुपर्थ्यो। तर, अर्थमन्त्री नहुँदा कसलाई जिम्मेवारी भन्ने टुंगो लाग्न सकेको छैन। तत्कालीन उपप्रधान एवं अर्थमन्त्री विष्णुप्रसाद पौडेलले फागुन १५ गते राजीनामा दिएपछि अर्थ मन्त्रालय राजनीतिक नेतृत्वविहीन बनेको हो। जसकारण नीतिगत निर्णय र मन्त्रालयगत समन्वयमा त समस्या छ नै बजेट निर्माणले गति लिन सकेको छैन। अर्थतन्त्रका जटिलता समाधान गर्ने मेसो जुट्न सकिरहेको छैन। एमालेबाट सरकारमा गएका पौडेलसँगै अन्य मन्त्रीले सामूहिक राजीनामा दिएका थिए। यस्तै अन्य दलले पनि सरकार छाड्दा १६ मन्त्रालयको जिम्मेवारी प्रधानमन्त्री पुष्पकमल दाहाल प्रचण्डको काँधमा छ। अर्थ पनि उनले नै सम्हालिरहेका छन्। जसकारण मन्त्रीस्तरीय निर्णय गर्न पनि अर्थसचिव तोयम राया फाइल बोकेर बालुवाटार पुग्ने गरेका छन्। नयाँ गठबन्धनबाट अर्थको जिम्मेवारी कांग्रेसले पाउने चर्चा भए पनि पार्टी र प्रधानमन्त्रीले व्यक्ति नतोक्दा अर्थ प्रशासन रनभुल्लमा छ। बजेट तुर्जमाको प्रक्रिया सुरु भइसकेको अवस्थामा मन्त्री भइदिएको भए नीतिगत निर्णय तथा अन्तरमन्त्रालय समन्वय गर्न सजिलो हुने बताउँछन् पूर्वसचिव गोपीनाथ मैनाली। हुन त अहिले विभिन्न उपसमितिमार्फत छलफल भइरहेको छ। कार्यसम्पादनको प्रणाली रहेकाले नियमित प्रक्रिया चलिरहेकै छ, उनी भन्छन्, तर वित्तीय नीतिको कार्यान्वयन र प्रभावकारिताको मूल्यांकन गर्न अर्थमन्त्रीको उपस्थिति भइदिएको भए सहज हुने थियो। अर्थतन्त्रमा वर्षदिनदेखिका समस्या घर्किएका छैनन्। बजेटघाटा २ खर्ब रुपैयाँभन्दा बढी छ। राजस्वले चालू खर्च नै धान्ने अवस्था छैन। स्रोत जुटाउन सरकार सार्वजनिक ऋणमै जोडबल गरिरहेको छ। विलासिताका वस्तुको प्रतिबन्ध फुकुवा गर्दा फागुनमा मासिक आयात डेढ खर्ब रुपैयाँनजिक पुगेको छ। यसले विदेशी विनिमय सञ्चितिमा दबाब पर्ने छाँट देखिएको छ। करिब ८ प्रतिशतको मुद्रास्फीति दरसहित महँगी नियन्त्रणबाहिर छ। कर्जाको ब्याजदर घटे पनि निजी क्षेत्रको लगानीमा उत्साह देखिँदैन। कोभिडबाट सुरु भएको होटल तथा पर्यटन क्षेत्रको ओरालो यात्राले विश्राम लिएको छैन। बजेट खर्च सदा झैं साह्रै न्यून छ। तथ्यांकले विप्रेषण, शोधनान्तर अवस्था र डलर सञ्चिति पर्याप्ततामा सामान्य सुधार आएको देखाए पनि अर्थतन्त्रको परिस्थिति ठीकठाक भइसकेको भन्न अर्थतन्त्रका जानकार तयार छैनन्। तर, तालुदार मन्त्रालयमा मन्त्री नहुँदा अर्थव्यवस्था थप संकटको भुमरीमा धकेलिने जोखिम बढेको छ। राजनीति अस्थिरताको घनचक्करमा फसेका बेला अर्थतन्त्र सम्हाल्ने जिम्मा बोकेको मन्त्रालयले नेतृत्व नपाउँदा बजेट प्रणालीमा मात्र नभएर अर्थतन्त्र नै तहसनहस भएको बताउँछन्, अर्थविद् डा डिल्लीराज खनाल। अर्थतन्त्रका सुधारका लागि डेडिकेटेड अर्थ मन्त्रीको आवश्यक छ, डा खनालले अन्नपूर्ण पोस्टसँग भने, बजेट प्रणालीमा व्यापक सुधार गरेर जानुपर्ने खाँचो र आवश्यकताका बेलामा जुन किसिमको घनचक्कर चलिरहेको छ त्यसले अर्थको नेतृत्वमा जो कोही आए पनि नयाँ ढंगले जाने जस्तो देखिँदैन। डा खनाल नयाँ सत्तारुढ गठबन्धनको स्पिरिटले सुधारको संकेत नगर्ने तर्क गर्छन्। भन्छन्, प्रधानमन्त्री उही हुनुहुन्छ। तर, भागबन्डामा कुरै नमिलेको देखिन्छ। किनभने जसलाई पनि राम्रो र मालदार मन्त्रालय नै चाहिने। अर्थ मन्त्रालयका प्रवक्ता आनन्द काफ्ले मन्त्रालयका काम नियमित रूपमै सम्पादन भइरहेको बताउँछन्। बजेट कार्यान्वयनको सन्दर्भमा हुनुपर्ने काम नरोकिएको दाबी गर्दै उनले भने, आवश्यकताअनुसार प्रधानमन्त्रीज्यूलाई कार्यसम्पादनको ब्रिफिङ भएको छ। सम्माननीयज्यूलाई निर्णयको विषय पेस भएको र निर्णय भएर आएका छन्। उनका अनुसार मन्त्रालय बजेटको तयारीमा जुटेको छ। राष्ट्रिय योजना आयोगले मन्त्रालयहरूलाई बजेटको सिलिङ पठाएको छ। कार्यक्रम प्रस्तावित भएर आउँदा अर्थले गर्नुपर्ने पूर्वतयारीका काममा रहेको दाबी काफ्लेको छ। राजस्वतर्फ सुझाव संकलन गर्न राजस्व परामर्श समितिअन्तर्गत ९ वटा उपसमिति त्रियाशील रहेको उनको भनाइ छ। यसअघि पौडेल मन्त्री भएसँगै निजी क्षेत्रले सुधारको अपेक्षा गरेको थियो। केही सूचकले त्यसको संकेत पनि गरेका थिए। गठबन्धन फेरिएसँगै कांग्रेस उपसभापति पूर्णबहादुर खड्का उपप्रधानसहित अर्थमन्त्री बन्ने चर्चा छ। कांग्रेसका एक पदाधिकारीका अनुसार सभापति शेरबहादुर देउवाले खड्कालाई नेतृत्व गरेर सरकारमा पठाउने तयारी गरेका छन्। उक्त पार्टीले ६१ महिनापछि अर्थ सम्हाल्न लागेको हो। यसअघि कांग्रेसबाट ज्ञानेन्द्रबहादुर कार्की अर्थमन्त्री बनेका थिए।"
"गठबन्धनमा गडबडी, प्रदेश सरकारमा छटपटी","चुनाव लगत्तै एमाले र माओवादी केन्द्रबीच संघमा नयाँ गठबन्धन बन्यो। कोसी, गण्डकी, लुम्बिनी र सुदूरपश्चिम प्रदेश सरकारको नेतृत्व एमालेले लियो। अन्यत्र माओवादीको नेतृत्वमा एमाले सत्तामा पुग्यो। तर, राष्ट्रपति निर्वाचनमा एमाले सत्ता गठबन्धनबाट अलग भयो। कांग्रेससहितको पुरानो गठबन्धन पुनः बिउँतियो। त्यसको प्रत्यक्ष प्रभाव अहिले प्रदेश सरकारमा परेको छ। सुदूरपश्चिममा एमालेका मुख्यमन्त्रीले विश्वासको मत पाउन सकेनन्। एमाले सत्ताबाट बाहिरियो, कांग्रेस नेतृत्वमा गठबन्धनको सरकार बन्यो। लुम्बिनीमा एमाले नेतृत्वको सरकारलाई विश्वासको मत नदिने निर्णय माओवादीले गरिसकेको छ। अन्य प्रदेशमा पनि एमालेलाई बाहिर राख्ने र सत्तागठबन्धनका नेतृत्वमा नयाँ सरकार गठनका प्रक्रिया सुरु भएका छन्। कांग्रेससहितको सत्तागठबन्धनले कुन प्रदेशमा कसले नेतृत्व लिने भन्ने भागबन्डा केन्द्रबाटै मिलाउने भन्ने गृहकार्य गरिरहेका छन्। कोसीमा पुनर्गठनको तयारी केन्द्रको सत्ता गठबन्धनमा परिवर्तनपछि कोसी प्रदेश सरकार पुनर्गठन गर्न दलहरू सक्रिय छन्। यहाँ एमाले संसदीय दलका नेता हिक्मतकुमार कार्की मुख्यमन्त्री छन्। माओवादी केन्द्रको समर्थनमा कार्की मुख्यमन्त्री बनेका हुन्। तर, केन्द्रमा भएको समीकरण परिवर्तन सँगै एमालेलाई सत्ताबाट हटाउन अन्य दल सक्रिय छन्। एकीकृत समाजवादी, कांग्रेस र माओवादी केन्द्रले यहाँको मुख्यमन्त्रीमा दाबी गरेका छन्। कोसी प्रदेशको नयाँ नेतृत्वबारे आवश्यक निर्क्योल निकाल्न दलहरूबीच छलफल भइरहेको माओवादी सांसद राजेन्द्र कार्की बताउँछन्। सातै प्रदेशको भागबन्डा केन्द्रबाटै टुंगिन्छ। यद्यपि, कोसी प्रदेश सरकार अब कुन दलको नेतृत्वमा अघि बढ्छ भन्ने विषय टुंग्याउन हामी छलफल गरिरहेका छौं, उनले भने, अहिले हामीले पनि सशक्त दाबी गरेका छौं। मुख्यमन्त्रीसँग पनि एक चरणको छलफल भएको छ। कोसी प्रदेशको प्रदेशसभामा अहिले नेकपा एमालेका ४०, कांग्रेसका २९, माओवादी केन्द्रका १३, राष्ट्रिय प्रजातन्त्र पार्टीका ६, एकीकृत समाजवादीका ४ र जनता समाजवादी पार्टीका १ सदस्य छन्। नयाँ गठबन्धन बनेपछि सत्ताबाट बाहिरिएको राप्रपाले एमालेलाई समर्थन जनाएको छ। यहाँ सरकार गठनका लागि ४७ जना सदस्यको समर्थन चाहिन्छ। मधेसमा केही बाहिरिने, केही भित्रिने मधेस प्रदेशमा जनता समाजवादी पार्टी (जसपा)ले सरकारको नेतृत्व गरिरहेको छ। एमाले र माओवादीको तत्कालीन गठबन्धनअनुसार यो प्रदेशमा मुख्यमन्त्री, सभामुख र मन्त्रालयको भागबन्डा गरिएको थियो। त्यतिबेला आधिआधि कार्यकाल जसपा र जनमतले सरकारको नेतृत्व गर्ने, सभामुख एमाले र उपसभामुख जनमत पार्टीले पाउने सहमति भएको थियो। सोही सहमति अनुरूप प्रदेश सरकारमा जसपा, जनमत, एमाले र माओवादी केन्द्र सहभागी भएको छ। प्रदेशसभामा सहभागी सबै दल तथा शतप्रतिशत सांसदहरूको समर्थन पाएका मुख्यमन्त्री सरोजकुमार यादवको सरकारको नेतृत्व परिवर्तन नभए पनि सरकारमा सहभागी केही दलहरू बाहिरिने र केही दलहरू भित्रिने सम्भावना छ। राष्ट्रपति तथा उपराष्ट्रपतिको निर्वाचनको बेलामा नयाँ गठबन्धन बनेकाले यसको प्रत्यक्ष प्रभाव प्रदेशमा पनि देखिनेछ। यता, उपराष्ट्रपतिमा जसपाका सांसद रामसहाय प्रसाद यादव निर्वाचित भएपछि उनको निर्वाचन क्षेत्र बारा २ मा जसपा अध्यक्ष उपेन्द्र यादव चुनाव लड्ने भएका छन्। त्यस्तै गठबन्धनबाटै अर्को दल जनमत पार्टीले पनि बारा २ मा उम्मेदवारी दिने घोषणा गरेका छन्। यसरी सत्ता गठबन्धनबीचको विभाजनले गर्दा जसपा अध्यक्ष यादवलाई उपनिर्वाचनमा सहयोग गर्ने दलहरू मात्र भोलिको दिनमा प्रदेश सरकारमा सहभागी हुने र यादवको विपक्षमा हुनेहरू सत्ताबाट बाहिरिने सम्भावना छ। बागमतीमा मुख्यमन्त्रीलाई सकस केन्द्रको गठबन्धनमा परिवर्तन भएपछि बागमती प्रदेश सरकारबाट राप्रपा बाहिरियो। त्यसैकारण गठबन्धन परिवर्तनको किचलोले मुख्यमन्त्री शालिकराम जम्कट्टेललाई सकस पर्यो। १ सय १० सदस्य रहेको बागमती प्रदेशमा नेमकिपाका तीन जना सदस्यबाहेक अरू सबै दलले जम्कट्टेललाई विश्वासको मत दिएका थिए। गत फागुन १२ गते राप्रपा सरकारबाट बाहिरिएपछि उनले पुनः चैत १० गते विश्वासको मत लिँदैछन्। तर, यो पटक उनको साथमा नेकपा एमालेको २७ र राप्रपाको १३ सांसद हुने छैनन्। अघिल्लो पटक सरकार बाहिर रहेर बिनासर्त विश्वासको मत दिएको नेपाली कांग्रेसले दोस्रो पटक विश्वासको मत दिन आनाकानी गरेको छ। चैत ८ गते विश्वासको मत लिन प्रदेशसभा बैठक बोलाइएकोमा नेपाली कांग्रेसले पार्टीभित्र छलफल गर्न बाँकी रहेको बताएपछि मुख्यमन्त्री जम्कट्टेलले विश्वासको मत दिने समय चैत १० गतेलाई सारेको हो। कांग्रेसको संस्थापन पक्षले आफूहरूसँग सल्लाह नगरी विश्वासको मत लिन बैठक बोलाइएको भन्दै जम्कट्टेलसँग असन्तुष्टि व्यक्त गरेको थियो। बागमती प्रदेशमा स्पष्ट दुई धारमा रहेको कांग्रेसलाई मिलाएर लैजानुपर्ने उनीसँग चुनौती छ। कांग्रेसले पहिलो चरणमा नै मुख्यमन्त्री दाबी गरेपछि त्यहाँ सुरुवातमा गठबन्धनमा समस्या थियो। तर, पार्टी सभापति शेरबहादुर देउवाको निर्देशनपछि कांग्रेसका बागमती प्रदेशसभा सदस्यहरू पहिलो चरणमा मुख्यमन्त्री जम्कट्टेललाई विश्वासको मत दिन जान तयार भएका छन्। सत्ता समीकरणको प्रमुख दल नेकपा माओवादी केन्द्रले सत्ता गठबन्धनभित्र विश्वासको मत दिने सबै दललाई मिलाएर सरकार बनाउने नेकपा माओवादी केन्द्र बागमती प्रदेश संसदीय दलका प्रमुख सचेतक रत्न ढकालले बताए। अर्थसहित चार मन्त्रालय सम्हालिरहेको नेकपा एमाले मुख्यमन्त्रीले विश्वासको मत लिने दिन संसद्मा सम्बोधन गरेर बाहिरिने श्रम रोजगार तथा यातायातमन्त्री एकलाल श्रेष्ठले बताए। गत २५ पुसमा नेकपा एमाले, नेकपा माओवादी केन्द्र र राप्रपाको समर्थनमा जम्मकट्टेल मुख्यमन्त्री बनेका थिए। जम्कट्टेलले ३ माघमा पहिलो पटक विश्वासको मत लिएका थिए। उनलाई यसअघि १ सय १० सदस्यीय प्रदेशसभा बैठकमा उपस्थितमध्ये १ सय ५ सांसदले विश्वासको मत दिएका थिए। तर, दोस्रोपटक मुख्यमन्त्री जम्कट्टेलले आफ्नो पार्टीको २१, नेपाली कांग्रेसको ३७ र नेकपा एकीकृत समाजवादीको ७ गरी जम्मा ६५ प्रदेशसभा सदस्यको मात्र विश्वासको मत पाउने देखिन्छ। यीबाहेक नेकपा एमालेको २७, राप्रपाको १३, नेपाल मजदुर किसान पार्टीको ३ र हाम्रो नेपाली पार्टीको २ जना प्रदेशसभा सदस्य रहेका छन्। कांग्रेस र माओवादीको सहज बहुमत गण्डकी प्रदेशमा एमाले संसदीय दलका नेता खगराज अधिकारी मुख्यमन्त्री छन्। नेकपा एमाले, माओवादी र राप्रपा मिलेर गण्डकी प्रदेश सरकार बनेको छ। केन्द्रमा सत्ता समीकरण फेरिएसँगै गण्डकी प्रदेश सरकार पनि फेरिने पक्का छ। माओवादीले निर्णय गरेपछि प्रदेश सरकार पुनर्गठनको प्रक्रिया अगाडि बढ्ने छ। राप्रपाले केन्द्र र अरू केही प्रदेशमा समर्थन फिर्ता लिए पनि गण्डकी प्रदेशमा फिर्ता लिएको छैन। ६० प्रदेशसभा सदस्य रहेको गण्डकीमा सरकार बनाउन कांग्रेस र माओवादीको सहज बहुमत पुग्छ। २७ सिटसहित गण्डकीमा कांग्रेस सबैभन्दा ठूलो दल छ। २२ सिटसहित एमाले दोस्रो दल छ। ८ सिटसहित माओवादी तेस्रो र राप्रपाको २ सिट छ। एक जना स्वतन्त्र सांसद (मनाङबाट सर्वसम्मत स्वतन्त्र सांसद बनेका राजीव गुरुङ (दिपक मनाङे) पनि छन्। कांग्रेस संसदीय दलका नेता सुरेन्द्रराज पाण्डे प्रदेश सरकार फेरिएपछि मुख्यमन्त्री बन्ने लाइनमा छन्। माओवादीका नेता हरिबहादुर चुमान पनि अहिलेको सरकार परिवर्तन भएपछि मुख्यमन्त्रीको दाबी आफ्नो पार्टीको रहने बताउँछन्। माओवादीले समर्थन फिर्ता लिए मुख्यमन्त्री खगराज अधिकारीले १ महिनाभित्र संवैधानिक व्यवस्थाअनुसार विश्वासको मत लिनुपर्ने हुन्छ। विश्वास गुमाएर एमाले नेतृत्वको सरकार ढलेसँगै अर्को सरकार गठनको प्रक्रिया अगाडि बढ्ने छ। गण्डकीमा अहिले नेकपा एमाले, माओवादी र राप्रपाका गठबन्धन सरकारमा एमालेको मुख्यमन्त्रीसहित ४, माओवादीको २ र राप्रपाको १ सहित ७ सदस्यीय मन्त्रिपरिषद् छ। सरकार अल्पमतमा, तर परिवर्तन कठिन सत्ता गठबन्धन परिवर्तनसँगै लुम्बिनी प्रदेश सरकार अल्पमतमा छ। सत्ता साझेदार माओवादी केन्द्रले समर्थन फिर्ता लिने जनाएको छ। माओवादी केन्द्रले समर्थन फिर्ता लिएसँगै एमालेबाट मुख्यमन्त्री बनेका लिला गिरीको सरकार अल्पमतमा हुनेछ। ८७ सांसद रहेको लुम्बिनीमा बहुमतका लागि ४४ सांसदको समर्थन आवश्यक पर्छ। एमालेसँग २९ जना सांसद छन्। सरकार निर्माणका लागि एमालेका लागि १५ जना सांसदको आवश्यकता पर्छ। एमालेको पक्षमा अब राप्रपा मात्रै छ। राप्रपासँग ४ जना सांसद छन्। हालको गिरी नेतृत्वको सरकारलाई कांग्रेस, जनमोर्चा बाहेकका दलले विश्वासको मत दिएका थिए। माओवादी, राप्रपा, जसपा, जनमत पार्टी सरकारमै सहभागी छन्। पछिल्लो समय बनेको सत्ता गठबन्धनसँग लुम्बिनी प्रदेशमा स्पष्ट बहुमत रहेको छ। कांग्रेसका २७, माओवादी केन्द्रका ११, नागरिक उन्मुक्तिका ४, लोसपा, जसपा र जनमतका ३३ जना, जनमोर्चा र एकीकृत समाजवादीका ११ जना गरी ५२ सांसद छन्। प्रदेशसभामा एक जना स्वतन्त्र सांसद माओवादीमा गएपछि स्वतन्त्र सांसदको संख्या एक मात्र रहेको छ। माओवादी केन्द्रका लुम्बिनी प्रदेश अध्यक्ष सुदर्शन बरालले एक दुई दिनमै समर्थन फिर्ता लिएर नयाँ सरकार गठनको प्रक्रिया थालिने बताएका छन्। यद्यपि मुख्यमन्त्री कांग्रेस वा माओवादी कसले पाउने केन्द्रले टुंगा लगाइसकेको छैन्। मुख्यमन्त्रीमा दुबै पार्टीको दाबी छ। लुम्बिनी प्रदेशमा तत्कालै नयाँ सत्ता गठबन्धनको सरकार बन्न भने कठिन छ। अहिले लुम्बिनी प्रदेश सरकार संविधानले दिएको दोस्रो विकल्पअनुरूप बनेको छ। समर्थन फिर्ता भए ३० दिनभित्र मुख्यमन्त्री गिरीले संसदबाट विश्वासको मत प्राप्त लिनेछन्। विश्वासको मत पाउन नसके पनि संसदको ठूलो दलको नेताका हैसियतमा गिरी नै मुख्यमन्त्री चयन हुनेछन्।तेस्रो विकल्पअनुसार मुख्यमन्त्री बन्ने गिरीले फेरि ३० दिनभित्र विश्वासको मत लिनुपर्नेछ। संविधानले दिएको अन्तिम विकल्पबाट मात्रै लुम्बिनी प्रदेशमा गठबन्धनको सरकार बन्नेछ। कर्णालीमा बन्दै दुईतिहाइ बहुमतको सरकार कर्णालीमा नयाँ गठबन्धन अनुसार सरकार परिवर्तनको चर्चा सुरु भएको छ। पछिल्लो समय निर्माण भएको गठबन्धनअनुसार कर्णालीमा अब दुईतिहाइ बहुमतसहितको सरकार बन्नेछ। कर्णालीमा दुईतिहाइ बहुमतका लागि २८ जना सांसद आवश्यक पर्छ। नयाँ गठबन्धनमा रहेका कांग्रेस, माओवादी र एकीकृत समाजवादीसँग हाल २८ जना सांसद छन्। कर्णालीमा हाल माओवादीका राजकुमार शर्मा मुख्यमन्त्री छन्। गत पुस २७ गते माओवादीका १३, एमालेका १०, एकीकृत समाजवादी र राप्रपाका ११ सांसदको समर्थनमा माओवादीका राजकुमार शर्मा मुख्यमन्त्री बनेका छन्। नयाँ गठबन्धनअनुसार पनि शर्माले नै मुख्यमन्त्रीमा निरन्तरता पाउने सम्भावना बलियो छ। माओवादीले प्रदेशमा सरकारको नेतृत्व लिँदा कर्णालीलाई पहिलो प्राथमिकता दिने गरेको छ। कर्णालीमा अब बन्ने नयाँ सरकारमा माओवादी, कांग्रेस र एकीकृत समाजवादीको सहभागिता हुनेछ। एमाले र राप्रपा सरकारबाट बाहिरिए पनि नयाँ बन्ने सरकारले दुईतिहाइ बहुमतको समर्थन पाउने छ। ४० सदस्यीय प्रदेशसभामा बहुमतको सरकार गठन गर्न कम्तीमा २१ जना सांसद चाहिन्छ। तर नयाँ बनेको गठबन्धनसँग २८ जना सांसद छन्। नयाँ गठबन्धनमा समावेश कांग्रसका १४, माओवादीका १३ र एकीकृत समाजवादीका एकजना सांसद छन्। यो संख्या प्रदेशसभाको दुईतिहाइ बहुमत हो। प्रदेशसभामा हाल एमालेका सभामुखसहित १० र राप्रपाका एक सांसद छन्। यस्तै एकजना स्वतन्त्र सांसद छन्। नयाँ गठबन्धनमा प्रदेशसभामा रहेका स्वतन्त्र सांसदको समर्थन जुटेमा सरकारको पक्षमा सांसदको संख्या थपिन सक्छ। किनभने जुम्लाबाट स्वतन्त्र निर्वाचित भए पनि सांसद देवेन्द्रबहादुर शाहीले कांग्रेसबाट बागी उम्मेदवारी दिएका थिए। उनले आफूलाई अहिले कांग्रेस नै भएको बताउने गरेका छन्। केन्द्रमा नयाँ गठबन्धन बने पनि कर्णालीमा एमालेले सरकारलाई दिएको समर्थन फिर्ता लिएको छैन। एमालेका नेताहरूले माओवादीले गर्ने व्यवहारका आधारमा सरकारलाई दिएको समर्थन फिर्ता लिने वा नलिने भन्ने निर्णय हुने बताउँछन्। यदि एमालेले सरकारलाई दिएको समर्थन फिर्ता लिएमा मुख्यमन्त्री शर्मा नेतृत्वको सरकार अल्पमतमा पर्छ। माओवादी नेताहरू भने एमालेले समर्थन फिर्ता लिए पनि कांग्रेसको समर्थन लिएर माओवादी नेतृत्वको सरकारले नै निरन्तरता पाउने दाबी गरिरहेका छन्। एमाले सरकारबाट बाहिरिएमा कांग्रेसले पनि मुख्यमन्त्रीमा दाबी गर्ने देखिन्छ। वर्तमान सत्ता समिकरणमा शक्ति बाँडफाँडको टुंगो लागेर काँग्रेसले सरकारको नेतृत्व पाए काँग्रेस संसदीय दल नेता जीवनबहादुर शाही मुख्यमन्त्री बन्न सक्नेछन्। सुदूरमा पर्दैन असर केन्द्रमा परिवर्तन भएको गठबन्धनको असर सुदूरपश्चिम सरकारमा नपर्ने देखिएको छ। पुरानो गठबन्धनअनुसार मुख्यमन्त्री बनेका राजेन्द्र सिंह रावलले विश्वासको मत नपाएपछि नयाँ गठबन्धनअनुसार नेपाली कांग्रेसका कमलबहादुर शाह मुख्यमन्त्री भएका थिए। सुदूरपश्चिम प्रदेश सरकारलाई नेपाली कांग्रेस (१९ सांसद), नेकपा माओवादी केन्द्र (सभामुखसहित ११ सांसद), नागरिक उन्मुक्ति पार्टी (७ सांसद) र नेकपा एकीकृत समाजवादी (४ सांसद) गरी ४ दलको ४१ सांसदको समर्थन रहेको छ। मंसिर ४ गतेको चुनावपछि नेकपा एमालेका राजेन्द्र सिंह रावल, एमालेका १०, नेकपा माओवादी केन्द्रका ११, नागरिक उन्मुक्ति पार्टीका ७ र राप्रपाका १ गरी २९ सांसदको समर्थनमा मुख्यमन्त्री नियुक्त भएका थिए। प्रदेश सभामा बहुमतका लागि २७ मतको आवश्यकता पर्छ। तर, उनलाई नागरिक उन्मुक्ति पार्टीले समर्थन नगरेपछि उनको सरकार ढलेको थियो। त्यसपछि कांग्रेसका कमलबहादुर शाह संविधानको धारा १६८ को उपधारा ३ बमोजिम संसदमा ठूलो दलको नेताको हैसियतमा मुख्यमन्त्री बनेका थिए। शाहलाई ४ दलले विश्वासको मत पनि दिइसकेका छन्। मनिका झा जनकपुरधाम कृष्ण सारु मगर हेटौंडालक्ष्मण पोखरेल बुटवलललितबहादुर बुढा सुर्खेतशिवराज भट्ट धनगढी कृष्णमणि बराल पोखराराकेश कर्ण विराटनगर"
मुक्तिनाथमा दर्शनार्थीको घुइँचो,"जोमसोम : हिन्दू तथा बौद्ध धर्मालम्बीहरूको साझा धार्मिक तीर्थस्थल मुस्ताङको मुक्तिनाथमा मन्दिरमा दिनहुँ आन्तरिक तथा भारतीय पर्यटकको घुइँचो बढ्न थालेको छ। हिउँदयाम सकिएर गर्मीयाम सुरु भएसँगै अनुकूलमा मुक्तिनाथमा धार्मिक तीर्थालुहरूको आगमन बढेको हो। अहिले मुस्ताङ यात्राका लागि सडकमार्ग सहज छ भने पोखरा जोमसोम हवाइ सेवा नियमित छ। सडक तथा हवाइमार्ग सहज भएसँगै मुक्तिनाथ दर्शनका लागि स्वदेशी तथा भारतीय दर्शनार्थीको सख्या क्रमिक रुपले बढेको छ। समुन्द्री सतहदेखि ३८ सय मिटरको अग्लो पहाडको फेदमा अवस्थित प्रसिद्ध धाम मुक्तिनाथ दर्शन गर्न यतिखेर दैनिक २ हजार बढी दर्शनार्थी आउने गरेको मुक्तिनाथ विकास समितिका कर्मचारी रविन सुवेदीले जानकारी दिए। यस वर्ष विगत वर्षको तुलनामा अपेक्षाकृतरूपमा दर्शनार्थी आउने क्रम ह्वात्तै बढेको उनले बताए। त्यसो त यसवर्ष हिउँदयाममा हिउँ नपर्दा छिटफुट दर्शनार्थी आउने गरेको उल्लेख गर्दै मुक्तिनाथ विकास समितिका कर्मचारी सुवेदीले शिवरात्रि पर्वदेखि मुक्तिनाथमा भक्तजनको ब्यापक घुइँचो लागेको जनाए। मुक्तिनाथ मन्दिर अवलोकनका लागि तेस्रो मुलुकमा पर्यटक पनि जाने गरेका छन्। मनाङ हुँदै राउण्ड अन्नपूर्ण पदयात्रा गर्दै मुक्तिनाथ मन्दिर आइपुगेका तेस्रव मुलुकका पर्यटकले मन्दिरको अवलोकन गर्ने गर्छन्। पछिल्लो समय मुक्तिनाथ विकास समितिले दर्शनार्थीहरूको सेवा र सुविधाका लागि प्रहरी र प्रशासनसँग समन्वय गरी शौचालय, प्राथमिक उपचार कक्ष, पैदलमार्ग, प्रतिक्षालय, चेन्जिङ रुम, धारा र कुण्डलगायतका संरचना व्यवस्थित र सुदृढ बनाउँदै लगेको छ। मुक्तिनाथ मन्दिरमा भक्तजनहरूको सुरक्षा, फोहोर व्यवस्थापन र भक्तजनलाई लाइनमा राखेर सहज ढंगले दर्शन गर्ने व्यवस्था मुक्तिनाथ विकास समितिले गरेको छ।"
"सगरमाथा आरोहण अनुमति सुरु, १५ जनाको आरोही समूहले पाए अनुमति","काठमाडौं : यस वर्षको वसन्तकालीन यामको सर्वोच्च शिखर सगरमाथा आरोहणका लागि आजदेखि आरोहण अनुमति दिन सुरु गरिएको छ। पर्यटन विभागका अनुसार यो वर्षको वसन्त ऋतुमा सगरमाथा आरोहणका लागि पहिलो १५ जनाको आरोही समूहले आरोहण अनुमति लिएको हो। संस्कृति, पर्यटन तथा नागरिक उड्डयनमन्त्री सुदन किराँतीले सगरमाथा आरोहणमा जाने पहिलो आरोही समूहको टिमलिडरलाई आरोहणको अनुमति दिएको पर्यटन विभागले जनाएको छ। विभागको पर्वतारोहण शाखाका निर्देशक युवराज खतिवडाले वसन्तकालीन यामका लागि सगरमाथा आरोहण गर्न आज पहिलो आरोहण अनुमति जारी गरिएको बताए। उनका अनुसार आरोहण अनुमति लिनेमध्ये १० पुरुष र पाँच महिला छन्। उनीहरू अष्ट्रेलिया, चीन, जर्मनी, हंगेरी, सिंगापुर, दक्षिण अफ्रिका, थाइल्याण्ड, अमेरिकाका नागरिक हुन्। सगरमाथाको एकसहित आजसम्म अन्य विभिन्न हिमाल आरोहणका लागि १० आरोही समूहले अनुमति लिएको विभागका निर्देशक खतिवडाले जानकारी दिए। विभागका अनुसार वसन्तकालीन याममा विभिन्न हिमालका लागि धमाधम आरोहण अनुमति जारी भइरहेको छ। सगरमाथाबाहेक अन्य हिमाल आरोहणका लागि हालसम्म ५३ जनाले अनुमति लिएका छन्। आरोहीहरूले सुर्मा सरोवर, अन्नपूर्ण, पाङ्ग्री गोलदुम्बा, मनास्लु, थोराङपिक हिमाल आरोहण अनुमति लिएका छन्। अनुमति लिनेमध्ये ३६ पुरुष र १७ महिला छन्। यो वर्षको वसन्तकालीन यामका लागि यही चैत ३ देखि आरोहण अनुमति दिन सुरु गरिएको थियो। वैशाखको तेस्रो सातादेखि सगरमाथा आरोहण सुरु हुन्छ। वसन्त ऋतु सगरमाथासहितका हिमाल आरोहणका लागि उपयुक्त मौसम मानिन्छ। यो सिजनमा सगरमाथा आरोहणका लागि उल्लेख्य सङ्ख्यामा विदेशी आउँछन्। सगरमाथालगायत अन्य हिमाल आरोहणका लागि अहिले आरोहण अनुमति लिएर आरोही गन्तव्यतिर निस्किएका छन्।"
"माओवादीनिकट कर्मचारी संगठनको महाधिवेशन तयारी पूरा, अध्यक्षमा भट्टको दाबेदारी","काठमाडौं : नेपाल राष्ट्रिय कर्मचारी संगठन निजामतीको महाधिवेशन तयारी पूरा भएको छ। महाधिवेशन १७ र १८ फागुनमा काठमाडौंमा हुँदैछ । महाधिवेशन नजिकिँदै गर्दा नेतृत्व लिन वरिष्ठतम् उपाध्यक्ष अम्बादत्त भट्ट अग्रसर भएका छन्। संगठनको करिब ७ वर्षपछि हुन लागेको महाधिवेशनमा दुई कार्यकाल उपाध्यक्ष भइसकेका भट्ट अध्यक्षको एकल दाबेदारका रूपमा देखिएका छन् । यद्यपि, महाधिवेशनमा प्रतिस्पर्धा हुने कि सर्वसम्मत नेतृत्व चयन हुने टुंगो लागिसकेको छैन। बैतडी घर भई भूमिव्यवस्था सहकारी तथा गरिबी निवारण मन्त्रालयमा कार्यरत भट्टले नेतृत्वमा आफ्नो स्वभाविक दाबी रहेको बताए। भट्ट २०६९ देखि संगठनको केन्द्रीय उपाध्यक्षको जिम्मेवारीमा छन्। व्यक्तिगत दुई कार्यकालदेखि उपाध्यक्ष छु, यसपालि नेतृत्व लिने सोच बनाएको छु, उनले भने, नेतृत्वमा अरू साथीको खासै तयारी देखेको छैन। बहुसंख्यक साथीको समर्थन प्राप्त गर्छुजस्तो लाग्छ। विधान मस्यौदा समितिका संयोजकसमेत रहेका भट्टले संगठनको संरचनागत संख्या तय गर्न संघीय निजामति ऐन नबन्दा कठिनाइ भएको बताए। संगठनका सचिव लोकेन्द्र चौलागाईंले प्राविधिक रूपले हल व्यवस्थापनदेखि लिएर प्रचारका लागि ब्यानर पोस्टर छपाइलगायत तयारी भएको बताए। जिल्ला अधिवेशनहरू पूर्णरूपले सम्पन्न भइसकेको र प्रदेश अधिवेशन भइरहेको उनले बताए। १६ गतेसम्म संगठनका सबै इकाईमा अधिवेशन सम्पन्न भएर महाधिवेशनबाट नेतृत्व चयन गरिने उनले बताए । सबैतिरबाट प्रतिनिधि छानिसकेको उनले बताए। उनकाअनुसार महाधिवेशनको उद्घाटन प्रधानमन्त्री एवं माओवादी अध्यक्ष पुष्पकमल दाहाल प्रचण्डले गर्नेछन्।"
सहकारीद्वारा कृषि एम्बुलेन्स सञ्चालन,"बागलुङ : बागलुङको एक सहकारीले कृषि एम्बुलेन्स संचालनमा ल्याएको छ। काठेखोला गाउँपालिका४ तंग्रामको बसन्त सामाजिक उद्यमी महिला सहकारी संस्थाले एउटा गाडी खरिद गरि कृषि एम्बुलेन्सको रुपमा संचालनमा ल्याएको हो। उक्त गाडीलाई सहकारीका शेयर सदस्यले उत्पादन गरेका तरकारी र खसी बोकाहरु बजारीकरणमा प्रयोग गर्ने सहकारीका अध्यक्ष लिलाकुमारी पुनले बताइन्। हेफर इन्टरनेशनल नेपाल र सहकारीको संयुक्त लगानीमा कृषि एम्बुलेन्स खरिद गरिएको अध्यक्ष पुनले बताइन्। उनले हेफरको १२ लाख ५० हजार र सहकारीको १२ लाख ५० हजार गरी २५ लाख रुपैयाँमा सवारी खरिद गरिएको बताए। उक्त गाडीको मंगलबार काठेखोला गाउँपालिकाका अध्यक्ष राजु थापाले चलाएर उद्घाटन गरेका थिए। एम्बुलेन्स मार्फत सहकारीका शेयर सदस्यले उत्पादन गरेका तरकारी र खसीबोकाहरु बजारी गरिने अध्यक्ष पुनले बताइन्। सहकारीले शेयर सदस्यहरुले उत्पादन गरेका तरकारी र खसीबोकाहरु बजारीकरण गर्दै आएको छ, अध्यक्ष पुनले भनिन्,हामीले पहिले अन्य सवारीहरु मार्फत बजारमा खसीबोकाहरु पढाउँदै आएका थियौं। अब आफ्नै कृषि एम्बुलेन्स मार्फत पढाउँछौं। सहकारीले बजारको माग बमोजिम खसीबोकाहरु दैनिक बागलुङ बजारमा पढाउँदै आएको अध्यक्ष पुनको भनाइ छ। उनले मासिक ६, ७ ओटा खसीबोकाहरु बागलुङ बजारमा पढाइरहेको बताइन्। सहकारीले शेयर सदस्यहरुले पालेका खसी बोकहरु जिदो खरिद गरी सहकारीलाई ५ रुपैयाँ राखेर २५ केजी माथिका खसी बोकालाई प्रति केजी ५ सय ५० र २५ केजी तलकालाई ५ सय ४० रुपैयाँमा विक्री गर्दै आएको छ। सहकारीमा ६ सय ११ जना शेयर सदस्य रहेको अध्यक्ष पुनले जानकारी दिइन्। सहकारीले हेफर इन्टरनेशनल नेपाल र विवाइसी बागलुङको प्राविधिको सहयोगमा कृषकहरुलाई ५० प्रतिशत अनुदानमा ८ ओटा मिनिटेलर हलो वितरण गरेको छ। अध्यक्ष पुनले हेफरको २५ हजार र कृषकको २५ हजार रुपैयाँमा ८ जना कृषकलाई मिनिटेलर हलो हस्तान्तरण गरेको बताइन्।"
किन घट्यो बागलुङको जनसंख्या?,"बागलुङ : एक दशकपछि गरिएको जनगणनामा बागलुङको जनसंख्या वृद्धिदर ऋणात्मक भएको छ। केन्द्रीय तथ्यांक विभागले शुक्रबार सार्वजनिक गरेको तथ्यांकअनुसार बागलुङको जनसंख्या वृद्धिदर ०७२ प्रतिशत रहेको छ। विभागका अनुसार विसं २०७८ को जनगणनामा बागलुङ जिल्लाको जनसंख्या २ लाख ४९ हजार २११ छ। २०६८ को जनगणनामा २ लाख ६८ हजार ६१३ रहेको थियो। तथ्यांक विभागका अनुसार बागलुङमा ६४ हजार १५३ परिवार संख्या रहेको छ। तथ्यांक विभागका अनुसार बागलुङका ३४ हजार १५७ जना जनसंख्या र २२ हजार ९२५ परिवार संख्या विदेशमा रहेका छन्। विभागले विदेशमा रहेका र नेपालमा रहेकाहरूको छुट्टाछुट्टै गणना गरेको छ। विभागका अनुसार बागलुङका २८ हजार २९७ पुरुष र ५ हजार ८६९ महिला विदेशमा रहेका छन्। बागलुङमा ७ हजार ८११ जना अपांगता भएका व्यक्तिहरू रहेको छभने साक्षरता दर ७९ दशमलव ९७ प्रतिशत रहेको विभागले जनाएको छ। त्यस्तै तथ्यांक विभागका अनुसार बागलुङको सबैभन्दा धेरै जनसंख्या बागलुङ नगरपालिका र कम जनसंख्या तमानखोला गाउँपालिकामा रहेको छ। तथ्यांक विभागका अनुसार बागलुङको स्थानीय तहमा सबैभन्दा धेरै जनसंख्या बागलुङ नगरपालिकामा रहेको छ। प्रारम्भिक तथ्यांकअनुसार बागलुङ नगरपालिकामा २६ हजार ८० पुरुष र ३० हजार २२ महिला गरी ५६ हजार १०२ जना जनसंख्या र १५ हजार ९२४ परिवार संख्या रहेको छ। त्यस्तै सबैभन्दा कम जनसंख्या तमानखोला गाउँपालिकामा रहेको छ। तमानखोलामा ४ हजार ५९३ पुरुष र ५ हजार १९८ महिला गरी ९ हजार ९८२ जना जनसंख्या र २ हजार ६११ परिवार संख्या रहेको छ। नगरपालिकातर्फ ढोरपाटन नगरपालिकामा १३ हजार ९६७ पुरुष र १६ हजार १०१ महिला गरी ३० हजार ६८ जनसंख्या र ७ हजार ४८५ परिवार संख्या, गलकोट नगरपालिकामा १४ हजार ३७२ पुरुष र १५ हजार २१६ महिला गरी ३० हजार ५८८ जना जनसंख्या र ७ हजार ७१४ परिवार संख्या र जैमिनी नगरपालिकामा ११ हजार २२२ पुरुष र १३ हजार ४०६ महिला गरी २४ हजार ६२८ जना जनसंख्या र ६ हजार ८२८ परिवार संख्या रहेको तथ्यांक विभागले जनाएको छ। त्यस्तै बडिगाड गाउँपालिकामा १३ हजार ४ सय पुरुष र १५ हजार ४३९ महिला गरी २८ हजार ८३९ जनसंख्या र ६ हजार ७४५ परिवार संख्या, बरेङ गाउँपालिकामा ५ हजार १०२ पुरुष र ६ हजार ५२ महिला गरी ११ हजार १५८ जनसंख्या र २ हजार ९२५ परवार संख्या, काठेखोला गाउँपालिकामा १० हजार २५६ पुरुष र १२ हजार २७० महिला गरी २२ हजार ५२६ जनसंख्या र ५ हजार ८९२ परिवार संख्या, निसीखोला गाउँपालिकामा १० हजार ५६० पुरुष र १२ हजार ५५९ महिला गरी २३ हजार ११९ जनसंख्या र ५ हजार ६३५ परिवार संख्या र ताराखोला गाउँपालिकामा ४ हजार ९२२ पुरुष र ५ हजार १९८ महिला गरी १० हजार १२० जनसंख्या र २ हजार ३३७ परिवार संख्या रहेको छ।"
कक्षा ११ छात्रालाई पालिकाले दियो साइकल,"वीरगन्ज : पर्साको सखुवाप्रसौनी गाउँपालिकाले सामुदायिक विधालयमा कक्षा ११ मा अध्यनरत छात्राहरुलाई साइकल वितरण गरेको छ। मधेस प्रदेश सरकारले कक्षा ८ का छात्राहरुलाई साइकल विततरण गर्दै आएकोमा सखुवाप्रसौनी गाँउपालिकाले भने आफनै बजेटबाट कक्षा ११ का छात्राहरुलाई साइकल वितरण गरेको हो। शुक्रबार गाँउपालिकाले वडा नम्बर २ औराहा पन्च्गाजा स्थित दिपनारायण आदर्श नमूना माध्यमिक विधालयको कक्षा ११ मा अध्ययनरत ३७ जना छात्राहरुलाई साइकल वितरण गरेको हो। विधालयमै शुक्रबार आयोजित कार्यक्रममा गाँउपालिका अध्यक्ष यशवन्त यादवले छात्राहरुलाई साइकल हस्तान्तरण गरेका हुन्। गाँउपालिकाको चालु आर्थिक वर्ष ०७९०८० बजेटमा साइकल वितरणका लागि ७ लाख रुपैया विनियोजित गरिएकोमा त्यही रकमबाट साइकल खरिद गरि ३७ जना छात्राहरुलाई साइकल वितरण गरिएको प्रशासन शाखा प्रमुख अरविन्द ठाकुरले बताए। प्रदेश सरकारले कक्षा ८ का छात्रालाई मात्रै साइकल वितरणको कार्यक्रम सन्चालन गरेकोमा आफनो पालिकाले कक्षा ११ का छात्राहरुलाई पनि साइलक वितरणको कार्यक्रम थालेको उनले बताए। उनले उच्च शिक्षा प्रति किशोरी र युवतीहरुलाई आकर्षित गर्ने उदेश्यले यो कार्यक्रम थालिएको बताए। उनले भने, 'कक्षा ११ मा पढ्न टाढा टाढाबाट छात्राहरु पैदलै आउनु पर्ने बाध्यता छ। त्यसैले उनीहरुलाई विधालय आउन सहज होस् भनेर हामीले आफनो पालिकामा यो कार्यक्रम थालेका हौं। शुक्रबार साइकल पाएपछि खुशी व्यक्त गर्दै कक्षा ११ मा अध्यनरत पर्सागढी नगरपालिका ९ की सिमा यादवले घरबाट पैदल हिडेर विधालय आउन एक घण्टा लाग्ने गरेकोमा अब साइकल पाएपछि भने १०१५ मिनेटमै आइपुग्ने बताइन्। पटेर्वासुगौली गाँउपालिका ३ घर भएकी कक्षा ११ कै छात्रा सन्ध्यादेवी थारुले घर र विधालय बिचको दुरी टाढा भएकाले पैदल हिडेर आउदा समस्या हुने गरेको बताइन्। तर अब साइकल पाएपछि भने विधालय आउन सहज हुने उनले बताइन्। शुक्रबारको साइकल वितरण कार्यक्रममा गाउँपालिका उपाध्यक्ष शर्मिला बिष्ट, वडा नम्बर २ का वडाध्यक्ष चिरञ्जीवी महतो थारु, विधालयका प्रधानाध्यापक शिवनाथ चौधरी, पालिकाको प्रशासन शाखाका अधिकृत अरविन्द ठाकुर र ईलाका प्रहरी कार्यलय पटेर्वासुगौलीका प्रहरी निरीक्षक रामाजा केशरीको पनि उपस्थिती थियो।"
विद्यालयको पहुँचमा छैनन् बालबालिका,"जाजरकोट : साक्षर जिल्ला घोषणा भएको सात वर्ष बितिसक्दा पनि जाजरकोटमा अझै एकसय ८८ बालबालिका विद्यालयको पहुँच बाहिर रहेको पाइएको छ। एक सर्वेक्षणअनुसार जिल्लाका भेरी र नलगाड नगरपालिका १६ वडामा गरिएको अध्ययन अनुसार ती बालबालिका विद्यालयको पहुँच बाहिर रहेको देखिएको हो। साक्षर जिल्ला घोषणा भएको सात वर्षपछि जिल्लाको भेरी नगरपालिका र नलगाड नगरपालिकामा १० देखि १४ वर्षसम्मका १८८ जना बालवालिका विद्यालय भन्दा बाहिर रहेका छन्। घरको गरिबी, सिजनल बसाईसराई, विद्यालय र घरको दुरी टाढा, कमजोर शिक्षण सिकाइ र बुवाको पहिचान नहुनु जस्ता कारणले १८८ जना भेरी र नलगाड नगरपालिकाका बालबालिका विद्यालय भन्दा बाहिर रहेको बताइएको छ। भेरी नगरपालिकाका ९ वटा वडाका १२७ जना र नलगाड नगरपालिकाका ७ वटा वडाका ६१ जना १० वर्षदेखि १४ वर्षसम्मका बालबालिकाहरू विद्यालय भन्दा बाहिर रहेका छन्। शिक्षाका लागि राष्ट्रिय अभियान नेपालले भेरी नगरपालिकामा २४ र नलगाड नगरपालिकामा १५ जना गरी ३९ जना सहजकर्तामार्फत विद्यालय भन्दा बाहिर रहेका १८८ जना बालबालिकालाई दैनिक ३ घण्टा संश्लेषित शिक्षण सिकाइ गराइरहेको केयर नेपालका कार्यक्रम विज्ञ नवराज शर्माले जानकारी दिएका छन्। कार्यक्रम विज्ञ शर्माले दिएको जानकारी अनुसार भेरी नगरपालिका र नलगाड नगरपालिकाका १० वटा विद्यालयमा कक्षा ६ देखि ८ सम्म अध्ययनरत आर्थिक तथा सामाजिक कारणले विद्यालय छोड्ने जोखिममा रहेका २५३ जना बालिकाहरूलाई उपचारात्मक शिक्षण सिकाई तथा नेतृत्व सिप विकासमार्फत विद्यालय नियमिततामा जोड दिइएको छ। भेरी नगरपालिकाका ५ वटा विद्यालयका एकसय ४२ जना, नलगाड नगरपालिकाका ५ वटा विद्यालयका एक सय ११ जना बालिकाहरूलाई उपचारात्मक शिक्षण सिकाइ कार्यक्रममा सहभागी गराइएको छ।"
कर्णालीमा छैन बालबालिकालाई बजेट,"दैलेख : कर्णालीको कुल जनसंख्याको आधा हिस्सा बालबालिकाको छ। तर, बालबालिकाका लक्षित भने बजेट पर्याप्त छैन। प्रदेश सरकारले नै शतप्रतिशत बालबालिकाकै लागि खर्च हुने बजेट विनियोजन कम गर्ने गरेको एक अध्ययनले देखाएको छ। पछिल्लो तीन आर्थिक वर्षको बजेटलाई आधार मानेर गरिएको अध्ययनमा बालबालिका लक्षित बजेट निकै कम देखिएको हो। बालअधिकारका लागि साझा अभियानको संयोजनमा नागरिक समाजले गरेको बाल केन्द्रित विनियोजित बजेट विश्लेषण प्रतिवेदनमा आर्थिक वर्ष २०७७०७८ मा प्रदेश सरकारले बालबालिकाको क्षेत्रमा जम्मा २३६ प्रतिशत बजेट विनियोजन गरिएको उल्लेख छ। सामाजिक विकास मन्त्रालय अन्तरगतको कुल पाँच अर्ब २५ करोड २२ लाख ६७ हजारमध्ये १२ करोड ४० लाख बजेट बालबालिकाको क्षेत्रमा विनियोजित भएको अध्ययन प्रतिवेदनमा छ। यस्तै आर्थिक वर्ष २०७८०७९ मा मन्त्रालयको कुल ५ अर्ब ८३ करोड २१ लाख ३८ हजारमध्ये २५ करोड १७ लाख ६१ हजार रुपैयाँ बाल लक्षित बजेट विनियोजन गरिएको पाइएको छ। यो मन्त्रालयको कुल बजेटको ४३२ प्रतिशत हो। प्रतिवेदन अनुसार चालू आर्थिक वर्ष २०७९०८० मा कुल ५ अर्ब ९७ करोड १९ लाखमध्ये बालबालिका लक्षित बजेट जम्मा १५ करोड तीन लाख ९६ हजार रुपैयाँ मात्र छ। यो मन्त्रालय अन्तर्गतको कुल बजेटको २५२ प्रतिशत बजेट हो। बाल बचाउ, संरक्षण, विकास, सहभागिता र बालबालिकाको नीतिगत क्षेत्रमा बजेट विनियोजनका लागि सचेतना प्रदान गर्न गरिएको अध्ययनले बालबालिका लक्षित टुक्रे योजनाहरू बढि रहेको देखाएको छ। पछिल्लो तीन आर्थिक वर्षमा मन्त्रालयले पाँचसय २३ वटा क्रियाकलापहरू बालबालिकाको क्षेत्रमा तय गरेको प्रतिवेदनमा उल्लेख छ। अध्यननले विभिन्न आठवटा सुझावहरू समेत दिएको छ। बालबालिकासँग सम्बन्धित क्रियाकलाप र बजेट बढाउनुपर्ने लगायतका सुझाव अध्ययन प्रतिवेदनले दिएको छ। प्रदेश सरकारले विनियोजन गरेको बालबालिका लक्षित बजेट कम भएको अधिकारकर्मीको गुनासो छ। प्रदेश स्तरिय बाल संजालका नविन विकले बाललक्षित बजेट विनियोजन गर्न प्रदेश सरकारले कन्जुस्याइँ गरिरहेको गुनासो गरेका छन् । उनले बालबालिकाका लागि लगानी बढाउनुपर्ने माग गरे। पर्याप्त बजेट र कार्यक्रमहरू नहुँदा दुरदराजका बालबालिकाको समस्या बाहिर ल्याउन नसकिएको विकको भनाइ छ। अधिकारकर्मी चेतन गिरीले प्रदेश सरकारले बाल अधिकार समितिसमेत गठन नभएको गुनासो गरेका छन्। उनले प्रदेशमा बाल संरक्षण कार्यविधि निर्माणलाई पूर्णता दिनुपर्ने बताए। कर्णालीका मुख्यन्यायधिवक्ता नरबहादुर खड्काले बालबालिका लक्षित कानुन निर्माण र कार्यान्वयमा सरकारलाई आवश्यक सुझावहरू दिने बताए। बाल अधिकारसम्बन्धी कानुनी प्रावधान व्यवहारमा कार्यान्वयन गर्न सामूहिक प्रयास हुनुपर्ने उनको तर्क छ। बालअधिकारको सवालमा थुप्रै कानुनी व्यवस्था भएपनि कार्यान्वयनको अवस्था भने फितलो भएको राष्ट्रिय मानव अधिकार आयोगका मानबहादुर कार्कीले बताए। हिंसा र द्वन्द्वबाट बढिजसो बालबालिका नै प्रभावित भइरहेको उनको भनाइ छ। बाल अधिकारको क्षेत्रमा कार्यरत निकायहरूले १४ बुँदे मागसहित प्रदेशका मुख्यन्यायाधिवक्ता खड्कामार्फत कर्णालीका मुख्यमन्त्री राजकुमार शर्मालाई ध्यानाकर्षणपत्र बुझाएका छन्।"
नेपालमा अन्य लिंगीको जनसंख्या करिब ३ हजार,काठमाडौंः देशभर अन्य लिंगीको जनसंख्या करिब तीन हजार रहेको केन्द्रीय तथ्यांक विभागले जनाएको छ। शुक्रबार सार्वजनिक भएको राष्ट्रिय जनगणना २०७८ को नतिजा अनुसार कुल जनसंख्यामध्ये अन्य लिंगी (लैगिंक तथा यौनिक अल्पसंख्यक) को जनसंख्या २ हजार ९२८ देखिएको हो। जुन कुल जनसंख्याको ००१ प्रतिशत हुन्छ। कुल अन्य लिंगीमध्ये सबैभन्दा बढी बागमती प्रदेशमा ३२७ प्रतिशत र सबैभन्दा कम कर्णाली प्रदेशमा २८ प्रतिशत रहेको छ ।
यी हुन् सबैभन्दा धेरै र कम जनसंख्या भएका पाँच जिल्ला,"काठमाडौं : सबैभन्दा धेरै जनसंख्या भएको जिल्ला काठमाडौं रहेको पाइएको छ। प्राप्त नतिजाअनुसार सबैभन्दा बढी जनसंख्या काठमाडौं जिल्लामा रहेको छ। काठमाडौंको जनसंख्या २०,लाख ४१ हजार ५८७ रहेको छ। यस्तै सबैभन्दा कम जनसंख्या मनाङ जिल्लामा रहेको छ। मनाङको जनसंख्या ५ हजार ६५८ जनाको अक्सर बसोवास रहेको नतिजामा उल्लेख छ। धेरै जनसंख्या हुने जिल्लामा काठमाडौंपछि मोरङ, रुपन्देही, झापा र सुनसरी रहेका छन्। यस्तै, कम जनसंख्या हुने जिल्लामा मनाङपछि क्रमशः मुस्ताङ, डोल्पा, रसुवा र हुम्ला रहेका छन्।"
बागमतीका मुख्यमन्त्री जमकट्टेलले पाए विश्वासको मत,"हेटौंडा : बागमती प्रदेशका मुख्यमन्त्री शालिकराम जमकट्टेलले विश्वासको मत पाएका छन्। प्रदेश सभामा उपस्थित ९१ जना प्रदेश सभा सदस्यमध्ये ६७ जनाले मुख्यमन्त्री जम्मकट्टेललाई मत दिएका थिए। नेपालको संविधानको धारा १८८ को उपधारा २ तथा प्रदेश सभा नियमावली २०७४ को नियम १४३ को उपनियम बमोजिम मुख्यमन्त्री जमकट्टेलले आफुमाथि प्रदेश सभाको बहुमत सदस्यहरूको विश्वास छ भनी सदनमा विश्वासको मतसम्बन्धी प्रस्ताव पेस गरेका थिए। सो प्रस्तावको विपक्षमा नेकपा एमाले र नेपाल मजदुर किसान पार्टीले मतदान गरे। विपक्षमा १७ मत परेको थियो। त्यस्तै राप्रपाले ७ मत तटस्थमा मतदान गरेको थियो। मुख्यमन्त्री जमकट्टेललाई नेपाली कांग्रेस, नेकपा माओवादी केन्द्र, नेकपा एकीकृत समाजवादी र हाम्रो नेपाली पार्टीका सांसद्हरूले जमकट्टेललाई मत दिएका हुन्। यससँगै जमकट्टेल नेतृत्वको सरकारले निरन्तरता पाएको छ। कूल ११० जना प्रदेश सभा सदस्य रहेको बागमतीमा कांग्रेसको ३७, माओवादी केन्द्रको २१, नेकपा एमालेको २७, नेकपा एकीकृत समाजवादीको ७, राप्रपाको १३ र हाम्रो नेपाली पार्टीको २ र नेपाल मजदुर किसान पार्टीको ३ जना सांसद् रहेका छन्।"
"मुलुकभर मिटर ब्याजीको डरलाग्दो जालो : मधेश प्रदेशमा सबैभन्दा बढि उजुरी,काठमाडौंमा समेत बिगबिगी","प्रहरी स्रोतले अन्नपूर्णलाई उपलब्ध गराएको पछिल्लो विवरणमा २०७८ बैशाख १ गतेदेखि २०८९ चैत्र ३ गतेभित्र १३ सय ३७ उजुरी परेको उल्लेख छ। काठमाडौं : देशभर एक वर्षको अवधिमा मिटर ब्याजीविरूद्ध १३ सय ३७ उजुरी परेको पाइएको छ। प्रहरी स्रोतले अन्नपूर्णलाई उपलब्ध गराएको पछिल्लो विवरणमा २०७८ बैशाख १ गतेदेखि २०८९ चैत्र ३ गतेभित्र १३ सय ३७ उजुरी परेको उल्लेख छ। सम्बन्धित जिल्ला प्रशासन कार्यालयबाट १२ सय ८१ र प्रहरी कार्यालयबाट ५६ गरी कूल १३ सय ३७ उजुरी परेको प्राप्त विवरणमा उल्लेख छ। १३ सय ३७ उजुरीमध्ये २०० मा मिलापत्र गरिएको छ भने बाँकी ११ हजार ७ प्रक्रियामा रहेको पाइएको छ। सातवटै प्रदेशमा ३० वटा जाहेरी दर्ता भएको छ। देशभरबाट मिटरब्याजी १८ पुरूष र ८ महिला गरी कूल १६ जना पक्राउ परेको विवरणमा उल्लेख छ। प्रहरीका एक उच्च अधिकारीले अन्नपूर्णलाई भने,'उजुरी भएकामाथि अनुसन्धान गर्दैछौं र देशभर मिटर ब्याजीको खोजि समेत जारी राखेका छौं।' मुलुकभर मिटर ब्याजीले सर्वसाधरणलाई दु:ख दिन थालेपछि प्रधानमन्त्री पुष्पकमल दाहाल प्रचण्डले आजै मिटर ब्याजी पीडितका समस्या समाधान गर्न गृहसचिवलाई निर्देशन दिएका छन्। गण्डकीबाहेक ६ वटै प्रदेशमा मिटरब्याजीको जालो फिजिएको पाइएको छ। जसमध्ये कोशी प्रदेशमा १,मधेशका ८,बागमतीका ५, लुम्बिनीका ३, कर्णालीका २, सुदूरपश्चिमका २ जिल्लामा मिटरब्याजीबिरूद्ध उजुरी परेको पाइएको छ। यस्तै,काठमाडौं उपत्यकाका तीनवटै जिल्लामा पनि मिटरब्याजीविरूद्ध उजुरीका चाङ देखिएका छन्। कोशी प्रदेशको सुनसरीमा मिटरब्याजीविरूद्ध ४२ उजुरी परेको पाइएको छ। जसमध्ये ३ उजुरीमा मिलापत्र भइसकेको छ भने ३९ पक्रियामा छन्। मिटर ब्याजीको आरोपमा दुई पुरूष र दुई महिला गरी ४ जनालाई प्रहरीले पक्राउ गरेको छ। मधेश प्रदेशको बारामा ४९ उजुरी परेका छन्। जसमध्ये १५ मिलापत्र र ३४ उजुरी प्रक्रियमा रहेका छन्। रौतहटमा ८० जनाविरूद्ध उजुरी परेकोमा ८ मा मिलापत्र भइसकेको छ। ७२ प्रक्रियामा रहेका छन्। यस्तै सर्लाहीमा उजुरी परेका १० मध्ये ५ मा मिलापत्र गरिएको छ । यहाँ ४ जनालाई मिटरब्याजीको आरोपमा पक्राउ गरिएको छ। यहाँ ५ उजुरी दर्ता भएका छन्। सिरहामा ४४ जनाविरूद्ध उजुरी परेको छ। जसमध्ये २ मा मिलापत्र गरिएको छ भने बाँकी ४२ प्रक्रियामा रहेको पाइएको छ। सप्तरीमा २२५ उजुरी परेको पाइएको छ। उजुरी परेकामध्ये २५ वटा मिलापत्र गरिएको छ भने बाँकी २०० प्रक्रियामा रहेका छन्। यहाँ २ जना मिटरब्याजी पक्राउ परेको प्रहरीले जनाएको छ। यस्तै, पर्सामा ७२ उजुरी परेकोमा ९ मा मिलापत्र भएको र ६२ प्रक्रिया रहेका छन्। १ उजुरी दर्ता भएको छ। धनुषामा ७१ उजुरी परेका छन्। जसमध्ये ५४ उजुरीमा मिलापत्र गरिएको छ। धनुषामा एकजना मिटरब्याजी पक्राउ परेका छन्। मधेश प्रदेशको महोत्तरी जिल्लामा सबैभन्दा बढि उजुरी परेको पाइएको छ। यहाँ मिटरब्याजीविरूद्ध २८३ उजुरी परेका छन्। जसमध्ये १० मा मिलापत्र गरिएको छ भने बाँकी २५५ प्रक्रियामा रहेका छन्। यहाँ १८ उजुरी दर्ता भएको प्रहरीले जनाएको छ। महोत्तरीबाट दुईजना पक्राउ परेका छन्। यस्तै बागमती प्रदेशको चितवन जिल्लामा २३ जनाविरूद्ध उजुरी परेको छ। जसमध्ये १ मा मिलापत्र गरिएको छ भने २२ प्रक्रियामा रहेका छन्। मकवानपुरमा २६ उजुरी परेकोमा २ मा मिलापत्र गरिएको छ भने बाँकी २४ प्रक्रियामा छन्। दोलखामा १ मात्रै उजुरी परेको पाइएको छ। सो उजुरी दर्ता भइसकेको प्रहरीले जनाएको छ। दोलखामा १ जना मिटरब्याजी पक्राउ परेका छन्। यस्तै, काभ्रेमा १७ वटा उजुरी परेको पाइएको छ भने धादिङमा ६ उजुरी परेकोमा १ मा मिलापत्र गरिएको छ। लुम्बिनी प्रदेशको रुपन्देहीमा ४४ उजुरी परेका छन्। नवलपरासी पूर्वमा १५७ जनाविरूद्ध उजुरी परेको छ। जसमध्ये ५३ मा मिलापत्र गरिएको छ भने १०४ उजुरी प्रक्रियामा रहेका छन्। यहाँ ३ जना मिटरब्याजी पक्राउ परेका छन्। यहाँ २ उजुरी दर्ता भएका छन्। कर्णाली प्रदेशको सल्यानमा ११ उजुरी परेका छन्। सु्र्खेतमा ११ उजुरीमध्ये ९ प्रक्रियामा रहेको र २ मा मिलापत्र गरिएको छ। सुदूरपश्चिमको कैलालीमा ७ उजुरी परेकोमा १ मा मिलापत्र भएको छ। कञ्चनपुरमा २ उजुरीमध्ये १ मा मिलापत्र गरिएको छ। कञ्चनपुरमा दुईजनालाई मिटरब्याजीको आरोपमा पक्राउ गरिएको छ। यस्तै उपत्यकामा सबैभन्दा बढि काठमाडौंमा मिटरब्याजीविरूद्ध १३२ उजुरी परेका छन्। जसमध्ये ४ मा मिलापत्र गरिएको छ भने बाँकी प्रक्रियामा रहेका छन्। काठमाडौंमा ६ जना मिटरब्याजीलाई पक्राउ गरिएको प्रहरीको तथ्यांकमा उल्लेख छ। ललितपुरमा ११ उजुरी परेकोमा १ मा मिलापत्र गरिएको छ। भक्तपुरमा २ उजुरी परेका छन्। काठमाडौं र ललितपुरमा ११ उजुरी दर्ता भएको प्रहरीले जनाएको छ।"
सञ्चारकर्मी कृष्णा ताम्राकारको निधन,"काठमाडौं : वरिष्ठ सञ्चारकर्मी कृष्णा ताम्राकारको ८६ वर्षको उमेरमा निधन भएको छ । रेडियो नेपालकी पूर्वसमाचार सम्पादक एवं समाचार वाचिका ताम्राकारको बासबारीस्थित न्यूरो अस्पतालमा उपचारका क्रममा बिहीबार राति निधन भएको पारिवारिक स्रोतले जानकारी दिएको छ। विसं २०१८ मा रेडियो नेपाल प्रवेश गरेकी ताम्राकारले २०४९ सालसम्म रेडियो नेपालमा समाचार वाचनका साथै नासो, हाम्रो देशको माटो,हाम्रो वन हाम्रो जीवनलगायत कार्यक्रम सञ्चालन गरेकी थिइन्। पछिल्लो समय ताम्राकार पर्यटन क्षेत्रमा पनि सक्रिय थिइन्। ताम्राकार चराचुरुङ्गी संरक्षण तथा आँखा दान प्रोत्साहन अभियान सञ्चालन गरेर समाजसेवामा पनि समर्पित थिइन्। स्वताम्राकारको आजै पशुपति आर्यघाटमा दाहसंस्कार गरिने पारिवारिक स्रोतले जनाएको छ ।"
बाघको आक्रमणबाट कञ्चनपुरमा महिलाको मृत्यु,"कञ्चनपुर : कञ्चनपुरको पुनर्वास नगरपालिका१० भीमबस्तीका ३२ वर्षीया कलशा सार्कीको बाघको आक्रमणबाट शुक्रबार मृत्यु भएको छ । भारतीय दुधुवा नेशनल पार्कमा घाँस काट्न गएका बेला बाघको आक्रमणमा परी कलशाको घटनास्थलमै मृत्यु भएको इलाका प्रहरी कार्यालय त्रिभुवनबस्तीका प्रमुख प्रहरी निरीक्षक नरेशराज मल्लले जानकारी दिए। 'पारि एसएसबीको नं ८ क्याम्पबाट करिब डेढ किलोमिटरभित्र जङ्गलमा यहाँबाट सातआठ जना महिला घाँस काट्न गएका रहेछन्,'उनले भने, 'सोही क्रममा कलशालाई बाघले आक्रमण गरेको हो ।' प्रहरीका अनुसार अन्य महिला सकुशल छन् । प्रहरीले मुचुल्कालगायतको प्रक्रिया सकेपछि शव नेपाल प्रहरीलाई बुझाउने प्रमुख प्रहरी निरीक्षक मल्लले बताए । 'शव आजै बेलौरी प्राथमिक स्वास्थ्य केन्द्रमा लगेर परीक्षण गर्ने तयारी छ,'उनले भने,'मतृकको घाँटी र टाउको गहिरो चोट देखिएको छ ।'"
"१० वर्ष नपुग्दै ५४ हजार जनाको विवाह, झण्डै ८० लाख अविवाहित",काठमाडौंः नेपालको जनगणना २०७८ अनुसार १० वर्ष नपुग्दै विवाह गर्नेको संख्या अझै धेरै रहेको पाइएको छ। १० वर्ष उमेर नपुग्दै ५४ हजार तीन सय ४८ जनाको विवाह भएको देखिएको छ। जसअन्तर्गत ४५ हजार ७७३ जना महिला र ८ हजार ५७५ पुरुष रहेका छन्। यसैगरी देशभर झण्डै ८० लाख जनाले विवाह नगरेको देखिएको छ। जसमध्ये पुरुष ४४ लाख २ हजार ९६२ र महिला ३५ लाख ३३ हजार ३६ रहेका छन्। यो वैवाहिक स्थिति अनुसारको जनसंख्या हो। यस्तै १ करोड ४८ लाख ९ हजार २९४ जनाले विवाह गरेका छन्। विवाह गरेका पुरुष ६८ लाख १० हजार ४२ र महिला ७९ लाख ९९ हजार २५२ जना रहेको जनगणनामा उल्लेख छ। यस जनगणनामा देशका हरेक परिवारमा अक्सर बसोबास गर्ने १० वर्ष वा सोभन्दा बढी उमेरका व्यक्तिहरूको वैवाहिक स्थिति सम्बन्धी प्रश्न समावेश गरिएको थियो। सो अनुसार प्राप्त नतिजाले १० वर्ष वा सोभन्दा बढी उमेरका कुल २ करोड ३९ लाख ५८ हजार ८६८ जनामध्ये ३३१ प्रतिशत अविवाहित रहेका छन्। १० वर्षभन्दा माथिल्लो उमेरका पुरुष ३८२ प्रतिशत र महिला २८४ प्रतिशत अविवाहित रहेको पाइएको छ। १० वर्ष माथिका व्यक्तिहरूमध्ये ६१८ प्रतिशत विवाहित देखिएको छ।
नेपालमा ९५ वर्ष भन्दा माथिको जनसंख्या १७ हजार २३४,"काठमाडौंः नेपालमा ९५ वर्ष वा सोभन्दा माथिको जनसंख्या १७ हजार २३४ पुगेको छ। राष्ट्रिय जनगणना २०७८ को नतिजा अनुसार सो उमेर समूहका महिलाको जनसंख्या १० हजार चार सय २४ र पुरुषको जनसंख्या ६ हजार ८१० रहेको छ। यस्तै, ९० देखि ९४ वर्ष उमेर समूहको जनसंख्या ३० हजार चार सय ६ रहेको छ। ८५ देखि ८९ वर्ष उमेर समूहको जनसंख्या ७८ हजार तीन सय २७ जना रहेको छ। यस्तै, ८० देखि ८४ वर्ष उमेर समूहको जनसंख्या १ लाख ६१ हजार ५५६ रहेको छ। जनगणनाको नतिजा अनुसार ७५ देखि ७९ वर्ष उमेर समूहको जनसंख्या ३ लाख ५३ हजार २०३ रहेको छ।"
गाउँपालिका अध्यक्ष विरुद्ध भ्रष्टाचार मुद्दा,"काठमाडौं : स्थानीय तहका जानु भनेको जनताको सेवा गर्न हो। तर, निर्वाचिन भएका जनप्रतिनिधि जनताको सेवाभन्दा सम्पत्ति कमाउनमै व्यस्त देखिएका छन्। एउटा गाउँपालिका अध्यक्षले नै ५ वर्षमा झण्डै १ करोड अकुत सम्पत्ति कमाएको भेटिएको छ। रुपन्देहीको मर्चबारी गाउँपालिकाका निवर्तमान अध्यक्ष केशवनन्द बनियाँले ५ वर्षमा ९१ लाख ८६ हजार ५४३ रुपैयाँ ३० पैसा अकुत सम्पत्ति आर्जन गरेको तथ्य बाहिर आएको छ। अख्तियार दुरुपयोग अनुसन्धान आयोगले बनियाँविरुद्ध अकुत सम्पत्ति कमाएको भन्दै बिहीबार विशेष अदालतमा भ्रष्टाचार मुद्दा दायर गरेको छ। बानियाँ १४ असार २०७४ मा पालिकाध्यक्षमा निर्वाचित भएका थिए। २०७९ वैशाख ९ मा उनको पद सकियो। बानियाँविरुद्ध अख्तियारले २१ असार २०७४ देखि ३० फागुन २०७८ सम्मको अवधिको सम्पत्ति जाँचबुझ गरेको अख्तियारका प्रवक्ता एवं सहसचिव भोला दाहालले बताए। जनताको सेवा गर्न गएका उनले विभिन्न क्षेत्रमा लगानी गरेको देखिन्छ। यही अवधिमा उनको खर्च र लगानी भने १ करोड ७५ लाख ९६ हजार ९९४ रुपैयाँ ३६ पैसा पाइएको अख्तियारले जनाएको छ। यसमा छोराहरूको अध्ययनमा गरेको खर्चदेखि घर निर्माणमा खर्च, छोराको नाममा जग्गा, मोटरसाइकल, ट्र्याक्टर खरिद, परिवारको नाममा रहेको मौज्दातसमेत समावेश छ। जसमा पारिश्रमिक, बैठक भत्ता, ट्र्याक्टर तथा हार्वेस्टर बिक्री, छोराको नाममा रहेको घर गाउँपालिकालाई भाडामा दिएबापत प्राप्त रकम, राइस मिलको आय गरेर ८४ लाख १९ हजार ४५१ रुपैयाँ ०६ पैसा आम्दानी गरेको पाइएको छ। बानियाँको वैधानिक आयभन्दा बढी देखिएको ९१ लाख ८६ हजार ५४३ रुपैयाँ ३० पैसा बराबर रकमको स्रोत नखुलेको अख्तियारको अनुसन्धानमा पाइएको छ। बनियाँ र उनको परिवारले अमिल्दो र अस्वाभाविक उच्च जीवनयापन गरेको, आफ्नो हैसियतभन्दा बढी रकमको जग्गालगायतका चलअचल सम्पत्ति आफ्नो र छोराहरूको नाममा जोडेको देखिएकाले गैरकानुनी रूपमा सम्पत्ति आर्जन गरेको पुष्टि भएको अख्तियारका आरोपपत्रमा उल्लेख छ। अख्तियारले भ्रष्टाचार निवारण ऐनको दफा २० को उपदफा २ बमोजिम २ वर्षसम्म कैद र बिगोबमोजिम जरिबाना गरी त्यसरी आर्जन गरेको गैरकानुनी सम्पत्तिसमेत जफत गर्न माग दाबी गरेको छ। साथै बनियाँका छोरा पंकज कान्दुको नाममा खरिद गरिएको जग्गाका साथै घर, सवारीसाधनका साथै बैंकहरूमा समेत रकम मौज्दातमध्ये स्रोत नखुलेको सम्पत्ति जफत गर्न माग गरेको छ।"
कक्षा ८ को वार्षिक परीक्षा दिइरहेका ८३ जना विद्यार्थीको उत्तरपुस्तिका महानगरले नियन्त्रणमा लियो,"वीरगन्ज : अनाधिकृत परीक्षा केन्द्रमा कक्षा ८ को वार्षिक परीक्षा सञ्चालन गरेका वीरगन्जका चारवटा नीजि विद्यालयका ८३ जना विद्यार्थीहरूको उत्तरपुस्तिका महानगरले नियन्त्रणमा लिएको छ । वीरगन्ज महानगरपालिकाका शैक्षिक महाशाखा प्रमुख अरविन्दलाल कर्ण नेतृत्वको टोलीले कक्षा ८ को वार्षिक परीक्षा दिइरहेका ८३ जना विद्यार्थीको उत्तरपुस्तिका नियन्त्रणमा लिएको हो । महानगरपालिकाले कक्षा ८ को महानगरस्तरीय वार्षिक परीक्षा आफ्नै विद्यालयमा परीक्षा केन्द्र तोकेर लिन निर्देशन दिएको थियो । तर, चारवटा नीजि विद्यालयहरूले उक्त निर्देशनको अवज्ञा गरि वीरगन्ज ७ स्थित माइस्थान बालविधा मन्दिर इन्दु लाखे आधारभूत विद्यालयमा अनाधिकृत परीक्षा केन्द्र तोकेर कक्षा ८ को परीक्षा लिइरहेका थिए । शुक्रबार अनुगमनका क्रममा महानगरको टोलीले माइस्थान बालविधा मन्दिर इन्दु लाखे आधारभूत विद्यालयको परीक्षा केन्द्रबाट ग्रीन ल्याण्ड माविका ४७ ,ओसिम माविका १७ ,एपेक्स इन्टरनेसनल स्कुलका ७ र सालोम माविका १२ गरी ८३ जना विद्यार्थीले उत्तरपुस्तिका नियन्त्रणमा लिएको हो । वीरगन्ज महानगरपालिकाको शैक्षिक महाशाखा कर्णले सामुदायिक विद्यालयमा अनाधिकृत परीक्षा केन्द्र तोकेर परीक्षा लिइरहेका ४ वटा निजी विधालयका ८३ जना विद्यार्थीहरूको उत्तर पुस्तिका नियन्त्रणमा लिएको बताए । ती विधालयलाई आआफ्नै विधालयमा परीक्षा केन्द्र तोकर फेरि परीक्षा लिन निर्देशन पनि दिइएको उनले बताए । वीरगन्ज महानगरमा सञ्चाचालित कक्षा ८ को महानगरस्तरीय वार्षिक परीक्षामा सामुदायिक ३४ र निजी ८३ वटा विद्यालयका गरि कूल ५ हजार ८ सय ६२ विद्यार्थी सहभागी छन् ।"
इँटाभट्टाको पर्खाल भत्किँदा एक महिलाको मुत्यु,सिरहा : सिरहामा इँटाभट्टाको पर्खाल भत्किएर एक महिलाको मुत्यु भएको छ। अन्य दुईजना घाइते भएका छन्। गोलबजार नगरपालिका८ स्थित सगुन इँटा उद्योगको पर्खालले किच्दा भारतको पश्चिम बङ्गाल राज्यकी महिमा वीवीको आज बिहान मृत्यु भएको हो। इँटाभट्टामा पोलेको इँटा निकाल्ने क्रममा भट्टिको पर्खाल भत्किएर किच्दा घाइते भएकी उनको उपचारका लागि लहान लैजाने क्रममा बाटैमा मृत्यु भएको इलाका प्रहरी कार्यालय गोलबजारले जनाएको छ। घाइते ३५ वर्षीया बवी वीवी र ४० वर्षीया ममता वीवीको स्थानीय स्वास्थ्य केन्द्रमा उपचार भइरहेको छ। उनीहरुको अवस्था सामान्य रहेको प्रहरीले जनाएको छ। शव परीक्षणका लागि प्रादेशिक अस्पताल लहानमा राखिएको छ। घटनाबारे थप अनुसन्धान भइरहेको प्रहरीले जनाएको छ। इँटाभट्टामा काम गर्ने मजदुरलाई सामान्य सुरक्षाको समेत व्यवस्था नमिलाउँदा पटकपटक दुर्घटनामा परी मजदुरको अंगभंग हुने र ज्यानै समेत जाने गरेको छ। रासस
मुगु केन्द्रबिन्दु भएर भूकम्प,काठमाडौं : मुगुको भिई केन्द्रबिन्दु भएर भूकम्प गएको छ। राष्ट्रिय भूकम्प मापन तथा अनुसन्धान केन्द्र लैनचौरका अनुसार मुगुको भिई केन्द्रबिन्दु भएर आज बिहान ९ बजेर ५१ मिनेट जाँदा ४ दशमलव ५ रेक्टर स्केलको भूकम्प गएको हो। उक्त भूकम्पको धक्का सुदूरपश्चिमका विभिन्न जिल्लामा महसुस गरिएको थियो। पछिल्लो समय नेपालको पूर्व तथा पश्चिमी क्षेत्र केन्द्रबिन्दू भएर भूकम्प जाने क्रम बढेको छ।
प्राचीन सिद्धपोखरीमा बढ्दै पर्यटक,"भक्तपुर : भक्तपुरको प्राचीन तथा ऐतिहासिक सिद्धपोखरी अवलोकन गर्न देश तथा विदेशका पर्यटकहरूको घुँइचो लाग्ने गरेको छ। पोखरीको मनोरम दृश्य अवलोकन तथा पूजापाठ गर्न भक्तजनहरू आउने गरेका हुन्। इन्द्रजात्रामा यहाँ मेला लाग्छ। धार्मिक तीर्थस्थलका रूपमा रहेको प्रसिद्ध प्राचीन सिद्धपोखरीमा भाद्र शुक्ल पूर्णिमाको अवसरमा हरेक वर्ष इन्द्रजात्राको दिन साँझ दिपावली गरी इन्द्रायणी देवीको पूजा गरिन्छ। राति ईन्द्रायणी देवीको सिद्धपोखरी प्रवेशसँगै मेला भर्नेको भिड लाग्छ। झण्डै एक हजार वर्ष पुरानो जीवित इतिहास बोकेको सिद्धपोखरी भक्तपुर नगरपालिका१ मा अवस्थित छ। सिद्धपोखरीलाई इन्द्रदहका नामले पनि चिनिन्छ। भक्तपुर नगरपालिका१ मा चारवटा पोखरी छन्। त्यसमध्ये सिद्धपोखरी ठूलो रहेको वडाध्यक्ष श्याम कृष्ण खत्रीले बताए। उनले भने, भक्तपुर जिल्ला क्षेत्रफलले सानो छ। तर, यहाँ ऐतिहासिक मठमन्दिर, पाटीपौवा छन्। हाम्रो जिल्ला प्राकृतिक एवम् पर्यटकीय दृष्टिले निकै चर्चित मानिन्छ। घुम्न आउने पर्यटकको सुविधाका लागि पर्किङको पनि व्यवस्था गरिएको उनले बताए। पोखरीको किनारमा बिहानदेखि साँझसम्म मानिसको चहलपहल हुन्छ। कोही मर्निङवाक गर्न आउँछन् भने कोही भ्रमण गर्न त कोही स्वच्छ हावा खान आउने गरेको काउन्टरका कर्मचारी श्रीकृष्ण बखुन्छेले बताए। विदेशीहरू ठूला पोखरी हेर्न आउँछन्। यहाँको स्वच्छ र सुन्दर वातावरणले उनीहरूलाई लोभ्याउँछ, उनले भने, उनीहरू पोखरीमा नौका बिहार गरेर रमाउँछन्। पहिले सिद्धपोखरी घाँसे मैदान जस्तै थियो। संरक्षण, सम्वर्द्धन र प्रचारप्रसारको अभावले ऐतिहासिक सिद्धपोखरी भक्तपुरमै हराइरहेको थियो। २०३८ सालमा भक्तपुर नगरपालिकामा नेपाल मजदुर किसान पार्टीबाट जनप्रतिनिधिहरू आएपछि पोखरीको जीर्णोद्धार गरेको वडाध्यक्ष खत्रीले बताए। इन्जिनियर रामगोविन्द श्रेष्ठका अनुसार सिद्धपोखरीको इतिहास नाग सर्पसँग जोडिएको थियो। पौराणिक किम्वदन्ती अनुसार खेतबाट फर्किने क्रममा एकजना किसान बुढाबुढी सिद्धपोखरीमा खुट्टा धोएर पाटीमा आराम गरिरहेका थिए। बुढाले आफ्नी बुढीलाई भनेछन्, म नाग बन्न सक्छु तर, बुढीले विश्वास गर्दिनन्। एकैछिनमा बुढा नाग बनेपछि बुढी अचम्ममा पर्छिन्। बुढी डराएर भाग्छिन्। त्यसै दिनदेखि यहाँ नागको बास रहेको भन्ने सुनिन्छ। भक्तपुर१ मा रहेका चार पोखरीमा सिद्धपोखरीसहित रानीपोखरी, भाज्य पोखरी र नपुखु पोखरी हुन्। रानीपोखरी नागको टाउको हो भने सिद्धपोखरी शरीर र नःपुखु पुच्छर हो। सिद्धपोखरी एक ऐतिहासिक विश्लेषण नामक पुस्तकमा सिद्धपोखरीका बारेमा चर्चा गरिएको छ। डा पुरुषोत्तम लोचन श्रेष्ठले लेखेको उक्त पुस्तकमा भनिएको छ, सिद्धपोखरी नेपालको प्राचीन सरोवरमध्ये एक हो। वर्तमान समयसम्म पनि प्रचलित रहँदै आएको यस परम्परागत इन्द्रदहमा रहेको शिलालेख (उत्तर लिच्छविकालीन)मा यसको नाम इन्द्रसरोवर थियो भन्ने भनाइ गोपाल वंशावलीमा उल्लेख छ। ऐतिहासिक सम्पदा संरक्षण योजना अन्तर्गत भक्तपुर नगरपालिकाले सिद्धपोखरीको संरक्षण, सम्वर्द्धन र विकासका लागि काम गरिरहेको छ। चारजना कर्मचारी राखेर सिद्धपोखरीको व्यवस्थान र सञ्चालन गरिएको छ। पर्यटकको भिड बढेपछि वडा कार्यालयले रानीपोखरी, भाज्यापोखरी र नपुखुको पनि जीर्णोद्धार थालेको छ। भाज्य पोखरीको पुनर्निर्माणपछि उद्घाटन गर्ने तयारी पनि छ। २०७४ सालमा स्थानीय तहमा जनप्रतिनिधि आएपछि भक्तपुर नगरपालिकामा मठ, मन्दिर, पाटीपौवाको संरक्षण, सम्वर्द्धनको काम अघि बढाइएको थियो। ६ वर्ष अघि सिद्धपोखरीको मर्मत सम्भार गरेपछि पोखरी हेर्न आउने स्थानीय तथा पर्यटकको भिड बढ्न थालेको वडाध्यक्ष खत्रीले बताए। पोखरीको अधिकांस किनारमा खुट्किला बनाइएको छ। बाटामा ढुंगा छापिएको छ। बाँकी रहेका केही ठाउँमा यस वर्षको बजेटबाट ढुंगा ओछ्याउने वडा कार्यालयले लक्ष्य राखेको छ। प्रशिक्षार्थी"
"झापा,मोरङ र सुनसरी क्षयरोग संक्रमणको उच्च जोखिममा","झापा : कोशी प्रदेशका तीन जिल्ला क्षयरोगको संक्रमण उच्च जोखिममा रहेको छ । विश्व क्षयरोग दिवसको अवसरमा स्वास्थ्य निर्देशनालय धनकुटाले शुक्रबार भद्रपुरमा आयोजना गरेको अन्तरक्रिया कार्यक्रममा बोल्दै जिल्ला स्वास्थ्य कार्यालय झापाका अधिकृत विश्वनाथ श्रेष्ठले कोशी प्रदेशका झापा,मोरङ र सुनसरी क्षयरोगको संक्रमण उच्च जोखिम रहेको बताएका छन् । हरेक वर्ष क्षयरोगीको संस्था बढ्ने क्रममा छ । आर्थिक २०७७७८ मा झापामा ९९२, मोरङमा ९६२ र सुनसरीमा ८८९ नयाँ बिरामी फेला परेको थियो । आर्थिक २०७८७९ मा झापामा ११८३, मोरङमा १२६२ र सुनसरीमा १०६० बिरामी फेला परेको अधिकृत श्रेष्ठले बताए । बर्सेनि करिब १७ हजार नेपाली क्षयरोगले मृत्यु हुने गरेको अनुमान छ। क्षयरोगीहरूको उमेर समूह धेरैजसो उत्पादक उमेर समूह अर्थात् १५ देखि ४९ वर्ष हुने गर्दछ । नेपालमा क्षयरोगको उपचारका लागि ४३२१ डट सेवा केन्द्रहरू रहेका छन् । सन् २०१६ सम्मा ४५ जिल्लामा मात्र रहेको जिन एक्सपर्ट सुविधा सन् २०२१ सम्मा ७७ वटै जिल्लामा लाने नेपाल सरकारले लक्ष्य लिएको थियो तर कोभिडको महामारी र विषम परिस्थितिका कारणले अपेक्षाअनुरूप यो लक्ष्य पुरा भइसकेको छैन । यस प्रविधि क्षयरोग पत्ता लगाउन धेरै भरपर्दो र गुणस्तरीय मानिन्छ । यता झापाका १५ वटा पालिकामध्ये मेचीनगर, दमक र बिर्तामोड क्षयरोग संक्रमणको जोखिम पालिकामा पर्छ । चालु आर्थिक वर्ष २०७९०८० को फागुनसम्म मेचीनगरमा ११७, दमकमा ८९, बिर्तामोडमा ७६, भद्रपुरमा ६५, अर्जुनधारामा ५४ नयाँ बिरामी फेला परेको तथ्याङ्कमा छ । आर्थिक वर्ष ०७८७९ मा जिल्लामा १४ जनाको क्षयरोगबाट मृत्यु भएको थियो । भद्रपुरमा डिआर सेन्टर स्थापना स्वास्थ्य निर्देशनालय धनकुटाले भद्रपुर८ स्थित क्षयरोग निवारण संस्थामा डिआर सेन्टर सञ्चालनमा ल्याएको छ । प्रादेशिक अस्पताल भद्रपुरको पहलमा स्वास्थ्य निर्देशनालयले विश्व क्षयरोग दिवसको सन्दर्भमा पारेर डिआर सेन्टर सञ्चालनमा ल्याएको हो । यसअघि कोशी प्रदेशमा विराटनगर,धरान र ओखलढुङ्गामा डिआर सेन्टर सञ्चालनमा आइसकेको छ । साबिक मेची अञ्चलका झापा, इलाम, पाँचथर र ताप्लेजुङका क्षयरोगी बिरामीको सेवा सुविधालाई मध्यनजर गरी डिआर सेन्टर सञ्चालनमा ल्याएको हो । डीआर सेन्टर सञ्चालनका लागि आवश्यक स्वास्थ्य सामग्री र उपकरण स्वास्थ्य निर्देशनालयले उपलब्ध गराएको छ भने प्रादेशिक अस्पतालले चिकित्सकसहितको जनशक्ति खटाएको जनाइएको छ । डीआर सेन्टर सञ्चालनमा आएसँगै औषधि प्रतिरोधी क्षयरोग बिरामीलाई प्रत्यक्ष फाइदा पुग्ने प्रादेशिक अस्पतालका मेसु डाटंकप्रसाद बाह्रकोटीले जानकारी दिए ।"
७० लाख चोरी गरेको आरोपमा खल्ती वालेटका दुई कर्मचारी प्रहरी नियन्त्रणमा,"काठमाडौं : रकम ठगी गरेको आरोपमा खल्ती वालेटका दुईजना कर्मचारी प्रहरीले पक्राउ गरेको छ। ग्राहकको खातामा जम्मा भएको ७० लाख रकम ठगी गरेको आरोपमा उनीहरूलाई पक्राउ गरेको प्रहरीले जनाएको छ। खल्ती एपमा पठाएको रकम हराउने र फिर्ता नआउने गरेको गुनासो आएपछि प्रहरीले अनुसन्धान थालेको हो। नेपाल प्रहरीको केन्द्रीय अनुसन्धान ब्युरोले खल्ती वालेटका दुईजना कर्मचारीलाई नियन्त्रणमा लिएको हो । ब्युरोका प्रवक्ता सञ्जयसिंह थापाका अनुसार प्रक्राउ पर्नेमा रामेछाप घर भएका अनिल कार्की र कैलालीका दिनेश स्वार रहेका छन् । थापाले भने , पक्राउ परेका व्यक्ति डिजिटल वालेट खल्ति एपका कर्मचारी भएको पुष्टि भएको छ । उनीहरूले सेवाग्राहीको खातामा होल्ड भएको रकम आफ्नो खातामा पठाउने र तत्कालै निकाल्ने गरेको पाइएको छ।' ७० लाख ठगी गरेको घटनाको अनुसन्धान भइरहेको र अन्य केही कर्मचारी पनि संग्लन हुनसक्ने सीआइवीले जनाएको छ । प्रवक्ता थापा भन्छन्, खल्ती एपमा पठाएको रकम हराउने र फिर्ता नआउने गरेको गुनासो आइरहेको थियो । यसैक्रममा कर्मचारी नै संग्लन भएर सेवाग्राहीको रकम निकालेको पाइएको हो । घटनाको बारेमा थप अनुसन्धान भइरहेको थापाले बताए।"
चैते दसैंमा मन्दिर भक्तजनमय,"बागलुङ : यस वर्षको अन्तिम चाड चैत्राष्टमी सुरु भएसँगै बागलुङको प्रसिद्ध शक्तिपीठ बागलुङ कालिका भगवती मन्दिरमा भक्तजनको भीड लागेको छ। चैते दसैंसमेत भनिने नवरात्र पर्वमा दुर्गा भवानीको विशेष उपासना गरिन्छ। आश्विन शुक्लपक्षमा पर्ने दसैं अर्थात् बडादशैं जति भव्य रुपमा नमनाइए पनि चैते दसैंमा बागलुङ कालिका मन्दिरमा भने विशेष पूजाआराधना हुन्छ। गण्डकी प्रदेशकै मुख्य शक्तिपीठका रुपमा रहेको बागलुङ कालिकामा पूजाअर्चना गर्नाले मनोकांक्षा पूरा हुने विश्वासका साथ देशभरका हिन्दु धर्मावलम्बीहरू मन्दिरमा आउने कालिका भगवती गुठी व्यवस्थापन समितिका अध्यक्ष कुमार खड्काले बताए। खड्काले चैत्राष्टमीमा मन्दिरमा भक्तजनहरूको भीड लाग्ने भएकोले व्यवस्थापन चुस्त पारिएको बताए। चैत्राष्टमीमा मन्दिरमा भक्तजनहरूको भीड लाग्छ, अध्यक्ष खड्काले भने, अघिपछि एउटा ढोकाबाट मात्र पूजाअर्चना गर्ने गरिए पनि चैत्राष्टमीमा तीनवटै ढोकाबाट पूजा गर्न सकिने व्यवस्था मिलाइएको छ। मन्दिरमा भक्तजनहरूको सुरक्षा र व्यवस्थापनको लागि ३५ जनाभन्दा बढी कर्मचारी खटाइएको छ। मन्दिरमा चैत्राष्टीमा नवरात्रभर बिहान ४ बजेदेखि नै भक्तजनहरू मन्दिरमा दर्शनको लागि पुग्ने गरेका छन्। मन्दिरमा काठमाडौं, पोखरादेखि विभिन्न ठाउँबाट मन्दिर दर्शनका लागि बर्सेनि भक्तजन आउने गरेका छन्। पछिल्लो समय चैत्राष्टमीका बेला १०१५ प्रतिशत भारतीय पनि बढेको अध्यक्ष खड्काले बताए। महाष्टमी र महानवमीका दिन विशेष प्रकारले बलि दिएर पूजा गर्ने चलन छ। मन्दिरमा कुखुरा, हाँस, सुँगुर, बोका र राँगासमेतको बलि दिइन्छ। पछिल्लो समय परेवा बलिमा भने रोक लगाइएको छ। मन्दिरमा दर्शन गर्न गएका शेषकान्त रिजालले मानिस शान्ति र प्रगति एक अर्काका परिपुरक रहेकाले आत्माको शान्तिका लागि मन्दिर आउने गरेको बताए। रिजालले शक्तिपीठको दर्शनले आँटेको कामको गन्तव्यमा पुर्याउन मानसिक तनावहरू कम गर्दै एकीकृत रुपमा अगाडि बढ्न प्रेरित गर्ने बताए। यस्तै, गीता कुमारी उप्रेतिले कालिकाको दर्शन गरेमा आँटेको मनोकांक्षा पूरा हुने जनविश्वास रहेकोले दर्शनको लागि आएको बताइन्। परम्परागत रुपमा हरेक वर्ष हुँदै आएको चैत्राष्टमी मेला यस वर्ष पनि गुठीले सञ्चालन गर्ने तयारी गरेको छ। चैत्र १३ गतेदेखि १७ गतेसम्म हुने मेलाको सम्पूर्ण तयारी पुरा भएको अध्यक्ष खड्काले बताए। कालिका भगवती मन्दिर क्षेत्रमा हरेक वर्ष लाग्दै आएको मेलालाई यस वर्ष पनि निरन्तरता दिइएको गुठी व्यवस्थापन समितिका अध्यक्ष खड्काले बताए। पर्यटन प्रवर्द्धन संस्कृतिको संरक्षण, स्थानीय उत्पादनको प्रचारप्रसार र परम्परालाई निरन्तरता दिने उद्देश्यले मेला आयोजना गरिएको अध्यक्ष खड्काको भनाइ छ।"
दाइजो कसुर मुद्दाका आरोपित डापंकज चौधरीलाई धरौटीमा छोड्न उच्च अदालतको आदेश,जनकपुरधाम : दाइजो कसूरका आरोपित डापंकज चौधरीलाई तीनलाख रुपैयाँ धरौटीमा थुनामुक्त गर्न उच्च अदालत जनकपुरले आदेश दिएको छ । जिल्ला अदालत महोत्तरीले पूर्वपक्षका लागि जेल चलान गरेका चौधरीलाई उच्च अदालत जनकपुरले राहत दिँदै धरौटीमा छोड्न आदेश दिएको हो । उच्च अदालत जनकपुरको इजलास नम्बर ३ का न्यायाधीशद्वय विष्णु कोइराला र रामेश्वर रेग्मीको संयुक्त इजलासले बिहीबार धरौटी लिएर थुनामुक्त गर्न आदेश दिएको रजिष्टार खड्गराज अधिकारीले जानकारी दिए । दाइजोसम्बन्धी कसूरमा महोत्तरीको रामगोपालपुर नगरपालिका ५ का पंकज २२ पुसमा जिल्ला अदालत महोत्तरीको आदेशमा पुर्पक्षका लागि जेल चलान भएका थिए । दाइजोका कारण घरेलु हिंसामा परेको भन्दै पंकजकी पत्नी महोत्तरीकी औरही नगरपालिका १ माइत भएकी २१ वर्षीया नेहा चौधरीले मुद्दा दायर गरेकी थिइन् । तीन वर्षको प्रेमपछि २५ फागुन २०७८ मा नेहा र पंकज बीच सामाजिक परम्पराअनुसार जनकपुरधामको राजदरबार होटेलमा विवाह सम्पन्न भएको थियो । नेहाले दाइजोमा पंकजले काठमाडौंमा घर किनिदिन भन्दै आफूलाई यातना दिइरहेको आरोप लगाउँदै आएकी छन् । पंकजले भने आफूमाथि लगाएको आरोप निराधार रहेको दावी गर्दै आएका छन् । विवाहको चार महिना पछि दुबैबीच मनमुटाव उत्पन्न भएको थियो । दाइजोसम्बन्धीको कसुरमा मुद्दा परेपछि फरार रहेका पंकजका बुबा ६० वर्षीय रामप्रवेश चौधरी पनि पुर्पक्षका लागि गत फागुन ३० गत जलेश्वर कारागार चलान भएका थिए । महोत्तरी जिल्ला अदालतको आदेशमा चलाउन भएका उनी थुनामै छन् ।
मुस्लिम समुदायको पवित्र रमजान सुरु (फोटो फिचर),"काठमाडौं : इस्लाम परम्पराको एकमहिने रमजान रोजा (व्रत) आजदेखि सुरु भएको छ। हिजरी (उर्दू) संवत्को सवान महिना अन्त्य भएसँगै बिहीबार साँझ चन्द्रमा देखिएपछि इस्लाम धर्मगुरु मोल्वी, मौलानाले तत्कालै तराबी नमाज (प्रार्थना) गरेर यस वर्षको रमजान सुरु भएको बताएका हुन्। सवान महिना सकिनासाथ पहिलो पटक चन्द्रमा देखिएपछि तत्काल तराबी नमाज (विशेष प्रार्थना) गरेर भोलिपल्टदेखि रमजान सुरु हुने इस्लाम परम्परा छ। सोअनुसार बिहीबार साँझ तराबी सम्पन्न ग रमजानको अवसरमा शुक्रबार काठमाडौंस्थित घण्टाघरको कास्मिरी मस्जिदमा मुस्लिम समुदायका मानिसहरूले नमाज पढ्दै। तस्बिर : अभिषेक महर्जन"
कोशी प्रदेश बिरुद्धको आन्दोलनमा प्रहरीको कुटाइबाट घाइते लिम्बुको मृत्यु,धरान : कोशी प्रदेश बिरुद्धको आन्दोलनमा घाइते भएका एक आन्दोलनकारीको मृत्यु भएको छ। गत चैत ५ गते विराटनगरमा कोशी प्रदेश खारेजीको माग गर्दै आन्दोलनमा सहभागी लिम्बुवान भोलन्टियर्स केन्द्रीय सिनियर कमान्डर पदम लिम्बू लाजेहाङको शुक्रबार मृत्यु भएको हो। आन्दोलनमा गम्भीर घाइते भएका लाजेहाङको उपचारका क्रममा शुक्रबार बीपी कोइराला स्वास्थ्य विज्ञान प्रतिष्ठान धरानमा मृत्यु भएको संघीय लिम्बुवान पार्टीका सुनसरी अध्यक्ष अमर इजमले बताए। उनी आन्दोलनमा सुरक्षाकर्मीको कुटाइबाट गम्भीर घाइते भएका थिए। उनले लाजेहाङ्को मृत्युले पार्टीलाई अपुरणीय क्षति पुगेको बताए। प्रदेश १ सरकारले कोशी प्रदेश नामाकरण गरेपछि पहिचान पक्षधर दल र विभिन्न जातिय सस्थाले विराटनगरमा आन्दोलन गर्दै आएका छन्। मोरङको लालभित्ती घर भएका उनी धरान१५ मा बस्दै आएका थिए।
राष्ट्रिय जनगणना २०७८ को पूर्ण विवरण आज सार्वजनिक हुने,काठमाडौं : राष्ट्रिय जनगणना २०७८ को पूर्ण विवरण आज सार्वजनिक हुने भएको छ। प्रधानमन्त्री पुष्पकमल दाहाल 'प्रचण्ड'ले नतिजा सार्वजनिक गर्ने कार्यक्रम छ। राष्ट्रिय तथ्यांक विभागले यसको प्रारम्भिक नतिजा २०७८ माघ सार्वजनिक गरेको थियो। प्रारम्भिक नतिजा अनुसार नेपालको जनसङ्ख्या दुई करोड ९१ लाख ९२ हजार ४८० रहेको थियो। यो पनि पढ्नुहोस जनगणनाको प्रारम्भिक नतिजा सार्वजनिक : नेपालको जनसङ्ख्या दुई करोड ९१ लाख
जलवायुका असर न्यूनीकरण गर्न हातेमालो आवश्यक,"काठमाडौं : जलवायु परिवर्तन र वातावरणीय प्रभावका असर तीव्र रूपमा बढेकाले त्यसका लागि सरकार तथा नीजि क्षेत्रले हातेमालो गर्नुपर्ने विज्ञहरूले सुझाएका छन्। प्रतिनिधिसभा सदस्य डा आरजु राणा देउवाको सचिवालय तथा नामी कलेज, साथसाथी, रुडुक नेपाल, मदरहुड नेटवर्क फेडेरेसनलगायतको संस्थाले संयुक्त रूपमा बिहीबार राजधानीमा आयोजना गरेको जलवायु परिवर्तन : प्रभाव र विश्वव्यापी प्रतिक्रियाहरू सम्बन्धी अन्तक्रिया कार्यक्रममा बोल्दै यस क्षेत्रका विज्ञहरूले वातावरण प्रभावको रोकथाममा चनाखो हुनुपर्ने समय आएको बताएका हुन्। कार्यक्रममा बोल्दै देउवाले जलवायु परिवर्तनको मुद्दा तत्काल सम्बोधन गर्नुपर्ने मुद्दा भएको बताउँदै तत्काल अन्तर्राष्ट्रिय समुदाय समक्ष उठाउनुपर्ने बताइन्। उनले जलवायु परिवर्तनमा नेपालको विधिहरू वातावरणमैत्री भए पनि अझै धेरै काम गर्न बाँकी रहेको बताइन्। उनले भनिन्, हामी जलविद्युत्मा उदाहरणीय छौं। जलवायु परिवर्तनका बारेमा सार्वजनिक सचेतना फैलाउने काम हामीले तत्काल सुरु गर्नुपर्ने छ। यसका लागि राजनीतिक दल, संचार माध्यमलगायत सबैले हातेमालो गरेर अघि बढ्नु पर्छ। उनका अनुसार हामीले खानपिन, यातयात र विकासको मोडललगायतका क्षेत्रमा तत्काल सुधार गरेर वातावरणमैत्री बनाउन पहल गर्नुपर्छ। वातावरण तथा प्राकृतिक स्रोत व्यवस्थापन जलवायु परिवर्तन र दीर्घकालीन समाधान विषयका विज्ञ डा माधव कार्कीले विश्वव्यापी दृष्टिकोणको विषयमा बोलेका हुन्। कार्कीले तीन दिन पहिला सार्वजनिक भएको जलवायु परिवर्तनका लागि अन्तर सरकारी प्यानल (आईपीसीसी) को रिपोर्टले के सन्देश दिएको हो भन्ने विषयमा प्रस्ट्याएका छन्। उनका अनुसार उक्त रिपोर्ट नेपालका लागि अत्यन्त महत्वपूर्ण छ। पानी, स्वास्थ्य, जैविक विविधता, कृषि, वन तथा पशुपालनमा अत्यन्त नराम्रो प्रभाव परिसकेको उक्त रिपोर्टले सन्देश दिएको छ। यस शताब्दीको अन्तिमसम्म पेरिस सहमति २०१५ अनुसार पृथ्वीको तापक्रम १५ डिग्री कायम राख्ने प्रतिवद्धता पूरा हुन नसक्ने देखाएको छ। प्रत्येक डिग्री बढ्दा चरम मौसमी घटना बढ्ने चेतावनी दिएको छ। कार्कीले समाधानका विषयमा काम नभएको र अनुकूलन र न्यूनीकरणका काम गर्न सकिने सम्भावना उक्त रिपोर्टले देखाएको बताए। त्यसका लागि जलवायुवित्त, प्रविधिको विकास तथा क्षमता अभिवृद्धिले समाधानका काम गर्न सकिने बताए। त्यसैगरी, मनसुनमा वर्षातको शैलीमा विविधता देखिएको छ। हिमाली क्षेत्रको तापक्रम वृद्धिले त्यसले कृषि, पर्यावरण तथा जीवजन्तुका बासस्थानमा असर पारेको छ। नेपालमा प्रदूषणका कारणले ब्लाक कार्बन, मिथेन उत्सर्जन हुँदा हिमनदीसमेत पगालेको छ। फोहोर तथा बायोमासका कारण त्यस्ता ग्यास उत्सर्जन भएको छ। त्यसले तीव्र खालका बाढीहरू ल्याउन सक्ने पनि बताए। भविष्यमा हुन सक्ने गम्भीर प्रभाव रोक्न सरकारले तुरुन्त तदारुकता देखाउनुपर्छ। जलवायुसँग जुध्न सन् २०५० सम्ममा ४ बिलियन डलर चाहिने र दुई बिलियर आन्तरिक स्रोतबाट परिचालन हुनुपर्ने आईपीसीसीले सुझाएको उनले बताए। उनले भने परिवर्तन आवश्यक छ। प्रमाणका आधारमा नीति बनाउनुपर्छ। नीतिगत कुरा कार्यान्वयनमा आउनुपर्छ। नामी कलेजका कार्यकारी निर्देशक सोनी जोशीले कलेजले सुरुआती चरणदेखि नै जलवायु परिवर्तनका विषयलाई प्राथमिकताको साथ हेरेको बताइन्। यस विषयमा विभिन्न अन्तर्राष्ट्रिय विश्वविद्यालयहरूसँगको सहकार्यमा काम गरिरहेको पनि बताइन्। जलवायु परिवर्तनको विषय जीवीकोपार्जनसँग जोडिएकाले पनि निकै महत्वपूर्ण रहेको जनाइन्। त्यस्तै, रुडुक नेपालका नेसनल डाइरेक्टर डा कृष्णकुमार श्रेष्ठले समुदायमा परेको प्रभावको विषयमा अनुभव बाँडेका हुन्। जलवायु परिवर्तनका कारण दीर्घकालीन रूपमा कृषिमा लागेकाहरूलाई अत्यन्त प्रभाव परेको बताए। महिला, अशक्त, दलित, सीमान्तकृत वर्गले धेरै असर भोग्नुपरेको उनले बताए। तापक्रम वृद्धिले कृषिमा असर गरेको जनाए। कतिपय मानिसले बाली लगाउने शैलीलाई परिवर्तन गरेको र कतिपय ठाउँमा बाली नफल्ने कारण बीउहरू परिवर्तन गर्नुपरेको समेत उनले सुनाए। बाढीको घटना पाँच प्रतिशत बढने आईपीसीसीले जनाएको र त्यसले कृषिमा झनै गम्भीर समस्या निम्त्याउने बताए। महाकाली नदीबाट पानी लिफ्टिङ गरेर सिँचाइका लगि प्रयोग गरेको र ३० हजार लिटर पानी संकलन पोखरी बनाएको सिँचाइको काम गरेको जनाए। १० किलोवाटको माइक्रोहाइड्रोको स्थापना गरेर मट्टीतेलमा पढ्न बाध्य बालबालिकालाई बत्तीको उज्यालो दिएको बताए। त्यसैगरी, डेनमार्कका पूर्वउपसभामुख तथा क्लाइमेट चेन्ज इनर्जी कमिटीका अध्यक्षसमेत रहेका रासमस हेल्भेग पिटर्सनल जलवायु परिवर्तन, राजनीति र विश्वव्यापी प्रतिक्रियाको विषयमा उनको धारणा राखे। पहिलोपटक सन् १९८८ मा नेपाल आएको सम्झना गर्दै उनले एग्रोफरेस्ट्री हेर्न पोखरा पुगेको प्रसंग कोट्याए। जलवायु परिवर्तन विश्वव्यापी विषयमा भएकाले राजनीतिक रूपमै समाधानका प्रयास खोजिनुपर्ने उनले बताए। त्यसका लागि जलवायु नीतिहरू बनाउन आवशयक रहेको पनि उनले बताए। उनले भने, राजनीति गर्नेहरूमा परिवर्तनका लागि इच्छाशक्ति आवश्यक हुन्छ। जलवायुका विषयमा संसारभरिका सबैले मिलेर काम गरे मात्रै त्यसको सकारात्मक परिणाम आउने र जलवायु संकटका समाधान गर्न सकिने बताए। डेनमार्कले ठूलो स्केलमा प्रविधिको प्रयोग गरेर उत्सर्जन घटाउन लागिपरेको पनि बताए। कोइलाको प्रयोग लगभग अन्त्यमा ल्याएको उनले बताए। डेनमार्कले वातावरण प्रदूषण र कार्बन घटाउन धेरै विधिहरू लागू गरेको बताए। उनले भने, वातावरणीय प्रभावका चुनौतीहरू हामीले सामाना गर्नैपर्छ। त्यसका लागि वातावरणमा असर गरेका हाम्रो व्यवहार र विधिहरू परिवर्तन गर्नुपर्छ। यसमा डेनमार्कले केही उदाहरणीय काम गरेको छ। उनले डेनमार्कले फोहोरलाई ऊर्जामा रुपान्त्रण गर्ने र कार्बन उत्सर्जनलाई ५० प्रतिशतसम्म घटाएको पनि बताए। उनले डेनमार्कले सुरु गरेको वातावरणीय प्रभाव घटाउने विधिहरू नेपालले पनि अवलम्बन गर्न सक्ने सुझाव दिएका थिए। कांग्रेसकी सहमहामन्त्री डीना उपाध्यायले ठूला मुलुकले उत्सर्जन गर्ने कार्बनले नेपाल जस्ता साना मुलुकले समस्या भोग्नुपरेको बताइन्। उनले भनिन्, हाम्रा सेता हिमालहरू कालो हिमालमा परिवर्तन हुँदै जना थालेका छन्। त्यसैले पनि हामी वातावरण परिवर्तन रोक्ने विधिहरू लागू गर्न सबै पक्ष सजग हुनुपर्छ। केन्द्र प्रदेश र स्थानीय तीनै तहका सरकारको हातेमालोबाट जलवायु परिवर्तनको असर न्यूनीकरण गर्न सकिन्छ। कार्यक्रममा प्रतिनिधिसभा सदस्य, विभिन्न राजनीतिक दलका प्रतिनिधि र वातावरण क्षेत्रका विज्ञहरूको सहभागिता थियो।"
संस्थाको आठ करोड हिनामिना गरेको आरोपमा लघुवित्तका प्रबन्धक पक्राउ,"नुवाकोट : बैंकिङ कसुरमा नुवाकोटमा एक लघुवित्तका शाखा प्रबन्धक पक्राउ परेका छन्। आठ करोड रुपैयाँ हिनामिना गरेको उजुरीका आधारमा आरम्भ चौतारी लघुवित्त वित्तीय संस्थाको खरानीटार शाखाका प्रबन्धक विवश पाण्डे पक्राउ परेका हुन्। पाण्डेले संस्थामा आवद्ध सदस्यहरूको विभिन्न मितिमा किर्ते कागजात खडा गरी संस्थाको नियम विपरीत अनधिकृत रुपमा रकम निकाल्ने, आफू मातहतका कर्मचारीहरुलाई सबै जिम्मेवार म हुन्छु भनि प्रभावमा पारी झुक्याई रकम दुरुपयोग र अपचलन गरेका कारण पक्राउ गरिएको प्रहरी नायव उपरीक्षक खगेन्द्र खड्काले जाकनारी दिए। खड्काका अनुसार पाण्डेले संस्थाको आठ करोड २२ लाख ६५ हजार पाँच सय ९७ रुपैया ४० पैसा हिनामिना गरी बैकिङ कसुर अपराध गरेको विषयमा जाहेरी परेको छ। उनलाई हिरासतमा राखेर थप अनुसन्धान गर्न उच्च अदालतबाट बैकिङ कसुर मुद्दामा सात दिनको म्याद लिई थप अनुसन्धान भई रहेको नुवाकोट प्रहरीले जनाएको छ।"
आज देशका चारवटा प्रदेशमा वर्षा हुने,काठमाडौं : आज देशका चारवटा प्रदेशमा वर्षा हुने भएको छ। मौसम पूर्वानुमान महाशाखाका अनुसार कोशी प्रदेश र गण्डकी प्रदेशका थोरै स्थानहरूमा र देशका बाँकी पहाडी भूभागका एकदुई स्थानमा मेघ गर्जन चट्याङसहित हल्का वर्षाको सम्भावना छ। आज राति कर्णाली तथा सुदूरपश्चिम प्रदेशका थोरै स्थानहरूमा र देशका बाँकी पहाडी भूभागका एकदुई स्थानमा मेघ गर्जन चट्याङ सहित हल्कादेखि मध्यम वर्षाको सम्भावना रहेको महाशाखाले जनाएको छ।
उदयपुरको त्रियुगाका ५० परिवारलाई निःशुल्क घर,"उदयपुर : उदयपुरको त्रियुगा नगरपालिका क्षेत्रमा पहिलो पटक ५० वटा बाँसको घर निर्माण गरिने भएको छ। यहाँका अतिविपन्न परिवारलाई लक्षित गरी निःशुल्क बाँसको घर निर्माण कार्य सुरु गरिएको छ। नगर क्षेत्रका भूमिहीन, सीमान्तकृत, अतिविपन्न, दलित तथा निम्न आयस्रोत भएका परिवारलाई लक्षित गरी ह्याबिट्यान्ट फर ह्युम्यानिटी इन्टरनेशनल र त्रियुगा नगरपालिकाको सहयोगमा पार्टनर संस्था हुरेण्डेक उदयपुरले सुरक्षित आवास गृह को निर्माण कार्य सुरु गरेको हो त्रियुगा नगरपालिका४ वगाहाका निरुमाया कार्कीको निर्माण गर्न लागिएको घरको मेयर वसन्तकुमार बस्नेत र उपमेयर महेश्वरी राईले संयुक्त शिलान्यास गर्दै परियोजना सुरु गरिएको हो। संस्थाले वगाहामा शिवशक्ति टोल सुरक्षित आवास परियोजना उपभोक्ता समिति गठन गरी २० वटा घर निर्माण कार्य सुरु गरेको हुरेण्डेकका अध्यक्ष शंकरबहादुर थापाले बताए। त्यसैगरी त्रिनपा ३ चाँपमा १८ र बाँकी १२ वटा अन्य वडामा तत्काल बेसलाईन सर्बे गरी निर्माण कार्य सुरु गरिने उनले बताए। अध्यक्ष थापाले भने, वगाहामा गरिएको बेसलाईन सर्बेले २० ठाउँ उपयुक्त देखाएको छ, योसँगै अन्य वडामा हेर्छौ जहाँ नभई नहुने अवस्था छ त्यस्तो ठाउँमा नगरपालिकाको समन्वयमा काम अघि बढाउँछौं।' एक किचनसहित दुई वटा कोठा तयार हुने घरको लागत जनश्रमदानसहित ५ लाख ३८ हजार लाग्ने उनले बताए। अध्यक्ष थापाले भने, त्यसमध्ये दुईदुई लाख संस्था र नगरपालिकाले गरी चार लाख बाँकी श्रमदानवापत उपभोक्ता समिति र सम्बन्धित घरधनीको लाग्ने छ।' संस्थाका इन्जिनियर धुर्व कार्कीले श्रमदानवापत माटो खन्ने, केही अदक्ष कामदार लगाउने, घरमा लाग्ने ब्लक उपभोक्ता समितिले स्थानीय स्तरमा नै तयार गर्नुपर्ने बताए। उनका अनुसार बगाहामा १० जना दक्ष र १५ जना अदक्ष कामदार परिचालन गरी एक महिना भित्र निर्माण कार्य सम्पन्न गर्ने लक्ष्य रहेको छ। ३५ वर्ष आयु रहेको घर भुकम्प, जंगली जनावार, हावापानीबाट सजिलै जोगिन सकिने ह्याबिट्यान्टका इन्जिनियर विकास घिमिरेले बताए। घरको शिलान्यास गर्दै मेयर बस्नेतले नगर क्षेत्रका सबै जनताको सुरक्षित तवरबाट बस्न पाउने अधिकार संविधानद्वारा प्रद्धत अधिकार भएकाले कमजोर परिवारलाई नै लक्षित गरिएको बताए। उनले घर निर्माण कार्य सर्वसाधारणको जनजीविकाको सवाल भएकाले रोजगारीको अवसर र स्थानीय बाँस अधिकतम प्रयोगमा आउनेमा ढुक्क रहेको बताए। उनले भने, सर्वसाधारणलाई १२ महिनै घाम पानी र आँधी हुरीबाट बचाई राख्न सुरक्षित आवास गृह निर्माण सुरु गरेका हौं।' उपमेयर महेश्वरी राईले नगरपालिकाको पहिलो दायित्व भनेकै अव्यवस्थितलाई व्यवस्थित गर्ने भएकाले ५० वटा घरले तत्काल सम्बोधन हुने बताए। उनले भनिन्, जो गरिब, असाह्य छ, त्यस्तालाई प्राथमिकता राखेर घर निर्माण कार्य सुरु गरेका छौ, आशा छ यो कार्यक्रमको प्रभावकारिताले आगामी वर्ष थप घर बनाउन सहज पुग्ने छ।'"
डिभिजन वन कार्यालय पर्साका अधिकृत यादव निलम्बित,"जनकपुरधाम : डिभिजन वन कार्यालय पर्साका सहायक वन अधिकृत राम प्रसाद यादव निलम्बनमा परेका छन्। सेवाग्राहीबाट घुस लिइरहेको भिडियो फेला परेपछि उद्योग पर्यटन तथा वन मन्त्रालयले अधिकृत यादवलाई अनुसन्धानका लागि भन्दै निलम्बन गरेको हो। हिरासतमा रहेको अभियुक्तका सरोकारवालासँग आर्थिक लेनदेन गरेको भनी विद्युतीय माध्यमबाट बुझिन आएकाले उनलाई ६० दिनका लागि निलम्बन गरिएको मन्त्रालयकी प्रवक्ता अञ्जना कायस्थले जानकारी दिइन्। सहायक अधिकृत (७ औँ तह) यादव प्रदेश निजामती सेवा ऐन, २०७७ को दफा ८७ (२) बमोजिम निलम्बन गरिएको हो। कसुर गरेको सो विषयमा छानविन तथा जाँचबुझ कार्यमा झुठा सबुत, प्रमाण संकलन गर्न सक्ने वा आफ्नो विरुद्धको सबूत प्रमाण गायब गर्न सक्ने सम्भावनालाई मध्यनजर गर्दै उनलाई निलम्बन गरिएको मन्त्रालयले जनाएको छ। बाराको परवानीपुर गाउँपालिका१ स्थित मुसहरी बस्ने जय नरायण साह विरुद्ध अवैध रुपमा वन पैदावार ओसारपसार मुद्दामा गत फागनु १६ गतेदेखि अधिकृत यादवले अनुसन्धान गरिरहेका थिए। गत चैत ६ गने अभियुक्त साह पक्राउ परे। जय नरायणले ट्याक्टर अरूलाई भाडामा दिएका थिए। भाडामा लिने व्यक्तिले उनको गाडीबाट काठ ओसारपसार गरिरहेका थिए। त्यसै क्रममा सवारी धनी पक्राउ परे। उनीसँग मुद्दा मिलाइदिने, पैसा नदिए जेल पठाइदिने भनेर धाकधम्की दिँदै अधिकृत यादवले झण्डै ४ लाख पैसा लिइसकेको विभिन्न अडियो प्रमाण आयो', मन्त्रालयका एक अधिकारीले भने। ती अधिकारीका अनुसार प्रमाण फेला परेपछि राज्यमन्त्री रहबर अन्सारीको निर्देशनमा यादवलाई कारबाही प्रक्रिया अघि बढाइएको हो। 'विगतमा मधेशमा देखिएका आर्थिक अनियमितता, भ्रष्टाचार र अनुशासनहीनता जस्ता विकृति र विसंगतिका अवशेषहरुलाई पूर्ण रुपमा निरुपण गर्दै नया पद्धति बसाल्ने हाम्रो प्राथमिकता रहेको छ। त्यसै अनुसार अनियमितताको आरोप लाग्नासाथ कर्मचारीलाई निलम्बन गरी अनुसन्धान अघि बढाइएको हो, राज्यमन्त्री अन्सारीले अन्नपूर्णसँगको कुराकानीमा भने।"
फैसला कार्यान्वयन गराउन धमाधम प्रतिवादी पक्राउ,"जनकपुरधाम : जिल्ला प्रहरी कार्यालय धनुषाले गत फागुन ४ गते विभिन्न मुद्दामा फरार २० जना प्रतिवादीलाई एकैदिन पक्राउ गरी आवश्यक कारवाहीका लागि धनुषा जिल्ला अदालतमा उपस्थित गराएको छ। फागुन २ गते जिप्रका धनुषाले एकै दिन विभिन्न मुद्दामा फरार १३ जना प्रतिवादीलाई पक्राउ गरी अदालतमा उपस्थित गराएको हो। फागुन १ गते कर्तव्य ज्यान मुद्दामा २० वर्ष कैद र ८० हजार जरिवाना भएका फरार प्रतिवादीलाई प्रहरीले पक्राउ गरी अदालतमा उपस्थित गरायो। २०६२ फागुन २९ गतेको फैसला अनुसार कैद र जरिवाना भएका प्रतिवादी धनुषाको गणेशमान चारनाथ नगरपालिका ३ निवासी ६५ वर्षीय महेन्द्र यादवलाई प्रहरी टोलीले फैसला भएको लामो समयपछि पक्राउ गर्यो। धनुषा प्रहरीले अहिले विशेष अभियान चलाउँदै फरार प्रतिवादीहरूलाई नियन्त्रणमा लिन थालेको छ। कैद र जरिवाना असुल गर्न विशेष अभियानअन्तर्गत अदालतको तहशिल शाखा र प्रहरीको संयुक्त टोली परिचालन गरी फरार प्रतिवादीहरूलाई नियन्त्रणमा लिन थालिएको छ। तर, सरकारी उदासीनताकै कारण पञ्चायतकालीन समयमा भएको अदालतको फैसलाहरू अहिलेसम्म पनि कार्यान्वयन हुन सकेका छैनन्। मधेश प्रदेशको आठै जिल्लामा अदालतले फैसला गरेको २४ हजार २ सय २० वर्ष कैद सजाय र १ अर्ब ९० करोड ५७ लाख ६४ हजार रुपैयाँभन्दा बढी जरिवाना असुल गर्न बाँकी छ। अहिले हामीले उर्दी नै जारी गरी प्रतिदिन फरार प्रतिवादीहरूलाई विशेष निगरानी गरी पक्राउ गरिरहेका छौं, जिल्ला प्रहरी कार्यालय धनुषाका प्रहरी उपरिक्षक विश्वराज खड्का भन्छन्, अदालतको फैसला कार्यान्वयन गराउन हामी विशेष सक्रियताका साथ काम गरिरहेका छौं। प्रदेश प्रहरी कार्यालयका अनुसार जरिवाना असुलउपर गराउनेलाई कुल रकमको २५ प्रतिशत कमिसन दिन थालेपछि साढे २ वर्षभित्र ५ हजार ६ सय ५१ जनालाई पक्राउ गरी १ हजार ६ सय २ वर्ष कैद र ११ करोड ६२ लाखभन्दा बढी जरिवाना असुल गरिएको छ। उच्च अदालत जनकपुरका अनुसार मधेश प्रदेशका आठै जिल्लामा २४ हजार २ सय २० वर्ष कैद सजाय र १ अर्ब ९० करोड ५७ लाख ६४ हजार रुपैयाँभन्दा बढी जरिवाना असुल गर्न बाँकी छ। अदालतहरूबाट प्राप्त तथ्यांक अनुसार महोत्तरी जिल्लामा २ हजार ४ सय १० वर्ष कैद र ११ करोड ९० लाख ९७ हजार ४९० रुपैयाँ जरिवाना असुल उपर गर्न बाँकी रहेको छ। त्यसैगरी सिरहामा २ हजार १९ वर्ष कैद र १३ करोड ६३ लाख ९९ हजार रुपैयाँ जरिवाना, सर्लाहीमा ५ हजार ७ सय २३ वर्ष कैद र ६१ करोड १८ लाख ३३ सय ७९, रौतहट जिल्लामा २ हजार ६ सय ३७ वर्ष कैद र ८ करोड ३८ लाख ९३ हजार ३९९ रुपैयाँ जरिवाना असुल उपर गर्न बाँकी छ। त्यसैगरी, सप्तरी जिल्लामा २ हजार ९२१ वर्ष कैद र ६ करोड २९ लाख १५ हजार ३४२ रुपैयाँ जरिवाना असुल उपर गर्न बाँकी छ। भारतसँगको खुल्ला सिमाना, अपराध गरेकाहरूको साविक र हालको ठेगाना परिवर्तन भएको र सफ्टवेयरको अभावमा लगत अद्यावधिकको समस्या लगायतका कारण असुलउपर गरेको भन्दा २३ गुणा कैद र १६ गुणाभन्दा बढी जरिवाना बाँकी छ। पञ्चायतकालीन समयमा भएको अदालतको फैसला अहिलेसम्म कार्यान्वयन नहुँदा पीडितको मनोबल खस्किएको छ भने अपराधीको मनोबल बढेको हो। त्यसो त कैद र जरिवाना भुक्तानी गर्न बाँकी रहेकाहरूलाई सरकारी कार्यालयमा सेवा दिन रोक लगाइएको छ।"

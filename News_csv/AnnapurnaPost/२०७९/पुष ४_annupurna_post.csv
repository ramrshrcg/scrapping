शीर्षक,विवरण
कोभिड बढेपछि बेइजिङमा अनलाइनबाट उपचार सेवा,"बेइजिङ : चीनको राजधानी बेइजिङमा कोभिड१९ को संक्रमण बढ्न थालेसँगै अनलाइनबाट उपचार सेवा दिन थालिएको छ। बढ्दो संक्रमणलाई न्यूनीकरण गर्नका लागि उक्त सेवा सुरु गरिएको सोमबार पत्रकार सम्मेलनमार्फत सहरी स्वास्थ्य आयोगका अधिकारी थु च्रिथाओले जानकारी दिए। बेइजिङका अस्पतालहरूले कोभिड१९ का बिरामीलाई अनलाइनबाट सेवाको अवसर दिन सक्ने आयोगका अधिकारी थुले जानकारी दिए। मूल्य र स्वास्थ्य विमाको सहायतामा उक्त सेवा दिन सकिने उनको भनाइ छ। सार्वजनिक अस्पतालले भौतिक रूपमा सेवा दिँदा लाग्ने शुल्क र बिमा अनुसारकै अनलाइनमार्फत सेवा प्रवाह गर्न सक्छन्। सामान्य बिरामीलाई स्वास्थ्यकर्मीको सिफारिसमा औषधि पुर्याउन सकिन्छ। बढ्दो माग पूरा गर्न विगत दुई सातादेखि त्यहाँका बासिन्दाहरूलाई औषधिको आपूर्ति बढाइरहेको उनको भनाइ छ। वृद्धवृद्धा, बालबालिका र गर्भवतीलगायतका बढी प्रभावित हु्ने समूहलाई बढी ध्यान दिइएको छ।"
सरकार गठनको काउन्टडाउन : पहिलो दिन दलहरूले केके गरे?,"काठमाडौं : राष्ट्रपतिबाट सरकार गठन आह्वान भएको पहिलो दिन नेकपा माओवादी केन्द्रका अध्यक्ष पुष्पकमल दाहाल 'प्रचण्ड' र नेकपा एकीकृत समाजवादीका अध्यक्ष माधव कुमार नेपालबीच भेटवार्ता भएको छ। कोटेश्वरस्थित नेपाल निवासमा दुई अध्यक्षबीच सत्ता समीकरणको विषयमा भेटवार्ता भएको हो। प्रचण्ड आफ्नै नेतृत्वमा सरकार बनाउन तीव्र लबिङमा छन्। नवनिर्वाचित सांसदहरूको ढाड्सबाट हौसिएका कांग्रेस सभापतिसमेत रहेका प्रधानमन्त्री शेरबहादुर देउवाले शनिबार नेपालसँग भेटवार्ता गरेपछि प्रचण्ड कोटेश्वर पुगेका हुन्। आफ्नो नेतृत्वको सरकार गठनका लागि माधव नेपालको लाइनबाट 'क्लियर' हुन देउवाले शनिबार नेपालसँग भेटेका हुन्। देउवासँगको भेटपछि अतालिएका प्रचण्डले सोमबार 'समाजवादी शक्ति'लाई थप बलियो बनाउनुपर्ने नेपाललाई सुझाएका थिए। 'प्याकेज'मै सहमति हुनुपर्ने अडान लिएका नेपालले देउवा र प्रचण्ड दुबैसँग आफ्नो आकांक्षा व्यक्त गरेको स्रोतको भनाइ छ। माधव नेपालले सत्ता गठबन्धनले आफूलाई राष्ट्रपतिको रूपमा अगाडि बढाउनुपर्ने अडान लिएका छन्। उनले पार्टीभित्रका निकट नेताहरूलाई पनि 'प्याकेज'मा सहमति गर्दा आफूलाई राष्ट्रपतिको रूपमा अगाडि सार्नुपर्ने बताउँदै आएका छन्। सोमबार निवासमै पुगेका केही नेताहरूलाई पनि नेपालले यही अडानलाई दोहोर्याएका थिए। 'गठबन्धनलाई निरन्तरता दिनुपर्ने कुरामा पार्टीभित्र दुई मत छैन। तर सरकार गठन पक्रिया अगाडि बढ्दै गर्दा 'प्याकेज'मा सहमति गर्नुपर्ने हाम्रो मुख्य अडान हो। हामी प्रधानमन्त्री वा अन्य पदको आकांक्षामा छैनौं। राष्ट्रपति हाम्रो बटमलाइन हो,' एकीकृत समाजवादीका एक नेताले अन्नपूर्णसँग भने। एमालेसँग सत्ता सहकार्य गर्दा आफू अडानबाट पछि हट्नुपर्ने बाध्यात्मक परिस्थितका कारण नेपाल यही गठबन्धनलाई निरन्तरता दिन चाहन्छन्। उनले सोमबार सार्वजनिकरूपमै वामपन्थीको सरकार बनाउने विषय जनता अलमल्याउने कुरा भएको स्वीकारे। नवनिर्वाचित सांसदहरूलाई बधाइ दिँदै नेपालले भने, 'कम्युनिस्ट आन्दोलन विसर्जन भइरहेको देख्दादेख्दै पुरानै अवस्थामा हामीहरू फर्किँदैनौं।' संसदको ठूलो दल नेपाली कांग्रेसमा भने संसदीय दलको नेता छान्न सकस देखिएको छ। संस्थापन र संस्थापनइतरबाट समेत आकांक्षीहरू भएपछि दलको नेता छान्न सकस देखिएको हो। यता ६० बढी सिट आफ्नो पक्षमा रहेको दाबी गर्दै आएका प्रचण्डले भने प्रधानमन्त्रीकै लागि सबै कुरा दाउमा नलगाउने बताएका छन्। सोमबार चितवन पुगेका प्रचण्डले भने, 'मैले प्रधानमन्त्रीको लागि सबै चिज दाउमा लगाउने काम गरेको छैन।' यद्यपि उनले प्रधानमन्त्री देउवासँग औपचारिकरूपमै आफूलाई प्रधानमन्त्रीमा सघाउन प्रस्ताव गरेका थिए। उनले एमालेसँग सम्बादलाई भने स्वभाविक बताए। स्वभावैले निर्वाचनपश्चात् सबै राजनीनिक दलसँग छलफल चलिराखेको छ। नयाँ पार्टीसँग पनि छलफल भएको छ। माओवादीएमाले, कांग्रेसएमालेबीच पनि कुरा भइरहेको छ। गठबन्धनमा आबद्ध सबै दलहरूले एमालेसँग छलफल गरिरहेका छन्,' प्रचण्डले भने। उनले एमालेसँग खुला विकल्पका रूपमा सम्बाद भइरहेको स्वीकारे। यता राष्ट्रिय प्रजातन्त्र पार्टीका अध्यक्ष राजेन्द्र लिङ्देनले राप्रपालाई सरकारमा जान हतार नभएको बताए। नवनिर्वाचित सांसदहरूलाई बधाइ दिँदै उनले मन्त्री खानको लागि कसैको घर नधाउने बताए। 'सरकारमा नजाने कमस खाएका त छैनौं। तर कुनै दलको पुच्छर हामी बन्दैनौं। सरकारमा जानुपरे वा कसैलाई समर्थन गर्नुपरे कारणसहित बताउँछौं,' उनले भने। धमाधम संसदीय दलको नेता चयन, कांग्रेसमा सकस राष्ट्रपति विद्यादेवी भण्डारीले सरकार गठनको समयसीमा तोकेपछि दलहरूले धमाधम संसदीय दलका नेता छान्न थालेका छन्। सोमबार नेकपा एकीकृत समाजवादीले दलको नेता छानेको छ। पार्टी अध्यक्ष माधव कुमार नेपाल संसदीय दलको नेता बनेका छन्। त्यस्तै राष्ट्रिय स्वतन्त्र पार्टीले पनि सभापति रवि लामिछानेलाई संसदीय दलको नेता चयन गरेको छ। सोमबार बुढानिलकन्ठमा बसेको बैठकले लामिछानेलाई दलको नेता निर्विरोध चयन गरेको हो। सोमबारदेखि जारी आवासीय बैठकमा सरकारमा जाने कि नजाने वा जाने भए कस्ता एजेण्डा लिएर जाने भन्ने विषयमा छलफल भइरहेको बताइएको छ। लामिछानेले पनि आफूहरूको एजेण्डा मिले सरकारमा जाने बताइसकेका छन्। त्यस्तै जनमत पार्टीले अध्यक्ष सीके राउतलाई संसदीय दलको नेता चयन गरेको छ। संसदमा ६ सिट रहेको जनमतले उपनेतामा अब्दुल खान, प्रमुख सचेतकमा अनिता साह र सचेतकमा गोमा लाभ सापकोटालाई चयन गरेको बीपी साहले जानकारी दिए। संसदको ठूलो दल नेपाली कांग्रेसमा भने संसदीय दलको नेता छान्न सकस देखिएको छ। संस्थापन र संस्थापनइतरबाट समेत आकांक्षीहरू भएपछि दलको नेता छान्न सकस देखिएको हो। संस्थापन पक्षबाट सभापति शेरबहादुर देउवा संसदीय दलको नेता बन्न निर्विकल्प रहँदा संस्थापनइतरबाट नेता शेखर कोइराला र महामन्त्री गगन थापा बढी आकांक्षी देखिएका छन्। दुईमध्ये कसलाई अगाडि बढाउने भन्ने विषयमा सोमबार बैठक डाकिए पनि निष्कर्षमा पुग्न नसकेको सो समूहका एक नेताले बताए। बैठक फेरि भोलि बिहान बोलाइएको छ। राष्ट्रपति विद्यादेवी भण्डारीले संविधानको धारा ७६(२) बमोजिम प्रधानमन्त्री पदमा दाबी गर्न पुस १० (आइतबार)सम्म समयसीमा दिएकी छन्। बहुमत पुर्याउने दलले आइतबार ५ बजेभित्र दाबी पेस गर्नुपर्नेछ। यसैबीच नेपाली कांग्रेसले संसदीय दलको नेता छान्न कार्यतालिका सार्वजनिक गरेको छ। भीष्मराज आङ्देम्बे संयोजक रहेको निर्वाचन समितिले सोमबार ८९ सदस्यीय सांसदहरूको नामावली प्रकाशन गरेको छ। संसदीय दलको नेता बन्ने आकांक्षीहरूले भोलि (मंगलबार) दिउँसो २ बजेभित्र उम्मेदवारी दिनुपर्ने छ। कांग्रेसले बुधबार संसदीय दलको नेता छान्दैछ। यस्तो छ सरकार गठन प्रक्रिया राष्ट्रपति विद्यादेवी भण्डारीले संविधानको धारा ७६(२) बमोजिम प्रधानमन्त्री पदमा दाबी गर्न पुस १० (आइतबार)सम्म समयसीमा दिएकी छन्। बहुमत पुर्याउने दलले आइतबार ५ बजेभित्र दाबी पेस गर्नुपर्नेछ। धारा ७६ (१) बमोजिम प्रधानमन्त्री नियुक्ति गर्न कुनै पनि दलले स्पष्ट बहुमत प्राप्त गरेको नदेखिएपछि धारा ७६(२) बमोजिम राष्ट्रपतिले आह्वान गरेकी हुन्। उपधारा २ बमोजिम सात दिनभित्र सरकार नबने उपधारा ३ मा जान्छ। उक्त उपधारामा लेखिएको छ, प्रतिनिधिसभाको निर्वाचनको अन्तिम परिणाम घोषणा भएको मितिले ३० दिनभित्र उपधारा (२) बमोजिम प्रधानमन्त्री नियुक्ति हुनसक्ने अवस्था नभएमा वा त्यसरी नियुक्त प्रधानमन्त्रीले उपधारा (४) बमोजिम विश्वासको मत प्राप्त गर्न नसकेमा राष्ट्रपतिले प्रतिनिधिसभामा सबैभन्दा बढी सदस्यहरू भएको दलको संसदीय दलको नेतालाई प्रधानमन्त्री नियुक्त गर्नेछ। २ सय ७५ सदस्यीय प्रतिनिधिसभामा बहुमत पुर्याउन १ सय ३८ सिट चाहिन्छ। कांग्रेस र एमालेबाहेक कुनै पनि दुई दल मिल्दा बहुमत पुग्ने अवस्था छैन। कांग्रेसले ८९ एमालेले ७८ सिट जितेका छन्। माओवादीले ३२, रास्वपा २०, राप्रपा १४, जसपा १२, एकीकृत समाजवादी १०, जनमत ६, लोसपा ४, नागरिक उन्मुक्ति ३, राष्ट्रिय जनमोर्चा र नेमकिपाले ११ सिट जितेका छन्। स्वतन्त्रले ५ सिट जितेका छन्।"
वन एक्स बेट मार्फत सट्टाबाजी गराउने दुई जना पक्राउ,"काठमाडौं : वन एक्स बेट लगायतका बेटिङ एप्लिकेसनमार्फत सट्टाबाजी लगाउन रकम संकलन गर्ने गराउने कार्यमा संलग्न रहेको अभियोगमा २ जनालाई सोमबार प्रहरीले पक्राउ गरेको छ। पक्राउ पर्नेमा भक्तपुर नगरपालिका१६ घर भई चाँगुनारायण नगरपालिका९ ताथली बस्ने ३१ वर्षीय सुनील चौगुठी र भक्तपुर नगरपालिका१२ घर भई सूर्यबिनायक नगरपालिका८ आदर्शटोल बस्ने २५ वर्षीय अजय भेले रहेका छन्। फिफा बिश्वकप २०२२ लगायत विभिन्न खेल तथा गतिविधिहरूमा सट्टाबाजी गर्ने प्रयोग हुने बेटिङ एपमार्फत सट्टेबाजी लगाउन रकम संकलन गर्ने गराउने कार्यमा एजेन्टहरू सक्रिय रहेको भन्ने सूचनाका आधारमा काठमाडौं उपत्यका अपराध अनुसन्धान कार्यालय मिनभवनबाट खटिएको प्रहरीले वन एक्स बेटका एजेन्टका रूपमा सक्रिय रहेका उनीहरूलाई पक्राउ गरेको हो। उनीहरूले विभिन्न प्रलोभन देखाई एजेन्ट बन्नका लागि प्रोत्साहित गर्ने गरेको, एजेन्टका रूपमा १ वर्षदेखि कार्य गर्न थालेको, रिडि नामक एप्लिकेसन बनाई कारोबार गर्ने गरेको र बढी रकम संकलन तथा भुक्तानी गर्ने एजेन्टहरू प्रोत्साहित हुने गरेको तथ्य खुलेको छ। साथै सुनीलको २३ वटा बैंकमा रहेका २५ वटा खाताहरूमध्ये ७ वटा बैंक खाताहरूबाट करिब १ वर्षको अवधिमा २ करोड ४५ लाख ७१ हजार ८ सय ९९ रुपैयाँ र अजयको विभिन्न १९ वटा बैंक खाताहरूमध्ये ५ वटा बैंक खाताहरूबाट करिब ६ महिनाको अवधिमा ६० लाख २९ हजार ९ सय १५ रुपैयाँ बराबरको कारोबार भएको अनुसन्धानबाट खुल्न आएको छ। उनीहरूलाई सट्टाबाजी गर्न गराउन नहुने कसूर अन्तर्गत थप अनुसन्धान एवं कारबाहीको लागि जिल्ला प्रहरी परिसर भक्तपुर पठाइएको छ।"
"मुस्ताङको घरपझोङमा एम्बुलेन्स छ, चालक छैनन्","जोमसोम : मुस्ताङको घरपझोङ४ जोमसोमकी न्हिमाढोका गुरुङ जोमसोम अस्पतालमा सुत्केरी भइन्। तर, उनले जन्माएको शिशुमा स्वास्थ्य समस्या देखियो। जोमसोम अस्पतालमा उपचार सम्भव नहुँदा शिशुलाई चिकित्सकले पोखरा रिफर गरे। न्हिमाढोकाका आफन्तले पोखरा लैजान घरपझोङ गाउँपालिकाको एम्बुलेन्स माग गरे। तर, चालक नहुँदा सम्भव भएन। शिशुलाई चालक अर्कै खोजेर गाउँपालिकाको एम्बुलेन्समा पोखरातर्फ लगिन्। तर,उनको शिशु अस्पताल नपुर्याउँदै बीचबाटोमै खेर गयो। यो गत मंसिर ४ गतेको घटना थियो। मुस्ताङको लोघेरक दामोदरकुण्ड गाउँपालिका ध्ये गाउँकी ल्हामोगुरुङको ६४ वर्षीय बुवा भुचिङ गुरुङ कलेजोसम्बन्धी समस्याले बिरामी पर्दा मंसिर २४ गते जोमसोम अस्पतालमा ल्याइयो। अस्पतालमा ल्याइएका उनलाई थप उपचारका लागि पोखरा रिफर गरियो। मुस्ताङको घरपझोङ गाउँपालिकामा भारतीय राजदूतावासले दिएको नयाँ एम्बुलेन्स छ। तर, एम्बुलेन्सकै लागि भनेर चालकको अझै व्यवस्थापन गरिएको छैन। पोखरा रिफर गरिएका गुरुङलाई लैजान एम्बुलेन्स खोजियो। तर ,घरपझोङ गाउँपालिकामा एम्बुलेन्स भएपनि चालक थिएनन्। उनलाई पनि थासाङको लेतेबाट अर्को चालक खोजेर घरपझोङको एम्बुलेन्समा पोखरा पठाइयो। मंसिर २९ गते फेरी घरपझोङ१ चिमाङ बस्ने मंगल थकाली पिसाबको समस्याले जोमसोम अस्पताल पुगे। तर,उनको उपचार पनि त्यहाँ सम्भव भएन। उनले पनि भाडाको गाडी रिजर्भ गर्नुपर्यो। जोमसोमका ७७ वर्षीय सोमत बहादुर विक मृगौला सम्बन्धी रोगले बिरामी परे। उनलाई जोमसोम अस्पतालबाट पोखरा लैजानुपर्ने भयो। पुस १ गते बिरामी परेका उनलाई अर्को प्राइभेट गाडी रिजर्भ गरी पोखरा लगियो। उनले चर्को शुल्क तिरेर प्राईभेट गाडीको व्यवस्था गर्नुपर्यो। यो त प्रतिनिधि पात्र मात्र हुन्। उनीहरू जस्ता धेरै सर्वसाधरणले एम्बुलेन्स सेवाबाट बञ्चित हुन परेको छ। मुस्ताङको घरपझोङ गाउँपालिकामा भारतीय राजदूतावासले दिएको नयाँ एम्बुलेन्स छ। तर, एम्बुलेन्सकै लागि भनेर चालकको अझै व्यवस्थापन गरिएको छैन। दूतावासले गत जेठ महिनामा गाउँपालिकालाई नयाँ एम्बुलेन्स उपहार दिएको थियो। गाउँपालिकाले एम्बुलेन्स सञ्चालन तथा व्यवस्थापन कार्यविधि २०७८ समेत तयार गरेको छ। कार्यविधिमा चालक व्यवस्थापनसहित अन्य एम्बुलेन्स सञ्चालन सम्बन्धी थुप्रै नियमहरू बनायो। तर, एम्बुलेन्सको उपयोग सम्बन्धमा प्रभावकारीता ल्याउन सकेको छैन। गाउँपालिकाले प्रशासनिक तथा जनप्रतिनिधिका लागि व्यवस्थापन गरिएकै चालकबाट एम्बुलेन्स सञ्चालन गर्दा प्रभावकारिता आउन नसकेको हो। अहिले पनि एम्बुलेन्स चलाउने जिम्मा गाउँपालिकाकै सरकारी गाडी चलाउने चालकलाई जिम्मा दिइएको छ। अस्पतालमा एम्बुलेन्स सेवाग्राहीले गाउँपालिकामा एम्बुलेन्स चालक नहुँदा यसप्रकारको समस्या उत्पन्न भएको हो। एम्बुलेन्स सेवाबाट पीडित जोमसोमकी सरिता विकले नागरिकको सेवाका लागि उपलब्ध एम्बुलेन्सलाई चालकको व्यवस्था गर्नपर्ने बताइन्। हामीले एम्बुलेन्स चालक खोजिरहेका छौं, हेभी र लाइट दुवै चलाउने चालक खोज्दैछौं ,अध्यक्ष लालचनले भने अहिले कामचलाउ मात्र गरिएको हो अब छिट्टै एम्बुलेन्स चालक नियुक्ती गछौं।' उनले स्वास्थ्य जस्तो संवेदनशील विषयमा स्थानीय तह जिम्मेवार हुनु पर्ने बताइन्। यस्तै, घरपझोङ१ चिमाङका मंगल थकालीले गाउँपालिकाले एम्बुलेन्स सेवालाई छिटो छरितो र सेवामैत्री बनाउन चालक राख्न कन्जुस्याई गरेको बताए। यता, घरपझोङ गाउँपालिकाका अध्यक्ष मोहनसिंह लालचनले एम्बुलेन्स चलाउने चालकको व्यवस्थापन चाँडै गरिने बताए। हामीले एम्बुलेन्स चालक खोजिरहेका छौं, हेभी र लाइट दुवै चलाउने चालक खोज्दैछौं ,अध्यक्ष लालचनले भने अहिले कामचलाउ मात्र गरिएको हो अब छिट्टै एम्बुलेन्स चालक नियुक्ती गछौं।' मुस्ताङको थासाङ३ को लेते प्राथमिक स्वास्थ्य केन्द्र र थासाङ१ टुकुचे स्वास्थ्य चौकीमा एम्बुलेन्ससहितको चालकको व्यवस्था गरिएको छ। उपल्लो मुस्ताङको लोमान्थाङ र लोघेकर दामोदरकुण्ड गाउँपालिकामा एम्बुलेन्स सुविधा छैन। मुस्ताङ जिल्ला अस्पतालमा एम्बुलेन्स भएपनि बिग्रिएर जीर्ण बनेको अस्पतालका मेसु डाविशाल तिवारीले जानकारी दिए। हामीले सबै प्रक्रिया पुर्याएर नयाँ एम्बुलेन्सको माग प्रदेश सरकार गर्दै कागजात पठाएका छौं,उनले भने, पक्कै पनि प्रदेश सरकारले चाँडै एम्बुलेन्स पठाउला। यस्तै, नेपाल रेडक्रस सोसाइटीको स्वामित्वमा रहेको एक एम्बुलेन्स पनि ज्यादै पुरानो भएर जीर्ण बनेको छ। सो एम्बुलेन्स भारतीय दूतावासको सहयोगमा प्राप्त भएको थियो। रेडक्रसका जिल्ला सभापति चन्द्रबहादुर थकालीले एम्बुलेन्स काम चलाउ अवस्थामा समेत नरहेको जानकारी दिए। मुस्ताङको जोमसोममा एम्बुलेन्स सेवा सुविधा प्रभावकारिता नहुँदा घरपझोङ गाउँपालिकासहित उपल्लो भेगका दुईपालिकाका बिरामीलाई थप उपचारका लागि पोखरा लैजान समस्या परेको हो।"
"मंगलबार दिउँसो देशको एउटा प्रदेशमा वर्षाको सम्भावना, तीन प्रदेशमा हिमपात","काठमाडौं : मंगलबार दिउँसो देशको एउटा प्रदेशमा वर्षाको सम्भावना देखिएको छ। मौसम पूर्वानुमान महाशाखाका अनुसार प्रदेश १ को पहाडी भूभागका एकदुई स्थानमा हल्का वर्षाको सम्भावना रहेको छ। यस्तै, प्रदेश १, बागमती प्रदेश र गण्डकी प्रदेशका उच्च पहाडी भूभागको एकदुई स्थानमा हल्का हिमपातको पनि सम्भावना रहेको महाशाखाले जनाएको छ। मंगलबार रातको समयमा प्रदेश १ को उच्च पहाडी तथा हिमाली भूभागको एकदुई स्थानमा हल्का हिमपातको सम्भावना रहेको छ।"
कारको ठक्करबाट पैदलयात्रीको मृत्यु,काठमाडौं : काठमाडौंको टोखा नगरपालिका४ सेल्सबेरीमा कारको ठक्करबाट पैदलयात्रीको मृत्यु भएको छ। बा१२च १६१ नम्बरको कारको ठक्करबाट टोखा नगरपालिका४ बस्ने ७३ वर्षीय गोपाल गुरुङको आइतबार दिउँसो मृत्यु भएको हो। ठक्करबाट गम्भीर घाइते भएका उनको टिचिङ अस्पताल महाराजगंजमा उपचारका क्रममा मृत्यु भएको हो। ठक्कर दिएर फरार भएका कार चालकको प्रहरीले खोजी गरिरहेको छ।
पानी बसेर अनि दूध उभिएर पिउँदा के फाइदा हुन्छ ?,काठमाडौं : हाम्रा हजुरबुबा हजुरआमाले पानी बसेर अनि दूध उभिएर पिउनुपर्छ भनेका सुन्दै आएका हौं। यसमा केही वैज्ञानिक तथ्य पनि भेटिएका छन्। पानी बसेर किन पिउने ? पानी बसेर पिउँदा हाम्रो शरीरका मांशपेशीले आराम पाउँछन्। हामीले खाएका खाना तथा तरल पदार्थ पचाउन यसले मद्दत गर्छ। बस्दाखेरि मृगौलाले पनि सजिलै फिल्टर गर्ने गर्छ। यसरी पानी पिउँदा हड्डीमा भएको क्याल्सियममा कमि आउँदैन्। उभिएर पानी पिउँदा अल्सर हुने खतरा तथा छाती पोल्ने समस्या देखिन सक्छ। उभिएर पानी पिउँदा तरल पदार्थ सन्तुलित हुन पाउँदैन्। दूध किन उभिएर पिउने ? हामीले उभिएर दूध पिउँदा क्याल्सिएम शरीरमा सजिलै पुग्छ। रगत बहे जस्तै दूध पनि सजिलै शरीरका सबै भागमा पुग्न पाउँछ। यसरी दूध पिउँदा दूधबाट पाइने सबै पोषक तत्व पाउन सकिन्छ। बसेर दूध पिउँदा यसको सञ्चारमा समस्या हुन्छ। एजेन्सीबाट
इजाजतविना जडीबुटी ओसारपसार गर्ने दुई जना पक्राउ,जाजरकोट : इजाजतविना जडीबुटी ओसारपसार गर्ने दुई जनालाई प्रहरीले पक्राउ गरेको छ। डोल्पाबाट नेपालगञ्जतर्फ जाँदै गरेको भे१ख ३५१९ नम्बरको ट्रक चेकजाँच गर्दा इजाजतविनै जडीबुटी ओसारपसार गर्न लागेका दुई जनालाई जाजरकोट प्रहरीले सोमबार पक्राउ गरेको हो। पक्राउ पर्नेमा जाजरकोटको छेडागाड नगरपालिका७ का सुरेन्द्र शाही र ट्रक चालक बाँकेको कोहलपुर नगरपालिका१२ का खगेन्द्र खत्री रहेका जिल्ला प्रहरी कार्यालय जाजरकोटले जनाएको छ। ट्रकमा ८९ बोरा अर्थात दुई हजार एक सय ९२ किलोग्राम जटामसी र १७ बोरा अर्थात चार सय ७६ किलोग्राम पदमचाल फेला परेको थियो। बरामद गरिएको जडिबुटी आवश्यक कारबाहीका लागि डिभिजन वन कार्यालय जाजरकोटमा पठाइएको छ।
पोखरामा साइकल दौडको तयारी,"पोखरा : पर्यटकीय सहर पोखरामा साइकल दौडको तयारी गरिएको छ। पोखरा महानगरपालिका खेलकुद विकास समितिको आयोजनामा आगामी बुधबार दोस्रो मेयर कप साइकल दौड प्रतियोगिताको तयारी गरिएको हो। तीन विधामा हुने ५० किलोमिटर दूरीको साइकल दौडको तयारी गरिएको खेलकुद विकास समिति कास्कीका अध्यक्ष दीपक गोदारले सोमबार पोखरामा आयोजित पत्रकार सम्मेलनमा जानकारी दिए। प्रतियोगितामा सहभागी हुन कास्की, काठमाडौं, सिन्धुपाल्चोक, बाँके, रुपन्देही, सुनसरी, नुवाकोट, धादिङ, स्याङ्जा, तनहुँलगायत जिल्लाबाट तीन विधामा ६० जनाभन्दा बढी खेलाडीले नाम दर्ता गराइसकेको आयोजकले बताएका छन्। नेपाल साइक्लिङ संघ, कास्की जिल्ला साइक्लिङ संघको प्राविधिक सहयोगमा हुन लागेको प्रतियोगितामा साइकल सिटी पोखराले पनि सहयोग रहने छ। ४० वर्षमुनिको महिलापुरुष र ४० वर्षमाथि गरी तीन विधामा साइकल दौड हुनेछ। पोखरा२१ को युवा वर्ष आधारभूत विद्यालय कमेरे नजिकैबाट सुरु भई सोही वडाको मट्टिखान, धुवारकोट, बाघखोर, भालुडाँडा हुँदै पुनः कमेरेमा आएर समापन हुने आयोजकले जनाएको छ। यो रुट दुई फन्को लगाएपछि ५० किलोमिटर दुरी पुरा हुने कास्की जिल्ला साइक्लिङ संघका अध्यक्ष शंकर भण्डारीले बताए। प्रतियोगितामा ४० वर्षमुनिको महिला र पुरुषतर्फ प्रथम हुनेलाई ३० हजार, द्वितीयलाई २० हजार र तृतीयलाई १० हजार रुपैयाँ पुरस्कार राखिएको छ। ४० वर्षमाथिको विधामा प्रथम हुनेलाई १० हजार, द्वितीयलाई १० हजार र तृतीयलाई ५ हजार पुरस्कार दिइने आयोजकले जनाएको छ। ४० वर्षमुनिको विधामा सान्त्वना हुने दुईदुई जना महिला र पुरुष प्रतियोगीलाई ५५ हजार रुपैयाँ दिइने खेलकुद विकास समितिका सदस्य सचिव सुवास खड्काले जानकारी दिए।"
मौसमी कामदार व्यवस्थापन निर्देशिका स्वीकृत,"काठमाडौं : नेपाल सरकारले मौसमी कामदार व्यवस्थापन निर्देशिका, २०७९ स्वीकृत गरेको छ। यसैगरी सरकारले अन्नमा आधारित पूरक बाल आहारको गुणस्तर मापदण्ड निर्धारण गर्नेसम्बन्धी आदेश स्वीकृत गरेको सञ्चार तथा सूचना प्रविधिमन्त्री ज्ञानेन्द्रबहादुर कार्कीले जानकारी दिए। सरकारले कालीगण्डकी नदी क्षेत्रबाट दुई थान शिला जनकपुरधामस्थित जानकी मन्दिरलाई उपलब्ध गराउन स्वीकृति दिने निर्णय गरेको यही पुस ३ गते बसेको मन्त्रिपरिषद् बैठकको निर्णय सार्वजनिक गर्न आयोजित पत्रकार सम्मेलनमा उनले जानकारी दिएका हु्न्। यसैगरी खाद्यपदार्थमा हेभी मेटलको अधिकतम मात्रा निर्धारण गर्नेसम्बन्धी आदेश स्वीकृत गर्ने, नीलगिरि खोला १ र २ जलविद्युत् आयोजनाको २२० केभी प्रसारणलाइन निर्माणका लागि राष्ट्रिय वन क्षेत्र प्रयोग गर्न दिने निर्णय गरिएको छ। बैठकले माथिल्लो फावाखोला जलविद्युत् आयोजना निर्माणका लागि राष्ट्रिय वन क्षेत्र प्रयोग गर्न दिने र संरक्षण क्षेत्र भित्रका जलविद्युत् आयोजनाका लागि थप सर्त समावेश गर्ने निर्णय गरेको सरकारका प्रवक्तासमेत रहेका मन्त्री कार्कीले बताए।"
राहदानी आवेदनका लागि साढे ३ बजेपछि मात्र अपोइन्टमेन्ट डेट लिन पाइने,"काठमाडौं : राहदानी बनाउन आवेदन दिँदा सेवाग्राहीले राहदानी विभागबाट लिनुपर्ने अपोइन्टमेन्ट डेटको समय परिवर्तन गरिएको छ। राहदानी विभागले सोमबार एक सूचना जारी गर्दै यस्तो समय परिवर्तन भएको जानकारी गराएको हो। विभागले गत साउन १७ गतेदेखि दैनिक बिहान ११ बजे राहदानी आवेदनका लागि अपोइन्टमेन्ट डेटको बुकिङ खोल्ने व्यवस्था कार्यान्वयनमा ल्याएको थियो। तर अब पुस ५ गतेदेखि लागू हुनेगरी अपराह्न साढे ३ बजेदेखि मात्र अपोइन्टमेन्ट डेट खोल्ने विभागले जनाएको छ। अपोइन्टमेन्ट डेट लिनका लागि एकै समयमा धेरै सेवाग्राहीबाट माग भइआएको र यसले सर्भरमा चाप देखिएका कारण यस्तो समय परिवर्तन गरिएको पनि विभागले जनाएको छ। 'प्रायःजसो जिल्ला र इलाका प्रशासन कार्यालयहरूले पनि सोही समयमा बुकिङ खोल्ने गरेको विभागमा जानकारी प्राप्त हुन आएको छ। जसकारण विभागको सर्भरमा अत्यधिक चाप पर्न गई वेबसाइटको पेज खुल्न समय लाग्ने र हाई ट्राफिक भोलुम भन्ने म्यासेज देखाउने गरेको छ', विभागले सोमबार जारी गरेको सूचनामा भनिएको छ। राहदानी लिनका लागि फाराम भरी अनलाइनबाट मिति र समय बुक गर्नुपर्छ। बुकिङ गरेको मिति र समयभन्दा अगाडि आएर लाइन बसेकै आधारमा विभागले सेवा दिँदैन। त्यसकारण आफ्नो बुकिङको दिन तोकिएको समयमा मात्र आउनुपर्ने व्यवस्था रहेको छ। यसरी अपोइन्टमेन्ट बुक गर्नका लागि बिहान कार्यालय समयपछि विभागका सर्भरमा बढी चाप पर्ने गरेको थियो। अपराह्न साढे ३ बजेपछि अपोइन्टमेन्ट डेट लिने व्यवस्था कार्यान्वयन गर्दा सर्भरमा समस्या कम हुने विभागले जनाएको छ।"
बागमती प्रदेशसभामा सर्वदलीय बैठक आह्वान,काठमाडौं : बागमती प्रदेशसभामा नवनिर्वाचित प्रदेशसभा सदस्यहरूको शपथग्रहणको मिति र समय निर्धारण गर्ने उद्देश्यले यही पुस ८ गते प्रदेशसभा सचिवालयमा सर्वदलीय बैठक आह्वान गरिएको छ। बिहान ११ बजे बैठक बस्ने छ। सर्वदलीय बैठकबाट नवनिर्वाचित सदस्यहरूलाई शपथग्रहण गराउन सबै प्रदेशसभाका सदस्यहरुलाई सूचनाको सम्प्रेषण गरिएको सचिवालयका प्रमुख सचिव कृष्णहरि खड्काले जानकारी दिए। यसैगरी बागमती प्रदेशसभामा नुवाकोट जिल्लाको क्षेत्र नं २ (१) बाट प्रत्यक्षतर्फ निर्वाचित ७२ वर्षका रामप्रसाद ढुंगाना वर्तमान प्रदेशसभामा ज्येष्ठ सदस्य भएका छन्। उनी नेकपा (माओवादी केन्द्र) का तर्फबाट प्रदेशसभाको प्रत्यक्षतर्फको उम्मेदवार भई नुवाकोटबाट विजयी भएका हुन्। बागमती प्रदेशसभाको हाल सभामुख र उपसभामुखको निर्वाचन नभइसकेको अवस्थामा प्रदेशसभाको ज्येष्ठ सदस्य ढुंगानाले केही दिनभित्रै प्रदेशप्रमुख यादवचन्द्र शर्माबाट शपथग्रहण गरेपछि प्रदेशसभाका बाँकी एक सय नौजना सदस्यहरूलाई उनले शपथ गराउने कार्यसूची छ।
"खोटाङको बाक्सिला बजारमा भीषण आगलागी, पाँच घर जलेर नष्ट","खोटाङ : केपिलासगढी गाउँपालिका४ बाक्सिला बजारमा आज साँझ भीषण आगलागी भएको छ। जिल्लाको उत्तरी क्षेत्रका स्थानीय बासिन्दाको प्रमुख व्यापारिक केन्द्र बाक्सिला बजारस्थित स्थानीय दीपक गुरुङको घरबाट सुरु भएको आगो अहिले नियन्त्रण बाहिर रहेको प्रत्यदर्शीहरूले बताएका छन्। आगलागीबाट अहिलेसम्म पाँचवटा घर तथा दर्जनभन्दा बढी पसल जलेर नष्ट भएको इलाका प्रहरी कार्यालय बाक्सिलाले जनाएको छ। प्रहरीका अनुसार दीपक गुरुङ, रमेश परियार, शुभशेर राई र डिल्लीकुमार श्रेष्ठको घर पूर्णरूपमा जलेर नष्ट भएको हो। आगलागी नियन्त्रणमा लिन स्थानीय अकबर राईको घर भत्काउने काम भइरहेको गाउँपालिका उपप्रमुख गुरुराज राईले जानकारी दिए। 'आगलागी नियन्त्रणमा लिन गाउँपालिकाको जेसिबी प्रयोग गरेर स्थानीय अकबर राईको जल्दै गरेको घर ढाल्ने काम भइरहेको छ', उनले भने, आगलागी हुनुको कारण अहिलेसम्म पत्ता लागेको छैन। आगलागीबाट लाखौँको क्षति भइसकेको छ।' आगलागीमा परेका अकबर राईबाहेक अन्य सबैको घरमा पसल तथा होटल सञ्चालनमा रहेको गाउँपालिका उपप्रमुख राईले जानकारी दिएका छन्। दीपकको घरमा स्थानीय रत्ना गुरुङको कपडा पसल, रमेशको घरमा टेलर्स, शुभशेरको घरमा गाउँपालिका प्रमुख समीर राईको स्टेसनरी पसल तथा सोही घरको माथिल्लो तलामा इन्द्रा राईको होटल रहेको जनाइएको छ। डिल्लीकुमारको घरमा स्वयं डिल्लीकुमारको कपडा पसल तथा उनका छोरा पवन श्रेष्ठको कपडा र भाँडा पसल रहेको थियो। आगलागीबाट लाखौँको क्षति भएको अनुमान गरिएको गाउँपालिका उपप्रमुख राईले जानकारी दिए। जस्तापाताको छाना तथा ढुङ्गामाटोले बनेको परम्परागत घर भएका कारण आगलागी नियन्त्रणमा लिन समस्या भएको जिल्ला प्रहरी कार्यालय खोटाङका प्रमुख प्रहरी नायब उपरीक्षक मञ्जिल मुकारुङले जानकारी दिए। बाक्सिला बजारमा आगलागी हुनाका कारण अहिलेसम्म पुष्टि हुन बाँकी रहेको प्रहरीले जनाएको छ। आगलागीमा लाखौँको धनमाल जलेर नष्ट भए पनि अहिलेसम्म मानवीय क्षति भने हुन नपाएको प्रनाउ मुकारुङले जानकारी दिए।"
सिद्धार्थनगरमा सूर्तिजन्य पदार्थको बिक्री वितरणमा प्रतिबन्ध,"भैरहवा : रुपन्देहीको सिद्धार्थनगर नगरपालिकाले सूर्तिजन्य पदार्थको बिक्री वितरणमा प्रतिबन्ध लगाउने निर्णय गरेको छ। सिद्धार्थनगरको नगर कार्यपालिकाको बैठकले गुट्खा प्रकृतिका सूर्तिजन्य पदार्थको बिक्री वितरणमा प्रतिबन्ध लगाउने निर्णय गरेको हो। गुट्खा प्रकृतिका सूर्तिजन्य तयारी पदार्थको सेवनले जनस्वास्थ्यमा असर गर्नुका साथै सोबाट निस्किने फोहोरले नगरको सौन्दर्यतामा समेत असर पारेकोले नगर क्षेत्रमा गुट्खा प्रकृतिका सूर्तिजन्य पदार्थको बिक्री वितरणमा प्रतिबन्ध लगाइएको सिद्धार्थनगर नगरपालिकाका प्रमुख प्रशासकीय अधिकृत नवराज पौड्यालले बताए। सिद्धार्थनगरलाई क्लिन, ग्रिन र इको फ्रेन्डली सिटी बनाउनु हाम्रो उद्देश्य हो सिद्धार्थनगर नगरपालिका मेयर ईश्तियाक अहमद खानले भने, त्यसैअनुरूप गुट्खा प्रकृतिका सूर्तिजन्य पदार्थको बिक्री वितरणमा प्रतिबन्ध लगाइएको हो। उनले यस निर्णयले सुरुवाती चरणमा व्यवसायी र गुट्खा पारखीहरूलाई समस्या जस्तो अनुभूति हुनसक्ने भएपनि यसले नगर सुन्दर र सफा राख्न मद्दत पुग्ने बताए। नगरपालिका कार्यालयले गुट्खा प्रकृतिका सूर्तिजन्य पदार्थको विक्री वितरणमा प्रतिबन्धको ३५ दिने सार्वजनिक सूचना जारी गर्दै भनेको छ सो अवधी (३५ दिन) पश्चात पनि गुट्खा प्रकृतिका सूर्तिजन्य पदार्थको बिक्री वितरण गरेको पाइएमा प्रत्येक पटक व्यवसायीलाई पाँच हजारका दरले जरिवानाले लिइनेछ।"
बाल आहारको गुणस्तर मापदण्ड निर्धारण गर्नेसम्बन्धी आदेश स्वीकृत गर्ने मन्त्रिपरिषदको निर्णय,"काठमाडौं : सरकारले बाल आहारको गुणस्तर मापदण्ड निर्धारण गर्नेसम्बन्धी आदेश स्वीकृत गर्ने निर्णय गरेको छ । मन्त्रिपरिषद्का निर्णय सार्वजनिक गर्न सोमबार सञ्चार मन्त्रालयमा आयोजित पत्रकार सम्मेलनमा सरकारका प्रवक्ता ज्ञानेन्द्र बहादुर कार्की अन्नमा आधारित पूरक बाल आहारको गुणस्तर मापदण्ड निर्धारण गर्नेसम्बन्धी आदेश स्वीकृत गर्ने निर्णय भएको जानकारी दिए। यस्तै बैठकले खाद्य पदार्थमा रहेको हेभी मेटलको अधिकतम मात्रा निर्धारण गर्नेसम्बन्धी आदेश स्वीकृत गर्ने निर्णय गरेको छ भने निलगिरी खोला १ र २ जलविद्युत आयोजनाको २२० के भि प्रसारणलाइन निर्माणका लागि राष्ट्रिय वन क्षेत्र प्रयोग गर्न दिने निर्णय गरेको छ । त्यस्तै, माथिल्लो फावाखोला जलविद्युत आयोजना निर्माणका लागि राष्ट्रिय वन क्षेत्र प्रयोग गर्न दिने, संरक्षण क्षेत्र भित्रका जलविधुत आयोजनाका लागि थप शर्त समावेश गर्ने र मौसमी कामदार व्यवस्थापन निर्देशिका स्वीकृत गर्ने निर्णय भएको प्रवक्ता कार्कीले बताए। त्यस्तै मन्त्रीपरिषद्ले कालीगण्डकी नदी क्षेत्रबाट दुई थान शिला जनकपुरधामस्थीत जानकी मन्दिरलाई उपलब्ध गराउन स्वीकृति दिने निर्णय पनि गरेको छ ।"
"सामान्य अंकले बढ्यो सेयर बजार, कुन कम्पनीका लगानीकर्ताले कमाए,कसले गुमाए ?","काठमाडौं : नेप्से परिसूचक झिनो अंकले बढेको छ। सेयर कारोबारको दोस्रो दिन सोमबार नेप्से परिसूचक ३८३ अंकले बढेर १८५८८९ विन्दुमा पुगेको छ। सेन्सेटिभ इण्डेक्स ११५ प्रतिशतले बढेर ३६३९७ विन्दुमा अडिएको छ। नेप्से सामान्य अंकले बढे पनि कारोबार रकम भने आइतबारको तुलनामा घटेको छ। सोमबार ८८ करोड ६० लाख ९८ हजार ५६८ रुपैयाँ बराबरको सेयर कारोबार भयो। आइतबार १ अर्ब १५ करोड ७१ लाख बराबरको सेयर कारोबार भएको थियो। नेप्से परिसूचक २७५४ अंकले घटेको थियो। आज २५१ कम्पनीको २६ लाख ९९ हजार ३३१ कित्ता सेयर ८८ करोड ६० लाख ९८ हजार ५६८ रुपैयाँमा खरिदबिक्री भयो। एउटा मात्रै कम्पनीको सेयर १० प्रतिशतले बढ्यो। धवलागिरि लघुवित्त वित्तीय संस्थाको सेयर मूल्य १० प्रतिशतले बढेको हो। खप्तड लघुवित्त वित्तीयको ६०८ प्रतिशतले बढ्यो। यसदिन कारोबार रकमका आधारमा प्राइम कमर्सियल बैंक शीर्षस्थानमा रह्यो। सो बैंकको ६ करोड ९३ लाख रुपैयाँ बराबरको सेयर कारोबार भयो। कारोबारमा आएका १३ समूहमध्ये ९ समूहको सूचक बढ्यो भने ४ को घट्यो। डेभलपमेन्ट बैंक, फाइनान्स, होटल्स एन्ड टुरिजम, इन्भेस्टमेन्ट,लाइफ इन्स्योरेन्स, मनु एन्ड प्रो,म्चुअल फन्ड, नन लाइफ इन्स्योरेन्स र अदर्शको सूचक सकारात्मक देखिएको हो। यस्तै बैंकिङ, हाइड्रोपावर, माइक्रो फाइनान्स र ट्रेडिङ समूह सूचक भने ओरालो लागेको छ।"
जाडो बढेसँगै इन्फ्लुएन्जाको जोखिम,"काठमाडौं : जाडोयामसँगै इन्फ्लुएन्जा (फ्लु)सङ्क्रमण जोखिम बढेको छ। जाडोमा सक्रिय हुने इन्फलुएन्जा भाइरस बच्चादेखि युवा र वृद्धवृद्धामा इन्फ्लुएन्जाको सङ्क्रमण हुँने गर्दछ। दीर्घरोगी, गर्भवती, ज्येष्ठ नागरिक तथा रोग प्रतिरोधात्मक क्षमता कम भएकालाई इन्फ्लुएन्जाको सङ्क्रमण बढी हुने गर्दछ। शुक्रराज ट्रपिकल तथा सरुवा रोग अस्पतालका इन्फ्लुएन्जाका फोकलपर्सन डा मिलन ब्रजाचार्यले रोगप्रतिरोधात्मक क्षमता कम भएकालाई सङ्क्रमणको जोखिम बढी हुने गरेको बताए। 'दिर्घरोगी बिरामीलाई इन्फ्लुएन्जाले फोक्सोमा असर गरेर निमोनिया जस्ता समस्या आउन सक्छन,' उनले भने, 'यस्ता बिरामीलाई सघन उपचार कक्ष (आइसियु)मा राखेर उपचार गर्नुपर्दछ।' नेपालमा इन्फ्लुएन्जा ए पुष्टि भइसकेको छ। कात्तिकदेखि फागुनसम्म इन्फ्लुएन्जा भाइरसको सङ्क्रमण हुने भएकाले सतर्कता अपनाउनुपर्ने उनको भनाइ छ। डा बज्राचार्यले हप्तामा सातआठ स्वाब संकलन गरेर नमुना राष्ट्रिय जनस्वास्थ्य प्रयोगशालामा पठाउने गरेको बताए। इन्फ्लुएन्जा सङ्क्रमणका बिरामीमा ज्वरो आउनु, खोकी लाग्नु र घाँटी दुख्नु, टाउको दुख्नु, नाक बन्द हुनु वा सिगान बग्नु, जिउ र मांसपेशी दुख्नु, थकान महसुस जस्ता लक्षण देखा पर्दछन्। इन्फ्लुएन्जा भएका सबैलाई ज्वरो नआउन पनि सक्छ। यसबाट बच्न बिरामी भएकमा व्यक्तिसँग भौतिक दूरी राख्ने, खोक्दा वा हाच्छिउँ गर्दा आफ्नो मुख र नाक छोप्ने, सम्भव भएसम्म बिरामी हुँदा घरमै बस्ने, शारीरिक रूपमा सक्रिय हुने र प्रशस्त्र तरल पदार्थ र पौष्टिक खाना खाने, बेलाबेलामा साबुनपानीले हात हुने र आफ्नो आँखा, नाक वा मुख नछुने गर्नुपर्दछ।"
पुस १० मा प्रचण्डलाई प्रधानमन्त्रीका रुपमा देख्छौँ: गणेश साह (भिडियो वार्ता),"काठमाडौं: नयाँ सत्ता समीकरणको बहस तीव्र छ। राजनीतिक दलका शीर्ष नेताले भेटवार्तालाई तीव्रता दिएका छन्। नेकपा माओवादी केन्द्रका अध्यक्ष पुष्पकमल दाहाल प्रचण्डले राजनीतिक भेटवार्ता जारी राखेका बेला माओवादी केन्द्रकै सचिव गणेश साहले अबको प्रधानमन्त्री प्रचण्ड नै बन्ने संकेत गरेका छन्। अन्नपूर्ण पोस्टको कार्यक्रम 'द न्यूज मेकर'मा भूपाल लुइँटेलसँग कुरा गर्दै साहले पुस १० मा प्रचण्डलाई प्रधानमन्त्रीका रुपमा देखिने बताए। संख्यात्मक हिसावले माओवादी सानो भएपनि गुणात्मक हिसावले माओवादी ठूलो भएकाले प्रधानमन्त्रीमा दाबी स्वाभाविक रहेको उनको भनाइ छ। प्रचण्ड प्रधानमन्त्री हुँदा देखाउने सुजबुझ वर्तमान प्रधानमन्त्री शेरबहादुर देउवाले देखाउन नसकेको भन्दै उनले अबको आवश्यता पनि प्रचण्डले नै सम्बोधन गर्न सक्ने बताए। प्रचण्ड प्रधानमन्त्री हुँदा शान्ति प्रकियाका बाँकी काम तार्किक निष्कर्षमा पुग्न मद्दत मिल्ने, आर्थिक अवस्था सुधार र अस्थिरता हटाउन पनि सहयोग पुग्ने साहको तर्क छ। कांग्रेसले ठूलो दलको हैसियतले प्रधानमन्त्रीमा दाबी गर्नु स्वाभाविक भएपनि उदारता देखाउन नसक्ने र गठबन्धन भत्किएमा मुलुक संकटमा जाने साहले बताए। उनले भने, 'हामी चाहान्छौँ सबै राजकीय पदहरूको 'प्याकेजमा डिल' होस् । राष्ट्रपतिदेखि मुख्यमन्त्री, प्रदेश प्रमुख र राजदूतसम्मका विषय टुंगिनुपर्छ।' एमालेसँग माओवादी केन्द्रका नेताले गरेको भेटवार्ता सरकार बनाउन नभइ बाम एकताका लागि रहेको उनले बताए। सरकार फेरिए पनि सदन ५ वर्ष सम्मै चल्ने उनको भनाइ छ। साहसँगको कुराकानी हेर्नुहोस्।"
"जीप दुर्घटना हुँदा एक जनाको मृत्यु , पाँच घाइते",उदयपुर : उदयपुरको कटारी नगरपालिका१० मा आज बोलेरो जीप दुर्घटना हुँदा एक जनाको मृत्यु भएको छ भने ५ जना घाइते भएका छन्। गम्भीर घाइते भएका उदयपुरकै ताप्ली गाउँपालिका १ का ६५ वर्षीय मिनबहादुर सार्कीको उपचारका लागि अस्पताल लैजादै गर्दा बाटोमै मृत्यु भएको हो। प्रदेश २०१००१ च ००५० नम्बरको बोलेरो जीप आज बिहान पौने ९ बजे अनियन्त्रित भएर सडकबाट अन्दाजी एकसय मिटर तल खसेको थियो। अन्य घाइतेहरूलाई उपचारका लागि कटारी अस्पताल पठाइएको छ। बोलेरो चालक नियन्त्रणमा रहेको जिल्ला प्रहरी कार्यालय उदयपुरले जनाएको छ।
वातावरणीय प्रभाव मूल्यांकन प्रतिवेदन बनाउन आर्थिक चलखेल,"परासी: नवलपरासीका स्थानीय तहमा वातावरणीय प्रभाव मूल्यांकन (आईई) प्रतिवेदन बनाउँदा आर्थिक चलखेल हुने गरेको खुलेको छ। स्थानीय तहका केही कर्मचारीले आईई प्रतिवेदन बनाउने परामर्शदातासँग मोलतोल गरेर कोटेशनमा काम दिने गरेको पाइएको हो। नदीजन्य पदार्थको व्यवस्थापन(ठेक्का लगाउन) गर्न अहिले स्थानीय तहले आईई प्रतिवेदन बनाउँदैछन्। केही स्थानीय तहले प्रतिवेदन बनाएर सम्बन्धित निकायमा बुझाइसकेका छन्। आईई प्रतिवेदनको आधारमा नदीजन्य पदार्थको ठेक्का लगाउनु पर्ने प्रावधान छ। ढुंगा गिट्टी, बालुवा र भस्कट(माटो मिसिएको बालुवा) जस्ता नदीजन्य पदार्थ निकासीमा खोलाको आईई प्रतिवेदन बनाउन दिएका स्थानीय तहको दर रेटमा ठूलो अन्तर देखिएको छ। जिल्लाका अधिकांश स्थानीय तहले आफ्नो क्षेत्रमा पर्ने ६ वटासम्मका खोलाको आईई गर्दा एक मुष्ठ ५ देखि ६ लाख रुपैयाँ दिएका छन्। सुनवल नगरपालिकाले भने एउटै प्रकृतिको कामलाई टुक्राएर दिएको छ। कोटेशनमार्फत २० लाखमा पाँच खोलाको आईई गर्न दिएको छ। एक मुष्ठ दिँदा ठेक्का गर्नुपर्ने र मोलतोल नहुने भएकाले प्रमुख प्रशासकीय अधिकृत र सीमित कर्मचारीको मिलेमतोमा पालिकाभित्रका खोलाको एउटै प्रकृतिको कामलाई टुक्राएर कोटेशनमा दिएको नगरपालिका स्रोतले जनाएको छ। अघिल्लो वर्ष उक्त खोलाको आईई गर्न करिब नगरपालिकाले पाँच लाख खर्चेको थियो। अहिले भने २० लाखमा दिएको छ। सेवामूलक काममा पाँच लाखभन्दा बढीको काम ठेक्काबाट गर्नुपर्ने प्रावधान छ। निर्माण कार्य भने १० लाखसम्मको कोटेशनबाट गर्न पाईने प्रावधान छ। आईई सेवामूलक भित्र पर्छ। सुनवल नगरपालिकाले यसवर्ष नदीजन्य पदार्थको ठेक्का बन्दोबस्ती गर्न आईई गरेर जिल्ला समन्वय समितिमा प्रतिवेदनसमेत बुझाएको छ। नगर क्षेत्रका पाँच खोलाको २० लाख रुपैयाँमा छुट्टाछुट्टै आईई गर्न परामर्शदातालाई कोटेशनमार्फत काम दिइएको सुनवल नगरपालिकाका राजश्व शाखा प्रमुख चक्रपाणी भण्डारीले बताए। टुक्राएर दिएका खोलामा विचासय र तुरिया खोलाको एकमुष्ठ चार लाख ९१ हजार ७० रुपैयाँ छ। भूमही खोलाको चार लाख ८८ हजार ८६६ रुपैयाँ, तिलकनाको चार लाख ८९ हजार ५७३ रुपैयाँ र पानभार खोलाको चार लाख ९१ हजार ७० रुपैयाँ रहेको राजश्व शाखा प्रमुख भण्डारीले बताए। नगरपालिकाले आईई गर्ने शीर्षकमा रकम छुट्टाएको छैन। परामर्श शीर्षकबाट भुक्तानी गर्ने गरी कोटेशनमा काम दिइएको लेखा अधिकृत वृहस्पति घिमिरेले बताए। अहिले २० लाख रुपैयाँमा दिएको काम दुई वर्षअघि पाँच लाखमा दिइएको थियो। त्यसबेला खोलाको आईईबापत एकमुष्ठ चार लाख ९२ हजार भुक्तानी भएको लेखाअधिकृत घिमिरेले बताए। एक पटक आईई गरेपछि दुई वर्ष गर्न नपर्ने प्रावधान छ। एक पटक गरेको आईई प्रतिवेदनले दुई वर्षसम्म ठेक्का लगाउन पाइन्छ। एकमुष्ठ नदिई कोटेशनमा टुक्राएर दिएको बारे प्रमुख प्रशासकीय अधिकृत भक्तिराम मरासिनीले खुलेर जवाफ दिएनन्। उनले भने, सबै खोलाको आईई गर्न दिएका छौँ। छुट्टाछुट्टै भएपनि सबैको गर्ने भएपछि एक मुष्ठ जस्तै हो। नगरपालिकाले केही दिन अघि सार्वजनिक सुनुवाइ कार्यक्रममा समेत आईई प्रतिवेदन बनाउन आर्थिक चलखेल भएकोमा स्थानीय आशंकासहितका प्रश्न उठाएका थिए। सार्वजनिक सुनुवाइमा पनि प्रमुख प्रशासकीय अधिकृत मरासिनीले स्पष्ट जवाफ दिएका थिएनन्। बर्दघाट नगरपालिकाले पाँच लाख रुपैयाँमा ६ वटा खोलाको एक मुष्ठ आईई गर्न दिएको प्रमुख प्रशासकीय अधिकृत कृष्णप्रसाद सापकोटाले बताए। आईई गर्न हामीसँग पनि परामर्शदाताले १० लाख रुपैयाँ मागेका थिए। तर घटाएर ६ वटा खोलाको एक मुष्ठ पाँच लाखमा सहमति भयो, नगरपालिकाका योजना शाखा प्रमुख पुष्कर काफ्लेले भने। सुस्ता गाउँपालिकाले पाँच लाखमा दुई वटा खोलाको आईई गर्न दिइएको प्रमुख प्रशासकीय अधिकृत बुद्धप्रसाद पौडेलले बताए। रामग्राम नगरपालिकाले यसवर्ष आईई गरेको छैन। गतवर्ष कै आईई प्रतिवेदनका आधारमा यसवर्ष बालुवा र भस्कट निकासी गर्न तुरिया, भलुही र झरही खोलाको ठेक्का आह्वान गरेको इन्जिनियर सतीश जयसवालले बताए। अघिल्लो वर्ष पाँच लाखमा आईईई गर्न दिइएको जयसवालले जानकारी दिए। सरावल गाउँपालिकाले गतवर्ष पाँच लाख खर्चेर दुई खोलाको आईईई गरेपनि भस्कट मात्र रहेको भन्दै ठेक्का नलगाएको प्रमुख प्रशासकीय अधिकृत दुर्गाप्रसाद पौडेलले बताए। तीन नगरपालिका र चार गाउँपालिका रहेको जिल्लाको पाल्ही र प्रतापपुर गाउँपालिकामा नदीजन्य पदार्थ धेरै नभएको र भस्कट मात्र रहेकाले ठेक्का नलाग्ने भएर आईई नगरेको पौडेलले बताए। वातावरणमा प्रतिकुल प्रभाव र असर पार्न सक्ने काम भएमा ती काम गर्नुअघि त्यसको निराकरण र अवलम्बन गर्नुपर्ने उपायका बारेमा आईई गर्ने प्रावधान छ। जिल्लाका कुनै पनि खोलामा ठेक्का नलाग्दा अहिले नदीजन्य पदार्थको चोरी निकासी बढेको छ।"
डोटीका भूकम्प पीडितलाई काठमाडौं महानगरपालिकाको सहयोग,"काठमाडौं : डोटीको पूर्वीचौकी गाउँपालिकाका भूकम्प पीडितलाई काठमाडौं महानगरपालिकाले आर्थिक सहयोग गरेको छ । काठमाडौं महानगरपालिकाले डोटीमा भूकम्पबाट घर भत्केर विचल्लीमा परेका परिवारलाई १० लाख आर्थिक सहयोग गरेको हो । गएको कात्तिक २३ गते पूर्वीचौकी गाउँपालिकामा गएको ६ दशमलव ६ रेक्टर स्केलको भूकम्पले छजनाको ज्यान गएको थियो भने तीन हजार आठ सय घरटहरा भत्किएका थिए । काठमाडौं महानगरपालिकामा डोटीका भूकम्प पीडितका लागि सहयोगको अनुरोध गरिएपछि महानगरबाट विपद् व्यवस्थापनअन्तर्गतको बजेटबाट गाउँपालिकालाई १० लाख सहयोग उपलब्ध गराइएको महानगर प्रमुख बालेन शाहले बताए । उनले भने, 'भूकम्प पीडितका समस्याका विषयमा हामीले जानकारी पायौं र केही रकम आर्थिक सहयोग गरेका छौं, आशा छ हाम्रो सहयोगले पीडितका समस्या केही हदसम्म भए पनि समाधान हुने छन् ।' उक्त आर्थिक सहयोग पूर्वीचौकी गाउँपालिकाका अध्यक्ष रामप्रसाद उपाध्यायमार्फत हस्तान्तरण गरिएको काठमाडौं महानगर पालिकाले जनाएको छ । रासस"
'निर्वाचन प्रणालीका उपलब्धिलाई संस्थागत गर्दै थप सुधार गर्न आयोग दृढ संकल्पित छ',"काठमाडौं : प्रमुख निर्वाचन आयुक्त दिनेशकुमार थपलियाले पछिल्ला निर्वाचनका सिकाइ, अनुभव र उपलब्धिलाई संस्थागत गर्दै थप सुधारका निम्ति अग्रसर हुन आयोग दृढ संकल्पित रहेको बताएका छन्। प्रतिनिधिसभा तथा प्रदेशसभा सदस्य निर्वाचन सम्पन्न भएका अवसरमा निर्वाचन आयोग नेपालले आयोग परिसरमा आयोजना गरेको जलपान समारोहमा उनले निर्वाचन सम्पन्न गराउने क्रममा आयोगबाट केही नवीनतम् असल अभ्यास अवलम्बन गरिएको बताएका हुन्। उनले निर्वाचन व्यवस्थापनमा गर्नुपर्ने सुधारका क्षेत्र पहिल्याई सबै सरोकारवालाको सुझाव तथा परामर्शमा नयाँ निर्वाचन कानूनको मस्यौदा तयार गरी नवनिर्वाचित प्रतिनिधिसभाको पहिलो अधिवेशनमै निर्वाचन व्यवस्थापन तथा सञ्चालनसम्बन्धी विधेयक पेस गर्नेगरी तयारी गरिएको र सो विधेयक निर्वाचन व्यवस्थापन सुधारको दिशामा कोसेढुंगा सावित हुने विश्वास व्यक्त गरे। नेपालको संविधानले स्पष्ट गरेको लाभको पदबाहेकका अन्य सबै सार्वजनिक पद धारण गरेका व्यक्तिले उम्मेदवारी दिँदा राजीनामा दिनुपर्ने, प्रत्येक उम्मेदवारले आफ्नो योग्यता र निर्वाह गर्नुपर्ने कानूनी दायित्वसमेतका विषयमा स्वघोषणा गर्नुपर्ने, उम्मेदवारीका साथ सम्पत्ति विवरण पेस गर्नुपर्नेलगायतका थप व्यवस्थासमेत कार्यान्वयन गरिएको उनले स्पष्ट गरे।"
"२३ जना एसपीको काज सरुवा, यी जिल्लाका प्रहरी प्रमुख फेरिए (सूचीसहित)","काठमाडौं : २३ जना एसपीको काज सुरु गरिएको छ। प्रहरी प्रधान कार्यालयले सोमबार उनीहरूको काज सरुवा गरेको हो। प्रहरी उपरीक्षक बेलबहादुर पाण्डेका अनुसार ८ जिल्लाका प्रहरी प्रमुखसमेत फेरिएका छन्। प्रहरी प्रधान कार्यालयले बाँके, सर्लाही, सिन्धुली, कैलाली, पर्सा, धनुषा, झापा र सुर्खेतका प्रहरी प्रमुख फेरेको हो। जसअनुसार झापामा दुर्गाराज रेग्मी, पर्सामा कोमल शाह, धनुषामा विश्वराज खड्का, सर्लाहीमा नरेशराज सुबेदी, सन्तोष सिंह राठौर बाँके, योगेन्द्र सिंह थापा सुर्खेत र देवेन्द्रबहादुर पाललाई कैलालीमा काज सरुवा गरेको हो।"
"उम्मेदवार छान्न शेखर समूहका नेताहरू छलफलमा, भोलि २ बजेभित्र उम्मेदवारी दिनुपर्ने","काठमाडौं : नेपाली कांग्रेस संसदीय दलको नेताका लागि निर्वाचन हुने भएपछि संस्थापनइतर समूहका नेताहरू छलफलमा जुटेका छन्। दलको नेता बन्ने आकांक्षीहरू धेरै भएपछि शेखर कोइराला समूहको बैठक सोमबार राजधानीको एम्बेस्डर होटलमा बसेको हो। संस्थापन पक्षबाट सभापति शेरबहादुर देउवा संसदीय दलको नेता बन्न निर्विकल्प रहँदा संस्थापनइतरबाट वरिष्ठ नेता रामचन्द्र पौडेल, नेता शेखर कोइराला र महामन्त्री गगन थापा आकांक्षी देखिएका छन्। संस्थापनइतरबाट तीन जना आकांक्षी देखिएपछि अन्तिम निचोडमा पुग्न आजको बैठक डाकिएको सो समूहका एक नेताले बताए। संस्थापनबाट भने उपसभापतिसमेत रहेका धनराज गुरुङ र नेता दिलेन्द्र बडू सर्वसम्मत नेता चयनका लागि शेखर पक्षसँग सम्बाद गरिरहेका छन्। उनीहरूले देउवाकै नृत्वमा नयाँ सरकार गठनका लागि शेखर समूहसँग सम्बाद गरिरहेका छन्। यसैबीच नेपाली कांग्रेसले संसदीय दलको नेता छान्न कार्यतालिका सार्वजनिक गरेको छ। भीष्मराज आङ्देम्बे संयोजक रहेको निर्वाचन समितिले सोमबार ८९ सदस्यीय सांसदहरूको नामावली प्रकाशन गरेको छ। संसदीय दलको नेता बन्ने आकांक्षीहरूले मंगलबार दिउँसो २ बजेभित्र उम्मेदवारी दिनुपर्ने छ। कांग्रेसले बुधबार संसदीय दलको नेता छान्दैछ।"
नेपाल र श्रीलंकाबीच पारस्परिक सहयोग र सहकार्यमा जोड,"काठमाडौं : नेपाल र श्रीलंकाबीच आपसी सहयोग र सद्भाव वृद्धि गरी द्विपक्षीय सम्बन्ध विस्तारमा ध्यान दिइनुपर्ने बताइएको छ। नेपाल र श्रीलंकाबीच कूटनीतिक सम्बन्ध कायम भएको ६५औँ वर्षको उपलक्ष्यमा नेपालस्थित श्रीलंकाली दूतावास र नेपाल विश्व सम्बन्ध परिषदले आयोजना गरेको कार्यक्रममा वक्ताहरूले पारस्परिक सहयोग र सहकार्यका आधारमा सम्बन्ध विस्तार गर्नुपर्ने धारणा व्यक्त गरेका हुन्। दक्षिण एसियाली क्षेत्रीय सहयोग सङ्गठन (सार्क) र असंलग्न आन्दोलनका संस्थापक राष्ट्र नेपाल र श्रीलंकाबीच पर्यटन, कृषि, शिक्षा, स्वास्थ, व्यापार, धार्मिक तथा सांस्कृतिक क्षेत्रमा सहयोग र सहकार्यको सम्भावना रहेकाले त्यसतर्फ ध्यान दिन कूटनीतिज्ञहरूले सम्बद्ध पक्षको ध्यानाकर्षण गरे। परराष्ट्रमन्त्री डा नारायण खड्काले धार्मिक तथा सांस्कृतिक दृष्टिले सुमधुर सम्बन्ध रहेको नेपाल र श्रीलंकाबीचको सम्बन्धलाई आर्थिक तथा सामाजिक गतिविधिसँग जोड्दै जनताको जीवनस्तर सुधारमा ध्यान दिनुपर्ने समय आएको बताए। नेपालको शिक्षा, स्वास्थ्य, पुनर्निमाणलगायतका क्षेत्रमा श्रीलङ्ककाको महत्त्वपूर्ण सहयोग रहेको चर्चा गर्दै मन्त्री डा खड्काले आउँदा दिनमा दुई देशबीचको सहयोग र सहकार्यलाई जोड दिई जनताको जीवनस्तर सुधारमा ध्यान दिनुपर्ने खाँचो औल्याए। नेपालका लागि श्रीलंकाली राजदूत हिमाली सुभाशिनी अरुणातिलकाले अधिकांश जनता बौद्ध धर्मावलम्बी रहेको श्रीलंकाको बुद्धको जन्मस्थल नेपालप्रति अगाध आस्था र विश्वास रहेको चर्चा गर्दै कूटनीतिका साथ आर्थिक सम्बन्ध विस्तारमा जोड दिई दुई देशका जनता लाभान्वित हुनसक्नुपर्ने धारणा व्यक्त गरे। नेपाल विश्व सम्बन्ध परिषद्का अध्यक्ष हेमन्त खरेलले नेपाल र श्रीलंकाबीचको सम्बन्धलाई सरकारका साथ जनस्तरमा समेत पुर्याउनुपर्नेमा जोड दिए। पूर्वविदेश सचिव एवं श्रीलङ्कका लागि पूर्वनेपाली राजदूत डा दुर्गाप्रसाद भट्टराईले सार्क मुलुकको सबैभन्दा सबल राष्ट्र श्रीलंकासँग व्यापार, जलविद्युत्, शिक्षा, स्वास्थ्य, पर्यटनलगायतका क्षेत्रमा सहकार्य गर्नसकिने सम्भावना रहेको धारणा व्यक्त गरे।"
२६ वर्षमा पनि बनेन बागलुङकुश्मीशेरा सडक,"बलेवा : जिल्लाको दक्षिण क्षेत्रलाई जोड्नेगरी २६ वर्षअघि निर्माण थालिएको बागलुङकुश्मीशेरा सडकमा अहिले पनि सर्वसाधारण जोखिमपूर्ण यात्रा गर्छन्। मालढुङ्गादेखि कुश्मीशेरासम्मको २१ किमी सडकको ठाउँठाउँमा गएका पहिरा तथा मर्मत नभएको कच्ची सडकका खाल्डाखुल्डीले सर्वसाधारण जोखिमपूर्ण यात्रा गर्न बाध्य भएका हुन्। बागलुङ नगरपालिका१ मालढुङ्गादेखि वडा नं १० को गलुवासम्मको एक किमी सडक कच्ची छ। गलुवाकै दव्ल्याङमा दुई वर्षअघि झरेको पहिरो नरोकिँदा यात्रा थप जोखिमपूर्ण बनेको हो। यो पहिरो रोकथाम तथा नियन्त्रणका लागि पूर्वाधार कार्यालय बागलुङले तयार पारेको लागत अनुमान मन्त्रालयमा पुगेर थन्किएको छ। कार्यालयले पहिरो नियन्त्रणका लागि रु एक करोड ३१ लाख ७७ हजार आठ सय ३७ को लगत अनुमान गरेको छ। 'गत वर्ष नै पहिरो नियन्त्रणका लागि लागत अनुमान गरेर पठाएका हौँ, तर बजेट चार लाख मात्रै आयो', कार्यालयका इञ्जिनियर कृष्ण गौतमले भने, 'सामान्य पहिरो पन्छाएर सडक खुलाउनसमेत नपुग्ने बजेटले पहिरो रोकथाम गर्न सकिएन।' वर्षायाममा बगिरहने पहिरो नियन्त्रणका लागि हिउँदमा सरोकारवालाको चासो नहुने सर्वसाधारणको गुनासो छ। 'बर्खाभरि हिउँद लागेपछि पहिरो रोक्ने काम होला भनेर आशा गर्छौं तर हिउँदमा सुनसान हुन्छ', बागलुङ नगरपालिका१२ अमलाचौरका कमल हमालले भने, 'पहिरो खस्न थालेपछि मात्रै कामको चर्चा हुन्छ।' पहिरो पन्छाउन मात्रै बागलुङ नगरपालिकाले दुई वर्षमा १० लाख खर्च गरेको छ। गत वर्ष नगरपालिकाले विनियोजन गरेको २० लाख बजेटबाट तयार भएका संरचना पहिरोले बगाएको छ। विसं २०७२ मा सडक विभागले कालोपत्र गरेको गलुवादेखि पाग्जासम्मको चार किमी खण्डको ठाउँठाउँमा खसेको पहिरोले सडक नै जोखिममा छ। कतै सडक भासिएको छ भने कतै सडकमाथिबाट आएको पहिरोले सडक नै पुरिएको छ। लामो समय बितिसक्दासमेत सडकको पहिरो सवारीसाधन एकतर्फी चल्ने गरी पन्छाउने गरिएको स्थानीय ज्ञानेन्द्र ढकाल बताउँछन्। पूर्वाधार विकास कार्यालय पर्वतले कालोपत्र गरेको पाग्जादेखि सरङ्गेसम्मको १० किमी खण्डमा खसेका पहिरोकोसमेत अवस्था उस्तै छ। 'पहिरो नियन्त्रणका लागि पहल भइरहेको छ, स्थानीय सरकारको बजेटले मात्रै थेग्ने अवस्था नरहेकाले माथिल्लो निकायमा पहल गरेका छौँ', बागलुङ नगरपालिकाका उपप्रमुख राजु खड्काले भने, 'अर्थमन्त्रीसँग सिधा संवाद गरेका छौँ, आशा छ हिउँदमा काम हुने वातावरण बन्छ।' सडकको दुरावस्थाले बागलुङलाई नै गिज्याइरहेको भान हुने गरेको छ। बागलुङका मुख्य सडकमध्ये पर्ने यो सडक विभिन्न समयमा विभिन्न योजनामार्फत खण्डखण्डमा कालोपत्र भएको भए पनि अझै दुई किमी सडक कच्ची नै छ। मालढुङ्गादेखि दब्ल्याङसम्मको खण्ड कालीगण्डकी करिडोरसमेत पर्ने भएकाले कालोपत्र गरिएको छैन। बागलुङ नगरपालिका१२ अमलाचौरको सरङ्गेदेखि टाकुरीसम्मको एक किमी खण्डमा कसैको आँखा नपरेको स्थानीय प्रेम शर्माले बताए। बागलुङ नगरपालिकामा पर्ने उक्त खण्ड जैमिनी र बरेङ गाउँपालिकाको प्रयोगमा आउने भएकाले चपेटामा परेको हो। उपयोग कम हुने भएकाले बागलुङ नगरपालिकाले कम महत्व दिने गरेको छ भने आफ्नो भूगोल नभएकाले जैमिनी नगरपालिका र बरेङ गाउँपालिकालाई त्यहाँ बजेट खर्चिन कठिन छ। 'बीचमा परेको बाटो नबन्दा दुःख पायौं', शर्माले भने। यो खण्ड कलोपत्रका लागि जैमिनी नगरपालिकाले ५०५० प्रतिशत साझेदारीको प्रस्ताव गरेको छ। तर पूर्वाधार कार्यालय बागलुङसँग साझेदारीको बजेट नहुने भएकाले आगामी वर्षको कार्यक्रममा बजेट माग गरिने कार्यालयका निमित्त प्रमुख महेन्द्र शर्माले बताए। रासस"
भित्र्याउने बेलामा वर्षा हुँदा धान उत्पादनमा कमी,"ढोरपाटन : समयमै वर्षा हुँदा बागलुङका किसानले असार र साउन महिनामै रोपाइँ गरे। रोपाइँपछि पनि नियमित वर्षात् हुँदा खेतमा लगाएको धान सप्रियो, किसान खुसी भए। जब धान पाक्यो र भित्र्याउने बेला भयो तब बेमौसमी वर्षा भयो। लगातारको वर्षाले भित्र्याउ नै आँटेको धानमा क्षति पुगेका कारण जिल्लामा धान उत्पादनमा गिरावट आएको हो। मध्यपहाडी जिल्ला भए पनि यहाँ विगतमा राम्रो धान उत्पादन हुन्थ्यो। तर यस वर्ष उत्पादनमा कमी आउँदा किसान मर्कामा परेका छन्। जिल्लामा यस वर्ष पाँच प्रतिशतले धान उत्पादनमा कमी आएको हो। बागलुङ नगरपालिका४ की स्थानीय तेजकुमारी केसी अघिल्ला वर्षमा १२ मुरी धान उत्पादन भएकामा यस वर्ष भित्र्याउने बेला परेको पानी क्षति पुर्याउँदा सात मुरी मात्रै स्याहारेको बताउँछन्। केसी भन्छन्, 'यसपाली धान निकै राम्रो भएको थियो, पोहोर परार सालकोभन्दा धेरै नै उत्पादन हुने आश थियो तर पाकेको धान स्याहार्ने बेला एक्कासी एक साता पानी पर्दा धेरै नोक्सान भयो, धान सबै खेतभरि भएको थियो, न उठाउन मिल्ने न टिप्न, हामी किसानलाई वर्षाले रुवाउनु रुवायो।' अहिलेकोभन्दा अघिल्ला सालमा झण्डै दोब्बरले धान उत्पादन हुँदासमेत आयातित खाद्यान्न किनेर उपभोग गरेको सुनाए। 'पहिलापहिला अहिलेकोभन्दा धेरै धान फल्थ्यो र त दोकाने चामल किनेर खानुपर्थ्यो, अहिले त झन्, निकै कम उत्पादन भएको छ, बाहिरबाट आएकै चामलले वर्ष गुजार्नुपर्ने भयो', केसीले भने। स्थानीय हरिप्रसाद सापकोटाले धानबालीमा ठूलो क्षति पुगेको भन्दै अहिलेसम्म राहत पाउन नसकेको गुनासो गरे। उनले बेमौसमी वर्षाका कारण यस वर्ष दोब्बरले धान उत्पादनमा कमी आएको बताए। असोज अन्तिम साताको वर्षाले आफ्नो ५० प्रतिशत धान नोक्सान भएको गुनासो गरे। सापकोटले भने, 'यो वर्ष बेमौसमको वर्षाले किसानलाई धेरै दुःखी बनायो, बर्खाभरि दुःख गरेर धान लगाइयो, भित्र्याउने बेला पानीले खेतबरी बनाइयो दियो, यसपाली धान धेरै फलेको थियो, पानी बेलामाथि पर्दा सिँचाइ पनि राम्रो भएको थियो, तर काट्ने बेला हप्ता दिन झरी पर्दा नोक्सान बेहोर्नुपर्यो। कृषिज्ञान केन्द्र बागलुङका प्रमुख भानुभक्त भट्टराईले बेमौसमी वर्षाका कारण बागलुङका किसानले समस्या भोग्नुपरेको बताए। उनले यस वर्ष धान उत्पादनमा पाँच प्रतिशतभन्दा बढीले कमी आएको बताए। अहिले पनि बागलुङ धानमा आत्मनिर्भर नरहेको भन्दै त्यसमाथि वर्षाले नोक्सानी गरेको उनको भनाइ छ। 'यस वर्ष धान राम्रो हुन्छ भन्ने अनुमान हामीहरुले गरेका थियौँ, किनकी समयमै वर्षा भएको थियो, त्यसले गर्दा सिँचाइ पर्याप्त भएको थियो, अलिकति धाउन रोपाइँको क्षेत्र पनि बढेको थियो', प्रमुख भट्टराईले भने, 'जिल्लाको सबै ठाउँमा होइन केही ठाउँमा धेरै नै क्षति पुगेको थियो।' गत वर्ष जिल्लाभर पाँचभन्दा केही बढी हेक्टर क्षेत्रफलमा धान लगाइएकामा यस वर्ष छ हजारभन्दा बढी हेक्टर क्षेत्रफलमा रोपाइँ भएको थियो। सिँचाइ राम्रो भएपछि जिल्लामा धान उत्पादन बढ्ने आँकलन गरिएको उनको भनाइ छ। अघिल्लो वर्ष १८ हजार तीन सय ५४ मेट्रिकटन धान उत्पादन भएकामा यस वर्ष १८ हजार छ सय ९० मेट्रिकटन धान उत्पादन भएको भट्टराईले बताए। तुलनात्मकरूपमा केही बढेको देखिए पनि खेतीयोग्य जमिन बढ्दा उत्पादन पनि बढ्नुपर्ने हो। तर त्यसो हुन सकेन। बागलुङमा ४६ हजार एक सय ४८ हेक्टर क्षेत्रफल खेतीयोग्य जमिन रहेकामा ३० हजार पाँच सय २३ हेक्टर क्षेत्रफलमा मात्रै खेती हुँदै आएको छ। छ हजार एक सय ४८ हेक्टर क्षेत्रफलमा मात्रै सिँचाइको सहज पहुँच पुगेको छ। त्यसमध्ये बाह्रै महिना सिञ्चित क्षेत्र दुई हजार सात सय ७५ हेक्टर रहेको छ।"
छाडा चौपाया व्यवस्थापन गर्दै सिद्धार्थनगर,"भैरहवा : रुपन्देहीको सिद्धार्थनगर नगरपालिका (भैरहवा) ले नगर क्षेत्रमा रहेका छाडा चौपाया (गाईगोरु) व्यवस्थापन गर्न सुरु गरेको छ। छाडा छाडिएको गाईगोरुले सवारी दुर्घटनाका साथै नगरको सौन्दर्यमा पनि असर पारेकाले नगरपालिकाले राष्ट्रिय गौँ संरक्षण तथा अनुसन्धानको केन्द्रसँगको सहकार्यमा छाडा चौपाया (गाईगोरु) व्यवस्थापन गर्न सुरु गरेको सिद्धार्थनगर नगरपालिकाका मेयर इश्तियाक अहमद खानले बताए। छाडा छाडिएको गाई गोरुको व्यवस्थापन गर्न सुरु गरेका छौं उनले भने, सुन्दर नगर बनाउनमा नगरवासीले पालेका गाई गोरु पनि अबदेखि छाडा नछाडने हामी विश्वस्त छौँ। अन्य पालिका, खुला सीमाका कारण भारतबाट र नगरवासीले पनि पालेका गाई गोरु छाडा छाड्ने गर्दा नगरपालिकामा छाडा चौपायाको समस्या देखिएको नगरपालिकाले जनाएको छ। छाडा चौपायाले नगरको सौन्दर्यका लागि लगाइएका फूल, बिरुवा, धानखेत लगायतमा नोक्सानी भएको छ। भारतबाट छाडा गाई गोरुको प्रवेश नियन्त्रणका लागि सशस्त्र प्रहरी र छिमेकी पालिकाबाट प्रवेश नियन्त्रणका लागि नेपाल प्रहरीले सहयोग गर्ने नगरपालिकाको कार्यालयले जनाएको छ। व्यवस्थापनका लागि नेपाली सेना र नेपाल प्रहरीको सहयोगमा नगर क्षेत्रबाट छाडा चौपायालाई एकत्रित गरी राख्न सुरु गरिएको नगरपालिकाका प्रमुख प्रशासकीय अधिकृत नवराज पौड्यालले बताए। तत्कालका लागि छाडा चौपायालाई एकत्रित गरेर राख्न व्यवसायी कृष्णप्रसाद शर्माले होलिडङ सेन्टरका रूपमा जग्गा उपलब्ध गराएका छन्। नगरपालिकाको कार्यालयले एकत्रित गरेको छाडा चौपायालाई अनुसन्धान केन्द्रले बर्दघाटस्थित गौशालामा लगेर पालन पोषण गर्ने उनले बताए। उनका अनुसार केन्द्रले उक्त चौपायाहरूको स्वास्थ्य स्थित लगायत अवस्थाबारे नगरपालिकाको कार्यालयलाई जानकारी समेत गराउनेछ। नगरपालिकाको कार्यालयले वडा नम्बर ११ स्थित नगरपालिकाको स्वामित्तवमा रहेको जग्गामा कान्जी हाउस निर्माणको प्रक्रिया पनि अघि बढाइएको सिद्धार्थनगर नगरपालिकाको उपमेयर उमा अधिकारीले बताइन्। उक्त हाउसलाई छाडा चौपायाको व्यवस्थापनका लागि होल्डिङ सेन्टरका रूपमा प्रयोग गरिने उनले बताइन्। केही नगरवासीले गाई गोरु दिउँसो गोठमा राखेर साँझ छाड्ने गरेको पाइएकाले त्यस्ता कार्य नगर्न उनले आग्रह गरिन्। नगरपालिकाको मुख्य समस्या मध्य एक छाडा चौपाया व्यवस्थापन गर्न सुरु गरिसकेका छौँ मेयर खानले भने, अर्को फोहोरमैला व्यवस्थापनका लागि पनि गृहकार्य भइरहेकोले त्यो पनि छिट्टै समाधान हुन्छ। नगर क्षेत्रमा देखिएका समस्या क्रमशः प्राथमिकताका आधारमा समाधान गर्दै लगिने उनको भनाइ छ।"
"एलन मस्कको विपक्षमा मतदान, ट्वीटरबाट राजीनामा देलान्?",काठमाडौं : ट्वीटर प्रयोगकर्ताहरूले अर्बपति एलन मस्कको विपक्षमा मतदान गरेका छन्। ट्वीटर प्रमुखको पद छोड्नुपर्छ? भन्ने उनकै पोलमा ट्वीटर प्रयोगकर्ताहरूले विपक्षमा मतदान गरेका हुन्। आइतबार सुरु गरिएको पोलमा ५७५ प्रतिशतले विपक्षमा मतदान गरेका छन्। जबकि उनको पक्षमा ४२५ प्रतिशतले मतदान गरेका छन्। यो समाचार तयार पार्दासम्म एक करोड ७५ लाख बढीले मतदान गरेका छन्। उनले नतिजाको पालना गर्ने उल्लेख गरेका छन्। तर उनले ट्वीटरको प्रमुखबाट राजीनामा दिने कि नदिने भन्नेबारे केही खुलाएका छैनन्। ट्वीटरको स्वामित्व लिएसँगै मस्क विवादित रहँदै आएका छन्। हालै अमेरिकाको प्रतिष्ठित मिडियाका पत्रकारहरूको ट्वीटर डिलिट गरिदिएको आरोप उनीमाथि छ। यही कारण संयुक्त राष्ट्र संघले पनि उनलाई अभिव्यक्ति स्वतन्त्रतामा हस्तक्षेप नगर्द चेतावनी दिएको छ। यही विवादमा मुछिएपछि मस्कले आइतबार ट्वीटरमा पोल राखेका हुन्।
"प्रचण्ड र माधव नेपालबीच भेटवार्ता, कांग्रेस बाहेकको सत्ता समीकरण बनाउने विषयमा छलफल",काठमाडौं:नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले राजनीतिक भेटवार्तालाई तीव्रता दिएका छन्। आज उनले सत्ता साझेदार दल नेकपा एकीकृत समाजवादी पार्टीका अध्यक्ष माधवकुमार नेपाललाई भेटेका छन्। नेपाललाई भेट्न प्रचण्ड आज दिउँसो नेपाल निवास कोटेश्वर गएका थिए। भेटमा आगामी सत्ता समीकरणका विषयमा छलफल केन्द्रित भएको स्रोतले जनाएको छ। गत शनिबार प्रचण्डले कांग्रेस सभापतिसमेत रहेका प्रधानमन्त्री शेरबहादुर देउवालाई भेटेर प्रधानमन्त्रीमा आफ्नो दावेदारी प्रस्तुत गरेका थिए। त्यसपछि प्रधानमन्त्रीसमेत सशंकीत बनेका छन्। नेपाली कांग्रेसको आइतबारको पदाधिकारी बैठकले कांग्रेसकै नेतृत्वमा सरकार बनाउने निर्णय गरेको छ। यद्यपी प्रचण्डले आफू प्रधानमन्त्री बन्ने प्रयासमा गृहकार्य गरिरहेका छन्। उनले सत्ता साझेदार कांग्रेस बाहेकका राजनीतिक शक्तिहरूसँग मिलेर सरकार गठनको प्रयास गरिरहेका छन्। प्रचण्डले आइतबार नै कांग्रेसका उपसभापति पूर्णबहादुर खड्कासँग सत्ता गठबन्धन जोगाउने हो भने आफूलाई प्रधानमन्त्री बनाउनुपर्ने अडान राखेका थिए। नेपाल निवास कोटेश्वरमा आज दुई नेताबीचको भेटमा कांग्रेस बाहेकको सत्ता समीकरण बनाउने बारे पनि छलफल भएको स्रोतले जनाएको छ। कांग्रेस उपसभापति खड्कासँगको भेटमा प्रचण्डले राखेको अडान र नेपालसँगको आजको भेटले राजनीतिक समीकरण फरक कोणबाट अघि बढिरहेको संकेत मिलेको नेताहरूले बताएका छन्। राष्ट्रपति विद्यादेवी भण्डारीले सोमबार सातदिनको समयसीमा राख्दै सरकार गठन गर्न आह्वान गरेपछि शीर्ष नेताको राजनीतिक दौडधुप बढेको हो। वर्तमान सत्ता गठबन्धले यही गठबन्धनलाई निरन्तरता दिने समझदारीसहित समीकरण मिलाउने गृहकार्य गरिरहेका बेला माओवादी अध्यक्ष प्रचण्डले फरक रुपले भेटलाई जोड दिएका छन्। यता विभिन्न सार्वजनिक कार्यक्रममा भने प्रचण्डले आफू प्रधानमन्त्री बन्न होडमा नरहेको बताउँदै जिम्मेवारी आए पछि नहट्ने अभिव्यक्ति दिँदै आएका छन्। नेपाली कांग्रेस भित्र कांग्रेस कै नेतृत्वमा सरकार बनाउनुपर्ने दवाव तथा नेकपा माओवादीभित्र पनि माओवादी कै नेतृत्वमा सरकार बनाउन नेतृत्वलाई नेताले दवाव दिन थालेपछि सत्ता समीकरण कस्तो हुने भन्ने अन्यौल बन्दै गएको छ। यही अन्यौलतालाई मेट्दै नयाँ सत्ता समीकरण मिलाउन प्रचण्ड व्यस्त छन्।
सोलुखुम्बुको चार स्थानमा 'फोर जी' विस्तार हुँदै,"सोलुखुम्बु : सोलुखुम्बुको चार स्थानमा नेपाल टेलिकमको 'फोर जी' टावर बन्ने भएको छ। जिल्लामा फोरजी तथा नेटवर्क सेवा भरपर्दो बनाउनका लागि नेपाल टेलिकमले सोताङ, महाकुलुङ र थुलुङ दुधकोशी गाउँपालिकामा टावर निर्माण गर्न लागेको हो। सोताङ गाउँपालिकाको दिम्मबल डाँडाको पाथीभरा र चेपेल धर्मडाँडाको थलाखम, महाकुलुङको कोलम डाँडा र थुलुङ दुधकोशीको जालिम डाँडामा निर्माणका लागि सर्वे भएको छ। नेपाल टेलिकम ओखलढुंगाका वरिष्ठ इन्जिनियर धर्म महर्जनको नेतृत्वमा आएको टोलीले मंसिर १२, १३ र १४ गते सर्वे गरेर फर्किएको नेपाल टेलिकम सोताङका प्रमुख कुमार बस्नेतले जानकारी दिए। सर्वे पास भइसकेकाले काम सुरु भएको एक महिनाभित्र निर्माण सम्पन्न हुने गरी आगामी माघबाट काम सुरु गर्ने प्रमुख बस्नेतले बताए। टावर सञ्चालन भएपछि जिल्लाको कोशी पारीसहित खोटाङको विभिन्न क्षेत्रमा समेत मोबाइल नेटवर्क तथा फोरजी सेवा भरपर्दो हुने टेलिकमले जनाएको छ।"
परासी अस्पतालका स्वास्थ्यकर्मी काममा फर्के,परासी: पृथ्वीचन्द्र जिल्ला अस्पताल परासीका स्वास्थ्यकर्मी काममा फर्केका छन्। काम गर्ने वातावरण र सुरक्षाको ग्यारेण्टी नभएसम्म काम नगर्ने भन्दै आन्दोलनमा उत्रिएका चिकित्सकसहितका स्वास्थ्यकर्मी सोमबारदेखि काममा फर्केका हुन्। एक बिरामीको विषयलाई लिएर भएको घटनामा स्वास्थ्यकर्मीलाई गालीसहित हातपात भएको भन्दै स्वास्थ्यकर्मीले शनिबारदेखि आकस्मिक बाहेकका सबै सेवा बन्द गरेका थिए। जिल्लास्थित राजनीतिक दलसहितको सर्वपक्षीय बैठकले स्वास्थ्यकर्मीलाई काम गर्ने वातावरण सृजना हुने र जिल्ला प्रशासनबाट सुरक्षा ग्यारेण्टीको प्रत्याभूति पाएपछि स्वास्थ्यकर्मी काममा फर्केको अस्पतालका प्रबन्धक सुरेन्द्र अधिकारीले बताए। गत असोज २६ गते रामग्राम नगरपालिका२ की गर्भवतीको उपचारका क्रममा लापरबाही भएको र शिशु मृत जन्मिएको भन्दै स्थानीयले अस्पताल घेराउ गरी स्वास्थ्यकर्मीमाथि हातपात गरेको अस्पतालले जनाएको छ। पीडित महिलाको उपचारका क्रममा लागेको खर्च प्रमुख जिल्ला अधिकारी अध्यक्ष रहेको लैंङ्गिक हिंसा सम्बन्धीको कोषबाट राहत रकम उपलब्ध गराउने र काम गर्ने वातावरणको सृजना गर्ने प्रतिवद्धतापछि स्वास्थ्यकर्मी काममा फर्केको अस्पतालले जनाएको छ।
झापाको चारआली जंगलमा एक दम्पतीको शव कुहिएको अवस्थामा फेला,"झापा : झापाको मेचीनगर नगरपालिका १३ स्थित चारआली जंगलमा एक दम्पतीको शव फेला परेको छ। मृत्यु हुनेमा अर्जुनधारा नगरपालिका११ निवासी ५२ वर्षीय नेत्रकुमार इङनाम लिम्बु र उनकी श्रीमती रहेको इलाका प्रहरी कार्यालय काँकडभिट्टाका डीएसपी ज्ञानकुमार महतोले जानकारी दिए। श्रीमानको नाम खुलेपनि श्रीमतीको नाम नखुलेको डीएसपी महतोले बताए। दुवै जनाको शव ७० प्रतिशत कुहिएको अवस्थामा फेला परेको हो, उनले भने, पुरुष झुन्डिएको र महिला भुइँमा लडेको अवस्थामा भेटिएको हो, शवको प्रकृति हेर्दा करिब १० दिनअघि मृत्यु अनुमान गर्न सकिन्छ। दुवै जनाले सँगै आत्महत्या गरेका हुन वा अन्य कुनै कारण हो अहिले नै भन्न सकिने अवस्था छैन।' प्रहरीले घटनास्थलबाट एउटा दाउ, दुई जोर चप्पल, रस्सी फेला पारेको छ। सोमबार दिउँसो साढे २ बजे जंगलभित्र घाँस दाउ टिप्न गएका स्थानीयले शव देखेपछि तत्काल प्रहरीलाई खबर गरेका थिए। त्यसपछि डीएसपी महतोको नेतृत्वमा प्रहरी टोली घटनास्थल पुगेका थिए। दुवै शव कुहिएकोले प्रहरीलाई सनाखत गर्न समस्या परेको थियो। मृतकका दाजुले शवको पहिचान गरेका थिए। कानुनी प्रक्रिया पूरा गरी दुवै शवलाई पोष्टमार्टमका लागि बिपी कोइराला स्वास्थ्य विज्ञान प्रतिष्ठान धरान पठाउन लागेको प्रहरीले जनाएको छ।"
संसदीय प्रक्रियाबारे जानकारी लिन नयाँ राजनीतिक दल सङ्घीय संसद् सचिवालयमा,"काठमाडौं : प्रतिनिधिसभाको निर्वाचनमार्फत उदाएका नयाँ राजनीतिक दल सङ्घीय संसद् सचिवालयको सम्पर्कमा आउने क्रम सुरु भएको छ।सचिवालयका अनुसार राष्ट्रिय स्वतन्त्र पार्टी, राष्ट्रिय प्रजातन्त्र पार्टीलगायत दलले सम्पर्क गरेका हुन्। आइतबार उनीहरुले संसदीय प्रक्रियाका बारेमा जानकारी लिएका सङ्घीय संसद् सचिवालयका प्रवक्ता डा रोजनाथ पाण्डेले बताए। उनका अनुसार राष्ट्रिय स्वतन्त्र पार्टीका प्रतिनिधि आएर संसदीय प्रक्रिया र आफूहरु रहने कार्यालयका बारेमा जानकारी लिएका हुन्। गत मङ्सिर ४ गते सम्पन्न प्रतिनिधिसभा र प्रदेशसभा सदस्यको निर्वाचन सम्पन्न भएपछि ती दलले आइतबार सम्पर्क गरेका थिए। उक्त निर्वाचनमा नेपाली कांग्रेस पहिलो दलका रुपमा स्थापित भएको छ। प्रत्यक्षमा कूल ५७ स्थानमा विजयी भएको उक्त दलले समानुपातिक निर्वाचन प्रणालीमा ३२ सिट पाएको छ। यस आधारमा कांग्रेस ८९ सिटसहित पहिलो बनेको हो। प्रत्यक्षमा ४४ स्थानमा विजयी भएको नेकपा(एमाले)ले समानुपातिकमा ३४ स्थान पाएको छ। यस आधारमा सो दलको कूल सिट सङ्ख्या ७८ भएको छ। तेस्रो स्थानमा रहेको नेकपा(माओवादी केन्द्र)ले प्रत्यक्षतर्फ १८ स्थानमा विजयी भएकामा समानुपातिकतर्फ १४ गरी कूल ३२ सिट पाएको छ। पहिलो पटक संसदीय निर्वाचनमा भाग लिएको राष्ट्रिय वतन्त्र पार्टी प्रत्यक्षतर्फ सात स्थान र समानुपातिकतर्फ १३ सिट गरी कूल २० स्थानसहित चौथो स्थानमा रहेको छ। नेकपा(एकीकृत समाजवादी)ले प्रत्यक्षतर्फ कूल १० स्थानमा जित निकाले पनि समानुपातिकतर्फ निर्धारित मत सीमा पूरा गर्न नसक्दा कुनै पनि स्थान पाएन। कानुनअनुसार कूल सदर मतको तीन प्रतिशत बराबरको मत सीमा पूरा नगर्दा सो दलले समानुपातिकतर्फ कुनै पनि सिट नपाएको हो। राप्रपाले प्रत्यक्षतर्फ सात र समानुपातिकतर्फ सात गरी कूल १४ सिट पाएको छ। जनता समाजवादी पार्टीले प्रत्यक्षतर्फ सात र समानुपातिकतर्फ पाँच गरी कूल १२ सिट पाएको छ। संसद्मा पहिलो पटक प्रवेश गर्न लागेको जनमत पार्टीले प्रत्यक्षतर्फ एक र समानुपातिकतर्फ पाँच गरी कूल छ सिट प्राप्त गरेको छ। लोकतान्त्रिक समाजवादी पार्टीले चार स्थानमा आफूलाई सुरक्षित गरेको छ। नागरिक उन्मुक्ति पार्टी तीन, राष्ट्रिय जनमोर्चा र नेपाल मजदुर किसान पार्टीले समान एकएक स्थानमा जित निकालेका थिए। यस आधारमा १२ राजनीतिक दलको संसद्मा प्रतिनिधित्व रहने भएको छ। त्यस्तै पाँच स्थानमा स्वतन्त्र उम्मेदवार विजयी भएका थिए। निर्वाचन आयोगले कूल दुई सय ७५ सदस्यीय प्रतिनिधिसभाको निर्वाचन परिणाम समेटिएको प्रतिवेदन राष्ट्रपति विद्यादेवी भण्डारीसमक्ष गत मङ्सिर २९ गते नै बुझाइसकेको छ। यस्तै यही पुस ३ गते आयोगले समानुपातिक निर्वाचन प्रणालीमार्फत विजयी भएका सांसदलाई प्रमाणपत्र वितरण गरेको थियो। राष्ट्रपतिबाट सात दिनको समय दिएर नयाँ सरकार गठनका लागि आइतबार नै आह्वान भएकामा सङ्घीय संसद् सचिवालयले नवनिर्वाचित सांसदलाई पद तथा गोपनीयताको शपथ खुवाउने तयारीसमेत थालेको छ। सङ्घीय संसद्मा प्रतिनिधित्व जनाएका नयाँ राजनीतिक दललाई हेल्लो सरकार रहेको स्थानमा कार्यालय उपलब्ध गराउने तयारी गरिएको छ।  रासस"
ट्रकमा मोटरसाइकल ठोकिँदा दुई जनाको मृत्यु,बारा : बाराको निजगढ नगरपालिका२ मा आइतबार बेलुकी ट्रकमा मोटरसाइकल ठोकिँदा दुई जनाको मृत्यु भएको छ भने १ जना घाइते भएका छन्। मृत्यु हुनेमा मोटरसाइकल चालक रौतहट गुजरा नगरपालिकाका २६ वर्षीय भुवन पहाडी र पछाडि सवार २७ वर्षीय रितबहादुर राई रहेका छन्। दुवैको घटनास्थलमा नै मृत्यु भएको हो। सोही दुर्घटनामा मोटरसाइकलमा पछाडि सवार २४ वर्षीय सुशील माझी घाइते भएका छन्। उनको प्रसुति सामुदायिक अस्पताल निजगढमा उपचार भइरहेको छ। आइतबार बेलुकी ७ बजे प्रदेश २ ०३ ००१ ख ४२२९ नम्बरको सडक छेउमा रोकिराखेको ट्रकमा पछाडिबाट प्रदेश २ ०२ ००९ प ३९४३ नम्बरको मोटरसाइकल अनिनियन्त्रित भई ठक्कर खाएको हो। दुवै सवारी साधन र ट्रक चालकलाई नियन्त्रणमा लिएको इलाका प्रहरी कार्यालय निजगढले जानकारी दिएको छ।
"गाउँमै स्वास्थ्य सेवा पाएपछि स्थानीय खुसी, सिटामोल लिन पाँच घण्टा हिँड्नुपर्ने बाध्यता हट्यो","गोरखा: चुमनुब्री गाउँपालिका३ न्याकका बासिन्दाले अब सिटामोल र जीवनजल पाउन पाँच घण्टा हिँड्नु पर्ने बाध्यता अन्त्य भएको छ। गाउँमै सामुदायिक स्वास्थ्य इकाइ स्थापना भएपछि करिब ४० घरधुरीका बासिन्दाले गाउँमै प्राथमिक उपचार सेवा पाउने भएका छन्। गाउँमै स्वास्थ्य सेवा पाउने भएपछि गाउँले पनि खुसी छन्। गाउँपालिकाले आइतबार न्याकमा स्वास्थ्य इकाइ स्थापना गरेको छ। एकजना अहेब तहका कर्मचारी र औषधीसहित स्वास्थ्य इकाइ स्थापना गरेको गाउँपालिकाका अध्यक्ष निमा लामाले जानकारी दिए। न्याकबाट स्वास्थ्य सेवा लिन गाउँपालिकाको केन्द्र रहेको फिलिमसम्म आइपुग्नु पर्थ्यो। धेरै दु:ख भयो भनेर त्यहाँका बासिन्दाले सँधै माग गरिरहन्थे, लामाले भने, स्थानीयको मागलाई सम्बोधन गर्दै धेरै मेहनतपछि सामुदायिक स्वास्थ्य इकाइ स्थापना गर्न सफल भएका छौँ । यो सिँगो गाउँपालिकाको खुशीको कुरा हो। यो गाउँमा सरकारी तथा नीजि स्वास्थ्य संस्था पनि थिएन। सामान्य स्वास्थ्य समस्या भए पनि सेवा लिन पाँच घण्टा उकालो ओह्रालो हिडेर फिलिम पुग्नुपर्ने बाध्यता रहेको स्थानीय सूर्य गुरुङ बताउँछन् । सानोतिनो घाउचोट लागे पनि फिलिमै पुग्नु पर्ने, पखाला लाग्दा जीवनजल लिन पनि फिलिमै धाउनु पर्ने, सामान्य ज्वरोको निको पार्न चाहिने सिटामोल लिन पनि फिलिमै पुग्नुपर्ने थियो, गुरुङले भने, त्यसैले हामीले धेरै पहिलेदेखि नै गाउँमा हेल्थपोस्ट मागिरहेका थियौँ । आज बल्लतल्ल स्थापना भएको छ । हामी सबै धेरै खुशी छौँ । यहाँबाट गाउँपालिकाको केन्द्र र वडा कार्यालय पुग्न पाँच घण्टा पैदल हिँड्नुपर्छ। सडक सञ्जालले नजोडेको हुँदा यहाँबाट सदरमुकाम पुग्न दुई दिनको पैदल यात्रा गर्नुपर्छ । दुर्गममा रहेकाले सरकारको नजर नपरेको न्याकमा बिजुली र मोबाइल सेवा पनि गतबर्ष मात्र पुगेको थियो। अब विस्तारै विस्तारै विकासका आधारभूत सेवाहरु गाउँमा पुगिरहेपछि गाउँले खुशी भएको सूर्य गुरुङ बताउँछन्। गाउँपालिकाका अध्यक्ष निमा लामाका अनुसार बिगत एकबर्षदेखि बन्द रहेको चुमनुब्री ७ छेकम्पारको लारस्थित स्वास्थ्य इकाइ पनि आइतबारदेखि सञ्चालनमा आएको छ। चाया नेपाल नामक गैर सरकारी संस्थाले छाडेर गएपछि एक वर्षअघिदेखि बन्द रहेको लारस्थित स्वास्थ्य इकाइमा एक अनमि पठाएर सेवा सुचारु गरिएको उनले बताए।"
तालिबान आतंककारीद्वारा पाकिस्तानको क्यान्टोन्मेन्ट कब्जा,"एजेन्सी : तालिबान आतंककारीहरुले पाकिस्तानको खैबर पख्तुनख्वा प्रान्तको क्यान्टोन्मेन्टमा हमला गरेको छ। काउन्टर टेररिज्म सेन्टर (सीटीडी) माथि हमला गरी ९ सैनिक बन्धक बनाएको ती आतंककारीहरुले दावी गरेका छन्। तेहरिकएतालिबान पाकिस्तान (टीटीपी) का आतंककारीले आइतबार क्यान्टोन्मेन्टमा हमला गरेका हुन्। आतंककारीहरुले सीटीडीको एक भाग पूर्णरुपमा कब्जा गरेको बताइएको छ। तालिबानी आतंककारीहरुले त्यहाँ रहेका केही वान्टेड आतंककारीहरुलाई बाहिर निकाली दिएका छन्। आतंककारीहरुले क्यान्टोनमेन्टको सीटीडी स्टेसन पुगेर पाकिस्तानी सैनिकमाथि हमला गरेका थिए। टीपीपी प्रतिबन्धित लगभग २५ आतंककारीको गिरफ्तार गरी सोधपुछ भइरहेको छ। यी आतंककारीहरुसँग आधुनिक हातहतियार रहेको बताइएको छ। आतंकारीहरुले सीटीडीबाट एक भिडियो जारी गर्दै पाकिस्तानका ९ सैनिक बन्धन बनाएको बताएका छन्। सुवेदार खुर्शी अकरमसहित आठ सैनिक बन्धन बनाएको उनीहरुले दावी गरेका छन्। उनीहरुले अफगानिस्तान जाने वातावरण मिलाइन दिन यहाँको प्रशासनसँग माग गरेका छन्। त्यसका लागि सकेजति छिटो हेलिकोप्टरको बन्दोबस्त गरिदिन समेत आग्रह गरेका छन्। तर, उनीहरुले क्यान्टोन्मेन्ट सेन्टरमा टेलिफोनको लाइन काटिदिएका छन्। खैरब पख्तुनुख्वाका मुख्यमन्त्रीका सहायक मोहम्मद अलि सैफका अनुसार आतंककारीहरुको आशंकामा पक्राउ परेका केही व्यक्तिहरुले सुरक्षाकर्मीको हतियार खोस्ने प्रयास गरेका थिए। हाल यो क्षेत्र पूर्णरुपमा प्रहरीले नियन्त्रणमा लिएको छ। सुरक्षाकर्मीले सो क्षेत्रलाई चारैतिरबाट घेरा हालेका छन्। एक वरिष्ठ प्रहरी अधिकारीले करिब २५ प्रतिबिन्धित टीपीपीका आतंककारीहरुलाई पक्राउ गरी सीटीडीले सोधपुछ गरिरहेको अवस्थामा हमला भएको हो। यो घटना हुनुभन्दा केही समयअघि दक्षिण बजीरिस्थान जिल्लाको लक्की मारवतको सीमा क्षेत्रमा रहेको एक प्रहरी चौकीमा पनि आक्रमण भएको थियो। सो आक्रमणमा ४ जना प्रहरीको मृत्यु भएको थियो भने कयौं घाइते भएका थिए।"
भीरकोटका किसानलाई बीउ र कृषि औजार प्रदान,"स्याङ्जा: भीरकोटका किसानलाई सयपत्री फुलका बीउसँगै अत्यावश्यक कृषि औजार प्रदान गरिएको छ। भीरकोट नगरपालिका र युएनडीपीको आर्थिक सहयोग तथा अन्धा अन्धी सामुदायिक विकास केन्द्रको व्यवस्थापनमा हरित पुनरुत्थान तथा कोभिड १९ प्रतिकाय परियोजना सञ्चालनमा छ। सोही परियोजनाले सयपत्री फूलका बीउसँगै टनेल, बिषादी छर्कने भाडा (स्पेयर), कुटो, दाँते, नर्सरी कीट लगायतका सामाग्री हस्तान्तरण गरिएको हो। यसअघि पालिकाले किसानलाई सयपत्री बिरुवा रोपण बारे तालिम दिइसकेको छ। नगरपालिकाका वडा नं १, २ र ९ लाई लक्षित गर्दे व्यावसायिक फूल खेती गर्नेगरी तयारी भइरहेको छ। तालिममा सहभागी मध्ये ३१ जनालाई फूलका बीउसहित आवश्यक सामाग्री उपलब्ध गराइएको हो। ती सामाग्री हस्तान्तरण गर्दै नगरप्रमुख गोविन्दकुमार कर्माचार्यले दिईएको बीउविजन तथा औजारको सही उपयोग गरी व्यवसायी बन्न आग्रह गरे। जिल्लाकै मध्यभाग र सडक सञ्जालले पनि छोएको नगरपालिका भएकाले यहाँ उत्पादित सबै फूल बिक्रीवितरणमा सहज बनेको छ।"
कांग्रेस संसदीय दलको निर्वाचन पुस ६ गते,"काठमाडौंः नेपाली कांग्रेसको संसदीय दलको नेता चुन्न बुधबार निर्वाचन हुने भएको छ । निर्वाचन समितिले बुधबार संसदीय दल कार्यसमितिको निर्वाचन पुस ६ गते बिहान हुने जनाएको हो । आइतबार बसेको केन्द्रीय कार्यसम्पादन समितिको बैठकले संसदीय दलको निर्वाचनका लागि सहमहामन्त्री भीष्मराज आङ्दम्बेको नेतृत्वमा तीन सदस्यीय निर्वाचन समिति गठन गरेको थियो । कांग्रेसमा ८९ जना सांसद छन् । पार्टी सभापति शेरबहादुर देउवा, वरिष्ठ नेता रामचन्द्र पौडेल, शेखर कोइराला र महामन्त्री गगन थापा संसदीय दलको नेताका आकांक्षी हुन्।"
ट्याक्टरमा मोटरसाइकल ठोकिँदा एक जनाको मृत्यु,"कञ्चनपुर : कञ्चनपुरको कृष्णपुर नगरपालिका५ मछलिपुल नजिकै ट्याक्टरमा मोटरसाइकल ठोकिँदा एक जनाको मृत्यु भएको छ। हिजो साँझ ६ बजे सुदूरपश्चिम प्रदेश ०१ ००८ प ५५ ८७ नम्बरको मोटरसाइकलले सोही दिशातर्फ जाँदै गरेको म १ प ६१ ८९ नम्बरको स्कुटरलाई ओभरटेक गर्ने क्रममा विपरीत दिशाबाट आउँदै गरेको से२ त ८२० नम्बरको ट्याक्टरमा ठोकिँदा दुर्घटना भएको हो। मृत्यु हुनेमा ५५८७ नम्बरका मोटरसाइकल चालक शुक्लाफँटा नगरपालिका८ का ३० वर्षीय कृष्ण साउद रहेका छन्। उनको उपचारका क्रममा मायामेट्रो अस्पताल धनगढीमा गएराति ९ बजे मृत्यु भएको हो। तीनवटै सवारी साधन, स्कुटर चालक र ट्याक्टर चालकलाई नियन्त्रणमा लिएको इलाका प्रहरी कार्यालय गुलरीयाले जानकारी दिएको छ।"
जाजरकोट महोत्सव पुस ११ देखि,"जाजरकोट: चौथो जाजरकोट महोत्सव आगामी पुस ११ गतेदेखि हुने भएको छ। कर्णाली समृद्धिको आधार पर्यटनको विकास र पूर्वाधार भन्ने नाराका साथ सञ्चालन हुने महोत्सवमा झण्डै ५ करोड रुपैयाँ बराबरको कारोबार हुने उद्योग वाणिज्य संघ जाजरकोटले जनाएको छ। महोत्सवको ८५ प्रतिशत काम पूरा भएको जाजरकोट उद्योग वाणिज्य संघका अध्यक्ष रमेश केसीले बताए। महोत्सवको तयारी बारे जानकारी दिन आयोजित पत्रकार सम्मेलनमा केसीले भने, कृषि, पर्यटन, कला, संस्कृति वातावरण तथा औद्योगिक मेलाको रुपमा यस महोत्सवलाई लिएका छौं। महोत्सवमा एक लाख दर्शक आउने अनुमान गरेका छौं, पाँच करोड जतिको कारोबार गर्ने लक्ष्य छ। भेरी नगरपालिका ३ तल्लो थाप्लेमा पाँच दिनसम्म सञ्चालन हुने महोत्सवमा अहिले सम्मकै सर्वाधिक राशिको पुरुष खुल्ला भलिवल राखिएको छ। राष्ट्रिय स्तरका कलाकार, स्थानीय कलाकारको प्रस्तुती रहने महोत्सवमा जाजरकोटका सात स्थानीय तहमा रहेका पौराणिक कला संस्कृतिको प्रर्दशन गरिने उद्योग वाणिज्य संघ जाजरकोटका महासचिव मोहन खड्काले जानकारी दिए। महोत्सवमा लोकदोहरी गायक कुलेन्द्र विश्वकर्मा, पूर्णकला विसी, रामजी खाँड, शान्ति श्री परियार, हिमाल सागर, राजु पौडेल, मरिचमान श्रेष्ठ, शक्ति चन्द, सुनितानी परियार, प्रकाश कटुवाल सहित दर्जनौं कलाकारहरुको प्रस्तुति रहनेछ।"
कृषि कार्यालयमा कर्मचारी नहुँदा सेवाग्राहीलाई सास्ती,"सिमकोट : जिल्ला कृषि विकास कार्यालय हुम्लामा कर्मचारी नहुँदा कामकाज प्रभावित भएको छ। हिउँदको समय लागेसँगै कार्यालयमा कर्मचारी छैनन्। कर्मचारी नहुँदा कामका लागि तीनचार दिनको पैदल आएका सिमकोट पुगेका जिल्लाका कृषक रित्तो हात घर फर्किन बाध्य छन्। कार्यालयमार्फत हुने विभिन्न अनुदान तथा अन्य कार्यक्रमको सम्झौता भुक्तानी र बेमौसमी तरकारीका बिउ, कृषिमा लागेका रोगका बारेमा जानकारी लिन आउने सेवाग्राहीले सेवा पाएका छैनन्। कार्यालयमा कर्मचारी नभेटिएपछि आफूलाई सिमकोट आउने र जाने क्रममा लागेको खर्च समेत कार्यालयले व्यहोर्नुपर्ने तीन दिनको पैदलबाट सदरमुकाम पुगेका सर्केगाड गाउँपालिकाका स्थानीय उपभोक्ता समितिका एक सदस्यले जानकारी दिए। 'चिसोमा लामो बाटो काटेर काम होला भनेर यसरी आइयो, नाम उल्लेख गर्दा आफ्नो आयोजनाको कार्यान्वयनका कार्यालयका कर्मचारीले दुःख दिनसक्ने भन्दै नाम उल्लेख गर्न नमानेका ति कृषकले भने, मंसिरपछि त जिल्लाका कार्यालयमा कर्मचारी हुँदा रहेनछन्। प्रदेशबाट भनेर छिटो काम सकाउन, योजनाको सम्झौता गर भनेर हरेक दिन फोन गरेका गरेइछन्। हामी पनि क्या (के) गर्नु ? सर्केगाड गाउँपालिका१ को तुम्चमा रहेको ठाडो कुलो सिँचाइको सम्झौता गर्नका लागि जिल्ला सदरमुकाम सिमकोट पुगेको बताएका उपभोक्ता समितका अध्यक्ष दन्तबहादुर मल्लले पनि कार्यालयमा कर्मचारी नभएका कारण आफ्नो काम नभएरै घर फर्किनु पर्ने अवस्था आएको बताए। प्रदेश अन्तरगतको आयोजनाको खाता खोल्नका लागि कृषि विकास कार्यालयसँग समझौता गर्नुपर्ने भयो मल्लले थपे तर कार्यालयमा कर्मचारी नहुँदा कार्यालय बाहिर बसेर दिन बिताउनुबाहेक अरू काम केही भएन। नेपाल सरकार र कर्णाली प्रदेश सरकारमार्फत आएका हुम्लाको कृषिसम्बन्धी आएका कार्यक्रमको कार्यान्वयन गर्ने कार्यालय हुम्लामा १३ जनाको दरबन्दी छ।"
"नाइजेरियामा हैजाको प्रकोप, कम्तीमा २० जनाको मृत्यु","अबुजा : नाइजेरियामा पछिल्ला केही महिनायता हैजाको प्रकोप बढेको स्थानीय सञ्चारमाध्यमले जनाएका छन् । हैजाको प्रकोपमा परी नाइजेरियामा कम्तीमा पनि २० जनाको ज्यान गएको बताइएको छ । नाइजेरियाको दक्षिणी क्रस रिभर राज्यमा बढी मात्रामा हैजाको प्रकोप बढेको देखिएको छ। स्थानीय अबि क्षेत्रमा के कारणले प्रकोप फैलियो भन्ने विषयमा सरकारले अनुसन्धान थालेको बताइएको छ । १० गाउँमा हैजा फैलिएकोपछि सयौँ मानिस बिरामी भइ अस्पताल भर्ना भएका छन् । उनीहरूलाई हैजाको प्रकोपको आशङ्कापछि विशेषज्ञ चिकित्सकद्वारा उपचार सेवा गरिरहेका यहाँका स्वास्थ्य अधिकारीले जानकारी दिएका छन् । सरकारले ती क्षेत्रमा सफा पानीको प्रबन्ध र सरसफाईका कामलाई अघि बढाएको जनाएको छ । साथै गाउँलेहरूलाई सरसफाईसम्बन्धी सचेतना कार्यक्रम पनि सञ्चालन गरिएको बताइएको छ । नाइजेरियामा घना बस्तीहरूमा खानेपानी, सरसफाई तथा अन्य आवश्यक स्वास्थ्य पूर्वाधारको अभावमा हैजाको प्रकोप बारम्बार फैलिने गरेको छ ।  रासस"
विहारको न्यूनचापीय प्रणालीको प्रभावले पानी पर्ने सम्भावना,"काठमाडौं: भारतको विहारमा रहेको न्यूनचापीय प्रणालीको सामान्य प्रभाव नेपालमा छ। मौसमी प्रणालीको प्रभावले देशका पूर्वी भेगका केही स्थानमा हल्का वर्षा र हिमपातको सम्भावना रहेको जल तथा मौसम विज्ञान विभाग मौसम पूर्वानुमान महाशाखाले जनाएको छ। महाशाखाका मौसमविद् सञ्जिव अधिकारीले पूर्वी क्षेत्रको उच्च पहाडी भेगमा हिमपात साथै केही क्षेत्रमा हल्का वषाकोसमेत सम्भावना रहेको जानकारी दिए। उनले भने, 'विहारमा न्यूनचापीय प्रणालीको सानो प्रणाली देखापरेकाले देशका पूर्वी भेगमा बादल बढ्ने र हिमपात हुने सम्भावना छ, केही क्षेत्रमा हल्का वर्षाको पनि सम्भावना छ।' विशेषगरी प्रदेश १ र बागमती प्रदेशमा बढी बद्ली रहने मौसमविद् अधिकारीले बताए। महाशाखाले जारी गरेको मौसम पूर्वानुमान बुलेटिनमा अहिले प्रदेश १, बागमती प्रदेश, गण्डकी प्रदेश र लुम्बिनी प्रदेशमा आंशिकदेखि सामान्य बद्ली रहनुका साथै बाँकी भेगमा मौसम सामान्यतया सफा छ। ती प्रदेशको उच्च पहाडी तथा हिमाली भूभागको एक दुई स्थानमा हल्का हिमपातको सम्भावना रहेको छ । रातिका समयमा पनि सोही किसिमको मौसमी प्रणाली कायम रहने महाशाखाले जनाएको छ । राजधानी काठमाडौं उपत्यकाको आकाश बिहान सामान्य बद्ली रहे पनि मध्याह्नदेखि पारिलो घाम लागेको छ।"
पाँच अर्ब बराबरको विकास ऋणपत्र बिक्री गरिँदै,"काठमाडौं : नेपाल राष्ट्र बैंकले पाँच अर्ब रुपैयाँ बराबरको विकास ऋणपत्र बिक्री गर्ने भएको छ। विकास ऋणपत्र २०८३ ज नाम दिइएको सो ऋणपत्रको अवधि चार वर्षको छ। केन्द्रीय बैंकले बोल कबोल प्रक्रियामार्फत यही पुस ६ गते बुधबार उक्त ऋणपत्रको बिक्री गर्नेछ। अर्धवार्षिक रूपमा ब्याज भुक्तानी हुने र त्यसमा कुनै पनि ब्याजकर लाग्ने छैन। बैंक तथा वित्तीय संस्था, बीमा कम्पनी, संगठित संस्था र नेपाली नागरिकले ऋणपत्र खरिद गर्न सक्ने प्रावधान छ। ऋणपत्र धितोमा राखेर कर्जा लिन वा दिनसमेत पाइनेछ। इच्छुक खरिदकर्ता प्रतिस्पर्धी वा अप्रतिस्पर्धीका रूपमा सहभागी हुन सक्नेछन्। प्रतिस्पर्धीलाई निष्काशित रकमको ८५ प्रतिशत अर्थात चार अर्ब २५ करोड र अप्रतिस्पर्धीलाई १५ प्रतिशत अर्थात् ७५ करोड बराबरको रकम छुट्याइएको छ। ऋणपत्र घटीमा ५० हजार र बढीमा कूल निष्काशित रकमको सीमामा नबढाइ ५० हजारले भाग गर्दा निशेष भाग जाने अंक बराबरको सीमामा खरिद गर्न सकिनेछ। ऋणपत्र खरिदका लागि व्यक्ति तथा संस्थाले बोलकबोल प्रक्रियाअन्तर्गत प्रतिस्पर्धी वा अप्रतिस्पर्धी कुनै एक बोलवालाको रुपमा मात्र भाग लिन सक्नेछन्। यस बैंकबाट इजाजतपत्र प्राप्त क, ख र ग वर्गका बैंक तथा वित्तीय संस्थाले अप्रतिस्पर्धीका रूपमा भाग लिन नपाउने प्रबन्ध गरिएको छ। ऋणपत्रको दोस्रो बजार कारोबार नेपाल स्टक एक्सचेञ्ज लिमिटेडमार्फत्मात्र हुने केन्द्रीय बैंकले जनाएको छ।"
"संसदीय दलको नेतामा माधवकुमार नेपाल चयन, प्रमुख सचेतकमा प्रकाश ज्वाला","काठमाडौंः नेकपा एकीकृत समाजवादीको संसदीय दलको नेतामा अध्यक्ष माधवकुमार नेपाल चयन भएका छन् । एकीकृत समाजवादीको संसदीय दलको बैठकले नेपाललाई सर्वसम्मत दलको नेता चयन गरेको हो । सोमबार बसेको बैठकले दलको उपनेतामा राजेन्द्र पाण्डेलाई चयन गरिएको पार्टी महासचिव वेदुराम भुसालले अन्नपूर्णलाई बताए। यस्तै, प्रमुख सचेतकमा प्रकाश ज्वाला चुनिएका छन् । यी हुन् नेकपा एकीकृत समाजवादी पार्टीका निर्णय"
ट्रकले मोटरसाइकललाई ठक्कर दिँदा झापामा एक महिलाको मृत्यु,झापा : ट्रकले मोटरसाइकललाई ठक्कर दिँदा झापामा एक महिलाको मृत्यु भएको छ। इलाम जिल्ला रोङ गाउँपालिका ६ की २३ वर्षीया उषा राई मृत्यु भएको जिल्ला प्रहरी कार्यालय झापाले जनाएको छ। प्रहरीका अनुसार पूर्वपश्चिम राजमार्ग अन्तरगत मेचीनगर नगरपालिका१३ मा आइतबार राती साढे ८ बजे ना ८ ख ३३३६ नम्बरको ट्रकले मे ७ प १७२७ नम्बरको मोटरसाइकललाई ठक्कर दिएको थियो। ट्रकको ठक्करबाट मोटरसाइकलको पछाडि सवार राई गम्भीर घाइते भएकी थिइन्। घाइतेलाई उपचारका लागि बिर्तामोडस्थित बीएण्डसी अस्पतालमा लगिएको र उनको उपचारको क्रममा मृत्यु भएको प्रहरीले जनाएको छ। ट्रक र ट्रक चालक पाँचथर मिक्लाजुङका सुन्दरराज आङदाम्बेलाई इलाका प्रहरी कार्यालय धुलाबारीले नियन्त्रणमा लिएको छ।
सांसदको शपथ पुस ७ गते बिहान ११ बजे,"काठमाडौं : प्रतिनिधिसभा सदस्यहरुको शपथ बिहीबार हुने भएको छ। संघीय संसद् सचिवालयका सचिव गोपालनाथ योगीले पुस ७ गते बिहान ११ बजे सांसदहरुको शपथ खुवाउने तयारी रहेको अन्नपूर्णलाई जानकारी दिए । शपथ गराउने तीन दिनअगावै संघीय संसद् सचिवालयले सूचना जारी गर्नुपर्ने हुन्छ । प्रतिनिधिसभा नियमावलीको व्यवस्थाअनुसार कुनै सांसदले मातृभाषामा शपथ लिने भए तीनदिन अगावै सूचना दिनुपर्ने व्यवस्था छ । संघीय संसद सचिवालयले प्रतिनिधिसभाका सांसदहरुको विवरण केलाइरहेको छ। सचिवालयले शपथका लागि जेष्ठ सदस्यको विवरण निर्वाचन आयोगसमक्ष माग गरेको थियो। निर्वाचित सांसदमध्येका जेष्ठ सदस्यले शपथ खुवाउने प्रावधान छ। राजनीतिक दलले निर्वाचन आयोगमा बुझाएको विवरणअनुसार तीनजना सांसदको उमेर ८० वर्ष र एक सांसदको उमेर ८५ वर्ष पुगेको छ । लोकतान्त्रिक समाजवादी पार्टीका अध्यक्ष महन्थ ठाकुर, राष्ट्रिय जनमोर्चाका अध्यक्ष चीत्रबहादुर केसी र राप्रपाका नेता पशुपति शमशेर जबराको उमेर ८० वर्ष पुगेको निर्वाचन आयोगको अद्यावधिक विवरणमा उल्लेख छ । ठाकुरको जन्ममिति विसं १९९९ बैशाख २४, केसीको १९९७ माघ २० र जबराको १९९८ वैशाख २५ गते रहेको छ । उमेरका हिसाबले यी तीनजनामध्ये केसी जेष्ठ सदस्य हुन् । निर्वाचन आयोगलाई उपलब्ध गराएको विवरण अनुसार प्रतिनिधिसभाका ज्येष्ठ सदस्य महिन्द्रराय यादव हुन् । आयोगको विवरण अनुसार यादवको उमेर ८५ वर्ष पुगेको छ । तर, निर्वाचन आयोगले पठाएको विवरण र यादवको नागरिकताको उमेर बाँझिएको छ । त्यसैले नवनिर्वाचित सांसदलाई सपथ खुवाउनेबारे अन्योल देखिएको हो । नागरिकताको आधारमा सपथ खुवाउने हो भने चीत्रबहादुर केसी जेष्ठ सदस्य हुन् । केसीले शपथ खुवाउने संभावना छ। यादव सपथ खुवाउन अनइच्छुक देखिन्छन् ।"
शपथ लिन दुई घण्टा अघि उपस्थित हुन सांसदलाई आग्रह,"काठमाडौंः संघीय संसद सचिवालयले शपथका क्रममा राष्ट्रिय पोशाक वा आआफ्नो सांस्कृतिक पहिचान झल्कने पोशाकमा उपस्थिति हुन सांसदहरूलाई अनुरोध गरेको छ। संसद सचिवालयले सोमबार सार्वजनिक सूचना जारी गर्दै पुस ७ गते बिहान ११ बजे शपथ ग्रहणको दुई घण्टा अघि उपस्थित हुन सांसदहरूलाई अनुरोध गरेको हो। नेपालको संविधानको धारा ८८ बमोजिम संघीय संसदको प्रत्येक सदनका सदस्यले सदन वा त्यसको कुनै समितिको बैठकमा पहिलो पटक भाग लिनु अघि संघीय कानून बमोजिम शपथ लिनुपर्ने भन्ने व्यवस्था छ। शपथ ग्रहण कार्यक्रममा निर्वाचन आयोगबाट प्राप्त प्रतिनिधि सभा सदस्य पदको प्रमाण पत्र, नेपाली नागरिकताको प्रमाणपत्रको प्रतिलिपी एवं फोटोसहित दुई घण्टा अगावै उपस्थित हुन अनुरोध गरेको छ। सूचनामा भनिएको छ, संघीय संसद प्रतिनिधि सभाका कुनै सदस्यले आफ्नो मातृभाषामा शपथ लिन चाहेमा त्यस्तो सदस्यले शपथको व्यहोरा आफ्नो मातृभाषामा अनुवाद गरी सो अनुवादको प्रतिसहित प्रतिनिधि सभा सदस्य निर्वाचन ऐन, २०७४ को दफा ७५ को उपदफा (२) बमोजिम तीन दिन अगावै संघीय संसद सचिवालयमा उपलब्ध गराउन हुन समेत यो सूचना प्रकाशित गरिएको छ। साथै सबै जिल्ला प्रशासन कार्यालयले यसै सूचनालाई आधार मानी आआफ्नो जिल्लाका प्रतिनिधि सभाका माननीय सदस्यहरूलाई उल्लिखित जानकारी गराइदिने व्यवस्था हुन समेत अनुरोध गरिन्छ। शपथ ग्रहण कार्यक्रम संसद भवनमै हुनेछ।"
वामपन्थीले सरकार बनाउँछु भन्नु जनता अलमल्याउने मात्रै : माधव नेपाल,"काठमाडौं : नेकपा एकीकृत समाजवादीका अध्यक्ष माधवकुमार नेपालले वामपन्थीको सरकार बनाउने विषय जनता अलमल्याउने कुरा मात्र भएको बताएका छन्। सोमबार काठमाडौमा पार्टीबाट निर्वाचित सांसदहरुलाई बधाई तथा शुभकामना दिन आयोजित कार्यक्रममा अध्यक्ष नेपालले अहिले सरकार गठनको विभिन्न चर्चा परिचर्चा हुन थालेको भन्दै वामपन्थी मिलेर सरकार बनाउने कुरा जनता अलमल्याउने मात्रै भएको बताए। कम्युनिष्ट आन्दोलन विसर्जन भइरहेको देख्दादेख्दै पुरानै अवस्थामा आफूहरु नफर्कन उनको भनाइ छ। अध्यक्ष नेपालले गठबन्धनका दलहरु आन्तरिक छलफलमा रहेकाले एकै ठाउमा बसेर सरकार गठनको समीकरण टुंगो लगाउने धारणा राखे। अहिलेकै गठबन्धनलाई लामो समयसम्म कायम राख्न आफूहरु प्रतिबद्ध रहेको भन्दै उनले गठबन्धनभित्रकै दलहरुका नेताहरुमा अहंकार पलाए जस्तोसुकै स्थितिको सामना गर्न तयार हुने बताए। त्यस्तै, एकीकृत समाजवादीका सम्मानित नेत झलनाथ खनालले अहिले सरकार गठनको विभिन्न कोणबाट छलफल भएपनि बामलोकतान्त्रिक शक्तिहरुको सरकार बन्ने सम्भावना प्रवल रहेको धारणा राखेका थिए। उनले वामपन्थी सरकार बन्ने आधार एमाले नेतृत्वले यसअघि नै तोडेकाले अहिले वामपन्थी सरकार बन्न नसक्ने तर्क गरे। उनले आगामी सातासम्म सरकार बारेमा टुङ्गो लाग्ने जिकिर गरे।"
जनमत पार्टीको संसदीय दलको नेतामा डासिके राउत चयन,"काठमाडौं : जनमत पार्टीको संसदीय दलको नेतामा अध्यक्ष डा सिके राउत चयन भएका छन्। पार्टी कार्यालय बुद्धनगरमा बसेको पार्टीका सांसदहरुको बैठकले राउतलाई सर्वसम्मत रुपमा दलको नेता चयन गरेको हो। डा, राउत सप्तरी क्षेत्र नं २ बाट प्रतिनिधिसभा सदस्यमा निर्वाचित सांसद हुन्। प्रतिनिधिसभा सदस्यमा प्रत्यक्षतर्फ एक सिट जितेको जनमत पार्टी समानुपातिकतर्फ पाँच सिट प्राप्त गरेको छ ।"
"मैले सोचेजस्तो परिणाम आएन, राजीनामा दिन खोज्दा पार्टीले दिएन: राजेन्द्र लिङदेन (भिडियो)",काठमाडौं: राष्ट्रिय प्रजातन्त्र पार्टीका अध्यक्ष राजेन्द्र लिङ्देनले निर्वाचन परिणाम आफूले सोचेजस्तो नआएको बताएका छन्। आफूले दावी गरेजस्तो मत ल्याउन नसकेपछि राजीनामा दिन खोज्दा पार्टीले रोकेको उनले बताए। पार्टीका तर्फबाट निर्वाचित सांसदहरुलाई बधाइ दिन सोमबार काठमाडौंमा आयोजित कार्यक्रममा अध्यक्ष लिङ्देनले निर्वाचनको परिणामबाट आफू सन्तुष्ट नरहेको र परिणाम आउने बितिकै आफूले राजीनामा दिन खोजेपनि पार्टी भित्र छलफल गर्दा केही समस्या आउने देखेर पछि हटेको बताए। पार्टीले सोचेजस्तो परिणाम आउन नसक्नुको सम्पूर्ण जिम्मेवारी अध्यक्षको हिसाबले आफुले लिने बताउँदै उनले अहिलेको मतपरिणामको मूल्याङ्कन गर्दा जनताले आशाको दृष्टिकोणले हेर्न थालेकाले राप्रपालाई मुलुकको राष्ट्रिय पार्टी बनाएर आफ्ना मूल्य मान्यताहरु स्थापित गर्ने बताए। आफूहरू मन्त्री बन्नका लागि कुनै नेताको घर नधाउने पनि उनले बताए। त्यस्तै राप्रपाका नेता पशुपतिशम्सेर राणाले संसदमा आफूहरूको उपस्थिति बलियो ढंगले प्रस्तुत भए अर्को पटक राप्रपा तेस्रो शक्ति कायम हुन सक्ने बताए। अहिलेको ढंगबाट चलेर नेपाल अगाडी बढ्न नसक्ने भन्दै उनले नेपाललाई अहिले हासिल भएको मौका अनुसार ठूला पार्टीमा काम गर्ने शक्ति नरहेको बताए । नेपाल राष्ट्रको तर्फबाट संसदमा पुराना दललाई खबरदार गर्न राप्रपा आएकाले त्यो खबरदारी मामुली ढंगको नहुने जिकिर गरे।
कतार विश्वकपले धेरै सिक्ने अवसर दिएको छ,"रंगशालामै पुगेर विश्वकप हेर्दाको अनुभूति कस्तो रह्यो ? यसपटक टेलिभिजनमा मात्रै होइन, रंगशालामै पुगेर विश्वकप प्रत्यक्ष रूपमा हेर्ने मौका मिल्यो। दोहाको लुसेल रंगशालामा अर्जेन्टिना र नेदरल्यान्ड तथा अल बेलायतमा मोरक्को र पोर्चुगलको खेल हेरें। प्रत्यक्ष रूपमा हेर्न पाउँदा फुटबलको शक्तिलाई देखेँ। पहिलेका विश्वकप आयोजक देशका विभिन्न सहरमा हुने गर्थे। यसपटक कतारको एउटै सहरका विभिन्न रंगशालामा सञ्चालन गरिएको थियो। विश्वकपले कतारको दोहा सहर नै नयाँ बनाइदिएको छ। कतारलाई नै नयाँ बनाइदिएको छ। कल्पना गरे भन्दा धेरै विकास भएको छ। यो सबै फुटबलले ल्याएको परिवर्तन हो। अर्को कुरा सन् १९३० बाट सुरु भएको विश्वकप पहिलो पटक जाडो मौसम (नोभेम्बरडिसेम्बर) मा आयोजना भयो। यो अर्को विशेषता हो। यसपटक त कतार एक्लैले विश्वकप आयोजना गर्यो नि ? सन् २००२ मा जापान र दक्षिण कोरियाले संयुक्त रूपमा विश्वकप आयोजना गरे। यसपटक जम्मा ३० लाख जनसंख्या भएको कतार एक्लैले आयोजना गर्यो। मध्य एसिया र अरेबियन राष्ट्र एक्लैले यत्रो प्रतियोगिता आयोजनाका लागि आँट गर्नु चानचुने कुरा होइन। मैले चार वर्षअघि रूसमा भएको विश्वकपको उद्घाटन खेल पनि हेरेको थिएँ। रूसमा भन्दा कतारमा धेरै भिन्नता पाएँ। कतारमा कडा मुस्लिम कानुन छ भन्ने बुझाइ छ। तर, त्यहाँ पुगेपछि त्यस्तो अनुभव भएन। सबैले सहज रुपमा हिँड्डुल गर्न र रमाइलो गरेको पाइयो। कुनै बाधा व्यवधान व्यहोरेको देखिएन। स्वयंमसेवकहरू दिनरात खटिरहेका छन्। अर्थात् कतारले सहज वातावरण बनाइदिएको छ। कतारको व्यवस्थापन कस्तो छ ? विश्वकप फुटबलका लागि संसारभरबाट कतारमा लाखौं मानिस भेला भएका छन्। तर, कहीँंकतै होहल्ला छैन। झैझगडा छैन। सबैतिर शान्त छ। कसैसँग डराउनु पर्ने अवस्था छैन। कतारको जस्तो व्यवस्थापन युरोपअमेरिकाले पनि गर्न सक्तैनन् होला। विश्वकपका खेललाई चाहिँ कसरी हेर्नु भएको छ ? यसपटक पनि दक्षिण अमेरिका र युरोपबीच फाइनल खेल सञ्चालन भएको छ। अहिलेसम्म नौ पटक दक्षिण अमेरिकाले जितेको छ भने बाँकी सबै युरोपले जितेको छ। फ्रान्सले समूह चरणमा ट्युनिसियासँग हारेको थियो। अर्जेन्टिना पनि पहिलो खेलमै साउदी अरेबियासँग स्तब्ध बनेको थियो। नकआउट चरणमा दुवै टोलीले एकएक खेलमा कडा प्रतिस्पर्धाको सामना गर्नु परेको थियो। अर्जेन्टिनालाई नेदरल्यान्डसले कडा टक्कर दिएको थियो भने फ्रान्सलाई इङ्ल्यान्डले चुनौती दिएको थियो। नकआउट चरणमा दुवै टोलीले सातसात गोल गरेका थिए। कतार विश्वकपका अरू विशेषता केके पाउनुभयो ? यो विश्वकप पहिलेको भन्दा धेरै फरक पाइयो। अरु बेला आयोजक राष्ट्रले विभिन्न सहरमा खेल खेलाउँथे। एउटा खेल सकिएपछि अर्को खेलका लागि खेलाडीहरू अर्को सहरमा पुग्नुपथ्र्यो। तर, यसपटक एउटै सहरमा खेल भए। एउटै होटलमा बसेर खेलाडीले विभिन्न रंगशालामा खेल खेल्न पाए। आयोजक राष्ट्र एसियाली भएकाले धेरै नेपाली दर्शकले प्रत्यक्ष रूपमा विश्वकप हेर्न पाए। कतारमा पूर्वाधार निर्माणदेखि स्वयंमसेवकसम्म पनि नेपाली नै खटिएका छन्। यो विश्वकपमा नेपालीको योगदान पनि धेरै नै रह्यो। एसियाली राष्ट्रको प्रदर्शनचाहिँ कस्तो रह्यो ? यो विश्वकपले एसियाली राष्ट्र पनि कमजोर छैनन् भन्ने स्पष्ट सन्देश दिएको छ। जापान, दक्षिण कोरिया, साउदी अरेबिया, अस्ट्रेलियालगायत एसियाली राष्ट्रले उत्कृष्ट खेल खेले। मोरक्को पनि सेमिफाइनल पुग्ने पहिलो अफ्रिकी मुलुक बन्न सफल भयो। त्यसैले युरोप र दक्षिण अमेरिका मात्र होइन, एसिया र अफ्रिकाले पनि राम्रो फुटबल खेल्छन् भन्ने सन्देश यो विश्वकपले दिएको छ। यसपटक भीएआरको प्रयोग पनि विवादित बन्यो नि ? यो विश्वकपमा भीएआरको प्रयोग अत्याधिक भयो। भीएआर हुँदा पनि विवादहरू सतहमा आए। भीएआर कुन बेला लिने भन्ने पनि स्पष्ट मापदण्ड बनेको देखिएन। द्विविधा नै देखियो। कुनै बेला तुरुन्तै भीएआर लिइए भने कुनै बेला २३ मिनेटपछि पनि लिएको पाइयो। भीएआर कुन बेला लिने भन्ने विवाद बढेको छ। यो मानवीय त्रुटि हो। नयाँनयाँ नियमले कत्तिको अप्ठ्यारो पार्योे ? यसपटक इन्जुरी समय पनि धेरै नै भयो। त्यसले गर्दा १२० मिनेटसम्म पनि खेल भयो। यो विश्वकपमा पहिलोपटक पाँच जना खेलाडी परिवर्तन गर्ने नियम लागु भयो। कोरोना कालमा परीक्षणका रुपमा रहेको यो नियम विश्वकपमा पनि लागु गरियो। नकआउट चरणमा खेल अतिरिक्त समयमा धकेलिएमा अर्को एक खेलाडी पनि परिवर्तन गर्न पाउने नियम लागु भयो। बलमा चिप राखेर सेमी अटोमेटिक अफसाइड ट्रयाकिङ टेक्नोलोजी लागू भयो। यसले गर्दा पहिलेभन्दा विवादहरू भने कम देखिए। यसले फुटबलको मर्म मर्यो भन्ने कुरा पनि आइरहेको छ नि ? सही निर्णय हुँदा सबैलाई स्वीकार्य हुन्छ। यसले फुटबलको मर्म मर्दैन। हामीले भीएआरलाई स्वीकार्नु पर्छ र मानवीय त्रुटिलाई पनि कम गर्दै लैजानुपर्छ। मिश्रकै पहलमा पहिलो पटक अर्जेन्टिनाका प्रशिक्षक र अमेरिकाका खेलाडी ए डिभिजन खेल्न नेपाल आएका थिए। सन् १९३० बाट सुरु भएको विश्वकप पहिलो पटक जाडो मौसम (नोभेम्बरडिसेम्बर) मा आयोजना भयो। भीएआरका बारेमा रेफ्रीलाई पनि राम्रोसँग प्रशिक्षित गर्नुपर्छ। अर्जेन्टिना र नेदरल्यान्डसको खेलमा विश्वकप इतिहासमै सबैभन्दा धेरै पहेंलो कार्ड प्रयोग भए। त्यो खेल रेफ्रीको नियन्त्रणभन्दा बाहिर गएको देखियो। त्यसैले अबका दिनमा विश्वकपमा सहभागी नभएका राष्ट्रका उत्कृष्ट रेफ्रीलाई अवसर दिनुपर्छ। यसपटकदेखि महिला रेफ्रीले पनि स्थान पाए नि ? पहिलो पटक यो विश्वकपदेखि महिला रेफ्रीले स्थान पाए। महिला रेफ्रीलाई बढीभन्दा बढी अवसर दिनुपथ्र्योे। तर, रेफ्री प्यानलले महिला रेफ्रीलाई सोकेस मा राखे जस्तो व्यवहार गरे। केही खेल मात्रै महिला रेफ्रीले सञ्चालन गर्न पाए। महिला रेफ्री पनि छन है भन्ने सन्देश दिने काम मात्रै भयो। विश्वकपप्रति नेपाली दर्शकको आकर्षण कस्तो पाउनुभयो ? चार वर्ष अघिको विश्वकपदेखि नेपालीहरू पनि रंगशालामै पुगेर खेल हेर्न थालेका हुन। अनलाइनबाट टिकट किन्न सकिने भएकाले पनि आयोजक राष्ट्रमै पुग्न सहज भएको छ। विश्वकपलाई नेपालीहरूले पनि पर्वका रुपमा लिन थालेका छन। यो राम्रो पक्ष हो। विभिन्न देशको समर्थनमा नेपालीहरू खरो रूपमा उत्रन थालेका छन्। नेपालले विश्वकप खेलेको कहिले हेर्न पाइएला ? नेपालले १९८६ देखि विश्वकप फुटबलको छनोट खेल खेल्दै आएको छ। सन् १९९४ र २००६ मा भने छनोट खेल खेल्न पाएन। त्यसबाहेकका विश्वकपको छनोट खेल लगातार खेल्दै आएको छ। सन् १९८६ मा दक्षिण कोरिया नेपालकै समूहमा थियो। दक्षिण कोरिया विश्वकपमा छनोट भयो। यो वर्ष पनि नेपालकै समूह चरणमा अस्ट्रेलिया थियो। उसले पनि विश्वकप खेल्यो। यो विश्वकपबाट नेपालले के सिक्ने ? यो विश्वकपबाट युरोप अमेरिकाले पनि सिक्नुपर्छ। विश्वकपलाई एउटा पर्वका रुपमा कसरी मनाउनुपर्छ भनेर कतारले सबैलाई शिक्षा दिएको छ। यति ठूलो विश्वकपको व्यवस्थापन कसरी गर्नुपर्छ भनेर कतारले सारा विश्वलाई सन्देश दिएको छ। विश्वकपलाई कसरी व्यवस्थापन गर्नुपर्छ भनेर सबैले उसबाट सिक्नुपर्छ। एन्फाका धेरै साथीहरू विश्वकप हेर्न जानुभएको छ। उहाँहरूले पनि खेल कसरी आयोजना गर्नुपर्छ भनेर बुझ्न जरुरी छ। खेललाई कसरी ग्ल्यामराइज गर्ने भन्ने कुरा कतारबाट सिक्न जरुरी छ। नेपाललाई विश्वकपको मैदानमा उतार्न के के गर्नुपर्छ ? नेपालले कहिल्यै विश्वकप खेल्दैन भनेर नकारात्मक धारणा राख्नुहुन्न। आगामी विश्वकपमा ४८ टोली सहभागी हुँदैछन्। एसियाको कोटा पनि बढ्दैछ। यसले गर्दा हाम्रो सम्भावना पनि छ। तर, आगामी विश्वकपमै खेल्छ भन्ने चाहिँ होइन। यसका लागि घरेलु फुटबललाई बलियो बनाउनु आवश्यक छ। नेपाली फुटबललाई ग्लोबलाइज गर्नु आवश्यक छ। अर्थात् हाम्रा खेलाडीले विश्वका विभिन्न लिगमा खेल्ने वातावरण बनाउनु आवश्यक छ।"
प्रधानमन्त्रीका लागि सबै चिज दाउमा लाउने काम गर्दिनँ : प्रचण्ड,"चितवन : नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले प्रधानमन्त्रीका लागि आफूले केही कुरा दाउमा नलगाउने बताएका छन् । निर्वाचनपछि एमाले माओवादी मिलेर सरकार सहकार्यको चर्चा चलिरहँदा दाहालले प्रधानमन्त्री पदको लागि गठबन्धनभित्र औपचारिक छलफल गरेर टुंगो लगाउने बताएका छन्। सोमबार भरतपुर विमानस्थलमा आयोजित पत्रकार सम्मेलनमा अध्यक्ष दाहालले गठबन्धनकै सरकार बन्ने दावी गरे। मैले प्रधानमन्त्रीको लागि सबै चिज दाउमा लगाउने काम कहिले पनि गरेको छैन । बरु मैले धेरै नेतालाई प्रधानमन्त्रीमा प्रस्ताब गरेको छु । तर आफैं प्रधानमन्त्रीको रेसमा कुद्ने काम चाहीं गरेको छैन । जिम्मेवारी आयो भने त्यो लिने काम हुन्छ , 'उनले भने , एमालेसँग माओवादी केन्द्रको मात्रै होइन कांग्रेसको पनि कुराकानी भएको छ । तर कुरा हुँदैमा निष्कर्षमा पुग्यो भन्ने सोच्नु हुँदैन । हामी गठबन्धनमै छौं। त्यही नै कायम रहन्छ भनेर त्यसैमा छलफल गरेका छौं । गैर राजनैतिक व्यक्ति राष्ट्रपति बन्न नसक्ने उनको भनाइ छ। केही व्यक्तिबाट सुझाव आएको बताउँदै उनले सोबारे दलहरुभित्र छलफल नचलेको बताए । गैर राजनैतिक व्यक्तिलाई राष्ट्रपति बनाउँदा पनि हुन्छ भन्ने सुझाव आएको हो । गठबन्धनभित्र वा अन्य दलहरु भित्र त्यस विषयमा छलफल भएको पनि छैन , 'उनले भने , गैरराजनैतिक व्यक्ति राष्ट्रपति हुने संभावना छैन । सरकार गठनको लागि राष्ट्रपतिबाट आह्वान भएको सात दिनभित्रै सरकार गठन हुने दावी गरे । प्याकेजमा पावर सेयरिङ मिलाएर सहमतिमा सरकार गठन हुने उनले बताए । पावर सेयरिङमा राष्ट्रपति , उपराष्ट्रपति , सभामुख र उपसभामुख तत्काल टुङ्याउनुपर्ने छ । हामीले गठबन्धनभित्र यी सबै कुरालाई प्याकेजमा टुङ्गाउने समझदारी बनेको छ, दाहालले भने , सात दिनभित्र यो सबै पूरा हुन्छ ।"
गण्डकी प्रदेशमा कांग्रेसको नेतृत्वमा सरकार गठन गर्न पहल,"पोखरा : नेपाली कांग्रेस गण्डकी प्रदेश समितिले प्रदेशमा नेपाली कांग्रेसको नेतृत्वमा गठबन्धनको सरकार बनाउन पहल गर्ने निर्णय गरेको छ। कांग्रेस गण्डकी प्रदेश समितिको आइतबारको बैठकले गठबन्धनका दलहरूको बहुमत भएकाले कांग्रेसको नेतृत्वमा सरकार बनाउन पहल गर्ने निर्णय गरेको समितिका सदस्य एवं प्रचारप्रसार समितिका उपप्रमुख शिरोमणि बरालले जानकारी दिए। बैठकले निर्वाचित उम्मेदवारले आम मतदाताको भरोसा र आकांक्षालाई पूरा गर्ने, देश र जनताको सेवामा समर्पित हुने विश्वास व्यक्त गरेको छ। निर्वाचनमा गण्डकी प्रदेशभित्रका जिल्लामा भएका गतिविधिका बारेमा व्यापक छलफल भई निर्वाचनका सन्दर्भमा भएका कमी कमजोरीका विषयमा जिल्लाबाट प्रतिवेदन प्राप्त भइसकेपछि समिक्षा गर्न आवश्यक भएको महसुस गर्दै आगामी बैठकमा यस विषयमा समीक्षा गर्ने निर्णय गरेको बरालले जानकारी दिए। प्रदेशमा कांग्रेसका तर्फबाट गण्डकी प्रदेशमा प्रतिनिधिसभामा दिइएका १२ जना उम्मेदवारमध्ये १० जना र प्रदेशसभाको सदस्यमा दिएका २१ जनामध्ये १८ जना विजयी भएको र प्रदेशसभा सदस्यमा समानुपातिकतर्फ नौजना निर्वाचित भएका छन्। प्रदेशसभामा पार्टीको संसदीय दलको नेताको निर्वाचन गर्नुपर्ने र यसका लागि नेपाली कांग्रेस संसदीय दलको विधान २०७४ को दफा ४ को ३ मा प्रदेश समितिले बनाएको निर्वाचन समितिले निर्वाचनको प्रक्रिया निर्धारण तथा निर्वाचन सम्पन्न गर्ने छ भन्ने प्रावधान रहेकाले नेपाली कांग्रेस गण्डकी प्रदेश संसदीय दलको नेताको निर्वाचनको लागि निर्वाचन समिति बनाउन पदाधिकारीलाई अधिकार प्रत्यायोजन गर्ने निर्णय गरेको छ। प्रतिनिधिसभा र प्रदेशसभाको निर्वाचनमा पार्टी अनुशासनमा नरही पार्टीका उम्मेदवारलाई असहयोगी भूमिका गर्ने कार्यकर्ताको बारेमा वडा, प्रदेश, क्षेत्र, जिल्ला, प्रदेश तहबाट प्रतिवेदन माग गर्न अनुशासन समितिलाई निर्देशन दिएको पार्टीका प्रवक्ता माधवप्रसाद बास्तोला(मधु)ले जानकारी दिए। रासस"
"राष्ट्रपति भण्डारी र उपराष्ट्रपति पुनको कार्यकाल फागुनमा सकिँदै, चुनावको तयारीमा आयोग","काठमाडौं : निर्वाचन आयोगले संसद् अधिवेशन आह्वानका लागि बाटो खुलेपछि अब आयोग राष्ट्रपति र उपराष्ट्रपतिको चुनावको तयारीमा लाग्ने बताएको छ। प्रमुख निर्वाचन आयुक्त दिनेशकुमार थपलियाले आइतबारबाट प्रतिनिधिसभा र प्रदेशसभा चुनावअन्तर्गत सबै दायित्व पूरा गरेको बताए। अब संसद्को अधिवेशन आह्वानका लागि बाटो खुलेको उनको भनाइ थियो। समानुपातिकतर्फ निर्वाचितहरूलाई आइतबार प्रमाणपत्र वितरण गरेपछि प्रमुख आयुक्त थपलियाले अब आयोगको काम राष्ट्रपति र उपराष्ट्रपति निर्वाचनको तयारीतर्फ केन्द्रित हुने बताए। भने, हामीले निर्वाचनको प्रतिवेदन राष्ट्रपति र प्रदेश प्रमुखहरूसँग पेस गरिसक्यौं। आज प्रमाणपत्र पनि विरतण भइसक्यो अब सबै काम सकिएको छ। अब संसद् अधिवेशन संसदमार्फत् नयाँ सरकार निर्माणलगायतका कामका लागि मार्ग प्रशस्त भएको छ। उनले राष्ट्रपति र उपराष्ट्रपतिको चुनाव आयोगको कार्यक्षेत्रभित्र पर्ने भएकाले संघीय र प्रदेश संसद्हरू सुचारु भएपछि त्यसको प्राविधिक तयारी गर्ने बताए। राष्ट्रपति र उपराष्ट्रपतिको चुनावका लागि बन्ने निर्वाचन मण्डलमा प्रतिनिधिसभा, राष्ट्रियसभा र प्रदेशसभाका सांसद हुने उनले बताए। यिनै व्यक्तिका मतको आधारमा राष्ट्रपति र उपराष्ट्रपति चुनिन्छन्। फागुन दोस्रोसातासम्म हालका राष्ट्रपति विद्यादेवी भण्डारी र उपराष्ट्रपति नन्दबहादुर पुनको कार्यकाल रहेकाले त्यही मिति अगाडि आयोगले सबै काम पूरा गर्ने गरी अघि बढ्ने उनले जानकारी दिए। समानुपातिक सांसदलाई प्रणापत्र निर्वाचन आयोगले प्रतिनिधिसभाको समानुपातिकतर्फ नवनिर्वाचित सांसदलाई प्रणापत्र प्रदान गरेको छ। प्रतिनिधिसभाको समानुपातिकतर्फ १ सय १० सांसद निर्वाचित भएका छन्। आयोगले आइतबार आयोजित कार्यक्रममा समानुपातिक निर्वाचन प्रणालीतर्फका मुख्य निर्वाचन अधिकृत एवं आयोगका सचिव गोकर्णमणि दुवाडीले निर्वाचित सांसदलाई प्रमाणपत्र वितरण गरेका हुन्। नवनिर्वाचित सांसदलाई प्रमुख निर्वाचन आयुक्त दिनेशकुमार थपलियाले बधाई ज्ञापन गरेका थिए।"
"बैतडीमा शिक्षक मृत फेला, हत्या गरिएको आंशका","बैतडी : बैतडीको पाटन नगरपालिका ६ को कृष्ण माध्यामिक विद्यालयका शिक्षक धनबहदुर बिष्ट मृत फेला परेका छन्। सुर्नया गाउँपालिका २ ग्वानी घर भएका ५५ वर्षीय शिक्षक बिष्ट आफूले अध्यापन गराउँदै आएको कृष्ण माविको छात्रबास नजिकै झाडीमा मृत फेला परेका हुन्। शनिबार दिउँसो १२ बजे स्थानीयहरुले उनको शव देखेपछि प्रहरीलाई खबर गरेका थिए । अहिले शव पाटन प्राथमिक स्वास्थ्य केन्द्रको शवगृहमा राखिएको छ । हत्या गरिएको भन्दै मृतकका परिवारले निष्पक्ष अनुसन्धान नभएसम्म शव नउठाउने अडान राखेका छन् । शिक्षक बिष्टको शरीरमा चोट देखिएका कारण हत्या गरिएको परिवारको आशंका छ । अनुहारमा चोट छ, दाँत र नाक भाचिएको छ, छातीमा समेत चोट छ, यो हत्या नै हो,'आफन्त लोकेन्द्र बिष्टले भने । शरीरको अगाडितिर मात्रै चोट रहेकाले यो हत्या गरिएको सहजै भन्न सकिने उनको दाबी छ । प्रहरीमा हत्या भएको आशंकामा निवेदन दिइएको र अनुसन्धान अघि नबढेसम्म शव नबुझ्ने आफन्तले अडान राखेका छन् । घटनाबारे अनुसन्धान भइरहको प्रहरीले जनाएको छ । शिक्षक बिष्ट २०४८ सालदेखि कृष्ण माविमा अध्यापन गराउँदै आएका थिए । सोमबार बिहानैदेखि पाटन बहुमुखी क्याम्पस र कृष्ण माविका विद्यार्थीहरु आन्दोलित बनेका छन् । शिक्षक बिष्टको हत्या गरिएको भन्दै न्यायको माग गर्दै उनीहरु आन्दोलित बनेका हुन् ।"
राष्ट्रिय स्वतन्त्र पार्टीको संसदीय दलको नेतामा रवि लामिछाने निर्विरोध,"काठमाडौं : राष्ट्रिय स्वतन्त्र पार्टीको संसदीय दलको नेतामा सभापति रवि लामिछाने चयन भएका छन्। सोमबार बिहान बसेको बैठकले लामिछानेलाई संसदीय दलको नेतामा चयन गरेको रास्वपाका प्रवक्ता तथा महामन्त्री डामुकुल ढकालले जानकारी दिए । उनका अनुसार प्रारम्भिक निर्वाचनमा निर्विरोध निर्वाचित भएका लामिछानेलाई संसदीय दलको नेता अनुमोदन गरिएको हो। राष्ट्रिय स्वतन्त्र पार्टीले प्रत्यक्षतर्फ ७ सिट र समानुपातिकमा १३ सिट गरी प्रतिनिधि सभामा २० सिट जितेको छ। सो पार्टीले प्रमुख सचेतक, सचेतकलगायतको चयन गर्न बाँकी रहेको छ।"
समुन्नतिमा स्थानीय आर्थिक विकास,"नेपालको भूपरिवेष्टित भौगोलिक अवस्था, ससाना भौतिक पूर्वाधार, सानो आन्तरिक बजार, स्वदेशी पुँजीपति र लगानीकर्ताको साँघुरो दृष्टिकोण, राजनीतिक अस्थिरता तथा सामाजिकआर्थिक विभेद र हुनेखाने तथा हुँदा खाने वर्गबीचको द्वन्द्व छ। जसका कारण औद्योगिकीकरणको प्रक्रियाले कुनै कालखण्डमा पनि गति लिन सकेको देखिँदैन। नीतिगत अस्थिरता, कानुनी जटिलता, प्रक्रियागत ढिलासुस्ती, पँुजीको अपर्याप्तता, अतिवादी पर्यावरणको संरक्षण सोच, अन्तर्राष्ट्रिय बजारमा उच्च प्रतिस्पर्धा, उच्च स्थानीय लागत, उन्नत प्रविधि र दक्षताको अभाव, विदेशी वस्तुहरूको अनियन्त्रित आयात छ। जसले स्वदेशी औद्योगिक उत्पादनले बजार प्रतिस्पर्धा गर्न नसक्दा व्यापार तथा भुक्तानी सन्तुलन नकारात्मक छ। श्रमिक आप्रवासनबाट प्राप्त विप्रेषण आयमा टिकेको भुक्तानी सन्तुलनमा हालका दिनमा आएको असन्तुलनलाई व्यवस्थित गर्न कठिनाइ छ। विगतमा अस्थिर राजनीति र संक्रमण तथा कुशासनको दुष्चक्रले आर्थिक अवस्था कमजोर भएको छ। यही परिप्रेक्ष्यमा दोस्रो कार्यकाल सुरु गरेका गाउँपालिका तथा नगरपालिकाहरूले स्थानीय आर्थिक विकासमा सञ्चालन गर्ने योजना, युवा बेरोजगार जनशक्तिलाई दिन सक्ने रोजगारीको अवसर र उत्पादन वृद्धिमा पुर्याउन सक्ने योगदानले मुलुकको आर्थिक समुन्नति निर्भर गर्दछ। स्थानीय आर्थिक विकास एक प्रक्रिया हो। जसमा आर्थिक क्रियाकलाप सञ्चालक (सरकार, निजी क्षेत्र, नागरिक समाज)ले स्थानीय समुदायका सामूहिक कार्यका माध्यमबाट आर्थिक वृद्धि, रोजगारी सिर्जना र सबैको गुणस्तरीय जीवनमा सुधार ल्याउँछ। स्थानीय आर्थिक विकासको प्राथमिक लक्ष्य उद्यम, कम्पनी, रोजगारी तथा घरपरिवारको आम्दानी वृद्धि एवं सुनिश्चित गर्ने कार्य प्रवद्र्धन गर्नु र बेरोजगारी एवं गरिबी उल्लेख्य रूपमा घटाउनु हो। स्थानीय तहमा स्थानीय जनताको आर्थिक समृद्धि हुने कार्य नै स्थानीय आर्थिक विकास हो। यसले सरकारको कोष बढाउनभन्दा नागरिक वा जनताको थैली बढाउन जोड दिन्छ। गाउँपालिका राष्ट्रिय महासंघको तेस्रो महाधिवेशनमा काठमाडौंमा भेला भएका स्थानीय तहका जनप्रतिनिधिसँगको अन्तरक्रियामा स्थानीय युवालाई गाउँमा टिकाउनै सकेनौं, कसरी बढी रोजगारी सिर्जना गर्ने भन्ने विषयमा लामो छलफल भयो। गाउँमा युवालाई आकर्षित गर्ने भन्ने सबालमा जनप्रतिनिधिको गुनासोमा आर्थिक उपार्जनका गतिविधि कम रहने, उद्योगधन्दा व्यापार व्यवसायको विस्तार पनि सहरी क्षेत्रमा बढी केन्द्रित हुने भन्ने विषय उठे। कृषिमा आधारित स्थानीय उत्पादनलाई पनि स्थानीय बजारको अभाव तथा सहरी बजारमा पठाउन बिचौलियाको नाफाले कृषि लगानी नै नउठ्ने समस्या रहेको, सरकारले समयमा मल बिउको जोहो गर्न नसकेको गुनासो आयो। राज्यको अर्थनीति र वित्तीय अवस्थाअनुसार त्यहाँको विकास तय भएको हुन्छ। नेपालको संविधानले राष्ट्रिय अर्थतन्त्रको विकासका लागि राष्ट्रिय उद्योगधन्दा र साधनस्रोतको संरक्षण र प्रवद्र्धन गरी नेपाली श्रम, सीप र कच्चा पदार्थमा आधारित बनाउनु पर्छ। किसानको हक हित संरक्षण र संवद्र्धन गर्दै कृषिको उत्पादन र उत्पादकत्व बढाउन भूमिको व्यवस्थापन र कृषिको व्यवसायीकरण, औद्योगिकीकरण, विविधीकरण र आधुनिकीकरण गर्नुपर्छ। कृषकका लागि कृषि सामग्री, कृषि उपजको उचित मूल्य र बजारमा पहुँचको व्यवस्था गर्ने, सबैले काम गर्न पाउने अवस्था सुनिश्चित गर्नुपर्छ। हाम्रो मुलुकमा सामाजिक समावेशीकरण, आर्थिक वृद्धि र सार्वजनिक सेवा प्रवाहलाई नयाँ ढंगबाट सुव्यवस्थित गर्नैपर्ने बाध्यता रहेको छ। प्रदेश र स्थानीय तहले आर्थिक विकास र वित्तीय दायरा फराकिलो पार्न अनिवार्यरूपमा सम्पादन गर्नुपर्ने कामका अतिरिक्त विकास कार्यहरू सञ्चालन गर्नुपर्छ। यसरी स्रोतको परिचालन एवं खर्चलाई संविधानले मार्गदर्शन गरेका माथि उल्लेखित विषयको उत्पादकत्वसँग जोडिएका क्रियाकलापलाई बढी जोड दिनुपर्छ। कृषि तथा पशुपालनमा आधुनिकीकरण र व्यवसायीकरण, घरेलु तथा लघुउद्यममा जोड, औद्योगिक कच्चा पदार्थको उत्पादन, स्थानीय उद्योगलाई पूर्ण क्षमतामा सञ्चालन हुने वातावरण तथा स्थानीय उत्पादनको बजारीकरण र बजार व्यवस्थापनमा जोड दिन सकेमा स्थानीय आर्थिक विकासको जगलाई मजबुत बनाउन सकिन्छ। हाम्रो देशमा हाल कुल जनसंख्याको ६०४ प्रतिशत जनसंख्या कृषि पेसामा आबद्ध रहेको र कुल गार्हस्थ्य उत्पादनमा २७४ प्रतिशत कृषिको योगदान छ। अधिकांश कृषि उत्पादन मौसमी खेती प्रणाली र प्रत्यक्ष श्रममा आधारित रहेकोले कृषि क्षेत्र निर्वाह मुखी रहेको छ। यसैले यस क्षेत्रलाई निर्वाहमुखीबाट व्यावसायिक तथा औद्योगीकरणको आधार बनाउन सक्नुपर्छ। अनिमात्र कृषि क्षेत्रलाई अर्थतन्त्रको दिगो र भरपर्दो मेरुदण्डको रूपमा स्थापित गर्न सकिन्छ। ग्रामीण क्षेत्रका स्थानीय तहले सर्वप्रथम कृषिको उत्पादन र उत्पादकत्व वृद्धिमा नै जोड दिनुपर्ने देखिन्छ। नेपालको हालसम्मको अनुभवले कृषि कार्यमा मल, बिउ, सिँचाइ, कृषि प्राविधिक, कृषि औजार, कृषि ऋणको अभाव रहने गरेको छ। यस्तै, कृषि उपज भण्डारण, बिक्री गर्न बजार र कृषकको सञ्जाल आदिको समेत समस्या रहँदै आएको छ। सञ्चार माध्यममा उत्पादित कृषि उपजले बजार नपाएर नष्ट गर्नु परेको छ। कृषिबजार व्यवस्थित नहुँदा समस्या भएको, बिचौलिया किसानकोलाई ठगी गरेको छ। २० रुपैयाँ लागत पर्ने उत्पादन १० रुपैयाँमा नै बारीबाटै बेच्नु परेको छ। भारतीय कृषि उत्पादन आयात खुला हुँदा नेपाली उत्पादनले प्रतिस्पर्धा गर्न नसकेकोजस्ता समस्या सार्वजनिक हुने गरेका छन्। विदेशबाट जाँगर बोकेर आएका युवाको प्रयोग गरेर अर्थतन्त्रलाई चलायमान बनाउन सकिन्छ। साथै सार्वजनिक निजी सहकारी क्षेत्रले हातेमालो गर्दै अगाडि बढ्न सकेमा मुलुकको समुन्नति सम्भव देखिन्छ। स्थानीय गाउँपालिका नगरपालिकाले कृषि उत्पादनलाई प्रोत्साहन गर्न भूमिसम्बन्धी ऐनअनुसार भूमिको वर्गीकरण गरी कृषि भूमिमा अनिवार्य रूपमा खेती गर्ने व्यवस्थाका लागि चक्लाबन्दीलाई प्रोत्साहन अनुदान दिने व्यवस्था मिलाउनु उपयुक्त हुन्छ। यसपछि माटोको परीक्षणको आधारमा उपयुक्त बालीको लागि बढी उत्पादकत्व भएको उन्नत बिउ, कम्पोस्ट तथा रासायनिक मलको व्यवस्था, ट्र्याक्टरलगायत आधुनिक कृषि औजार उपकरणको व्यवस्था मिलाउनु पर्नेछ। सिँचाइको लागि सतह वा भूमिगत सिँचाइको प्रबन्ध तथा सिँचाइ नहुने स्थानमा वर्षाको पानी संकलन पोखरी निर्माणमार्फत थोपा सिँचाइको प्रबन्ध मिलाउन बजेट विनियोजन गर्नु पर्नेछ। पाकेको कृषि उपजलाई नोक्सानीरहित हिसाबले बाली भिœयाउन मेसिन औजार उपकरण र भण्डारणको लागि बालीअनुसारको चिस्यान घर वा भण्डारण घरको लागि लगानी गर्नु पर्नेछ। नोक्सानीबाट कृषकलाई पर्ने आर्थिक आघातबाट बचाउन कृषि बिमाको प्रिमियम अनुदान दिनु पर्छ। खेतीपातीको सिजनमा मल बिउको प्रबन्धको लागि किसानलाई सहज कृषि ऋण उपलब्ध गराउन ब्याज अनुदानको समेत व्यवस्था मिलाउनुपर्ने देखिन्छ। कृषि उपज बिक्रीको लागि आन्तरिक वा बाह्य बजारको प्रबन्धको लागि अन्तर स्थानीय तह समन्वय, सहकारीको व्यवस्था, उपज ढुवानी गर्न कृषि एम्बुलेन्स र बजारस्थलमा गोदाम घरको प्रबन्ध गर्नु पर्नेछ। बजारमा तत्काल बिक्री नहुने तथा बिचौलियाको चंगुलबाट किसानलाई बचाउन कृषि उपजको न्यूनतम समर्थन मूल्य निर्धारण र बिक्री नभएमा सरकारी निजी सहकारी साझेदारीमा समर्थन मूल्यमा कृषि उपज खरिद गर्ने प्रबन्ध मिलाउनु पर्नेछ। किसानलाई व्यावसायिक पशुपालनमा जोड दिँदै उत्पादन र उत्पादकत्व बढाउन स्थानीय युवाहरूलाई पशुपन्छी तथा मत्स्यपालन (गाई, भैसी, बाख्रा, भेडा च्याङ्गा, बंगुर सुँगुर, हाँस, कुखुरा, बट्टाई, टर्की, मौरी, माछापालन) का क्षेत्रमा स्वदेशमा नै नवीनतम प्रविधिसहितको व्यवसाय सञ्चालन गर्न प्रोत्साहित गर्नु पर्छ। यसको लागि समूह गठन गरी उन्नत नश्ल खरिद, गोठ तथा खोर निर्माण, रोगव्याधि नियन्त्रण, दाना तथा खानाको लागि घाँसखेती, बिमा, बजार प्रबन्धको लागि अनुदानको व्यवस्था मिलाउने तथा प्राविधिकको व्यवस्था गर्नु पर्नेछ। नेपाली युवाले परम्परागत रूपमा घरमा सिकेको, वैदेशिक रोजगारीको क्रममा सिकेको सीप तथा प्राविधिक तथा व्यावसायिक शिक्षा र तालिम स्कुलमा सिकेको सीप यस कार्यमा अति उपयोगी हुने हुनाले यस्तो व्यवसायमा रुचि देखाउनेहरूलाई प्राविधिक तथा व्यावसायिक सीप परीक्षण केन्द्रबाट सीप परीक्षण प्रमाणपत्र हासिल गरेकालाई थप प्रोत्साहन गर्नुपर्ने देखिन्छ। कृषिमा आकर्षित गर्न गाउँपालिका वा नगरपालिकाले लगत तयार गरी तिनलाई कृषिमा आवश्यक पर्ने औजार र प्रविधि उपलब्ध गराई कृषि कार्यलाई सहज बनाइदिने र आवश्यक ऋण बिना धितो स्थानीय तहको जमानीमा बैंक तथा वित्तीय संस्थाबाट ऋण उपलब्ध गराउन सक्ने हो भने मात्र पनि मानिसहरू कृषिमा आकर्षित हुने देखिन्छ। त्यसैले कृषि तथा पशु बिमा, क्वारेन्टाइन सुधार, उन्नत मलबिउ, बजार र आवश्यक पूर्वाधारको सुधार गर्न कृषिमा अनुदान, आधुनिक प्रविधि र सीप आदिको व्यवस्थापन गर्न बजेट विनियोजन गर्नुपर्ने हुन्छ। यसबाट युवा वर्गलाई रोजगारीका अवसरहरू सिर्जना हुन गई आयआर्जनमा समेत वृद्धि हुने देखिन्छ। संविधानले सार्वजनिक, निजी र सहकारी क्षेत्रको सहभागिता र स्वतन्त्र विकासमार्फत राष्ट्रिय अर्थतन्त्र सुदृढ गर्ने नीतिगत मार्गदर्शन गरेअनुसार खेती प्रणाली र कृषि उपजको बजारीकरणमा कृषक समूहलाई सहकारीमा एकीकृत गरी सहकारीमार्फत सामूहिक खेती र कृषि उपजको बजारीकरण गराउने प्रबन्ध अर्को विकल्प हो। निजी क्षेत्रलाई कृषिमा आकर्षित गर्न गाउँपालिका तथा नगरपालिकाले भूमिको चक्लाबन्दी गरी निश्चित अवधिका लागि करारमा कृषि फार्म सञ्चालन गर्न जग्गा उपलब्ध गराउनु पर्छ। माथि उल्लेख भएबमोजिम कृषि तथा पशुपालनका अन्य अवयवमा सहयोग र कृषिमा आधुनिकीकरण र प्रविधि हस्तान्तरणमा वैदेशिक लगानी आकर्षित गर्न संघीय कानुनबमोजिम स्थानीय नीतिसमेत तय गर्नु उपयुक्त हुनेछ। नेपाल राष्ट्र बैंकले कृषि क्षेत्रमा लगानीको लागि अनिवार्य कर्जा लगानी गर्नुपर्ने नीति ल्याए पनि वाणिज्य बैंकहरूले कृषि क्षेत्रमा खासै कर्जा प्रवाह गरेको देखिँदैन। बैंकहरूले आफ्ना शाखा सजालहरू गाउँगाउँमा पुर्याएका भए पनि साना तथा मझौला किसिमका किसानलाई कर्जा प्रवाह गर्न हिच्किचाउने गरेको गुनासो आमकिसानसँग छ। लघुवित्त तथा सहकारीको चर्को ब्याजदरले किसानको ढाड सेक्ने गरेको खबर बेलाबेलामा सञ्चारमाध्यममा आइरहन्छन्। यसैले कृषि ऋण समयमा र सस्तो ब्याजदरमा किसानले पाउने गरी वित्तीय क्षेत्रसँग समझदारी गरी ब्याज अनुदानको व्यवस्थापनसमेत गर्नु आवश्यक छ। यसैगरी स्थानीय तहले स्थानीय सेवा प्रवाह र विकास निर्माणमा योजना तथा कार्यक्रम निर्माणदेखि नै जनसहभागिता गराई उपभोक्ता र बेरोजगार युवाको संलग्नता सुनिश्चित गर्नु उपयुक्त हुन्छ। विदेशबाट जाँगर बोकेर आएका युवाको प्रयोग गरेर अर्थतन्त्रलाई चलायमान बनाउन सकिएमा मात्र सुखी नेपाल सम्पन्न नेपालको अवधारणा साकार पार्न सकिन्छ। संविधानले निर्देशित गरेका लक्ष्य हासिल गर्न निजी क्षेत्रको व्यापक सहभागिता आवश्यक छ। त्यसैले स्थानीय आर्थिक विकासका लागि सार्वजनिक निजी सहकारी क्षेत्रले हातेमालो गर्दै अगाडि बढ्न सकेमा मुलुकको समुन्नति सम्भव देखिन्छ।"
नयाँ सरकार गठनका लागि बहुमत पुर्याउन सात दिन,"काठमाडौं : राष्ट्रपति विद्यादेवी भण्डारीले आइतबार संविधानको धारा ७६ (२) अनुसार प्रधानमन्त्री पदमा दाबी गर्न सात दिनको समय दिएकी छन्। जसअनुसार अब प्रतिनिधिसभामा प्रतिनिधित्व गर्ने दुई वा दुईभन्दा बढी दलहरूको समर्थनमा बहुमत प्राप्त गर्न सक्ने प्रतिनिधिसभा सदस्यले यही पुस १० गते आइतबार साँझ ५ बजेभित्र आफ्नो दाबी पेस गर्नुपर्नेछ। तिनै नेतालाई नै राष्ट्रपति प्रधानमन्त्री नियुक्त गर्ने संवैधानिक व्यवस्था छ। धारा ७६ (१) बमोजिम प्रधानमन्त्री नियुक्ति गर्न कुनै पनि दलले स्पष्ट बहुमत प्राप्त गरेको नदेखिएको राष्ट्रपति कार्यालयका प्रवक्ता सागर आचार्यद्वारा जारी विज्ञप्तिमा उल्लेख छ। उक्त उपधारामा राष्ट्रपतिले प्रतिनिधिसभामा बहुमत प्राप्त संसदीय दलको नेतालाई प्रधानमन्त्री नियुक्त गर्ने र निजको अध्यक्षतामा मन्त्रिपरिषद् गठन हुने उल्लेख छ। निर्वाचन आयोगले प्रतिनिधिसभा सदस्य निर्वाचनको परिणामसहितको प्रतिवेदन मंसिर २९ गते राष्ट्रपतिसमक्ष पेस गरेको थियो। आयोगले समानुपातिक सांसदलाई आइतबार प्रमाणपत्र दिएको छ। उपधारा २ बमोजिम सात दिनभित्र सरकार नबने उपधारा ३ मा जान्छ। उक्त उपधारामा लेखिएको छ, प्रतिनिधिसभाको निर्वाचनको अन्तिम परिणाम घोषणा भएको मितिले ३० दिनभित्र उपधारा (२) बमोजिम प्रधानमन्त्री नियुक्ति हुन सक्ने अवस्था नभएमा वा त्यसरी नियुक्त प्रधानमन्त्रीले उपधारा (४) बमोजिम विश्वासको मत प्राप्त गर्न नसकेमा राष्ट्रपतिले प्रतिनिधिसभामा सबैभन्दा बढी सदस्यहरू भएको दलको संसदीय दलको नेतालाई प्रधानमन्त्री नियुक्त गर्नेछ। २ सय ७५ सदस्यीय प्रतिनिधिसभामा बहुमत पुर्याउन १ सय ३८ सिट चाहिन्छ। कांग्रेस र एमालेबाहेक कुनै पनि दुई दल मिल्दा बहुमत पुग्ने अवस्था छैन। कांग्रेसले ८९ एमालेले ७८ सिट जितेका छन्। माओवादीले ३२, रास्वपा २०, राप्रपा १४, जसपा १२, एकीकृत समाजवादी १०, जनमत ६, लोसपा ४, नागरिक उन्मुक्ति ३, राष्ट्रिय जनमोर्चा र नेमकिपाले ११ सिट जितेका छन्। स्वतन्त्रले ५ सिट जितेका छन्। दुई गठबन्धन चुनावी मैदान थिए। एउटा, कांग्रेस, माओवादी, एकीकृत समाजवादी (१०), लोसपा र जनमोर्चाको गठबन्धन थियो। अर्कातिर एमाले, राप्रपा र जसपाबीच तालमेल भएको थियो। पाँचदलीय गठबन्धन कायम रहे पनि बहुमत पुग्ने अवस्था छैन। उनीहरूको १ सय ३६ सिट मात्रै हुन्छ। एमाले, राप्रपा र जसपाको पक्षमा १ सय ४ सिट छ। सरकार गठन आह्वान भए पनि संसद बैठक बसेको छैन। न कुनै दलले संसदीय दलका नेता नै चयन गरेका छन्। दलहरूले नेता चयनको तयारी भने थालेका छन्। यद्यपि, उपधारा २ बमोजिम प्रधानमन्त्रीमा दाबी गर्न दलका नेता नभए पनि हुने अवस्था छ।"
डोटीका स्थानीय बजारमा अदुवाभन्दा पिँडालु महँगो,"दिपायल : दिपायलका किसानले निकै मिहिनेत गरेर उत्पादन गरेको अदुवाले भन्दा पिँडालुले बजार पाउन थालेको छ। कमै मात्रामा उत्पादन हुने र कम भाउमा बिक्री हुने पिँडालु यतिबेला डोटीको स्थानीय बजार खड्यौली, बर्छैन , वीपी नगर र कैलालीको धनगढी र अत्तरियालगायतका बजारमा बिक्री भइरहेको छ। डोटीको बडीकेदार, जोरायल र बोगटान फुड्सिल गाउँपालिकामा धेरै मात्रामा अदुवा उत्पादन भए पनि पछिलो समय मूल्य नपाएपछि किसान पिँडालु खेती गर्न थालेका छन्। बडीकेदारका किसान व्यवसायरुपमा नै अदुवा खेती छोडेर पिँडालु खेती गर्दै आएका छन्। पहिले त अदुवाको मूल्य धेरै थियो तर पछिल्लो दुई वर्षयता बजारमा मूल्य पाउन छाडेपछि पिँडालु खेती गरिरहेको बडीकेदार२ का नरबहादुर शाहीले बताए। उनले भने, अदुवाभन्दा कम मिहिनेत लाग्ने पछिलो समय अदुवाभन्दा बढी मूल्य भएका कारण पिँडालु खेती सुरु गरेको हौं। उनले पिँडालु बिक्रीबाट वार्षिकरुपमा रु ३० देखि ४० हजारसम्म आम्दानी हुने गरेको पनि बताए। आफुले पिँडालु खेती गरेपछि यस क्षेत्रका अधिकांश किसानले पिँडालु खेती गरिरहेका उनको भनाइ छ। कुनै समय प्रतिकेजीको रु ९० मा बेचिने अदुवा यतिबेला प्रतिकेजी रु २० का दारले बिक्री गर्न बाध्य हुनुपरेको किसानको गुनासो छ। पिँडालु खेतीमा सम्लग्न बडीकेदार ५ का तेज कोटकेनीले भने, अदुवाभन्दा त पिँडालुको मूल्य बढी छ, किसानले प्रतिकेजी पिँडालु रु ३० का दरले बिक्री गरिरहेका छन्। पहिले कसैले पनि खरिद नर्गने पिँडालु महँगोमा बिक्री हुन्छ, तर सधँैभरी किसानले मिहिनेतका साथ उत्पादन गरेको अदुवा सस्तो छ। स्थानीयस्तरमा बजारीकरण नभएका कारण किसान सस्तोमा कृषि उपज बेच्न बाध्य भएको उनको भनाइ छ। दुई रोपनीबाट सुरु गरेको पिँडालु खेतीबाट राम्रौ आम्दानी भएको बडीकेदार४ का घनबहादुर ताडीले बताए। साठीदेखि ७० रोपनीमा लगाउन गरेको अदुवा खेती विचौलिया व्यापारीका कारण मिहिनेत गरे जति मूल्य नपाएको र भारत तथा जिल्ला बाहिरका व्यापारी नआउँदा न्यून मूल्य भएपछि अदुवा खेती छोडेर पिँडालु खेती गरेको उनको भनाइ छ। यस वर्ष रु १५ हजार बराबरको पिँडालु बिक्रीबाट आम्दानी भएको किसान ताडीले बताए। यस क्षेत्रमा बढी मात्रमा उत्पादन हुने अदुवाको मूल्यसँगै बजारमा नबिक्ने भएका कारण अदुवा खेती छोडेर कोही फलफूल खेती त कोही पिँडालु खेति गरिरहेको उनले बताए। किसानको जीविकोपार्जन गर्दै आएको अदुवा खेती पछिल्लो समय बजार र कम मूल्य भएका कारण अधिकांश किसान पिँडालु खेती गरिरहेको बडीकेदार गाउँपालिका कृषि शाखा प्रमुख सुरेन्द्र शाहीले बताए। यस क्षेत्रमा पिँडालु राम्रो उत्पादन हुने भएकाले स्थानीय सरकारबाट पिँडालु पकेट क्षेत्र बनाई कार्यान्वयन गर्ने, सबै किसानलाई सहुलियतमा अनुदान दिने , बजारीकारण र चिस्यान केन्द्रका लागि पहल गरिने उनले जानकारी दिए।  रासस"
लिखु तामाकोशी१ दुरागाउँका वडा सदस्य विमल सुनुवारको निधन,"काठमाडौं : रामेछापको लिखु तामाकोशी१ दुरागाउँका वडा सदस्य विमल सुनुवारको निधन भएको छ। शनिबार दिउँसो भुजीमा भएको बोलेरो दुर्घटनामा घाइते ३९ वर्षीय सुनुवारको वीरेन्द्र अस्पताल, छाउनीमा उपचारको क्रममा गएराति निधन भएको वडा अध्यक्ष प्रदीप तामाङले जानकारी दिए। सुनुवारको आजै पशुपति आर्यघाटमा दाहसंस्कार हुने वडाअध्यक्ष तामाङले बताए। सुनुवार एमालेबाट निर्वाचित वडा सदस्य हुन्। जिल्ला प्रहरी कार्यालय रामेछापका अनुसार उमाकुण्ड लिग फुटबल हेर्न दुरागाउँबाट भुजी जाँदै गरेका यात्रु सवार बा ११ च ७५९१ नम्बरको बोलेरो भुजीको एकतारे छाँगामा दुर्घटना हुँदा ९ जना घाइते भएका थिए। दुर्घटनामा परी लिखुतामाकोशी गाउँपालिका१ कोटगाउँकी ३२ वर्षीया बिमला सुनुवार, २३ वर्षीया श्रृष्टी सुनुवार, ३४ वर्षीय राजकुमार थापा, ३० वर्षीया सीता कार्की, ३० वर्षीया मनिता खड्का, १६ वर्षीय नरेश खड्का, ४० वर्षीय दिपक सुनुवार र १९ वर्षीय सुजन भुजेलसमेत घाइते भएका हुन्। दुर्घटनामा गम्भीर घाइते भएकालाई पनि थप उपचारका लागि हेलिकोप्टरमा काठमाडौंमा ल्याइएको थियो। घाइतेमध्ये नेपाल भारत मैत्री अस्पतालमा बिमला सुनुवार, जोरपाटीस्थित अपाङ्ग हस्पिटलमा राजकुमार थापा र ट्रमा सेन्टरमा सृष्टि सुनुवार, नरेश खड्का, मनिता खड्काको उपचार भइरहेको एमाले युवा नेता दीपबहादुर पाख्रिनले जानकारी दिए।"
सम्बन्ध कस्तो ?,"आपसी प्रायः सम्बन्ध सबैको राम्रो हुन्छ। किनकि कुन बेला कसलाई कसको सहयोग आवश्यक पर्छ थाहा हुन्न। कछुवा र स्यालबीच पनि गहिरो मित्रता थियो। कछुवा जंगल र बस्तीको बीचको भागमा बस्थ्यो भने स्याल जंगलको बीचमा। छिटो दौडन सक्ने भएकाले स्याल नै कछुवा भएको ठाउँमा पुगिरहन्थ्यो। दुवैले एकअर्कालाई आपत् परेको बेला सहयोग गर्दथे। स्याल चतुरे स्वभावको भएकाले चारैतिर दौडँदा धेरै पटक समस्या पनि भोगिरहेको हुन्थ्यो। कामले हिँडिरहेको कछुवाले अप्ठ्यारोमा परेको स्याललाई विभिन्न सन्दर्भमा धेरै पटक सहयोग गर्ने मौका पाएको थियो। स्याललाई छटपटी भएको थियो, कछुवालाई सहयोग गर्न पाएको छैन भनेर। ऊ सहयोग गर्ने सोचमा प्रायः हुन्थ्यो। एकदिन एउटा बाघले कछुवालाई समात्यो। कछुवा अत्तालियो। उसले सबैभन्दा पहिले स्याललाई सम्झियो। तर, स्याल साथमा थिएन। कछुवालाई समातेपछि बाघले त्यसलाई खानका निम्ति उसको खपटामा दाँत गाड्यो। तर, बाघले जति प्रयत्न गर्दा पनि कछुवाको खपटामा दाँत गाड्न सकेन। यो दृश्य केही परबाट स्यालले हेरिरहेको थियो। त्यसपछि स्यालले भन्यो ए, बाघ मित्र ! किन व्यर्थैको प्रयत्न गरिरहेका छौ तिमी ? यदि त्यसलाई चपाएर खाने हो भने पानीमा भिजाएर खाऊ। होइन भने दुःख गर्नुको अर्थ छैन। किन व्यर्थै दुःख गरिरहेका छौ ? स्यालको कुरा बाघलाई चित्त बुझ्यो। बाघले कछुवालाई नरम गरेर खाने उद्देश्यले नजिकैको नदीमा लगेर छाड्यो। स्याल अलि परै बसेर यो दृश्य हेरिरहेको थियो। मनमनै हाँस्दै रमाउँदै गरेको बाठो स्यालको जुक्ति बाघले बुझेन। बाघ भने कछुवा नदीबाट निस्कन्छ र खाउँला भनेर पर्खी बसेको थियो। कछुवा नदीमा पसेपछि कता बिलायो कता ? बाघले पत्तै पाएन। नैतिक शिक्षा : अरूलाई चाँडो विश्वास गर्ने र सही निर्णय नगर्नेले दुःख पाउँछ। किनकि शक्तिशाली छु भनेर पनि सधैं काम लागिँदैन।"
कांग्रेस नेतृत्वमै सरकार,"काठमाडौं : सत्तासमीकरण कता जान्छ ?, को सँगको सहकार्यमा सरकार बन्छ ? प्रश्नको उत्तर अझै अन्योल छ। आइतबार नेपाली कांग्रेसको पदाधिकारी बैठक अघि नेकपा माओवादीका अध्यक्ष भेट्न कांग्रेसका उपसभापति पूर्णबहादुर खड्का प्रचण्ड निवास पुगे। भेटमा दुवै नेताबीचमा सत्ता गठबन्धन जोगाउने गरी कसरी हुन्छ सहमति गरेर जाउँ भन्ने तर्क थियो। भेटका क्रममा उपसभापति खड्काले पहिलो चरणमा कांग्रेसको नेतृत्वमा सरकार निर्माणका लागि माओवादीको सहयोग आवश्यक रहेको प्रस्ताव राखेका थिए। जवाफमा प्रचण्डले यदि गठबन्धन जोगाउने हो भने आफूलाई प्रधानमन्त्री बनाउन कांग्रेसले सहयोग गर्ने भन्ने पूर्वघोषित सहमति भएको भन्दै दोस्रो चरणमा प्रधानमन्त्री बन्नमा म सहयोग गर्छु कांग्रेसभित्र वातावरण बनाइदिनुहोस्। भन्ने प्रस्ताव खड्कालाई राखेका थिए। भेटका बारेमा उपसभापति खड्काले उहाँहरूको अडान सत्तागठबन्धन दलकै एक भाग भएकाले स्वाभाविक भएको बताउँदै भने, सत्तागठबन्धन जोगाउनकै लागि पनि माओवादी पार्टीले पहिलो चरणमा कांग्रेसको नेतृत्वमा सरकार निर्माण गर्न सहयोग गर्छ। यदि सहयोग नगरेको खण्डमा अन्य दलसँग वान टु वान वार्ता हुन सक्छ। त्यो स्वाभाविक पनि हो। नेपाली कांग्रेसको पदाधिकारी बैठक सकिए लगत्तै प्रवक्ता डा प्रकाश शरण महतले अबको सत्तासमीकरणको विषयमा कांग्रेसको स्पष्ट अडान भएको भन्दै भने, कांग्रेसकै नेतृत्वमा सरकार बन्छ। संविधानको व्यवस्थाबमोजिम सरकारको नेतृत्वमा दाबी गर्नु स्वाभाविक हुन्छ। त्यस अर्थमा नेपाली कांग्रेसको नेतृत्वमा आगामी सरकार गठनका लागि गठबन्धनमा रहेका दलहरूलगायत अन्य दलसँगसमेत संवाद, वार्ता छलफल प्रक्रिया प्रारम्भ भएको छ। महतले सरकारमा जानका लागि कांग्रेस पहिलो विकल्प भएको बताउँदै गठबन्धनमा भएका अन्य दलले पनि दाबी गर्न सक्ने बताउँदै भने, प्रचण्डजीले इच्छा जाहेर गर्नु पनि स्वाभाविक हो। उहाँले इच्छा प्रकट गर्नुभएको छ। उहाँको मनसाय आउनुलाई हामीले आश्चर्य ठानेका छैनौं। प्रवक्ता महतले अगाडि भने, पहिला त माओवादी पार्टीसँगै सत्तासमीकरण मिलाएर जाऔं भन्ने कुरामा कांग्रेस प्रतिबद्ध छ। यदि माओवादीले आफ्नो अडान छोड्ने अंक गणितलाई पनि हेरेन भने अन्य दल जो कांग्रेससँग सत्ता समीकरणमा आउन चाहानुहुन्छ उहाँहरूसँग वान टु वान वार्ता गर्छौं। भन्नाले नेकपा एमालेसँग पनि समीकरण बन्न सक्छ ? स्वाभाविक रूपमा सहमति भयो भने बन्न सक्छ। सरकारमा जान कांग्रेस पहिलो विकल्प भएको माओवादी नेताको भनाई सांसदहरूले शपथ ग्रहण सकिएपछि मात्र बाँकी छलफल कांग्रेसकै एक केन्द्रीय सदस्यले भने यदि माओवादीको अडान प्रधानमन्त्रीमा यथावत् रहने हो भने सबै दलसँगको वार्ताका लागि ढोका खुला रहन्छ। उनले अगाडि भने, अब राष्ट्रपतिले समय तोकिसकेको अवस्थामा अब माओवादीको विचारका लागि समय धेर कुर्दैर्नौं। यदि पछिल्लो अडान यथावत् भयो भने उहाँहरू दोस्रो चरणमा नेतृत्व लिन तयार हुनुभएन भने नेकपा एमालेसँग हामी सहकार्य गर्न सक्छौं। त्यसका लागि पनि कांग्रेसले ढोका खुला राखेको छ। हामी सबै दलसँग वान टु वान वार्तामा हुनेछौं। उनले अगाडि भने, सोमबारै नेकपा एमालेका अध्यक्ष केपीशर्मा ओली समक्ष कांग्रेसका एक पदाधिकारीको भेटघाट कार्यक्रम छ। जुन भेट सत्ता समिकरणको विषयमा हुन्छ। यस्तै माओवादीका महासचिव देव गुरुङले भने चुनाव अघिनै भएको सहमतिअनुसार नै माओवादीले पहिलो चरणमा प्रधानमन्त्रीका लागि अडान राखेको बताए। उनले भने, हामीले अहिले आएर राखेको अडान हैन। निर्वाचनअघि गठबन्धनका दलहरूसँग भएको सहमति अनुरूप अथवा भनौं प्रधानमन्त्रीजीसँग भएको सहमति अनुरूप नै अहिले हामीले दाबी गरेका छौं। यद्यपि निर्वाचित सांसदहरूले शपथ ग्रहण गरेपछि मात्र प्रक्रिया अगाडि बढाउने कुरा भएको छ। तपाईँहरूको घुर्की बार्गेनिङका लागि हो ? भन्ने प्रश्नमा उनले भने, माओवादी पार्टीलाई बार्गेनिङको आवश्यकतै छैन। स्वाभाविक रूपमा एउटा प्रमुख पदमा दाबी रहन्छ। त्यसबाट पछि हट्ने कुरा हुँदैन। हामी गठबन्धनको दोस्रो ठूलो दल हौं। केन्द्रीय सदस्य तथा भर्खरै निर्वाचित सांसद डा शशांक कोइरालाले पनि पहिलो चरणमा नेपाली कांग्रेसकै नेतृत्वमा सरकार बन्नुपर्ने बताए। कांग्रेसको पार्टी कार्यालयमा सञ्चारकर्मीहरूलाई प्रतिक्रिया दिँदै नेता कोइरालाले भने, नेपाली कांग्रेसनै पहिलो पार्टी हो। जोसँग बहुमत छ। स्वाभाविक रूपमै कांग्रेसले पहिलो चरणमा नेतृत्व लिन्छ। यसमा अरू दलले स्वाभाविक मान्नुपर्छ। कोइरालाले संसदीय दलको निर्वाचनको विषयमा प्रतिक्रिया दिँदै भने, म उम्मेदवार हैन। मेरो समर्थन देउवाजीलाई छ। तर अर्कोतिर मेरो दाजु पनि उठ्दै हुनुहुन्छ त्यसैले म सोचेर मत दिन्छु। उनले आफू सरकारमा जाने विषयमा स्पष्ट पार्दै भने, मैले शेरबहादुरजीलाई भने ४ पटक जितेको छु एक पटक मन्त्री दिनुहोस् भनेको छु। कृषि मन्त्रालयमा मेरो रुचि हो। आइतबारै मात्र माओवादीको पदाधिकारी बैठक पनि बसेको थियो। संसदीय दलको नेता चुन्न सहमहामन्त्री भीष्मराज आङदाम्वेको नेतृत्वमा निर्वाचन समिति राष्ट्रपतिबाट सरकार गठनको आह्वान सरकार गठनका लागि दललाई सात दिनको म्याद, के छ राष्ट्रपति कार्यालयको पत्रमा ? सत्ता गठबन्धन जोगाउन माओवादीलाई प्रधानमन्त्री दिनुपर्ने प्रचण्डको अडान सरकार गठनको प्रक्रिया सुरु, दलहरू बहुमत जुटाउने कसरतमा अहिलेकै सत्ता गठबन्धनको सरकार बने २ वर्षमा संसद भंगको खतरा (भिडियो वार्ता) पूर्वप्रधानन्यायाधीश राष्ट्रपति बन्न संविधान तगारो नयाँ सरकार गठनका लागि बहुमत पुर्याउन सात दिन कांग्रेसको निर्णय कुर्दै माओवादी केन्द्र"
एमालेसँग गठबन्धनमा आबद्ध सबै दलले छलफल गरिरहेका छन् : प्रचण्ड,"काठमाडौं : माओवादी केन्द्रका अध्यक्ष पुष्पकमल दाहाल प्रचण्डले नयाँ सरकार गठनबारे कांग्रेस र एमालेबीच कुरा भइरहेको बताएका छन्। सोमबार चितवनमा पत्रकारसँग कुरा गर्दै प्रचण्डले कुरा भएपनि निष्कर्षमा नपुगेकाले गठबन्धनबाटै सजिलै प्रधानमन्त्री बनाउने विश्वास व्यक्त गरेका हुन्। उनले माओवादीले एमालेसँग सरकार बनाउने भन्ने चर्चामा भने सत्य नभएको बताए। उनले एमालेसँग माओवादीको कुराकानी हुनु स्वभाविक भएको भन्दै अरुको पनि कुराकानी भइरहेको उल्लेख गरे। स्वभावैले निर्वाचनपश्चात सबै राजनीनिक दलसँग छलफल चलिराखेको छ। नयाँ पार्टीसँग पनि छलफल भएको छ। प्रचण्डले भने,माओवादीएमाले, कांग्रेसएमालेबीच पनि कुरा भइरहेको छ। गठबन्धनमा आबद्ध सबै राजनीतिक दलहरुले एमालेसँग छलफल गरिरहेको छ। कुरा हुने कुराले नै टुंगो र निष्कर्षमा पुग्यो भन्न सोच्न हुन्न। गठबन्धनमा छौं हामी गठबन्धन नै कायम रहन्छ। उनले गठबन्धनमा औपचारिक रुपमा प्रधानमन्त्री दाबी नगरेको उल्लेख गर्दै बैठक बस्न बाँकी रहेकाले छलफल गरेर टुंगो लगाउने बताए। उनले एमालेसँग पार्टी एकता गर्ने,सरकार बनाउने बाहिर आएको हल्ला जस्तो नभएको धारणा राखे। उनले राष्ट्रपति, उपराष्ट्रपति, प्रधानमन्त्री, सभामुख र उपसभामुखलगायतका पद प्याकेजमै सहमति खोज्ने प्रयत्नमा दलहरू रहेको बताए । उनले गैह्रराजनीतिक व्यक्तिलाई राष्ट्रपति बनाउन सम्भव नभएको प्रष्ट पारे।"
सांसदले मातृभाषामा शपथ लिन चाहेमा भाषा उल्था गरेर संसद् सचिवालयलाई दिनुपर्ने,"काठमाडौं : सङ्घीय संसद् सचिवालय प्रतिनिधिसभाका नवनिर्वाचित सदस्यलाई शपथ दिलाउन गृहकार्यमा जुटेको छ। नवनिर्वाचितमध्ये ज्येष्ठ सदस्यलाई राष्ट्रपतिबाट शपथ दिलाएपछि अरु सदस्यलाई पद तथा गोपनीयताको शपथ दिलाइनेछ। ज्येष्ठ सदस्य पहिचानका लागि सचिवालयले यसअघि नै विवरण खुलाइ पठाइदिन निर्वाचन आयोगलाई पत्रचार गरिसकेको छ। राष्ट्रपति विद्यादेवी भण्डारीले यही पुस १० गतेभित्र प्रधानमन्त्रीका लागि दाबी पेश गर्न सात दिनको समय दिएर आह्वान गरेकी छन्। हाल नवनिर्वाचित सदस्यमध्ये चित्रबहादुर केसी, महन्थ ठाकुर, महेन्द्रप्रसाद यादव र पशुपति शमशेर जबराको उमेर यकिन गर्नुपर्ने देखिएको छ। कुनै सदस्यले मातृभाषामा शपथ लिन चाहेमा शपथको तीनदिनअघि शपथ पत्रमा उल्लेख हुने विवरण तत् तत् भाषामा उल्था गरी त्यससम्बन्धी जानकारी संसद् सचिवालयलाई दिनुपर्नेछ। सचिवालय प्राप्त तथ्याङ्कअनुसार, प्रतिनिधिसभा सदस्य २०७४ को निर्वाचनपछि करिब ४६ सदस्यले नेपालीबाहेकका ११ मातृभाषामा शपथ लिएका थिए। उनीहरुले मैथिली, थारु, भोजपुरी, मगर, हिन्दी, अवधि, नेपालभाषा, बञ्जिका, नेवारी, उर्दू, तामाङ भाषामा शपथ लिएका थिए। सचिवालयले शपथसँगै नवनिर्वाचित सदस्यलाई सङ्घीय संसद्को प्रतीक चिह्न (लोगो) प्रदान गर्नेछ। सुन, चाँदी र तामा जडित प्रतिलोगो करिब रु पाँच हजार आठ सयको लागतमा तयार भएको हो। शपथ दिलाउने दिन हालसम्म यकिन भइनसके पनि आगामी पाँच दिनभित्रै त्यो समारोह नयाँ बानेश्वरस्थित संसद् भवनमा हुनेछ। सोही समारोहमा सदस्यलाई नेपाली उत्पादन अल्लोको झोलासहित नेपालको संविधान, डायरी, कलम, संसद्सम्बन्धी नियमावली, निर्देशिका, अन्य प्रकाशन उपलब्ध गराइने सचिवालयका प्रवक्ता डा रोजनाथ पाण्डेले जानकारी दिए। रासस सपथ कसले खुवाउने ? चित्रबहादुर केसी कि महिन्द्रराय यादव"
चीनमा फेरि कोरोना त्रास : सांघाइमा स्कुल बन्द गर्न निर्देशन,चीन : कोरोना भाइरसको उद्गमस्थल चीनमा फेरि कोरोना संक्रमण बढेको छ। संक्रमण बढ्न थालेपछि केही विद्यालय बन्द गरिएका छन् भने केही विद्यालयमा अनलाइन कक्षा सुरु हुन थालेका छन्। चीनको एक शीर्ष स्वास्थ्य अधिकारीले चीनमा जाडो मौसममा कोरोनाका तीनवटा लहर आउन सक्ने दावी गरेका छन्। चीनले अहिले यीमध्ये पहिलो लहरको सामना गरिरहेको उनको भनाइ छ। महामारी विशेषज्ञ बु जुन्याओले संक्रमणको पछिल्लो वृद्धि जनवरीको मध्यसम्म रहने बताएका छन्। उनका अनुसार दोस्रो लहर जनवरीको अन्त्यमा आउने अनुमान गरिएको छ। दोस्रो लहर २१ जनवरीबाट हुने र त्यही बेला चिनिया नयाँ वर्ष सुरु हुने र मानिसको चहलपहल बढ्ने भएकाले संक्रमण दर बढ्नसक्ने अनुमान गरिएको हो। फेब्रुअरीको अन्त्यदेखि मार्चको मध्यसम्म मानिसहरु बिदा सकेर काममा फर्किने क्रममा संक्रमणको तेस्रो लहर आउने अनुमान चिकित्सकको छ। यसैबीच चीनको सबैभन्दा ठूलो सहर सांघाइमा कोरोना संक्रमण दर बढ्दै गएपछि अधिकांश स्कुलहरुमा अनलाइन कक्षाबाट पढाइ गर्न निर्देशन दिइएको छ। सांघाइ शिक्षा ब्युरोका अनुसार सोमबादेखि नर्सरी र बाल हेरचाह केन्द्रहरु पनि बन्द भएका छन्। सहरका केही विद्यालयले शिक्षक र कर्मचारीको स्वास्थ्यमा समस्या देखिएपछि अनलाइन कक्षा समेत बन्द गरिसकेका छन्। शनिबार सांघाइको शिक्षा ब्युरोले प्राथमिक र माध्यमिक विद्यालयहरुले सोमबारदेखि अधिकांश कक्षाहरु अनलाइन सार्नुपर्ने निर्देशन दिएको थियो।
यी स्टारका फेरिन सक्छ गन्तव्य,"दोहा : विश्व फुटबलको सबैभन्दा लोकप्रिय प्रतियोगिता फिफा विश्वकपले धेरै खेलाडीलाई चिनाएको छ। जो राम्रा फुटबलर हुन्छन्, उनीहरूलाई स्टारको रूपमा स्थापित पनि गरेको छ। सरुवा बजार जनवरीमा खुल्दै छ। त्यसका लागि धेरै युवा खेलाडीले विश्व फुटबलका महारथि क्लबको ध्यान आफूतिर आकर्षित गर्ने अवसर पाएका छन्। विश्वकप नसकिँदै म्यानचेस्टर युनाइटेड, रियल म्याड्रिड र बार्सिलोनालगायतका क्लबहरूको नाम विश्वकपमा उदाएका स्टारसँग जोडिन थालिसकेको छ। जुड बेलिङ्घम (इङ्ल्यान्ड) यो सिजनको समाप्तीसँगै इङ्लिस मिडफिल्डर बेलिङ्घमले सरुवा बजार तताउने निश्चित छ। बोरुसिया डर्टमन्ड उत्कृष्ट युवा खेलाडी उत्पादन गरेर बेच्न माहिर छ। अर्लिङ हालान्ड, रोबर्ट लेवान्डोस्कीजस्ता खेलाडी यसका उत्पादन हुन्। यो सूचीमा बेलिङ्घम अर्को नाम हुन सक्छन्। बेलिङ्घमका लागि म्यानचेस्टर सिटी, म्यानचेस्टर युनाइटेड, लिभरपुल, रियल म्याड्रिड र पेरिस सेन्ट जर्मन (पीएसजी)ले नजर राखिरहेको छ। कतारमा जारी विश्वकपमा इङ्ल्यान्डले क्वार्टरफाइनलसम्मको यात्रा तय गर्दा बेलिङ्घमको प्रदर्शन उत्कृष्ट रह्यो। एजएडिन ओनाही (मोरक्को) अफ्रिकाबाट विश्वकपको सेमिफाइनल पुग्ने पहिलो टिम मोरक्को बन्दा ओनाहीको प्रदर्शनले धेरैलाई प्रभावित पारेको छ। जारी विश्वकपमा स्पेनको प्रशिक्षण सम्हालेका लुइस इनरिकेले उनको खुलेर प्रशंसा गरेका थिए। उनी राम्रो खेल्न सक्छन्, पेनालटी सुटआउटमा मोरक्कोसँग पराजित भएपछि इनरिकेले भनेका थिए, उनी कुनै हदमा पनि दौडिन छाड्दैनन्। उनी राम्रा खेलाडी हुन्। बल पोसेसन आफूसँग हुँदा साँच्चै लोभलाग्दो प्रदर्शन गर्ने २२ वर्षीय ओनाहीले मैदानमा बल लिएर दौडिन सक्ने क्षमता देखाएका थिए। हाल फ्रेन्च क्लब एन्जर्सबाट खेलिरहेका ओनाही आगामी सरुवा बजारमा आकर्षणको केन्द्र बन्न सक्छन्। कोडी गाक्पो (नेदरल्यान्ड्स) पीएसभी आइन्डोभनका फरवार्ड गाक्पो लामो समयदेखि म्यानचेस्टर युनाइटेडको राडारमा भएका खेलाडी हुन्। क्रिस्टियानो रोनाल्डोले क्लब छाडेसँगै युनाइटेडको चासो उनीमाथि बढेको छ। समूह चरणमा तीन गोल गरेका गाक्पोले प्रोफोलिक स्ट्राइकरको क्षमता देखाएका छन्। एरिक टेन हाग युनाइटेडमा यस्तै खेलाडीको खोजीमा छन्।समयसँगै धेरै कुरा परिवर्तन हुन्छ। कोडीसँग स्टार बन्न चाहिने सबैकुरा छ, डच प्रशिक्षक लुइस भान हालले भनेका छन्। गोन्कालो रामोस (पोर्चुगल) विश्वकपमा रामोसले जतिको सनसनीपूर्ण प्रभाव लगभग कसैले देखाएन्। स्विट्जरल्यान्डविरुद्धको खेलमा रोनाल्डोको स्थान लिएका रामोसले विश्वकपको पहिलो र हालसम्म एक मात्र ह्याट्रिक गरेका थिए। कतार आउनुअघि नै बेन्फिकामा उत्कृष्ट लयमा रहेका २१ वर्षीय रामोसले १४ गोल गरिसकेका छन्। विश्वकपमा पहिलो रोजाइमा परेको पहिलो खेलमै ह्याट्रिक गरेका रामोसमाथि ठूला युरोपेली क्लबको नजर पक्कै रहने छ। जोस्को भार्डियोल (क्रोएसिया) अनुहारको चोटका कारण फेस मास्क लगाएर मैदानमा उत्रिएका भार्डियोलले क्रोएसियाका लागि साँच्चै उत्कृष्ट प्रदर्शन गरे। क्रोएसिया सेमिफाइनलसम्म पुग्दा ब्राजिल र बेल्जियमविरुद्ध भार्डियोलको प्रदर्शन उत्कृष्ट थियो। जर्मन क्लब आरबी लाइपजिगका २० वर्षीय डिफेन्डर भार्डियोललाई अनुबन्ध गर्न ठूला युरोपेली क्लबहरू बजारमा उत्रिने छन्। सेमिफाइनलमा अर्जेन्टिनाविरुद्धको खेलमा लियोनल मेसीले बिट गरेको पल उनका लागि बिर्सन लायक रह्यो। तर, त्यो पनि आफ्ना लागि सकारात्मक रहेको भार्डियोलले बताएका छन्।त्यो क्षणले गर्दा म मेरा सन्ततीलाई मेसीजस्ता उत्कृष्ट खेलाडीविरुद्ध रक्षा गर्ने मौका पाएको सुनाउन पाउने छु, भार्डियोलले भने।"
इङ्लिस क्लबलाई हर्जना,"जुरिच : फिफाले युरोपेली फुटबलको सिजनको बीचमा विश्वकप गरेबापत क्लबहरूलाई खेलाडीको सहभागिताका आधारमा पैसा तिर्ने भएको छ। कतारमा जारी विश्वकपबाट सबैभन्दा फाइदा इङ्लिस क्लब म्यानचेस्टर सिटीलाई हुने भएको छ। सिटीले विश्व फुटबलको सर्वोच्च निकायबाट करिब ४५ मिलियन पाउन्ड प्राप्त गर्नेछ। कतारमा जारी विश्वकपमा सिटीका १६ खेलाडी सहभागी छन्। त्यसैले सबैभन्दा फाइदा सिटीलाई नै हुने भएको हो। फिफाले करिब एक सय ६९ मिलियन पाउन्ड पुरस्कार राशिबाट खेलाडी कति लामो सयमसम्म सहभागी हुन्छन््, त्यहीअनुसार क्लबलाई पैसा दिने भएको छ। यो नियमअनुसार विश्वकप खेल्ने खेलाडीको प्रत्येक दिन आठ हजार एक सय पाउन्ड क्लबले पाउँछ। सिटीका धेरै खेलाडी लामो सयमसम्म विश्वकपमा आवद्ध रहेकाले त्यसको फाइदा हुने भएको हो। स्पेनिस क्लब बार्सिलोनाले सिटीभन्दा करिब चार लाख पाउन्ड थोरै कमाउने छ। बार्सिलोनाका १७ खेलाडी सहभागी छन्। बार्सिलोनाले धेरै कमाउने थियो। तर, आठ स्पेनिस खेलाडी अन्तिम १६ बाटै बाहिरिएपछि क्लबको आम्दानी पनि खुम्चिएको हो। दी टाइम्सका अनुसार म्यानचेस्टर युनाइटेडले २९२ मिलियन पाउन्ड पाउने छ। जुन इङ्लिस क्लबले पाउने दोस्रो सर्वाधिक मूल्य हो। युनाइटेडका १३ खेलाडी विश्वकपमा सहभागी छन्। यस्तै १२ खेलाडी सहभागी भएको चेल्सीले २४७ मिलियन पाउन्ड पाउने छ भने टोट्टनहामले २३३ मिलियन पाउन्ड कमाउने छ। टोट्टनहाम का ११ खेलाडी विश्वकपमा सहभागी थिए। प्रिमियर लिगमा सबैभन्दा कम लाभ हुने क्लबमा बर्नमाउथ, क्रिस्टल प्यालेस, साउथह्याम्टन छन्। यी क्लबका कुनै पनि खेलाडीले समूह चरण पार गर्न सकेका छैनन्। चार वर्षपछि अमेरिकामा हुने विश्वकपको अर्को संस्करणमा फिफाले अझै धेरै रकम क्लबलाई दिनेछ। अमेरिका, क्यानडा र मेक्सिकोमा हुने विश्वकपमा ४८ मुलुक सहभागी हुँदा धेरै क्लबका खेलाडी प्रयोग हुनेछन्। त्यति मात्रै नभएर आगामी विश्वकपमा कम्तिमा एक सय खेल हुनेछन्। प्रिमियर लिग कहिले सुरु हुन्छ ? विश्वकप फाइनलको आठ दिनपछि अर्थात् डिसेम्बर १८ (बक्सिङ डे)बाट प्रिमियर लिगका खेलहरू फेरि सुरु हुनेछन्। यो विश्वकपको ब्रेकपछि बाध्यकारी आराम समय हो। प्रिमियर लिगले सिजन पुनः सुरु भएपछि सुरुवाती तीन खेलमा कम्तिमा ४८ घण्टाको फरक राख्ने बताइसकेको छ। त्यसपछि खेलाडीलाई कति आराम दिने भन्ने प्रशिक्षकमा निहित रहने छ। जारी विश्वकपमा इङ्लिस प्रिमियर लिगबाट एक सय ३३ खेलाडी सहभागी छन्। त्यसमध्ये दुई तिहाई खेलाडी विश्वकपबाट बाहिरिसकेका छन्। अझै पनि एस्टनभिल्ला, टोट्टनहाम, म्यानचेस्टर युनाइटेड, ब्राइटन, म्यानचेस्टर सिटी, चेल्सी, वेस्टहाम, आर्सनल र लिभरपुलका खेलाडी विश्वकप खेलिरहेका छन्।"
मोरङको सुन्दरहरैंचामा विद्यालय गएका दुई बालिका बलात्कृत,"विराटनगर : मोरङको सुन्दरहरैंचामा विद्यालय गएका दुई बालिका बलात्कृत भएका छन् । प्रहरीका अनुसार दुवै बालिका १४ वर्षका छन् । विद्यालय गएका दुवै बालिका घर नफर्किएपछि सोधीखोजी गर्दा घटना बाहिरिएको हो । सुन्दरहरैंचा नगरपालिका३ र ५ घर भएका बालिका बलात्कृत भएको मोरङ प्रहरीका प्रवक्ता डीएसपी दीपक श्रेष्ठले जानकारी दिए । उनका अनुसार यही पुस १ गते शुक्रबार दुवैजना विद्यालय जान भनेर घरबाट हिँडेका थिए । विद्यालय बन्द रहेको थाहा पाएपछि उनीहरु सुन्दरहरैंचाकै गौशालामा भलिबल हेर्न गए । भलिबल आयोजनास्थलमा भेटिएका सुन्दरहरैंचा४ का २० वर्षीय सचिन तिम्सिना र सुन्दरहरैंचा६ का २१ वर्षीय प्रताप तामाङले ललाइफकाइ होटलमा लगेर दुवैजनालाई बलात्कार गरेको प्रहरीको प्रारम्भिक अनुसन्धानबाट खुलेको छ । उनीहरुले सुन्दरहरैंचा७ बेलगाछीमा रहेको होटल दरबार इन, रेस्टुरेन्ट एन्ड लजको दोस्रो तलाको अलगअलग कोठामा रातभर राखेर बालिकालाई बलात्कार गरेको प्रहरीले जनाएको छ । पढ्नलाई विद्यालय गएका बालिका राति अबेरसम्म घर नफर्किएको जानकारी दिँदै अभिभावकले खोजीका लागि सहयोग गर्न प्रहरीलाई आग्रह गरेका थिए । भोलिपल्ट अर्थात शनिबार मात्रै उनीहरु घर फर्किए । अभिभावक र प्रहरीले सोधीखोजी गर्दा दुवै बालिकाले आफूहरु बलात्कृत भएको जानकारी गराएपछि घटना बाहिर आएको डीएसपी श्रेष्ठले बताए । उनका अनुसार पीडित बालिकाका अभिभावकले दिएको किटानी जाहेरीका आधारमा बलात्कारमा संलग्न दुवै जनालाई पक्राउ गरिएको छ । अभिभावकले इलाका प्रहरी कार्यालय बेलबारीमा आइतबार साँझ जाहेरी दिएका थिए । त्यसलगत्तै खटिएको प्रहरी निरीक्षक खगेन्द्र धमला नेतृत्वको टोलीले घटनामा संलग्नलाई उनीहरुकै घरबाट पक्राउ गरेको हो । तिम्सिना र तामाङलाई सहयोग गर्ने सुन्दरहरैंचा५ का २० वर्षीय बेन्जु चौधरी र सुन्दरहरैंचा६ का २० वर्षीय पदम कार्कीलाई पनि प्रहरीले नियन्त्रणमा लिएको छ । प्रहरीका अनुसार चौधरी र कार्की घटनाका मतियार हुन् । उनीहरुले तिम्सिना र तामाङसँग बालिकाको भेट गराउने, होटलको कोठा मिलाइदिने, खानेकुराको व्यवस्था गरिदिने तथा बलात्कारपछि बालिकालाई गर्भनिरोधक औषधि उपलब्ध गराउने काम गरेको प्रारम्भिक अनुसन्धानबाट खुलेको छ । प्रहरीका अनुसार बलात्कारको सिकार भएका बालिका स्थानीय विद्यालयको कक्षा ८ र ९ मा अध्ययनरत छन् । विराटनगरको कोसी अस्पतालमा उनीहरुको स्वास्थ्य परीक्षण गराउने तयारी प्रहरीको छ । बलात्कारमा संलग्नविरुद्ध जबरजस्ती करणी मुद्दा चलाउन अदालतबाट सोमबार म्याद थप गरेर प्रहरीले घटना अनुसन्धानको बाँकी प्रक्रिया अघि बढाउने भएको छ ।"
कांग्रेसको निर्णय कुर्दै माओवादी केन्द्र,"काठमाडौं : कांग्रेसको संसदीय दलको नेता चयनमा नेकपा माओवादी केन्द्रको निर्णय निर्भर हुने भएको छ। आइतबार बसेको माओवादी केन्द्रको पदाधिकारी बैठकमा कांग्रेसको संसदीय दलको नेता चयन भएपछि मात्रै पार्टीको अगामी कदम चाल्ने विषयमा छलफल भएको छ। कांग्रेसमा संसदीय दलका लागि धेरै आकांक्षी छन्। प्रधानमन्त्री एवं पार्टी सभापति शेरबहादुर देउवा, महामन्त्री गगन थापा र शीर्ष नेता शेखर कोइराला प्रमुख दाबेदारका रूपमा छन्। माओवादी केन्द्रका उपमहासचिव हरिबोल गजुरेलले राष्ट्रपति दल बाहिरबाट हुन नहुने बाहेकको अरू निर्णय नभएको बताए। राष्ट्रपति दलबाटै हुनुपर्छ भन्ने निर्णय भएको छ, विषयमा कुनै निर्णय भएको छैन, उनले भने, कांग्रेसले संसदीय दलको नेता चयन गरेपछि मात्रै अन्य निर्णय गर्ने भन्ने भएको छ। कांग्रेसको संसदीय दलको नेता चयनपछि प्याकेजमा सहमति गर्नुपर्ने उनले बताए। पार्टीको पदाधिकारी बैठकपछि पत्रकारसँग प्रक्रिया दिदै माओवादी केन्द्रका उपाध्यक्ष एवं प्रवक्ता कृष्णबहादुर महराले प्रतिनिधिसभाका सबै सदस्यहरूको शपथग्रहणपछि मात्रै संसदीय दलको नेता चयन गरिने बताए। शपथग्रहणपछि मात्रै प्रधानमन्त्रीबारे छलफल हुनेछ, उनले भने। उनले संसदीय दलको नेताबारे छलफल गर्न पदाधिकारी बैठक बोलाए पनि सपथ अगाडि नेता चयनको कुरा प्रक्रियासंगत नहुने बताए। प्रधानमन्त्री को बन्ने भन्ने बारेमा संसदीय दलको नेता चयन भएपछि मात्रै छलफल हुने उनले जानकारी दिए।"
अदक्ष श्रमिककै बाहुल्य,"काठमाडौं : स्वदेशमा रोजगारी नपाउँदा बाध्य भएर वैदेशिक रोजगारीमा जानेको बाहुल्य बढेको छ। सीप नसकेर जाने श्रमिकको हिस्सा ठूलो रहेको प्रतिवेदनले जनाएको छ। श्रम, रोजगार तथा सामाजिक मन्त्रालयले जारी गरेको श्रम, आप्रवासन प्रतिवेदनले सीप र दक्षता कम हुँदा नेपाली नेपाली श्रमिक वर्गविहीन क्षेत्रमा काम गर्न बाध्य भएको देखाएको छ। त्यस्तै महिलाहरूको ठूलो हिस्सा सरसफाइमा संलग्न हुने गरेको पाइएको छ। प्रतिवेदनअनुसार ५४ प्रतिशत बढी अदक्ष श्रमिक वैदेशिक रोजगारीमा गएका छन्। आर्थिक वर्ष २०७६०७७ मा ५७८ प्रतिशत अदक्ष श्रमिक विदेश जाँदा दक्ष श्रमिक ३२६ प्रतिशतमात्रै थिए। अर्धदक्ष ९५ प्रतिशत, व्यावसायिक श्रमिक ००९ प्रतिशत, उच्च दक्षता भएका श्रमिक ००१ प्रतिशत मात्रै बिदेसिएकाले रेमिट्यान्स पनि संख्याको तुलनामा कम आइरहेको जानकारहरू बताउँछन्। २०७७०७८ मा ५६२ प्रतिशत अदक्ष श्रमिक बिदेसिँदा ३६४ प्रतिशतमात्रै दक्ष श्रमिक बिदेसिएका छन्। अर्धदक्ष ७३, उच्च दक्षता भएका ००२ प्रतिशत र व्यावसायिक पेसाका लागि ०१ प्रतिशत नेपाली वैदेशिक रोजगारीमा गएका थिए। आर्थिक वर्ष २०७८७९ मा ५४२ प्रतिशत अदक्ष श्रमिक बिदेसिए। ३८३३ प्रतिशत दक्ष, ७४ प्रतिशत अर्धदक्ष, ००१ प्रतिशत उच्च दक्षता भएका र ००६ व्यावसायिक कामका लागि वैदेशिक रोजगारीमा गएका छन्। प्रतिवेदनअनुसार ४० प्रतिशत पुरुष अवर्गीकृत क्षेत्रमा काम गर्छन्। निर्माण क्षेत्रमा ६१, सवारी चालक (मेसिन अपरेटर) ८ प्रतिशत र औद्योगिक उत्पादनमा ८९ प्रतिशत पुरुष संलग्न हुने गरेका छन्। त्यस्तै ३९९ प्रतिशत महिला सरसफाइमा संलग्न हुने गरेको प्रतिवेदन सार्वजनिक भएको छ। प्रतिवेदनअनुसार सेवा क्षेत्र पेसामा महिला २५६ प्रतिशत सहभागी हुने गरेका छन्। सेवा क्षेत्रअन्तर्गत हेरचाहजन्य सेवा क्षेत्रमा २८ प्रतिशत संलग्न हुने गरेको पाइएको छ। श्रम, रोजगार तथा सामाजिक सुरक्षा मन्त्री शेरबहादुर कुँवरले सीप सिकाएर पठाइने बताए। सातै प्रदेशमा तालिम केन्द्र स्थापना गर्न लागिएकाले अब श्रमिक सीपयुक्त भएर जाने उनले बताए।"
फोहोरलाई छ प्रकारमा छुट्याएर संकलन गर्दै चन्द्रागिरि,"काठमाडौं : फोहोरलाई कुहिने र नकुहिने गरी छुट्याउने कार्य चुनौतीपूर्ण भइरहेको बेला चन्द्रागिरि नगरपालिकाले फोहोरलाई छ थरी झोलामा छुट्टाछुट्टै सङ्कलन गर्ने तयारी सुरु गरेको छ । नगरवासीलाई घरबाट निस्किने फोहोरको अधिकांश भाग आफैं व्यवस्थापन गर्न लगाउने उद्देश्यले एउटा घरलाई छवटा अगलअलग झोला वितरण गरिनेछ । नगरपालिका प्रमुख घनश्याम गिरीका अनुसार यसले संकलन हुने फोहोरको परिमाण उल्लेख्यरुपमा घटाउन र बाँकी फोहोर दीर्घकालीनरुपमा व्यवस्थापन गर्न यस्तो कार्यक्रम सुरु गरिएको हो । यस अन्तर्गत नगरवासीलाई हरियो, रातो, कालो, सेतो, नीलो र पहेंलो गरी छ प्रकारका झोला वितरण गरिनेछ । साथै उनीहरुलाई हरियो झोलामा तरकारीलगायतका खाद्यपदार्थबाट निस्किएका फोहोर राख्न भनिने छ । सम्भव भएसम्म हरियो झोलामा सङ्कलन हुने फोहोरबाट मल बनाउन उत्प्रेरित गर्ने नगरपालिकाको अवधारणा छ । यसैगरी रातो रङको झोलामा सिसा र सिसाजन्य फोहोर राख्न र त्यसलाई आफैंले कवाडीमा बेच्न प्रेरित गरिनेछ । कालो झोलामा प्लाष्टिक र प्लाष्टिकजन्य फोहोर राख्ने र त्यसलाई पनि नगरवासी आफैँले बेच्नका लागि प्रेरित गरिनेछ ।सेतो झोलामा कागज र कागजजन्य फोहोर थुपार्ने र त्यसलाई समेत कागज पुनः प्रयोग गर्नेलाई बेच्नका लागि प्रेरित गरिने छ । फलाम र कवाडीजन्य अन्य सामान थुपार्न निलो रङको झोला उपलब्ध गराइनेछ । त्यसलाई पनि नगरवासी आफैँले बेच्न सक्नेछन् । यसैगरी व्यक्तिगत तवरमा व्यवस्थापन गर्न नसकिने स्यानिटरी प्याड, डाइपरआदि फोहोरलाई पहेँलो झोलामा सङ्कलन गर्न प्रेरित गरिने छ । कुहिने फोहोरमा माटो र धानका भुस र बिरुवाका पात राखेर नगनाउने गरी मल बनाउन सकिन्छ, नगरपालिकाबाट तयार गरिएको सन्देशमा उल्लेख छ । यसका साथै फोहोरलाई सङ्कलक नआएको बेला घरभित्र राख्न र संकलक आएको बेलामा मात्र बाहिर निकाल्न पनि नगरपालिकाले आह्वान गरेको छ । कुहिने फोहोर मलका रुपमा र नकुहिने फोहोर पैसाका रुपमा नगरवासीलाई नै फिर्ता दिने उद्देश्यले यो कार्यक्रम गर्न लागेका हौं,' प्रमुख गिरीले भने। फोहोरको प्रकृतिअनुसार छुट्याउनका लागि झोला मात्र वितरण नगरी कुन दिन कुन टोलमा छ वटामध्ये कुन प्रकारको फोहोर उठ्छ भन्नेसमेत तय गरिने छ र नगरबासीलाई यसैअनुसार सूचना दिइने नगरपालिकाकी विपद् व्यवस्थापन शाखाप्रमुख भद्रा अर्यालले जानकारी दिए। उनका अनुसार नगरपालिकाभित्र कूल छ वटा संस्थाले फोहोर सङ्कलन गरिरहेका छन् । तिनलाई पनि निश्चित बार निश्चित प्रकारको फोहोर मात्र उठाउने गरी प्रशिक्षित गरिने छ । घरको फोहोर त्यसको प्रकृतिअनुसार अलगअलग भाँडामा सङ्कलन गर्ने बानी लगाउन यसो गरिएको नगरप्रमुख गिरी बताउनुहुन्छ । अहिले प्लाष्टिकको झोलामा अलगअलग फोहोर संकलन गर्न लगाउने र पछि विस्तारै बलियो भाडा दिने सोचाइ नगरपालिकाको छ । रासस"
अर्जेन्टिना च्याम्पियन,"तेस्रो पटक अर्जेन्टिनालाई नै उपाधि चुमाउँदै विश्वकप फुटबलको २२औं संस्करण सकिएको छ। कतारको लुसेल रंगशालामा आइतबार राति भएको फाइनलमा साविक विजेता फ्रान्सलाई पेनाल्टी सुटआउटमा ४२ गोलअन्तरले पराजित गर्दै अर्जेन्टिनाले ३६ वर्षपछि पुन : उपाधि जितेको हो। दक्षिण अमेरिकी महारथि अर्जेन्टिनाले यसअघि सन् १९७८ र सन् १९८६ मा विश्व च्याम्पियन बनेको थियो। आफ्नो देशलाई पुन : विश्वकप दिलाउन पेनाल्टीमा कप्तान लियोनल मेसी, पाउलो डिबाला, लियोनार्दो परेदेस र गोन्जालो मोर्टियलले गोल गरे। फ्रान्सका काइलिन एमबाप्पे र र्यान्डल कोलो मुनिले मात्रै गोल गरे। किङ्सले कोम्यानको प्रहार अर्जेन्टिनी गोलरक्षक इमिलियानो मार्टिनेजले विफल पारेका थिए। औरेलियन तचौमेनीको प्रहार बाहिरिएको थियो। निर्धारित र अतिरिक्त समयमा दुवै टोलीले ३३ गोलको बराबरी खेलेका थिए। सुरुदेखि नै आक्रामक खेल खेलेको अर्जेन्टिनाले २३औं मिनेटमा अग्रता लिएको थियो। फ्रान्सका उस्मान डेम्बेलेले एन्जल डी मारियालाई लडाएपछि अर्जेन्टिनाले पेनाल्टी पाएको थियो। जसलाई कप्तान मेसीले सदुपयोग गर्दै अर्जेन्टिनालाई अग्रता दिलाएका थिए। यो विश्वकपमा मेसीको छैटौं गोल हो। जसमध्ये पेनाल्टीमा चौथो गोल हो। बल पोसेसनमा पक्कड जमाउँदै विपक्षीमाथि लगातार आक्रमण बुनेको अर्जेन्टिनाले ३६औं मिनेटमा अग्रता दोब्बर पारेको थियो। एलेक्सिस म्याक एलिस्टरले उपलब्ध गराएको सुन्दर पासलाई एन्जल डी मारियाले जाली चुमाएका थिए। फ्रान्सले दोस्रो हाफमा सुधारिएको प्रदर्शन गरेको थियो। खेलको ८०औं मिनेटमा फ्रान्स खेलमा फर्किएको थियो। अर्जेन्टिनाका निकोलस ओटामेन्डीले र्यान्डल कोलो मुनिलाई फउल गरेपछि फ्रान्सले पेनाल्टी पाएको थियो। जसलाई काइलिन एमबाप्पेले सदुपयोग गर्दै फ्रान्सलाई खेलमा फर्काएका थिए। त्यसको एक मिनेटलगत्तै फ्रान्सले खेल बराबरी गरेको थियो। मार्कस थुरामले उपलब्ध गराएको पासलाई सदुपयोग गर्दै एमबाप्पेले उत्कृष्ट गोल गरेका थिए। निर्धारित समयमा दुवै टोलीले २२ गोल गरेपछि खेल अतिरिक्त समयमा धकेलिएको थियो। अतिरिक्त समयको १०९औं मिनेटमा लियोनल मेसीलाई गोल गर्दै अर्जेन्टिनालाई ३२ को अग्रता दिलाएका थिए। लौराटो मार्टिनेजले पोस्टनजिकै दिएको पासमा मेसीले गोल गरेका थिए। त्यसपछि ११८औं मिनेटमा फ्रान्सले बराबरी गोल गरेको थियो। अर्जेन्टिनाका गोन्जालो मोर्टियलले ह्यान्ड गरेपछि पाएको पेनाल्टीमा एमबाप्पेले गोल गर्दै खेल ३३ गोलको बराबरी गरेका थिए। उनले दुई पेनाल्टीसहित ह्याट्रिक गरे पनि फ्रान्सलाई विश्वकप दिलाउन सकेनन्। उपाधिसँगै अर्जेन्टिनाले ४ करोड २० लाख डलर पुरस्कार प्राप्त गरेको छ। उपविजेतामा सीमित बनेको फ्रान्सले ३ करोड डलर हात पार्यो। छैटौं फाइनल यात्रामा तेस्रो उपाधि छैटौं पटक विश्वकप फाइनल खेलेको अर्जेन्टिनाले तीनपटक उपाधि जित्न सफल भएको हो। सन् १९३० बाटै विश्वकप यात्रा सुरु गरेको अर्जेन्टिना पहिलो संस्करणमै उपविजेता बनेको थियो। त्यसबेला अर्जेन्टिना उरुग्वेसँग ४२ गोलले पराजित भएको थियो। यस्तै सन् १९७८ मा अर्जेन्टिनाले पहिलो पटक विश्वकप ट्रफी उचालेको थियो। फाइनलमा युरोपियन प्रतिद्वन्द्वी नेदरल्यान्डसलाई ३१ गोलले हराउँदै उपाधि जितेको थियो। सन् १९८६ मा दोस्रो पटक उपाधि जित्दा पश्चिम जर्मनीलाई ३२ गोलले स्तब्ध पारेको थियो। सन् १९९० को विश्वकपमा उपविजेता बनेको अर्जेन्टिना पश्चिम जर्मनीसँग १० गोलले पराजित भएको थियो। त्यसपछि सन् २०१४ मा पनि फाइनल पुगेको अर्जेन्टिनालाई अतिरिक्त समयमा जर्मनीले १० गोलले पराजित गरेको थियो। फ्रान्सको चौथो फाइनल यात्रा उपाधिमा ह्याट्रिक गर्ने फ्रान्सको लक्ष्य भने पूरा हुन सकेन। यसअघि सन् १९९८ र २०१८ मा फ्रान्सले विश्वकप ट्रफी उचालेको थियो। फ्रान्स अहिलेसम्म चारपटक विश्वकपको फाइनलमा पुगेको छ। यसअघि सन् १९९८ मा पहिलो पटक फाइनलमा स्थान बनाएको उसले उपाधि जितेको थियो। सन् २००६ मा फाइनलमा स्थान बनाए पनि फ्रान्स इटालीसँग पेनाल्टी सुटआउटमा ५३ गोलले पराजित हुँदै उपविजेतामा सीमित भएको थियो। त्यसपछि सन् २०१८ मा फाइनलमा पुगेको फ्रान्सले क्रोएसियालाई ४२ गोलले पराजित गर्दै उपाधि जितेको थियो। उपाधि जित्न नसके पनि फ्रान्स पछिल्लो २० वर्षमा लगातार दोस्रो विश्वकपको फाइनलमा पुग्ने पहिलो टोली बनेको छ। यसअघि सन् १९९४ देखि ब्राजिल लगातार तीन पटक फाइनलमा पुगेको थियो। तीमध्ये सन् १९९८ बाहेक सन् १९९४ र २००२ को विश्वकप ब्राजिलले जितेको थियो। यसअघि सन् १९५८ र सन् १९६२ मा ब्राजिलले लगातार दुई पटक विश्वकप जितेको थियो। यस्तै सन् १९३४ र १९३८ मा इटालीले लगातार दुई पटक विश्वकपको उपाधि जितेको थियो। अर्जेन्टिनाको उपाधि यात्रा अर्जेन्टिनाले कतार विश्वकपमा स्तब्धपूर्ण नतिजाबाट यात्रा थालेको थियो। समूह चरणको पहिलो खेलमै एसियाली प्रतिद्वन्द्वी साउदी अरेबियासँग २१ गोलले स्तब्ध बनेको थियो। समूह सी को उक्त खेलमा कप्तान मेसीले पेनाल्टीमा गोल गरे पनि टोलीलाई जित दिलाउन सकेनन्। पहिलो खेलमै हार बेहोरेको अर्जेन्टिनाले दोस्रो खेलमा मेक्सिकोलाई २० गोलले पराजित गर्यो। यो खेलमा पनि मेसीले एक गोल गरेका थिए। यसैगरी समूह चरणको तेस्रो तथा अन्तिम खेलमा अर्जेन्टिनाले पोल्यान्डलाई २० गोलले पाखा लगायो। यस खेलमा मेसीले पेनाल्टीमै गोल गरेका थिए। अन्तिम १६ को खेलमा अर्जेन्टिनाले एसियाली प्रतिद्वन्द्वी अस्ट्रेलियाको चुनौती पन्छाएको थियो। यो खेलमा पनि मेसीले नै सुरुवाती गोल गरेका थिए। क्वार्टरफाइनलमा जित निकाल्न भने अर्जेन्टिनाले निकै संघर्ष गर्नुपरेको थियो। निकै तनावपूर्ण खेलमा नेदरल्यान्डसलाई पेनाल्टी सुटआउटमा ४३ गोलले स्तब्ध बनाउँदै दक्षिण अमेरिकी राष्ट्रले अन्तिम चारमा स्थान बनाएको थियो। अर्जेन्टिना र नेदरल्यान्डबीचको क्वार्टरफाइनल खेल विश्वकप फुटबलकै सबैभन्दा तनावपूर्ण खेल पनि बन्न पुग्यो। यो खेलमा स्पेनका रेफ्री एन्टोनियो मातेउले एक रातो र १७ पहेंलो कार्ड देखाएका थिए। यो खेलको निर्धारित समयमा मेसीले पेनाल्टीमै गोल गर्दै अर्जेन्टिनाको अग्रता बढाएका थिए। त्यसपछि सेमिफाइनलमा क्रोएसियालाई ३० गोलले पराजित गर्दै अर्जेन्टिनाले उपाधि भिडन्त पक्का गरेको थियो। यो खेलमा पनि मेसीले पेनाल्टीमा गोल गरेका थिए। क्रोएसिया तेस्रो क्रोएसियाले कतार विश्वकप फुटबलमा तेस्रो स्थान हात पार्यो। शनिबार राति मोरक्कोलाई २१ गोलले हराउँदै क्रोएसियाले तेस्रो स्थान हात पारेको हो। क्रोएसियालाई जित दिलाउन जोस्को गार्डिओल र मिस्ताव ओरसिकले एकएक गोल गरेका थिए। मोरक्कोका अचरफ दारीले एक गोल फर्काएका थिए। तेस्रो स्थान हासिल गरेसँगै क्रोएसियाले दुई करोड ७० लाख डलर पुरस्कार पक्का गर्यो। चौथो भएको अफ्रिकी मुलुक मोरक्कोले २ करोड ५० लाख डलर प्राप्त गर्यो। साविक उपविजेतासमेत रहेको क्रोएसियाले सन् १९९८ देखि विश्वकप यात्रा थालेको हो। पहिलो सहभागितामै तेस्रो स्थान हात पारेको क्रोएसिया चार वर्षअघि रुसमा भएको विश्वकपमा उपविजेता बनेको थियो। निकै प्रतिस्पर्धात्मक फाइनलमा फ्रान्ससँग ४२ गोलले पराजित हुँदै क्रोएसिया उपविजेता बनेको थियो। सन् २००२, २००६ र २०१४ मा समूह चरणबाटै बाहिरिएको क्रोएसिया सन् २०१० मा भने छनोट हुन असफल भएको थियो। मेसीको सुखद् बिदाइ अर्जेन्टिनालाई तेस्रो पटक विश्वकपको उपाधि दिलाएसँगै कप्तान लियोनल मेसीको पनि सुखद् बिदाइ भएको छ। ३५ वर्षीय मेसीले कतार विश्वकप आफ्नो अन्तिम भएको बताइसकेका छन्। पेरिस सेन्ट जर्मेन (पीएसजी) का फरवार्ड मेसीले क्लब फुटबलमा सबैतिर सफलता चुमे पनि देशका लागि उल्लेख्य उपलब्धि दिलाउन नसक्दा उनका बारेमा पटकपटक विवाद हुने गरेको थियो। गत वर्ष मेसीकै कप्तानीमा अर्जेन्टिनाले कोपा अमेरिकाको उपाधि जितेको थियो। सन् २००६ देखि २०२२ सम्म लगातार पाँच विश्वकप खेल्दै मेसीले १३ गोल गरेका छन्। विश्वकपमा सर्वाधिक धेरै खेल खेल्ने खेलाडीको कीर्तिमान (२६) उनले आफ्नो नाममा गरेका छन्। उनले दोस्रो प्रयासमा अर्जेन्टिनालाई उपाधि दिलाएका हुन्। सन् २०१४ को विश्वकपमा पनि अर्जेन्टिनाले मेसीकै कप्तानीमा फाइनल खेलेको थियो। तर, उक्त विश्वकपमा अर्जेन्टिना जर्मनीसँग अतिरिक्त समयमा १० गोलले स्तब्ध बनेको थियो। सन् २०१८ को विश्वकपमा अर्जेन्टिना अन्तिम १६ बाटै बाहिरिएको थियो। फ्रान्ससँग ४३ गोलले पराजित भएपछि अर्जेन्टिना चाँडै घर फर्किएको थियो। यस पटक अर्जेन्टिनाले त्यो हारको बदला पनि लिएको छ। एमबाप्पेलाई गोल्डेन बुट फ्रान्सका स्ट्राइकर काइलिन एमबाप्पेले गोल्डेन बुट हात पारेका छन्। कतार विश्वकपमा सर्वाधिक गोलकर्ता बन्दै उनले गोल्डेन बुट अवार्ड जितेका हुन्। उनले आइतबार फाइनलमा दुई पेनाल्टीसहित ह्याट्रिक गरे। उनले यसपटक आठ गोल गरे भने दुई गोलका लागि अवसर सिर्जना गरेका थिए। उनले समूह चरणमा अस्ट्रेलियाविरुद्ध एक गोल र एक असिस्ट गरेका थिए। यस्तै डेनमार्कविरुद्ध दुई, पोल्यान्डविरुद्ध दुई गोल र एक असिस्ट एवं फाइनलमा अर्जेन्टिनाविरुद्ध ह्याट्रिक गरेका थिए। यसैगरी उपाधि विजेता अर्जेन्टिनाका कप्तान लियोनल मेसीले गोल्डेन बल अवार्ड जिते। उनी कतार विश्वकपमै उत्कृष्ट खेलाडी बन्दै गोल्डेन बल अवार्ड जितेका हुन्। मेसीले कतार विश्वकपमा सात गोल र तीन असिष्ट गरेका थिए। मेसीले यसअघि सन् २०१४ मा पनि अर्जेन्टिनालाई फाइनलमा पुर्याउँदा गोल्डेन बुट जितेका थिए। गोल्डेन ग्लोब अर्जेन्टिनी गोलरक्षक इमिलियानो मार्टिनेजले जितेका छन्। कतारमा खेलेका सात खेलमा तीन क्लिन सिट राखेका मार्टिनेज पेनाल्टी सुटआउटमा नायक बनेका थिए। उनले क्वार्टरफाइनलमा नेदरल्यान्डसविरुद्ध दुई पेनाल्टी रोकेका थिए। आइतबार राति भएको फाइनलमा उनले एउटा पेनाल्टी बचाएका थिए। विश्वकप विजेता अर्जेन्टिनाकै एन्जो फर्नान्डेज उत्कृष्ट युवा खेलाडी बनेका छन्। पहिलो खेलमा पहिलो रोजाइमा नपरेका फर्नान्डेज मेक्सिकोविरुद्ध दोस्रो हाफमा मैदान प्रवेश गरेर गोल गरेका थिए। त्यसपछि टिममा स्थापित भएका फर्नान्डेज अर्जेन्टिनाको च्याम्पियन यात्रामा महत्वपूर्ण सदस्य बनेका थिए। अर्जेन्टिनाको उपाधि यात्रा समूह चरण साउदी अरेबियाविरुद्ध १२ गोलले पराजित मेक्सिकोविरुद्ध २० ले विजयी पोल्यान्डविरुद्ध २० ले विजयी अन्तिम १६ अस्ट्रेलियाविरुद्ध २१ ले विजयी क्वार्टरफाइनल नेदरल्यान्ड्सविरुद्ध ४३ पेनाल्टी सुटआउटमा विजयी सेमिफाइनल क्रोएसियाविरुद्ध३० विजयी फाइनल फ्रान्सविरुद्ध ४२ पेनाल्टी सुटआउटमा विजयी कतार विश्वकपमा मेसीको प्रदर्शन साउदी अरेबियाविरुद्ध : १ गोल (पेनाल्टी) मेक्सिकोविरुद्ध : १ गोलएक असिस्ट अस्ट्रेलियाविरुद्ध : १ गोल नेदरल्यान्ड्सविरुद्ध : १ गोल (पेनाल्टी)एक असिस्ट क्रोएसियाविरुद्ध : १ गोल (पेनाल्टी)एक असिस्ट फ्रान्सविरुद्ध : २ गोल (१ पेनाल्टी) अहिलेसम्मका विश्वकप विजेता ब्राजिल : पाँचपटक (सन् १९५८, १९६२, १९७०, १९९४, २००२) जर्मनी : चारपटक (सन् १९५४, १९७४, १९९०, २०१४) इटाली : चारपटक (सन् १९३४, १९३८, १९८२, २००६) अर्जेन्टिना : तीनपटक (सन् १९७८, १९८६, २०२२) फ्रान्स : दुईपटक (सन् १९९८, २०१८) उरुग्वे : दुईपटक (सन् १९३०, १९५०) स्पेन : एकपटक (सन् २०१०) इङ्ल्यान्ड : एकपटक (सन् १९६६) कतार विश्वकपमा एमबाप्पेको प्रदर्शन अस्ट्रेलियाविरुद्ध : १ गोलएक असिस्ट डेनमार्कविरुद्ध : २ गोल पोल्यान्डविरुद्ध : २ गोलएक असिस्ट अर्जेन्टिनाविरुद्ध : ३ गोल (२ पेनाल्टी) कसलाई कुन अवार्ड गोल्डेन बल : लियोनल मेसी (अर्जेन्टिना) गोल्डेन बुट : काइलिन एमबाप्पे (फ्रान्स) गोल्डेन ग्लोभ्स : इमिलियानो मार्टिनेज (अर्जेन्टिना) योङ प्लेयर अवार्ड : इन्जो फर्नान्डेज (अर्जेन्टिना)  एजेन्सीको सहयोगमा फाइनलअघि कासियास र दीपिका ट्रफी बोकर रंगशालामा एम्बाप्पेको दुई गोलसँगै फ्रान्सको नाटकीय बराबरी ९० मिनेटमा बराबरीपछि विश्वकप फाइनल अतिरिक्त समयतर्फ ५६ वर्षपछि विश्वकपमा ह्याट्रिक गर्ने खेलाडी बने एम्बाप्पे अर्जेन्टिनाले ३६ वर्षपछि जित्यो विश्वकप अर्जेन्टिना विश्वकप विजेता बन्दा नेपालमा खुशी (फोटो फिचर) एम्बाप्पेले जिते गोल्डेन बुट"
बौद्धिक सम्पत्ति संरक्षण गर,"धमिलोधमिलो गरी त बौद्धिक सम्पत्तिका बारेमा जंगबहादुर राणाकै पालाको मुलुकी ऐनमा व्यवस्था गरिएको थियो। तर गतिलो कानुन आजसम्म बन्न सकेन र बौद्धिक सम्पत्तिको हिफाजत हुन सकेको छैन। लाखौं, करोडौं र अर्बौं लगानीका उद्योगधन्दाको पेटेन्ट, डिजाइन र टेडमार्कको सुरक्षा नहुँदा जति दुरुपयोग र बेइमानी बढेको छ, त्यसले उद्यमी र लगानीकर्तालाई आर्थिक नोक्सान पारेकै छ। त्यसमाथि नक्कलीहरूले उपभोक्ताहरूलाई झुक्याएर ठगिरहेका छन्। बौद्धिक सम्पत्तिको मूल्य राज्यले बुझ्न खोजेको त राणाकालमै रहेछ भन्ने कुराको दसी जुद्धशमशेरका पालाको पेटेन्ट, डिजाइन र ट्रेडमार्क कानुन १९९३ हो। त्यसपछि पनि २०२२ सालमा समेत कानुन बनेको छ। तर बौद्धिक सम्पत्ति संरक्षणको अवस्था नाजुक छ। त्यसको प्रमाण उद्योग विभागमा चालू आवमा मात्रै दर्ता भएका चार सय उजुरीमुद्दाहरू हुन्। पुराना मुद्दाको ठेली झन् ठूलो छ। नेपालमा बौद्धिक सम्पत्तिसम्बन्धी कानुन फितलो भएको हुँदा चोरीचकारी अत्यधिक छ। जहाँ बौद्धिक सम्पत्तिको सुरक्षा हुँदैन, त्यहाँ वैदेशिक लगानीकर्ता पनि आकर्षित हुँदैनन्। जबकि बौद्धिक सम्पत्ति संरक्षणसम्बन्धी अन्तर्राष्ट्रिय महासन्धिको नेपाल पनि पक्षराष्ट्र हो। तै पनि हामीले बलियो कानुन बनाउन सकेका छैनौं। यद्यपि सरकारले प्रतिलिपि अधिकार २०५९ लगायत पुराना कानुन प्रतिस्थापन गर्दै बौद्धिक सम्पत्ति ऐन २०७९ ल्याउने तयारी गरेको छ। कतिले नजानेर र कतिले जानीजानी उद्योगधन्दाका ट्रेडमार्कहरूको नक्कल वा चोरी गरिरहेका हुन्छन्। यसमा सचेतना वृद्धिको अभाव पनि एउटा कारण देखिन्छ। अर्काेतिर बौद्धिक सम्पत्ति चोरीमा दण्ड सजाय पनि वृद्धि गर्नुपर्ने खाँचो छ। नेपालको संविधानको धारा २५ मा सम्पत्तिको हकको व्यवस्था छ। यो मौलिक अधिकार पनि हो। ट्रेडमार्क, पेटेन्ट र डिजाइन भनेका सम्पत्ति हुन्। तिनको हक जसलाई छ, उसकोबाट कसैले छिन्न हुँदैन र छिन्न नदिने वा संरक्षण गर्ने दायित्व राज्यकै हुन्छ। जसका लागि तत्काललाई बलियो र प्रस्ट कानुनको जुन अभाव खट्किरहेको छ, छिटोभन्दा छिटो पूर्ति गर्नुपर्छ। देशमा नयाँ सरकार र नयाँ संसद् संघारमा भएको सन्दर्भमा यस्तो खरखाँचातिर ध्यान पुगोस्। कानुन निर्माणकै लागि कन्जुस्याइँ नहोस्। र त्यसको कार्यान्वयनमा झन् कुनै कसर बाँकी नरहोस्।"
बौद्धिक सम्पत्ति संरक्षण गर,"धमिलोधमिलो गरी त बौद्धिक सम्पत्तिका बारेमा जंगबहादुर राणाकै पालाको मुलुकी ऐनमा व्यवस्था गरिएको थियो। तर गतिलो कानुन आजसम्म बन्न सकेन र बौद्धिक सम्पत्तिको हिफाजत हुन सकेको छैन। लाखौं, करोडौं र अर्बौं लगानीका उद्योगधन्दाको पेटेन्ट, डिजाइन र टेडमार्कको सुरक्षा नहुँदा जति दुरुपयोग र बेइमानी बढेको छ, त्यसले उद्यमी र लगानीकर्तालाई आर्थिक नोक्सान पारेकै छ। त्यसमाथि नक्कलीहरूले उपभोक्ताहरूलाई झुक्याएर ठगिरहेका छन्। बौद्धिक सम्पत्तिको मूल्य राज्यले बुझ्न खोजेको त राणाकालमै रहेछ भन्ने कुराको दसी जुद्धशमशेरका पालाको पेटेन्ट, डिजाइन र ट्रेडमार्क कानुन १९९३ हो। त्यसपछि पनि २०२२ सालमा समेत कानुन बनेको छ। तर बौद्धिक सम्पत्ति संरक्षणको अवस्था नाजुक छ। त्यसको प्रमाण उद्योग विभागमा चालू आवमा मात्रै दर्ता भएका चार सय उजुरीमुद्दाहरू हुन्। पुराना मुद्दाको ठेली झन् ठूलो छ। नेपालमा बौद्धिक सम्पत्तिसम्बन्धी कानुन फितलो भएको हुँदा चोरीचकारी अत्यधिक छ। जहाँ बौद्धिक सम्पत्तिको सुरक्षा हुँदैन, त्यहाँ वैदेशिक लगानीकर्ता पनि आकर्षित हुँदैनन्। जबकि बौद्धिक सम्पत्ति संरक्षणसम्बन्धी अन्तर्राष्ट्रिय महासन्धिको नेपाल पनि पक्षराष्ट्र हो। तै पनि हामीले बलियो कानुन बनाउन सकेका छैनौं। यद्यपि सरकारले प्रतिलिपि अधिकार २०५९ लगायत पुराना कानुन प्रतिस्थापन गर्दै बौद्धिक सम्पत्ति ऐन २०७९ ल्याउने तयारी गरेको छ। कतिले नजानेर र कतिले जानीजानी उद्योगधन्दाका ट्रेडमार्कहरूको नक्कल वा चोरी गरिरहेका हुन्छन्। यसमा सचेतना वृद्धिको अभाव पनि एउटा कारण देखिन्छ। अर्काेतिर बौद्धिक सम्पत्ति चोरीमा दण्ड सजाय पनि वृद्धि गर्नुपर्ने खाँचो छ। नेपालको संविधानको धारा २५ मा सम्पत्तिको हकको व्यवस्था छ। यो मौलिक अधिकार पनि हो। ट्रेडमार्क, पेटेन्ट र डिजाइन भनेका सम्पत्ति हुन्। तिनको हक जसलाई छ, उसकोबाट कसैले छिन्न हुँदैन र छिन्न नदिने वा संरक्षण गर्ने दायित्व राज्यकै हुन्छ। जसका लागि तत्काललाई बलियो र प्रस्ट कानुनको जुन अभाव खट्किरहेको छ, छिटोभन्दा छिटो पूर्ति गर्नुपर्छ। देशमा नयाँ सरकार र नयाँ संसद् संघारमा भएको सन्दर्भमा यस्तो खरखाँचातिर ध्यान पुगोस्। कानुन निर्माणकै लागि कन्जुस्याइँ नहोस्। र त्यसको कार्यान्वयनमा झन् कुनै कसर बाँकी नरहोस्।"
कांग्रेस नेतृत्वमै सरकार,"काठमाडौं : सत्तासमीकरण कता जान्छ ?, को सँगको सहकार्यमा सरकार बन्छ ? प्रश्नको उत्तर अझै अन्योल छ। आइतबार नेपाली कांग्रेसको पदाधिकारी बैठक अघि नेकपा माओवादीका अध्यक्ष भेट्न कांग्रेसका उपसभापति पूर्णबहादुर खड्का प्रचण्ड निवास पुगे। भेटमा दुवै नेताबीचमा सत्ता गठबन्धन जोगाउने गरी कसरी हुन्छ सहमति गरेर जाउँ भन्ने तर्क थियो। भेटका क्रममा उपसभापति खड्काले पहिलो चरणमा कांग्रेसको नेतृत्वमा सरकार निर्माणका लागि माओवादीको सहयोग आवश्यक रहेको प्रस्ताव राखेका थिए। जवाफमा प्रचण्डले यदि गठबन्धन जोगाउने हो भने आफूलाई प्रधानमन्त्री बनाउन कांग्रेसले सहयोग गर्ने भन्ने पूर्वघोषित सहमति भएको भन्दै दोस्रो चरणमा प्रधानमन्त्री बन्नमा म सहयोग गर्छु कांग्रेसभित्र वातावरण बनाइदिनुहोस्। भन्ने प्रस्ताव खड्कालाई राखेका थिए। भेटका बारेमा उपसभापति खड्काले उहाँहरूको अडान सत्तागठबन्धन दलकै एक भाग भएकाले स्वाभाविक भएको बताउँदै भने, सत्तागठबन्धन जोगाउनकै लागि पनि माओवादी पार्टीले पहिलो चरणमा कांग्रेसको नेतृत्वमा सरकार निर्माण गर्न सहयोग गर्छ। यदि सहयोग नगरेको खण्डमा अन्य दलसँग वान टु वान वार्ता हुन सक्छ। त्यो स्वाभाविक पनि हो। नेपाली कांग्रेसको पदाधिकारी बैठक सकिए लगत्तै प्रवक्ता डा प्रकाश शरण महतले अबको सत्तासमीकरणको विषयमा कांग्रेसको स्पष्ट अडान भएको भन्दै भने, कांग्रेसकै नेतृत्वमा सरकार बन्छ। संविधानको व्यवस्थाबमोजिम सरकारको नेतृत्वमा दाबी गर्नु स्वाभाविक हुन्छ। त्यस अर्थमा नेपाली कांग्रेसको नेतृत्वमा आगामी सरकार गठनका लागि गठबन्धनमा रहेका दलहरूलगायत अन्य दलसँगसमेत संवाद, वार्ता छलफल प्रक्रिया प्रारम्भ भएको छ। महतले सरकारमा जानका लागि कांग्रेस पहिलो विकल्प भएको बताउँदै गठबन्धनमा भएका अन्य दलले पनि दाबी गर्न सक्ने बताउँदै भने, प्रचण्डजीले इच्छा जाहेर गर्नु पनि स्वाभाविक हो। उहाँले इच्छा प्रकट गर्नुभएको छ। उहाँको मनसाय आउनुलाई हामीले आश्चर्य ठानेका छैनौं। प्रवक्ता महतले अगाडि भने, पहिला त माओवादी पार्टीसँगै सत्तासमीकरण मिलाएर जाऔं भन्ने कुरामा कांग्रेस प्रतिबद्ध छ। यदि माओवादीले आफ्नो अडान छोड्ने अंक गणितलाई पनि हेरेन भने अन्य दल जो कांग्रेससँग सत्ता समीकरणमा आउन चाहानुहुन्छ उहाँहरूसँग वान टु वान वार्ता गर्छौं। भन्नाले नेकपा एमालेसँग पनि समीकरण बन्न सक्छ ? स्वाभाविक रूपमा सहमति भयो भने बन्न सक्छ। कांग्रेसकै एक केन्द्रीय सदस्यले भने यदि माओवादीको अडान प्रधानमन्त्रीमा यथावत् रहने हो भने सबै दलसँगको वार्ताका लागि ढोका खुला रहन्छ। उनले अगाडि भने, अब राष्ट्रपतिले समय तोकिसकेको अवस्थामा अब माओवादीको विचारका लागि समय धेर कुर्दैर्नौं। यदि पछिल्लो अडान यथावत् भयो भने उहाँहरू दोस्रो चरणमा नेतृत्व लिन तयार हुनुभएन भने नेकपा एमालेसँग हामी सहकार्य गर्न सक्छौं। त्यसका लागि पनि कांग्रेसले ढोका खुला राखेको छ। हामी सबै दलसँग वान टु वान वार्तामा हुनेछौं। उनले अगाडि भने, सोमबारै नेकपा एमालेका अध्यक्ष केपीशर्मा ओली समक्ष कांग्रेसका एक पदाधिकारीको भेटघाट कार्यक्रम छ। जुन भेट सत्ता समिकरणको विषयमा हुन्छ। यस्तै माओवादीका महासचिव देव गुरुङले भने चुनाव अघिनै भएको सहमतिअनुसार नै माओवादीले पहिलो चरणमा प्रधानमन्त्रीका लागि अडान राखेको बताए। उनले भने, हामीले अहिले आएर राखेको अडान हैन। निर्वाचनअघि गठबन्धनका दलहरूसँग भएको सहमति अनुरूप अथवा भनौं प्रधानमन्त्रीजीसँग भएको सहमति अनुरूप नै अहिले हामीले दाबी गरेका छौं। यद्यपि निर्वाचित सांसदहरूले शपथ ग्रहण गरेपछि मात्र प्रक्रिया अगाडि बढाउने कुरा भएको छ। तपाईँहरूको घुर्की बार्गेनिङका लागि हो ? भन्ने प्रश्नमा उनले भने, माओवादी पार्टीलाई बार्गेनिङको आवश्यकतै छैन। स्वाभाविक रूपमा एउटा प्रमुख पदमा दाबी रहन्छ। त्यसबाट पछि हट्ने कुरा हुँदैन। हामी गठबन्धनको दोस्रो ठूलो दल हौं। केन्द्रीय सदस्य तथा भर्खरै निर्वाचित सांसद डा शशांक कोइरालाले पनि पहिलो चरणमा नेपाली कांग्रेसकै नेतृत्वमा सरकार बन्नुपर्ने बताए। कांग्रेसको पार्टी कार्यालयमा सञ्चारकर्मीहरूलाई प्रतिक्रिया दिँदै नेता कोइरालाले भने, नेपाली कांग्रेसनै पहिलो पार्टी हो। जोसँग बहुमत छ। स्वाभाविक रूपमै कांग्रेसले पहिलो चरणमा नेतृत्व लिन्छ। यसमा अरू दलले स्वाभाविक मान्नुपर्छ। कोइरालाले संसदीय दलको निर्वाचनको विषयमा प्रतिक्रिया दिँदै भने, म उम्मेदवार हैन। मेरो समर्थन देउवाजीलाई छ। तर अर्कोतिर मेरो दाजु पनि उठ्दै हुनुहुन्छ त्यसैले म सोचेर मत दिन्छु। उनले आफू सरकारमा जाने विषयमा स्पष्ट पार्दै भने, मैले शेरबहादुरजीलाई भने ४ पटक जितेको छु एक पटक मन्त्री दिनुहोस् भनेको छु। कृषि मन्त्रालयमा मेरो रुचि हो। आइतबारै मात्र माओवादीको पदाधिकारी बैठक पनि बसेको थियो।"
कतार विश्वकपले धेरै सिक्ने अवसर दिएको छ,"रंगशालामै पुगेर विश्वकप हेर्दाको अनुभूति कस्तो रह्यो ? यसपटक टेलिभिजनमा मात्रै होइन, रंगशालामै पुगेर विश्वकप प्रत्यक्ष रूपमा हेर्ने मौका मिल्यो। दोहाको लुसेल रंगशालामा अर्जेन्टिना र नेदरल्यान्ड तथा अल बेलायतमा मोरक्को र पोर्चुगलको खेल हेरें। प्रत्यक्ष रूपमा हेर्न पाउँदा फुटबलको शक्तिलाई देखेँ। पहिलेका विश्वकप आयोजक देशका विभिन्न सहरमा हुने गर्थे। यसपटक कतारको एउटै सहरका विभिन्न रंगशालामा सञ्चालन गरिएको थियो। विश्वकपले कतारको दोहा सहर नै नयाँ बनाइदिएको छ। कतारलाई नै नयाँ बनाइदिएको छ। कल्पना गरे भन्दा धेरै विकास भएको छ। यो सबै फुटबलले ल्याएको परिवर्तन हो। अर्को कुरा सन् १९३० बाट सुरु भएको विश्वकप पहिलो पटक जाडो मौसम (नोभेम्बरडिसेम्बर) मा आयोजना भयो। यो अर्को विशेषता हो। यसपटक त कतार एक्लैले विश्वकप आयोजना गर्यो नि ? सन् २००२ मा जापान र दक्षिण कोरियाले संयुक्त रूपमा विश्वकप आयोजना गरे। यसपटक जम्मा ३० लाख जनसंख्या भएको कतार एक्लैले आयोजना गर्यो। मध्य एसिया र अरेबियन राष्ट्र एक्लैले यत्रो प्रतियोगिता आयोजनाका लागि आँट गर्नु चानचुने कुरा होइन। मैले चार वर्षअघि रूसमा भएको विश्वकपको उद्घाटन खेल पनि हेरेको थिएँ। रूसमा भन्दा कतारमा धेरै भिन्नता पाएँ। कतारमा कडा मुस्लिम कानुन छ भन्ने बुझाइ छ। तर, त्यहाँ पुगेपछि त्यस्तो अनुभव भएन। सबैले सहज रुपमा हिँड्डुल गर्न र रमाइलो गरेको पाइयो। कुनै बाधा व्यवधान व्यहोरेको देखिएन। स्वयंमसेवकहरू दिनरात खटिरहेका छन्। अर्थात् कतारले सहज वातावरण बनाइदिएको छ। कतारको व्यवस्थापन कस्तो छ ? विश्वकप फुटबलका लागि संसारभरबाट कतारमा लाखौं मानिस भेला भएका छन्। तर, कहीँंकतै होहल्ला छैन। झैझगडा छैन। सबैतिर शान्त छ। कसैसँग डराउनु पर्ने अवस्था छैन। कतारको जस्तो व्यवस्थापन युरोपअमेरिकाले पनि गर्न सक्तैनन् होला। विश्वकपका खेललाई चाहिँ कसरी हेर्नु भएको छ ? यसपटक पनि दक्षिण अमेरिका र युरोपबीच फाइनल खेल सञ्चालन भएको छ। अहिलेसम्म नौ पटक दक्षिण अमेरिकाले जितेको छ भने बाँकी सबै युरोपले जितेको छ। फ्रान्सले समूह चरणमा ट्युनिसियासँग हारेको थियो। अर्जेन्टिना पनि पहिलो खेलमै साउदी अरेबियासँग स्तब्ध बनेको थियो। नकआउट चरणमा दुवै टोलीले एकएक खेलमा कडा प्रतिस्पर्धाको सामना गर्नु परेको थियो। अर्जेन्टिनालाई नेदरल्यान्डसले कडा टक्कर दिएको थियो भने फ्रान्सलाई इङ्ल्यान्डले चुनौती दिएको थियो। नकआउट चरणमा दुवै टोलीले सातसात गोल गरेका थिए। कतार विश्वकपका अरू विशेषता केके पाउनुभयो ? यो विश्वकप पहिलेको भन्दा धेरै फरक पाइयो। अरु बेला आयोजक राष्ट्रले विभिन्न सहरमा खेल खेलाउँथे। एउटा खेल सकिएपछि अर्को खेलका लागि खेलाडीहरू अर्को सहरमा पुग्नुपथ्र्यो। तर, यसपटक एउटै सहरमा खेल भए। एउटै होटलमा बसेर खेलाडीले विभिन्न रंगशालामा खेल खेल्न पाए। आयोजक राष्ट्र एसियाली भएकाले धेरै नेपाली दर्शकले प्रत्यक्ष रूपमा विश्वकप हेर्न पाए। कतारमा पूर्वाधार निर्माणदेखि स्वयंमसेवकसम्म पनि नेपाली नै खटिएका छन्। यो विश्वकपमा नेपालीको योगदान पनि धेरै नै रह्यो। एसियाली राष्ट्रको प्रदर्शनचाहिँ कस्तो रह्यो ? यो विश्वकपले एसियाली राष्ट्र पनि कमजोर छैनन् भन्ने स्पष्ट सन्देश दिएको छ। जापान, दक्षिण कोरिया, साउदी अरेबिया, अस्ट्रेलियालगायत एसियाली राष्ट्रले उत्कृष्ट खेल खेले। मोरक्को पनि सेमिफाइनल पुग्ने पहिलो अफ्रिकी मुलुक बन्न सफल भयो। त्यसैले युरोप र दक्षिण अमेरिका मात्र होइन, एसिया र अफ्रिकाले पनि राम्रो फुटबल खेल्छन् भन्ने सन्देश यो विश्वकपले दिएको छ। यसपटक भीएआरको प्रयोग पनि विवादित बन्यो नि ? यो विश्वकपमा भीएआरको प्रयोग अत्याधिक भयो। भीएआर हुँदा पनि विवादहरू सतहमा आए। भीएआर कुन बेला लिने भन्ने पनि स्पष्ट मापदण्ड बनेको देखिएन। द्विविधा नै देखियो। कुनै बेला तुरुन्तै भीएआर लिइए भने कुनै बेला २३ मिनेटपछि पनि लिएको पाइयो। भीएआर कुन बेला लिने भन्ने विवाद बढेको छ। यो मानवीय त्रुटि हो। नयाँनयाँ नियमले कत्तिको अप्ठ्यारो पार्योे ? यसपटक इन्जुरी समय पनि धेरै नै भयो। त्यसले गर्दा १२० मिनेटसम्म पनि खेल भयो। यो विश्वकपमा पहिलोपटक पाँच जना खेलाडी परिवर्तन गर्ने नियम लागु भयो। कोरोना कालमा परीक्षणका रुपमा रहेको यो नियम विश्वकपमा पनि लागु गरियो। नकआउट चरणमा खेल अतिरिक्त समयमा धकेलिएमा अर्को एक खेलाडी पनि परिवर्तन गर्न पाउने नियम लागु भयो। बलमा चिप राखेर सेमी अटोमेटिक अफसाइड ट्रयाकिङ टेक्नोलोजी लागू भयो। यसले गर्दा पहिलेभन्दा विवादहरू भने कम देखिए। यसले फुटबलको मर्म मर्यो भन्ने कुरा पनि आइरहेको छ नि ? सही निर्णय हुँदा सबैलाई स्वीकार्य हुन्छ। यसले फुटबलको मर्म मर्दैन। हामीले भीएआरलाई स्वीकार्नु पर्छ र मानवीय त्रुटिलाई पनि कम गर्दै लैजानुपर्छ। भीएआरका बारेमा रेफ्रीलाई पनि राम्रोसँग प्रशिक्षित गर्नुपर्छ। अर्जेन्टिना र नेदरल्यान्डसको खेलमा विश्वकप इतिहासमै सबैभन्दा धेरै पहेंलो कार्ड प्रयोग भए। त्यो खेल रेफ्रीको नियन्त्रणभन्दा बाहिर गएको देखियो। त्यसैले अबका दिनमा विश्वकपमा सहभागी नभएका राष्ट्रका उत्कृष्ट रेफ्रीलाई अवसर दिनुपर्छ। यसपटकदेखि महिला रेफ्रीले पनि स्थान पाए नि ? पहिलो पटक यो विश्वकपदेखि महिला रेफ्रीले स्थान पाए। महिला रेफ्रीलाई बढीभन्दा बढी अवसर दिनुपथ्र्योे। तर, रेफ्री प्यानलले महिला रेफ्रीलाई सोकेस मा राखे जस्तो व्यवहार गरे। केही खेल मात्रै महिला रेफ्रीले सञ्चालन गर्न पाए। महिला रेफ्री पनि छन है भन्ने सन्देश दिने काम मात्रै भयो। विश्वकपप्रति नेपाली दर्शकको आकर्षण कस्तो पाउनुभयो ? चार वर्ष अघिको विश्वकपदेखि नेपालीहरू पनि रंगशालामै पुगेर खेल हेर्न थालेका हुन। अनलाइनबाट टिकट किन्न सकिने भएकाले पनि आयोजक राष्ट्रमै पुग्न सहज भएको छ। विश्वकपलाई नेपालीहरूले पनि पर्वका रुपमा लिन थालेका छन। यो राम्रो पक्ष हो। विभिन्न देशको समर्थनमा नेपालीहरू खरो रूपमा उत्रन थालेका छन्। नेपालले विश्वकप खेलेको कहिले हेर्न पाइएला ? नेपालले १९८६ देखि विश्वकप फुटबलको छनोट खेल खेल्दै आएको छ। सन् १९९४ र २००६ मा भने छनोट खेल खेल्न पाएन। त्यसबाहेकका विश्वकपको छनोट खेल लगातार खेल्दै आएको छ। सन् १९८६ मा दक्षिण कोरिया नेपालकै समूहमा थियो। दक्षिण कोरिया विश्वकपमा छनोट भयो। यो वर्ष पनि नेपालकै समूह चरणमा अस्ट्रेलिया थियो। उसले पनि विश्वकप खेल्यो। यो विश्वकपबाट नेपालले के सिक्ने ? यो विश्वकपबाट युरोप अमेरिकाले पनि सिक्नुपर्छ। विश्वकपलाई एउटा पर्वका रुपमा कसरी मनाउनुपर्छ भनेर कतारले सबैलाई शिक्षा दिएको छ। यति ठूलो विश्वकपको व्यवस्थापन कसरी गर्नुपर्छ भनेर कतारले सारा विश्वलाई सन्देश दिएको छ। विश्वकपलाई कसरी व्यवस्थापन गर्नुपर्छ भनेर सबैले उसबाट सिक्नुपर्छ। एन्फाका धेरै साथीहरू विश्वकप हेर्न जानुभएको छ। उहाँहरूले पनि खेल कसरी आयोजना गर्नुपर्छ भनेर बुझ्न जरुरी छ। खेललाई कसरी ग्ल्यामराइज गर्ने भन्ने कुरा कतारबाट सिक्न जरुरी छ। नेपाललाई विश्वकपको मैदानमा उतार्न के के गर्नुपर्छ ? नेपालले कहिल्यै विश्वकप खेल्दैन भनेर नकारात्मक धारणा राख्नुहुन्न। आगामी विश्वकपमा ४८ टोली सहभागी हुँदैछन्। एसियाको कोटा पनि बढ्दैछ। यसले गर्दा हाम्रो सम्भावना पनि छ। तर, आगामी विश्वकपमै खेल्छ भन्ने चाहिँ होइन। यसका लागि घरेलु फुटबललाई बलियो बनाउनु आवश्यक छ। नेपाली फुटबललाई ग्लोबलाइज गर्नु आवश्यक छ। अर्थात् हाम्रा खेलाडीले विश्वका विभिन्न लिगमा खेल्ने वातावरण बनाउनु आवश्यक छ।"
नयाँ सरकार गठनका लागि बहुमत पुर्याउन सात दिन,"काठमाडौं : राष्ट्रपति विद्यादेवी भण्डारीले आइतबार संविधानको धारा ७६ (२) अनुसार प्रधानमन्त्री पदमा दाबी गर्न सात दिनको समय दिएकी छन्। जसअनुसार अब प्रतिनिधिसभामा प्रतिनिधित्व गर्ने दुई वा दुईभन्दा बढी दलहरूको समर्थनमा बहुमत प्राप्त गर्न सक्ने प्रतिनिधिसभा सदस्यले यही पुस १० गते आइतबार साँझ ५ बजेभित्र आफ्नो दाबी पेस गर्नुपर्नेछ। तिनै नेतालाई नै राष्ट्रपति प्रधानमन्त्री नियुक्त गर्ने संवैधानिक व्यवस्था छ। धारा ७६ (१) बमोजिम प्रधानमन्त्री नियुक्ति गर्न कुनै पनि दलले स्पष्ट बहुमत प्राप्त गरेको नदेखिएको राष्ट्रपति कार्यालयका प्रवक्ता सागर आचार्यद्वारा जारी विज्ञप्तिमा उल्लेख छ। उक्त उपधारामा राष्ट्रपतिले प्रतिनिधिसभामा बहुमत प्राप्त संसदीय दलको नेतालाई प्रधानमन्त्री नियुक्त गर्ने र निजको अध्यक्षतामा मन्त्रिपरिषद् गठन हुने उल्लेख छ। निर्वाचन आयोगले प्रतिनिधिसभा सदस्य निर्वाचनको परिणामसहितको प्रतिवेदन मंसिर २९ गते राष्ट्रपतिसमक्ष पेस गरेको थियो। आयोगले समानुपातिक सांसदलाई आइतबार प्रमाणपत्र दिएको छ। उपधारा २ बमोजिम सात दिनभित्र सरकार नबने उपधारा ३ मा जान्छ। उक्त उपधारामा लेखिएको छ, प्रतिनिधिसभाको निर्वाचनको अन्तिम परिणाम घोषणा भएको मितिले ३० दिनभित्र उपधारा (२) बमोजिम प्रधानमन्त्री नियुक्ति हुन सक्ने अवस्था नभएमा वा त्यसरी नियुक्त प्रधानमन्त्रीले उपधारा (४) बमोजिम विश्वासको मत प्राप्त गर्न नसकेमा राष्ट्रपतिले प्रतिनिधिसभामा सबैभन्दा बढी सदस्यहरू भएको दलको संसदीय दलको नेतालाई प्रधानमन्त्री नियुक्त गर्नेछ। २ सय ७५ सदस्यीय प्रतिनिधिसभामा बहुमत पुर्याउन १ सय ३८ सिट चाहिन्छ। कांग्रेस र एमालेबाहेक कुनै पनि दुई दल मिल्दा बहुमत पुग्ने अवस्था छैन। कांग्रेसले ८९ एमालेले ७८ सिट जितेका छन्। माओवादीले ३२, रास्वपा २०, राप्रपा १४, जसपा १२, एकीकृत समाजवादी १०, जनमत ६, लोसपा ४, नागरिक उन्मुक्ति ३, राष्ट्रिय जनमोर्चा र नेमकिपाले ११ सिट जितेका छन्। स्वतन्त्रले ५ सिट जितेका छन्। दुई गठबन्धन चुनावी मैदान थिए। एउटा, कांग्रेस, माओवादी, एकीकृत समाजवादी (१०), लोसपा र जनमोर्चाको गठबन्धन थियो। अर्कातिर एमाले, राप्रपा र जसपाबीच तालमेल भएको थियो। पाँचदलीय गठबन्धन कायम रहे पनि बहुमत पुग्ने अवस्था छैन। उनीहरूको १ सय ३६ सिट मात्रै हुन्छ। एमाले, राप्रपा र जसपाको पक्षमा १ सय ४ सिट छ। सरकार गठन आह्वान भए पनि संसद बैठक बसेको छैन। न कुनै दलले संसदीय दलका नेता नै चयन गरेका छन्। दलहरूले नेता चयनको तयारी भने थालेका छन्। यद्यपि, उपधारा २ बमोजिम प्रधानमन्त्रीमा दाबी गर्न दलका नेता नभए पनि हुने अवस्था छ।"
अर्जेन्टिना च्याम्पियन,"तेस्रो पटक अर्जेन्टिनालाई नै उपाधि चुमाउँदै विश्वकप फुटबलको २२औं संस्करण सकिएको छ। कतारको लुसेल रंगशालामा आइतबार राति भएको फाइनलमा साविक विजेता फ्रान्सलाई पेनाल्टी सुटआउटमा ४२ गोलअन्तरले पराजित गर्दै अर्जेन्टिनाले ३६ वर्षपछि पुन : उपाधि जितेको हो। दक्षिण अमेरिकी महारथि अर्जेन्टिनाले यसअघि सन् १९७८ र सन् १९८६ मा विश्व च्याम्पियन बनेको थियो। आफ्नो देशलाई पुन : विश्वकप दिलाउन पेनाल्टीमा कप्तान लियोनल मेसी, पाउलो डिबाला, लियोनार्दो परेदेस र गोन्जालो मोर्टियलले गोल गरे। फ्रान्सका काइलिन एमबाप्पे र र्यान्डल कोलो मुनिले मात्रै गोल गरे। किङ्सले कोम्यानको प्रहार अर्जेन्टिनी गोलरक्षक इमिलियानो मार्टिनेजले विफल पारेका थिए। औरेलियन तचौमेनीको प्रहार बाहिरिएको थियो। निर्धारित र अतिरिक्त समयमा दुवै टोलीले ३३ गोलको बराबरी खेलेका थिए। सुरुदेखि नै आक्रामक खेल खेलेको अर्जेन्टिनाले २३औं मिनेटमा अग्रता लिएको थियो। फ्रान्सका उस्मान डेम्बेलेले एन्जल डी मारियालाई लडाएपछि अर्जेन्टिनाले पेनाल्टी पाएको थियो। जसलाई कप्तान मेसीले सदुपयोग गर्दै अर्जेन्टिनालाई अग्रता दिलाएका थिए। यो विश्वकपमा मेसीको छैटौं गोल हो। जसमध्ये पेनाल्टीमा चौथो गोल हो। बल पोसेसनमा पक्कड जमाउँदै विपक्षीमाथि लगातार आक्रमण बुनेको अर्जेन्टिनाले ३६औं मिनेटमा अग्रता दोब्बर पारेको थियो। एलेक्सिस म्याक एलिस्टरले उपलब्ध गराएको सुन्दर पासलाई एन्जल डी मारियाले जाली चुमाएका थिए। फ्रान्सले दोस्रो हाफमा सुधारिएको प्रदर्शन गरेको थियो। खेलको ८०औं मिनेटमा फ्रान्स खेलमा फर्किएको थियो। अर्जेन्टिनाका निकोलस ओटामेन्डीले र्यान्डल कोलो मुनिलाई फउल गरेपछि फ्रान्सले पेनाल्टी पाएको थियो। जसलाई काइलिन एमबाप्पेले सदुपयोग गर्दै फ्रान्सलाई खेलमा फर्काएका थिए। त्यसको एक मिनेटलगत्तै फ्रान्सले खेल बराबरी गरेको थियो। मार्कस थुरामले उपलब्ध गराएको पासलाई सदुपयोग गर्दै एमबाप्पेले उत्कृष्ट गोल गरेका थिए। निर्धारित समयमा दुवै टोलीले २२ गोल गरेपछि खेल अतिरिक्त समयमा धकेलिएको थियो। अतिरिक्त समयको १०९औं मिनेटमा लियोनल मेसीलाई गोल गर्दै अर्जेन्टिनालाई ३२ को अग्रता दिलाएका थिए। लौराटो मार्टिनेजले पोस्टनजिकै दिएको पासमा मेसीले गोल गरेका थिए। त्यसपछि ११८औं मिनेटमा फ्रान्सले बराबरी गोल गरेको थियो। अर्जेन्टिनाका गोन्जालो मोर्टियलले ह्यान्ड गरेपछि पाएको पेनाल्टीमा एमबाप्पेले गोल गर्दै खेल ३३ गोलको बराबरी गरेका थिए। उनले दुई पेनाल्टीसहित ह्याट्रिक गरे पनि फ्रान्सलाई विश्वकप दिलाउन सकेनन्। उपाधिसँगै अर्जेन्टिनाले ४ करोड २० लाख डलर पुरस्कार प्राप्त गरेको छ। उपविजेतामा सीमित बनेको फ्रान्सले ३ करोड डलर हात पार्यो। छैटौं पटक विश्वकप फाइनल खेलेको अर्जेन्टिनाले तीनपटक उपाधि जित्न सफल भएको हो। सन् १९३० बाटै विश्वकप यात्रा सुरु गरेको अर्जेन्टिना पहिलो संस्करणमै उपविजेता बनेको थियो। त्यसबेला अर्जेन्टिना उरुग्वेसँग ४२ गोलले पराजित भएको थियो। यस्तै सन् १९७८ मा अर्जेन्टिनाले पहिलो पटक विश्वकप ट्रफी उचालेको थियो। फाइनलमा युरोपियन प्रतिद्वन्द्वी नेदरल्यान्डसलाई ३१ गोलले हराउँदै उपाधि जितेको थियो। सन् १९८६ मा दोस्रो पटक उपाधि जित्दा पश्चिम जर्मनीलाई ३२ गोलले स्तब्ध पारेको थियो। सन् १९९० को विश्वकपमा उपविजेता बनेको अर्जेन्टिना पश्चिम जर्मनीसँग १० गोलले पराजित भएको थियो। त्यसपछि सन् २०१४ मा पनि फाइनल पुगेको अर्जेन्टिनालाई अतिरिक्त समयमा जर्मनीले १० गोलले पराजित गरेको थियो। उपाधिमा ह्याट्रिक गर्ने फ्रान्सको लक्ष्य भने पूरा हुन सकेन। यसअघि सन् १९९८ र २०१८ मा फ्रान्सले विश्वकप ट्रफी उचालेको थियो। फ्रान्स अहिलेसम्म चारपटक विश्वकपको फाइनलमा पुगेको छ। यसअघि सन् १९९८ मा पहिलो पटक फाइनलमा स्थान बनाएको उसले उपाधि जितेको थियो। सन् २००६ मा फाइनलमा स्थान बनाए पनि फ्रान्स इटालीसँग पेनाल्टी सुटआउटमा ५३ गोलले पराजित हुँदै उपविजेतामा सीमित भएको थियो। त्यसपछि सन् २०१८ मा फाइनलमा पुगेको फ्रान्सले क्रोएसियालाई ४२ गोलले पराजित गर्दै उपाधि जितेको थियो। उपाधि जित्न नसके पनि फ्रान्स पछिल्लो २० वर्षमा लगातार दोस्रो विश्वकपको फाइनलमा पुग्ने पहिलो टोली बनेको छ। यसअघि सन् १९९४ देखि ब्राजिल लगातार तीन पटक फाइनलमा पुगेको थियो। तीमध्ये सन् १९९८ बाहेक सन् १९९४ र २००२ को विश्वकप ब्राजिलले जितेको थियो। यसअघि सन् १९५८ र सन् १९६२ मा ब्राजिलले लगातार दुई पटक विश्वकप जितेको थियो। यस्तै सन् १९३४ र १९३८ मा इटालीले लगातार दुई पटक विश्वकपको उपाधि जितेको थियो। अर्जेन्टिनाले कतार विश्वकपमा स्तब्धपूर्ण नतिजाबाट यात्रा थालेको थियो। समूह चरणको पहिलो खेलमै एसियाली प्रतिद्वन्द्वी साउदी अरेबियासँग २१ गोलले स्तब्ध बनेको थियो। समूह सी को उक्त खेलमा कप्तान मेसीले पेनाल्टीमा गोल गरे पनि टोलीलाई जित दिलाउन सकेनन्। पहिलो खेलमै हार बेहोरेको अर्जेन्टिनाले दोस्रो खेलमा मेक्सिकोलाई २० गोलले पराजित गर्यो। यो खेलमा पनि मेसीले एक गोल गरेका थिए। यसैगरी समूह चरणको तेस्रो तथा अन्तिम खेलमा अर्जेन्टिनाले पोल्यान्डलाई २० गोलले पाखा लगायो। यस खेलमा मेसीले पेनाल्टीमै गोल गरेका थिए। अन्तिम १६ को खेलमा अर्जेन्टिनाले एसियाली प्रतिद्वन्द्वी अस्ट्रेलियाको चुनौती पन्छाएको थियो। यो खेलमा पनि मेसीले नै सुरुवाती गोल गरेका थिए। क्वार्टरफाइनलमा जित निकाल्न भने अर्जेन्टिनाले निकै संघर्ष गर्नुपरेको थियो। निकै तनावपूर्ण खेलमा नेदरल्यान्डसलाई पेनाल्टी सुटआउटमा ४३ गोलले स्तब्ध बनाउँदै दक्षिण अमेरिकी राष्ट्रले अन्तिम चारमा स्थान बनाएको थियो। अर्जेन्टिना र नेदरल्यान्डबीचको क्वार्टरफाइनल खेल विश्वकप फुटबलकै सबैभन्दा तनावपूर्ण खेल पनि बन्न पुग्यो। यो खेलमा स्पेनका रेफ्री एन्टोनियो मातेउले एक रातो र १७ पहेंलो कार्ड देखाएका थिए। यो खेलको निर्धारित समयमा मेसीले पेनाल्टीमै गोल गर्दै अर्जेन्टिनाको अग्रता बढाएका थिए। त्यसपछि सेमिफाइनलमा क्रोएसियालाई ३० गोलले पराजित गर्दै अर्जेन्टिनाले उपाधि भिडन्त पक्का गरेको थियो। यो खेलमा पनि मेसीले पेनाल्टीमा गोल गरेका थिए। क्रोएसियाले कतार विश्वकप फुटबलमा तेस्रो स्थान हात पार्यो। शनिबार राति मोरक्कोलाई २१ गोलले हराउँदै क्रोएसियाले तेस्रो स्थान हात पारेको हो। क्रोएसियालाई जित दिलाउन जोस्को गार्डिओल र मिस्ताव ओरसिकले एकएक गोल गरेका थिए। मोरक्कोका अचरफ दारीले एक गोल फर्काएका थिए। तेस्रो स्थान हासिल गरेसँगै क्रोएसियाले दुई करोड ७० लाख डलर पुरस्कार पक्का गर्यो। चौथो भएको अफ्रिकी मुलुक मोरक्कोले २ करोड ५० लाख डलर प्राप्त गर्यो। साविक उपविजेतासमेत रहेको क्रोएसियाले सन् १९९८ देखि विश्वकप यात्रा थालेको हो। पहिलो सहभागितामै तेस्रो स्थान हात पारेको क्रोएसिया चार वर्षअघि रुसमा भएको विश्वकपमा उपविजेता बनेको थियो। निकै प्रतिस्पर्धात्मक फाइनलमा फ्रान्ससँग ४२ गोलले पराजित हुँदै क्रोएसिया उपविजेता बनेको थियो। सन् २००२, २००६ र २०१४ मा समूह चरणबाटै बाहिरिएको क्रोएसिया सन् २०१० मा भने छनोट हुन असफल भएको थियो। अर्जेन्टिनालाई तेस्रो पटक विश्वकपको उपाधि दिलाएसँगै कप्तान लियोनल मेसीको पनि सुखद् बिदाइ भएको छ। ३५ वर्षीय मेसीले कतार विश्वकप आफ्नो अन्तिम भएको बताइसकेका छन्। पेरिस सेन्ट जर्मेन (पीएसजी) का फरवार्ड मेसीले क्लब फुटबलमा सबैतिर सफलता चुमे पनि देशका लागि उल्लेख्य उपलब्धि दिलाउन नसक्दा उनका बारेमा पटकपटक विवाद हुने गरेको थियो। गत वर्ष मेसीकै कप्तानीमा अर्जेन्टिनाले कोपा अमेरिकाको उपाधि जितेको थियो। सन् २००६ देखि २०२२ सम्म लगातार पाँच विश्वकप खेल्दै मेसीले १३ गोल गरेका छन्। विश्वकपमा सर्वाधिक धेरै खेल खेल्ने खेलाडीको कीर्तिमान (२६) उनले आफ्नो नाममा गरेका छन्। उनले दोस्रो प्रयासमा अर्जेन्टिनालाई उपाधि दिलाएका हुन्। सन् २०१४ को विश्वकपमा पनि अर्जेन्टिनाले मेसीकै कप्तानीमा फाइनल खेलेको थियो। तर, उक्त विश्वकपमा अर्जेन्टिना जर्मनीसँग अतिरिक्त समयमा १० गोलले स्तब्ध बनेको थियो। सन् २०१८ को विश्वकपमा अर्जेन्टिना अन्तिम १६ बाटै बाहिरिएको थियो। फ्रान्ससँग ४३ गोलले पराजित भएपछि अर्जेन्टिना चाँडै घर फर्किएको थियो। यस पटक अर्जेन्टिनाले त्यो हारको बदला पनि लिएको छ। फ्रान्सका स्ट्राइकर काइलिन एमबाप्पेले गोल्डेन बुट हात पारेका छन्। कतार विश्वकपमा सर्वाधिक गोलकर्ता बन्दै उनले गोल्डेन बुट अवार्ड जितेका हुन्। उनले आइतबार फाइनलमा दुई पेनाल्टीसहित ह्याट्रिक गरे। उनले यसपटक आठ गोल गरे भने दुई गोलका लागि अवसर सिर्जना गरेका थिए। उनले समूह चरणमा अस्ट्रेलियाविरुद्ध एक गोल र एक असिस्ट गरेका थिए। यस्तै डेनमार्कविरुद्ध दुई, पोल्यान्डविरुद्ध दुई गोल र एक असिस्ट एवं फाइनलमा अर्जेन्टिनाविरुद्ध ह्याट्रिक गरेका थिए। यसैगरी उपाधि विजेता अर्जेन्टिनाका कप्तान लियोनल मेसीले गोल्डेन बल अवार्ड जिते। उनी कतार विश्वकपमै उत्कृष्ट खेलाडी बन्दै गोल्डेन बल अवार्ड जितेका हुन्। मेसीले कतार विश्वकपमा सात गोल र तीन असिष्ट गरेका थिए। मेसीले यसअघि सन् २०१४ मा पनि अर्जेन्टिनालाई फाइनलमा पुर्याउँदा गोल्डेन बुट जितेका थिए। गोल्डेन ग्लोब अर्जेन्टिनी गोलरक्षक इमिलियानो मार्टिनेजले जितेका छन्। कतारमा खेलेका सात खेलमा तीन क्लिन सिट राखेका मार्टिनेज पेनाल्टी सुटआउटमा नायक बनेका थिए। उनले क्वार्टरफाइनलमा नेदरल्यान्डसविरुद्ध दुई पेनाल्टी रोकेका थिए। आइतबार राति भएको फाइनलमा उनले एउटा पेनाल्टी बचाएका थिए। विश्वकप विजेता अर्जेन्टिनाकै एन्जो फर्नान्डेज उत्कृष्ट युवा खेलाडी बनेका छन्। पहिलो खेलमा पहिलो रोजाइमा नपरेका फर्नान्डेज मेक्सिकोविरुद्ध दोस्रो हाफमा मैदान प्रवेश गरेर गोल गरेका थिए। त्यसपछि टिममा स्थापित भएका फर्नान्डेज अर्जेन्टिनाको च्याम्पियन यात्रामा महत्वपूर्ण सदस्य बनेका थिए। अर्जेन्टिनाको उपाधि यात्रा समूह चरणसाउदी अरेबियाविरुद्ध १२ गोलले पराजितमेक्सिकोविरुद्ध २० ले विजयीपोल्यान्डविरुद्ध २० ले विजयी अन्तिम १६अस्ट्रेलियाविरुद्ध २१ ले विजयी क्वार्टरफाइनलनेदरल्यान्ड्सविरुद्ध ४३ पेनाल्टी सुटआउटमा विजयीसेमिफाइनलक्रोएसियाविरुद्ध३० विजयीफाइनलफ्रान्सविरुद्ध ४२ पेनाल्टी सुटआउटमा विजयी साउदी अरेबियाविरुद्ध : १ गोल (पेनाल्टी)मेक्सिकोविरुद्ध : १ गोलएक असिस्टअस्ट्रेलियाविरुद्ध : १ गोलनेदरल्यान्ड्सविरुद्ध : १ गोल (पेनाल्टी)एक असिस्टक्रोएसियाविरुद्ध : १ गोल (पेनाल्टी)एक असिस्टफ्रान्सविरुद्ध : २ गोल (१ पेनाल्टी) अहिलेसम्मका विश्वकप विजेताब्राजिल : पाँचपटक (सन् १९५८, १९६२, १९७०, १९९४, २००२)जर्मनी : चारपटक (सन् १९५४, १९७४, १९९०, २०१४)इटाली : चारपटक (सन् १९३४, १९३८, १९८२, २००६)अर्जेन्टिना : तीनपटक (सन् १९७८, १९८६, २०२२)फ्रान्स : दुईपटक (सन् १९९८, २०१८)उरुग्वे : दुईपटक (सन् १९३०, १९५०)स्पेन : एकपटक (सन् २०१०)इङ्ल्यान्ड : एकपटक (सन् १९६६) अस्ट्रेलियाविरुद्ध : १ गोलएक असिस्टडेनमार्कविरुद्ध : २ गोलपोल्यान्डविरुद्ध : २ गोलएक असिस्टअर्जेन्टिनाविरुद्ध : ३ गोल (२ पेनाल्टी) गोल्डेन बल : लियोनल मेसी (अर्जेन्टिना)गोल्डेन बुट : काइलिन एमबाप्पे (फ्रान्स)गोल्डेन ग्लोभ्स : इमिलियानो मार्टिनेज (अर्जेन्टिना)योङ प्लेयर अवार्ड : इन्जो फर्नान्डेज (अर्जेन्टिना) एजेन्सीको सहयोगमा"
बौद्धिक सम्पत्ति संरक्षण गर,"धमिलोधमिलो गरी त बौद्धिक सम्पत्तिका बारेमा जंगबहादुर राणाकै पालाको मुलुकी ऐनमा व्यवस्था गरिएको थियो। तर गतिलो कानुन आजसम्म बन्न सकेन र बौद्धिक सम्पत्तिको हिफाजत हुन सकेको छैन। लाखौं, करोडौं र अर्बौं लगानीका उद्योगधन्दाको पेटेन्ट, डिजाइन र टेडमार्कको सुरक्षा नहुँदा जति दुरुपयोग र बेइमानी बढेको छ, त्यसले उद्यमी र लगानीकर्तालाई आर्थिक नोक्सान पारेकै छ। त्यसमाथि नक्कलीहरूले उपभोक्ताहरूलाई झुक्याएर ठगिरहेका छन्। बौद्धिक सम्पत्तिको मूल्य राज्यले बुझ्न खोजेको त राणाकालमै रहेछ भन्ने कुराको दसी जुद्धशमशेरका पालाको पेटेन्ट, डिजाइन र ट्रेडमार्क कानुन १९९३ हो। त्यसपछि पनि २०२२ सालमा समेत कानुन बनेको छ। तर बौद्धिक सम्पत्ति संरक्षणको अवस्था नाजुक छ। त्यसको प्रमाण उद्योग विभागमा चालू आवमा मात्रै दर्ता भएका चार सय उजुरीमुद्दाहरू हुन्। पुराना मुद्दाको ठेली झन् ठूलो छ। नेपालमा बौद्धिक सम्पत्तिसम्बन्धी कानुन फितलो भएको हुँदा चोरीचकारी अत्यधिक छ। जहाँ बौद्धिक सम्पत्तिको सुरक्षा हुँदैन, त्यहाँ वैदेशिक लगानीकर्ता पनि आकर्षित हुँदैनन्। जबकि बौद्धिक सम्पत्ति संरक्षणसम्बन्धी अन्तर्राष्ट्रिय महासन्धिको नेपाल पनि पक्षराष्ट्र हो। तै पनि हामीले बलियो कानुन बनाउन सकेका छैनौं। यद्यपि सरकारले प्रतिलिपि अधिकार २०५९ लगायत पुराना कानुन प्रतिस्थापन गर्दै बौद्धिक सम्पत्ति ऐन २०७९ ल्याउने तयारी गरेको छ। कतिले नजानेर र कतिले जानीजानी उद्योगधन्दाका ट्रेडमार्कहरूको नक्कल वा चोरी गरिरहेका हुन्छन्। यसमा सचेतना वृद्धिको अभाव पनि एउटा कारण देखिन्छ। अर्काेतिर बौद्धिक सम्पत्ति चोरीमा दण्ड सजाय पनि वृद्धि गर्नुपर्ने खाँचो छ। नेपालको संविधानको धारा २५ मा सम्पत्तिको हकको व्यवस्था छ। यो मौलिक अधिकार पनि हो। ट्रेडमार्क, पेटेन्ट र डिजाइन भनेका सम्पत्ति हुन्। तिनको हक जसलाई छ, उसकोबाट कसैले छिन्न हुँदैन र छिन्न नदिने वा संरक्षण गर्ने दायित्व राज्यकै हुन्छ। जसका लागि तत्काललाई बलियो र प्रस्ट कानुनको जुन अभाव खट्किरहेको छ, छिटोभन्दा छिटो पूर्ति गर्नुपर्छ। देशमा नयाँ सरकार र नयाँ संसद् संघारमा भएको सन्दर्भमा यस्तो खरखाँचातिर ध्यान पुगोस्। कानुन निर्माणकै लागि कन्जुस्याइँ नहोस्। र त्यसको कार्यान्वयनमा झन् कुनै कसर बाँकी नरहोस्।"
पुस १० मा प्रचण्डलाई प्रधानमन्त्रीका रुपमा देख्छौँ: गणेश साह (भिडियो वार्ता),"काठमाडौं: नयाँ सत्ता समीकरणको बहस तीव्र छ। राजनीतिक दलका शीर्ष नेताले भेटवार्तालाई तीव्रता दिएका छन्। नेकपा माओवादी केन्द्रका अध्यक्ष पुष्पकमल दाहाल प्रचण्डले राजनीतिक भेटवार्ता जारी राखेका बेला माओवादी केन्द्रकै सचिव गणेश साहले अबको प्रधानमन्त्री प्रचण्ड नै बन्ने संकेत गरेका छन्। अन्नपूर्ण पोस्टको कार्यक्रम 'द न्यूज मेकर'मा भूपाल लुइँटेलसँग कुरा गर्दै साहले पुस १० मा प्रचण्डलाई प्रधानमन्त्रीका रुपमा देखिने बताए। संख्यात्मक हिसावले माओवादी सानो भएपनि गुणात्मक हिसावले माओवादी ठूलो भएकाले प्रधानमन्त्रीमा दाबी स्वाभाविक रहेको उनको भनाइ छ। प्रचण्ड प्रधानमन्त्री हुँदा देखाउने सुजबुझ वर्तमान प्रधानमन्त्री शेरबहादुर देउवाले देखाउन नसकेको भन्दै उनले अबको आवश्यता पनि प्रचण्डले नै सम्बोधन गर्न सक्ने बताए। प्रचण्ड प्रधानमन्त्री हुँदा शान्ति प्रकियाका बाँकी काम तार्किक निष्कर्षमा पुग्न मद्दत मिल्ने, आर्थिक अवस्था सुधार र अस्थिरता हटाउन पनि सहयोग पुग्ने साहको तर्क छ। कांग्रेसले ठूलो दलको हैसियतले प्रधानमन्त्रीमा दाबी गर्नु स्वाभाविक भएपनि उदारता देखाउन नसक्ने र गठबन्धन भत्किएमा मुलुक संकटमा जाने साहले बताए। उनले भने, 'हामी चाहान्छौँ सबै राजकीय पदहरूको 'प्याकेजमा डिल' होस् । राष्ट्रपतिदेखि मुख्यमन्त्री, प्रदेश प्रमुख र राजदूतसम्मका विषय टुंगिनुपर्छ।' एमालेसँग माओवादी केन्द्रका नेताले गरेको भेटवार्ता सरकार बनाउन नभइ बाम एकताका लागि रहेको उनले बताए। सरकार फेरिए पनि सदन ५ वर्ष सम्मै चल्ने उनको भनाइ छ। साहसँगको कुराकानी हेर्नुहोस्।"
"उम्मेदवार छान्न शेखर समूहका नेताहरू छलफलमा, भोलि २ बजेभित्र उम्मेदवारी दिनुपर्ने","काठमाडौं : नेपाली कांग्रेस संसदीय दलको नेताका लागि निर्वाचन हुने भएपछि संस्थापनइतर समूहका नेताहरू छलफलमा जुटेका छन्। दलको नेता बन्ने आकांक्षीहरू धेरै भएपछि शेखर कोइराला समूहको बैठक सोमबार राजधानीको एम्बेस्डर होटलमा बसेको हो। संस्थापन पक्षबाट सभापति शेरबहादुर देउवा संसदीय दलको नेता बन्न निर्विकल्प रहँदा संस्थापनइतरबाट वरिष्ठ नेता रामचन्द्र पौडेल, नेता शेखर कोइराला र महामन्त्री गगन थापा आकांक्षी देखिएका छन्। संस्थापनइतरबाट तीन जना आकांक्षी देखिएपछि अन्तिम निचोडमा पुग्न आजको बैठक डाकिएको सो समूहका एक नेताले बताए। संस्थापनबाट भने उपसभापतिसमेत रहेका धनराज गुरुङ र नेता दिलेन्द्र बडू सर्वसम्मत नेता चयनका लागि शेखर पक्षसँग सम्बाद गरिरहेका छन्। उनीहरूले देउवाकै नृत्वमा नयाँ सरकार गठनका लागि शेखर समूहसँग सम्बाद गरिरहेका छन्। यसैबीच नेपाली कांग्रेसले संसदीय दलको नेता छान्न कार्यतालिका सार्वजनिक गरेको छ। भीष्मराज आङ्देम्बे संयोजक रहेको निर्वाचन समितिले सोमबार ८९ सदस्यीय सांसदहरूको नामावली प्रकाशन गरेको छ। संसदीय दलको नेता बन्ने आकांक्षीहरूले मंगलबार दिउँसो २ बजेभित्र उम्मेदवारी दिनुपर्ने छ। कांग्रेसले बुधबार संसदीय दलको नेता छान्दैछ।"
मौसमी कामदार व्यवस्थापन निर्देशिका स्वीकृत,"काठमाडौं : नेपाल सरकारले मौसमी कामदार व्यवस्थापन निर्देशिका, २०७९ स्वीकृत गरेको छ। यसैगरी सरकारले अन्नमा आधारित पूरक बाल आहारको गुणस्तर मापदण्ड निर्धारण गर्नेसम्बन्धी आदेश स्वीकृत गरेको सञ्चार तथा सूचना प्रविधिमन्त्री ज्ञानेन्द्रबहादुर कार्कीले जानकारी दिए। सरकारले कालीगण्डकी नदी क्षेत्रबाट दुई थान शिला जनकपुरधामस्थित जानकी मन्दिरलाई उपलब्ध गराउन स्वीकृति दिने निर्णय गरेको यही पुस ३ गते बसेको मन्त्रिपरिषद् बैठकको निर्णय सार्वजनिक गर्न आयोजित पत्रकार सम्मेलनमा उनले जानकारी दिएका हु्न्। यसैगरी खाद्यपदार्थमा हेभी मेटलको अधिकतम मात्रा निर्धारण गर्नेसम्बन्धी आदेश स्वीकृत गर्ने, नीलगिरि खोला १ र २ जलविद्युत् आयोजनाको २२० केभी प्रसारणलाइन निर्माणका लागि राष्ट्रिय वन क्षेत्र प्रयोग गर्न दिने निर्णय गरिएको छ। बैठकले माथिल्लो फावाखोला जलविद्युत् आयोजना निर्माणका लागि राष्ट्रिय वन क्षेत्र प्रयोग गर्न दिने र संरक्षण क्षेत्र भित्रका जलविद्युत् आयोजनाका लागि थप सर्त समावेश गर्ने निर्णय गरेको सरकारका प्रवक्तासमेत रहेका मन्त्री कार्कीले बताए।"
सरकार गठनको काउन्टडाउन : पहिलो दिन दलहरूले केके गरे?,"काठमाडौं : राष्ट्रपतिबाट सरकार गठन आह्वान भएको पहिलो दिन नेकपा माओवादी केन्द्रका अध्यक्ष पुष्पकमल दाहाल 'प्रचण्ड' र नेकपा एकीकृत समाजवादीका अध्यक्ष माधव कुमार नेपालबीच भेटवार्ता भएको छ। कोटेश्वरस्थित नेपाल निवासमा दुई अध्यक्षबीच सत्ता समीकरणको विषयमा भेटवार्ता भएको हो। प्रचण्ड आफ्नै नेतृत्वमा सरकार बनाउन तीव्र लबिङमा छन्। नवनिर्वाचित सांसदहरूको ढाड्सबाट हौसिएका कांग्रेस सभापतिसमेत रहेका प्रधानमन्त्री शेरबहादुर देउवाले शनिबार नेपालसँग भेटवार्ता गरेपछि प्रचण्ड कोटेश्वर पुगेका हुन्। आफ्नो नेतृत्वको सरकार गठनका लागि माधव नेपालको लाइनबाट 'क्लियर' हुन देउवाले शनिबार नेपालसँग भेटेका हुन्। देउवासँगको भेटपछि अतालिएका प्रचण्डले सोमबार 'समाजवादी शक्ति'लाई थप बलियो बनाउनुपर्ने नेपाललाई सुझाएका थिए। 'प्याकेज'मै सहमति हुनुपर्ने अडान लिएका नेपालले देउवा र प्रचण्ड दुबैसँग आफ्नो आकांक्षा व्यक्त गरेको स्रोतको भनाइ छ। माधव नेपालले सत्ता गठबन्धनले आफूलाई राष्ट्रपतिको रूपमा अगाडि बढाउनुपर्ने अडान लिएका छन्। उनले पार्टीभित्रका निकट नेताहरूलाई पनि 'प्याकेज'मा सहमति गर्दा आफूलाई राष्ट्रपतिको रूपमा अगाडि सार्नुपर्ने बताउँदै आएका छन्। सोमबार निवासमै पुगेका केही नेताहरूलाई पनि नेपालले यही अडानलाई दोहोर्याएका थिए। 'गठबन्धनलाई निरन्तरता दिनुपर्ने कुरामा पार्टीभित्र दुई मत छैन। तर सरकार गठन पक्रिया अगाडि बढ्दै गर्दा 'प्याकेज'मा सहमति गर्नुपर्ने हाम्रो मुख्य अडान हो। हामी प्रधानमन्त्री वा अन्य पदको आकांक्षामा छैनौं। राष्ट्रपति हाम्रो बटमलाइन हो,' एकीकृत समाजवादीका एक नेताले अन्नपूर्णसँग भने। एमालेसँग सत्ता सहकार्य गर्दा आफू अडानबाट पछि हट्नुपर्ने बाध्यात्मक परिस्थितका कारण नेपाल यही गठबन्धनलाई निरन्तरता दिन चाहन्छन्। उनले सोमबार सार्वजनिकरूपमै वामपन्थीको सरकार बनाउने विषय जनता अलमल्याउने कुरा भएको स्वीकारे। नवनिर्वाचित सांसदहरूलाई बधाइ दिँदै नेपालले भने, 'कम्युनिस्ट आन्दोलन विसर्जन भइरहेको देख्दादेख्दै पुरानै अवस्थामा हामीहरू फर्किँदैनौं।' संसदको ठूलो दल नेपाली कांग्रेसमा भने संसदीय दलको नेता छान्न सकस देखिएको छ। संस्थापन र संस्थापनइतरबाट समेत आकांक्षीहरू भएपछि दलको नेता छान्न सकस देखिएको हो। यता ६० बढी सिट आफ्नो पक्षमा रहेको दाबी गर्दै आएका प्रचण्डले भने प्रधानमन्त्रीकै लागि सबै कुरा दाउमा नलगाउने बताएका छन्। सोमबार चितवन पुगेका प्रचण्डले भने, 'मैले प्रधानमन्त्रीको लागि सबै चिज दाउमा लगाउने काम गरेको छैन।' यद्यपि उनले प्रधानमन्त्री देउवासँग औपचारिकरूपमै आफूलाई प्रधानमन्त्रीमा सघाउन प्रस्ताव गरेका थिए। उनले एमालेसँग सम्बादलाई भने स्वभाविक बताए। स्वभावैले निर्वाचनपश्चात् सबै राजनीनिक दलसँग छलफल चलिराखेको छ। नयाँ पार्टीसँग पनि छलफल भएको छ। माओवादीएमाले, कांग्रेसएमालेबीच पनि कुरा भइरहेको छ। गठबन्धनमा आबद्ध सबै दलहरूले एमालेसँग छलफल गरिरहेका छन्,' प्रचण्डले भने। उनले एमालेसँग खुला विकल्पका रूपमा सम्बाद भइरहेको स्वीकारे। यता राष्ट्रिय प्रजातन्त्र पार्टीका अध्यक्ष राजेन्द्र लिङ्देनले राप्रपालाई सरकारमा जान हतार नभएको बताए। नवनिर्वाचित सांसदहरूलाई बधाइ दिँदै उनले मन्त्री खानको लागि कसैको घर नधाउने बताए। 'सरकारमा नजाने कमस खाएका त छैनौं। तर कुनै दलको पुच्छर हामी बन्दैनौं। सरकारमा जानुपरे वा कसैलाई समर्थन गर्नुपरे कारणसहित बताउँछौं,' उनले भने। धमाधम संसदीय दलको नेता चयन, कांग्रेसमा सकस राष्ट्रपति विद्यादेवी भण्डारीले सरकार गठनको समयसीमा तोकेपछि दलहरूले धमाधम संसदीय दलका नेता छान्न थालेका छन्। सोमबार नेकपा एकीकृत समाजवादीले दलको नेता छानेको छ। पार्टी अध्यक्ष माधव कुमार नेपाल संसदीय दलको नेता बनेका छन्। त्यस्तै राष्ट्रिय स्वतन्त्र पार्टीले पनि सभापति रवि लामिछानेलाई संसदीय दलको नेता चयन गरेको छ। सोमबार बुढानिलकन्ठमा बसेको बैठकले लामिछानेलाई दलको नेता निर्विरोध चयन गरेको हो। सोमबारदेखि जारी आवासीय बैठकमा सरकारमा जाने कि नजाने वा जाने भए कस्ता एजेण्डा लिएर जाने भन्ने विषयमा छलफल भइरहेको बताइएको छ। लामिछानेले पनि आफूहरूको एजेण्डा मिले सरकारमा जाने बताइसकेका छन्। त्यस्तै जनमत पार्टीले अध्यक्ष सीके राउतलाई संसदीय दलको नेता चयन गरेको छ। संसदमा ६ सिट रहेको जनमतले उपनेतामा अब्दुल खान, प्रमुख सचेतकमा अनिता साह र सचेतकमा गोमा लाभ सापकोटालाई चयन गरेको बीपी साहले जानकारी दिए। संसदको ठूलो दल नेपाली कांग्रेसमा भने संसदीय दलको नेता छान्न सकस देखिएको छ। संस्थापन र संस्थापनइतरबाट समेत आकांक्षीहरू भएपछि दलको नेता छान्न सकस देखिएको हो। संस्थापन पक्षबाट सभापति शेरबहादुर देउवा संसदीय दलको नेता बन्न निर्विकल्प रहँदा संस्थापनइतरबाट नेता शेखर कोइराला र महामन्त्री गगन थापा बढी आकांक्षी देखिएका छन्। दुईमध्ये कसलाई अगाडि बढाउने भन्ने विषयमा सोमबार बैठक डाकिए पनि निष्कर्षमा पुग्न नसकेको सो समूहका एक नेताले बताए। बैठक फेरि भोलि बिहान बोलाइएको छ। राष्ट्रपति विद्यादेवी भण्डारीले संविधानको धारा ७६(२) बमोजिम प्रधानमन्त्री पदमा दाबी गर्न पुस १० (आइतबार)सम्म समयसीमा दिएकी छन्। बहुमत पुर्याउने दलले आइतबार ५ बजेभित्र दाबी पेस गर्नुपर्नेछ। यसैबीच नेपाली कांग्रेसले संसदीय दलको नेता छान्न कार्यतालिका सार्वजनिक गरेको छ। भीष्मराज आङ्देम्बे संयोजक रहेको निर्वाचन समितिले सोमबार ८९ सदस्यीय सांसदहरूको नामावली प्रकाशन गरेको छ। संसदीय दलको नेता बन्ने आकांक्षीहरूले भोलि (मंगलबार) दिउँसो २ बजेभित्र उम्मेदवारी दिनुपर्ने छ। कांग्रेसले बुधबार संसदीय दलको नेता छान्दैछ। यस्तो छ सरकार गठन प्रक्रिया राष्ट्रपति विद्यादेवी भण्डारीले संविधानको धारा ७६(२) बमोजिम प्रधानमन्त्री पदमा दाबी गर्न पुस १० (आइतबार)सम्म समयसीमा दिएकी छन्। बहुमत पुर्याउने दलले आइतबार ५ बजेभित्र दाबी पेस गर्नुपर्नेछ। धारा ७६ (१) बमोजिम प्रधानमन्त्री नियुक्ति गर्न कुनै पनि दलले स्पष्ट बहुमत प्राप्त गरेको नदेखिएपछि धारा ७६(२) बमोजिम राष्ट्रपतिले आह्वान गरेकी हुन्। उपधारा २ बमोजिम सात दिनभित्र सरकार नबने उपधारा ३ मा जान्छ। उक्त उपधारामा लेखिएको छ, प्रतिनिधिसभाको निर्वाचनको अन्तिम परिणाम घोषणा भएको मितिले ३० दिनभित्र उपधारा (२) बमोजिम प्रधानमन्त्री नियुक्ति हुनसक्ने अवस्था नभएमा वा त्यसरी नियुक्त प्रधानमन्त्रीले उपधारा (४) बमोजिम विश्वासको मत प्राप्त गर्न नसकेमा राष्ट्रपतिले प्रतिनिधिसभामा सबैभन्दा बढी सदस्यहरू भएको दलको संसदीय दलको नेतालाई प्रधानमन्त्री नियुक्त गर्नेछ। २ सय ७५ सदस्यीय प्रतिनिधिसभामा बहुमत पुर्याउन १ सय ३८ सिट चाहिन्छ। कांग्रेस र एमालेबाहेक कुनै पनि दुई दल मिल्दा बहुमत पुग्ने अवस्था छैन। कांग्रेसले ८९ एमालेले ७८ सिट जितेका छन्। माओवादीले ३२, रास्वपा २०, राप्रपा १४, जसपा १२, एकीकृत समाजवादी १०, जनमत ६, लोसपा ४, नागरिक उन्मुक्ति ३, राष्ट्रिय जनमोर्चा र नेमकिपाले ११ सिट जितेका छन्। स्वतन्त्रले ५ सिट जितेका छन्।"
बागमती प्रदेशसभामा सर्वदलीय बैठक आह्वान,काठमाडौं : बागमती प्रदेशसभामा नवनिर्वाचित प्रदेशसभा सदस्यहरूको शपथग्रहणको मिति र समय निर्धारण गर्ने उद्देश्यले यही पुस ८ गते प्रदेशसभा सचिवालयमा सर्वदलीय बैठक आह्वान गरिएको छ। बिहान ११ बजे बैठक बस्ने छ। सर्वदलीय बैठकबाट नवनिर्वाचित सदस्यहरूलाई शपथग्रहण गराउन सबै प्रदेशसभाका सदस्यहरुलाई सूचनाको सम्प्रेषण गरिएको सचिवालयका प्रमुख सचिव कृष्णहरि खड्काले जानकारी दिए। उनी नेकपा (माओवादी केन्द्र) का तर्फबाट प्रदेशसभाको प्रत्यक्षतर्फको उम्मेदवार भई नुवाकोटबाट विजयी भएका हुन्। बागमती प्रदेशसभाको हाल सभामुख र उपसभामुखको निर्वाचन नभइसकेको अवस्थामा प्रदेशसभाको ज्येष्ठ सदस्य ढुंगानाले केही दिनभित्रै प्रदेशप्रमुख यादवचन्द्र शर्माबाट शपथग्रहण गरेपछि प्रदेशसभाका बाँकी एक सय नौजना सदस्यहरूलाई उनले शपथ गराउने कार्यसूची छ।
'निर्वाचन प्रणालीका उपलब्धिलाई संस्थागत गर्दै थप सुधार गर्न आयोग दृढ संकल्पित छ',"काठमाडौं : प्रमुख निर्वाचन आयुक्त दिनेशकुमार थपलियाले पछिल्ला निर्वाचनका सिकाइ, अनुभव र उपलब्धिलाई संस्थागत गर्दै थप सुधारका निम्ति अग्रसर हुन आयोग दृढ संकल्पित रहेको बताएका छन्। प्रतिनिधिसभा तथा प्रदेशसभा सदस्य निर्वाचन सम्पन्न भएका अवसरमा निर्वाचन आयोग नेपालले आयोग परिसरमा आयोजना गरेको जलपान समारोहमा उनले निर्वाचन सम्पन्न गराउने क्रममा आयोगबाट केही नवीनतम् असल अभ्यास अवलम्बन गरिएको बताएका हुन्। उनले निर्वाचन व्यवस्थापनमा गर्नुपर्ने सुधारका क्षेत्र पहिल्याई सबै सरोकारवालाको सुझाव तथा परामर्शमा नयाँ निर्वाचन कानूनको मस्यौदा तयार गरी नवनिर्वाचित प्रतिनिधिसभाको पहिलो अधिवेशनमै निर्वाचन व्यवस्थापन तथा सञ्चालनसम्बन्धी विधेयक पेस गर्नेगरी तयारी गरिएको र सो विधेयक निर्वाचन व्यवस्थापन सुधारको दिशामा कोसेढुंगा सावित हुने विश्वास व्यक्त गरे। नेपालको संविधानले स्पष्ट गरेको लाभको पदबाहेकका अन्य सबै सार्वजनिक पद धारण गरेका व्यक्तिले उम्मेदवारी दिँदा राजीनामा दिनुपर्ने, प्रत्येक उम्मेदवारले आफ्नो योग्यता र निर्वाह गर्नुपर्ने कानूनी दायित्वसमेतका विषयमा स्वघोषणा गर्नुपर्ने, उम्मेदवारीका साथ सम्पत्ति विवरण पेस गर्नुपर्नेलगायतका थप व्यवस्थासमेत कार्यान्वयन गरिएको उनले स्पष्ट गरे।"
"मैले सोचेजस्तो परिणाम आएन, राजीनामा दिन खोज्दा पार्टीले दिएन: राजेन्द्र लिङदेन (भिडियो)",काठमाडौं: राष्ट्रिय प्रजातन्त्र पार्टीका अध्यक्ष राजेन्द्र लिङ्देनले निर्वाचन परिणाम आफूले सोचेजस्तो नआएको बताएका छन्। आफूले दावी गरेजस्तो मत ल्याउन नसकेपछि राजीनामा दिन खोज्दा पार्टीले रोकेको उनले बताए। पार्टीका तर्फबाट निर्वाचित सांसदहरुलाई बधाइ दिन सोमबार काठमाडौंमा आयोजित कार्यक्रममा अध्यक्ष लिङ्देनले निर्वाचनको परिणामबाट आफू सन्तुष्ट नरहेको र परिणाम आउने बितिकै आफूले राजीनामा दिन खोजेपनि पार्टी भित्र छलफल गर्दा केही समस्या आउने देखेर पछि हटेको बताए। पार्टीले सोचेजस्तो परिणाम आउन नसक्नुको सम्पूर्ण जिम्मेवारी अध्यक्षको हिसाबले आफुले लिने बताउँदै उनले अहिलेको मतपरिणामको मूल्याङ्कन गर्दा जनताले आशाको दृष्टिकोणले हेर्न थालेकाले राप्रपालाई मुलुकको राष्ट्रिय पार्टी बनाएर आफ्ना मूल्य मान्यताहरु स्थापित गर्ने बताए। आफूहरू मन्त्री बन्नका लागि कुनै नेताको घर नधाउने पनि उनले बताए। त्यस्तै राप्रपाका नेता पशुपतिशम्सेर राणाले संसदमा आफूहरूको उपस्थिति बलियो ढंगले प्रस्तुत भए अर्को पटक राप्रपा तेस्रो शक्ति कायम हुन सक्ने बताए। अहिलेको ढंगबाट चलेर नेपाल अगाडी बढ्न नसक्ने भन्दै उनले नेपाललाई अहिले हासिल भएको मौका अनुसार ठूला पार्टीमा काम गर्ने शक्ति नरहेको बताए । नेपाल राष्ट्रको तर्फबाट संसदमा पुराना दललाई खबरदार गर्न राप्रपा आएकाले त्यो खबरदारी मामुली ढंगको नहुने जिकिर गरे।
जनमत पार्टीको संसदीय दलको नेतामा डासिके राउत चयन,"काठमाडौं : जनमत पार्टीको संसदीय दलको नेतामा अध्यक्ष डा सिके राउत चयन भएका छन्। पार्टी कार्यालय बुद्धनगरमा बसेको पार्टीका सांसदहरुको बैठकले राउतलाई सर्वसम्मत रुपमा दलको नेता चयन गरेको हो। डा, राउत सप्तरी क्षेत्र नं २ बाट प्रतिनिधिसभा सदस्यमा निर्वाचित सांसद हुन्। प्रतिनिधिसभा सदस्यमा प्रत्यक्षतर्फ एक सिट जितेको जनमत पार्टी समानुपातिकतर्फ पाँच सिट प्राप्त गरेको छ ।"
सांसदले मातृभाषामा शपथ लिन चाहेमा भाषा उल्था गरेर संसद् सचिवालयलाई दिनुपर्ने,"काठमाडौं : सङ्घीय संसद् सचिवालय प्रतिनिधिसभाका नवनिर्वाचित सदस्यलाई शपथ दिलाउन गृहकार्यमा जुटेको छ। नवनिर्वाचितमध्ये ज्येष्ठ सदस्यलाई राष्ट्रपतिबाट शपथ दिलाएपछि अरु सदस्यलाई पद तथा गोपनीयताको शपथ दिलाइनेछ। ज्येष्ठ सदस्य पहिचानका लागि सचिवालयले यसअघि नै विवरण खुलाइ पठाइदिन निर्वाचन आयोगलाई पत्रचार गरिसकेको छ। राष्ट्रपति विद्यादेवी भण्डारीले यही पुस १० गतेभित्र प्रधानमन्त्रीका लागि दाबी पेश गर्न सात दिनको समय दिएर आह्वान गरेकी छन्। हाल नवनिर्वाचित सदस्यमध्ये चित्रबहादुर केसी, महन्थ ठाकुर, महेन्द्रप्रसाद यादव र पशुपति शमशेर जबराको उमेर यकिन गर्नुपर्ने देखिएको छ। कुनै सदस्यले मातृभाषामा शपथ लिन चाहेमा शपथको तीनदिनअघि शपथ पत्रमा उल्लेख हुने विवरण तत् तत् भाषामा उल्था गरी त्यससम्बन्धी जानकारी संसद् सचिवालयलाई दिनुपर्नेछ। सचिवालय प्राप्त तथ्याङ्कअनुसार, प्रतिनिधिसभा सदस्य २०७४ को निर्वाचनपछि करिब ४६ सदस्यले नेपालीबाहेकका ११ मातृभाषामा शपथ लिएका थिए। उनीहरुले मैथिली, थारु, भोजपुरी, मगर, हिन्दी, अवधि, नेपालभाषा, बञ्जिका, नेवारी, उर्दू, तामाङ भाषामा शपथ लिएका थिए। सचिवालयले शपथसँगै नवनिर्वाचित सदस्यलाई सङ्घीय संसद्को प्रतीक चिह्न (लोगो) प्रदान गर्नेछ। सुन, चाँदी र तामा जडित प्रतिलोगो करिब रु पाँच हजार आठ सयको लागतमा तयार भएको हो। शपथ दिलाउने दिन हालसम्म यकिन भइनसके पनि आगामी पाँच दिनभित्रै त्यो समारोह नयाँ बानेश्वरस्थित संसद् भवनमा हुनेछ। सोही समारोहमा सदस्यलाई नेपाली उत्पादन अल्लोको झोलासहित नेपालको संविधान, डायरी, कलम, संसद्सम्बन्धी नियमावली, निर्देशिका, अन्य प्रकाशन उपलब्ध गराइने सचिवालयका प्रवक्ता डा रोजनाथ पाण्डेले जानकारी दिए। रासस"
एमालेसँग गठबन्धनमा आबद्ध सबै दलले छलफल गरिरहेका छन् : प्रचण्ड,"काठमाडौं : माओवादी केन्द्रका अध्यक्ष पुष्पकमल दाहाल प्रचण्डले नयाँ सरकार गठनबारे कांग्रेस र एमालेबीच कुरा भइरहेको बताएका छन्। सोमबार चितवनमा पत्रकारसँग कुरा गर्दै प्रचण्डले कुरा भएपनि निष्कर्षमा नपुगेकाले गठबन्धनबाटै सजिलै प्रधानमन्त्री बनाउने विश्वास व्यक्त गरेका हुन्। उनले माओवादीले एमालेसँग सरकार बनाउने भन्ने चर्चामा भने सत्य नभएको बताए। उनले एमालेसँग माओवादीको कुराकानी हुनु स्वभाविक भएको भन्दै अरुको पनि कुराकानी भइरहेको उल्लेख गरे। स्वभावैले निर्वाचनपश्चात सबै राजनीनिक दलसँग छलफल चलिराखेको छ। नयाँ पार्टीसँग पनि छलफल भएको छ। प्रचण्डले भने,माओवादीएमाले, कांग्रेसएमालेबीच पनि कुरा भइरहेको छ। गठबन्धनमा आबद्ध सबै राजनीतिक दलहरुले एमालेसँग छलफल गरिरहेको छ। कुरा हुने कुराले नै टुंगो र निष्कर्षमा पुग्यो भन्न सोच्न हुन्न। गठबन्धनमा छौं हामी गठबन्धन नै कायम रहन्छ। उनले गठबन्धनमा औपचारिक रुपमा प्रधानमन्त्री दाबी नगरेको उल्लेख गर्दै बैठक बस्न बाँकी रहेकाले छलफल गरेर टुंगो लगाउने बताए। उनले एमालेसँग पार्टी एकता गर्ने,सरकार बनाउने बाहिर आएको हल्ला जस्तो नभएको धारणा राखे। उनले राष्ट्रपति, उपराष्ट्रपति, प्रधानमन्त्री, सभामुख र उपसभामुखलगायतका पद प्याकेजमै सहमति खोज्ने प्रयत्नमा दलहरू रहेको बताए । उनले गैह्रराजनीतिक व्यक्तिलाई राष्ट्रपति बनाउन सम्भव नभएको प्रष्ट पारे।"
प्रधानमन्त्रीका लागि सबै चिज दाउमा लाउने काम गर्दिनँ : प्रचण्ड,"चितवन : नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले प्रधानमन्त्रीका लागि आफूले केही कुरा दाउमा नलगाउने बताएका छन् । निर्वाचनपछि एमाले माओवादी मिलेर सरकार सहकार्यको चर्चा चलिरहँदा दाहालले प्रधानमन्त्री पदको लागि गठबन्धनभित्र औपचारिक छलफल गरेर टुंगो लगाउने बताएका छन्। सोमबार भरतपुर विमानस्थलमा आयोजित पत्रकार सम्मेलनमा अध्यक्ष दाहालले गठबन्धनकै सरकार बन्ने दावी गरे। मैले प्रधानमन्त्रीको लागि सबै चिज दाउमा लगाउने काम कहिले पनि गरेको छैन । बरु मैले धेरै नेतालाई प्रधानमन्त्रीमा प्रस्ताब गरेको छु । तर आफैं प्रधानमन्त्रीको रेसमा कुद्ने काम चाहीं गरेको छैन । जिम्मेवारी आयो भने त्यो लिने काम हुन्छ , 'उनले भने , एमालेसँग माओवादी केन्द्रको मात्रै होइन कांग्रेसको पनि कुराकानी भएको छ । तर कुरा हुँदैमा निष्कर्षमा पुग्यो भन्ने सोच्नु हुँदैन । हामी गठबन्धनमै छौं। त्यही नै कायम रहन्छ भनेर त्यसैमा छलफल गरेका छौं । गैर राजनैतिक व्यक्ति राष्ट्रपति बन्न नसक्ने उनको भनाइ छ। केही व्यक्तिबाट सुझाव आएको बताउँदै उनले सोबारे दलहरुभित्र छलफल नचलेको बताए । गैर राजनैतिक व्यक्तिलाई राष्ट्रपति बनाउँदा पनि हुन्छ भन्ने सुझाव आएको हो । गठबन्धनभित्र वा अन्य दलहरु भित्र त्यस विषयमा छलफल भएको पनि छैन , 'उनले भने , गैरराजनैतिक व्यक्ति राष्ट्रपति हुने संभावना छैन । सरकार गठनको लागि राष्ट्रपतिबाट आह्वान भएको सात दिनभित्रै सरकार गठन हुने दावी गरे । प्याकेजमा पावर सेयरिङ मिलाएर सहमतिमा सरकार गठन हुने उनले बताए । पावर सेयरिङमा राष्ट्रपति , उपराष्ट्रपति , सभामुख र उपसभामुख तत्काल टुङ्याउनुपर्ने छ । हामीले गठबन्धनभित्र यी सबै कुरालाई प्याकेजमा टुङ्गाउने समझदारी बनेको छ, दाहालले भने , सात दिनभित्र यो सबै पूरा हुन्छ ।"
शपथ लिन दुई घण्टा अघि उपस्थित हुन सांसदलाई आग्रह,"काठमाडौंः संघीय संसद सचिवालयले शपथका क्रममा राष्ट्रिय पोशाक वा आआफ्नो सांस्कृतिक पहिचान झल्कने पोशाकमा उपस्थिति हुन सांसदहरूलाई अनुरोध गरेको छ। संसद सचिवालयले सोमबार सार्वजनिक सूचना जारी गर्दै पुस ७ गते बिहान ११ बजे शपथ ग्रहणको दुई घण्टा अघि उपस्थित हुन सांसदहरूलाई अनुरोध गरेको हो। नेपालको संविधानको धारा ८८ बमोजिम संघीय संसदको प्रत्येक सदनका सदस्यले सदन वा त्यसको कुनै समितिको बैठकमा पहिलो पटक भाग लिनु अघि संघीय कानून बमोजिम शपथ लिनुपर्ने भन्ने व्यवस्था छ। शपथ ग्रहण कार्यक्रममा निर्वाचन आयोगबाट प्राप्त प्रतिनिधि सभा सदस्य पदको प्रमाण पत्र, नेपाली नागरिकताको प्रमाणपत्रको प्रतिलिपी एवं फोटोसहित दुई घण्टा अगावै उपस्थित हुन अनुरोध गरेको छ। सूचनामा भनिएको छ, संघीय संसद प्रतिनिधि सभाका कुनै सदस्यले आफ्नो मातृभाषामा शपथ लिन चाहेमा त्यस्तो सदस्यले शपथको व्यहोरा आफ्नो मातृभाषामा अनुवाद गरी सो अनुवादको प्रतिसहित प्रतिनिधि सभा सदस्य निर्वाचन ऐन, २०७४ को दफा ७५ को उपदफा (२) बमोजिम तीन दिन अगावै संघीय संसद सचिवालयमा उपलब्ध गराउन हुन समेत यो सूचना प्रकाशित गरिएको छ। साथै सबै जिल्ला प्रशासन कार्यालयले यसै सूचनालाई आधार मानी आआफ्नो जिल्लाका प्रतिनिधि सभाका माननीय सदस्यहरूलाई उल्लिखित जानकारी गराइदिने व्यवस्था हुन समेत अनुरोध गरिन्छ। शपथ ग्रहण कार्यक्रम संसद भवनमै हुनेछ।"
कांग्रेसको निर्णय कुर्दै माओवादी केन्द्र,"काठमाडौं : कांग्रेसको संसदीय दलको नेता चयनमा नेकपा माओवादी केन्द्रको निर्णय निर्भर हुने भएको छ। आइतबार बसेको माओवादी केन्द्रको पदाधिकारी बैठकमा कांग्रेसको संसदीय दलको नेता चयन भएपछि मात्रै पार्टीको अगामी कदम चाल्ने विषयमा छलफल भएको छ। कांग्रेसमा संसदीय दलका लागि धेरै आकांक्षी छन्। प्रधानमन्त्री एवं पार्टी सभापति शेरबहादुर देउवा, महामन्त्री गगन थापा र शीर्ष नेता शेखर कोइराला प्रमुख दाबेदारका रूपमा छन्। माओवादी केन्द्रका उपमहासचिव हरिबोल गजुरेलले राष्ट्रपति दल बाहिरबाट हुन नहुने बाहेकको अरू निर्णय नभएको बताए। राष्ट्रपति दलबाटै हुनुपर्छ भन्ने निर्णय भएको छ, विषयमा कुनै निर्णय भएको छैन, उनले भने, कांग्रेसले संसदीय दलको नेता चयन गरेपछि मात्रै अन्य निर्णय गर्ने भन्ने भएको छ। कांग्रेसको संसदीय दलको नेता चयनपछि प्याकेजमा सहमति गर्नुपर्ने उनले बताए। पार्टीको पदाधिकारी बैठकपछि पत्रकारसँग प्रक्रिया दिदै माओवादी केन्द्रका उपाध्यक्ष एवं प्रवक्ता कृष्णबहादुर महराले प्रतिनिधिसभाका सबै सदस्यहरूको शपथग्रहणपछि मात्रै संसदीय दलको नेता चयन गरिने बताए। शपथग्रहणपछि मात्रै प्रधानमन्त्रीबारे छलफल हुनेछ, उनले भने। उनले संसदीय दलको नेताबारे छलफल गर्न पदाधिकारी बैठक बोलाए पनि सपथ अगाडि नेता चयनको कुरा प्रक्रियासंगत नहुने बताए। प्रधानमन्त्री को बन्ने भन्ने बारेमा संसदीय दलको नेता चयन भएपछि मात्रै छलफल हुने उनले जानकारी दिए।"
बाल आहारको गुणस्तर मापदण्ड निर्धारण गर्नेसम्बन्धी आदेश स्वीकृत गर्ने मन्त्रिपरिषदको निर्णय,"काठमाडौं : सरकारले बाल आहारको गुणस्तर मापदण्ड निर्धारण गर्नेसम्बन्धी आदेश स्वीकृत गर्ने निर्णय गरेको छ । मन्त्रिपरिषद्का निर्णय सार्वजनिक गर्न सोमबार सञ्चार मन्त्रालयमा आयोजित पत्रकार सम्मेलनमा सरकारका प्रवक्ता ज्ञानेन्द्र बहादुर कार्की अन्नमा आधारित पूरक बाल आहारको गुणस्तर मापदण्ड निर्धारण गर्नेसम्बन्धी आदेश स्वीकृत गर्ने निर्णय भएको जानकारी दिए। यस्तै बैठकले खाद्य पदार्थमा रहेको हेभी मेटलको अधिकतम मात्रा निर्धारण गर्नेसम्बन्धी आदेश स्वीकृत गर्ने निर्णय गरेको छ भने निलगिरी खोला १ र २ जलविद्युत आयोजनाको २२० के भि प्रसारणलाइन निर्माणका लागि राष्ट्रिय वन क्षेत्र प्रयोग गर्न दिने निर्णय गरेको छ । त्यस्तै, माथिल्लो फावाखोला जलविद्युत आयोजना निर्माणका लागि राष्ट्रिय वन क्षेत्र प्रयोग गर्न दिने, संरक्षण क्षेत्र भित्रका जलविधुत आयोजनाका लागि थप शर्त समावेश गर्ने र मौसमी कामदार व्यवस्थापन निर्देशिका स्वीकृत गर्ने निर्णय भएको प्रवक्ता कार्कीले बताए। त्यस्तै मन्त्रीपरिषद्ले कालीगण्डकी नदी क्षेत्रबाट दुई थान शिला जनकपुरधामस्थीत जानकी मन्दिरलाई उपलब्ध गराउन स्वीकृति दिने निर्णय पनि गरेको छ ।"
वामपन्थीले सरकार बनाउँछु भन्नु जनता अलमल्याउने मात्रै : माधव नेपाल,"काठमाडौं : नेकपा एकीकृत समाजवादीका अध्यक्ष माधवकुमार नेपालले वामपन्थीको सरकार बनाउने विषय जनता अलमल्याउने कुरा मात्र भएको बताएका छन्। सोमबार काठमाडौमा पार्टीबाट निर्वाचित सांसदहरुलाई बधाई तथा शुभकामना दिन आयोजित कार्यक्रममा अध्यक्ष नेपालले अहिले सरकार गठनको विभिन्न चर्चा परिचर्चा हुन थालेको भन्दै वामपन्थी मिलेर सरकार बनाउने कुरा जनता अलमल्याउने मात्रै भएको बताए। कम्युनिष्ट आन्दोलन विसर्जन भइरहेको देख्दादेख्दै पुरानै अवस्थामा आफूहरु नफर्कन उनको भनाइ छ। अध्यक्ष नेपालले गठबन्धनका दलहरु आन्तरिक छलफलमा रहेकाले एकै ठाउमा बसेर सरकार गठनको समीकरण टुंगो लगाउने धारणा राखे। अहिलेकै गठबन्धनलाई लामो समयसम्म कायम राख्न आफूहरु प्रतिबद्ध रहेको भन्दै उनले गठबन्धनभित्रकै दलहरुका नेताहरुमा अहंकार पलाए जस्तोसुकै स्थितिको सामना गर्न तयार हुने बताए। त्यस्तै, एकीकृत समाजवादीका सम्मानित नेत झलनाथ खनालले अहिले सरकार गठनको विभिन्न कोणबाट छलफल भएपनि बामलोकतान्त्रिक शक्तिहरुको सरकार बन्ने सम्भावना प्रवल रहेको धारणा राखेका थिए। उनले वामपन्थी सरकार बन्ने आधार एमाले नेतृत्वले यसअघि नै तोडेकाले अहिले वामपन्थी सरकार बन्न नसक्ने तर्क गरे। उनले आगामी सातासम्म सरकार बारेमा टुङ्गो लाग्ने जिकिर गरे।"
राष्ट्रिय स्वतन्त्र पार्टीको संसदीय दलको नेतामा रवि लामिछाने निर्विरोध,"काठमाडौं : राष्ट्रिय स्वतन्त्र पार्टीको संसदीय दलको नेतामा सभापति रवि लामिछाने चयन भएका छन्। सोमबार बिहान बसेको बैठकले लामिछानेलाई संसदीय दलको नेतामा चयन गरेको रास्वपाका प्रवक्ता तथा महामन्त्री डामुकुल ढकालले जानकारी दिए । उनका अनुसार प्रारम्भिक निर्वाचनमा निर्विरोध निर्वाचित भएका लामिछानेलाई संसदीय दलको नेता अनुमोदन गरिएको हो। राष्ट्रिय स्वतन्त्र पार्टीले प्रत्यक्षतर्फ ७ सिट र समानुपातिकमा १३ सिट गरी प्रतिनिधि सभामा २० सिट जितेको छ। सो पार्टीले प्रमुख सचेतक, सचेतकलगायतको चयन गर्न बाँकी रहेको छ।"
सांसदको शपथ पुस ७ गते बिहान ११ बजे,"काठमाडौं : प्रतिनिधिसभा सदस्यहरुको शपथ बिहीबार हुने भएको छ। संघीय संसद् सचिवालयका सचिव गोपालनाथ योगीले पुस ७ गते बिहान ११ बजे सांसदहरुको शपथ खुवाउने तयारी रहेको अन्नपूर्णलाई जानकारी दिए । शपथ गराउने तीन दिनअगावै संघीय संसद् सचिवालयले सूचना जारी गर्नुपर्ने हुन्छ । प्रतिनिधिसभा नियमावलीको व्यवस्थाअनुसार कुनै सांसदले मातृभाषामा शपथ लिने भए तीनदिन अगावै सूचना दिनुपर्ने व्यवस्था छ । संघीय संसद सचिवालयले प्रतिनिधिसभाका सांसदहरुको विवरण केलाइरहेको छ। सचिवालयले शपथका लागि जेष्ठ सदस्यको विवरण निर्वाचन आयोगसमक्ष माग गरेको थियो। निर्वाचित सांसदमध्येका जेष्ठ सदस्यले शपथ खुवाउने प्रावधान छ। राजनीतिक दलले निर्वाचन आयोगमा बुझाएको विवरणअनुसार तीनजना सांसदको उमेर ८० वर्ष र एक सांसदको उमेर ८५ वर्ष पुगेको छ । लोकतान्त्रिक समाजवादी पार्टीका अध्यक्ष महन्थ ठाकुर, राष्ट्रिय जनमोर्चाका अध्यक्ष चीत्रबहादुर केसी र राप्रपाका नेता पशुपति शमशेर जबराको उमेर ८० वर्ष पुगेको निर्वाचन आयोगको अद्यावधिक विवरणमा उल्लेख छ । ठाकुरको जन्ममिति विसं १९९९ बैशाख २४, केसीको १९९७ माघ २० र जबराको १९९८ वैशाख २५ गते रहेको छ । उमेरका हिसाबले यी तीनजनामध्ये केसी जेष्ठ सदस्य हुन् । निर्वाचन आयोगलाई उपलब्ध गराएको विवरण अनुसार प्रतिनिधिसभाका ज्येष्ठ सदस्य महिन्द्रराय यादव हुन् । आयोगको विवरण अनुसार यादवको उमेर ८५ वर्ष पुगेको छ । तर, निर्वाचन आयोगले पठाएको विवरण र यादवको नागरिकताको उमेर बाँझिएको छ । त्यसैले नवनिर्वाचित सांसदलाई सपथ खुवाउनेबारे अन्योल देखिएको हो । नागरिकताको आधारमा सपथ खुवाउने हो भने चीत्रबहादुर केसी जेष्ठ सदस्य हुन् । केसीले शपथ खुवाउने संभावना छ। यादव सपथ खुवाउन अनइच्छुक देखिन्छन् ।"
"राष्ट्रपति भण्डारी र उपराष्ट्रपति पुनको कार्यकाल फागुनमा सकिँदै, चुनावको तयारीमा आयोग","काठमाडौं : निर्वाचन आयोगले संसद् अधिवेशन आह्वानका लागि बाटो खुलेपछि अब आयोग राष्ट्रपति र उपराष्ट्रपतिको चुनावको तयारीमा लाग्ने बताएको छ। प्रमुख निर्वाचन आयुक्त दिनेशकुमार थपलियाले आइतबारबाट प्रतिनिधिसभा र प्रदेशसभा चुनावअन्तर्गत सबै दायित्व पूरा गरेको बताए। अब संसद्को अधिवेशन आह्वानका लागि बाटो खुलेको उनको भनाइ थियो। समानुपातिकतर्फ निर्वाचितहरूलाई आइतबार प्रमाणपत्र वितरण गरेपछि प्रमुख आयुक्त थपलियाले अब आयोगको काम राष्ट्रपति र उपराष्ट्रपति निर्वाचनको तयारीतर्फ केन्द्रित हुने बताए। भने, हामीले निर्वाचनको प्रतिवेदन राष्ट्रपति र प्रदेश प्रमुखहरूसँग पेस गरिसक्यौं। आज प्रमाणपत्र पनि विरतण भइसक्यो अब सबै काम सकिएको छ। अब संसद् अधिवेशन संसदमार्फत् नयाँ सरकार निर्माणलगायतका कामका लागि मार्ग प्रशस्त भएको छ। उनले राष्ट्रपति र उपराष्ट्रपतिको चुनाव आयोगको कार्यक्षेत्रभित्र पर्ने भएकाले संघीय र प्रदेश संसद्हरू सुचारु भएपछि त्यसको प्राविधिक तयारी गर्ने बताए। राष्ट्रपति र उपराष्ट्रपतिको चुनावका लागि बन्ने निर्वाचन मण्डलमा प्रतिनिधिसभा, राष्ट्रियसभा र प्रदेशसभाका सांसद हुने उनले बताए। यिनै व्यक्तिका मतको आधारमा राष्ट्रपति र उपराष्ट्रपति चुनिन्छन्। फागुन दोस्रोसातासम्म हालका राष्ट्रपति विद्यादेवी भण्डारी र उपराष्ट्रपति नन्दबहादुर पुनको कार्यकाल रहेकाले त्यही मिति अगाडि आयोगले सबै काम पूरा गर्ने गरी अघि बढ्ने उनले जानकारी दिए। समानुपातिक सांसदलाई प्रणापत्र निर्वाचन आयोगले प्रतिनिधिसभाको समानुपातिकतर्फ नवनिर्वाचित सांसदलाई प्रणापत्र प्रदान गरेको छ। प्रतिनिधिसभाको समानुपातिकतर्फ १ सय १० सांसद निर्वाचित भएका छन्। आयोगले आइतबार आयोजित कार्यक्रममा समानुपातिक निर्वाचन प्रणालीतर्फका मुख्य निर्वाचन अधिकृत एवं आयोगका सचिव गोकर्णमणि दुवाडीले निर्वाचित सांसदलाई प्रमाणपत्र वितरण गरेका हुन्। नवनिर्वाचित सांसदलाई प्रमुख निर्वाचन आयुक्त दिनेशकुमार थपलियाले बधाई ज्ञापन गरेका थिए।"
"प्रचण्ड र माधव नेपालबीच भेटवार्ता, कांग्रेस बाहेकको सत्ता समीकरण बनाउने विषयमा छलफल",काठमाडौं:नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले राजनीतिक भेटवार्तालाई तीव्रता दिएका छन्। आज उनले सत्ता साझेदार दल नेकपा एकीकृत समाजवादी पार्टीका अध्यक्ष माधवकुमार नेपाललाई भेटेका छन्। नेपाललाई भेट्न प्रचण्ड आज दिउँसो नेपाल निवास कोटेश्वर गएका थिए। भेटमा आगामी सत्ता समीकरणका विषयमा छलफल केन्द्रित भएको स्रोतले जनाएको छ। गत शनिबार प्रचण्डले कांग्रेस सभापतिसमेत रहेका प्रधानमन्त्री शेरबहादुर देउवालाई भेटेर प्रधानमन्त्रीमा आफ्नो दावेदारी प्रस्तुत गरेका थिए। त्यसपछि प्रधानमन्त्रीसमेत सशंकीत बनेका छन्। नेपाली कांग्रेसको आइतबारको पदाधिकारी बैठकले कांग्रेसकै नेतृत्वमा सरकार बनाउने निर्णय गरेको छ। यद्यपी प्रचण्डले आफू प्रधानमन्त्री बन्ने प्रयासमा गृहकार्य गरिरहेका छन्। उनले सत्ता साझेदार कांग्रेस बाहेकका राजनीतिक शक्तिहरूसँग मिलेर सरकार गठनको प्रयास गरिरहेका छन्। प्रचण्डले आइतबार नै कांग्रेसका उपसभापति पूर्णबहादुर खड्कासँग सत्ता गठबन्धन जोगाउने हो भने आफूलाई प्रधानमन्त्री बनाउनुपर्ने अडान राखेका थिए। नेपाल निवास कोटेश्वरमा आज दुई नेताबीचको भेटमा कांग्रेस बाहेकको सत्ता समीकरण बनाउने बारे पनि छलफल भएको स्रोतले जनाएको छ। कांग्रेस उपसभापति खड्कासँगको भेटमा प्रचण्डले राखेको अडान र नेपालसँगको आजको भेटले राजनीतिक समीकरण फरक कोणबाट अघि बढिरहेको संकेत मिलेको नेताहरूले बताएका छन्। राष्ट्रपति विद्यादेवी भण्डारीले सोमबार सातदिनको समयसीमा राख्दै सरकार गठन गर्न आह्वान गरेपछि शीर्ष नेताको राजनीतिक दौडधुप बढेको हो। वर्तमान सत्ता गठबन्धले यही गठबन्धनलाई निरन्तरता दिने समझदारीसहित समीकरण मिलाउने गृहकार्य गरिरहेका बेला माओवादी अध्यक्ष प्रचण्डले फरक रुपले भेटलाई जोड दिएका छन्। यता विभिन्न सार्वजनिक कार्यक्रममा भने प्रचण्डले आफू प्रधानमन्त्री बन्न होडमा नरहेको बताउँदै जिम्मेवारी आए पछि नहट्ने अभिव्यक्ति दिँदै आएका छन्। नेपाली कांग्रेस भित्र कांग्रेस कै नेतृत्वमा सरकार बनाउनुपर्ने दवाव तथा नेकपा माओवादीभित्र पनि माओवादी कै नेतृत्वमा सरकार बनाउन नेतृत्वलाई नेताले दवाव दिन थालेपछि सत्ता समीकरण कस्तो हुने भन्ने अन्यौल बन्दै गएको छ। यही अन्यौलतालाई मेट्दै नयाँ सत्ता समीकरण मिलाउन प्रचण्ड व्यस्त छन्।
कांग्रेस नेतृत्वमै सरकार,"काठमाडौं : सत्तासमीकरण कता जान्छ ?, को सँगको सहकार्यमा सरकार बन्छ ? प्रश्नको उत्तर अझै अन्योल छ। आइतबार नेपाली कांग्रेसको पदाधिकारी बैठक अघि नेकपा माओवादीका अध्यक्ष भेट्न कांग्रेसका उपसभापति पूर्णबहादुर खड्का प्रचण्ड निवास पुगे। भेटमा दुवै नेताबीचमा सत्ता गठबन्धन जोगाउने गरी कसरी हुन्छ सहमति गरेर जाउँ भन्ने तर्क थियो। भेटका क्रममा उपसभापति खड्काले पहिलो चरणमा कांग्रेसको नेतृत्वमा सरकार निर्माणका लागि माओवादीको सहयोग आवश्यक रहेको प्रस्ताव राखेका थिए। जवाफमा प्रचण्डले यदि गठबन्धन जोगाउने हो भने आफूलाई प्रधानमन्त्री बनाउन कांग्रेसले सहयोग गर्ने भन्ने पूर्वघोषित सहमति भएको भन्दै दोस्रो चरणमा प्रधानमन्त्री बन्नमा म सहयोग गर्छु कांग्रेसभित्र वातावरण बनाइदिनुहोस्। भन्ने प्रस्ताव खड्कालाई राखेका थिए। भेटका बारेमा उपसभापति खड्काले उहाँहरूको अडान सत्तागठबन्धन दलकै एक भाग भएकाले स्वाभाविक भएको बताउँदै भने, सत्तागठबन्धन जोगाउनकै लागि पनि माओवादी पार्टीले पहिलो चरणमा कांग्रेसको नेतृत्वमा सरकार निर्माण गर्न सहयोग गर्छ। यदि सहयोग नगरेको खण्डमा अन्य दलसँग वान टु वान वार्ता हुन सक्छ। त्यो स्वाभाविक पनि हो। नेपाली कांग्रेसको पदाधिकारी बैठक सकिए लगत्तै प्रवक्ता डा प्रकाश शरण महतले अबको सत्तासमीकरणको विषयमा कांग्रेसको स्पष्ट अडान भएको भन्दै भने, कांग्रेसकै नेतृत्वमा सरकार बन्छ। संविधानको व्यवस्थाबमोजिम सरकारको नेतृत्वमा दाबी गर्नु स्वाभाविक हुन्छ। त्यस अर्थमा नेपाली कांग्रेसको नेतृत्वमा आगामी सरकार गठनका लागि गठबन्धनमा रहेका दलहरूलगायत अन्य दलसँगसमेत संवाद, वार्ता छलफल प्रक्रिया प्रारम्भ भएको छ। महतले सरकारमा जानका लागि कांग्रेस पहिलो विकल्प भएको बताउँदै गठबन्धनमा भएका अन्य दलले पनि दाबी गर्न सक्ने बताउँदै भने, प्रचण्डजीले इच्छा जाहेर गर्नु पनि स्वाभाविक हो। उहाँले इच्छा प्रकट गर्नुभएको छ। उहाँको मनसाय आउनुलाई हामीले आश्चर्य ठानेका छैनौं। प्रवक्ता महतले अगाडि भने, पहिला त माओवादी पार्टीसँगै सत्तासमीकरण मिलाएर जाऔं भन्ने कुरामा कांग्रेस प्रतिबद्ध छ। यदि माओवादीले आफ्नो अडान छोड्ने अंक गणितलाई पनि हेरेन भने अन्य दल जो कांग्रेससँग सत्ता समीकरणमा आउन चाहानुहुन्छ उहाँहरूसँग वान टु वान वार्ता गर्छौं। भन्नाले नेकपा एमालेसँग पनि समीकरण बन्न सक्छ ? स्वाभाविक रूपमा सहमति भयो भने बन्न सक्छ। कांग्रेसकै एक केन्द्रीय सदस्यले भने यदि माओवादीको अडान प्रधानमन्त्रीमा यथावत् रहने हो भने सबै दलसँगको वार्ताका लागि ढोका खुला रहन्छ। उनले अगाडि भने, अब राष्ट्रपतिले समय तोकिसकेको अवस्थामा अब माओवादीको विचारका लागि समय धेर कुर्दैर्नौं। यदि पछिल्लो अडान यथावत् भयो भने उहाँहरू दोस्रो चरणमा नेतृत्व लिन तयार हुनुभएन भने नेकपा एमालेसँग हामी सहकार्य गर्न सक्छौं। त्यसका लागि पनि कांग्रेसले ढोका खुला राखेको छ। हामी सबै दलसँग वान टु वान वार्तामा हुनेछौं। उनले अगाडि भने, सोमबारै नेकपा एमालेका अध्यक्ष केपीशर्मा ओली समक्ष कांग्रेसका एक पदाधिकारीको भेटघाट कार्यक्रम छ। जुन भेट सत्ता समिकरणको विषयमा हुन्छ। यस्तै माओवादीका महासचिव देव गुरुङले भने चुनाव अघिनै भएको सहमतिअनुसार नै माओवादीले पहिलो चरणमा प्रधानमन्त्रीका लागि अडान राखेको बताए। उनले भने, हामीले अहिले आएर राखेको अडान हैन। निर्वाचनअघि गठबन्धनका दलहरूसँग भएको सहमति अनुरूप अथवा भनौं प्रधानमन्त्रीजीसँग भएको सहमति अनुरूप नै अहिले हामीले दाबी गरेका छौं। यद्यपि निर्वाचित सांसदहरूले शपथ ग्रहण गरेपछि मात्र प्रक्रिया अगाडि बढाउने कुरा भएको छ। तपाईँहरूको घुर्की बार्गेनिङका लागि हो ? भन्ने प्रश्नमा उनले भने, माओवादी पार्टीलाई बार्गेनिङको आवश्यकतै छैन। स्वाभाविक रूपमा एउटा प्रमुख पदमा दाबी रहन्छ। त्यसबाट पछि हट्ने कुरा हुँदैन। हामी गठबन्धनको दोस्रो ठूलो दल हौं। केन्द्रीय सदस्य तथा भर्खरै निर्वाचित सांसद डा शशांक कोइरालाले पनि पहिलो चरणमा नेपाली कांग्रेसकै नेतृत्वमा सरकार बन्नुपर्ने बताए। कांग्रेसको पार्टी कार्यालयमा सञ्चारकर्मीहरूलाई प्रतिक्रिया दिँदै नेता कोइरालाले भने, नेपाली कांग्रेसनै पहिलो पार्टी हो। जोसँग बहुमत छ। स्वाभाविक रूपमै कांग्रेसले पहिलो चरणमा नेतृत्व लिन्छ। यसमा अरू दलले स्वाभाविक मान्नुपर्छ। कोइरालाले संसदीय दलको निर्वाचनको विषयमा प्रतिक्रिया दिँदै भने, म उम्मेदवार हैन। मेरो समर्थन देउवाजीलाई छ। तर अर्कोतिर मेरो दाजु पनि उठ्दै हुनुहुन्छ त्यसैले म सोचेर मत दिन्छु। उनले आफू सरकारमा जाने विषयमा स्पष्ट पार्दै भने, मैले शेरबहादुरजीलाई भने ४ पटक जितेको छु एक पटक मन्त्री दिनुहोस् भनेको छु। कृषि मन्त्रालयमा मेरो रुचि हो। आइतबारै मात्र माओवादीको पदाधिकारी बैठक पनि बसेको थियो।"
"संसदीय दलको नेतामा माधवकुमार नेपाल चयन, प्रमुख सचेतकमा प्रकाश ज्वाला","काठमाडौंः नेकपा एकीकृत समाजवादीको संसदीय दलको नेतामा अध्यक्ष माधवकुमार नेपाल चयन भएका छन् । एकीकृत समाजवादीको संसदीय दलको बैठकले नेपाललाई सर्वसम्मत दलको नेता चयन गरेको हो । सोमबार बसेको बैठकले दलको उपनेतामा राजेन्द्र पाण्डेलाई चयन गरिएको पार्टी महासचिव वेदुराम भुसालले अन्नपूर्णलाई बताए। यस्तै, प्रमुख सचेतकमा प्रकाश ज्वाला चुनिएका छन् । यी हुन् नेकपा एकीकृत समाजवादी पार्टीका निर्णय"
कांग्रेस संसदीय दलको निर्वाचन पुस ६ गते,"काठमाडौंः नेपाली कांग्रेसको संसदीय दलको नेता चुन्न बुधबार निर्वाचन हुने भएको छ । निर्वाचन समितिले बुधबार संसदीय दल कार्यसमितिको निर्वाचन पुस ६ गते बिहान हुने जनाएको हो । आइतबार बसेको केन्द्रीय कार्यसम्पादन समितिको बैठकले संसदीय दलको निर्वाचनका लागि सहमहामन्त्री भीष्मराज आङ्दम्बेको नेतृत्वमा तीन सदस्यीय निर्वाचन समिति गठन गरेको थियो । कांग्रेसमा ८९ जना सांसद छन् । पार्टी सभापति शेरबहादुर देउवा, वरिष्ठ नेता रामचन्द्र पौडेल, शेखर कोइराला र महामन्त्री गगन थापा संसदीय दलको नेताका आकांक्षी हुन्।"
लिखु तामाकोशी१ दुरागाउँका वडा सदस्य विमल सुनुवारको निधन,"काठमाडौं : रामेछापको लिखु तामाकोशी१ दुरागाउँका वडा सदस्य विमल सुनुवारको निधन भएको छ। शनिबार दिउँसो भुजीमा भएको बोलेरो दुर्घटनामा घाइते ३९ वर्षीय सुनुवारको वीरेन्द्र अस्पताल, छाउनीमा उपचारको क्रममा गएराति निधन भएको वडा अध्यक्ष प्रदीप तामाङले जानकारी दिए। सुनुवारको आजै पशुपति आर्यघाटमा दाहसंस्कार हुने वडाअध्यक्ष तामाङले बताए। सुनुवार एमालेबाट निर्वाचित वडा सदस्य हुन्। जिल्ला प्रहरी कार्यालय रामेछापका अनुसार उमाकुण्ड लिग फुटबल हेर्न दुरागाउँबाट भुजी जाँदै गरेका यात्रु सवार बा ११ च ७५९१ नम्बरको बोलेरो भुजीको एकतारे छाँगामा दुर्घटना हुँदा ९ जना घाइते भएका थिए। दुर्घटनामा परी लिखुतामाकोशी गाउँपालिका१ कोटगाउँकी ३२ वर्षीया बिमला सुनुवार, २३ वर्षीया श्रृष्टी सुनुवार, ३४ वर्षीय राजकुमार थापा, ३० वर्षीया सीता कार्की, ३० वर्षीया मनिता खड्का, १६ वर्षीय नरेश खड्का, ४० वर्षीय दिपक सुनुवार र १९ वर्षीय सुजन भुजेलसमेत घाइते भएका हुन्। दुर्घटनामा गम्भीर घाइते भएकालाई पनि थप उपचारका लागि हेलिकोप्टरमा काठमाडौंमा ल्याइएको थियो। घाइतेमध्ये नेपाल भारत मैत्री अस्पतालमा बिमला सुनुवार, जोरपाटीस्थित अपाङ्ग हस्पिटलमा राजकुमार थापा र ट्रमा सेन्टरमा सृष्टि सुनुवार, नरेश खड्का, मनिता खड्काको उपचार भइरहेको एमाले युवा नेता दीपबहादुर पाख्रिनले जानकारी दिए।"
"२३ जना एसपीको काज सरुवा, यी जिल्लाका प्रहरी प्रमुख फेरिए (सूचीसहित)","काठमाडौं : २३ जना एसपीको काज सुरु गरिएको छ। प्रहरी प्रधान कार्यालयले सोमबार उनीहरूको काज सरुवा गरेको हो। प्रहरी उपरीक्षक बेलबहादुर पाण्डेका अनुसार ८ जिल्लाका प्रहरी प्रमुखसमेत फेरिएका छन्। प्रहरी प्रधान कार्यालयले बाँके, सर्लाही, सिन्धुली, कैलाली, पर्सा, धनुषा, झापा र सुर्खेतका प्रहरी प्रमुख फेरेको हो। जसअनुसार झापामा दुर्गाराज रेग्मी, पर्सामा कोमल शाह, धनुषामा विश्वराज खड्का, सर्लाहीमा नरेशराज सुबेदी, सन्तोष सिंह राठौर बाँके, योगेन्द्र सिंह थापा सुर्खेत र देवेन्द्रबहादुर पाललाई कैलालीमा काज सरुवा गरेको हो।"
गण्डकी प्रदेशमा कांग्रेसको नेतृत्वमा सरकार गठन गर्न पहल,पोखरा : नेपाली कांग्रेस गण्डकी प्रदेश समितिले प्रदेशमा नेपाली कांग्रेसको नेतृत्वमा गठबन्धनको सरकार बनाउन पहल गर्ने निर्णय गरेको छ। कांग्रेस गण्डकी प्रदेश समितिको आइतबारको बैठकले गठबन्धनका दलहरूको बहुमत भएकाले कांग्रेसको नेतृत्वमा सरकार बनाउन पहल गर्ने निर्णय गरेको समितिका सदस्य एवं प्रचारप्रसार समितिका उपप्रमुख शिरोमणि बरालले जानकारी दिए।
नयाँ सरकार गठनका लागि बहुमत पुर्याउन सात दिन,"काठमाडौं : राष्ट्रपति विद्यादेवी भण्डारीले आइतबार संविधानको धारा ७६ (२) अनुसार प्रधानमन्त्री पदमा दाबी गर्न सात दिनको समय दिएकी छन्। जसअनुसार अब प्रतिनिधिसभामा प्रतिनिधित्व गर्ने दुई वा दुईभन्दा बढी दलहरूको समर्थनमा बहुमत प्राप्त गर्न सक्ने प्रतिनिधिसभा सदस्यले यही पुस १० गते आइतबार साँझ ५ बजेभित्र आफ्नो दाबी पेस गर्नुपर्नेछ। तिनै नेतालाई नै राष्ट्रपति प्रधानमन्त्री नियुक्त गर्ने संवैधानिक व्यवस्था छ। धारा ७६ (१) बमोजिम प्रधानमन्त्री नियुक्ति गर्न कुनै पनि दलले स्पष्ट बहुमत प्राप्त गरेको नदेखिएको राष्ट्रपति कार्यालयका प्रवक्ता सागर आचार्यद्वारा जारी विज्ञप्तिमा उल्लेख छ। उक्त उपधारामा राष्ट्रपतिले प्रतिनिधिसभामा बहुमत प्राप्त संसदीय दलको नेतालाई प्रधानमन्त्री नियुक्त गर्ने र निजको अध्यक्षतामा मन्त्रिपरिषद् गठन हुने उल्लेख छ। निर्वाचन आयोगले प्रतिनिधिसभा सदस्य निर्वाचनको परिणामसहितको प्रतिवेदन मंसिर २९ गते राष्ट्रपतिसमक्ष पेस गरेको थियो। आयोगले समानुपातिक सांसदलाई आइतबार प्रमाणपत्र दिएको छ। उपधारा २ बमोजिम सात दिनभित्र सरकार नबने उपधारा ३ मा जान्छ। उक्त उपधारामा लेखिएको छ, प्रतिनिधिसभाको निर्वाचनको अन्तिम परिणाम घोषणा भएको मितिले ३० दिनभित्र उपधारा (२) बमोजिम प्रधानमन्त्री नियुक्ति हुन सक्ने अवस्था नभएमा वा त्यसरी नियुक्त प्रधानमन्त्रीले उपधारा (४) बमोजिम विश्वासको मत प्राप्त गर्न नसकेमा राष्ट्रपतिले प्रतिनिधिसभामा सबैभन्दा बढी सदस्यहरू भएको दलको संसदीय दलको नेतालाई प्रधानमन्त्री नियुक्त गर्नेछ। २ सय ७५ सदस्यीय प्रतिनिधिसभामा बहुमत पुर्याउन १ सय ३८ सिट चाहिन्छ। कांग्रेस र एमालेबाहेक कुनै पनि दुई दल मिल्दा बहुमत पुग्ने अवस्था छैन। कांग्रेसले ८९ एमालेले ७८ सिट जितेका छन्। माओवादीले ३२, रास्वपा २०, राप्रपा १४, जसपा १२, एकीकृत समाजवादी १०, जनमत ६, लोसपा ४, नागरिक उन्मुक्ति ३, राष्ट्रिय जनमोर्चा र नेमकिपाले ११ सिट जितेका छन्। स्वतन्त्रले ५ सिट जितेका छन्। दुई गठबन्धन चुनावी मैदान थिए। एउटा, कांग्रेस, माओवादी, एकीकृत समाजवादी (१०), लोसपा र जनमोर्चाको गठबन्धन थियो। अर्कातिर एमाले, राप्रपा र जसपाबीच तालमेल भएको थियो। पाँचदलीय गठबन्धन कायम रहे पनि बहुमत पुग्ने अवस्था छैन। उनीहरूको १ सय ३६ सिट मात्रै हुन्छ। एमाले, राप्रपा र जसपाको पक्षमा १ सय ४ सिट छ। सरकार गठन आह्वान भए पनि संसद बैठक बसेको छैन। न कुनै दलले संसदीय दलका नेता नै चयन गरेका छन्। दलहरूले नेता चयनको तयारी भने थालेका छन्। यद्यपि, उपधारा २ बमोजिम प्रधानमन्त्रीमा दाबी गर्न दलका नेता नभए पनि हुने अवस्था छ।"
राहदानी आवेदनका लागि साढे ३ बजेपछि मात्र अपोइन्टमेन्ट डेट लिन पाइने,"काठमाडौं : राहदानी बनाउन आवेदन दिँदा सेवाग्राहीले राहदानी विभागबाट लिनुपर्ने अपोइन्टमेन्ट डेटको समय परिवर्तन गरिएको छ। राहदानी विभागले सोमबार एक सूचना जारी गर्दै यस्तो समय परिवर्तन भएको जानकारी गराएको हो। विभागले गत साउन १७ गतेदेखि दैनिक बिहान ११ बजे राहदानी आवेदनका लागि अपोइन्टमेन्ट डेटको बुकिङ खोल्ने व्यवस्था कार्यान्वयनमा ल्याएको थियो। तर अब पुस ५ गतेदेखि लागू हुनेगरी अपराह्न साढे ३ बजेदेखि मात्र अपोइन्टमेन्ट डेट खोल्ने विभागले जनाएको छ। अपोइन्टमेन्ट डेट लिनका लागि एकै समयमा धेरै सेवाग्राहीबाट माग भइआएको र यसले सर्भरमा चाप देखिएका कारण यस्तो समय परिवर्तन गरिएको पनि विभागले जनाएको छ। 'प्रायःजसो जिल्ला र इलाका प्रशासन कार्यालयहरूले पनि सोही समयमा बुकिङ खोल्ने गरेको विभागमा जानकारी प्राप्त हुन आएको छ। जसकारण विभागको सर्भरमा अत्यधिक चाप पर्न गई वेबसाइटको पेज खुल्न समय लाग्ने र हाई ट्राफिक भोलुम भन्ने म्यासेज देखाउने गरेको छ', विभागले सोमबार जारी गरेको सूचनामा भनिएको छ। राहदानी लिनका लागि फाराम भरी अनलाइनबाट मिति र समय बुक गर्नुपर्छ। बुकिङ गरेको मिति र समयभन्दा अगाडि आएर लाइन बसेकै आधारमा विभागले सेवा दिँदैन। त्यसकारण आफ्नो बुकिङको दिन तोकिएको समयमा मात्र आउनुपर्ने व्यवस्था रहेको छ। यसरी अपोइन्टमेन्ट बुक गर्नका लागि बिहान कार्यालय समयपछि विभागका सर्भरमा बढी चाप पर्ने गरेको थियो। अपराह्न साढे ३ बजेपछि अपोइन्टमेन्ट डेट लिने व्यवस्था कार्यान्वयन गर्दा सर्भरमा समस्या कम हुने विभागले जनाएको छ।"
वन एक्स बेट मार्फत सट्टाबाजी गराउने दुई जना पक्राउ,"काठमाडौं : वन एक्स बेट लगायतका बेटिङ एप्लिकेसनमार्फत सट्टाबाजी लगाउन रकम संकलन गर्ने गराउने कार्यमा संलग्न रहेको अभियोगमा २ जनालाई सोमबार प्रहरीले पक्राउ गरेको छ। पक्राउ पर्नेमा भक्तपुर नगरपालिका१६ घर भई चाँगुनारायण नगरपालिका९ ताथली बस्ने ३१ वर्षीय सुनील चौगुठी र भक्तपुर नगरपालिका१२ घर भई सूर्यबिनायक नगरपालिका८ आदर्शटोल बस्ने २५ वर्षीय अजय भेले रहेका छन्। फिफा बिश्वकप २०२२ लगायत विभिन्न खेल तथा गतिविधिहरूमा सट्टाबाजी गर्ने प्रयोग हुने बेटिङ एपमार्फत सट्टेबाजी लगाउन रकम संकलन गर्ने गराउने कार्यमा एजेन्टहरू सक्रिय रहेको भन्ने सूचनाका आधारमा काठमाडौं उपत्यका अपराध अनुसन्धान कार्यालय मिनभवनबाट खटिएको प्रहरीले वन एक्स बेटका एजेन्टका रूपमा सक्रिय रहेका उनीहरूलाई पक्राउ गरेको हो। उनीहरूले विभिन्न प्रलोभन देखाई एजेन्ट बन्नका लागि प्रोत्साहित गर्ने गरेको, एजेन्टका रूपमा १ वर्षदेखि कार्य गर्न थालेको, रिडि नामक एप्लिकेसन बनाई कारोबार गर्ने गरेको र बढी रकम संकलन तथा भुक्तानी गर्ने एजेन्टहरू प्रोत्साहित हुने गरेको तथ्य खुलेको छ। साथै सुनीलको २३ वटा बैंकमा रहेका २५ वटा खाताहरूमध्ये ७ वटा बैंक खाताहरूबाट करिब १ वर्षको अवधिमा २ करोड ४५ लाख ७१ हजार ८ सय ९९ रुपैयाँ र अजयको विभिन्न १९ वटा बैंक खाताहरूमध्ये ५ वटा बैंक खाताहरूबाट करिब ६ महिनाको अवधिमा ६० लाख २९ हजार ९ सय १५ रुपैयाँ बराबरको कारोबार भएको अनुसन्धानबाट खुल्न आएको छ। उनीहरूलाई सट्टाबाजी गर्न गराउन नहुने कसूर अन्तर्गत थप अनुसन्धान एवं कारबाहीको लागि जिल्ला प्रहरी परिसर भक्तपुर पठाइएको छ।"
"खोटाङको बाक्सिला बजारमा भीषण आगलागी, पाँच घर जलेर नष्ट","खोटाङ : केपिलासगढी गाउँपालिका४ बाक्सिला बजारमा आज साँझ भीषण आगलागी भएको छ। जिल्लाको उत्तरी क्षेत्रका स्थानीय बासिन्दाको प्रमुख व्यापारिक केन्द्र बाक्सिला बजारस्थित स्थानीय दीपक गुरुङको घरबाट सुरु भएको आगो अहिले नियन्त्रण बाहिर रहेको प्रत्यदर्शीहरूले बताएका छन्। आगलागीबाट अहिलेसम्म पाँचवटा घर तथा दर्जनभन्दा बढी पसल जलेर नष्ट भएको इलाका प्रहरी कार्यालय बाक्सिलाले जनाएको छ। प्रहरीका अनुसार दीपक गुरुङ, रमेश परियार, शुभशेर राई र डिल्लीकुमार श्रेष्ठको घर पूर्णरूपमा जलेर नष्ट भएको हो। आगलागी नियन्त्रणमा लिन स्थानीय अकबर राईको घर भत्काउने काम भइरहेको गाउँपालिका उपप्रमुख गुरुराज राईले जानकारी दिए। 'आगलागी नियन्त्रणमा लिन गाउँपालिकाको जेसिबी प्रयोग गरेर स्थानीय अकबर राईको जल्दै गरेको घर ढाल्ने काम भइरहेको छ', उनले भने, आगलागी हुनुको कारण अहिलेसम्म पत्ता लागेको छैन। आगलागीबाट लाखौँको क्षति भइसकेको छ।' आगलागीमा परेका अकबर राईबाहेक अन्य सबैको घरमा पसल तथा होटल सञ्चालनमा रहेको गाउँपालिका उपप्रमुख राईले जानकारी दिएका छन्। दीपकको घरमा स्थानीय रत्ना गुरुङको कपडा पसल, रमेशको घरमा टेलर्स, शुभशेरको घरमा गाउँपालिका प्रमुख समीर राईको स्टेसनरी पसल तथा सोही घरको माथिल्लो तलामा इन्द्रा राईको होटल रहेको जनाइएको छ। डिल्लीकुमारको घरमा स्वयं डिल्लीकुमारको कपडा पसल तथा उनका छोरा पवन श्रेष्ठको कपडा र भाँडा पसल रहेको थियो। आगलागीबाट लाखौँको क्षति भएको अनुमान गरिएको गाउँपालिका उपप्रमुख राईले जानकारी दिए। जस्तापाताको छाना तथा ढुङ्गामाटोले बनेको परम्परागत घर भएका कारण आगलागी नियन्त्रणमा लिन समस्या भएको जिल्ला प्रहरी कार्यालय खोटाङका प्रमुख प्रहरी नायब उपरीक्षक मञ्जिल मुकारुङले जानकारी दिए। बाक्सिला बजारमा आगलागी हुनाका कारण अहिलेसम्म पुष्टि हुन बाँकी रहेको प्रहरीले जनाएको छ। आगलागीमा लाखौँको धनमाल जलेर नष्ट भए पनि अहिलेसम्म मानवीय क्षति भने हुन नपाएको प्रनाउ मुकारुङले जानकारी दिए।"
नेपाल र श्रीलंकाबीच पारस्परिक सहयोग र सहकार्यमा जोड,"काठमाडौं : नेपाल र श्रीलंकाबीच आपसी सहयोग र सद्भाव वृद्धि गरी द्विपक्षीय सम्बन्ध विस्तारमा ध्यान दिइनुपर्ने बताइएको छ। नेपाल र श्रीलंकाबीच कूटनीतिक सम्बन्ध कायम भएको ६५औँ वर्षको उपलक्ष्यमा नेपालस्थित श्रीलंकाली दूतावास र नेपाल विश्व सम्बन्ध परिषदले आयोजना गरेको कार्यक्रममा वक्ताहरूले पारस्परिक सहयोग र सहकार्यका आधारमा सम्बन्ध विस्तार गर्नुपर्ने धारणा व्यक्त गरेका हुन्। दक्षिण एसियाली क्षेत्रीय सहयोग सङ्गठन (सार्क) र असंलग्न आन्दोलनका संस्थापक राष्ट्र नेपाल र श्रीलंकाबीच पर्यटन, कृषि, शिक्षा, स्वास्थ, व्यापार, धार्मिक तथा सांस्कृतिक क्षेत्रमा सहयोग र सहकार्यको सम्भावना रहेकाले त्यसतर्फ ध्यान दिन कूटनीतिज्ञहरूले सम्बद्ध पक्षको ध्यानाकर्षण गरे। परराष्ट्रमन्त्री डा नारायण खड्काले धार्मिक तथा सांस्कृतिक दृष्टिले सुमधुर सम्बन्ध रहेको नेपाल र श्रीलंकाबीचको सम्बन्धलाई आर्थिक तथा सामाजिक गतिविधिसँग जोड्दै जनताको जीवनस्तर सुधारमा ध्यान दिनुपर्ने समय आएको बताए। नेपालको शिक्षा, स्वास्थ्य, पुनर्निमाणलगायतका क्षेत्रमा श्रीलङ्ककाको महत्त्वपूर्ण सहयोग रहेको चर्चा गर्दै मन्त्री डा खड्काले आउँदा दिनमा दुई देशबीचको सहयोग र सहकार्यलाई जोड दिई जनताको जीवनस्तर सुधारमा ध्यान दिनुपर्ने खाँचो औल्याए। नेपालका लागि श्रीलंकाली राजदूत हिमाली सुभाशिनी अरुणातिलकाले अधिकांश जनता बौद्ध धर्मावलम्बी रहेको श्रीलंकाको बुद्धको जन्मस्थल नेपालप्रति अगाध आस्था र विश्वास रहेको चर्चा गर्दै कूटनीतिका साथ आर्थिक सम्बन्ध विस्तारमा जोड दिई दुई देशका जनता लाभान्वित हुनसक्नुपर्ने धारणा व्यक्त गरे। नेपाल विश्व सम्बन्ध परिषद्का अध्यक्ष हेमन्त खरेलले नेपाल र श्रीलंकाबीचको सम्बन्धलाई सरकारका साथ जनस्तरमा समेत पुर्याउनुपर्नेमा जोड दिए। पूर्वविदेश सचिव एवं श्रीलङ्कका लागि पूर्वनेपाली राजदूत डा दुर्गाप्रसाद भट्टराईले सार्क मुलुकको सबैभन्दा सबल राष्ट्र श्रीलंकासँग व्यापार, जलविद्युत्, शिक्षा, स्वास्थ्य, पर्यटनलगायतका क्षेत्रमा सहकार्य गर्नसकिने सम्भावना रहेको धारणा व्यक्त गरे।"
कारको ठक्करबाट पैदलयात्रीको मृत्यु,काठमाडौं : काठमाडौंको टोखा नगरपालिका४ सेल्सबेरीमा कारको ठक्करबाट पैदलयात्रीको मृत्यु भएको छ। बा१२च १६१ नम्बरको कारको ठक्करबाट टोखा नगरपालिका४ बस्ने ७३ वर्षीय गोपाल गुरुङको आइतबार दिउँसो मृत्यु भएको हो। ठक्करबाट गम्भीर घाइते भएका उनको टिचिङ अस्पताल महाराजगंजमा उपचारका क्रममा मृत्यु भएको हो। ठक्कर दिएर फरार भएका कार चालकको प्रहरीले खोजी गरिरहेको छ।
इजाजतविना जडीबुटी ओसारपसार गर्ने दुई जना पक्राउ,जाजरकोट : इजाजतविना जडीबुटी ओसारपसार गर्ने दुई जनालाई प्रहरीले पक्राउ गरेको छ। डोल्पाबाट नेपालगञ्जतर्फ जाँदै गरेको भे१ख ३५१९ नम्बरको ट्रक चेकजाँच गर्दा इजाजतविनै जडीबुटी ओसारपसार गर्न लागेका दुई जनालाई जाजरकोट प्रहरीले सोमबार पक्राउ गरेको हो। पक्राउ पर्नेमा जाजरकोटको छेडागाड नगरपालिका७ का सुरेन्द्र शाही र ट्रक चालक बाँकेको कोहलपुर नगरपालिका१२ का खगेन्द्र खत्री रहेका जिल्ला प्रहरी कार्यालय जाजरकोटले जनाएको छ। ट्रकमा ८९ बोरा अर्थात दुई हजार एक सय ९२ किलोग्राम जटामसी र १७ बोरा अर्थात चार सय ७६ किलोग्राम पदमचाल फेला परेको थियो। बरामद गरिएको जडिबुटी आवश्यक कारबाहीका लागि डिभिजन वन कार्यालय जाजरकोटमा पठाइएको छ।
"मंगलबार दिउँसो देशको एउटा प्रदेशमा वर्षाको सम्भावना, तीन प्रदेशमा हिमपात","काठमाडौं : मंगलबार दिउँसो देशको एउटा प्रदेशमा वर्षाको सम्भावना देखिएको छ। मौसम पूर्वानुमान महाशाखाका अनुसार प्रदेश १ को पहाडी भूभागका एकदुई स्थानमा हल्का वर्षाको सम्भावना रहेको छ। यस्तै, प्रदेश १, बागमती प्रदेश र गण्डकी प्रदेशका उच्च पहाडी भूभागको एकदुई स्थानमा हल्का हिमपातको पनि सम्भावना रहेको महाशाखाले जनाएको छ। मंगलबार रातको समयमा प्रदेश १ को उच्च पहाडी तथा हिमाली भूभागको एकदुई स्थानमा हल्का हिमपातको सम्भावना रहेको छ।"
"मुस्ताङको घरपझोङमा एम्बुलेन्स छ, चालक छैनन्","जोमसोम : मुस्ताङको घरपझोङ४ जोमसोमकी न्हिमाढोका गुरुङ जोमसोम अस्पतालमा सुत्केरी भइन्। तर, उनले जन्माएको शिशुमा स्वास्थ्य समस्या देखियो। जोमसोम अस्पतालमा उपचार सम्भव नहुँदा शिशुलाई चिकित्सकले पोखरा रिफर गरे। न्हिमाढोकाका आफन्तले पोखरा लैजान घरपझोङ गाउँपालिकाको एम्बुलेन्स माग गरे। तर, चालक नहुँदा सम्भव भएन। शिशुलाई चालक अर्कै खोजेर गाउँपालिकाको एम्बुलेन्समा पोखरातर्फ लगिन्। तर,उनको शिशु अस्पताल नपुर्याउँदै बीचबाटोमै खेर गयो। यो गत मंसिर ४ गतेको घटना थियो। मुस्ताङको लोघेरक दामोदरकुण्ड गाउँपालिका ध्ये गाउँकी ल्हामोगुरुङको ६४ वर्षीय बुवा भुचिङ गुरुङ कलेजोसम्बन्धी समस्याले बिरामी पर्दा मंसिर २४ गते जोमसोम अस्पतालमा ल्याइयो। अस्पतालमा ल्याइएका उनलाई थप उपचारका लागि पोखरा रिफर गरियो। मुस्ताङको घरपझोङ गाउँपालिकामा भारतीय राजदूतावासले दिएको नयाँ एम्बुलेन्स छ। तर, एम्बुलेन्सकै लागि भनेर चालकको अझै व्यवस्थापन गरिएको छैन। पोखरा रिफर गरिएका गुरुङलाई लैजान एम्बुलेन्स खोजियो। तर ,घरपझोङ गाउँपालिकामा एम्बुलेन्स भएपनि चालक थिएनन्। उनलाई पनि थासाङको लेतेबाट अर्को चालक खोजेर घरपझोङको एम्बुलेन्समा पोखरा पठाइयो। मंसिर २९ गते फेरी घरपझोङ१ चिमाङ बस्ने मंगल थकाली पिसाबको समस्याले जोमसोम अस्पताल पुगे। तर,उनको उपचार पनि त्यहाँ सम्भव भएन। उनले पनि भाडाको गाडी रिजर्भ गर्नुपर्यो। जोमसोमका ७७ वर्षीय सोमत बहादुर विक मृगौला सम्बन्धी रोगले बिरामी परे। उनलाई जोमसोम अस्पतालबाट पोखरा लैजानुपर्ने भयो। पुस १ गते बिरामी परेका उनलाई अर्को प्राइभेट गाडी रिजर्भ गरी पोखरा लगियो। उनले चर्को शुल्क तिरेर प्राईभेट गाडीको व्यवस्था गर्नुपर्यो। यो त प्रतिनिधि पात्र मात्र हुन्। उनीहरू जस्ता धेरै सर्वसाधरणले एम्बुलेन्स सेवाबाट बञ्चित हुन परेको छ। मुस्ताङको घरपझोङ गाउँपालिकामा भारतीय राजदूतावासले दिएको नयाँ एम्बुलेन्स छ। तर, एम्बुलेन्सकै लागि भनेर चालकको अझै व्यवस्थापन गरिएको छैन। दूतावासले गत जेठ महिनामा गाउँपालिकालाई नयाँ एम्बुलेन्स उपहार दिएको थियो। गाउँपालिकाले एम्बुलेन्स सञ्चालन तथा व्यवस्थापन कार्यविधि २०७८ समेत तयार गरेको छ। कार्यविधिमा चालक व्यवस्थापनसहित अन्य एम्बुलेन्स सञ्चालन सम्बन्धी थुप्रै नियमहरू बनायो। तर, एम्बुलेन्सको उपयोग सम्बन्धमा प्रभावकारीता ल्याउन सकेको छैन। गाउँपालिकाले प्रशासनिक तथा जनप्रतिनिधिका लागि व्यवस्थापन गरिएकै चालकबाट एम्बुलेन्स सञ्चालन गर्दा प्रभावकारिता आउन नसकेको हो। अहिले पनि एम्बुलेन्स चलाउने जिम्मा गाउँपालिकाकै सरकारी गाडी चलाउने चालकलाई जिम्मा दिइएको छ। अस्पतालमा एम्बुलेन्स सेवाग्राहीले गाउँपालिकामा एम्बुलेन्स चालक नहुँदा यसप्रकारको समस्या उत्पन्न भएको हो। एम्बुलेन्स सेवाबाट पीडित जोमसोमकी सरिता विकले नागरिकको सेवाका लागि उपलब्ध एम्बुलेन्सलाई चालकको व्यवस्था गर्नपर्ने बताइन्। हामीले एम्बुलेन्स चालक खोजिरहेका छौं, हेभी र लाइट दुवै चलाउने चालक खोज्दैछौं ,अध्यक्ष लालचनले भने अहिले कामचलाउ मात्र गरिएको हो अब छिट्टै एम्बुलेन्स चालक नियुक्ती गछौं।' उनले स्वास्थ्य जस्तो संवेदनशील विषयमा स्थानीय तह जिम्मेवार हुनु पर्ने बताइन्। यस्तै, घरपझोङ१ चिमाङका मंगल थकालीले गाउँपालिकाले एम्बुलेन्स सेवालाई छिटो छरितो र सेवामैत्री बनाउन चालक राख्न कन्जुस्याई गरेको बताए। यता, घरपझोङ गाउँपालिकाका अध्यक्ष मोहनसिंह लालचनले एम्बुलेन्स चलाउने चालकको व्यवस्थापन चाँडै गरिने बताए। हामीले एम्बुलेन्स चालक खोजिरहेका छौं, हेभी र लाइट दुवै चलाउने चालक खोज्दैछौं ,अध्यक्ष लालचनले भने अहिले कामचलाउ मात्र गरिएको हो अब छिट्टै एम्बुलेन्स चालक नियुक्ती गछौं।' मुस्ताङको थासाङ३ को लेते प्राथमिक स्वास्थ्य केन्द्र र थासाङ१ टुकुचे स्वास्थ्य चौकीमा एम्बुलेन्ससहितको चालकको व्यवस्था गरिएको छ। उपल्लो मुस्ताङको लोमान्थाङ र लोघेकर दामोदरकुण्ड गाउँपालिकामा एम्बुलेन्स सुविधा छैन। मुस्ताङ जिल्ला अस्पतालमा एम्बुलेन्स भएपनि बिग्रिएर जीर्ण बनेको अस्पतालका मेसु डाविशाल तिवारीले जानकारी दिए। हामीले सबै प्रक्रिया पुर्याएर नयाँ एम्बुलेन्सको माग प्रदेश सरकार गर्दै कागजात पठाएका छौं,उनले भने, पक्कै पनि प्रदेश सरकारले चाँडै एम्बुलेन्स पठाउला। यस्तै, नेपाल रेडक्रस सोसाइटीको स्वामित्वमा रहेको एक एम्बुलेन्स पनि ज्यादै पुरानो भएर जीर्ण बनेको छ। सो एम्बुलेन्स भारतीय दूतावासको सहयोगमा प्राप्त भएको थियो। रेडक्रसका जिल्ला सभापति चन्द्रबहादुर थकालीले एम्बुलेन्स काम चलाउ अवस्थामा समेत नरहेको जानकारी दिए। मुस्ताङको जोमसोममा एम्बुलेन्स सेवा सुविधा प्रभावकारिता नहुँदा घरपझोङ गाउँपालिकासहित उपल्लो भेगका दुईपालिकाका बिरामीलाई थप उपचारका लागि पोखरा लैजान समस्या परेको हो।"
भित्र्याउने बेलामा वर्षा हुँदा धान उत्पादनमा कमी,"ढोरपाटन : समयमै वर्षा हुँदा बागलुङका किसानले असार र साउन महिनामै रोपाइँ गरे। रोपाइँपछि पनि नियमित वर्षात् हुँदा खेतमा लगाएको धान सप्रियो, किसान खुसी भए। जब धान पाक्यो र भित्र्याउने बेला भयो तब बेमौसमी वर्षा भयो। लगातारको वर्षाले भित्र्याउ नै आँटेको धानमा क्षति पुगेका कारण जिल्लामा धान उत्पादनमा गिरावट आएको हो। मध्यपहाडी जिल्ला भए पनि यहाँ विगतमा राम्रो धान उत्पादन हुन्थ्यो। तर यस वर्ष उत्पादनमा कमी आउँदा किसान मर्कामा परेका छन्। जिल्लामा यस वर्ष पाँच प्रतिशतले धान उत्पादनमा कमी आएको हो। बागलुङ नगरपालिका४ की स्थानीय तेजकुमारी केसी अघिल्ला वर्षमा १२ मुरी धान उत्पादन भएकामा यस वर्ष भित्र्याउने बेला परेको पानी क्षति पुर्याउँदा सात मुरी मात्रै स्याहारेको बताउँछन्। केसी भन्छन्, 'यसपाली धान निकै राम्रो भएको थियो, पोहोर परार सालकोभन्दा धेरै नै उत्पादन हुने आश थियो तर पाकेको धान स्याहार्ने बेला एक्कासी एक साता पानी पर्दा धेरै नोक्सान भयो, धान सबै खेतभरि भएको थियो, न उठाउन मिल्ने न टिप्न, हामी किसानलाई वर्षाले रुवाउनु रुवायो।' अहिलेकोभन्दा अघिल्ला सालमा झण्डै दोब्बरले धान उत्पादन हुँदासमेत आयातित खाद्यान्न किनेर उपभोग गरेको सुनाए। 'पहिलापहिला अहिलेकोभन्दा धेरै धान फल्थ्यो र त दोकाने चामल किनेर खानुपर्थ्यो, अहिले त झन्, निकै कम उत्पादन भएको छ, बाहिरबाट आएकै चामलले वर्ष गुजार्नुपर्ने भयो', केसीले भने। स्थानीय हरिप्रसाद सापकोटाले धानबालीमा ठूलो क्षति पुगेको भन्दै अहिलेसम्म राहत पाउन नसकेको गुनासो गरे। उनले बेमौसमी वर्षाका कारण यस वर्ष दोब्बरले धान उत्पादनमा कमी आएको बताए। असोज अन्तिम साताको वर्षाले आफ्नो ५० प्रतिशत धान नोक्सान भएको गुनासो गरे। सापकोटले भने, 'यो वर्ष बेमौसमको वर्षाले किसानलाई धेरै दुःखी बनायो, बर्खाभरि दुःख गरेर धान लगाइयो, भित्र्याउने बेला पानीले खेतबरी बनाइयो दियो, यसपाली धान धेरै फलेको थियो, पानी बेलामाथि पर्दा सिँचाइ पनि राम्रो भएको थियो, तर काट्ने बेला हप्ता दिन झरी पर्दा नोक्सान बेहोर्नुपर्यो। कृषिज्ञान केन्द्र बागलुङका प्रमुख भानुभक्त भट्टराईले बेमौसमी वर्षाका कारण बागलुङका किसानले समस्या भोग्नुपरेको बताए। उनले यस वर्ष धान उत्पादनमा पाँच प्रतिशतभन्दा बढीले कमी आएको बताए। अहिले पनि बागलुङ धानमा आत्मनिर्भर नरहेको भन्दै त्यसमाथि वर्षाले नोक्सानी गरेको उनको भनाइ छ। 'यस वर्ष धान राम्रो हुन्छ भन्ने अनुमान हामीहरुले गरेका थियौँ, किनकी समयमै वर्षा भएको थियो, त्यसले गर्दा सिँचाइ पर्याप्त भएको थियो, अलिकति धाउन रोपाइँको क्षेत्र पनि बढेको थियो', प्रमुख भट्टराईले भने, 'जिल्लाको सबै ठाउँमा होइन केही ठाउँमा धेरै नै क्षति पुगेको थियो।' गत वर्ष जिल्लाभर पाँचभन्दा केही बढी हेक्टर क्षेत्रफलमा धान लगाइएकामा यस वर्ष छ हजारभन्दा बढी हेक्टर क्षेत्रफलमा रोपाइँ भएको थियो। सिँचाइ राम्रो भएपछि जिल्लामा धान उत्पादन बढ्ने आँकलन गरिएको उनको भनाइ छ। अघिल्लो वर्ष १८ हजार तीन सय ५४ मेट्रिकटन धान उत्पादन भएकामा यस वर्ष १८ हजार छ सय ९० मेट्रिकटन धान उत्पादन भएको भट्टराईले बताए। तुलनात्मकरूपमा केही बढेको देखिए पनि खेतीयोग्य जमिन बढ्दा उत्पादन पनि बढ्नुपर्ने हो। तर त्यसो हुन सकेन। बागलुङमा ४६ हजार एक सय ४८ हेक्टर क्षेत्रफल खेतीयोग्य जमिन रहेकामा ३० हजार पाँच सय २३ हेक्टर क्षेत्रफलमा मात्रै खेती हुँदै आएको छ। छ हजार एक सय ४८ हेक्टर क्षेत्रफलमा मात्रै सिँचाइको सहज पहुँच पुगेको छ। त्यसमध्ये बाह्रै महिना सिञ्चित क्षेत्र दुई हजार सात सय ७५ हेक्टर रहेको छ।"
छाडा चौपाया व्यवस्थापन गर्दै सिद्धार्थनगर,"भैरहवा : रुपन्देहीको सिद्धार्थनगर नगरपालिका (भैरहवा) ले नगर क्षेत्रमा रहेका छाडा चौपाया (गाईगोरु) व्यवस्थापन गर्न सुरु गरेको छ। छाडा छाडिएको गाईगोरुले सवारी दुर्घटनाका साथै नगरको सौन्दर्यमा पनि असर पारेकाले नगरपालिकाले राष्ट्रिय गौँ संरक्षण तथा अनुसन्धानको केन्द्रसँगको सहकार्यमा छाडा चौपाया (गाईगोरु) व्यवस्थापन गर्न सुरु गरेको सिद्धार्थनगर नगरपालिकाका मेयर इश्तियाक अहमद खानले बताए। छाडा छाडिएको गाई गोरुको व्यवस्थापन गर्न सुरु गरेका छौं उनले भने, सुन्दर नगर बनाउनमा नगरवासीले पालेका गाई गोरु पनि अबदेखि छाडा नछाडने हामी विश्वस्त छौँ। अन्य पालिका, खुला सीमाका कारण भारतबाट र नगरवासीले पनि पालेका गाई गोरु छाडा छाड्ने गर्दा नगरपालिकामा छाडा चौपायाको समस्या देखिएको नगरपालिकाले जनाएको छ। छाडा चौपायाले नगरको सौन्दर्यका लागि लगाइएका फूल, बिरुवा, धानखेत लगायतमा नोक्सानी भएको छ। भारतबाट छाडा गाई गोरुको प्रवेश नियन्त्रणका लागि सशस्त्र प्रहरी र छिमेकी पालिकाबाट प्रवेश नियन्त्रणका लागि नेपाल प्रहरीले सहयोग गर्ने नगरपालिकाको कार्यालयले जनाएको छ। व्यवस्थापनका लागि नेपाली सेना र नेपाल प्रहरीको सहयोगमा नगर क्षेत्रबाट छाडा चौपायालाई एकत्रित गरी राख्न सुरु गरिएको नगरपालिकाका प्रमुख प्रशासकीय अधिकृत नवराज पौड्यालले बताए। तत्कालका लागि छाडा चौपायालाई एकत्रित गरेर राख्न व्यवसायी कृष्णप्रसाद शर्माले होलिडङ सेन्टरका रूपमा जग्गा उपलब्ध गराएका छन्। नगरपालिकाको कार्यालयले एकत्रित गरेको छाडा चौपायालाई अनुसन्धान केन्द्रले बर्दघाटस्थित गौशालामा लगेर पालन पोषण गर्ने उनले बताए। उनका अनुसार केन्द्रले उक्त चौपायाहरूको स्वास्थ्य स्थित लगायत अवस्थाबारे नगरपालिकाको कार्यालयलाई जानकारी समेत गराउनेछ। नगरपालिकाको कार्यालयले वडा नम्बर ११ स्थित नगरपालिकाको स्वामित्तवमा रहेको जग्गामा कान्जी हाउस निर्माणको प्रक्रिया पनि अघि बढाइएको सिद्धार्थनगर नगरपालिकाको उपमेयर उमा अधिकारीले बताइन्। उक्त हाउसलाई छाडा चौपायाको व्यवस्थापनका लागि होल्डिङ सेन्टरका रूपमा प्रयोग गरिने उनले बताइन्। केही नगरवासीले गाई गोरु दिउँसो गोठमा राखेर साँझ छाड्ने गरेको पाइएकाले त्यस्ता कार्य नगर्न उनले आग्रह गरिन्। नगरपालिकाको मुख्य समस्या मध्य एक छाडा चौपाया व्यवस्थापन गर्न सुरु गरिसकेका छौँ मेयर खानले भने, अर्को फोहोरमैला व्यवस्थापनका लागि पनि गृहकार्य भइरहेकोले त्यो पनि छिट्टै समाधान हुन्छ। नगर क्षेत्रमा देखिएका समस्या क्रमशः प्राथमिकताका आधारमा समाधान गर्दै लगिने उनको भनाइ छ।"
झापाको चारआली जंगलमा एक दम्पतीको शव कुहिएको अवस्थामा फेला,"झापा : झापाको मेचीनगर नगरपालिका १३ स्थित चारआली जंगलमा एक दम्पतीको शव फेला परेको छ। मृत्यु हुनेमा अर्जुनधारा नगरपालिका११ निवासी ५२ वर्षीय नेत्रकुमार इङनाम लिम्बु र उनकी श्रीमती रहेको इलाका प्रहरी कार्यालय काँकडभिट्टाका डीएसपी ज्ञानकुमार महतोले जानकारी दिए। श्रीमानको नाम खुलेपनि श्रीमतीको नाम नखुलेको डीएसपी महतोले बताए। दुवै जनाको शव ७० प्रतिशत कुहिएको अवस्थामा फेला परेको हो, उनले भने, पुरुष झुन्डिएको र महिला भुइँमा लडेको अवस्थामा भेटिएको हो, शवको प्रकृति हेर्दा करिब १० दिनअघि मृत्यु अनुमान गर्न सकिन्छ। दुवै जनाले सँगै आत्महत्या गरेका हुन वा अन्य कुनै कारण हो अहिले नै भन्न सकिने अवस्था छैन।' प्रहरीले घटनास्थलबाट एउटा दाउ, दुई जोर चप्पल, रस्सी फेला पारेको छ। सोमबार दिउँसो साढे २ बजे जंगलभित्र घाँस दाउ टिप्न गएका स्थानीयले शव देखेपछि तत्काल प्रहरीलाई खबर गरेका थिए। त्यसपछि डीएसपी महतोको नेतृत्वमा प्रहरी टोली घटनास्थल पुगेका थिए। दुवै शव कुहिएकोले प्रहरीलाई सनाखत गर्न समस्या परेको थियो। मृतकका दाजुले शवको पहिचान गरेका थिए। कानुनी प्रक्रिया पूरा गरी दुवै शवलाई पोष्टमार्टमका लागि बिपी कोइराला स्वास्थ्य विज्ञान प्रतिष्ठान धरान पठाउन लागेको प्रहरीले जनाएको छ।"
सोलुखुम्बुको चार स्थानमा 'फोर जी' विस्तार हुँदै,"सोलुखुम्बु : सोलुखुम्बुको चार स्थानमा नेपाल टेलिकमको 'फोर जी' टावर बन्ने भएको छ। जिल्लामा फोरजी तथा नेटवर्क सेवा भरपर्दो बनाउनका लागि नेपाल टेलिकमले सोताङ, महाकुलुङ र थुलुङ दुधकोशी गाउँपालिकामा टावर निर्माण गर्न लागेको हो। सोताङ गाउँपालिकाको दिम्मबल डाँडाको पाथीभरा र चेपेल धर्मडाँडाको थलाखम, महाकुलुङको कोलम डाँडा र थुलुङ दुधकोशीको जालिम डाँडामा निर्माणका लागि सर्वे भएको छ। नेपाल टेलिकम ओखलढुंगाका वरिष्ठ इन्जिनियर धर्म महर्जनको नेतृत्वमा आएको टोलीले मंसिर १२, १३ र १४ गते सर्वे गरेर फर्किएको नेपाल टेलिकम सोताङका प्रमुख कुमार बस्नेतले जानकारी दिए। सर्वे पास भइसकेकाले काम सुरु भएको एक महिनाभित्र निर्माण सम्पन्न हुने गरी आगामी माघबाट काम सुरु गर्ने प्रमुख बस्नेतले बताए। टावर सञ्चालन भएपछि जिल्लाको कोशी पारीसहित खोटाङको विभिन्न क्षेत्रमा समेत मोबाइल नेटवर्क तथा फोरजी सेवा भरपर्दो हुने टेलिकमले जनाएको छ।"
२६ वर्षमा पनि बनेन बागलुङकुश्मीशेरा सडक,"बलेवा : जिल्लाको दक्षिण क्षेत्रलाई जोड्नेगरी २६ वर्षअघि निर्माण थालिएको बागलुङकुश्मीशेरा सडकमा अहिले पनि सर्वसाधारण जोखिमपूर्ण यात्रा गर्छन्। मालढुङ्गादेखि कुश्मीशेरासम्मको २१ किमी सडकको ठाउँठाउँमा गएका पहिरा तथा मर्मत नभएको कच्ची सडकका खाल्डाखुल्डीले सर्वसाधारण जोखिमपूर्ण यात्रा गर्न बाध्य भएका हुन्। बागलुङ नगरपालिका१ मालढुङ्गादेखि वडा नं १० को गलुवासम्मको एक किमी सडक कच्ची छ। गलुवाकै दव्ल्याङमा दुई वर्षअघि झरेको पहिरो नरोकिँदा यात्रा थप जोखिमपूर्ण बनेको हो। यो पहिरो रोकथाम तथा नियन्त्रणका लागि पूर्वाधार कार्यालय बागलुङले तयार पारेको लागत अनुमान मन्त्रालयमा पुगेर थन्किएको छ। कार्यालयले पहिरो नियन्त्रणका लागि रु एक करोड ३१ लाख ७७ हजार आठ सय ३७ को लगत अनुमान गरेको छ। 'गत वर्ष नै पहिरो नियन्त्रणका लागि लागत अनुमान गरेर पठाएका हौँ, तर बजेट चार लाख मात्रै आयो', कार्यालयका इञ्जिनियर कृष्ण गौतमले भने, 'सामान्य पहिरो पन्छाएर सडक खुलाउनसमेत नपुग्ने बजेटले पहिरो रोकथाम गर्न सकिएन।' वर्षायाममा बगिरहने पहिरो नियन्त्रणका लागि हिउँदमा सरोकारवालाको चासो नहुने सर्वसाधारणको गुनासो छ। 'बर्खाभरि हिउँद लागेपछि पहिरो रोक्ने काम होला भनेर आशा गर्छौं तर हिउँदमा सुनसान हुन्छ', बागलुङ नगरपालिका१२ अमलाचौरका कमल हमालले भने, 'पहिरो खस्न थालेपछि मात्रै कामको चर्चा हुन्छ।' पहिरो पन्छाउन मात्रै बागलुङ नगरपालिकाले दुई वर्षमा १० लाख खर्च गरेको छ। गत वर्ष नगरपालिकाले विनियोजन गरेको २० लाख बजेटबाट तयार भएका संरचना पहिरोले बगाएको छ। विसं २०७२ मा सडक विभागले कालोपत्र गरेको गलुवादेखि पाग्जासम्मको चार किमी खण्डको ठाउँठाउँमा खसेको पहिरोले सडक नै जोखिममा छ। कतै सडक भासिएको छ भने कतै सडकमाथिबाट आएको पहिरोले सडक नै पुरिएको छ। लामो समय बितिसक्दासमेत सडकको पहिरो सवारीसाधन एकतर्फी चल्ने गरी पन्छाउने गरिएको स्थानीय ज्ञानेन्द्र ढकाल बताउँछन्। पूर्वाधार विकास कार्यालय पर्वतले कालोपत्र गरेको पाग्जादेखि सरङ्गेसम्मको १० किमी खण्डमा खसेका पहिरोकोसमेत अवस्था उस्तै छ। 'पहिरो नियन्त्रणका लागि पहल भइरहेको छ, स्थानीय सरकारको बजेटले मात्रै थेग्ने अवस्था नरहेकाले माथिल्लो निकायमा पहल गरेका छौँ', बागलुङ नगरपालिकाका उपप्रमुख राजु खड्काले भने, 'अर्थमन्त्रीसँग सिधा संवाद गरेका छौँ, आशा छ हिउँदमा काम हुने वातावरण बन्छ।' सडकको दुरावस्थाले बागलुङलाई नै गिज्याइरहेको भान हुने गरेको छ। बागलुङका मुख्य सडकमध्ये पर्ने यो सडक विभिन्न समयमा विभिन्न योजनामार्फत खण्डखण्डमा कालोपत्र भएको भए पनि अझै दुई किमी सडक कच्ची नै छ। मालढुङ्गादेखि दब्ल्याङसम्मको खण्ड कालीगण्डकी करिडोरसमेत पर्ने भएकाले कालोपत्र गरिएको छैन। बागलुङ नगरपालिका१२ अमलाचौरको सरङ्गेदेखि टाकुरीसम्मको एक किमी खण्डमा कसैको आँखा नपरेको स्थानीय प्रेम शर्माले बताए। बागलुङ नगरपालिकामा पर्ने उक्त खण्ड जैमिनी र बरेङ गाउँपालिकाको प्रयोगमा आउने भएकाले चपेटामा परेको हो। उपयोग कम हुने भएकाले बागलुङ नगरपालिकाले कम महत्व दिने गरेको छ भने आफ्नो भूगोल नभएकाले जैमिनी नगरपालिका र बरेङ गाउँपालिकालाई त्यहाँ बजेट खर्चिन कठिन छ। 'बीचमा परेको बाटो नबन्दा दुःख पायौं', शर्माले भने। यो खण्ड कलोपत्रका लागि जैमिनी नगरपालिकाले ५०५० प्रतिशत साझेदारीको प्रस्ताव गरेको छ। तर पूर्वाधार कार्यालय बागलुङसँग साझेदारीको बजेट नहुने भएकाले आगामी वर्षको कार्यक्रममा बजेट माग गरिने कार्यालयका निमित्त प्रमुख महेन्द्र शर्माले बताए। रासस"
ट्रकले मोटरसाइकललाई ठक्कर दिँदा झापामा एक महिलाको मृत्यु,झापा : ट्रकले मोटरसाइकललाई ठक्कर दिँदा झापामा एक महिलाको मृत्यु भएको छ। इलाम जिल्ला रोङ गाउँपालिका ६ की २३ वर्षीया उषा राई मृत्यु भएको जिल्ला प्रहरी कार्यालय झापाले जनाएको छ। प्रहरीका अनुसार पूर्वपश्चिम राजमार्ग अन्तरगत मेचीनगर नगरपालिका१३ मा आइतबार राती साढे ८ बजे ना ८ ख ३३३६ नम्बरको ट्रकले मे ७ प १७२७ नम्बरको मोटरसाइकललाई ठक्कर दिएको थियो। ट्रकको ठक्करबाट मोटरसाइकलको पछाडि सवार राई गम्भीर घाइते भएकी थिइन्। घाइतेलाई उपचारका लागि बिर्तामोडस्थित बीएण्डसी अस्पतालमा लगिएको र उनको उपचारको क्रममा मृत्यु भएको प्रहरीले जनाएको छ। ट्रक र ट्रक चालक पाँचथर मिक्लाजुङका सुन्दरराज आङदाम्बेलाई इलाका प्रहरी कार्यालय धुलाबारीले नियन्त्रणमा लिएको छ।
सिद्धार्थनगरमा सूर्तिजन्य पदार्थको बिक्री वितरणमा प्रतिबन्ध,"भैरहवा : रुपन्देहीको सिद्धार्थनगर नगरपालिकाले सूर्तिजन्य पदार्थको बिक्री वितरणमा प्रतिबन्ध लगाउने निर्णय गरेको छ। सिद्धार्थनगरको नगर कार्यपालिकाको बैठकले गुट्खा प्रकृतिका सूर्तिजन्य पदार्थको बिक्री वितरणमा प्रतिबन्ध लगाउने निर्णय गरेको हो। गुट्खा प्रकृतिका सूर्तिजन्य तयारी पदार्थको सेवनले जनस्वास्थ्यमा असर गर्नुका साथै सोबाट निस्किने फोहोरले नगरको सौन्दर्यतामा समेत असर पारेकोले नगर क्षेत्रमा गुट्खा प्रकृतिका सूर्तिजन्य पदार्थको बिक्री वितरणमा प्रतिबन्ध लगाइएको सिद्धार्थनगर नगरपालिकाका प्रमुख प्रशासकीय अधिकृत नवराज पौड्यालले बताए। सिद्धार्थनगरलाई क्लिन, ग्रिन र इको फ्रेन्डली सिटी बनाउनु हाम्रो उद्देश्य हो सिद्धार्थनगर नगरपालिका मेयर ईश्तियाक अहमद खानले भने, त्यसैअनुरूप गुट्खा प्रकृतिका सूर्तिजन्य पदार्थको बिक्री वितरणमा प्रतिबन्ध लगाइएको हो। उनले यस निर्णयले सुरुवाती चरणमा व्यवसायी र गुट्खा पारखीहरूलाई समस्या जस्तो अनुभूति हुनसक्ने भएपनि यसले नगर सुन्दर र सफा राख्न मद्दत पुग्ने बताए। नगरपालिका कार्यालयले गुट्खा प्रकृतिका सूर्तिजन्य पदार्थको विक्री वितरणमा प्रतिबन्धको ३५ दिने सार्वजनिक सूचना जारी गर्दै भनेको छ सो अवधी (३५ दिन) पश्चात पनि गुट्खा प्रकृतिका सूर्तिजन्य पदार्थको बिक्री वितरण गरेको पाइएमा प्रत्येक पटक व्यवसायीलाई पाँच हजारका दरले जरिवानाले लिइनेछ।"
"जीप दुर्घटना हुँदा एक जनाको मृत्यु , पाँच घाइते",उदयपुर : उदयपुरको कटारी नगरपालिका१० मा आज बोलेरो जीप दुर्घटना हुँदा एक जनाको मृत्यु भएको छ भने ५ जना घाइते भएका छन्। गम्भीर घाइते भएका उदयपुरकै ताप्ली गाउँपालिका १ का ६५ वर्षीय मिनबहादुर सार्कीको उपचारका लागि अस्पताल लैजादै गर्दा बाटोमै मृत्यु भएको हो। प्रदेश २०१००१ च ००५० नम्बरको बोलेरो जीप आज बिहान पौने ९ बजे अनियन्त्रित भएर सडकबाट अन्दाजी एकसय मिटर तल खसेको थियो। अन्य घाइतेहरूलाई उपचारका लागि कटारी अस्पताल पठाइएको छ। बोलेरो चालक नियन्त्रणमा रहेको जिल्ला प्रहरी कार्यालय उदयपुरले जनाएको छ।
मोरङको सुन्दरहरैंचामा विद्यालय गएका दुई बालिका बलात्कृत,"विराटनगर : मोरङको सुन्दरहरैंचामा विद्यालय गएका दुई बालिका बलात्कृत भएका छन् । प्रहरीका अनुसार दुवै बालिका १४ वर्षका छन् । विद्यालय गएका दुवै बालिका घर नफर्किएपछि सोधीखोजी गर्दा घटना बाहिरिएको हो । सुन्दरहरैंचा नगरपालिका३ र ५ घर भएका बालिका बलात्कृत भएको मोरङ प्रहरीका प्रवक्ता डीएसपी दीपक श्रेष्ठले जानकारी दिए । उनका अनुसार यही पुस १ गते शुक्रबार दुवैजना विद्यालय जान भनेर घरबाट हिँडेका थिए । विद्यालय बन्द रहेको थाहा पाएपछि उनीहरु सुन्दरहरैंचाकै गौशालामा भलिबल हेर्न गए । भलिबल आयोजनास्थलमा भेटिएका सुन्दरहरैंचा४ का २० वर्षीय सचिन तिम्सिना र सुन्दरहरैंचा६ का २१ वर्षीय प्रताप तामाङले ललाइफकाइ होटलमा लगेर दुवैजनालाई बलात्कार गरेको प्रहरीको प्रारम्भिक अनुसन्धानबाट खुलेको छ । उनीहरुले सुन्दरहरैंचा७ बेलगाछीमा रहेको होटल दरबार इन, रेस्टुरेन्ट एन्ड लजको दोस्रो तलाको अलगअलग कोठामा रातभर राखेर बालिकालाई बलात्कार गरेको प्रहरीले जनाएको छ । पढ्नलाई विद्यालय गएका बालिका राति अबेरसम्म घर नफर्किएको जानकारी दिँदै अभिभावकले खोजीका लागि सहयोग गर्न प्रहरीलाई आग्रह गरेका थिए । भोलिपल्ट अर्थात शनिबार मात्रै उनीहरु घर फर्किए । अभिभावक र प्रहरीले सोधीखोजी गर्दा दुवै बालिकाले आफूहरु बलात्कृत भएको जानकारी गराएपछि घटना बाहिर आएको डीएसपी श्रेष्ठले बताए । उनका अनुसार पीडित बालिकाका अभिभावकले दिएको किटानी जाहेरीका आधारमा बलात्कारमा संलग्न दुवै जनालाई पक्राउ गरिएको छ । अभिभावकले इलाका प्रहरी कार्यालय बेलबारीमा आइतबार साँझ जाहेरी दिएका थिए । त्यसलगत्तै खटिएको प्रहरी निरीक्षक खगेन्द्र धमला नेतृत्वको टोलीले घटनामा संलग्नलाई उनीहरुकै घरबाट पक्राउ गरेको हो । तिम्सिना र तामाङलाई सहयोग गर्ने सुन्दरहरैंचा५ का २० वर्षीय बेन्जु चौधरी र सुन्दरहरैंचा६ का २० वर्षीय पदम कार्कीलाई पनि प्रहरीले नियन्त्रणमा लिएको छ । प्रहरीका अनुसार चौधरी र कार्की घटनाका मतियार हुन् । उनीहरुले तिम्सिना र तामाङसँग बालिकाको भेट गराउने, होटलको कोठा मिलाइदिने, खानेकुराको व्यवस्था गरिदिने तथा बलात्कारपछि बालिकालाई गर्भनिरोधक औषधि उपलब्ध गराउने काम गरेको प्रारम्भिक अनुसन्धानबाट खुलेको छ । प्रहरीका अनुसार बलात्कारको सिकार भएका बालिका स्थानीय विद्यालयको कक्षा ८ र ९ मा अध्ययनरत छन् । विराटनगरको कोसी अस्पतालमा उनीहरुको स्वास्थ्य परीक्षण गराउने तयारी प्रहरीको छ । बलात्कारमा संलग्नविरुद्ध जबरजस्ती करणी मुद्दा चलाउन अदालतबाट सोमबार म्याद थप गरेर प्रहरीले घटना अनुसन्धानको बाँकी प्रक्रिया अघि बढाउने भएको छ ।"
फोहोरलाई छ प्रकारमा छुट्याएर संकलन गर्दै चन्द्रागिरि,"काठमाडौं : फोहोरलाई कुहिने र नकुहिने गरी छुट्याउने कार्य चुनौतीपूर्ण भइरहेको बेला चन्द्रागिरि नगरपालिकाले फोहोरलाई छ थरी झोलामा छुट्टाछुट्टै सङ्कलन गर्ने तयारी सुरु गरेको छ । नगरवासीलाई घरबाट निस्किने फोहोरको अधिकांश भाग आफैं व्यवस्थापन गर्न लगाउने उद्देश्यले एउटा घरलाई छवटा अगलअलग झोला वितरण गरिनेछ । नगरपालिका प्रमुख घनश्याम गिरीका अनुसार यसले संकलन हुने फोहोरको परिमाण उल्लेख्यरुपमा घटाउन र बाँकी फोहोर दीर्घकालीनरुपमा व्यवस्थापन गर्न यस्तो कार्यक्रम सुरु गरिएको हो । यस अन्तर्गत नगरवासीलाई हरियो, रातो, कालो, सेतो, नीलो र पहेंलो गरी छ प्रकारका झोला वितरण गरिनेछ । साथै उनीहरुलाई हरियो झोलामा तरकारीलगायतका खाद्यपदार्थबाट निस्किएका फोहोर राख्न भनिने छ । सम्भव भएसम्म हरियो झोलामा सङ्कलन हुने फोहोरबाट मल बनाउन उत्प्रेरित गर्ने नगरपालिकाको अवधारणा छ । यसैगरी रातो रङको झोलामा सिसा र सिसाजन्य फोहोर राख्न र त्यसलाई आफैंले कवाडीमा बेच्न प्रेरित गरिनेछ । कालो झोलामा प्लाष्टिक र प्लाष्टिकजन्य फोहोर राख्ने र त्यसलाई पनि नगरवासी आफैँले बेच्नका लागि प्रेरित गरिनेछ ।सेतो झोलामा कागज र कागजजन्य फोहोर थुपार्ने र त्यसलाई समेत कागज पुनः प्रयोग गर्नेलाई बेच्नका लागि प्रेरित गरिने छ । फलाम र कवाडीजन्य अन्य सामान थुपार्न निलो रङको झोला उपलब्ध गराइनेछ । त्यसलाई पनि नगरवासी आफैँले बेच्न सक्नेछन् । यसैगरी व्यक्तिगत तवरमा व्यवस्थापन गर्न नसकिने स्यानिटरी प्याड, डाइपरआदि फोहोरलाई पहेँलो झोलामा सङ्कलन गर्न प्रेरित गरिने छ । कुहिने फोहोरमा माटो र धानका भुस र बिरुवाका पात राखेर नगनाउने गरी मल बनाउन सकिन्छ, नगरपालिकाबाट तयार गरिएको सन्देशमा उल्लेख छ । यसका साथै फोहोरलाई सङ्कलक नआएको बेला घरभित्र राख्न र संकलक आएको बेलामा मात्र बाहिर निकाल्न पनि नगरपालिकाले आह्वान गरेको छ । कुहिने फोहोर मलका रुपमा र नकुहिने फोहोर पैसाका रुपमा नगरवासीलाई नै फिर्ता दिने उद्देश्यले यो कार्यक्रम गर्न लागेका हौं,' प्रमुख गिरीले भने। फोहोरको प्रकृतिअनुसार छुट्याउनका लागि झोला मात्र वितरण नगरी कुन दिन कुन टोलमा छ वटामध्ये कुन प्रकारको फोहोर उठ्छ भन्नेसमेत तय गरिने छ र नगरबासीलाई यसैअनुसार सूचना दिइने नगरपालिकाकी विपद् व्यवस्थापन शाखाप्रमुख भद्रा अर्यालले जानकारी दिए। उनका अनुसार नगरपालिकाभित्र कूल छ वटा संस्थाले फोहोर सङ्कलन गरिरहेका छन् । तिनलाई पनि निश्चित बार निश्चित प्रकारको फोहोर मात्र उठाउने गरी प्रशिक्षित गरिने छ । घरको फोहोर त्यसको प्रकृतिअनुसार अलगअलग भाँडामा सङ्कलन गर्ने बानी लगाउन यसो गरिएको नगरप्रमुख गिरी बताउनुहुन्छ । अहिले प्लाष्टिकको झोलामा अलगअलग फोहोर संकलन गर्न लगाउने र पछि विस्तारै बलियो भाडा दिने सोचाइ नगरपालिकाको छ । रासस"
ट्याक्टरमा मोटरसाइकल ठोकिँदा एक जनाको मृत्यु,"कञ्चनपुर : कञ्चनपुरको कृष्णपुर नगरपालिका५ मछलिपुल नजिकै ट्याक्टरमा मोटरसाइकल ठोकिँदा एक जनाको मृत्यु भएको छ। हिजो साँझ ६ बजे सुदूरपश्चिम प्रदेश ०१ ००८ प ५५ ८७ नम्बरको मोटरसाइकलले सोही दिशातर्फ जाँदै गरेको म १ प ६१ ८९ नम्बरको स्कुटरलाई ओभरटेक गर्ने क्रममा विपरीत दिशाबाट आउँदै गरेको से२ त ८२० नम्बरको ट्याक्टरमा ठोकिँदा दुर्घटना भएको हो। मृत्यु हुनेमा ५५८७ नम्बरका मोटरसाइकल चालक शुक्लाफँटा नगरपालिका८ का ३० वर्षीय कृष्ण साउद रहेका छन्। उनको उपचारका क्रममा मायामेट्रो अस्पताल धनगढीमा गएराति ९ बजे मृत्यु भएको हो। तीनवटै सवारी साधन, स्कुटर चालक र ट्याक्टर चालकलाई नियन्त्रणमा लिएको इलाका प्रहरी कार्यालय गुलरीयाले जानकारी दिएको छ।"
जाजरकोट महोत्सव पुस ११ देखि,"जाजरकोट: चौथो जाजरकोट महोत्सव आगामी पुस ११ गतेदेखि हुने भएको छ। कर्णाली समृद्धिको आधार पर्यटनको विकास र पूर्वाधार भन्ने नाराका साथ सञ्चालन हुने महोत्सवमा झण्डै ५ करोड रुपैयाँ बराबरको कारोबार हुने उद्योग वाणिज्य संघ जाजरकोटले जनाएको छ। महोत्सवको ८५ प्रतिशत काम पूरा भएको जाजरकोट उद्योग वाणिज्य संघका अध्यक्ष रमेश केसीले बताए। महोत्सवको तयारी बारे जानकारी दिन आयोजित पत्रकार सम्मेलनमा केसीले भने, कृषि, पर्यटन, कला, संस्कृति वातावरण तथा औद्योगिक मेलाको रुपमा यस महोत्सवलाई लिएका छौं। महोत्सवमा एक लाख दर्शक आउने अनुमान गरेका छौं, पाँच करोड जतिको कारोबार गर्ने लक्ष्य छ। भेरी नगरपालिका ३ तल्लो थाप्लेमा पाँच दिनसम्म सञ्चालन हुने महोत्सवमा अहिले सम्मकै सर्वाधिक राशिको पुरुष खुल्ला भलिवल राखिएको छ। राष्ट्रिय स्तरका कलाकार, स्थानीय कलाकारको प्रस्तुती रहने महोत्सवमा जाजरकोटका सात स्थानीय तहमा रहेका पौराणिक कला संस्कृतिको प्रर्दशन गरिने उद्योग वाणिज्य संघ जाजरकोटका महासचिव मोहन खड्काले जानकारी दिए। महोत्सवमा लोकदोहरी गायक कुलेन्द्र विश्वकर्मा, पूर्णकला विसी, रामजी खाँड, शान्ति श्री परियार, हिमाल सागर, राजु पौडेल, मरिचमान श्रेष्ठ, शक्ति चन्द, सुनितानी परियार, प्रकाश कटुवाल सहित दर्जनौं कलाकारहरुको प्रस्तुति रहनेछ।"
ट्रकमा मोटरसाइकल ठोकिँदा दुई जनाको मृत्यु,बारा : बाराको निजगढ नगरपालिका२ मा आइतबार बेलुकी ट्रकमा मोटरसाइकल ठोकिँदा दुई जनाको मृत्यु भएको छ भने १ जना घाइते भएका छन्। मृत्यु हुनेमा मोटरसाइकल चालक रौतहट गुजरा नगरपालिकाका २६ वर्षीय भुवन पहाडी र पछाडि सवार २७ वर्षीय रितबहादुर राई रहेका छन्। दुवैको घटनास्थलमा नै मृत्यु भएको हो। सोही दुर्घटनामा मोटरसाइकलमा पछाडि सवार २४ वर्षीय सुशील माझी घाइते भएका छन्। उनको प्रसुति सामुदायिक अस्पताल निजगढमा उपचार भइरहेको छ। आइतबार बेलुकी ७ बजे प्रदेश २ ०३ ००१ ख ४२२९ नम्बरको सडक छेउमा रोकिराखेको ट्रकमा पछाडिबाट प्रदेश २ ०२ ००९ प ३९४३ नम्बरको मोटरसाइकल अनिनियन्त्रित भई ठक्कर खाएको हो। दुवै सवारी साधन र ट्रक चालकलाई नियन्त्रणमा लिएको इलाका प्रहरी कार्यालय निजगढले जानकारी दिएको छ।
"बैतडीमा शिक्षक मृत फेला, हत्या गरिएको आंशका","बैतडी : बैतडीको पाटन नगरपालिका ६ को कृष्ण माध्यामिक विद्यालयका शिक्षक धनबहदुर बिष्ट मृत फेला परेका छन्। सुर्नया गाउँपालिका २ ग्वानी घर भएका ५५ वर्षीय शिक्षक बिष्ट आफूले अध्यापन गराउँदै आएको कृष्ण माविको छात्रबास नजिकै झाडीमा मृत फेला परेका हुन्। शनिबार दिउँसो १२ बजे स्थानीयहरुले उनको शव देखेपछि प्रहरीलाई खबर गरेका थिए । अहिले शव पाटन प्राथमिक स्वास्थ्य केन्द्रको शवगृहमा राखिएको छ । हत्या गरिएको भन्दै मृतकका परिवारले निष्पक्ष अनुसन्धान नभएसम्म शव नउठाउने अडान राखेका छन् । शिक्षक बिष्टको शरीरमा चोट देखिएका कारण हत्या गरिएको परिवारको आशंका छ । अनुहारमा चोट छ, दाँत र नाक भाचिएको छ, छातीमा समेत चोट छ, यो हत्या नै हो,'आफन्त लोकेन्द्र बिष्टले भने । शरीरको अगाडितिर मात्रै चोट रहेकाले यो हत्या गरिएको सहजै भन्न सकिने उनको दाबी छ । प्रहरीमा हत्या भएको आशंकामा निवेदन दिइएको र अनुसन्धान अघि नबढेसम्म शव नबुझ्ने आफन्तले अडान राखेका छन् । घटनाबारे अनुसन्धान भइरहको प्रहरीले जनाएको छ । शिक्षक बिष्ट २०४८ सालदेखि कृष्ण माविमा अध्यापन गराउँदै आएका थिए । सोमबार बिहानैदेखि पाटन बहुमुखी क्याम्पस र कृष्ण माविका विद्यार्थीहरु आन्दोलित बनेका छन् । शिक्षक बिष्टको हत्या गरिएको भन्दै न्यायको माग गर्दै उनीहरु आन्दोलित बनेका हुन् ।"
डोटीका भूकम्प पीडितलाई काठमाडौं महानगरपालिकाको सहयोग,"काठमाडौं : डोटीको पूर्वीचौकी गाउँपालिकाका भूकम्प पीडितलाई काठमाडौं महानगरपालिकाले आर्थिक सहयोग गरेको छ । काठमाडौं महानगरपालिकाले डोटीमा भूकम्पबाट घर भत्केर विचल्लीमा परेका परिवारलाई १० लाख आर्थिक सहयोग गरेको हो । गएको कात्तिक २३ गते पूर्वीचौकी गाउँपालिकामा गएको ६ दशमलव ६ रेक्टर स्केलको भूकम्पले छजनाको ज्यान गएको थियो भने तीन हजार आठ सय घरटहरा भत्किएका थिए । काठमाडौं महानगरपालिकामा डोटीका भूकम्प पीडितका लागि सहयोगको अनुरोध गरिएपछि महानगरबाट विपद् व्यवस्थापनअन्तर्गतको बजेटबाट गाउँपालिकालाई १० लाख सहयोग उपलब्ध गराइएको महानगर प्रमुख बालेन शाहले बताए । उनले भने, 'भूकम्प पीडितका समस्याका विषयमा हामीले जानकारी पायौं र केही रकम आर्थिक सहयोग गरेका छौं, आशा छ हाम्रो सहयोगले पीडितका समस्या केही हदसम्म भए पनि समाधान हुने छन् ।' उक्त आर्थिक सहयोग पूर्वीचौकी गाउँपालिकाका अध्यक्ष रामप्रसाद उपाध्यायमार्फत हस्तान्तरण गरिएको काठमाडौं महानगर पालिकाले जनाएको छ । रासस"
वातावरणीय प्रभाव मूल्यांकन प्रतिवेदन बनाउन आर्थिक चलखेल,"परासी: नवलपरासीका स्थानीय तहमा वातावरणीय प्रभाव मूल्यांकन (आईई) प्रतिवेदन बनाउँदा आर्थिक चलखेल हुने गरेको खुलेको छ। स्थानीय तहका केही कर्मचारीले आईई प्रतिवेदन बनाउने परामर्शदातासँग मोलतोल गरेर कोटेशनमा काम दिने गरेको पाइएको हो। नदीजन्य पदार्थको व्यवस्थापन(ठेक्का लगाउन) गर्न अहिले स्थानीय तहले आईई प्रतिवेदन बनाउँदैछन्। केही स्थानीय तहले प्रतिवेदन बनाएर सम्बन्धित निकायमा बुझाइसकेका छन्। आईई प्रतिवेदनको आधारमा नदीजन्य पदार्थको ठेक्का लगाउनु पर्ने प्रावधान छ। ढुंगा गिट्टी, बालुवा र भस्कट(माटो मिसिएको बालुवा) जस्ता नदीजन्य पदार्थ निकासीमा खोलाको आईई प्रतिवेदन बनाउन दिएका स्थानीय तहको दर रेटमा ठूलो अन्तर देखिएको छ। जिल्लाका अधिकांश स्थानीय तहले आफ्नो क्षेत्रमा पर्ने ६ वटासम्मका खोलाको आईई गर्दा एक मुष्ठ ५ देखि ६ लाख रुपैयाँ दिएका छन्। सुनवल नगरपालिकाले भने एउटै प्रकृतिको कामलाई टुक्राएर दिएको छ। कोटेशनमार्फत २० लाखमा पाँच खोलाको आईई गर्न दिएको छ। एक मुष्ठ दिँदा ठेक्का गर्नुपर्ने र मोलतोल नहुने भएकाले प्रमुख प्रशासकीय अधिकृत र सीमित कर्मचारीको मिलेमतोमा पालिकाभित्रका खोलाको एउटै प्रकृतिको कामलाई टुक्राएर कोटेशनमा दिएको नगरपालिका स्रोतले जनाएको छ। अघिल्लो वर्ष उक्त खोलाको आईई गर्न करिब नगरपालिकाले पाँच लाख खर्चेको थियो। अहिले भने २० लाखमा दिएको छ। सेवामूलक काममा पाँच लाखभन्दा बढीको काम ठेक्काबाट गर्नुपर्ने प्रावधान छ। निर्माण कार्य भने १० लाखसम्मको कोटेशनबाट गर्न पाईने प्रावधान छ। आईई सेवामूलक भित्र पर्छ। सुनवल नगरपालिकाले यसवर्ष नदीजन्य पदार्थको ठेक्का बन्दोबस्ती गर्न आईई गरेर जिल्ला समन्वय समितिमा प्रतिवेदनसमेत बुझाएको छ। नगर क्षेत्रका पाँच खोलाको २० लाख रुपैयाँमा छुट्टाछुट्टै आईई गर्न परामर्शदातालाई कोटेशनमार्फत काम दिइएको सुनवल नगरपालिकाका राजश्व शाखा प्रमुख चक्रपाणी भण्डारीले बताए। टुक्राएर दिएका खोलामा विचासय र तुरिया खोलाको एकमुष्ठ चार लाख ९१ हजार ७० रुपैयाँ छ। भूमही खोलाको चार लाख ८८ हजार ८६६ रुपैयाँ, तिलकनाको चार लाख ८९ हजार ५७३ रुपैयाँ र पानभार खोलाको चार लाख ९१ हजार ७० रुपैयाँ रहेको राजश्व शाखा प्रमुख भण्डारीले बताए। नगरपालिकाले आईई गर्ने शीर्षकमा रकम छुट्टाएको छैन। परामर्श शीर्षकबाट भुक्तानी गर्ने गरी कोटेशनमा काम दिइएको लेखा अधिकृत वृहस्पति घिमिरेले बताए। अहिले २० लाख रुपैयाँमा दिएको काम दुई वर्षअघि पाँच लाखमा दिइएको थियो। त्यसबेला खोलाको आईईबापत एकमुष्ठ चार लाख ९२ हजार भुक्तानी भएको लेखाअधिकृत घिमिरेले बताए। एक पटक आईई गरेपछि दुई वर्ष गर्न नपर्ने प्रावधान छ। एक पटक गरेको आईई प्रतिवेदनले दुई वर्षसम्म ठेक्का लगाउन पाइन्छ। एकमुष्ठ नदिई कोटेशनमा टुक्राएर दिएको बारे प्रमुख प्रशासकीय अधिकृत भक्तिराम मरासिनीले खुलेर जवाफ दिएनन्। उनले भने, सबै खोलाको आईई गर्न दिएका छौँ। छुट्टाछुट्टै भएपनि सबैको गर्ने भएपछि एक मुष्ठ जस्तै हो। नगरपालिकाले केही दिन अघि सार्वजनिक सुनुवाइ कार्यक्रममा समेत आईई प्रतिवेदन बनाउन आर्थिक चलखेल भएकोमा स्थानीय आशंकासहितका प्रश्न उठाएका थिए। सार्वजनिक सुनुवाइमा पनि प्रमुख प्रशासकीय अधिकृत मरासिनीले स्पष्ट जवाफ दिएका थिएनन्। बर्दघाट नगरपालिकाले पाँच लाख रुपैयाँमा ६ वटा खोलाको एक मुष्ठ आईई गर्न दिएको प्रमुख प्रशासकीय अधिकृत कृष्णप्रसाद सापकोटाले बताए। आईई गर्न हामीसँग पनि परामर्शदाताले १० लाख रुपैयाँ मागेका थिए। तर घटाएर ६ वटा खोलाको एक मुष्ठ पाँच लाखमा सहमति भयो, नगरपालिकाका योजना शाखा प्रमुख पुष्कर काफ्लेले भने। सुस्ता गाउँपालिकाले पाँच लाखमा दुई वटा खोलाको आईई गर्न दिइएको प्रमुख प्रशासकीय अधिकृत बुद्धप्रसाद पौडेलले बताए। रामग्राम नगरपालिकाले यसवर्ष आईई गरेको छैन। गतवर्ष कै आईई प्रतिवेदनका आधारमा यसवर्ष बालुवा र भस्कट निकासी गर्न तुरिया, भलुही र झरही खोलाको ठेक्का आह्वान गरेको इन्जिनियर सतीश जयसवालले बताए। अघिल्लो वर्ष पाँच लाखमा आईईई गर्न दिइएको जयसवालले जानकारी दिए। सरावल गाउँपालिकाले गतवर्ष पाँच लाख खर्चेर दुई खोलाको आईईई गरेपनि भस्कट मात्र रहेको भन्दै ठेक्का नलगाएको प्रमुख प्रशासकीय अधिकृत दुर्गाप्रसाद पौडेलले बताए। तीन नगरपालिका र चार गाउँपालिका रहेको जिल्लाको पाल्ही र प्रतापपुर गाउँपालिकामा नदीजन्य पदार्थ धेरै नभएको र भस्कट मात्र रहेकाले ठेक्का नलाग्ने भएर आईई नगरेको पौडेलले बताए। वातावरणमा प्रतिकुल प्रभाव र असर पार्न सक्ने काम भएमा ती काम गर्नुअघि त्यसको निराकरण र अवलम्बन गर्नुपर्ने उपायका बारेमा आईई गर्ने प्रावधान छ। जिल्लाका कुनै पनि खोलामा ठेक्का नलाग्दा अहिले नदीजन्य पदार्थको चोरी निकासी बढेको छ।"
कृषि कार्यालयमा कर्मचारी नहुँदा सेवाग्राहीलाई सास्ती,"सिमकोट : जिल्ला कृषि विकास कार्यालय हुम्लामा कर्मचारी नहुँदा कामकाज प्रभावित भएको छ। हिउँदको समय लागेसँगै कार्यालयमा कर्मचारी छैनन्। कर्मचारी नहुँदा कामका लागि तीनचार दिनको पैदल आएका सिमकोट पुगेका जिल्लाका कृषक रित्तो हात घर फर्किन बाध्य छन्। कार्यालयमार्फत हुने विभिन्न अनुदान तथा अन्य कार्यक्रमको सम्झौता भुक्तानी र बेमौसमी तरकारीका बिउ, कृषिमा लागेका रोगका बारेमा जानकारी लिन आउने सेवाग्राहीले सेवा पाएका छैनन्। कार्यालयमा कर्मचारी नभेटिएपछि आफूलाई सिमकोट आउने र जाने क्रममा लागेको खर्च समेत कार्यालयले व्यहोर्नुपर्ने तीन दिनको पैदलबाट सदरमुकाम पुगेका सर्केगाड गाउँपालिकाका स्थानीय उपभोक्ता समितिका एक सदस्यले जानकारी दिए। 'चिसोमा लामो बाटो काटेर काम होला भनेर यसरी आइयो, नाम उल्लेख गर्दा आफ्नो आयोजनाको कार्यान्वयनका कार्यालयका कर्मचारीले दुःख दिनसक्ने भन्दै नाम उल्लेख गर्न नमानेका ति कृषकले भने, मंसिरपछि त जिल्लाका कार्यालयमा कर्मचारी हुँदा रहेनछन्। प्रदेशबाट भनेर छिटो काम सकाउन, योजनाको सम्झौता गर भनेर हरेक दिन फोन गरेका गरेइछन्। हामी पनि क्या (के) गर्नु ? सर्केगाड गाउँपालिका१ को तुम्चमा रहेको ठाडो कुलो सिँचाइको सम्झौता गर्नका लागि जिल्ला सदरमुकाम सिमकोट पुगेको बताएका उपभोक्ता समितका अध्यक्ष दन्तबहादुर मल्लले पनि कार्यालयमा कर्मचारी नभएका कारण आफ्नो काम नभएरै घर फर्किनु पर्ने अवस्था आएको बताए। प्रदेश अन्तरगतको आयोजनाको खाता खोल्नका लागि कृषि विकास कार्यालयसँग समझौता गर्नुपर्ने भयो मल्लले थपे तर कार्यालयमा कर्मचारी नहुँदा कार्यालय बाहिर बसेर दिन बिताउनुबाहेक अरू काम केही भएन। नेपाल सरकार र कर्णाली प्रदेश सरकारमार्फत आएका हुम्लाको कृषिसम्बन्धी आएका कार्यक्रमको कार्यान्वयन गर्ने कार्यालय हुम्लामा १३ जनाको दरबन्दी छ।"

शीर्षक,विवरण
दूधको लागत घटाउने कि ?,"दुग्ध विकास बोर्डले गरेको एउटा अध्ययन अनुसार नेपालमा एक लिटर दूधको लागत ४८ रुपैयाँ ५५ पैसा पर्ने पाँच वर्षअघि नै देखिएको थियो। त्यस हिसाबले अहिले लागत अझै महँगो छ। समस्या समाधानतिर लाग्नुभन्दा त्यसबाट भाग्नु सबैभन्दा सजिलो काम हो। दूधको मूल्यवृद्धि गरेर सरकारले त्यस्तै सजिलो बाटो रोजेको छ। उसले सजिलै दूधको मूल्यवृद्धिको निर्णय गरिदियो। सर्सर्ती हेर्दा मूल्यवृद्धिले किसानलाई हेरेको जस्तो पनि देखियो। तर गुह्य कुरा त्यस्तो होइन। हो, के भने किसानले भनेको कुराले सरकारलाई कहिल्यै बतास लाग्दैन, न हिजो न आज। सरकारले कुरा सुनेको भनेको व्यवसायीको हो। किसानका कुरा सुन्ने सरकार हुन्थ्यो भने किसानले दूध सडक र नालीमा घोप्ट्याएका आँखा र मन बिझाउने दृश्य नदोहोरिएको हुनुपथ्र्यो। इतिहासले त्यसो भन्दैन। दुग्ध विकास बोर्डले गरेको एउटा अध्ययन अनुसार नेपालमा एक लिटर दूधको लागत ४८ रुपैयाँ ५५ पैसा पर्ने पाँच वर्षअघि नै देखिएको थियो। त्यस हिसाबले अहिले लागत अझै महँगो छ। डीडीसीले ११ र निजी क्षेत्रले १४ रुपैयाँ बढाउन पाउँदा आफ्नो भागमा सरकारले तोकेको ६५ रुपैयाँ प्रतिलिटरले पनि लागत धान्दैन भन्ने किसानको गुनासो छँदैछ। उनीहरू त ७० रुपैयाँभन्दा बेसी नै एक लिटर दूध उत्पादनको लागत हुन्छ भन्छन्। अनि ६५ मा बेचेर हुन्छ नाफा कसरी ? सरकारले गरेको दूधको मूल्यवृद्धिबाट उपभोक्ता खुसी हुने कुरै भएन। तिनको ढाड सेकिएकै छ। किसान पनि खुसी छैनन्। त्यसमाथि दुग्ध विकास नीतिअनुसार प्रत्येक दुई वर्षमा मूल्य पुनरावलोकन गर्न सकिन्छ, तर सरकारले एकै वर्षमा वृद्धि गरेको छ। तर कसका लागि ? दूध उत्पादनमा लागतको सबैभन्दा धेरै हिस्सा दाना चोक्करको हुन्छ। त्यसको मूल्य बढेको बढ्यै छ। अनि दूधको लागत नबढेर के मान्थ्यो ! खासमा दूधको मूल्य बढाउनेभन्दा पनि यसको लागत मूल्य कटौतीको काम सरकारले गर्नुपथ्र्यो। त्यसो गर्न पशुपालन व्यवसाय फस्टाउने वातावरण बनाउनुपर्छ। पशुपालन व्यवसाय फस्टाउन त दानाचोक्करको मूल्य कम गर्ने होइन, घाँस उत्पादन बढाउने नीति ल्याउने हो। उन्नत नश्लका गाईभैंसी किसानले पाल्ने नीति र वातावरण तयार गर्ने हो। नेपालमा उन्नत घाँस र उन्नत नश्लका पशुपालन फस्टाउन सक्ने प्रशस्त वातावरण छ। नभएको त उचित सरकारी नीति र बजारीकरणको व्यवस्था हो। ती कमजोरी सुधारे दूधको लागत घट्छ, मूल्य घट्छ, उत्पादन पनि बढ्छ। देश दूधमा आत्मनिर्भर बन्न सक्छ। साना नानी र बिरामीलाई मात्रै अत्यावश्यक होइन, सबैलाई पोषण दिने दूधको लागत र मूल्य दुवै घटाउनु उत्तम बाटो हो। सरकारी निर्णय र नीति तथा व्यवहार पुनरावलोकन गरिनुपर्छ।"
वर्षौंदेखि सरकारी जग्गा एनजीओको कब्जामा,"२०६२६३ को राजनीतिक संक्रमण काल, जतिबेला तत्कालीन गाविसमा जनप्रतिनिधि थिएनन्, कर्मचारीको मिलोमतोमा जग्गा हत्याउन उक्त संस्था सफल भएको थियो। सुकुमबासी राख्ने भनिएको ठाउँमा यसले पहिला टहरा बनाएर बालबालिका पढाउन थाल्यो। स्थानीय बासिन्दाको मन पग्लियो। काठमाडौं : कपनको फैकामा पुग्ने जो कोहीले परैबाट ठूलो घरमा बाल विकास समाज नामको बोर्ड छर्लङ्ग देख्न सक्छ। यो गैरसरकारी संस्था हो। यसले वर्षको करिब १० करोड रुपैयाँ बजेट बटुलेर ल्याउँछ। तामझामसहित चलिरहेको यो एनजीओले भवन रहेको करिब साढे ३ रोपनी जग्गा भने सरकारी प्रयोग गर्दै आएको छ। बुढानीलकण्ठ नगरपालिका१२ मा रहेको बालविकास समाज बालबालिकाको शिक्षा, स्वास्थ्य र बालश्रमिक निवारणमा काम गर्छ। यसले वल्र्ड भिजन, राष्ट्र संघीय परियोजनाहरू, सेभ द चिल्ड्रेन आदिको सहयोग लिएको छ। निःशुल्क शिशु स्याहारका नाममा पछिल्लो समय शुल्कसमेत लिने गरेको पाइएको छ। २०६२६३ को राजनीतिक संक्रमण काल, जतिबेला तत्कालीन गाविसमा जनप्रतिनिधि थिएनन्, कर्मचारीको मिलोमतोमा जग्गा हत्याउन उक्त संस्था सफल भएको थियो। सुकुमबासी राख्ने भनिएको ठाउँमा यसले पहिला टहरा बनाएर बालबालिका पढाउन थाल्यो। स्थानीय बासिन्दाको मन पग्लियो। विद्यालय भवन बनाइदिने भए उक्त संस्थालाई पनि बस्न जग्गा दिन सकिने गाउँका केही भद्रभलाद्मी तयार भए। त्यही आधारमा तत्कालीन गाविस सचिवले त्यसमा मञ्जुरी दिए। बालविसका समाजले आलिसान भवन बनायो। पछिल्लो समयका जनप्रतिनिधिले उक्त संस्थाले अनधिकृत रूपमा सरकारी जग्गा प्रयोग गरेको भन्दै आए पनि फिर्ता भने गराएका छैनन्। संस्थाका पदाधिकारीले यससम्बन्धी सम्झौता भएको दाबी गर्दै आएका छन्। तर, त्यसको वैधानिकता भने छैन। बुढानिलकण्ठ१२ का अध्यक्ष शम्भुप्रसाद भट्टराईले संस्थाले सार्वजनिक जग्गा उपयोग गर्ने विषयमा त्यस्तो खालको कुनै वैधानिक सम्झौता नभएको बताए। वडा र नगरपालिकासँग कुनै एग्रिमेन्ट भएको छैन। कानुनसम्मत छ वा छैन, हटाउने वा नहटाउने कुनै निर्णय नदेखिएकोले केही गरिएको छैन। यस विषयको फाइल मैले हेरेको छु। त्यस्तो कुनै सम्झौता छैन, वडाध्यक्ष भट्टराईले भने, २०७४ मा म निर्वाचित भएर आएपछि नै त्यस विषयमा चासो देखाएको छु। मैले सुरुमै हेरेको थिएँ। यति वर्षको लिज भन्ने कुनै सम्झौता पनि भएको छैन। उक्त संस्थाले आफूसँगै बालकुमारी आधारभूत विद्यालयको भवन बनाइदिएको छ। त्यसकै अधारमा आफूले सरकारी जग्गाको हकभोग गर्दै आएको पाइन्छ। वडाध्यक्ष भट्टराईले भने उक्त संस्थाले बालकुमारी विद्यालयलाई आफ्नो तरिकाले सहयोग गरेको बताए। दुई दशकभन्दा अगाडिबाट सञ्चालन हुँदै आएको उक्त संस्थाको २०६३ सालमा भवन बनाएको थियो। त्यसयता संस्था स्वदेशी तथा विदेशी एनजीओ र आईएनजीओको सहयोगबाट सञ्चालन हुँदै आएको छ। संस्थाले तत्कालीन समयमा गाविससँग सम्झौता गरेको महासचिव काजीबाबु पाण्डेले बताए। तत्कालीन स्थानीय निकायसँग सम्झौता गरेर सञ्चालन गर्न दिएको हो। संस्थाको भवन अगाडि बनेको बालकुमारी आधारभूत विद्यालय पनि हामीले निर्माण गरिदिएका हौं। संस्था रहेसम्म भन्ने सम्झौता गरेको छ, उनले भने। बालविकाससम्बन्धी काम गर्ने संस्थाले श्रमिक तथा मजदुरका बालबालिका लागि काम गर्दै आएको पाण्डेले बताए। बालबालिकासम्बन्धी काम गर्छौं। विभिन्न विद्यालयका बालबालिकालाई छात्रवृत्तिमा सहयोग गर्छौं। कार्पेटमा काम गर्ने, ढुंगा कुट्ने, इँटा भट्टामा काम गर्ने श्रमिकका बालबालिकाका लागि डे केयर सञ्चालन गरेका छौं। त्यसको मासिक ५ सय रुपैयाँ लिने गरिएको छ। कसैसँग त्यो पनि लिएका छैनौं। ८० जना क्षमता भएको संस्थाको डे केयरमा अहिले २२ जना मात्र छन्, उनले भने। अध्यक्ष सुवास गौतमले संस्थाले ५० लाख खर्च विद्यालय भवन निर्माण गरिदिएको बताए। हामी सदस्यहरूले विशुद्ध स्वयंसेवा गरेका छौं, गौतमले भने।"
सिनो व्यवस्थापन गर्दै पोखरा महानगर,"विमानस्थल वरपर मांसाहारी चरा गिद्ध, चील, महाचील लगायतका चराको गतिविधि बढेपछि चराको गतिविधि कम गर्न यो अभियान सुरु गरिएको पोखरा महानगरपालिकाका प्रवक्ता मोतिलाल तिम्सिनाले जानकारी दिए। पोखरा : पोखरा अन्तर्राष्ट्रिय विमानस्थल वरपर मांसाहारी चराको गतिविधि बढेपछि पोखरा महानगरपालिकाले सिनो व्यवस्थापन सुरु गरेको छ। पोखरा महानगरपालिकाको स्थापना दिवसको अवसर पारेर महानगरले विमानस्थल नजिकैको विजयपुर खोला, सेती नदी क्षेत्रमा मरेका जनावरको व्यवस्थापन गरेको हो। सरसफाईका क्रममा विमानस्थल नजिकैको विजयपुर खोलामा १२ वटा मरेका बंगुरका पाठा, एउटा मरेको बहर देखिएपछि व्यवस्थापन गरेको पोखरा महानगरपालिका सरसफाई प्रमुख कल्पना बरालले जानकारी दिइन्। सरसफाईका क्रममा विजयपुर खोलामा मरेका जनावरका पुराना हाडखोर पनि भेटिएको बरालले बताइन्। विमानस्थल वरपर मांसाहारी चरा गिद्ध, चील, महाचील लगायतका चराको गतिविधि बढेपछि चराको गतिविधि कम गर्न यो अभियान सुरु गरिएको पोखरा महानगरपालिकाका प्रवक्ता मोतिलाल तिम्सिनाले जानकारी दिए। चराको गतिविधि बढी हुने क्षेत्र विजयपुरको दुई कुलाको मुहान देखि विजयपुर र सेती नदीको दोभान मरेखरेघाटसम्म सफा गरिएको सरसफाई प्रमुख बरालले बताइन्। सिनो रहेको विजयपुर खोला क्षेत्रमा चील, गिद्धलगायतका मांसाहारी चराको संख्या निकै धेरै देखिएको पनि उनले सुनाइन्। बंगुर पाल्ने किसानले मरेका पाठा खोलामा फ्याँक्दा पनि समस्या बढेको महानगरपालिकाले जनाएको छ। खोला, नहर, नदी कुनै पनि क्षेत्रमा कुनै पनि किसीमको फोहोर फ्याँक्नेलाई कडा कारवाही गरिने महागनरपालिकाले जनाएको छ। सफा, सुन्दर बनाउने जिम्मा महानगरपालिका एक्लैको मात्र नभएर सबै नागरिकको पनि उत्तिकै भूमिका हुने भएकोले जथाभावी फोहोर नफ्याँक्न उनले सबै पोखरेली नागरिकलाई अनुरोध गरिन्। सरसफाईका क्रममा ८ ट्रक प्लाष्टिकजन्य फोहोर व्यवस्थापन गरिएको पनि उनले बताइन्। नेपालमा पाइने ९ प्रजातिकै गिद्ध पोखरा सेरोफेरोमा पाइन्छन्। यसै गरि नेपालमा पाइने ६ प्रजातिका महाचील पनि पोखरामा पाइने चरामा विद्यावारिधि गरेका हेमसागर बरालले बताए।"
संकटमा स्विस बैंक,"दि गार्डियनका अनुसार धेरै बलियो बैंक को रूपमा परिचित क्रेडिट स्विस बैंकले सेयरमा गरेको लगानी ह्वात्तै घटेर संकटको स्थितिमा पुगेको हो। बैंकको सेयर एकै दिन ३० प्रतिशतले घटेर नाजुक स्थितिमा आएको देखिन्छ। काठमाडौं : युरोपेली मुलुकमा सातामै तीन बैंकको स्थिति नाजुक बनेको छ। अमेरिकाको सिलिकन भ्याली र सिग्नेचर बन्द भएसँगै स्विट्जरल्यान्डको क्रेडिट स्विस बैंक पनि समस्याग्रस्त बनेको अन्तर्राष्ट्रिय सञ्चारमाध्यमले जनाएका छन्। दि गार्डियनका अनुसार धेरै बलियो बैंक को रूपमा परिचित क्रेडिट स्विस बैंकले सेयरमा गरेको लगानी ह्वात्तै घटेर संकटको स्थितिमा पुगेको हो। बैंकको सेयर एकै दिन ३० प्रतिशतले घटेर नाजुक स्थितिमा आएको देखिन्छ। दि गार्डियनमा भनिएको छ, स्विस ऋणदाताको सेयर बुधबार एक बिन्दुमा ३० प्रतिशतभन्दा बढी झरेर १५६ स्विस फ्रान्क प्रतिसेयरको रेकर्ड न्यून बिन्दुमा पुगेको छ। यसको शीर्ष सेयरधारक, साउदी नेसनल बैंकले यसलाई नयाँ ऋण उपलब्ध गराउन अस्वीकार गरेपछि समस्या देखिएको हो।, यससँगै उक्त बैंक आन्तरिक व्यवस्थापन कमजोर भएकाले पनि यस्तो स्थिति आएको बताइएको छ। यसर्थ, अधिक रूपमा सेयर मूल्य घटेका कारण पनि अब उक्त बैंकमा तरलता समस्या आउन सक्ने औंल्याइएको छ। लगानीकर्ताले धैर्य राख्ने, आफ्नो व्यवसायमा राम्ररी संलग्न हुने हो भने बैंकिङ क्षेत्रमा समस्या आउने छैन । डा गुणाकर भट्ट, प्रवक्ता, नेपाल राष्ट्र बैंक यसरी विकसित युरोपियन मुलुकमा पछिल्लो समय बैंकहरू धरापमा पर्न थालेपछि नेपालमा आम सर्वसाधारणमा पनि मनोवैज्ञानिक प्रभाव पर्ने डर देखिन्छ। तर नेपाल राष्ट्र बैंकका प्रवक्ता डा गुणाकर भट्ट ती मुलुकको बैंकमा भएको समस्या नेपालमा केही नपर्ने बताउँछन्। नेपालका बैंकको जोखिम व्यवस्थापनका लागि केन्द्रीय बैंकले विभिन्न निर्देशन, गाइडलाइन जारी गरी कडाइ गरेको छ तर विदेशका बैंकमा आन्तरिक व्यवस्थापनमा चुकेकाले जोखिम व्यहोर्नु परेको उनले बताए। उनका अनुसार कतिपय विकसित मुलुकमा यस्ता घटना यस अघि पनि भएको थियो तर यसको प्रभाव नेपाललाई परेन। २००८ सालमा पनि विश्वमै वित्तीय संकट भयो। बेलायतलगायतका केही मुलुकहरूमा केही बैंकहरू फेल पनि भए। त्यति बेलासमेत नेपालमा त्यस्तो केही असर परेको देखिएको थिएन, उनले अन्नपूर्णसँग भने, अहिले मुलुकमा सुधार भएको छ। बैंकको निक्षेपको स्रोत रेमिट्यान्स हो। त्यो रेमिट्यान्स बढेको छ। शोधनान्तर स्थिति बचतमा छ। केही अघि बैंकहरूको कर्जा विस्तार उच्च रहे पनि अहिले नियन्त्रित अवस्थामा छ। विगतमा ब्याजदर धेरै तलमाथि जान्थ्यो तर अहिले ब्याजदर स्थायित्वतिर गएको छ। बैंकको स्प्रेड दर (कर्जा र निक्षेपको ब्याजदर अन्तर) चैत्रभित्रमा ४२ प्रतिशतमा ल्याउनु पर्नेछ। यसअघि यस्तो दर ४४ प्रतिशत कायम गर्नुपथ्र्यो। यसर्थ समग्र लगानीकर्ता सरोकारवालाले धैर्य राख्ने, आफ्नो व्यवसायमा राम्ररी संलग्न हुने हो भने बैंकिङ क्षेत्रमा समस्या नआउने भएकाले संयमित हुन उनले अनुरोध गरे। यसर्थ अरु मुलुकमा दुईतीन वटा बैंक फेल भए भनेर नेपालमा त्यस्तो समस्या आउने अवस्था छैन। किनभने राष्ट्र बैंकले नियमन र सुपरिवेक्षण अत्यन्त सूक्ष्म ढंगले गरिएको उनको दाबी छ। अमेरिकाको बन्द भएका बैंकले ब्याजदर जोखिमलाई ख्याल गरेनन्। कम ब्याजदरको सेक्युरिटीमा बढी लगानी गरे र अहिले उच्च ब्याजदरमा निक्षेप लिनुपर्ने अवस्था आयो। यस्तो अवस्था नेपालमा आउँदैन। नेपालका बैंक सुरक्षित छन्। डा भट्टले भने।"
क्रिकेटको उचाइतिर नेपाल,"काठमाडौं : नेपालले सन् २०२३ को क्रिकेट विश्वकपको ग्लोबल छनोटको यात्रा तय गरेको छ। कीर्तिपुरस्थित त्रिवि क्रिकेट मैदानमा बिहीबार भएको खेलमा संयुक्त अरब इमिरेट्स (यूएई) लाई डकवर्थलेविसस्टर्न (डीएलएस) मेथडमा ९ रनले पराजित गर्दै नेपालले आगामी जुनजुलाईमा जिम्बावेमा हुने ग्लोबल छनोटको यात्रा तय गरेको हो। यो सँगै आईसीसी विश्वकप क्रिकेट लिग२ का पछिल्ला १२ मध्ये नेपालले ११ खेलमा जित निकालेको छ। घरेलु मैदानमा भएको लिग२ को अन्तिम खेलमा नेपालले १५ हजारभन्दा बढी घरेलु समर्थकमाझ ऐतिहासिक जितको खुसी साटेको हो। ३ सय ११ रनको लक्ष्य पाएको नेपालले पूरा ५० ओभर खेल्नु परेन। मौसम खराबी र कम प्रकाशका कारण ४४ ओभरमै रोकिएको खेलमा नेपालले डीएल मेथडमा ९ रनको रोमाञ्चक जित निकालेको हो। यूएईमाथि नाटकीय जित बिहीबार मैदानमा उत्रिँदा यूएईसँग एकदिवसीय मान्यता जोगाउने गणितीय सम्भावना मात्रै बाँकी थियो भने नेपाललाई दुई अंक जोडेर सोझै आईसीसी विश्वकपको ग्लोबल छनोटमा पुग्नुपर्ने दबाब थियो। नेपाल जितको सुरुवात टसदेखि नै गर्न चाहन्थ्यो। किनभने नेपालले कीर्तिपुरमै फागुनमा खेलेको शृंखला क्लिनस्वीप गर्दा सबै खेलमा टस जितेर लक्ष्य पछ्याएको थियो। तर, बिहीबार टस नेपालले जितेन। दोस्रो पालिमा ब्याटिङ गर्ने मौका पायो। बलिङमा नेपालले अपेक्षित प्रदर्शन गर्न सकेन। उत्कृष्ट ब्याटिङको नमुना प्रदर्शन गरेको यूएईले ६ विकेट गुमाएर ३ सय १० रनको विशाल योगफल तयार पारेको थियो। लिग२ मा नेपालका सर्वाधिक विकेट लिएका सन्दीप लामिछाने सर्वाधिक महँगा बलर सावित हुँदा यूएईका आसिफ खानले ४१ बलमा एकदिवसीय अन्तर्राष्ट्रियकै चौथो छरितो शतक बनाएका थिए। अर्का ब्याटर वृत्य अरविन्द शतक बनाउन ६ रनले चुक्दा कप्तान मोहमद वासिमले ६३ रनको अर्धशतकीय पालि खेलेका थिए। नेपालका लागि दीपेन्द्रसिंह ऐरीले आठ ओभरमा १९ रन खर्चेर दुई मेडनसहित दुई विकेट लिँदा अन्य बलरले उल्लेख्य प्रदर्शन गर्न सकेनन्। सन्दीपले १० ओभरमा एक विकेट लिन ८० रन खर्चिँदा ललित राजवंशीले १० ओभरमा २७ रन खर्चेर एक विकेट लिएका थिए। सोमपाल कामीले पनि ९ ओभरमा एक मेडनसहित १ विकेट लिँदा ७४ रन खर्चिनु पर्यो। नेपालका लागि ८ ओभर बलिङ गरेका गुलशन झा ६३ रन खर्चेर विकेटविहीन रहनुपर्यो। नेपाली बलरलाई २१ छक्का प्रहार गरेको यूएईले नेपाललाई चुनौतीपूर्ण लक्ष्य दिएको थियो। नेपालले ३ सय ११ रनको लक्ष्य पूरा गर्न यसअघिको २ सय ८७ रनको कीर्तिमान भंग गर्नुपर्ने चुनौती थियो। गत फागुन २ गते नेपालले नामिबियाविरुद्ध २ सय ८५ रनको लक्ष्य पूरा गर्दै कीर्तिमानी जित निकालेको थियो। पहिलो ओभरमै ओपनर आसिफ शेख शून्य रनमै पेभेलियन फर्किँदा कुशल मल्ल पनि दोस्रो ओभरमै आउट भएका थिए। कीर्तिमान बनाउनुपर्ने चुनौतीसहित मैदानमा उत्रिएको नेपाली टोलीले ६ रन बनाउँदा दुई विकेट गुमाइसकेको थियो। चौथो नम्बरमा क्रिजमा उत्रिएका कप्तान रोहित पौडेल १६ रन बनाएर पेभेलियन फर्केपछि नेपाल अप्ठेरो अवस्थामा थियो। तर, ओपनर कुशल भुर्तेलले भीम सार्कीसँग ६१ रनको साझेदारी गर्दै पालि उकास्ने काम गरेका थिए। ३५ बलमा चार छक्का र तीन चौकासहित अर्धशतक बनाएका कुशल भुर्तेल आउट भएपछि नेपाल फेरि चिन्ताजनक अवस्थामा पुगेको थियो। यद्यपि, भीम र आरिफ शेखले पाँचौं विकेटका लागि ८३ रनको साझेदारी गर्दै स्कोरबोर्ड चलायमान राखेका थिए। भीमले ७६ बलमा नौ चौकासहित ६७ रनको अर्धशतकीय पालि खेले। संयमित देखिएका आरिफले पनि ६२ बलमा मात्रै दुई चौकाको मद्दतमा ५२ रनको अर्धशतकीय पालि खेले। गुलशन झाले ४८ बलमा दुई छक्का र चार चौकासहित अविजित ५० रन बनाए। दीपेन्द्र पनि १० रनमा अविजित रहे। त्यसपछि खराब प्रकाशका कारण खेल डीएल मेथडमा धकेलिएको थियो। नेपालले त्यसबेला डीएलमा २ सय ६७ को लक्ष्य पूरा गर्नुपर्ने थियो। तर, ४४ औं ओभरको समाप्तिसम्म नेपालले २ सय ६९ रन बनाइसकेको थियो। जसका कारण डीएल मेथड निर्णायक बन्दा नेपालले रोमाञ्चक र ऐतिहासिक जित निकाल्यो। १२ खेलमा ११ जित गत डिसेम्बरमा नामिबिया भ्रमण सकेर स्वदेश फर्किँदा नेपाल २४ खेलमा मात्रै १८ अंक जोडेर तालिकाको छैटौं स्थानमा रुमलिएको थियो। नामिबिया भ्रमणमा खेलेका चारमध्ये तीन खेलमा पराजित र एक खेल नतिजाविहीन हुँदा नेपाल दयनीय अवस्थाबाट गुज्रिएको थियो। सोही अप्रत्याशित नतिजाका कारण तत्कालीन प्रशिक्षक मनोज प्रभाकरले राजीनामा दिएका थिए। प्रभाकरको राजीनामासँगै रिक्त पद भारतीय प्रशिक्षक मोन्टी देसाईले पूरा गरे। राष्ट्रिय टोलीको प्रशिक्षकको पद खाली हुनेबित्तिकै सदाबदार चर्चामा आउने नाम थियो, मोन्टी देसाई। यसपालि त्यो नाम चर्चामा मात्रै सीमित रहेन, उनले प्रशिक्षकको जिम्मेवारी पनि सम्हाले। ह्याप्पी ड्रेसिङ रुम नै मोन्टीको मूल मन्त्र थियो। उनले सुरुवाती दिनमै नेपालसँग यथेष्ट क्षमता भएको र त्यसको पहिचान गरेर उचित मार्गनिर्देशन मात्रै गर्नसके पर्याप्त हुने बताएका थिए। नेपाली टोलीको प्रशिक्षक घोषित हुँदै गर्दा देसाईले ठूलो महत्वकांक्षा नराखी एक पटकमा एउटा खेललाई लक्षित गरेर अघि बढ्ने तर्क गरेका थिए। देसाई आउँदा नेपालको विश्वकपको ग्लोबल छनोट मात्रै होइन, एकदिवसीय मान्यता नै धरापमा थियो। तर, देसाईको नेतृत्वमा नयाँ देखिएको नेपाली टोलीले १२ मध्ये ११ खेल जितेर सनसनी मच्चाउँदै शीर्ष तीनको यात्रा तय गर्यो। देसाईको नेतृत्वमा नेपालले पहिलो खेल फागुन २ गते खेलेको थियो। घरेलु मैदानमा भएको खेलमा नेपालले नामिबियाविरुद्ध २ सय ८५ रनको लक्ष्य पूरा गर्दै दुई विकेटको शानदार जित निकालेको थियो। कीर्तिमानी लक्ष्य पूरा गरेर उच्च मनोबलसहित स्कटल्यान्डविरुद्ध मैदानमा उत्रिएको नेपालले दोस्रो खेलमा स्कटल्यान्डलाई तीन विकेटले हरायो। तेस्रो खेलमा फेरि नामिबियाविरुद्ध तीन विकेटको जित निकालेको नेपालले अन्तिम खेलमा स्कटल्यान्डविरुद्ध दुई विकेटको जितसँगै शृंखला क्लिनस्विप गर्यो। त्यो शृंखलापछि यूएई भ्रमणमा निस्किएको नेपालले पाँचौं खेलमा पपुवा न्युगिनी (पीएनजी)लाई चार विकेटले हराएको थियो। पाँचमध्ये पाँच खेलमा विजयी नेपाल छैटौं खेलमा यूएईसँग ६८ रनले पराजित भयो। तर, त्यसपछि तुरुन्तै लय समाएको नेपालले सातौं खेलमा पीएनजीलाई फेरि तीन विकेटले हरायो। आठौं खेलमा घरेलु टोली यूएईलाई ४२ रनले हराएको नेपालले एकदिवसीय मान्यता जोगाउने नजिक पुगिसकेको थियो। लिग२ को अन्तिम शृंखला घरेलु मैदानमा आयोजना गर्न स्वदेश फर्किएको नवौं खेलमा पीएनजीलाई ५२ रनले हराएको थियो। यूएईलाई कीर्तिमानी १ सय ७७ रनले हराएपछि देसाईको नेतृत्वमा दुई खेल अगावै एकदिवसीय मान्यता जोगाएको थियो। एकदिवसीय मान्यता जोगाएपछि विश्वकपको ग्लोबल छनोटतर्फ लम्किएको नेपालले ११औं खेलमा पीएनजीविरुद्ध ९ विकेट जितसँगै ग्लोबल छनोट पुग्न एक कदम मात्रै टाढा थियो। लिग२ को अन्तिम खेलको जितले नेपाललाई जिम्बावेमा हुने विश्वकप छनोटको टिकट दिलाउन पर्याप्त भयो। नामिबिया प्लेअफमा नेपालले दुई शृंखला अर्थात् ८ खेल खेल्न बाँकी रहँदै नामिबिया ३६ खेलबाट ३९ रन जोडेर तेस्रो स्थानमा विराजमान थियो। नामिबिया सोझै विश्वकप छनोटमा पुग्ने दाउमा थियो। केही हदसम्म ढुक्क पनि। किनभने, नेपालले नामिबियालाई पछि पार्न बाँकी आठमध्ये सात खेलमा जित निकाल्नुपर्ने थियो। तर, नेपालले सनसनीपूर्ण यात्रा तय गरेर १४ अंक जोड्दै नामिबियालाई एक अंकले पछि पार्न सफल भयो। चौथो स्थानमा धकेलिएको नामिबियाले अब ग्लोबल छनोटमा पुग्न प्लेअफ खेल्नुपर्ने भएको छ। करिब साढे तीन वर्षमा लिग२ का २१ शृंखला र १ सय २६ खेलपछि एउटा अध्याय समाप्त भएको छ। कुल ३६ मध्ये २४ खेलमा जित, १० खेलमा हार र दुई खेल नतिजाविहीन रहँदा ५० अंक जोडेको स्कटल्यान्ड च्याम्पियन बन्यो। यस्तै, समान खेलमा २१ जित, १३ हार, एक बराबरी र एक खेल नतिजाविहीन हुँदा ४४ अंकसहित ओमानले दोस्रो स्थान सुरक्षित गर्यो। नेपाल ३६ खेलमा १९ जित, १५ हार, एक बराबरी र एक नतिजाविहीन खेलपछि ४० अंक जोडेर तेस्रो स्थानमा रह्यो। चौथो स्थानको नामिबियाले ३९, पाँचौं स्थानको अमेरिकाले ३५, छैटौं स्थानको यूएईले ३३ र सातौं स्थानको पीएनजीले ११ अंक जोडे। शीर्ष तीन टोलीले विश्वकपको ग्लोबल छनोटमा स्थान बनाउँद बाँकी चार टोलीले प्लेअफ खेल्नेछन्। ग्लोबल छनोटमा कोको ? जिम्बाबेमा हुने ग्लोबल छनोटमा नेपालले लिग२ कै दुई टिम, सुपर लिगबाट आएका पाँच टिम र प्लेअफबाट आएका दुई टिमसँग खेल्नेछ। लिग२ बाट नेपालसँगै स्कटल्यान्ड र ओमानले स्थान बनाइसकेका छन्। यसै महिना हुने प्लेअफमा क्यानडा, जर्सी, नामिबिया, पीएनजी, यूएई र अमेरिकामध्ये दुई टिम आउने छन्। यस्तै सुपर लिगबाट पुछारका पाँच टिम आउने छन्। अहिलेको अवस्थामा दक्षिण अफ्रिका, श्रीलंका, आयरल्यान्ड, जिम्बावे र नेदरल्यान्ड्स अन्तिम पाँच स्थानमा छन्। सुपर लिग मे महिनामा मात्रै सकिने छ। विश्वस्त देसाई विश्वकप ग्लोबल छनोटमा स्थान बनाइसकेपछि प्रशिक्षक देसाईले सबैले आफ्नो भूमिका निर्वाह गरेको र सम्पूर्ण टिमको योगदानबाट मात्रै यो सम्भव भएको प्रतिक्रिया दिएका छन्। हामीले दुई सय ७०८० को लक्ष्य पूरा गरिरहेका थियौं। त्यसैले बिहीबार पनि लक्ष्य पूरा गर्नेमा विश्वस्त थियौं, देसाईले भने, यदि हामीले पूरा ५० ओभर ब्याटिङ गर्यौं भने हामीसँग ३ सय ११ रनको लक्ष्य पूरा गर्ने क्षमता छ भन्ने विश्वास थियौं। खेलमा विभिन्न नाटकीय अवस्था आए पनि कप्तानले उत्कृष्ट ढंगले भूमिका निभाएको र डगआउटलाई निश्चिन्त राखेको प्रशिक्षक देसाईले बताए। त्यही कारण हामी लाइन क्रस गर्न सफल भयौं, उनले भने। देसाईले खेलाडीसँगै व्यवस्थापन पनि जितप्रति पूर्णरूपमा विश्वस्त रहेको बताए। गर्विला कप्तान राष्ट्रिय टोलीमा पछिल्लो समय आइपरेका विभिन्न दृश्यपरिदृश्यको नतिजाले नेपाली टोलीको कप्तानको जिम्मेवारी रोहित पौडेलको काँधमा आइपर्यो। पहिलो कदममै नेपाललाई ऐतिहासिक यात्रा तय गराएका रोहित यो जस आफू मात्रै लिन चाहँदैनन्। बिहीबारको खेल ग्रान्डफिनाले जस्तै भयो, रोहितले भने, यो महत्वपूर्ण जित थियो। हामीले १२ खेल अगाडि नै सोचेका थियौं, पहिले एकदिवसीय त्यसपछि ग्लोबल छनोट। टोलीको नेतृत्व सम्हालेदेखि नै प्रशिक्षकले सबै कुरा व्यवस्थापन गर्नुभयो। हाम्रो लागि त्यो महत्वपूर्ण सावित भयो।"
प्रधानमन्त्रीकै ट्विटर ह्याक,"एमाले अध्यक्ष केपी शर्मा ओली प्रधानमन्त्री हुँदा पनि उक्त ट्विटर ह्यान्डल ह्याक भएको थियो। नेपालमा मात्र नभई भारतीय प्रधानमन्त्रीको ट्विट एकाउन्ट पनि ह्याक भएको थियो। पछिल्लो समय सरकारी वेबसाइट ह्याकरको निसानामा पर्दै आएका छन्। सबै सरकारी वेबसाइटका सर्भर गत माघ १४ गते डाउन भएका थिए। तर, कुनै क्षति नभई सञ्चालनमा आएका थिए। काठमाडौं : प्रधानमन्त्रीको ट्विटर ह्यान्डल पीएमओ नेपाल बुधबार राति ह्याक भयो। बिहीबार दिउँसोसम्म ह्याकरकै कब्जामा रह्यो। उक्त अवधिमा अनधिकृत पोस्ट ट्विट भए। प्रधानमन्त्री पुष्पकमल दाहालको उक्त अकाउन्टको नाम र प्रोफाइल तस्बिर नै परिवर्तन भयो। उक्त ट्विटर खोल्दा सुरुमा ब्लरको लोगो देखाउँथ्यो। त्यहाँ समर्थक व्यापारीका लागि एनएफटी बजार लेखिएको थियो। प्रधानमन्त्री तथा मन्त्रिपरिषद् कार्यालयले ट्विटरको केन्द्रीय कार्यालयमा सम्पर्क गरी बिहीबार दिउँसो उक्त अकाउन्ट फिर्ता भएको छ। उक्त ट्विटर ह्यान्डलमा टु फ्याक्टर अथेन्टिकेसन (२ एफए)लगायत सुरक्षाका सबै उपाय अवलम्बन गरिएको थियो। त्यस्तो अवस्थामा पनि अनधिकृत प्रवेश भएको घटनाबारे छानबिन जारी रहेको कार्यालयको सूचनामा उल्लेख छ। यसबारे सत्यतथ्य छिट्टै नै सार्वजनिक गर्नेछौं, सूचनामा लेखिएको छ, १५ मार्च बेलुकादेखि ट्विटर ह्यान्डलमा अनधिकृत प्रवेश गरी असम्बन्धित ट्विटहरू प्रयोग गरिएको घटनाबाट पर्न गएको असुविधाप्रति क्षमापार्थी छौं। प्रधानमन्त्रीका आईटी विज्ञ प्रकाश रायमाझीले साइबार सुरक्षामा ध्यान दिइएको अवस्थामा पनि ह्याक हुन पुगेको बताए। ट्विटरको केन्द्रीय कार्यालयसँग समन्वय गरी कसले र किन ह्याक गर्यो भन्ने विषयमा अनुसन्धान हुने प्रधानमन्त्रीको सचिवालयले जनाएको छ। ट्विटरको केन्द्रीय कार्यालयबाट हाम्रा प्रश्नको जवाफ आयो। उहाँहरूसँग लग कहाँ के भए भनेर मागेका छौं। यहाँ पनि हाम्रो तरिकाबाट अनुसन्धान गरिरहेका छौं, रायमाझीले भने। उनका अनुसार उक्त ट्विटर सेक्युरिटी अपडेट नै थियो तापनि ह्याक भयो। अनुसन्धानमा जान्छौं। डिटेल्स रिपोर्ट सार्वजनिक गर्छौं, उनले भने। सचिवालयले उक्त विषयमा अनुसन्धान गर्न साइबर ब्युरोमा अनुरोध गर्ने तयारी गरेको छ। यसबारे अनुसन्धान गर्न चिठी पठाउँदै छौं, रायमाझीले भने, ह्याक हुँदा सरकारलाई चुनौती भयो। ह्याकरले तिमीहरू सुरक्षित छैनौं भन्ने देखाउनका लागि ह्याक गरेको हुन सक्छ। एमाले अध्यक्ष केपी शर्मा ओली प्रधानमन्त्री हुँदा पनि उक्त ट्विटर ह्यान्डल ह्याक भएको थियो। नेपालमा मात्र नभई भारतीय प्रधानमन्त्रीको ट्विट एकाउन्ट पनि ह्याक भएको थियो। पछिल्लो समय सरकारी वेबसाइट ह्याकरको निसानामा पर्दै आएका छन्। सबै सरकारी वेबसाइटका सर्भर गत माघ १४ गते डाउन भएका थिए। तर, कुनै क्षति नभई सञ्चालनमा आएका थिए। प्रधानमन्त्रीका आईटी विज्ञ रायमाझीले डाटा सेन्टरमा १ हजार ५ सय वेबसाइटका पुराना साइट पनि राखिएकाले ह्याकरलाई सहज भएको बताए। पुराना वेबसाइट राखेर ह्याकरलाई सजिलो बनाइराखेका छौं। अब पुराना साइट हटाउने तयारी भइरहेको छ, उनले भने। साइबर सुरक्षाका लागि सरकारले विशेष कदम चालेको उनले बताए। सुरक्षित हुनका लागि छिट्टै नतिजा देखिने गरी काम हुँदै छ, उनले भने। पछिल्लो समय सरकार ह्याकरको निसानामा पर्दै आएको छ। साइबर सुरक्षामा कमजोर रहेको बारम्बार देखिने घटनाले देखाइरहेको छ। काठमाडौं विश्वविद्यालयका सहायक प्राध्यापक सञ्जय पुडासैनी लापरबाही, बेवास्ता गर्दा पनि साइबार सुरक्षामा समस्या आउने गरेको बताउँछन्। सुरक्षा संवेदनशीलता नअपनाएर ट्वीटर चलाउँदा समस्या आएको हुन सक्ने उनले बताए। प्रधानमन्त्री आफैंले ह्यान्डिल गर्ने होइन। पीएम नेपाल भनेकाले निजी सचिवालय नभई सरकारी कार्यालय होलान्, पुडासैनी भन्छन्, सेभ गरेर राखेमा पनि ह्याक हुन सक्छ। उनका अनुसार के चलाउन पाइने, के नपाइने भन्ने मापदण्ड नबनाएकाले पनि यस्ता घटना दोहोरिन्छन्। पर्सनल चिजबाट चलेका हुन् कि घरमा अरूले पनि चलाउँछन्, उनी भन्छन्, त्यही ल्यापटपमा इन्टरनेटमा नानाथरी हेर्दा समस्या निम्तन्छ।"
यती दुर्घटना जाँच आयोगलाई ४५ दिन थप,"सरकारले ४५ दिन भनेको सकेसम्म छिटो विस्तृत प्रतिवेदन सार्वजनिक गर्न भनेको पर्यटन मन्त्रालयका सहसचिव एवं जाँचबुझ आयोगका सदस्य सचिव बुद्धिसागर लामिछानेले जानकारी दिए। काठमाडौं : सरकारले यती एयरलाइन्स दुर्घटनाको छानबिन प्रतिवदेन बुझाउन जाँचबुझ आयोगलाई ४५ दिन थप गरेको छ। फागुन ३० गते बसेको मन्त्रिपरिषद्को बैठकले आयोगलाई समय थपेको हो। माघ १ गते पोखरामा भएको यती एयरलाइन्सको विमान दुर्घटनालगत्तै मन्त्रिपरिषद्को आकस्मिक बैठकले दुर्घटनाको छानबिन गर्न आयोग गठन गरेको थियो। सरकारले ४५ दिनभित्र रिपोर्ट बुझाउन अल्टिमेटम दिएको थियो। जाँचबुझ गर्न समय लाग्ने देखिएकोले पुनः ४५ दिने थपेको हो। सरकारले ४५ दिन भनेको सकेसम्म छिटो विस्तृत प्रतिवेदन सार्वजनिक गर्न भनेको पर्यटन मन्त्रालयका सहसचिव एवं जाँचबुझ आयोगका सदस्य सचिव बुद्धिसागर लामिछानेले जानकारी दिए। आयोगले घटनाको गहिराइमा भएर अध्ययन तथा अनुसन्धान गरिरहेको लामिछानेले बताए। अनुसन्धानका क्रममा थप प्राविधिक जाँच आवश्यक भएकोले परीक्षणका लागि फ्रान्स पठाउने तयारी भइरहेको उनले भने। उताबाट परीक्षणको रिपोर्ट नआएसम्म विस्तृत रिपोर्ट निस्किन गाह्रो हुन्छ, उनले भने। दुर्घटना भएको यतीको उक्त जहाजको इन्जिन क्यानडा (प्राक एन्ड ह्विटनी कम्पनी) मा बनेको हो भने एयर फ्रेम (ककपिट, पंखा, पखेटा, टायरलगायत) फ्रान्समा र प्रोपेलर अमेरिकामा बनेको हो। आयोगले सार्वजनिक गरेको दुर्घटनाको प्रारम्भिक प्रतिवेदनले दुवै इन्जिन प्रोपेलर फेदरमा जानु घटनाको मुख्य कारण हुन सक्ने बताएको थियो। पोखरा अन्तर्राष्ट्रिय विमानस्थलमा माघ १ गतेको तेस्रो उडान भरिरहेको पाइलट अञ्जु खतिवडा र प्रशिक्षक पाइलट कमल केसी थिए। काठमाडौं विमानस्थलबाट चार चालक दलसहित ६८ यात्रु बोकेर यती एयरलाइन्सको एटीआर जहाज पोखरा उडेको थियो। जहाज १० बजेर ५७ मिनेटमा दुर्घटनाग्रस्त भएको थियो। यता, गत जेठमा २२ जनाको ज्यान जाने गरी भएको दुर्घटनाको ड्राफ्ट प्रतिवेदन तयार भएको छ।"
उपराष्ट्रपतिको चुनाव आज,"निर्वाचन आयोगका अनुसार बिहान १० देखि दिउँसो ३ बजेसम्म मतदानको समय तोकिएको छ। त्यसका लागि सम्पूर्ण तयारी पूरा भएको आयोगले बिहीबार प्रेस विज्ञप्तिमार्फत जनाएको छ। स्वविवेक प्रयोग गरी मतदान गर्न निर्वाचक मण्डलका सदस्यहरूलाई आयोगले अनुरोध गरेको छ। काठमाडौं : उपराष्ट्रपति निर्वाचन शुक्रबार हुँदै छ। जसका लागि एमालेकी अष्टलक्ष्मी शाक्य, जसपाका रामसहाय प्रसाद यादव र जनमतकी ममता झा चुनावी मैदानमा छन्। सत्तारुढ गठबन्धनबाटै तीन जनाको उम्मेदवारी परेकामा जसपाकी प्रमिलाकुमारी यादव पछि हटेकी थिइन्। निर्वाचन आयोगका अनुसार बिहान १० देखि दिउँसो ३ बजेसम्म मतदानको समय तोकिएको छ। त्यसका लागि सम्पूर्ण तयारी पूरा भएको आयोगले बिहीबार प्रेस विज्ञप्तिमार्फत जनाएको छ। स्वविवेक प्रयोग गरी मतदान गर्न निर्वाचक मण्डलका सदस्यहरूलाई आयोगले अनुरोध गरेको छ। यो निर्वाचनमा संघीय संसद्का सदस्य र प्रदेशसभाका सदस्य मतदाता रहेको निर्वाचक मण्डल रहने व्यवस्था राष्ट्रपति तथा उपराष्ट्रपतिको निर्वाचनसम्बन्धी ऐन, २०७४ ले गरेको छ। संघीय सांसदको मतभार ७९ र प्रदेशसभा सदस्यको ४८ गणना हुन्छ। कुनै उम्मेदवारले प्राप्त गरेको कुल मत निर्वाचक मण्डलको तत्काल कायम रहेको कुल मतको बहुमत भए निर्वाचन अधिकृतले उक्त व्यक्ति निर्वाचित भएको घोषणा गर्नुपर्ने व्यवस्था ऐनको दफा ५५ (२)ले गरेको छ। बहुमत नपुगे सबैभन्दा बढी मत प्राप्त दुई उम्मेदवारबीच पुनः निर्वाचन गराउनुपर्ने हुन्छ। पुनः मतदानमा कुनै उम्मेदवारले प्राप्त गरेको मत कुल मतको ५० प्रतिशतभन्दा बढी भए निर्वाचित भएको घोषणा गर्नुपर्ने ऐनमा उल्लेख छ। ५० प्रतिशत नकटाए पुनः निर्वाचन गराउनुपर्ने हुन्छ। त्यस बेला कुल सदर मतको बढी मत पाउने उम्मेदवार निर्वाचित हुन्छन्। दुई वा सोभन्दा बढी उम्मेदवारको मत बराबर भए निर्वाचन अधिकृतले नै गोली हाली निर्णय गर्ने व्यवस्था छ।"
१ लाख नागरिक लखेट्ने भुटान सरकारविरुद्ध अमेरिकी कंग्रेसमा संकल्प प्रस्ताव,"सन् १९९० को दशकमा खोसिएको नागरिकता फिर्ता गर्न भुटान सरकारले निरन्तर अस्वीकार गरेकाले भुटानमा २ लाख ५० हजारभन्दा बढी नेपाली भाषी ल्होत्शाम्पा भुटानी अझै पनि राजनीतिक, सामाजिक र आर्थिक उत्पीडनमा परिरहेका उक्त संकल्पमा जनाइएको छ। काठमाडौंअमेरिका : एक लाखभन्दा बढी भुटानी नागरिकको उत्पीडन र जबरजस्ती निष्कासनमा भुटानलाई जिम्मेवार ठहर्याउनेसम्बन्धी संकल्प प्रस्ताव अमेरिकी कंग्रेस (सदन) मा दर्ता भएको छ। सन् १९८० देखि १९९० को दशकमा एक लाखभन्दा बढी नेपालीभाषी भुटानी नागरिक त्यहाँबाट नेपालतर्फ लखेटिएका थिए। भुटानी नागरिक, ल्होत्शाम्पा र शार्छोपहरू आफ्नो पहिचान, संस्कृति, भाषा, धर्म र राजनीतिक विचारकै कारण दमनमा पर्नुमा भुटान सरकार जिम्मेवार रहेको ठहर्याउँदै अमेरिकी सिनेटको तल्लो सदनमा संकल्प प्रस्ताव ल्याइएको हो। संकल्पमा तीमध्ये धेरै व्यक्ति अनुचित नजरबन्द, यातना र मानव अधिकार उल्लंघनका घटनामा परेको उल्लेख छ। प्रजातन्त्र र मानव अधिकारको माग गरेकै कारण बन्दी बनाइएका सबै राजनीतिक बन्दीलाई उचित क्षतिपूर्ति दिई बिनाशर्त छिटो रिहा गर्न सदनले भुटान सरकारलाई आग्रह गरेको छ। नागरिकता वा बसोबासको दाबी गर्दै नेपालमा बसिरहेकाहरूको विषयमा पनि नेपालसँग मित्रवत तवरले छलफल सुरु गर्न भुटान सरकारलाई सुझाव दिइएको छ। स्वेच्छाचारी रूपमा खारेज गरिएका सबै नेपालीभाषीको नागरिकता पुनः प्रदान गर्न र नेपालका शरणार्थी शिविरबाट आफ्ना नागरिकको स्वैच्छिक फिर्ता स्वीकार गर्न अनुरोध गरिएको छ। हामी देशबाट लखेटिएको तीन दशकभन्दा लामो समयपछिको खुसीको क्षण नै यही हो। अब यो संकल्प प्रस्ताव पारित गराउन हाम्रो अधिकतम पहल हुनेछ। सुरज बुढाथोकीसंस्थापक सदस्य, पीआईबी समग्र शान्ति निर्माण र मेलमिलाप प्रक्रियामा प्रवेश गर्न तथा सन् १९९० को दशकमा भएका कुनै पनि मानवअधिकार उल्लंघन र दुव्र्यवहारका घटनाको सार्वजनिक रूपमा अनुसन्धान गर्न भुटानको शाही सरकारलाई आग्रह गरिएको छ। साथै त्यसका निष्कर्षहरू प्रकाशित गर्न र सिफारिसहरू पालना गर्न एउटा स्वतन्त्र निकाय सत्य आयोग स्थापना गर्न भनिएको छ। भुटानमा रहेका नेपाली भाषी ल्होत्शाम्पा र अन्य अल्पसंख्यकहरू भविष्यमा विस्थापित वा कुनै पनि उत्पीडनमा पर्न नपरोस् भन्ने सुनिश्चित गर्न पनि भुटान सरकारलाई अमेरिकी सिनेटले आग्रह गरेको छ। धेरै राजनीतिक बन्दीहरू भुटानी कारागारमा लामो समयदेखि जीवन बिताउन बाध्य रहिरहँदा, सताइएका अन्य भुटानी नेपाल छिर्न बाध्य भए। भुटानी शरणार्थी नेपालका शरणार्थी शिविरमा झन्डै दुई दशकसम्म रहे। यद्यपि स्वदेश फर्कन चाहनेहरूलाई भुटान सरकारले फिर्ता गराउन अस्विकार गरिरह्यो। सन् १९९० को दशकमा खोसिएको नागरिकता फिर्ता गर्न भुटान सरकारले निरन्तर अस्वीकार गरेकाले भुटानमा २ लाख ५० हजारभन्दा बढी नेपाली भाषी ल्होत्शाम्पा भुटानी अझै पनि राजनीतिक, सामाजिक र आर्थिक उत्पीडनमा परिरहेका उक्त संकल्पमा जनाइएको छ। कुनै पनि व्यक्ति वा राज्यद्वारा हुने मानवअधिकार उल्लंघन, दुव्र्यवहार र चरम हिंसाका घटनाहरूको निन्दा बैठकले गरेको छ। नेपालमा शरणार्थी बनेका अधिकांश नेपालीभाषीलाई अमेरिकाकै अग्रसरतामा केही वर्षयता विभिन्न देशमा पुनर्वासको प्रबन्ध गरिएको छ। २००८ देखि २०१७ सम्ममा गरिएको पुनर्वासअन्तर्गत अमेरिकामा ९६ हजार २ सय १३, क्यानडा ६ हजार ८ सय २६ र अस्ट्रेलियामा ६ हजार ७ सय २८ जना नेपालीभाषी भुटानीलाई नेपालका शिविरबाट लगिएको थियो। त्यस्तै न्युजिल्यान्डले १ हजार ९४, डेनमार्क ८ सय ७५, नर्वे ५ सय ७०, बेलायत ३ सय ५८ र नेदरल्यान्ड्सले ३ सय २९ जनालाई पुनर्वास गरएका थिए। भुटान र अमेरिकाबीच कुनै कूटनीतिक सम्बन्ध स्थापना नभए पनि दुई देशले न्यानो अनौपचारिक सम्बन्ध कायम राखेका छन्। भुटान अधिराज्य सन् २००८ मा प्रजातान्त्रिक मुलुकमा परिणत भयो। त्यतिबेलादेखि त्यहाँ निरन्तर स्वतन्त्र र निष्पक्ष रूपमा निर्वाचन भई सत्ता हस्तान्तरण हुँदै आएको छ। भुटान जलवायु परिवर्तनविरुद्ध विश्वव्यापी अभियानमा अगुवा छ। यो विश्वमा एक मात्र कार्वन नकारात्मक देश हो। युक्रेनमा भएको रूसी आक्रमणको निन्दा गर्न भुटान संयुक्त राज्य अमेरिका र समान विचारधारा भएका अन्य देशहरूसँगै उभिएको संकल्पमा उल्लेख छ। त्यसैगरी भुटान अमेरिकाको घनिष्ठ इन्डोप्यासिफिक साझेदार रहेको पनि संकल्पमा जनाइएको छ। सिनेट सदस्य शेरोड ब्राउनले अमेरिकी सिनेटको तल्लो सदनमा मंगलबार पेस गरेका उक्त प्रस्तावलाई परराष्ट्र समितिमा पठाइएको छ। नेपालीभाषी भुटानी प्रशन्न अमेरिकी कंग्रेसमा भुटान सरकारलाई दबाब दिने संकल्प प्रस्ताव आएकामा विभिन्न देशमा पुनर्वासमा रहेका नेपालीभाषी भुटानी समुदायले प्रसन्नता जनाएको छ। यस क्षेत्रमा कार्यरत पिस इनिसियटिभ भुटान (पीआईबी) ले यसले न्यायको मार्ग देखाएको प्रतिक्रिया जनाएको छ। हामी देशबाट लखिटिएको ३ दशकभन्दा लामो समयपछिको खुसीको क्षण नै यही हो, पीआईबीका संस्थापक सदस्य सुरज बुढाथोकीले अन्नपूर्णसँग भने, अब यो संकल्प प्रस्ताव पारित गराउन हाम्रो अधिकतम पहल हुनेछ।"
बैतडीमा व्यावसायिक बीउ उत्पादन,"२५ जनाको समूह छ, प्रत्येक महिलाले ६० किलोदेखि १ क्विन्टलसम्म उत्पदान गर्दै आएका छौं, सहकारीसँग सम्झौता गरी बिक्री गर्छांै, बजारको समस्या छैन, उनले भनिन्। बैतडी : बैतडीको दशरथचन्द नगरपालिका२ को थलालगाउँ कृषि पकेट क्षेत्र हो। यहाँका किसानहरूले मौसमी तथा बेमौसमी कृषिउपज र बीउ उत्पादन गर्ने गरेका छन्। विगत २ वर्षदेखि यहाँका किसानहरूले प्याजको बीउ उत्पादन गरी लाखौं आम्दानी गर्ने गरेका छन्। एक कृषकले ६० किलोदेखि १ क्विन्टलसम्म प्याजको बीउ उत्पदान गरी बिक्री गर्ने गरेका छन्। ३ हजार रुपैयाँ प्रतिकिलोका दरले बीउ बिक्री गर्ने गरेको स्थानीय किसान कुसुम थलालले बताइन्। बजारको समेत समस्या नरहेको उनले बताइन्। २५ जनाको समूह छ, प्रत्येक महिलाले ६० किलोदेखि १ क्विन्टलसम्म उत्पदान गर्दै आएका छौं, सहकारीसँग सम्झौता गरी बिक्री गर्छांै, बजारको समस्या छैन, उनले भनिन्। साझेदार निकाय रुडेस र अक्सफामको आर्थिक तथा प्राविधिक सहयोगमा यहाँका किसानहरू प्याजको बीउ उत्पदान गरिरहेका हुन्। गाउँमा २५ जना महिलाको कृषक समूह गठन गरी आवश्यक प्राविधिक तथा आर्थिक सहयोग गरी किसानहरूलाई प्याजको बीउ उत्पदानमा सहयोग गरिरहेको रुडेस बैतडीका कार्यक्रम अधिकृत गोपाल भाटले जानकारी दिए। थलालगाउँका २५ जना महिलाले प्याजको बिउ उत्पदानबाट १२ देखि १५ लाख रुपैयाँसम्म आम्दानी गर्ने उनले बताए। यहाँ उत्पदान भएको प्याजको बीउ नार्कबाट समेत प्रमाणित (सर्टिफाइड) गरिएको बीउ हो। अन्य खेतीको तुलनामा प्याजको बीउ उत्पदानबाट तेब्बरले फाइदा हुने गरेको अर्की किसान निरा थलालले बताइन्। विगतमा तरकारी खानको लागि मात्रै प्याज लगाउथ्यौं, गत वर्षदेखि प्याजको बिउ उत्पदान गर्ने गरेका छौँ, आम्दानी पनि बढेको छ, उनले भनिन्। सिँचाइको सुबिधा भएको अवस्थामा व्यावसायिक खेती वृद्धि गर्न सकिने यहाँका किसानहरूले बताएका छन्। सिँचाइ पर्याप्त नहुँदा थप खेती गर्न नसकिएको मानमती बोहरा थलालले बताइन्। सिँचाइ सुबिधा छैन, जेनतेन तरकारी खेती गरीरहेका छौं, सिँचाइ सुबिधा भएको भए बीउ खेती अझै बढाउन सकिन्थ्यो, उनले भनिन्। मुहान अभावमा गाउँमा सिँचाइँ पुर्याउन समस्या भइरहेको वडा नं २ का वडा अध्यक्ष सूर्यबहादुर बोहराले बताए।"
न्याय खोज्दै द्वन्द्वपीडित,"सिन्धुली : गोलन्जोर गाउँपालिका४ कुभिन्डे तीनकन्या सिन्धुलीकी पविमाया सार्कीलाई अझै पनि श्रीमान् बलबहादुर घरमा टुप्लुक्क आइपुग्छन् कि जस्तो लागिरहन्छ। खाना पकाउँदै गर, मासु लिएर आउँछु भनेर हिँडेका श्रीमान् बलबहादुर फर्किएर आएनन्। २०६२ चैत १ गते बलबहादुरसहित ३ जनालाई बंगुर काटिरहेकै ठाउँबाट तत्कालीन सुरक्षा फौजले गिरफ्तार गरेर लगेको १७ वर्ष भयो। बलबहादुरलाई गाउँ नजिकै प्रहरीले हत्या गरेको थाहा पाए पनि खाना पकाएर श्रीमान्को पखाइमा बसेकी पविमायालाई अझै पनि श्रीमान् फर्केर आउँछन् जस्तो लाग्छ। उहाँलाई त प्रहरीले मासु काटिरहेकै ठाउँमा पक्राउ गरी लगेर हत्या गरेछ, उनी भन्छिन्, देवर ज्ञानबहादुर र छिमेकी शेरबहादुर विकलाई पनि प्रहरीले एकैपटक नियन्त्रणमा लिएर गएका रहेछन्। साँझसम्म घर नफर्केपछि खोजतलास गर्दा प्रहरीले मारिसकेको थाहा पाइयो। पविमायालाई सो घटना सपना जस्तै लाग्छ। सार्कीद्धय र विकलाई माओवादीको आरोपमा प्रहरीले हत्या गरेका थिए। गाउँमा भारी बोकेर परिवार पाल्दै आएका श्रीमान्हरूलाई मासु लिन गएका बेला प्रहरीले मारेको खबर सुनेपछि उनीहरू विलखबन्धनमा परे। पविमाया र मुक्तिमाया न्याय खोज्न जिल्ला हुँदै मानवअधिकार आयोगसम्म पुगे। २०६२ जेठ ३ गते राष्ट्रिय मानव अधिकार आयोगको टोलीले घटनाको अनुसन्धानपछि दोषीको पहिचान गरी कारबाही गर्न र पीडित परिवालाई क्षतिपूर्ति दिन सरकारसँग माग गर्यो। त्यतिबेला सार्कीको ४ र विकको ३ नाबालक सन्तान थिए। श्रीमान्को न्याय खोज्नेदेखि नाबलक छोराछोरी हुर्काउने, पढाउनेसम्मको पीडा र चुनौती भोग्दै आएको १७ वर्ष पूरा भए पनि अझै न्याय पाउन नसकेको उनीहरूको गुनासो छ। श्रीमान्को हत्या भएको केही महिनापछि विस्तृत शान्ति सम्झौता भयो। १२ बुँदे समझदारी र विस्तृत शान्ति सम्झौतापछि १० वर्षे द्वन्द्वको अन्त्यसँगै माओवादी पार्टी र सरकारबाट अहिलेसम्म कुनै न्याय नपाएको उनीहरूको भनाइ छ। जनयुद्ध सुरु भएको गत फागुन १ गते २७ वर्ष पूरा भइसकेको छ भने शान्ति सम्झौता भएको पनि १६ वर्ष पूरा भएको छ। तर, द्वन्द्वपीडितहरूले अझैसम्म पनि न्याय पाउन नसकेको उनीहरूको गुनासो छ। जनयुद्धका कमान्डर पुष्पकमल दाहाल प्रचण्ड अहिले सरकारको नेतृत्वमा छन्। यतिबेला प्रधानमन्त्रीसमेत रहेका प्रचण्डविरुद्ध द्वन्द्वकालीन घटनालाई लिएर सर्वोच्चमा मुद्दा दर्ता गरिएको छ। द्वन्द्वपीडितहरू भने जनयुद्धका क्रममा राज्य र तत्कालीन विद्रोही दुवै पक्षबाट आफूहरूले पीडा भोग्नुपरेको बताउँदै छिटोभन्दा छिटो न्याय पाउँनुपर्ने बताउँछन्। उनीहरू भन्छन, द्वन्द्वका क्रममा तत्कालीन माओवादीबाट मात्र नभएर राज्य पक्षका सेना, सशस्त्र, नेपाल प्रहरीबाट पनि थुप्रै नारीको सिउँदो पुछिएका छन्। द्वन्द्वमा कोही बालात्कृत, कोही अभिभावक गुमाएर टुहरा भएका छन्। कतिको काख रित्तिएको छ। यस्ता घटनाका पीडकहरूमाथि कारबाही र पीडितले न्याय पाउनुपर्छ। राज्यले द्वन्द्वकालीन मुद्दालाई टुंगोमा नपुर्याउँदा पीडितहरू झन् पीडाबोध गर्न बाध्य भएको कपिलाकोट सिन्धुलीका द्वन्द्वपीडित भीमबहादुर श्रेष्ठको गुनासो छ। श्रेष्ठको २ छोरामध्ये एकलाई तत्कालीन माओवादीले जिउँदै खाल्डोमा पुरेर हत्या गरेको र एक जनालाई चरम यातना दिएको थियो। राज्यपक्षले भने पीडितलाई न्यायसहित निःशुल्क शिक्षा, स्वास्थ्य र रोजगारीको व्यवस्था गरिदिनुपर्ने उनीहरूको माग छ। द्वन्द्वका बेला पूर्वको रोल्पाको रूपमा चिनिने तत्कालीन सशस्त्र जनयुद्धमा सिन्धुलीबाट मात्र १६५ जनाको ज्यान गएको थियो भने १४ जना अझै बेपत्ताको सूचीमा छन्।"
चैते वर्षाले महोत्तरीमा राहत,"महोत्तरी: पूरै हिउँद पानी नपरी बित्दा मध्य फागुनदेखि नै बढेको गर्मीले असहज भएको मधेसको जनजीवनलाई आज बिहान अल्पवर्षा भए पनि राहत भएको छ । महोत्तरीसहितका मधेसका धेरैजसो ठाउँमा आज बिहान सामान्य बदलीबीच भएको अल्पवर्षाले चढ्दो गर्मीबाट राहत पाएको सर्वसाधारणले बताएका छन् । 'रुखिएको जग्गामा चिस्यान हुनेगरी त पानी परेन, तर चिसो बताससँगै एकछिन परेको पानीले अत्यधिक बढेको गर्मीबाट राहत मिलेको छ', भङ्गाहा नगरपालिका५ सीतापुरका ९२ वर्षीय मानबहादुर भुजेल भन्छन्, 'रुख बिरुवाका पातमात्रै भिजाए पनि अहिलेको वर्षा अमृतसरह बनेको छ।' यसपालि पूरै हिउँद पानी नपरी बितेका बेला लाग्दो चैतमै आज बिहान सिमसिमे पानी परेको हो । आजको वर्षाले वैशाखी तरकारीका बेला (लहरा) पात भिजाएको, फलफूलका बोट (आँप, लिची) का मज्जर (मञ्जरी, फूल) र पातमा लागेका किरा, धब्बा पखालेको किसानले बताएका छन्। 'मुख्य त आँपमा मधुवा (मज्जरमा लाग्ने एक प्रकारको रोग) लाग्ने डर रहेकाबेला पानीले हाँगा, पात, मज्जरका धब्बा, माकुराको जालो पखाली दिएको छ', बर्दिबास५ ढुङ्ग्रे बस्तीका किसान दलबहादुर थापा मगर भन्छन्, 'यसले मधुवाको प्रकोप हुन दिँदैन भन्ने आश छ।' जग्गामा चिस्यान हुनेगरी वर्षाको आशमा रहेका यहाँका किसानले सुक्खा भएको जग्गा खनजोत गर्न भने अझै पर्खनुपर्ने भएको छ । चिस्यान हुनेगरी पानी पर्नासाथ महोत्तरीको उत्तरीक्षेत्रका किसान बर्खे मकै, कोदो लगाउन र बर्खे धानको धुले ब्याड राख्न मिल्ने ताक (समय)को पर्खाइमा छन् । 'सबै ठिक हुनेगरी हिसाब गरेर कहाँ प्रकृति चल्दो रहेछ र ?', भङ्गाहा४ पलार बस्तीका ८० वर्षीय वृद्ध किसान चौठी सर्दार बाँतर भन्छन्, 'मुख्य कुरा प्रचण्ड गर्मीले काममा निस्कन सकिएको थिएन, हल्का वर्षाले यसमा राहत दियो।' अन्य बालीमा परेको अनुकूलतालाई उपयोग गर्दै चित्त बुझाउन पर्ने बाँतर बताउँछन्।"
मलको अनुदान कटौती नगर्न माग,वीरगन्ज: रासायनिक मलमा दिइने अनुदान कटौतीको निर्णय फिर्ता लिन किसान संघ पर्साले सरकारसँग माग गरेको छ। फागुन २६ मा सरकारले रासायनिक मलमा दिदै आएको अनुदानमा कटौती गर्ने निर्णय गरेको थियो। यो निर्णयले रासायिनक मलको मूल्य बढ्दा किसान मर्कामा परेका छन्। संघले निर्णय फिर्ताको माग गर्दै प्रधानमन्त्रीलाई ज्ञापनपत्र पठाएको छ। संघले पर्साका सहायक प्रमुख जिल्ला अधिकारी भीमकान्त पौडेलमार्फत प्रधानमन्त्रीलाई ज्ञापनपत्र पठाएको हो।
नुवाकोटका वनमा डढेंलो,"नुवाकोट: सुख्खायाम सुरु भएसँगै नुवाकोटका जंगलमा डढेंलो बढ्न थालेको छ। ३३ वन क्षेत्रमा डढेलो लागेको पुष्टि भएको डिभिजनल वन अधिकृत दीर्घनारायण कोइरालाले बताए। डढेलोले रुख, वुट्यान, जंगली जनावरका साथै चराचुरुङ्गी क्षति हुने गरेको छ। डढेलाले नियन्त्रण गर्न र क्षति हुन नदिन आवस्यक कार्य भइरहेको कोइरालाले बताए। उनका अनुसार जंगलमा डढेलो सुरक्षा गर्न १० जना हरित स्वंसेवक नियुक्त गरेर आवस्यक कार्य भइरहेको बताए। अधिकृत कोइरालाका अनुसार डढेलो नियन्त्रणका लागि कम्तिमा २० जना हरित स्वंसेवक नियुक्त गरेर सवारीसाधनसहित गस्ती गराउन सकियो भने नियन्त्रण प्रभावकारी हुन्छ। वनले करारमा अग्नि नियन्त्रकको नाममा १० जना कर्मचारीलाई आगामी असारसम्मका लागि पाँच महिनाको नियुक्ति दिएर राख्ने गरेको छ। सुक्खायाम लागेसँगै वनभित्रको सुकेको पत्कर सफा गर्ने, वन प्रवेशमा कडाइ गर्ने र सलाईलाइटरजस्ता वस्तु नलैजान सर्वसाधारणलाई आग्रह गरिएको सहायक वन अधिकृत राजकुमार यादवले बताए।"
मुस्ताङमा अन्तर गाउँ तारो खेल सुरु,"जोमसोम: मुस्ताङको थाकसय क्षेत्रको लेतेमा तोरन्ल पर्व हर्षउल्लासका साथ मनाईएको छ। फागुपूर्णिमादेखि सुरु भएको तोरन्ल पर्वको उत्तरार्धमा थाकसाय क्षेत्रका थकाली समुदायले एकठाउँमै भेला भई तोरन्ल पर्व विशेष उत्सवका रुपमा मनाएका हुन्। तोरन्ल पर्व थकाली चारचन समुदायको सबैभन्दा महत्वपूर्ण र ठुलो पर्व हो। परापूर्वकालमा हिमाली क्षेत्रका बासिन्दाले जंगलमा धनुषवाण प्रयोग गरी शिकार खेल्ने ऐतिहासिक कथासँग जोडिएको छ। तोरन्ल पर्वको बेला थकाली समुदायले धसोमा तारो हान्ने (धनुषवाण) खेल्ने चलन छ। तोरन्ल पर्वमा थकाली समुदायले धनुषवाण खेल्ने, घरआँगन सिटिक्क सिंगारर्ने, छोरी ज्वाई, चेलीबेटीलाई आमन्त्रण गरी मिठोमिठो परिकार बनाएर खुवाउने, पूर्णिमा अघिल्लोदिनदेखि पछिल्लोदिनसम्म लगातार ३ दिन दिंगवत पितृहरुको सम्झना गर्दै पुजापाठ गर्दै चोखोपानी र मिठामिठा खानेकुरा बनाएर पितृलाई चढाउने गरिन्छ। परापूर्व कालमा थकालीहरूले मृगको शिकार गरी ३ दिनसम्म खाने र रमाईलो गर्ने चलन थियो । त्यति बेला स्थानीय धनुषवाण प्रयोग गरी शिकार खेल्ने गरिन्थ्यो । त्यही प्रचलनलाई थकालीहरुले पर्वको एक अंशको रुपमा लिएका हुन् ।"
विविधता झल्काउँदै बर्दिवास महोत्सव,"बर्दिवास: चौथो बर्दिबास महोत्सव सुरु भएको छ। उद्योग व्यापार र कलाको विकास गरौं, साहित्य संस्कृतिको संरक्षण गर्दै प्रवर्द्धन गरौं भन्ने भावका साथ बर्दिबासमा चौथो पटक महोत्सवको आयोजना गरिएको हो। शुक्रबार नेपाल उद्योग वाणिज्य महासंघका वरिष्ठ उपाध्यक्ष चन्द्रप्रसाद ढकालले महोत्सवको उदघाटन गरे। उनले स्थानीय उत्पादनलाई प्रवर्द्धन गर्न यो महोत्सवले भूमिका खेल्ने विश्वास गरे। महोत्सव चैत १३ गतेसम्म सञ्चालन हुने बर्दिबास उद्योग वाणिज्य संघका अध्यक्ष विष्णुबहादुर खड्काले बताए। महोत्सव परिसरमा करिब १७० भन्दा बढी व्यापारिक स्टलहरु राखिएको छ। महोत्सवमा ५५ लाख खर्च हुने अनुमान छ। महोत्सव अवधिमा ६० लाख आम्दानी हुने आयोजकको अनुमान छ।"
बागमती प्रदेशमा 'तामाङ' र 'नेवारी' सरकारी कामकाजको भाषा हुने,"हेटौंडा: बागमती प्रदेशभित्र सरकारी कामकाजको भाषा नेपालीसँगै तामाङ र नेवारी (नेपाल भाषा) कार्यान्वयन गर्न एक महिनाभित्र ऐन निर्माण गरिने भएको छ। शुक्रबार मुख्यमन्त्री शालिकराम जम्कट्टेलको उपस्थितिमा काठमाडौंमा भएको तामाङनेवारी(नेपाल भाषा) कार्यान्वय तयारी सम्बन्धि समितिको बैठकले उक्त निर्णय गरेको हो। अब छिट्टै ऐन निर्माण गरेर कार्यान्वयमा लगिने मुख्यमन्त्री जम्कट्टेलले बताए। बहुसंख्यक तामाङ र नेवार समुदायको बसोबास रहेको बागमती प्रदेशमा आम नागरिकलाई सरकारी कामकाजमा थप सहजता होस् भनेर भाषा सम्बन्धि ऐन ल्याउन लागेका हौं, उनले भने। एक महिनाभित्र ऐन निर्माण गरेर आउँदो नयाँ वर्ष (वैशाख महिना) भित्र संसदमा पेश गरिने समितिका अध्यक्ष तथा सामाजिक विकास मन्त्री कुमारी मोक्तानले बताइन्। एक महिनाअघि सामाजिक विकास मन्त्री मोक्तानको अध्यक्षतामा उक्त समिति बनेको थियो। समितिमा श्रम रोजगार तथा यातायात मन्त्री एकलाल श्रेष्ठसँगै दुई विज्ञ सदस्य डा गणेश योन्जन र ओमकार्यश्वर श्रेष्ठ सदस्य छन्। बागमती प्रदेशमा तामाङ र नेवार समुदयाको बाहुल्यता छ।"
शितगंगामा जिप दुर्घटना हुँदा ७ जना घाइते,"सन्धिखर्क: अर्घाखाँचीको शितगंगा नगरपालिकामा जिप दुर्घटना हुँदा ७ जना घाइते भएका छन्। बुटवलबाट सन्धिखर्क जाँदै गरेको लंका यातायातको लु १ ज १४४० नम्बरको जिप शितगंगा नगरपालिका ४ गोर्थुममा दुर्घटना भएको हो। गम्भिर घाइते २ जनालाई उपचारका लागि बुटवल पठाइएको जिल्ला प्रहरी कार्यालयका प्रमुख प्रहरी नायब उपरीक्षक मुकुन्द रिजालले बताए। घाइते हुनेमा चालक बिक्रम नेपाली, कपिलवस्तु बाणगङ्गा ७ का चन्द्र बहादुर खत्री, शितगङ्गा २ का मिना थापा, मालारानी ५ बागीका रेमा भुसाल, मालारानी ५ का पोम नारायण भुसाल, मालारानी ५ का कृष्ण प्रसाद भुसाल र प्युठान झिमरुक गाउपालिका १ का अशोक नेपाली छन्।"
१० लाख भारतीय नोटसहित पक्राउ,९ लाख ९८ हजार रुपैयाँसहित पक्राउ परेका जलेश्वर नगरपालिका ३ मलिवाराका ३४ वर्षीय विमलेश पाण्डेलाई जिल्ला प्रहरी कार्यालय महोत्तरीले सार्वजानिक गरेको छ। महोत्तरी: करिब १० लाख भारतीय रुपैयाँसहित पक्राउ परेका एक जनालाई प्रहरीले सार्वजानिक गरेको छ । ९ लाख ९८ हजार रुपैयाँसहित पक्राउ परेका जलेश्वर नगरपालिका ३ मलिवाराका ३४ वर्षीय विमलेश पाण्डेलाई जिल्ला प्रहरी कार्यालय महोत्तरीले सार्वजानिक गरेको हो। गत बुधबार पाण्डे सवार ज ४ प ७०३४ नम्बरको मोटरसाईकललाई प्रहरीले चेकजाँच गर्दा कालो कपडा भित्र लुकाई छिपाई राखेको अवस्थामा भारतीय रुपैयाँ ५०० का १ हजार ९९६ थान नोट बरामद भएको थियो। पक्राउ परेका पाण्डे जिल्ला प्रहरी कार्यालय महोत्तरीको नियन्त्रणमा छन्। बरामद रकमबारे अनुसन्धान भइरहेको प्रहरीले जनाएको छ।
कृषि रणनीति तयार पार्दै नमोबुद्ध,"काभ्रे: नमोबुद्ध नगरपालिकाले रणनीतिक कृषि योजनाको तयारी थालेको छ। कृषि, व्यापार र पर्यटनः हाम्रो शसक्त अभियान भन्ने नारासहित नगरपालिकाले दीर्घकालीन योजनासहितको कृषि रणनीति तय गर्न लागेको नगर प्रमुख कुनसाङ लामाले बताए। नगरको वर्तमान कृषिको वस्तुस्थिति विश्लेषणसहित आगामी वर्षका लागि आवद्यिक योजना, रणनीति तर्जुमा गर्न लागिएको मेयर लामाले बताए। सबै क्षेत्रमा योजनावद्ध विकास गर्न चाहेको बताउँदै लामाले नगरपालिकाले आवद्यिक योजना, योजना बैंक पनि तयार गर्न लागेको जानकारी दिए। रणनीतिक कृषि योजनामा भूगोल सुहाउँदो कृषि, उत्पादन र उत्पादकत्व बढाउने, लागत घटाउने लगायतका योजना समावेश हुने प्रमुख प्रशासकीय अधिकृत शिवप्रसाद लम्सालले बताए। योजना निर्माणको लागि कार्यतालिका सहित जिम्मेवारी बाँडफाँड गरिएको नगरपालिकाको आर्थिक विकास समितिका संयोजक रहेका वडा नं ३ का अध्यक्ष रमेश तिवारीले बताए।"
मलको बोरा ओढेर प्रदर्शन,"झापा: रासायनिक मलको खरिदमा सरकारले दिँदै आएको अनुदान कटौती गरेको विरोधमा झापाका किसानहरू आन्दोलित बनेका छन्। आन्दोलित बनेका किसानहरूले शरीरमा मलको बोरा ओढेर बिर्तामोडको मुक्ति चोकमा शुक्रबार शान्तिपूर्ण प्रदर्शन गरेका छन्। विरोध र्यालीमा उनीहरूले हातमा प्लाकार्ड बोकेर रासायनिक मलको अनुदान कटौती गरेको निर्णय तत्काल फिर्ता गर, किसानलाई समयमै मल खाद उपलब्ध गर, किसानको आँसुमा पौडी नखेल, बिना ब्याज बिना धितो कृषि ऋण उपलब्ध गरा लगायतको नाराबाजी गरेका थिए। राष्ट्रिय स्वतन्त्र पार्टी जिल्ला समिति झापाको आव्हानमा भएको प्रदर्शनमा जिल्लाभरिका किसानहरूले सहभागिता जनाएको पार्टीका झापा सभापति उमेश खरेलले जानकारी दिए। र्यालीपछि आयोजित कोणसभामा खरेलले मल अनुदानको विषयमा किसानलाई पर्न गएको मार्काको विषयमा कतैबाट आवाज नउठाइएको बेला झापाबाट दबाबमूलक विरोधसहितको आन्दोलनको सुरुवात भएको बताए। कृषि बीमा निःशुल्क गर्न, ५० प्रतिशत भन्दा बढी अनुदान दिन, कृषि उत्पादन बढाउन र कृषि उद्योग स्थापना गर्नुपर्ने माग किसानको छ। गत फागुन २९ गते कृषि तथा पशुपन्छी विकास मन्त्रालयको मल आपूर्ति तथा वितरण व्यवस्थापन समितिको बैठकले मलमा दिँदै आएको अनुदान घटाउने निर्णय गरेको थियो। रासायनिक मलमा यसअघि समग्रमा ७० दशमलव ८२ प्रतिशत बराबर अनुदान दिइरहेकोमा अब ५९ दशमलव ०४ प्रतिशत कायम गरिएको छ । कृषि मन्त्रालयले यो दरलाई क्रमशः ५० प्रतिशतमा झारिने समेत बताइएको छ । सरकारले मलको अनुदान कटौती गरेसँगै मलको बजार मूल्य पनि बढेको छ । अनुदान कटौतीपछि आयात बिन्दुमा युरिया प्रतिकिलो २५, डिएपी प्रतिकिलो ५० र पोटास प्रतिकिलो ४०मा बिक्री वितरण हुनेछ । यसअघि आयात बिन्दुमा युरिया प्रतिकिलो १४, डिएपी प्रतिकिलो ४३ र पोटास प्रतिकिलो ३१ मा बिक्री वितरण भइरहेको थियो । साबिकभन्दा अब युरिया प्रतिकिलो ११, डिएपी प्रतिकिलो ७ र पोटास प्रतिकिलो ९ रुपैयाँले महँगो पर्ने भएको छ ।"
तीन दिन वर्षा हुने,"काठमाडौं: स्थानीय वायुसँगै पश्चिमी वायुको सामान्य प्रभावले देशका कतिपय स्थानमा हल्कादेखि मध्यम वर्षा भइरहेको जल तथा मौसम विज्ञान विभाग, मौसम पूर्वानुमान महाशाखाले जनाएको छ । महाशाखाका मौसमविद् प्रतिभा मानन्धरका अनुसार आगामी तीन दिनसम्म अपराह्नपछि देशका धेरैजसो स्थानमा मेघगर्जन, चट्याङसहित हल्कादेखि मध्यम वर्षाको सम्भावना छ। अहिले काठमाडौँसहित देशका धेरैजसो स्थानमा हल्कादेखि मध्यम वर्षा भइरहेको छ। देशका पश्चिम र सुदूरपश्चिम क्षेत्रका अधिकांश स्थानमा वर्षा भएको छ। महाशाखाले जारी गरेको मौसम विवरणअनुसार भोलि शनिबार पनि देशभर आंशिकदेखि सामान्य बदली रहनुका साथै पहाडी भूभागका केही स्थान तथा तराई भूभागका थोरै स्थानमा मेघ गर्जनचट्याङहावाहुरीसहित क्षणिकहल्कादेखि मध्यम वर्षाको सम्भावना छ। चैत ५ गते आइतबार देशको पहाडी भूभागका केही स्थान तथा तराई भूभागका थोरै स्थानमा मेघ गर्जनचट्याङसहित क्षणिकहल्कादेखि मध्यम वर्षाको सम्भावना छ।"
आलु उत्पादन बढाउन कृषि पाठशाला,"बाजुरा: बडिमालिका नगरपालिका ७ ढम्कनेलाई बाजुराको आलुको राजधानी भनेर चिनिन्छ। ढम्कने गाउँमा १ सय बढी घर परिवार छन्। ती सबैको आम्दानीको मुख्य स्रोत आलु हो। जिल्लाका उत्तरी क्षेत्रका बुढिनन्दा नगरपालिका, स्वामीकार्तिक खपर, जगन्नाथ र हिमाली गाउँपालिका लगाएत कर्णाली प्रदेशका हुम्ला, मुगु र कालीकोट जिल्लाका केही स्थानीय तहको आवत जावत गर्ने मुख्य बाटोमा पर्ने ढम्कने गाउँका स्थानीय पुर्खौदेखि बटुवालाई आलुका परिकार बेचेर आन्दानीको स्रोत बनाई रहेका थिए। पछिल्लो समय सडक यातायातले आवत जावत गर्ने गाडीमा जान थालेपछि आलु बजारीकरणमा समस्या हुने गरेको किसान खडक धामीले बताए। पुरानो परम्परागत शैलीले आलु रोप्दा सोचेजस्तो नफल्ने भएकाले बजारीकरण गर्न पनि समस्य हुने गरेको र उत्पादन र मेहनत अनुसारको आम्दानी नहुने धामीले बताए। बडिमालिका नगरपालिका ७ का वडा अध्यक्ष धर्मराज पाध्यायका अनुसार ढक्कनेका स्थानीयलाई आलुमा आत्मनिर्भर बनाउन कृर्षि पाठशाला संचालन गरिएको हो। पाठशालामा आलुको जात पहिचान गर्ने र विउ प्रमाणीकरणका लागि आलुको अनुसन्धान, आलु बालिमा लाग्ने रोग किराको व्यवस्थापन र कम्पोष्ट मल बनाउने तरिकालगायतको सकाइ गरिएको छ।"
उपराष्ट्रपति निर्वाचनमा भोट हाल्न किरियापुत्री सांसद जहाज चढेर काठमाडौं,पोखरा : आफ्ना बाबुको निधनमा किरियामा बसेका गण्डकी प्रदेश सभाका सांसद प्रकाश बराल उपराष्ट्रपति निर्वाचनमा मतदानका लागि काठमाडौं गएका छन्। बरालका पिता लोकनाथको २६ फागुनमा निधन भएको थियो। काजकिरियाकै पोसाकमा सांसद बराल बुद्ध एयरको जहाजमार्फत शुक्रबार बिहान काठमाडौं उडेका हुन्। कास्की ३ (ख) बाट विजयी नेपाली कांग्रेसका सांसद बराल शुत्ररबार १० बजेदेखि ३ बजेसम्म हुने मतदान सकेर पोखरै फर्कने छन्। उपराष्ट्रपति निर्वाचनका लागि गण्डकी प्रदेशका अधिकतर सांसद भने बिहीबारै काठमाडौं गएका थिए।
फोहोर व्यवस्थापन केन्द्र बनेपछि भीरकोटमा बन्यो नमूना पार्क,"स्याङ्जा: भीरकोट नगरपालिका १ स्थित शिशौघारीमा निर्मित नमूना पार्क हिजोआज सबैको आर्कषणको केन्द्र बनेको छ। फोहोरमैला व्यवस्थापन केन्द्र निर्माणसँगै नमूना पार्क बनाइएको हो। तत्कालिन भीरकोट नगरप्रमुख छायाँराम खनालले फोहोरमैला व्यवस्थापनसँगै पार्क पनि निर्माणको परिकल्पना गरेका थिए। फोहोरको व्यवस्थापनसँगै नमूना पार्क निर्माणपछि स्थानीय खुसी भएको नगरप्रवक्ता दिपेन्द्र केसीले बताए। भीरकोट बालमैत्री नगर हो। बालबाटिकाको कल्पनासँगै निर्माण गरिदै जादाँ आज जिल्लाकै रमणीय र नमूना पार्क बनेको छ। अवलोकन, वनभोज र रमाइलो भेटघाटका लागि यहाँ आउने मानिस धेरै हुन्छन्। सार्वजनिक बिदाका दिन पार्कमा घुइँचो लाग्छ,' उनले भने, फोहोरमैला व्यवस्थापन बारे अध्ययन, अवलोकन र सिकाइका लागि पनि धेरै जिल्लाबाट यहाँ आउने गरेका छन्। फोहोरमैला व्यवस्थापन केन्द्रका लागि १७ रोपनी, पार्क निर्माणका लागि १४ रोपनी र करिब ३० रोपनी व्यक्तिका जग्गा लिएर ६१ रोपनी क्षेत्रफलमा नगरपालिकाले पार्कसहित फोहोरमैला व्यवस्थापन गर्दे आएको छ। हेर्नुहोस् पार्कका तस्बिर"
वर्षौंदेखि सरकारी जग्गा एनजीओको कब्जामा,"२०६२६३ को राजनीतिक संक्रमण काल, जतिबेला तत्कालीन गाविसमा जनप्रतिनिधि थिएनन्, कर्मचारीको मिलोमतोमा जग्गा हत्याउन उक्त संस्था सफल भएको थियो। सुकुमबासी राख्ने भनिएको ठाउँमा यसले पहिला टहरा बनाएर बालबालिका पढाउन थाल्यो। स्थानीय बासिन्दाको मन पग्लियो। काठमाडौं : कपनको फैकामा पुग्ने जो कोहीले परैबाट ठूलो घरमा बाल विकास समाज नामको बोर्ड छर्लङ्ग देख्न सक्छ। यो गैरसरकारी संस्था हो। यसले वर्षको करिब १० करोड रुपैयाँ बजेट बटुलेर ल्याउँछ। तामझामसहित चलिरहेको यो एनजीओले भवन रहेको करिब साढे ३ रोपनी जग्गा भने सरकारी प्रयोग गर्दै आएको छ। बुढानीलकण्ठ नगरपालिका१२ मा रहेको बालविकास समाज बालबालिकाको शिक्षा, स्वास्थ्य र बालश्रमिक निवारणमा काम गर्छ। यसले वल्र्ड भिजन, राष्ट्र संघीय परियोजनाहरू, सेभ द चिल्ड्रेन आदिको सहयोग लिएको छ। निःशुल्क शिशु स्याहारका नाममा पछिल्लो समय शुल्कसमेत लिने गरेको पाइएको छ। २०६२६३ को राजनीतिक संक्रमण काल, जतिबेला तत्कालीन गाविसमा जनप्रतिनिधि थिएनन्, कर्मचारीको मिलोमतोमा जग्गा हत्याउन उक्त संस्था सफल भएको थियो। सुकुमबासी राख्ने भनिएको ठाउँमा यसले पहिला टहरा बनाएर बालबालिका पढाउन थाल्यो। स्थानीय बासिन्दाको मन पग्लियो। विद्यालय भवन बनाइदिने भए उक्त संस्थालाई पनि बस्न जग्गा दिन सकिने गाउँका केही भद्रभलाद्मी तयार भए। त्यही आधारमा तत्कालीन गाविस सचिवले त्यसमा मञ्जुरी दिए। बालविसका समाजले आलिसान भवन बनायो। पछिल्लो समयका जनप्रतिनिधिले उक्त संस्थाले अनधिकृत रूपमा सरकारी जग्गा प्रयोग गरेको भन्दै आए पनि फिर्ता भने गराएका छैनन्। संस्थाका पदाधिकारीले यससम्बन्धी सम्झौता भएको दाबी गर्दै आएका छन्। तर, त्यसको वैधानिकता भने छैन। बुढानिलकण्ठ१२ का अध्यक्ष शम्भुप्रसाद भट्टराईले संस्थाले सार्वजनिक जग्गा उपयोग गर्ने विषयमा त्यस्तो खालको कुनै वैधानिक सम्झौता नभएको बताए। वडा र नगरपालिकासँग कुनै एग्रिमेन्ट भएको छैन। कानुनसम्मत छ वा छैन, हटाउने वा नहटाउने कुनै निर्णय नदेखिएकोले केही गरिएको छैन। यस विषयको फाइल मैले हेरेको छु। त्यस्तो कुनै सम्झौता छैन, वडाध्यक्ष भट्टराईले भने, २०७४ मा म निर्वाचित भएर आएपछि नै त्यस विषयमा चासो देखाएको छु। मैले सुरुमै हेरेको थिएँ। यति वर्षको लिज भन्ने कुनै सम्झौता पनि भएको छैन। उक्त संस्थाले आफूसँगै बालकुमारी आधारभूत विद्यालयको भवन बनाइदिएको छ। त्यसकै अधारमा आफूले सरकारी जग्गाको हकभोग गर्दै आएको पाइन्छ। वडाध्यक्ष भट्टराईले भने उक्त संस्थाले बालकुमारी विद्यालयलाई आफ्नो तरिकाले सहयोग गरेको बताए। दुई दशकभन्दा अगाडिबाट सञ्चालन हुँदै आएको उक्त संस्थाको २०६३ सालमा भवन बनाएको थियो। त्यसयता संस्था स्वदेशी तथा विदेशी एनजीओ र आईएनजीओको सहयोगबाट सञ्चालन हुँदै आएको छ। संस्थाले तत्कालीन समयमा गाविससँग सम्झौता गरेको महासचिव काजीबाबु पाण्डेले बताए। तत्कालीन स्थानीय निकायसँग सम्झौता गरेर सञ्चालन गर्न दिएको हो। संस्थाको भवन अगाडि बनेको बालकुमारी आधारभूत विद्यालय पनि हामीले निर्माण गरिदिएका हौं। संस्था रहेसम्म भन्ने सम्झौता गरेको छ, उनले भने। बालविकाससम्बन्धी काम गर्ने संस्थाले श्रमिक तथा मजदुरका बालबालिका लागि काम गर्दै आएको पाण्डेले बताए। बालबालिकासम्बन्धी काम गर्छौं। विभिन्न विद्यालयका बालबालिकालाई छात्रवृत्तिमा सहयोग गर्छौं। कार्पेटमा काम गर्ने, ढुंगा कुट्ने, इँटा भट्टामा काम गर्ने श्रमिकका बालबालिकाका लागि डे केयर सञ्चालन गरेका छौं। त्यसको मासिक ५ सय रुपैयाँ लिने गरिएको छ। कसैसँग त्यो पनि लिएका छैनौं। ८० जना क्षमता भएको संस्थाको डे केयरमा अहिले २२ जना मात्र छन्, उनले भने। अध्यक्ष सुवास गौतमले संस्थाले ५० लाख खर्च विद्यालय भवन निर्माण गरिदिएको बताए। हामी सदस्यहरूले विशुद्ध स्वयंसेवा गरेका छौं, गौतमले भने।"
बैतडीमा व्यावसायिक बीउ उत्पादन,"२५ जनाको समूह छ, प्रत्येक महिलाले ६० किलोदेखि १ क्विन्टलसम्म उत्पदान गर्दै आएका छौं, सहकारीसँग सम्झौता गरी बिक्री गर्छांै, बजारको समस्या छैन, उनले भनिन्। बैतडी : बैतडीको दशरथचन्द नगरपालिका२ को थलालगाउँ कृषि पकेट क्षेत्र हो। यहाँका किसानहरूले मौसमी तथा बेमौसमी कृषिउपज र बीउ उत्पादन गर्ने गरेका छन्। विगत २ वर्षदेखि यहाँका किसानहरूले प्याजको बीउ उत्पादन गरी लाखौं आम्दानी गर्ने गरेका छन्। एक कृषकले ६० किलोदेखि १ क्विन्टलसम्म प्याजको बीउ उत्पदान गरी बिक्री गर्ने गरेका छन्। ३ हजार रुपैयाँ प्रतिकिलोका दरले बीउ बिक्री गर्ने गरेको स्थानीय किसान कुसुम थलालले बताइन्। बजारको समेत समस्या नरहेको उनले बताइन्। २५ जनाको समूह छ, प्रत्येक महिलाले ६० किलोदेखि १ क्विन्टलसम्म उत्पदान गर्दै आएका छौं, सहकारीसँग सम्झौता गरी बिक्री गर्छांै, बजारको समस्या छैन, उनले भनिन्। साझेदार निकाय रुडेस र अक्सफामको आर्थिक तथा प्राविधिक सहयोगमा यहाँका किसानहरू प्याजको बीउ उत्पदान गरिरहेका हुन्। गाउँमा २५ जना महिलाको कृषक समूह गठन गरी आवश्यक प्राविधिक तथा आर्थिक सहयोग गरी किसानहरूलाई प्याजको बीउ उत्पदानमा सहयोग गरिरहेको रुडेस बैतडीका कार्यक्रम अधिकृत गोपाल भाटले जानकारी दिए। थलालगाउँका २५ जना महिलाले प्याजको बिउ उत्पदानबाट १२ देखि १५ लाख रुपैयाँसम्म आम्दानी गर्ने उनले बताए। यहाँ उत्पदान भएको प्याजको बीउ नार्कबाट समेत प्रमाणित (सर्टिफाइड) गरिएको बीउ हो। अन्य खेतीको तुलनामा प्याजको बीउ उत्पदानबाट तेब्बरले फाइदा हुने गरेको अर्की किसान निरा थलालले बताइन्। विगतमा तरकारी खानको लागि मात्रै प्याज लगाउथ्यौं, गत वर्षदेखि प्याजको बिउ उत्पदान गर्ने गरेका छौँ, आम्दानी पनि बढेको छ, उनले भनिन्। सिँचाइको सुबिधा भएको अवस्थामा व्यावसायिक खेती वृद्धि गर्न सकिने यहाँका किसानहरूले बताएका छन्। सिँचाइ पर्याप्त नहुँदा थप खेती गर्न नसकिएको मानमती बोहरा थलालले बताइन्। सिँचाइ सुबिधा छैन, जेनतेन तरकारी खेती गरीरहेका छौं, सिँचाइ सुबिधा भएको भए बीउ खेती अझै बढाउन सकिन्थ्यो, उनले भनिन्। मुहान अभावमा गाउँमा सिँचाइँ पुर्याउन समस्या भइरहेको वडा नं २ का वडा अध्यक्ष सूर्यबहादुर बोहराले बताए।"
स्कुल बसको ठक्करबाट ३ वर्षीय बालकको मृत्यु,मृत्यु हुनेमा भारत मुझफरपुर घर भइ कलैया उपमहानगरपालिका १ मोतिबाघ बस्ने विनोदकुमार सोनारको तीन वर्षीय छोरा कार्तिककुमार साह रहेका छन् । सिमराः स्कुलको बसको ठक्करबाट बाराको कलैयामा शुक्रबार ३ वर्षीय बालकको मृत्यु भएको छ । कलैया उपमहानगरपालिका १ मोतिबाघस्थित बालमन्दिर नजिक बसले ठक्कर दिँदा बालकको घटनास्थलमै मृत्यु भएको हो । मृत्यु हुनेमा भारत मुझफरपुर घर भइ कलैया उपमहानगरपालिका १ मोतिबाघ बस्ने विनोदकुमार सोनारको तीन वर्षीय छोरा कार्तिककुमार साह रहेका छन् । वीरगन्ज महानगरपालिका १४ मा रहेको गुरुकुल एकेडेमीको ना२ख ४२१० नम्बरको बसले बालक साहको टाउकोमा किचेको थियो । जिल्ला प्रहरी कार्यालयबाट पाँच सय मिटर उत्तरपश्चिमतर्फ रहेको घटनास्थलमा पुगेको प्रहरीले बससहित चालक नन्दकुमार साहलाई नियन्त्रणमा लिएको छ ।
सिनो व्यवस्थापन गर्दै पोखरा महानगर,"विमानस्थल वरपर मांसाहारी चरा गिद्ध, चील, महाचील लगायतका चराको गतिविधि बढेपछि चराको गतिविधि कम गर्न यो अभियान सुरु गरिएको पोखरा महानगरपालिकाका प्रवक्ता मोतिलाल तिम्सिनाले जानकारी दिए। पोखरा : पोखरा अन्तर्राष्ट्रिय विमानस्थल वरपर मांसाहारी चराको गतिविधि बढेपछि पोखरा महानगरपालिकाले सिनो व्यवस्थापन सुरु गरेको छ। पोखरा महानगरपालिकाको स्थापना दिवसको अवसर पारेर महानगरले विमानस्थल नजिकैको विजयपुर खोला, सेती नदी क्षेत्रमा मरेका जनावरको व्यवस्थापन गरेको हो। सरसफाईका क्रममा विमानस्थल नजिकैको विजयपुर खोलामा १२ वटा मरेका बंगुरका पाठा, एउटा मरेको बहर देखिएपछि व्यवस्थापन गरेको पोखरा महानगरपालिका सरसफाई प्रमुख कल्पना बरालले जानकारी दिइन्। सरसफाईका क्रममा विजयपुर खोलामा मरेका जनावरका पुराना हाडखोर पनि भेटिएको बरालले बताइन्। विमानस्थल वरपर मांसाहारी चरा गिद्ध, चील, महाचील लगायतका चराको गतिविधि बढेपछि चराको गतिविधि कम गर्न यो अभियान सुरु गरिएको पोखरा महानगरपालिकाका प्रवक्ता मोतिलाल तिम्सिनाले जानकारी दिए। चराको गतिविधि बढी हुने क्षेत्र विजयपुरको दुई कुलाको मुहान देखि विजयपुर र सेती नदीको दोभान मरेखरेघाटसम्म सफा गरिएको सरसफाई प्रमुख बरालले बताइन्। सिनो रहेको विजयपुर खोला क्षेत्रमा चील, गिद्धलगायतका मांसाहारी चराको संख्या निकै धेरै देखिएको पनि उनले सुनाइन्। बंगुर पाल्ने किसानले मरेका पाठा खोलामा फ्याँक्दा पनि समस्या बढेको महानगरपालिकाले जनाएको छ। खोला, नहर, नदी कुनै पनि क्षेत्रमा कुनै पनि किसीमको फोहोर फ्याँक्नेलाई कडा कारवाही गरिने महागनरपालिकाले जनाएको छ। सफा, सुन्दर बनाउने जिम्मा महानगरपालिका एक्लैको मात्र नभएर सबै नागरिकको पनि उत्तिकै भूमिका हुने भएकोले जथाभावी फोहोर नफ्याँक्न उनले सबै पोखरेली नागरिकलाई अनुरोध गरिन्। सरसफाईका क्रममा ८ ट्रक प्लाष्टिकजन्य फोहोर व्यवस्थापन गरिएको पनि उनले बताइन्। नेपालमा पाइने ९ प्रजातिकै गिद्ध पोखरा सेरोफेरोमा पाइन्छन्। यसै गरि नेपालमा पाइने ६ प्रजातिका महाचील पनि पोखरामा पाइने चरामा विद्यावारिधि गरेका हेमसागर बरालले बताए।"
सिन्धुलीमा डढेलो नियन्त्रण गर्न हरितदस्ता,"सिन्धुली: डिभिजन वन कार्यालय सिन्धुलीले १० जना अग्नी नियन्त्रण दस्ता (हरितदस्ता) तयार पारेको छ। जिल्लाका सामुदायिक तथा राष्ट्रिय वनमा लाग्ने डढेलो नियन्त्रण गर्न हरितदस्ता तयार पारिएको हो। दस्तालाई डढेलो नियन्त्रण गर्न आवश्यक तालिम तथा सामाग्रीसहित परिचालन गरिने छ। सुख्खायाम सुरुभएसँगै सिन्धुलीमा वन डढेलोका घट्नाहरु बढ्ने गरेका छन्। जिल्लाका चुरे तथा महाभारत क्षेत्रका सामुदायिक र राष्ट्रिय वनमा आगलागी हुने क्रम बढेपछि नियन्त्रण गर्न दस्ता तयार पारिएको हो। हरितदस्तालाई डिभिजन वन कार्यालयले डढेलो लाग्ने समयको पाँच महिनासम्म डढेलो नियन्त्रण गर्न परिचालन गरिने डिभिजन वन कार्यालय सिन्धुलीका डिभिजनल वन अधिकृत कृणराज न्यौपानेले बताए। उनले भने, सुख्खा समयमा वनमा जताततै आगो लाग्ने गरेको र डिभिजन वन कार्यालय सिन्धुलीमा कर्मचारी न्यून रहेकाले डढेलो नियन्त्रणको सहजताको लागि विभिन्न सामाग्रीसहित १० जना हरितदस्ता तयार पारिएको हो। सिन्धुलीमा अघिल्लो वर्षमात्र ४५० हेक्टर वनमा डढेलो लागेको थियो। जिल्लाका ५०५ सामुदायिक वन मध्ये डिभिजन वन कार्यालय सिन्धुली अन्तर्गत ३०९ सामुदायिक वन समूह छन्।"
कृषि विश्वविद्यालयका डिन दत्त निलम्बित,गत मङ्गलबार भएको जुम बैठकमा एक जनाको प्रस्तुति भइरहँदा डिन कार्यालयको कार्यकक्षमा आफ्नै कुर्सीमा बसेर महिला कर्मचारीसँग अनैतिक कार्य गरेको भिडियो सार्वजनिक भएको थियो । काठमाडौं : कृषि तथा वन विश्वविद्यालयको कृषि सङ्कायका डिन जयप्रकाश दत्तलाई विश्वविद्यालयले निलम्बन गरेको छ । दत्तले जुम बैठकमा अश्लिल कार्य गरेको भिडियो सार्वजनिक भएपछि उनलाई निलम्बन गरिएको हो । गत मङ्गलबार भएको जुम बैठकमा एक जनाको प्रस्तुति भइरहँदा डिन कार्यालयको कार्यकक्षमा आफ्नै कुर्सीमा बसेर महिला कर्मचारीसँग अनैतिक कार्य गरेको भिडियो सार्वजनिक भएको थियो । त्यस्ता दुईवटा भिडियो सार्वजनिक भएपछि दत्तलाई निलम्बन गरेर छानबिन समिति गठन गरिएको विश्वविद्यालयले जनाएको छ । विश्वविद्यालयका उपकुलपति पुण्य रेग्मीले दत्तलाई निलम्बन गरेर तीन सदस्यीय छानबिन समिति बनाएको जानकारी दिए। विश्वविद्यालयका प्राध्यापक डा श्रवणकुमार साहको संयोजकत्वमा प्रा डा दुर्गा देवकोटा र प्रा नारायणराज जोशी सदस्य रहेको छानबिन समिति गठन गरिएको छ । पन्ध्र दिनभित्र प्रतिवेदन बुझाउने गरी समिति गठन गरिएको उनले बताए। विश्वविद्यालयले डिन दत्तलाई निलम्बनको पत्र बुझाएको छ । डिन दत्तलाई तत्काल कारबाही गर्न चौतर्फी दबाब परेपछि निलम्बन गरिएको बताइएको छ । रासस
हिँड्दाको होश,"एउटा सहरमा एकजना ज्योतिषी बस्थे। हामी सबैलाई थाहा छ कि ज्योतिषीले आकाशको निरीक्षण पनि गर्दछन्। एक पटकको कुरा हो, उनी पनि रातको समयमा ताराहरूको निरीक्षण गर्न निस्किए। हुँदाहुँदा उनी हरेक दिन खुल्ला स्थानमा निस्कन्थे। एक रात त्यो ज्योतिषी ताराहरूलाई ध्यानपूर्वक हेरिरहेका थिए। उनले हेरेनन् मात्र, हेर्दै हिँडिरहेका पनि थिए। ऊ ताराहरूलाई हेर्नमा यति धेरै लीन भए कि अचानक गजबकै घटना घट्यो। उनी ध्यानमग्न भएर आकाशतिर हेरेर हिँडिरहँदा इनारमा ठोक्किन पुगे। एक सुक्खा इनारमा इनारमा झरे। उनले सानो स्वरमा भने, धन्य पानी रहेनछ। त्यहाँ परेर उनी पीडाले कराउन थाले। एक यात्रीले उनको स्वर सुने र कुवाको नजिकै आए। उनी कुवामा कसरी परे भनेर ती बटुवाले ज्योतिषीलाई सोधे। ज्योतिषीले आफूलाई उद्धार गरिदेलान् भनेर उसलाई सारा कुरा बताए। त्यसो भए तपाईं ताराहरूको निरीक्षण गर्दागर्दै कुवामा पर्नु भयो। तपाईंलाई थाहा नै भएन कि तपाईंका खुट्टाहरूले तपाईंलाई कहाँ लगिरहेका छन् ? यात्रीले ज्योतिषीलाई प्रश्न गरे। निःसन्देह यस्तै भयो, ज्योतिषीले उत्तर दिए। त्यसो भए तपाईं यही दण्डको भागीदार हो र यहीं नै रहिरहनुहोस्। तपाईंको सहायता गर्नु मूर्खता हुनेछ। यति भन्दै यात्री गयो। नैतिक शिक्षा : अगाडि बढ्नुभन्दा पहिले बाटोलाई जाँच्नुहोस्।"
न्याय खोज्दै द्वन्द्वपीडित,"सिन्धुली : गोलन्जोर गाउँपालिका४ कुभिन्डे तीनकन्या सिन्धुलीकी पविमाया सार्कीलाई अझै पनि श्रीमान् बलबहादुर घरमा टुप्लुक्क आइपुग्छन् कि जस्तो लागिरहन्छ। खाना पकाउँदै गर, मासु लिएर आउँछु भनेर हिँडेका श्रीमान् बलबहादुर फर्किएर आएनन्। २०६२ चैत १ गते बलबहादुरसहित ३ जनालाई बंगुर काटिरहेकै ठाउँबाट तत्कालीन सुरक्षा फौजले गिरफ्तार गरेर लगेको १७ वर्ष भयो। बलबहादुरलाई गाउँ नजिकै प्रहरीले हत्या गरेको थाहा पाए पनि खाना पकाएर श्रीमान्को पखाइमा बसेकी पविमायालाई अझै पनि श्रीमान् फर्केर आउँछन् जस्तो लाग्छ। उहाँलाई त प्रहरीले मासु काटिरहेकै ठाउँमा पक्राउ गरी लगेर हत्या गरेछ, उनी भन्छिन्, देवर ज्ञानबहादुर र छिमेकी शेरबहादुर विकलाई पनि प्रहरीले एकैपटक नियन्त्रणमा लिएर गएका रहेछन्। साँझसम्म घर नफर्केपछि खोजतलास गर्दा प्रहरीले मारिसकेको थाहा पाइयो। पविमायालाई सो घटना सपना जस्तै लाग्छ। सार्कीद्धय र विकलाई माओवादीको आरोपमा प्रहरीले हत्या गरेका थिए। गाउँमा भारी बोकेर परिवार पाल्दै आएका श्रीमान्हरूलाई मासु लिन गएका बेला प्रहरीले मारेको खबर सुनेपछि उनीहरू विलखबन्धनमा परे। पविमाया र मुक्तिमाया न्याय खोज्न जिल्ला हुँदै मानवअधिकार आयोगसम्म पुगे। २०६२ जेठ ३ गते राष्ट्रिय मानव अधिकार आयोगको टोलीले घटनाको अनुसन्धानपछि दोषीको पहिचान गरी कारबाही गर्न र पीडित परिवालाई क्षतिपूर्ति दिन सरकारसँग माग गर्यो। त्यतिबेला सार्कीको ४ र विकको ३ नाबालक सन्तान थिए। श्रीमान्को न्याय खोज्नेदेखि नाबलक छोराछोरी हुर्काउने, पढाउनेसम्मको पीडा र चुनौती भोग्दै आएको १७ वर्ष पूरा भए पनि अझै न्याय पाउन नसकेको उनीहरूको गुनासो छ। श्रीमान्को हत्या भएको केही महिनापछि विस्तृत शान्ति सम्झौता भयो। १२ बुँदे समझदारी र विस्तृत शान्ति सम्झौतापछि १० वर्षे द्वन्द्वको अन्त्यसँगै माओवादी पार्टी र सरकारबाट अहिलेसम्म कुनै न्याय नपाएको उनीहरूको भनाइ छ। जनयुद्ध सुरु भएको गत फागुन १ गते २७ वर्ष पूरा भइसकेको छ भने शान्ति सम्झौता भएको पनि १६ वर्ष पूरा भएको छ। तर, द्वन्द्वपीडितहरूले अझैसम्म पनि न्याय पाउन नसकेको उनीहरूको गुनासो छ। जनयुद्धका कमान्डर पुष्पकमल दाहाल प्रचण्ड अहिले सरकारको नेतृत्वमा छन्। यतिबेला प्रधानमन्त्रीसमेत रहेका प्रचण्डविरुद्ध द्वन्द्वकालीन घटनालाई लिएर सर्वोच्चमा मुद्दा दर्ता गरिएको छ। द्वन्द्वपीडितहरू भने जनयुद्धका क्रममा राज्य र तत्कालीन विद्रोही दुवै पक्षबाट आफूहरूले पीडा भोग्नुपरेको बताउँदै छिटोभन्दा छिटो न्याय पाउँनुपर्ने बताउँछन्। उनीहरू भन्छन, द्वन्द्वका क्रममा तत्कालीन माओवादीबाट मात्र नभएर राज्य पक्षका सेना, सशस्त्र, नेपाल प्रहरीबाट पनि थुप्रै नारीको सिउँदो पुछिएका छन्। द्वन्द्वमा कोही बालात्कृत, कोही अभिभावक गुमाएर टुहरा भएका छन्। कतिको काख रित्तिएको छ। यस्ता घटनाका पीडकहरूमाथि कारबाही र पीडितले न्याय पाउनुपर्छ। राज्यले द्वन्द्वकालीन मुद्दालाई टुंगोमा नपुर्याउँदा पीडितहरू झन् पीडाबोध गर्न बाध्य भएको कपिलाकोट सिन्धुलीका द्वन्द्वपीडित भीमबहादुर श्रेष्ठको गुनासो छ। श्रेष्ठको २ छोरामध्ये एकलाई तत्कालीन माओवादीले जिउँदै खाल्डोमा पुरेर हत्या गरेको र एक जनालाई चरम यातना दिएको थियो। राज्यपक्षले भने पीडितलाई न्यायसहित निःशुल्क शिक्षा, स्वास्थ्य र रोजगारीको व्यवस्था गरिदिनुपर्ने उनीहरूको माग छ। द्वन्द्वका बेला पूर्वको रोल्पाको रूपमा चिनिने तत्कालीन सशस्त्र जनयुद्धमा सिन्धुलीबाट मात्र १६५ जनाको ज्यान गएको थियो भने १४ जना अझै बेपत्ताको सूचीमा छन्।"
करोडौंका योजना अलपत्र,"रुकुम पूर्व : रुकुमपूर्वमा निर्माण सुरु भएका कैयौं योजना अलपत्र परेका छन्। निर्माण कार्यमा निरन्तरता नहुँदा करोडौं रकमका योजना अलपत्र परेका हुन्। सिस्ने गाउँपालिका५ को कमलदहको छेवैमा पाहुना घर बन्न लागेको करिब चार वर्ष भयो, अझै सकिएको छैन। संघीय सरकारको २ करोड ७५ लाख रुपैयाँ बजेटबाट विशिष्ट व्यक्तिका लागि पाहुना घर निर्माण गर्न सुरु गरिएको थियो। पटकपटक समय थप गरेर ३ बर्षमा भवन उभ्याइए पनि सबै काम सकिएको छैन। आयोजना ठेक्कामा लगाउने सरकारी निकाय र निर्माण कम्पनीले यसमा चासो नदेखाएका कारण सञ्चानलमा आउन ढिलाइ भइरहेको छ। सिस्ने गाउँपालिका५, रुकुमकोटस्थित कमलदहनजिक १२ कोठे सरकारका भीआईपी पाहुनाका लागि पाहुना घर बन्न लागेको हो। २०७६ भदौ महिनाभित्र काम सम्पन्न गरिसक्ने गरी भवन सबडिभिजन कार्यालय दाङले ग्याल्बा क्याराभान जेभी कन्ट्रक्सन प्रालिसँग २०७५ भदौमा भवन निर्माणको सम्झौता गरेको थियो। तर, निर्माण व्यवसायीले पेटी ठेक्का दिएपछि यो अलपत्र परेको हो। पटकपटक समय थप गर्दै गरिएको योजनामा संघीय सरकाले ९३ लाख रुपैयाँ बजेट हालेको छ। पुथाउत्तरगंगा गाउँपालिका ११ तल्लोसेराको मोटरेवल पुलको पनि त्यस्तै हालत छ। सहिद मार्गअन्तर्गतको यस सडकका लागि संघ सरकारले रोल्पा र रुकुमका लागि भनेर १६ करोड बजेट विनियोजन गरेको मध्यको यो पुल पनि २०७८ सालमै डीपीआर भइसकेको अवस्थामा स्थानीयको विवादलाई देखाएर काम अगाडि बढाएको छैन। भूमे गाउँपालिका ५ बालुवादेखि पुथाउत्तरगंगा १४ देउखोला र जामावगर सडक खण्डमा पनि ठेकेदार कम्पनीको चरम लापरवाहिले ७ बर्षसम्म सडक निर्माण भएको छैन। संघीय सरकारको साझेदारीमा एसियाली विकास बैंकको आर्थिक सहयोगमा सडक निर्माण हुन लागेको हो। शंकरमाली निर्माण सेवा प्रालिले रुकुम पूर्वक्षेत्रमा ३० करोड रकममा कामको जिम्मा लिएका थियो। अहिले यस सडकको ट्रयाक खोल्नका लागि लामा कन्ट्रक्सन नभई शंकरमाली निर्माण सेवा प्रालिले जिम्मा लिएको छ। यसले पनि कडा चट्टान र कोभिड जस्ता बाहाना बनाई काम अगाडि बढाएको छैन। रुकुमकोटको ढकलबारामा निर्मानाधीन जिल्लास्तरीय रंगशालामा पनि क्रमागत टुक्रे बजेटका कारण निर्माण कार्य अलपत्र परेको छ। २०७३ सालमा १० लाख र २०७४ सालमा ३० लाख रकम बिनियोजन भई लगानी समेत भइसकेको छ। विभिन्न सरकारको लगानीमा सुरु भएको यस योजनामा पनि बेलाबेला अपुग बजेटका कारण रंगशालाको काम सम्पन्न हुन नसकेको स्थानी जितकुमार शाहले बताए। सिस्ने गाउँपालिकाले यसमा १८ लाख लगानी गरिसकेको छ। रुकुम जिल्लाकै महत्वपूर्ण योजनाका रूपमा हेरिएको सभाहलको योजनाले पनि जग्गाको यकिन नगरी साढे २५ करोडको ठेक्का अगाडि बढाउदा अन्योलता सिर्जना भएको छ। यसमा पनि केहि जग्गाको काम टुंगिए पनि केही गौचरणको जग्गा स्थानीय सरकारको मातहतमा लिन नसक्दा समस्या देखिएको छ। कुल २२ रोपनी क्षेत्रफलको जग्गामा ३ हजार जना अट्ने गरी बन्ने भनिएको उक्त सभाहल करिब साढे १८ महिनामा नै सक्ने गरी सरकारले आर्थिक वर्ष २०७६७७ को जेठ ८ गते २५ करोड ६४ लाख ४४ हजारमा ठेक्का दिएको थियो। २०७८ मंसिर २३ गतेभित्र सभाहल निर्माण सम्पन्न गरिसक्ने लक्ष्यका साथ आयोजनाले गत २०७६ जेठ ८ गते निर्माण कम्पनीसँग सम्झौता गरेको थियो। जसअनुसार समय सीमाकोे एक वर्ष नाघिसक्दासमेत काम निर्माणाधीन अवस्थामा छ। कतिपय बन्दै गरेका योजना अलपत्र अवस्थामा छन् भने निर्माण भइसकेका संरचनासमेत व्यवस्थापनको बहाना देखाएर प्रयोगमा आउँदैनन्। यस्ता अलपत्र योजनाहरूलाई निरन्तरता दिनका लागि बेला बेला ताकेता गर्दै आएको जिल्ला समन्वय समिति प्रमुख मेघबहादुर श्रेष्ठले बताए।"

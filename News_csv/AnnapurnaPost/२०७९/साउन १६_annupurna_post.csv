शीर्षक,विवरण
आरती हेर्न एमाले अध्यक्ष ओली पशुपतिनाथमा (फोटो फिचर),काठमाडौं : नेकपा एमाले अध्यक्ष केपी शर्मा ओली आरतीमा सहभागी हुन पशुपतिनाथ पुगेका छन्। बागमति गंगा आरती सेवा समितिको निमन्त्रणामा उनी पशुपतिनाथ पुगेका हुन्। ओलीले सेवा समितिको १५औं वार्षिकोत्सव र सन्ध्याकालीन आरतीको उद्घाटन गरेका थिए।
"गृहजिल्ला नवलपुरमा विनोद चौधरीले बढाए सक्रियता, 'नमुना नवलपुर'को अवधारणा कार्यान्वयनमा जोड","नवलपुर : नेपाली कांग्रेसका केन्द्रीय कार्यसमिति सदस्य एवं प्रतिनिधि सभा सदस्य विनोद चौधरी गृहजिल्ला नवलपुरमा पार्टीको राजनीतिक कार्यक्रममा सक्रिय छन्। 'समृद्धि र विकास' को एजेण्डा बोकेर राजनीतिमा होमिएका चौधरी जिल्लामा पार्टीका स्थानीय कार्यक्रममा सक्रिय छन्। कांग्रेसको केन्द्रीय कार्यसमिति बैठकको निर्णय लगत्तै गृहजिल्ला नवलपुर पुगेका उनी दिनहुँ राजनीतिक कार्यक्रममा व्यस्त भएका हुन्। गृह जिल्लामा चौधरीले पार्टीका नेता, कार्यकर्ताका साथै उद्यम गर्न इच्छुक युवाहरूसँग भेटघाट गरेका छन् भने उनीहरूलाई उद्यमशील बन्न आफूले सहयोग गर्ने बचनसमेत दिएका छन्। निरन्तर जिल्ला आवतजावत गर्दै आएका कांग्रेस नेता चौधरीले पार्टीको स्थानीय कमिटीका पदाधिकारीसँगै निर्वाचित जनप्रतिनिधिसँग नवलपुरको विकासका बारेमा छलफल गर्दै आएका छन्। उनले नवलपुरमा कांग्रेसको सांगठानिक अवस्था र पार्टीलाई बलियो बनाउन आवश्यक रणनीतिका बारेमा पनि छलफल चलाएका छन्। आइतबार कांग्रेस जिल्ला कार्यसमितिका पदाधिकारी र सदस्यहरूसँग स्थानीय तह चुनावकाबारेमा समिक्षा गरेका थिए। उनले पार्टी संगठनलाई बलियो बनाउन नेता कार्यकर्ताबीचको सम्बन्ध प्रभावकारी हुनुपर्नेमा जोड दिए। उनले जिल्लाका अन्य नेता कार्यकर्तासँगै पार्टीका विभिन्न भ्रातृसंस्थाका पदाधिकारी र सदस्यहरूसँग पनि छलफल गर्ने तयारी गरेका छन्। आसन्न संघीय निर्वाचनमा कांग्रेस नेता चौधरी नवलपुरबाट उम्मेदवार बन्ने चर्चा छ। उनले पार्टीलाई बलियो बनाउन स्थानीय तहबाटै संगठनलाई प्रभावकारी बनाउनुपर्ने आवश्यकता रहेको बताए। 'पार्टी संगठन बलियो बनाउन स्थानीय स्तरमा पार्टीले चाल्नुपर्ने कदमलगायतको विषयमा जिल्लाका साथीहरूसँग छलफल भयो', केन्द्रीय सदस्य चौधरीले भने, 'स्थानीय तह निर्वाचनबाट निर्वाचित जनप्रतिनिधिहरूसँग पनि यहाँको विकास निर्माणलगायतका विभिन्न विषयमा छलफल भयो।' नेता चौधरीले निर्वाचनमा उम्मेदवार बन्ने विषयमा पार्टीको निर्णय आफूलाई स्वीकार्य भएको बताउँदै भने, 'चुनावमा उम्मेदवार बनाउने विषय पार्टीको कुरा हो तर आफू विकासका योजना र समृद्ध नवलपुरको योजना ल्याएको हुँ। नवलपुरको समृद्धितर्फ म सक्रिय भएर लाग्छु।' आइतबार जिल्ला समन्वय समिति नवलपुरसमेत पुगेका चौधरीले जिल्लाको समग्र विकासका लागि आफूले ल्याएको नमुना नवलपुर विकासको अवधारणालाई साकार पार्न समन्वय समितिको भूमिका महत्वपूर्ण हुने बताए। उनले आफूले अगाडि सारेको नमुना नवलपुरको विकास अवधारणालाई समन्वय समितिले योजनामा राखेर कार्यान्वयनमा सहयोग गर्न समन्वय समितिका प्रमुख बाबुराम विश्वकर्मालाई आग्रह गरे। समन्वय समितिका प्रमुख विश्वकर्माले बिनोद चौधरीले ल्याएको नवलपुर समृद्धिको योजनालाई अगाडि सार्न आफूहरू तयार रहेको बताए। त्यस्तै केन्द्रीय सदस्य चौधरी मंगलबार कांग्रेस निर्वाचन क्षेत्र नम्बर २ प्रदेश 'क' ले आयोजना गर्ने वडा सभापतिहरूको भेलामा सहभागी हुने कार्यक्रम छ भने नेपाल विद्यार्थी संघ र जिल्ला समन्वय समितिसंग छलफल गर्ने कार्यक्रम रहेको उनको सचिवालयले जनाएको छ। सोमबार चौधरी काग्रेस नेता एवं विनय त्रिवेणी गाउँपालिकाका निवर्तमान अध्यक्ष डम्बर जिसीको आमाको शोक सभामा पनि उपस्थित भए।"
अर्थमन्त्री शर्माको राजीनामा माग गर्दै संसद भवन अगाडि प्रदर्शन,"काठमाडौं : अर्थमन्त्री जनार्दन शर्माको राजीनामा माग गर्दै काठमाडौंको बानेश्वरस्थीत संसद भवन अगाडि प्रदर्शन गर्ने युवाहरूको समूहलाई प्रहरीले नियन्त्रणमा लिएको छ। विधिको शासन कायम गर, अर्थमन्त्री राजीनामा दे भन्दै नारा लगाउदै संसद भवन अगाडि प्रदर्शन गर्ने युथ कांग्रेसमा आवद्ध युवाहरूलाई प्रहरीले नियन्त्रणमा लिएको हो। प्रदर्शनमा सहभागी युवाहरूले अर्थमन्त्री शर्मामाथिको छानविन समिति एकपक्षीय भएको भन्दै राजीनामा दिनुपर्ने माग राखेका थिए। नेविसंघको झण्डासहित प्रदर्शनमा उत्रेका युवाहरूलाई संसद भवनको १ नम्बर गेट अगाडि पुग्ने बितिकै प्रहरीले नियन्त्रणमा लिएको थियो ।"
केपी ओलीले दुई पटक प्रधानमन्त्रीबाट हट्नुपरेको राज खोले,"काठमाडौं : नेकपा एमाले अध्यक्ष केपी शर्मा ओलीले राष्ट्रिय हितको निर्णय गर्दा आफू प्रधानमन्त्री पदबाट हट्नुपरेको बताएका छन्। उनले उत्तरी नाका सञ्चालनमा ल्याउँदा र कालापानीसहितको नक्सा समावेश गर्दा आफू प्रधानमन्त्रीबाट हट्नुपरेको बताए। पूर्वसचिव द्वारिकानाथ ढुंगेलद्वारा लिखित चक्रब्यूहमा नेपाली जलस्रोत पुस्तकको लोकार्पण कार्यक्रममा उनले उत्तरी नाका सञ्चालनमा ल्याउँदा प्रधानमन्त्री पदबाट हट्नुपरेको बताए। 'नाकाबन्दी सुरु भएपछि मैले उत्तरतिरबाट पनि ट्रान्सपोर्टको एग्रिमेन्ट गरेँ। उत्तरतिरको नाका खोलेर अब उपरान्त नाकाबन्दी नहुने स्थिति सिर्जना गरेँ,' उनले भने, 'त्यसपछि मैले प्रधानमन्त्रीबाट हट्नुपर्छ, मलाई हटाइन्छ भन्ने कुरा थाहा थियो।' उनले लिम्पियाधुरा, लिपुलेक र कालापानीसहितको भूभाग नेपालको भएको बताए। राष्ट्रिय हितको कुरामा अन्यायपूर्ण दाबी गर्न नसकिने र न्यायोचितमात्र दाबी गर्नुपर्ने उनको भनाइ छ। 'सुगौली सन्धिले महाकालीको उद्गमदेखिको भूर्वपट्टिको भूभाग नेपाल हो भनिसकेपछि अरु विषय नै हुन सक्दैन। तर नेपालको भूभाग नक्साबाट हटाइयो। इतिहास खोज्दैजाँदा हटाइएको रहेछ,' उनले भने, 'त्यस भूभागलाई नक्सामा सामिल गरेपछि अब उपद्र हुन्छ, मैले प्रधानमन्त्रीबाट हट्नुपर्छ भनेर मलाई थाहा थियो। नभन्दै हट्नुपर्यो।' उनले प्रधानमन्त्रीबाट हट्नुपरेकोमा आफूलाई पीर नभएको बताए। तर देश जतातिर जाँदैछ त्यसमा आफू चिन्तित भएको उनले बताए। उनले दलहरु सत्तामुखी भएको, सत्ता प्राप्त गर्न र सत्ता जोगाउनका निम्ति जेसुकै पनि गरिदिने भएर स्वाभिमान र स्वाधीनाताका लागि नेपालीहरुलाई एक हुन आग्रह गरे।"
अपुरो छानबिनका भरमा फर्काइए शर्मा,"काठमाडौं : नपाइएको सीसीटीभीमा नदेखिएको दृश्यलाई मुख्य आधार बनाउँदै संसदीय विशेष समितिको बहुमतले चोख्याएको दुई दिनमा जनार्दन शर्मालाई प्रधानमन्त्रीले पुनः अर्थमन्त्री नियुक्त गरेका छन्। छानबिन अपुरो मात्र छैन, यसको मुख्य विषयवस्तुमा समिति छिर्दै छिरेन। बजेट निर्माणका क्रममा जेठ १४ गते मध्यरातिपछि पूर्वनायब सुब्बा रघुनाथ घिमिरेलाई प्रवेश गराई कर, राजस्व र भन्सारका दर तलमाथि गराउन मन्त्री शर्माले खटाएका थिए। त्यसबारे जेठ ३० मा अन्नपूर्ण पोस्ट्मा समाचार आएपछि सर्वत्र विरोध भयो। तर, १३ दिनभन्दा बढीको सीसीटीभी फुटेज मेटिएर जान्छ, भन्ने अर्थको जवाफपछि शर्मामाथि दोहोरो नैतिक प्रश्न उब्जिएको थियो। र, असार २२ मा उनले राजीनामा दिएका थिए। सीसीटीभी फुटेज उडाइएको प्रकरणमा राजीनामा दिएका शर्माले सीसीटीभी फुटेज नभेटिँदा पनि पुनरागमन पाएका छन्। समितिले जेठको फुटेज माग्दा मन्त्रालयले असारको दिएको थियो। प्रहरीको फरेसिन्क ल्याबले रिकभर गरेको भनिएको फुटेजमा दृश्य बुझिन्न। टुक्राटुक्रामा आएको त्यही दृश्यका आधारमा समितिको बहुमतले केही नदेखिएको भनेको थियो। त्यसकै आधारमा क्लिन चिट पाएको व्याख्या गर्दै प्रधानमन्त्री शेरबहादुर देउवा र माओवादी अध्यक्ष पुष्पकमल दाहालले शर्मालाई अर्थमन्त्रीकै जिम्मेवारीमा पुनः ल्याएका हुन्। समितिमा एमालेतर्फका ४ सदस्यले फरक मत जाहेर गरेका थिए। मूल प्रतिवेदनमा पनि करको दर हेरफेरमा अर्थमन्त्री शर्मा निर्दोष भएको कहीँ कतै उल्लेख छैन। प्रतिवेदनमा अर्थ मन्त्रालयका पदाधिकारीसँग गरेका छलफल, अर्थ मन्त्रालयबाट प्राप्त गरेका जवाफ र कागजात, प्राप्त गरेका सीसीटीभी फुटेजको अध्ययनलगायत हालसम्म समितिले गरेका छानबिन र संकलन गरेका प्रमाणका आधारमा करका दर निर्धारणमा अनधिकृत व्यक्ति प्रवेश देखिएन भनियो। प्रतिवेदनमा हालसम्म प्राप्त प्रमाण भनेर लेखिनुले नै प्रमाण पूर्णरूपमा संकलन नै नभएको स्पष्ट हुन्छ। शर्मासँगै करका दर हेरफेरमा मुख्य भूमिका खेल्ने पूर्वनासु घिमिरेसँग बयान लिने काम नै भएन। कल डिटेल, लोकेसन ट्रयाक, घटनास्थलको सर्जिमिन गरिएन। यसले बजेट निर्माण र विशेष गरेर कर निर्धारण प्रक्रियाको विश्वसनीयता, गोपनीयता, स्वच्छता र निष्पक्षतामाथि समेत गम्भीर प्रश्न खडा गरेको छ। अर्थ मन्त्रालयले छानबिनको कार्यमा सुरुदेखि नै आवश्यक सहयोग नगरेको विषयमा पनि प्रतिवेदनमा नै उल्लेख छ। संसदीय छानबिनमा सत्तापक्षमा ७ र प्रमुख प्रतिपक्षबाट ४ जना थिए। समितिलाई मन्त्रालयले करका दर परिवर्तन गर्नेसम्बन्धी आन्तरिक राजस्व विभाग, भन्सार विभाग र अर्थ मन्त्रालयले गरेका औचित्य पुष्टि सहितको निर्णय, माइन्युट र बजेट निर्माण प्रक्रियामा संलग्न कर्मचारीहरूको भूमिका सहितको विवरण (नामनामेसी) उपलब्ध गराएको छैन। यसले समिति नाम मात्रको र सफाइ दिने नियतले स्थापना गरिएको स्पष्ट हुन्छ। नेपाल प्रहरीको अनुसन्धानमा विशेष दख्खल राख्ने पूर्वअतिरिक्त महानिरीक्षक राजेन्द्रसिंह भण्डारी र पूर्वनायब महानिरीक्षक हेमन्त मल्ल ठकुरीले अनुसन्धान नै उल्टो भएको बताउँदै आएका छन्। असार २२ गते अर्थसचिव मरासिनीले शर्मा मन्त्री भएसम्म नआउने भन्दै अनिश्चितकालीन बिदा लिएका थिए। पूर्वडीआईजी ठकुरी भन्छन्, सरकार, कर्मचारीतन्त्र, संसद्प्रति नै यसले अविश्वास सिर्जना गर्यो, यसले राम्रो सन्देश दिँदैन। छानबिन र अनुसन्धान फरक फरक भएको बताउँदै छानबिन समितिको गठनदेखि शर्मालाई चोख्याउने नियतमा उल्टो अनुसन्धान उनको दाबी छ। संसदीय समितिले सुरुवातमा सम्बन्धित क्षेत्रका विज्ञसँग छलफल गरेर छानबिन अगाडि बढाउनुपर्नेमा डिलिट गरिसकिएको सीसीटीभी फुटेजको पछाडि लाग्यो। कुनै पनि मन्त्रीको पदभार ग्रहणमा सचिवको उपस्थिति प्रायः हुन्छ। तर, अर्थसचिव मधुकुमार मरासिनी शपथ ग्रहणमा आएनन्। एउटा कार्यक्रमको सिलसिलामा मरासिनी पोखरा छन्। उनको छिट्टै सरुवा हुने चर्चा पनि छ। अर्थमन्त्री शर्मालाई राजस्व सचिव कृष्णहरी पुस्करले स्वागत गरेका छन्। असार २२ गते अर्थसचिव मरासिनीले शर्मा मन्त्री भएसम्म नआउने भन्दै अनिश्चितकालीन बिदा लिएका थिए। प्रधानमन्त्री शेरबहादुर देउवा र मुख्य सचिव शंकरदास बैरागीलाई जानकारी गराएर नै बिदामा बसेका थिए। शर्माले राजीनामा दिएपछि भोलिबाटै उनी कार्यालय नियमित आएका थिए। छानबिन समितिको बयानमा भने उनले नकारात्मक टीकाटिप्पणी धेरै आएपछि बिदामा बसेको बताएका छन्। प्रधानमन्त्रीले नै अर्थ मन्त्रालय सम्हाल्न थाल्नु भएपछि मलाई फर्केर सहयोग गर्न भन्नुभयो। देशको कार्यकारी प्रमुखले त्यति भन्नु भएपछि नमान्ने कुरै भएन, उनले आफू बिदा बसेको कुरामा यसरी स्पष्टीकरण दिएका छन्। पदभार ग्रहण गर्दै शर्माले आफ्नो ध्यान चालू आर्थिक वर्षको बजेट कार्यान्वयनमा केन्द्रित हुने बताए। अर्थमन्त्रीका रूपमा जनार्दन शर्माले पुनः पदभार ग्रहण गरेपछि नेकपा एमालेले उनका विरुद्ध सडक र सदनबाट विरोध गर्ने भएको छ। एमालेका प्रमुख सचेतक विशाल भट्टराईले संसदीय छानबिन समितिको फरकमतलाई बेवास्ता गरेको भन्दै सडक र सदनबाट विरोध गर्ने बताए। भट्टराईले भने, बहुमतका नाममा अल्पमतलाई पेल्ने काम भयो। फरक मत लिएर जनताका बीचमा जान्छौं। सडक र सदनबाटै आन्दोलन गर्छौं। कडा रूपमा प्रतिवाद गर्छौं। एमाले अध्यक्ष केपी शर्मा ओलीले पनि जनार्दन शर्माबारे छानबिन गर्न गठित संसदीय विशेष समितिलाई कल डिटेलसमेत हेर्न नदिएको भन्दै आक्रोश पोखे। खीर खाने दिनको अवसर पारेर पार्टी केन्द्रीय कार्यालय च्यासलमा आयोजित कार्यक्रममा अध्यक्ष ओलीले समितिभित्रै रहेका सत्तारूढ दलका सांसदहरूले नै कल डिटेल हेर्न नदिएको बताए। उनले शर्माको तथ्य बाहिर आउँछ भनेर अर्थ मन्त्रालयको सीसीटीभी फुटेज नै गायब गरिएको दाबीसमेत गरे। अहिले सीसीटीभी राख्दा त फुटेज गायब छ। आजकालको जमानामा कल डिटेल हुन्छ। तर, हेर्न नपाइने। उबेला त न कल डिटेल, न फुटेज। न मोबाइल, न क्यामेरा, न फोटो। चोरी पत्ता लगाउनु पर्यो भने तामातुलसी राखेर कसम खाने चलन थियो। अहिले चोख्याउने काम यसरी भयो, उनले भने।"
गगनलाई प्रधानमन्त्रीमा प्रस्ताव गर्न हिचकिचाउनु पर्दैन : महामन्त्री शर्मा,"झापा : नेपाली कांग्रेसमा महामन्त्री विश्वप्रकाश शर्माले गगन थापालाई भावी प्रधानमन्त्रीका रूपमा प्रस्ताव र समर्थन गर्न हिचकिचाउनु पर्ने कुनै कारण नरहेको स्पष्ट पारेका छन्। गृहनगर झापाको धुलाबारीमा आइतबार साँझ आयोजित कार्यकर्ता भेलामा बोल्दै महामन्त्री शर्माले भने, 'सम्भावना भएको युवा देशका लागि केही गर्छु भन्ने हिम्मतका साथ आउँछ भने उसलाई समर्थन गर्नुपर्छ, गगन हिम्मत, योग्यता र क्षमता भएका व्यक्ति हुन्।' ५० वर्षभन्दा कम उमेरका नेता प्रधानमन्त्री बनेको कांग्रेसको इतिहास छ। गगनलाई आफूले भावी प्रधानमन्त्रीका लागि समर्थन गर्नु अनौठो नभएको उनले प्रस्टाए। 'बिपी कोइराला, शेरबहादुर देउवा ५० वर्षभन्दा कम उमेरमा देशको प्रधानमन्त्री भएको काङ्ग्रेसको इतिहास छ', महामन्त्री शर्माले भने, 'मैले हिम्मतका साथ गगनलाई प्रधानमन्त्रीमा समर्थन गर्छु भनेको हुँ, एमाले, माओवादीका नेताले पनि युवालाई प्रस्ताव गर्नु भयो भने मेरो नकारात्मक टिप्पणी किमार्थ हुँदैन।' कांग्रेसमा गगन मात्र होइन थुप्रै नेता प्रधानमन्त्रीका लागि योग्य र सक्षम भएको उनले बताए। 'कांग्रेसमा मधेसबाट विमलेन्द्र निधि, आदिवासी जनजातिबाट प्रकाशमान सिंह, निडर नेता पार्टी उपसभापति पूर्णबहादुर खड्का, गृहमन्त्री बालकृष्ण खाँण सबै प्रधानमन्त्रीका लागि योग्य हुनुहुन्छ', महामन्त्री शर्माले भने, 'सभापति तथा प्रधानमन्त्री शेरबहादुर देउवाले म पाँच पटक भएँ तपाईँ पहिलो पटक प्रधानमन्त्री हुनुस् भनेर नेता रामचन्द्र पौडेललाई प्रधानमन्त्रीमा प्रस्ताव गर्दा कसैको विमति हुँदैन।' महामन्त्री शर्माले नेता शेखर कोइरालालाई भावी प्रधानमन्त्रीका रूपमा प्रस्ताव गरेर अगाडि जाँदा पार्टीलाई हित हुन्छ भने कसैले असहज मान्न नहुनेमा जोड समेत दिए। 'यहाँ व्यक्तिको कुरा होइन, कसले कसको समर्थन गर्यो भन्नु पनि हुन्न, जे कुराले पार्टीको हित र जनभावनाको कदर हुन्छ, त्यो नै अहिलेको आवश्यकता हो' शर्माले भने,'मैले गगनको कुरा गरेँ भन्ने नै होइन, अरू पार्टीका नेताले सम्भावना र सक्षम नेताको प्रस्ताव गरे हुन्छ, काङ्ग्रेसमा त्यसको कमी नै छैन।' आफूलाई झापा १ बाट उम्मेदवार बन्ने सुविधा भएपनि हार्ने छुट नभएको उनले बताए। नेता कृष्णप्रसाद सिटौलालाई चुनाव जिताउनुपर्ने दायित्व झापा कांग्रेसका नेता कार्यकर्ताको भएको उनको भनाई छ।"
निर्वाचनसम्बन्धी कानुन संविधानसम्मत बनाउन संसद्मा सार्वजनिक महत्वको प्रस्ताव दर्ता,"काठमाडौंः आगामी निर्वाचनमा समानुपातिक समावेशी उम्मेदवार छनौट गर्नुपर्ने माग राख्दै प्रतिनिधिसभामा जरूरी सार्वजनिक महत्वको प्रस्ताव दर्ता भएको छ। सोमबार १२जना महिला सांसदले प्रतिनिधिसभाको कार्यव्यवस्था शाखामा जरुरी सार्वजनिक महत्वको प्रस्ताव दर्ता गराएका हुन्। निर्वाचनसम्बन्धी कानुनलाई संविधानसम्मत बनाउन निर्देशन दिन माग गरिएको छ। प्रतिनिधि सभा सदस्य अमृता थापा मगर प्रस्तावक र प्रतिनिधि सदस्यहरू लक्ष्मी परियार, लक्ष्मी कुमारी चौधरी, चन्दा चौधरी, रंगमति शाही, बिना बुढाथोकी, लीलादेवी सिटौला, दुर्गा पौडेल, रेखा शर्मा, यशोदा गुरूङ सुवेदी, रेनुका गुरूङ र प्रमिला राई प्रस्ताव दर्ता गराएका हुन्। संघीय संसदको प्रतिनिधिसभा र प्रदेश सभाको पहिलो हुने निर्वाचन प्रणालीअन्तरगत उम्मेदवारी दिँदा प्रत्येक दलले जनसंख्याको आधारमा समानुपातिक समावेशी प्रतिनिधित्व बमोजिम महिला उम्मेदवारी दिनुपर्ने जरुरी सार्वजनिक महत्वको प्रस्तावमा उल्लेख छ।"
महंगी र भ्रष्टाचारविरुद्ध एमालेले काठमाडौंमा आज जनप्रदर्शन गर्ने,"काठमाडौं : नेकपा एमालेले चर्को महंगी र भ्रष्टाचारको विरोधमा काठमाडौंमा आज बृहत् प्रदर्शन गर्दैछ। सरकारले महंगी नियन्त्रणका लागि कुनै पहल नगरेको भन्दै एमालेले आज जनप्रदर्शन गर्न लागेको हो। महंगी तथा भ्रष्टाचार विरूद्ध बृहत् जनप्रदर्शन आयोजक कमिटीका संयोजक एवम् स्थायी कमिटीका सदस्य कृष्णगोपाल श्रेष्ठले दिउँसो २ बजे बसन्तपुरबाट सुरू हुने जनप्रदर्शन सुरु हुने जानकारी दिए। उनका अनुसार जनप्रदर्शन प्याफल, नरदेवी, बाङ्गेमुढा, असन, भोटाहिटी हुँदै शान्तिबाटिकामा पुगेर समापन गर्ने कार्यक्रम रहेको छ। जनप्रदर्शनमा पार्टीका काठमाडौं उपत्यकाका भूगोलका तीनवटै जिल्ला कमिटी, उपत्यका विशेष प्रदेश कमिटी र त्यस अन्तर्गतका चारवटा जिल्ला कमिटी, सम्पर्क कमिटी, जनवर्गीय संगठनहरू, सांसदहरू, पार्टीको केन्द्रीय विभागहरू लगायतको सहभागिता रहने एमालेले जनाएको छ। सरकारका राष्ट्रघाती कदम, सरकारका बेथिति र गलत कामकाविरूद्ध जनतालाई जागरुक बनाउनु अहिलेको आवश्यकता भएको एमालेको ठहर छ। वर्तमान सत्ता गठबन्धनका गलत काममा खबरदारीका लागि एमालेले आम नागरिकलाई बृहत् जनप्रदर्शनमा सहभागी हुन आह्वान गरेको हो। अन्तर्राष्ट्रिय प्रभावका कारण समग्रमा चर्को महँगीको मार खेपेका आम उपभोक्ताहरूले मुद्रास्फीति १४ प्रतिशतसम्म पुगेको अनुमान गरेका छन्। एकातिर सरकारले चालू आर्थिक वर्षमा मुद्रास्फीति ७ प्रतिशतको सीमामा राख्ने भनिरहे पनि चर्को महँगी भोगिरहेका सर्वसाधारणले भने बजारमा लक्षित सीमाको दोब्बर अर्थात् १४ प्रतिशतसम्म पुग्ने अनुमान गरेका हुन्। यो महँगी अझै ३ महिनासम्म रहने नेपाल राष्ट्र बैंकको एक सर्वेक्षणले देखाएको छ। यससँगै, १ वर्षसम्म साढे १३ प्रतिशत मुद्रास्फीति रहने अनुमान गरिएको छ। केन्द्रीय बैंकको आर्थिक वर्ष २०७८०७९ को चौथो त्रैमासिकको अपेक्षित मुद्रास्फीति सर्वेक्षणले यस्तो नतिजा सार्वजनिक गरेको हो। चरम आर्थिकराजनीतिक संकटले जसरी श्रीलंकाको सत्ता नै धरमराइरहेको छ उसरी नै नेपालको पनि स्थिति खराब बाटोमा छ। अर्थतन्त्रका परिसूचकहरू नकारात्मक छन्। जसले नेपालको आर्थिक अवस्था चौपट हुँदै गएको देखाउँछन्। तर, सरकार कुनै समस्या नभएझैं गरी बसेकामा अर्थविद्हरू चिन्तामा छन्। खासगरी हाम्रो बजेट नै सेटिङमा बन्ने गरेको छ। विदेशी विनियम सञ्चिति झन्झन् घट्दो छ। व्यापारघाटा उच्च छ। आयात बढेको बढ्यै छ। रेमिट्यान्स आप्रवाह बढ्न सकेको छैन। तर, सरकारले चकलेट, रजनीगन्धा, गुट्खालगायत वस्तु ल्याउन छुट दिइरहेकै छ। सरकारले पुँजीगत खर्च ५० प्रतिशत पनि गर्न सकेको छैन। राजनीतिक खिचातानी उस्तै छ। नेताहरू माफिया, बिचौलियाको घेराबन्दीमा परेका छन्। भ्रष्टाचारले जरो गाडेको छ। चरम महँगी छ। कर्मचारी सरुवा, बढुवामा अनेक विकृति छन्। राजनीतिक हिसाबले लोकतन्त्र, गणतन्त्र, संघीयतामाथि नै धावा बोल्न थालेका छन्। मुलुकमा चरम अराजकता छ। श्रीलंका फसेको मुख्य रूपमा चिनियाँ ऋणले हो। हामीकहाँ पनि चीनको ऋणको मात्रा बढ्दो छ। मुलुकको शोधनान्तर घाटा ऋणात्मक छ। मुलुक ऋणमा डुबेको छ। परनिर्भरता यति छ कि आयातबिना जीवन निर्वाह नै हुन सक्ने अवस्था छैन। नपाइएको सीसीटीभीमा नदेखिएको दृश्यलाई मुख्य आधार बनाउँदै संसदीय विशेष समितिको बहुमतले चोख्याएकोदुई दिनमा जनार्दन शर्मालाई प्रधानमन्त्रीले पुनः अर्थमन्त्री नियुक्त गरेका छन्। बजेट निर्माणका क्रममा जेठ १४ गते मध्यरातिपछि पूर्वनायब सुब्बा रघुनाथ घिमिरेलाई प्रवेश गराई कर, राजस्व र भन्सारका दर तलमाथि गराउन मन्त्री शर्माले खटाएका थिए। त्यसबारे जेठ ३० मा अन्नपूर्ण पोस्ट्मा समाचार आएपछि सर्वत्र विरोध भयो। तर, १३ दिनभन्दा बढीको सीसीटीभी फुटेज मेटिएर जान्छ,भन्ने अर्थको जवाफपछि शर्मामाथि दोहोरो नैतिक प्रश्न उब्जिएको थियो। र, असार २२ मा उनले राजीनामा दिएका थिए। सीसीटीभी फुटेज उडाइएको प्रकरणमा राजीनामा दिएका शर्माले सीसीटीभी फुटेज नभेटिँदा पनि पुनरागमन पाएका छन्। समितिले जेठको फुटेज माग्दा मन्त्रालयले असारको दिएको थियो। प्रहरीको फरेसिन्क ल्याबले रिकभर गरेको भनिएको फुटेजमा दृश्य बुझिन्न। टुक्राटुक्रामा आएको त्यही दृश्यका आधारमा समितिको बहुमतले केही नदेखिएको भनेको थियो। त्यसकै आधारमा क्लिन चिट पाएको व्याख्या गर्दै प्रधानमन्त्री शेरबहादुर देउवा र माओवादी अध्यक्ष पुष्पकमल दाहालले शर्मालाई अर्थमन्त्रीकै जिम्मेवारीमा पुनः ल्याएका हुन्। अर्थमन्त्रीका रूपमा जनार्दन शर्माले पुनः पदभार ग्रहण गरेपछि नेकपा एमालेले उनका विरुद्ध सडक र सदनबाट विरोध गर्ने भएको छ। एमालेका प्रमुख सचेतक विशाल भट्टराईले संसदीय छानबिन समितिको फरकमतलाई बेवास्ता गरेको भन्दै सडक र सदनबाट विरोध गर्ने बताए। भट्टराईले भने, बहुमतका नाममा अल्पमतलाई पेल्ने काम भयो। फरक मत लिएर जनताका बीचमा जान्छौं। सडक र सदनबाटै आन्दोलन गर्छौं। कडा रूपमा प्रतिवाद गर्छौं। एमाले अध्यक्ष केपी शर्मा ओलीले पनि जनार्दन शर्माबारे छानबिन गर्न गठित संसदीय विशेष समितिलाई कल डिटेलसमेत हेर्न नदिएको भन्दै आक्रोश पोखे। खीर खाने दिनको अवसर पारेर पार्टी केन्द्रीय कार्यालय च्यासलमा आयोजित कार्यक्रममा अध्यक्ष ओलीले समितिभित्रै रहेका सत्तारूढ दलका सांसदहरूले नै कल डिटेल हेर्न नदिएको बताए। उनले शर्माको तथ्य बाहिर आउँछ भनेर अर्थ मन्त्रालयको सीसीटीभी फुटेज नै गायब गरिएको दाबीसमेत गरे। अहिले सीसीटीभी राख्दा त फुटेज गायब छ। आजकालको जमानामा कल डिटेल हुन्छ। तर, हेर्न नपाइने। उबेला त न कल डिटेल, न फुटेज। न मोबाइल, न क्यामेरा, न फोटो। चोरी पत्ता लगाउनु पर्यो भने तामातुलसी राखेर कसम खाने चलन थियो। अहिले चोख्याउने काम यसरी भयो, उनले भने।"
आगामी चुनावमा राप्रपालाइ नजिताए नेपाल श्रीलंका जस्तै हुन्छ : राजेन्द्र लिङदेन,"वीरगन्ज : राष्ट्रिय प्रजातन्त्र पार्टी (राप्रपा) का अध्यक्ष राजेन्द्र लिङदेनले नेपाललाइ श्रीलंकाको जस्तो अवस्थामा पुग्नबाट बचाउन आगामी निर्वाचनमा राप्रपालाइ जिताउन आग्रह गरेका छन्। वीरगन्जमा राप्रपा पर्साले आयोजना गरेको एक घर एक राष्ट्रिय झण्डा र पार्टी प्रवेश कार्यक्रमलाइ सम्बोधन गर्दै अध्यक्ष लिङदेनले आफूलाइ ठूला भनाउँदा दलहरूले संघीयता र गणतन्त्रका नाममा लुटतन्त्र मच्चाइरहेको र उनीहरूको हातमा शासनसत्ता रही रहे नेपाल पनि श्रीलंकाकै अवस्थामा पुग्ने निश्चित रहेको बताएका छन्। उनले भने ,'लुटतन्त्र यति धेरै बढेको छ कि हाम्रो देश पनि श्रीलंकाको जस्तै अवस्थामा पुग्न लागेको छ, त्यसैले देशलाई बचाउने हो भने आगामी निर्वाचनमा राप्रपालाइ जिताउनु पर्छ, शासन सत्ता राप्रपाको हातमा आउनै पर्छ, अर्को कुनै विकल्प नै छैन।' मुलुक अहिलेको दूरावस्थामा पुग्नुमा ठूला दलका नेता मात्र नभइ अहिलेको शासन व्यवस्था पनि मूल दोषी रहेको उनको भनाइ छ। अध्यक्ष लिङदेनले भने ,'यहि शासन व्यवस्था रहि रहे न त भ्रष्टचारको अन्त्य सम्भव छ न त राजनीतिक स्थितरताको कल्पना गर्न सकिन्छ।' उनले अहिलेको शासन व्यवस्था नै मूल दोषी रहेको भन्दै यसलाइ परिवर्तन नै गर्नुपर्ने आजको आवश्यकता भएको बताए। लिङदेनले भने, 'यो देशमा पूर्ण समानुपाति निर्वाचन प्रणाली, प्रत्यक्ष निर्वाचित प्रधानमन्नत्री र अभिभावकीय संस्थाको रूपमा राजा रहनुपर्छ, अनि मात्र मुलुक बच्छ र समृद्ध बन्छ।' उनले संघीयता खारेज हुनुपर्ने धारणा पनि राखे। उनले भने, 'स्थानीय र केन्द्र दुई तहको संरचना मात्र भए पुग्छ, नेताहरूले लुटतन्त्र मच्चाएको र मोजमस्तीको माध्यम बनाएको संघीयता अब यो मुलुकले थेग्न सक्दैन, संघीयता खारेज नै गर्नुपर्छ।' लोकतन्त्र र गणतन्त्रका नाममा लुटतन्त्र मच्चाउने अहिलेकै ठूला दल र तीनका नेताहरूबाट मुलुक बन्छ भनेर आगामी चुनावमा जनताले यिनैलाइ जिताए भने त्यो ठूलो गल्ती हुनेछ भन्ने सन्देश लिएर राप्रपा जनता माझ पुगिरहेको अध्यक्ष लिङदेनले बताए। आगामी संघ र प्रदेशको निर्वाचनमा अहिले गठबन्धन बनाएर लुटतन्त्र मच्चाएका दलहरूलाइ हराएर सत्ताबाट पाखा लगाउन उनले अपिल गरे। लिङदेनले भने, 'यो मौका जनताले गुमाउनु हुँदैन, नत्र यो मुलुक श्रीलंकाकै जस्तो ठूलो दुर्घटनामा जाने निश्चित छ। नेपाललाइ हिन्दु राष्ट्रबाट धर्मनिरपेक्ष राष्ट्र बनाउनुमा कांग्रेस, कम्युनिष्ट मात्र दोषी नभइ उनीहरूलाइ मत दिएर संविधानसभामा पुर्याउने हिन्दु मतदाताहरू पनि दोषी भएको उनले बताए। त्यसैले नेपाललाइ पुनः हिन्दु राष्ट्र बनाउन अबको निर्वाचनमा कांग्रेस कम्युनिष्टलाइ हराएर राप्रपालाइ जिताउनु पर्ने उनको भनाइ थियो। राप्रपा पर्साका अध्यक्ष सुमेश्वरनाथ उपाध्यायको अध्यक्षतामा भएको कार्यक्रमलाइ राप्रपाका सहमहामन्त्री मोहन यादव, मधेस प्रदेश प्रमुख भरत गिरी, राष्ट्रिय प्रजातान्त्रिक महिला संगठनकी संयोजक अन्जना रावल, केन्द्रीय सदस्य अंगद ठाकुर, राप्रपा आन्दोलन परिचालन समितिका अध्यक्ष नगीना यादवलगायतले पनि सम्बोधन गरेका थिए।"
बूढानीलकण्ठमा तीन हजार बढि फर्जि मतदाता रहेको कांग्रेसको दावी,"काठमाडौं : बूढानीलकण्ठ नगरपालिकामा बसाइसराइको नक्कली कागजातका आधारमा मतदाता नामावलीमा नाम समावेश गरेको भन्दै निष्पक्ष छानविनका लागि कांग्रेसले जिल्ला निर्वाचन कार्यालय काठमाडौंमा प्रदर्शन गरेको छ । २०७४ देखि २०७९ साल सम्मको निर्वाचनमा बूढानीलकण्ठ नगरपालिकामा तीन हजारभन्दा बढि फर्जि मतदाताहरुले मतदान गरेको पुष्टि भएको प्रमाणसहित निर्वाचन आयोगमा बुझाएको र छानविनलाई प्रभावकारी बनाउनका लागि भन्दै उनीहरुले प्रदर्शन गरेका हुन् । आगामी निर्वाचनमा फर्जि मतदाताको नाम हटाउनुपर्ने र किर्ते काममा सहभागीलाई कारवाहीका लागि ध्यानाकर्षण गर्न प्रदर्शन गरिएको कांग्रेस काठमाडौं क्षेत्र नम्बर ४ का क्षेत्रीय सचिव बद्री भट्टराईले बताए । उनले नगरपालीकाभित्र सरकारी छापको दुरुपयोग गरिएको, कार्यालय सचिवको हस्ताक्षर प्रयोग भएकाले फौजदारी संहिता अनुसार कारवाही गर्नुपर्ने आफूहरुको माग रहेको बताए। उनले आफूहरुको माग सुनुवाई नभएसम्म प्रदर्शन जारी राख्ने बताए । यसअघि बूढानीलकण्ठ नगरपालिकामा बसाइसराइको नक्कली कागजातका आधारमा मतदाता नामावलीमा नाम समावेश गरेको भन्दै कांग्रेस काठमाडौं क्षेत्र नम्बर ४ ले निर्वाचन आयोगमा उजुरी दिएको थियो ।"
दलहरुले सिर्जना गरेको संकट र फोहोरको समाधान दलहरुले नै गर्नुपर्छ : कमल थापा,"काठमाडौं : राप्रपा नेपालका अध्यक्ष कमल थापाले प्रजातन्त्र र लोकतन्त्रमा दलहरुले सिर्जना गरेको संकट र फोहोरको समाधान दलहरुले नै गर्नुपर्ने बताएका छन् । अध्यक्ष थापाले एउटा दल असफल भए अर्को दल आउने भन्दै दलको विकल्प नै अर्को दल भएको बताए। 'प्रजातन्त्र र लोकतन्त्रमा दलहरुले सिर्जना गरेको संकट र फोहोरको समाधान दलहरुले नै गर्नुपर्छ। एउटा दल असफल भए अर्को दल आउँछ,आउने वातावरण बनाउनुपर्छ,'उनले सामाजिक सञ्जालमा लेखेका छन्,' दलको विकल्प अर्को दल हो भन्ने जनचेतना जगाउनुपर्छ। जनताको निर्णयाकत्व बलियो बनाउनुपर्छ। संरचनामा सुधार गर्नुपर्छ। प्रजातन्त्रको विकल्प छैन।'"
झन् जटिल बन्दै संक्रमणकालीन न्याय,"काठमाडौं : दण्डहीनता विरुद्धको मुद्दामा पीडितले खोज्नेरोज्ने कानुन व्यवसायी थिए, गोविन्द बन्दी अर्थात् गोविन्दप्रसाद कोइराला (शर्मा)। उनी अहिले कानुन न्याय तथा संसदीय मामिला मन्त्रीमा बहाल छन्। द्वन्द्वकालीन मुद्दा टुंगोमा लगाउन संसद्मा विधेयक दर्ता गरेका व्यक्ति पनि उनै हुन्। तर, द्वन्द्वपीडितहरू रुष्ट छन्। माइतीघर मण्डलामा धर्नारत छन्। द्वन्द्वकालीन मुद्दा टुंग्याउने म्यान्डेट बोकेका कानुनमन्त्री कोइरालालाई अहिले यसै विषयमा सकस छ। असार ३१ गते प्रतिनिधिसभामा दर्ता गरिएको विधेयक समेटिएका प्रावधानलाई लिएर उनको आलोचना भइरहेको छ। सत्यनिरुपण तथा मेलमिलाप आयोग, राष्ट्रिय मानव अधिकार आयोग मात्र होइन, अन्तर्राष्ट्रिय मानव अधिकारवादी संस्थाहरू पनि असन्तुष्ट छन्। पीडितहरूमा द्वन्द्वकालको पीडा जिन्दगीभर रहिरहन्छ, राष्ट्रिय मानवअधिकार आयोगका सदस्य डा सूर्यप्रसाद ढुंगेल भन्छन्, राज्यले राम्रोसँग टुंगो लगाउन सकेन भने कुनै पनि बेला दोहोरिने वा बिस्फोट हुन सक्छ। जतिसक्यो छिटो निष्कर्षमा पुयाउन आवश्यक छ। सशस्त्र द्वन्द्वको समयमा भएका मानव अधिकार उल्लंघनका घटनाहरूको सम्बोधन गर्दै संक्रमणकालीन न्याय निरुपणको माध्यमद्वारा दिगो शान्ति कायम गर्न गठित सत्यनिरुपण तथा मेलमिलाप आयोगमा कुल ६३ हजार ७ सय १८ वटा उजुरी छन्। सबैभन्दा बढी कर्णाली प्रदेशबाट उजुरी परेको आयोगका सूचना अधिकारी पूर्णबहादुर थापा मगर बताउँछन्। कर्णाली प्रदेशबाट १६ हजार २ सय ९ उजुरी परेको छ। सबैभन्दा न्यून उजुरी मधेस प्रदेशबाट छ। यस प्रदेशबाट ४ हजार २ सय ६४ उजुरी दर्ता भएको छ। लुम्बिनी प्रदेशबाट १५ हजार ४ सय ७४ र सुदूरपश्चिम प्रदेशबाट ११ हजार ८९ उजुरी परेको छ। प्रदेश १ बाट ६ हजार ८ सय ५४ उजुरी परेको छ। त्यस्तै बागमती प्रदेशबाट ५ हजार २ सय १२ र गण्डकी प्रदेशबाट ४ हजार ६ सय १६ उजुरी दर्ता भएको आयोगले जनाएको छ। २०७६ माघ ९ गतेदेखि जिम्मेवारी सम्हालेका पदाधिकारीहरू असार मसान्तमा अवधि सकिएसँगै उजुरीको छानबिन प्रभावित भएको छ। आयोगका निवर्तमान अध्यक्ष गणेशदत्त भट्टका अनुसार, आयोगबाट भएका केही महत्वपूर्ण कामहरूको आधारमा न्यायको पर्खाइमा रहेका पीडितहरूको न्याय प्राप्तिका लागि बलियो आधार निर्माण भएको दाबी गर्छन्। द्वन्द्वपीडितलाई न्याय दिने काम केवल आयोगको मात्र जिम्मेवारी हो भन्ने मान्यता राख्ने हो भने संक्रमणकालीन न्यायनिरुपण अपुरो हुने जोखिम रहन्छ, निवर्तमान अध्यक्ष भट्ट भन्छन्, यस काममा सरकार, प्रमुख राजनीतिक दल र अन्य प्रमुख सरोकारवालाहरूको उत्तिकै सहयोग र साझा बुझाई हुनु आवश्यक छ। हालसम्म आयोगबाट ६ सय १८ जना द्वन्द्व पीडितलाई परिचयपत्र वितरण गरिएको छ। त्यस्तै परिपुरणका लागि ५ सय ३८ जनालाई सिफारिस भएको छ। आयोगबाट २ हजार २ सय ६८ जनाको तामेलीमा राख्ने निर्णय भएको छ। २०७१ फागुन १४ गते सर्वोच्च अदालतबाट भएको आदेश, द्वन्द्वपीडितको चाहना समेतका आधारमा सत्यनिरुपण तथा मेलमिलाप आयोग ऐन, २०७१ संशोधनको आवश्यक थियो। सोहीअनुसार सरकारले बेपत्ता पारिएका व्यक्तिको छानबिन, सत्यनिरुपण तथा मेलमिलाप आयोग ऐन, २०७१ लाई संशोधन गर्न बनेको विधेयक दर्ता गरेको हो। संक्रमणकालीन न्याय जस्तो गम्भीर विषयको कानुन संशोधन विधेयक पीडित र अन्य सरोकारवालासँग पर्याप्त छलफल नभएको भन्दै असन्तुष्टि व्यक्त भएको छ। कानुन मन्त्रालयका प्रवक्ता फणिन्द्र गौतम भने कानुनमन्त्री कोइरालाको सक्रियतामा सातवटै प्रदेशमा छलफल गरिएको बताउँछन्। विधेयकका मुख्य दफाहरूमध्ये दफा २(५) मा ले गम्भीर मानवअधिकार उल्लंघन, मानवताविरुद्धको अपराध र युद्ध अपराधका पीडकलाई आममाफी दिन मिल्ने गरी वर्गीकरण गरिएकोमा पीडितहरूले विरोध गरेका छन्। त्यस्तै, दफा २९ (५) मा संक्रमणकालीन न्यायसम्बन्धी मुद्दाहरूको न्यायिक निरूपण गर्ने विशेष अदालतको फैसला उपर सर्वोच्च अदालतमा पुनरावेदन नलाग्ने व्यवस्था छ । सत्यनिरुपण तथा मेलमिलाप आयोगका निवर्तमान अध्यक्ष भट्टका अनुसार, विधेयक मस्यौदाका क्रममा पदाधिकारीसँग परामर्श नगरिएको बताउँछन्। आयोगको कामकारबाहीलाई प्रभावकारी रूपले अगाडि बढाउन र उजुरीको अनुसन्धानलाई तीव्रता दिई पीडितलाई न्याय प्रदान गर्न ऐन तथा नियमावली संशोधन गर्न सुझाव दिएका थियौं, निवर्तमान अध्यक्ष भट्ट भन्छन्, बिडम्बना नै भन्नुपर्छ विधेयकको मस्यौदा गर्ने क्रममा पदाधिकारीलाई बेवास्ता गरियो। छलफल नै गरिएन। न्यायका लागि मानवअधिकार सञ्जालका संयोजक इन्द्रप्रसाद अर्यालका अनुसार, विधेयक मस्यौदाको परामर्शका क्रममा र त्यसपछि पनि कानुन मन्त्रालयमा अभिलेख हुने गरी चौबीसबुँदे सुझाव पत्र पेस गरिएको थियो। परामर्श कार्यक्रम त सरोकारवालाको आँखामा छारो हाल्ने प्रपञ्च गरेको महसुस भएको छ, संयोजक अर्याल भन्छन्, कानुन परिमार्जनका नीतिगत आधार सार्वजनिक नगरी अपारदर्शी रूपमा संशोधन विधेयक मस्यौदा गरियो। राष्ट्रिय मानव अधिकार आयोगका प्रवक्ता डा टीकाराम पोखरेलले विधेयकमा राय सुझावसमेत लिन नखोजिएको बताए। यस प्रकारको संवेदनशील विषयमा कानुन संशोधन गर्दा परामर्श गर्ने परम्परा रहेको छ। डा पोखरेलले भने, विधेयकका केही प्रावधान अन्तर्राष्ट्रिय मानवअधिकारका कानुनविपरीत रहेको भन्दै एम्नेस्टी इन्टरनेसनल, इन्टरनेसनल कमिसन अफ जुरिस्ट्स, ह्युमन राइट्स वाच र ट्रायल इन्टरनेसनललगायतले पनि विरोध गरेका छन्। विधेयकको विरोध किन ? विधेयकमा व्यक्ति हत्या, अंगभंग बनाउने कार्य, यातना, यौनजन्य हिंसा, अपहरण तथा शरीर बन्धक जस्ता अपराधलाई मानव अधिकारको गम्भीर उल्लंघनको परिभाषामा राखिएको छैन। जर्बजस्ती करणी, व्यक्ति बेपत्ता पार्ने कार्य, क्रुरतापूर्वक दिएको यातनालाई मानव अधिकारको गम्भीर उल्लंघनको परिभाषाभित्र पारिएको छ। सामान्य फौजदारी मुद्दामा जस्तो मानव अधिकारको उल्लंघनको विषयमा पीडकलाई क्षमादान दिन सिफारिस गर्न नहुने पीडितहरूको भनाइ छ। विधेयकका मुख्य दफाहरूमध्ये दफा २(५) मा ले गम्भीर मानवअधिकार उल्लंघन, मानवताविरुद्धको अपराध र युद्ध अपराधका पीडकलाई आममाफी दिन मिल्ने गरी वर्गीकरण गरिएकोमा पीडितहरूले विरोध गरेका छन्। त्यस्तै, दफा २९ (५) मा संक्रमणकालीन न्यायसम्बन्धी मुद्दाहरूको न्यायिक निरूपण गर्ने विशेष अदालतको फैसला उपर सर्वोच्च अदालतमा पुनरावेदन नलाग्ने व्यवस्था छ । न्यायकालागि मानव अधिकार सञ्जालका संयोजक एवं अधिवक्ता इन्द्रप्रसाद अर्यालका अनुसार, यदी आयोगले व्यक्तिको हत्या हुँदा क्रुर यातना दिएको ठहर गरेन भने मेलमिलाप वा क्षमादान योग्य हुने देखिन्छ। राष्ट्रिय मानव अधिकार आयोगका सदस्य डा सूर्यप्रसाद ढुंगेलका अनुसार, विधेयकमा गरिएको अपराधको वर्गीकरणप्रति द्वन्द्वपीडित र विज्ञहरूको विमति छ। ढुंगेल भन्छन, कुन घटना गम्भीर अपराध हो र कुन अपराध गम्भीर अपराध होइन ? भन्ने विषयमा दुई किसिमले वर्गीकरण गरिएको छ। त्यसमा धेरैको विमति छ। आयोगका सदस्य डा ढुंगेलले विधेयकका केही मुख्य विषयवस्तुमा द्वन्द्वपीडित र आयोगको विमति रहेको बताए। विधेयकमा मस्यौदाका क्रममा पर्याप्त छलफल नभएको सुरक्षा निकायको पनि गुनासो छ। यस विषयमा सबै सरोकारवाला पक्षसँग छलफल गरिरहेका छौं, उनले भने। गम्भीर प्रकृतिका अपराध र मानव अधिकारको गम्भीर उल्लंघनका कसुदारलाई जबरजस्ती राजनीतिक रंग जोडेर क्षमादान गर्दा दण्डहीनताले प्रश्रय पाउने पीडितहरूको भनाइ छ। यो विधेयकबाट पीडकले सजाय र पीडितले न्याय पाउने आस गर्न सकिँदैन, द्वन्द्वपीडित सुमन अधिकारी भन्छन्, विधेयकको संशोधन नहुँदासम्म आन्दोलन जारी रहन्छ। विधेयक पीडितमैत्री बनाउनुपर्छ। पीडितको जीवनको हक, समानताको हक, यातनाविरुद्धको हकलगायत मौलिक र मानव अधिकारसम्बन्धी हकविरुद्ध हुने गरी कुनै पनि प्र्रकारको माफी वा क्षमादान हुन नसक्ने आदेश यसअघि सर्वोच्च अदालतले गरेको छ। सामान्य फौजदारी मुद्दामा जस्तो मानव अधिकारको उल्लंघनको विषयमा पीडकलाई क्षमादान दिन सिफारिस गर्न नहुने पीडितहरूको भनाइ छ। राष्ट्रिय मानव अधिकार आयोगका सदस्य डा ढुंगेल भन्छन्, विधेयकमा केके सुधार आवश्यक छ भन्ने विषयमा विज्ञ, द्वन्द्वपीडित, राजनीतिक दल, सुरक्षा निकायलगायत सरोकारवाला पक्षसँग छलफल गरि सुझाव दिँदै छौं।"
"नेकपा महासचिव विप्लवविरुद्ध पक्राउ पुर्जी जारी, केके छन् मुद्दा ?","काठमाडौं : नेपाल कम्युनिष्ट पार्टीका महासचिव नेत्रविक्रम चन्द विप्लवसहित नेताहरूलाई पक्राउ पुर्जी जारी भएको छ। सोमबार ललितपुर जिल्ला अदालतले विप्लवसहित खड्गबहादुर विश्वकर्मा प्रकाण्ड लगायतका नेताविरूद्ध हातहतियार तथा खरखजाना समेतको मुद्दा, विस्फोटक पदार्थ विस्फोटन गराई कर्तव्य ज्यान, राज्य विरुद्धको अपराध समेतको मुद्दा र हातहतियार तथा विस्फोटक पदार्थ सम्बन्धी कसुरको मुद्दा लागेको भन्दै पक्राउ पुर्जी जारी गरेको हो। अदालतले भक्तपुर जिल्ला इन्चार्ज टेकबहादुर केसी, स्थायी कमिटी सदस्य सन्तोष बुढा मगर, केन्द्रीय सदस्य उदय बहादुर चलाउने दीपक, स्कूल विभाग सदस्य भरतबहादुर बम, मोहनबहादुर कार्की, पदमबहादुर राई लगायतका नेताहरु समेत पक्राउ पुर्जी जारी गरेको छ। उनीहरुलाई ३५ दिनभित्र अदालतमा उपस्थित हुन आदेश जारी गरिएको छ। जारी सूचनामा भनिएको छ, उप्रान्त प्रहरी प्रतिवेदनले वादी नेपाल सरकार र प्रतिवादी तपाईं समेत भएको तपसिलका मुद्दामा तपाईंका नाउँमा जारी भएका म्याद बेपत्ते तामेल भई आएको हुँदा यस अदालतको मिति २०७९०४०६ गतेको आदेशानुसार मुलुकी फौजदारी कार्यविधि संहिता २०७४ को दफा ५८(१३) बमोजिम यो ३५ (पैंतीस) दिने पक्राउ पुर्जी प्रकाशित गरिएको छ । अतः यो सूचना प्रकाशित भएको मितिले यो ३५ (पैंतीस) दिनभित्र यस अदालतमा उपस्थित हनहोला । उपस्थित नभई बसेमा मुलुकी फौजदारी कार्यविधि संहिता, २०७४ को दफा ६५ बमोजिम हुनेछ । ककसलाई छ पक्राउ पुर्जी हेर्नुहोस् :"
भुल्न नसक्ने द्वन्द्वका ती चोटहरू,"२०५७ असोज २० गते तत्कालीन नेकपा माओवादीका कार्यकर्ताबाट घरमा सुतिरहेका बेला आक्रमणमा परेका राक्सिराङ गाउँपालिकास्थित खैराङ मकवानपुरका शमशेर थिङले दुवै खुट्टामा क्षति ब्यहोरे। मकवानपुरमा माओवादीले चलाएको सुराकीविरुद्धको अभियानमा पहिलो सिकार बनेका थिङ खाटा बसेको द्वन्द्वको घाउ नउप्काउने पक्षमा छन्। दोषीलाई कारबाही होस् भन्ने त मेरो भित्री मनमा छ, तर उजुरी हाल्दैमा कारबाही पनि नहुने गाउँमा पनि बस्न नसक्ने अवस्था आएमा म अपांग मान्छे कहाँ गएर बाँच्ने ?, उनले दुखेसो पोखे। ००० मालिका गाउँपालिका५ छापहिले गुल्मीका प्रेमबहादुर खड्का शिक्षक थिए। ०५८ साल मंसिर १० गते उनी सशस्त्र द्वन्द्वको क्रममा तत्कालीन माओवादीबाट अपहरणमा परे। माओवादीका नेता, कार्यकर्ताहरूलाई खानाबस्न नदिएको, माओवादीको सुराकी गरेको, एमालेको राजनीति गरेको जस्ता आरोप खड्कालाई लगाइयो। माओवादीले लगाएको आरोप खड्काले स्वीकार नगरेपछि उनलाई घरमै आएर माओवादीले अपहरण गरेका थिए। सदरमुकाम तम्घासबाट आएर खानाखानका लागि हातधुदै थिएँ, एक्कासि मुखमा रुमाल बाँधेर छापामार शैलीमा आएका माओवादीले अपहरण गरेर लगे, खड्काले विगत सम्झँदै भने, हामीले लगाएको आरोप स्वीकार गर्नका लागि दबाब दिए तर मैले स्वीकार नगरेपछि ५६ जनाको समूहले मरणासन्न हुने गरी कुटे। माओवादीबाट पीडित भएपछि खड्कासहित ८ जनाको परिवार गाउँबाट विस्थापित भएर सदरमुकाम तम्घासमा गएर बस्न बाध्य भए। रेसुंगा मावी तम्घासमा काज सरुवा भएर त्यहाँ एक वर्ष पढाए। निर्घात कुटपिटपछि खड्कालाई पुरानो चोट बल्झिरह्यो। उनी निरन्तर टिचिङ हस्पिटल काठमाडांँमा उपचारका लागि जानुपर्यो। कुनै गल्ती नगर्दा पनि द्वन्द्वमा माओवादीले दिनु दुःख दिए, खड्काले भने, द्वन्द्वपीडित भनेर राज्यले पहिचान गरेको छ। ती दिन सम्झँदा नयाँ जुनी पाएजस्तो लाग्छ। ००० द्वन्द्वको समयमा घाइते भएका सुर्खेतको भेरीगंगा नगरपालिकास्थित मैनतडाका कविराम खड्का थलिएको १७ वर्ष भयो। छातीदेखि तलको भाग चल्दैन। समयमै उपचार गरेको भए उनको यो अवस्था हुने थिएन। घाइतेका लागि भनेर दिने भत्ता पनि सरकारले समयमै दिन्न कविराम भन्छन्, मासिक रूपमा भत्ता पाएको भए पनि औषधि गर्न सजिलो हुने थियो। ००० २०६० साल भदौ ३० गते दोहोरो भिडन्तमा परी सुर्मा गाउँपालिका२ दोगडीका प्रहरी जवना धनबहादुर बोहरा गम्भीर घाइते भए। उनको छाती, घाँटी र आँखामा गम्भीर चोट लाग्यो। नेपाली सेनाको हेलिकप्टरमार्फत नेपालगन्ज मेडिकल कलेज लगियो। उपचारपछि ज्यान त बच्यो। तर, आँखाको ज्योति र घाउका डोबहरू कहिल्यै नबिर्सिने खत बने। अहिले उनलाई प्रहरीको रासनभत्ता र तलब गरी मासिक ३५ हजार आउँछ। त्यसले सदरमुकाम चैनपुरमा बसेर परिवार पाल्न, छोराछोरी पढाउन र नियमित चेकजाँच तथा उपचार गर्न पुग्दैन। दायाँ आँखा अलिकति देख्ने र बायाँ आँखा पटक्कै नदेख्ने समस्या छ। छोराछोरीको पढाइ खर्च सरकारले व्यहोरिदिएको भए र आफूलाई केही उपचार खर्च दिए निकै सहज हुने भनाइ छ। ००० १५ फागुनमा बाँकेको नगरपालिका३ का एक व्यापारीलाई सेनाले नियन्त्रणमा लिएर चिसापानीस्थित भीमकाली गुल्ममा राख्यो। त्यहाँ उनलाई चरम यातना दिइयो। रिहाइका लागि रकमको मोलमोलाई भएको एमनेष्टी इन्टरनेसनलको डिसेम्बर २००२ मा प्रकाशित गरेको नेपालः गहिरो मानव अधिकार संकट शीर्षकको प्रतिवेदनमा उक्त कुरा उल्लेख छ। एक सातापछि उनी रिहा भए। मोलमोलाईको रकम जुटाउन नसकेपछि उनी भारत भागे। खोज्दै घर पुगेको सैनिक टोलीले उनलाई नभेटेपछि २१ चैत ०५८ मा १८ वर्षीया छोरी र १६ वर्षीया भतिजीलाई पक्राउ गरेर चिसापानी ब्यारेक लगेर तीन दिन गैरकानुनी थुनामा राखेर बलात्कार गरेको उक्त प्रतिवेदनमा उल्लेख छ। ००० कञ्चनपुरको शुक्लाफाँटा नगरपालिका३ पीपलाडीका कलमप्रसाद चौधरी र सीतापती चौधरी अहिले पनि १३ वर्षको छोरा सुन्दरलाल फर्किएर आउलान कि भन्ने आसा छन्। कमलका भाइबुहारी छेदुला चौधरी र अस्टमकी चौधरी पनि छोरी मधुको पर्खाइमा देखिन्छन्। २०५९ साल भदौ २९ गते बिहानको झिसमिसेमा सुन्दरलाल र मधुलाई तत्कालीन युनिफाइड कमान्ड (नेपाली सेना, सशस्त्र प्रहरी र नेपाल प्रहरीको संयुक्त दस्ता)ले आफ्नै कोठाबाट अपहरण गरेको थियो। दुवै जना अहिले पनि बेपत्ताको सूचीमा छन्। सुन्दरलालका दाजु नरेन्द्र भन्छन, झलारीदेखि पश्चिम गाडीमा लगेको देख्नेहरू छन्। तर, त्यसपछि न लाश पाइयो, न सास नै। ००० २०६० असोज २१ गते जनकपुरको कटैया चौरीबाट पाँचजना युवालाई प्रहरीले पक्राउ गर्यो। जसमध्ये एक थिए २३ वर्षीय दिपु भनिने सञ्जीव कर्ण। माओवादीको आरोपमा पक्राउ परेका कर्णका साथमा ५ जना साथी थिए। २०६० असोज २४ मा उनीहरूलाई धारापानी ब्यारेकमा लगि हत्या गरेर कमला नदीको किनारमा शव गाडिएको हल्ला फैलियो। छोरालाई बेपत्ता पारी हत्या गरिएको सन्दर्भमा २०६३ असार २५ गते सञ्जीवका बुवा जयकिशोरले धनुषा प्रहरीमा जाहेरी दरखास्त दिए। २०६६ मंसिर १७ मा सर्वोच्च अदालतले जिप्रका कार्यालयलाई तत्काल जाहेरी दर्खास्त दर्ता गर्न र अनुसन्धान गर्न आदेश दियो। राष्ट्रिय मानवअधिकार आयोगको पहलमा विशेषज्ञको टोलीले २०६७ भदौ २१ गते कमला नदीको छेउमा उत्खनन् गर्यो। दुई चरणमा गरिएको उत्खननको क्रममा मानव अस्थिपंजर, कारतुस, गोलीहरू, च्यातिएको कपडासहित २१ प्रमाण बरामद गरी प्रहरीलाई हस्तान्तरण गरिए पनि हालसम्म पिडकहरूलाई कारबाही हुन सकेको छैन। राजनीतिक दलहरूले न्यायका लागि कुनै चासो दिएन्। अब त हाम्रो लागि न्याय नै मरिसक्यो जस्तो लाग्छ, मृतक सञ्जीवका भाइ राजीव कर्ण भन्छन्, जसको परिवार बिथोलियो, जसको घरको दियो निभ्यो र जसको घर अनाथ भयो उसले मात्रै पीडा बुझ्छ अन्यलाई के मतलब। ००० २०५९ माघ ६ गते बिहान घरबाट ट्युसनका लागि हिँडेकी इन्द्रकुमारी २० वर्ष बितिसक्दा पनि अझै गुमनाम छिन्। तत्कालीन राज्य पक्ष र माओवादीबीच चलेको सशस्त्र संघर्षका दौरान गाउँघरदेखि कुनाकुना त्रासमय थियो। त्यही द्वन्द्वको शिकार भइन् हतुवागढी गाउँपालिका४, खैराङ्की इन्द्रकुमारी राई। एसएलसी परीक्षाको तयारीमा रहेकी इन्द्रकुमारी साँझसम्म पनि घर नफर्केपछि परिवारले खोजी गरे। सम्झिँदा मन भक्कानिएर आउँछ, भाको एउटी छोरी। न सास पाइयो न लास। बाबु हैकमसिंले भने, मेरी छोरी बाँचेकै छ जस्तो लाग्छ। अझै आश मरेको छैन। ००० गोरखा, गण्डकी गाउँपालिका३, चमती (साविक फुजेल ७) का १७ वर्षे कृष्णप्रसाद अधिकारीलाई माओवादीले २०६१ साल जेठको २४ गते चितवनको बकुलहरमा हत्या गरे। भैरवाश्रम मावि फुजेलबाट एसएलसी (एक्जेम्टेड) दिएर उनी चितवनको जयमंगलामा बस्ने हजुरबुबा, हजुरआमा र काकाको परिवार भेट्न गएका थिए। बकुलहरमा नियन्त्रणमा लिएर माओवादी कार्यकर्ताले मोटरसाइकलमा बाँधेर सडकमा एक किलोमिटर घिसारेर हत्या गरेका परिवार स्रोत बताउँछन्। सुराकीको आरोपमा हत्या गरेको माओवादी केन्द्रले स्वीकार गरेको छ। अधिकारी परिवार कांग्रेसका सामान्य समर्थक थिए। भाइ हत्यापछि उनका दाइ नुरप्रसादले गाउँ छाडे। भाइलाई हत्या गरेको अभियोगमा नुरप्रसादले २०६२ सालमा गाउँका ११ जनाको नाममा चितवन जिल्ला प्रहरी कार्यालयमा किटानी जाहेरी दिए। २०६४ सालको पुस १० गते कृष्णप्रसादका बुबा नन्दप्रसाद र आमा गंगामायाले पनि गाउँ छाडे। चितवन, काठमाडौं लगायतका ठाउँमा आश्रय लिन पुगे। २०७० पुस महिनादेखि विभिन्न स्थानमा आमरण अनशन सुरु गरे। लगातार तीन सय दिनमा वीर अस्पतालमा निधन भयो। गंगामाया अहिलेसम्म पनि सोही अस्पतालमा अनशनमै छिन्। छोराले न्याय नपाएसम्म अनशन नतोड्ने उनको जिकिर छ। मानव अधिकारकर्मी स्थानेश्वर दुवाडी भन्छन्, अनशन भनेको शान्तिपूर्ण आन्दोलन हो। यसका प्रति बेवास्ता गरेर सरकारले अहिंसात्मक आन्दोलनको बललाई नचिनेको हो। अधिकारी दम्पतीको आन्दोलन हतियार र बल प्रदर्शन गरेर होइन, नैतिकताको आन्दोलन हो। हामी यस्तै फैसला हुनुपर्छ भन्न त सक्दैनौँ, तर न्यायको प्रत्याभूति दिलाएर अनसन तोड्ने पहल गर्नुपर्छ। शिवराज भट्ट। धनगढी, प्रताप ओली। बझाङ, ललित बुढा। सुर्खेत, शंकरप्रसाद खनाल। नेपालगन्ज, केशरराज क्षेत्री। बुटवल, मनिका झा। जनकपुरधाम, कृष्ण सारु मगर। हेटौंडा, प्रदीपचन्द्र राई। भोजपुर, शिव उप्रेती। गोरखा"
मधेशी समुदायको परिभाषा स्पष्टता कायम गर्न आयोगलाई निर्देशन,"काठमाडौं :प्रतिनिधिसभाअन्तर्गतको महिला तथा सामाजिक समितिले मधेशी समुदायको स्पष्टता कायम गर्न मधेशी आयोगलाई निर्देशन दिएको छ । सिंहदरबारमा सोमबार बसेको समिति बैठकले निश्चित आधारमा तय गरिने कुनै जात वा समुदाय मधेशी हुन भन्ने अवधारणामा स्पष्टता नआएसम्म आयोगको कार्यक्षेत्रको दायरा निक्र्यौल हुन नसक्ने र कार्यसम्पादनमा समेत अन्यौलता आउने देखिएको भन्दै मधेशी समुदायको स्पष्टता कायम गर्न मधेशी आयोगलाई निर्देशन दिएको हो । बैठकले संघीय एवं प्रदेश सरकारले कार्यान्वयन गर्ने मधेश सम्वद्ध कार्यक्रमहरु समेत समन्वयमा हुन नसकेको देखिएको भन्दै सिफारिस भएका नीतिहरु, कार्यक्रमहरुको प्रभावकारीताको मूल्याङ्कन गर्न, प्रदेश एवं स्थानीय तहसंग समन्वय गरि कार्यक्रमहरु दोहरिन नदिने गरि कार्यसम्पादन गर्न पनि मधेशी आयोगलाई निर्देशन दिइएको समिति सभापति निरुदेवी पालले जानकारी दिइन्। त्यस्तै, बैठकले मधेशी, थारु, मुस्लिम, आदिवासी जनजाती लगायतका समूहमा हुने कार्यक्रममा दोहोरोपना हुने गरेकाले सामान्य प्रशासन मन्त्रालयको समन्वयमा नदोहोरिने किसिमले कार्यक्रम गर्न मधेशी आयोगलगायत अन्य आयोगलाई निर्देशन दिएको सभापति पालले जनकारी दिइन्। त्यस्तै, बैठकले मधेशी समुदायभित्रको उत्पीडन, दाइजो बोक्सी प्रथा जस्तै कुसंस्कारलाई नियन्त्रण गर्न आयोगको महत्वपूर्ण योगदान रहने भन्दै यसका लागि स्थानीय तहसँग प्रभावकारी समन्वय गरी निरोधात्मक प्रकृतिका कार्यलाई प्राथमिकता दिन पनि मधेशी आयोगलाई निर्देशन दिएको छ ।"
सहकारीहरूलाई जिम्मेवार बनाउनु आवश्यक छ : मन्त्री शशी श्रेष्ठ,"काठमाडौं : समस्याग्रस्त सहकारी व्यवस्थापन समितिले आर्थिक वर्ष २०७८०७९ को वार्षिक प्रतिवेदन सोमबार भूमि व्यवस्था, सहकारी तथा गरिबी निवारण मन्त्री शशी श्रेष्ठलाई बुझाएको छ। आज मन्त्रालयमा समितिको प्रतिवेदन बुझ्दै मन्त्री श्रेष्ठले सहकारीहरूलाई जिम्मेवार बनाउन सबै पक्ष लाग्नुपर्ने बताइन्। सहकारीहरू मूल्य, मान्यता, सिद्धान्तअनुसार चल्नु पर्नेमा जोड दिँदै मन्त्री श्रेष्ठले सहकारीहरू समस्याग्रस्त बन्ने अवस्था आउन नदिने गरी काम गर्न सम्बद्ध पक्षलाई आग्रह गरिन्। मन्त्री श्रेष्ठले सहकारी अभियान र आन्दोलनलाई स्थापित गर्न र सहकारीलाई उत्पादनसँग जोडेर आत्मनिर्भर अर्थतन्त्र विकास गर्न सकिन्छ भन्नेमा मन्त्रालय विश्वस्त रहेको बताइन्। उनले सहकारीलाई आर्थिक विकासको मेरुदण्डका रूपमा लिएको र आर्थिक विकास र समृद्धिका लागि सहकारीको भूमिका महत्वपूर्ण हुने भन्दै सहकारीहरूलाई सदस्य केन्द्रित भई व्यवसायिक बनाउनुपर्नेमा जोड दिइन्। समितिको वार्षिक प्रतिवेदन बुझाउँदै अध्यक्ष काशीराज दाहालले सहकारी संस्थाहरूमा विकृति र विसंगतिको रोकथाम र नियन्त्रणको लागि सहकारी दर्ता प्रक्रियामा नै विशेष ध्यान दिनुपर्ने बताइन्। प्रतिवेदनमा सहकारीलाई सहकारी कै रूपमा सञ्चालन नगर्दा र सहकारी सम्बन्धी ऐन कानूनको पालना नहुँदा सहकारी संस्थाहरू समस्याग्रस्त हुन पुगेको औंल्याइएको छ। सहकारीहरूलाई समस्याग्रस्त हुनबाट जोगाउन सहकारी ऐननियमको प्रभावकारी कार्यान्वयनका साथै सहकारी संस्थाहरूमा सुशासन प्रवर्द्धन आवश्यक रहेको पनि प्रतिवेदनमा उल्लेख छ। प्रतिवेदनले समान प्रकृतिका कार्य गर्ने सहकारी संस्थाहरूबीच एकीकरण (मर्जर) गर्ने प्रक्रियालाई प्रोत्साहन गर्ने, सहकारीलाई विपन्न वर्गसम्म पुग्ने रणनीतिका साथ सञ्चालन गर्ने, सुशासनको पूर्ण प्रत्याभूति हुने गरी सञ्चालन गर्नेजस्ता आधारभूत सिद्धान्तहरूको पालना गर्न सकेमा सहकारी क्षेत्रप्रतिको जनताको विश्वास अभिवृद्धि गर्न सकिने पनि प्रतिवेदनमा उल्लेख छ।"
पक्राउ पुर्जी जारी भएपछि नेकपाले भन्यो सरकारले शान्ति प्रक्रिया भाँड्ने काम गर्यो,"काठमाडौं : नेपाल कम्युनिष्ट पार्टीका महासचिव नेत्रविक्रम चन्द विप्लवसहित नेताहरूलाई पक्राउ पुर्जी जारी भएपछि नेकपाले सरकार शान्ति प्रक्रिया भाँड्ने र देशलाई द्वन्द्वतिर धकेल्न थालेको बताएको छ। नेकपाका प्रवक्ता खड्गबहादुर विश्वकर्मा प्रकाण्डले सरकार र नेकपाबीच भएको तीन बुँदे सहमतिविरुद्ध सरकार र राज्यले आज घटाएको घटना तुरुन्त रोक्न माग गरिएको बताए। उनले भने, तीन बुँदे सहमति तदारुकताका साथ कार्यान्वयन गरिएन भने हाम्रो पार्टी हातमा दही जमाएर नबस्ने चेतावनी शेरबहादुर देउवा नेतृत्वको गठबन्धन सरकार र राज्यका अधिकारीहरूलाई दिन चाहन्छौं। यसबाट भाबी निम्तिने गम्भीर अवस्थाको जिम्मेवार सरकार र राज्यका अधिकारी हुनुपर्नेछ। राज्यका सञ्चालकहरुले के कुरा राम्ररी बुझी राख्दा हुन्छ भने हाम्रो पार्टी एकीकृत जनक्रान्ति संवेदनशिल प्रक्रियामा छ। सोमबार ललितपुर जिल्ला अदालतले विप्लवसहित प्रकाण्डलगायतका नेताविरूद्ध हातहतियार तथा खरखजाना समेतको मुद्दा, विस्फोटक पदार्थ विस्फोटन गराई कर्तव्य ज्यान, राज्यविरुद्धको अपराध समेतको मुद्दा र हातहतियार तथा विस्फोटक पदार्थसम्बन्धी कसुरको मुद्दा लागेको भन्दै पक्राउ पुर्जी जारी गरेको हो। अदालतले भक्तपुर जिल्ला इन्चार्ज टेकबहादुर केसी, स्थायी कमिटी सदस्य सन्तोष बुढा मगर, केन्द्रीय सदस्य उदय बहादुर चलाउने दीपक, स्कुल विभाग सदस्य भरतबहादुर बम, मोहनबहादुर कार्की, पदमबहादुर राई लगायतका नेताहरु समेत पक्राउ पुर्जी जारी गरेको छ।"
"म्याग्दीमा लगातार वर्षा : ठाउँठाउँमा पहिरो, यातायात सेवा प्रभावित","बेनी : म्याग्दीका मुख्य सडक अवरुद्ध हुँदा यातायात सेवा प्रभावित बनेको छ । जिल्ला सदरमुकाम बेनीदेखि अन्तरजिल्ला र पालिकाहरु जोड्ने सडक अवरुद्ध हुँदा जनजीवन प्रभावित भएको हो । वर्षात्का कारण पहिरो खसेर सडक अवरुद्ध हुँदा बेनीदेखि लामो तथा छोटो दुरीमा चल्ने यातायात सेवा प्रभावित बनेको जिल्ला ट्राफिक प्रहरी कार्यालय म्याग्दीले जनाएको छ । काम विशेषले हिँडेका सर्वसाधारणलाई गन्तब्यमा पुग्न समस्या भएको छ । बाग्लुङबेनी बाहेकका अन्य प्रमुख सडक अवरद्ध बनेका ट्राफिक कार्यालयका प्रमुख इन्द्रबहादुर नेपालीले जानकारी दिए । मालढुङ्गाबेनी, बेनीजोमसोम र बेनीदरवाङ सडकको ठाउँठाउँमा पहिरो खसेर अवरुद्ध बनेको छ । म्याग्दीलाई राष्ट्रिय राजमार्गसँग जोड्ने मालढुङ्गाबेनी सडकको विभिन्न ठाउँमा पहिरो खसेर रातीदेखि सवारी साधन चलेका छैनन् । मालढुङ्गाबेनी सडक स्तरोन्नतिका लागि निर्माणाधिन अवस्थामा छ । बेनी देखि पोखरा, काठमाडौ लगायत सहरमा जाने आउने सवारी साधनहरुलाई बागलुङबेनीको बैकल्पिक सडक प्रयोग गर्न ट्राफिक प्रहरीले अनुरोध गरेको छ । म्याग्दीको रघुगंगा, अन्नपूर्ण गाउँपालिका र मुस्ताङ जिल्लालाई जोड्ने बेनीजोमसोम सडकक जलेश्वर, बेगखोला, नैनीबगर र रुप्सेमा अवरुद्ध छ । जलेश्वरमा पहिरोले सडक कटान, बेगखोला र रुप्सेमा बाढी तथा नैनीबगरमा पहिरो खसेर अवरुद्ध बनेको हो । यसैगरी मंगला, मालिका र धवलागिरी गाउँपालिकालाई सदरमुकाम बेनीसँग जोड्ने बेनीदरवाङ सडक पनि घुमाउने भिर र बाङ्गेपहिरोमा अवरुद्ध बनेको छ । दुवै ठाउँमा पहिरो खसेर यातायातका साधन आवत जावत गर्न नसक्ने अवस्था छ । बेनीजोमसोमकोरला सडक आयोजना, पूर्वाधार विकास कार्यालय, स्थानीय तह र सुरक्षा निकायले अवरुद्ध सडक खुलाउने प्रयास गरेपनि निरन्तरको वर्षातका कारण समस्या भएको छ । शनिबारदेखि म्याग्दीमा निरन्तर वर्षा भइरहेको छ । म्याग्दी, कालीगण्डकी, राहुघाट र अन्य सहायक नदीहरुमा बाढीको सतह बढेको छ । तटीय क्षेत्र तथा पहिरोको जोखिममा रहेका ठाउँका बासिन्दालाई सतर्कता अपनाउन जिल्ला प्रशासन कार्यालय र स्थानीय तहहरुले अनुरोध गरेका छन् ।"
"थासाङको कैकु खोलामा सडक अवरुद्ध, दर्जन बढी सवारी अलपत्र","जोमसोम : राष्ट्रिय गौरवको बेनीजोमसोम ७६ किमी सडकखण्डअन्तर्गत मुस्ताङको थासाङ गाउँपालिका३ कैकु खोलामा आइतबार साँझदेखि सडक अवरुद्ध भएको छ । थासाङको कैकुमा सडक माथिको ठाँडो खोलाको बहाव उच्च हुँदा करिब २५ मिटर सडक क्षति पुगेको थियो । अविरल वर्षाका कारण कैकु खोलाले सडक संरचनामा क्षति पुगेपछि आइतबार साँझदेखि बेनीजोमसोम सिधा सम्पर्क टुटेको हो । कैकु खोलाको बाढीले सडक अवरुद्ध भएसँगै जोमसोमबाट बेनी र बेनीबाट जोमसोमतर्फ प्रस्थान गरेका सवारी साधन तथा मालवाहक ट्रकहरु सडकमै अलपत्र परेका छन् । कैकु खोलामा यसअघि खोलाको स्पेस फराकिलो भएको र सडक समेत क्षति पुगेका कारण सडक आवागमन सहज गराउन संघीय सांसद प्रेमप्रसाद तुलाचन,थासाङ गाउँपालिकाका अध्यक्ष प्रदिप शेरचन,बेनी जोमसोम सडकका आयोजना प्रमुख जगत प्रजापती र शर्मा गजुरमुखी जेभीका प्रोजेक्ट मेनेजर नरेन्द्र न्यौपाने लगायतको टोली अहिले थासाङको कैकु पुगेको छ । थासाङ कैकु खोलामा यसअघि एउँटामा हिम पाईप बिछ्याएको थियो । तर खोला स्पेश बढेपछि अहिले थप ३ वटा हिमपाईप बिछ्याउने तयारी भइरहेको संघीय सांसद प्रेमप्रसाद तुलाचनले जानकारी दिए ।कैकुमा थप हिमपाइप व्यवस्थापन गर्न नसके वर्खाभरी यातायात असहज हुन्छ,'उनले भने,'यसलै हिम पाईप मगाएर बाटो खुलाउन पहल गरेका छौं । यस्तै बेनीजोमसोम सडक आयोजना प्रमुख जगत प्रजापतीले हिमपाइप राख्ने र बिग्रेको सडक मर्मत गरेपछि साँझसम्ममा सडक आवागमन सहज हुने जानकारी दिए । वर्षायाममा बाढीपहिरो र नदी कटानले ठाउँ ठाउँमा सडक क्षति हुने भएकाले जतिसक्दो बाटो सुचारु गराउन डोजर र स्काभेटर तयारी अवस्थामा राखिएको बताए ।"
ट्राफिकको निगरानीमा स्कुल बसका चालक,"काठमाडौं : ट्राफिक नियम मिचेर सवारी चलाउनेविरुद्ध काठमाडौं उपत्यका ट्राफिक कार्यालय कडाइका साथ उत्रेको छ। आइतबार मात्रै मादक पदार्थ सेवन गरी स्कुल बस चलाउने ५ जना सवारी चालकलाई नियन्त्रणमा लिएर कारबाही अगाडि बढाएको छ। १६ वटा स्कुल बस विभिन्न कसुरमा कारबाहीमा परेका छन्। स्कुल बस निर्देशिका २०७४ अनुसार सञ्चालनमा नभएका सवारीसाधन तथा चालकलाई कारबाहीको दायरामा ल्याउन गत साउन ८ गतेदेखि महाशाखाले अभियान नै सञ्चालन गरेको छ। यसका साथै आइतबार दिनभरमा २५ सय बढी सवारी चालक कारबाहीमा परेका छन्। महाशाखाले कहिले टिपर चालकले लागूऔषध खाए नखाएको चेकजाँच, कहिले सर्वसाधारणको आवश्यक कागजात परीक्षण, गति नियन्त्रण, निजी तथा सरकारी विद्यालयका सवारी चालकसँग छलफल अन्तरक्रियालगायतका क्रियाकलाप सञ्चालन गरिरहेको छ। ट्राफिक महाशाखा प्रमुख मीरा चौधरी दुर्घटना न्यूनीकरणका लागि कुनै कसर बाँकी नछाड्ने बताउँछिन्। उनी भन्छिन्, सर्वसाधारण नागरिक हुन् या भीआईपी सवारी चालक सबैले ट्राफिक नियम अनिवार्य पालना गर्नुपर्छ। मापसे गरेर स्कुल बस चलाउनु कति ठूलो लापरबाही हो। यसमा त स्कुल सञ्चालकको पनि ध्यान जान आवश्यक छ। रुटिन बनाएरभन्दा पनि रेन्डम तरिकाले स्कुल बस चालक माथि निगरानी राख्छौं। लेन अनुशासन, गति नियन्त्रण र ट्राफिक नियमको कडाइका साथ पालना गर्ने र गराउने कार्यमा ट्राफिक महाशाखाले विशेष तयारी गरिरहेको छ। महाशाखाका प्रवक्ता राजेन्द्रप्रसाद भट्टका अनुसार हरेक दिन २५ सयदेखि ३ हजार सवारी चालक लेन अनुशासन तथा ट्राफिक नियम उल्लंघनमा कारबाहीमा पर्छन्। यसमध्ये मादक पद्धार्थ सेवन, तीव्र गति र लेन अनुशासन उल्लंघन नै बढी छ। यसका अलावा जथाभावी, यूटर्न, पार्किङ, वन वे मा सवारी प्रवेशलगायतका लापरबाही सवारी चालकले गर्ने गरेका छन्। प्रवक्ता भट्ट भन्छन्, पछिल्लो समय सवारी दुर्घटना अत्यन्तै वृद्धि भएको छ। अपवादबाहेक दुर्घटनामा सवारी चालककै गल्ति र कमजोरी देखिन्छ। मोटरसाइकल र स्कुटर चालक बढी संयमित हुन जरुरी छ। २ पांग्रे सवारीसाधन दुर्घटनामा परेर युवाहरूको ज्यान गइरहेको छ। दुर्घटनाले परिवारै सखाप भएको कयौं अवस्था छ। घाइतेको उपचार गर्न मोटो रकम खर्च भइरहेको छ। ट्राफिक नियमको मात्रै पालना गर्ने हो भने ८० प्रतिशत दुर्घटना कम हुन्थ्यो। भट्टका अनुसार चालकको लापरबाही, जिकज्याक चलाउने, अनधिकृत पार्किङ, गलत साइडबाट ओभरटेक गर्ने, ओभर स्पिड, सडकको कारण, मौसम तथा सवारीसाधनको अवस्थाका कारणले पनि दुर्घटना हुने गर्छन्। सवारीसाधन चलाउँदा हरेकले ध्यान पुर्याउन अति आवश्यक छ। दुर्घटना कम गर्न सहरमा प्रशस्त पार्किङ स्थानको खोजीमा ट्राफिक प्रहरी लागेको छ। अन्डरग्राउन्ड पार्किङका लागि भनेर बनेको व्यापारिक कम्प्लेक्स तथा सरकारी भवनमा गोदाम, क्याफे, पसल, रेस्टुरेन्ट सञ्चालन गरिएकाले काठमाडौं महानगरसँगको सहकार्यमा ती स्थान खाली गरी पार्किङका लागि प्रयोग गरिने महाशाखाले बताएको छ। सवारी गुड्ने सडकमा कुनै पनि व्यापारिक प्रयोजनले काम गर्न नपाइने र फुटपाथ पसल पनि हटाउन महानगरसँग समन्वय गरिरहेको ट्राफिक महाशाखा प्रवक्ताले बताए। यसका साथै सवारी चालकको आचर व्यवहार सुधार्न सार्वजनिक सवारी चालक र परिचालकसँग छलफल, अन्र्तक्रिया गरिरहेको उनले बताए। प्रवक्ता भट्ट भन्छन्, दुर्घटना न्यूनीकरणमा ट्राफिक प्रहरीले खटिएर काम गरिरहेको छ।"
कर्मचारीले गरे सामान्य प्रशासन मन्त्रालय घेराउ,"सन्धिखर्क : प्रस्तावित संघीय निजामती सेवा ऐनमा आफ्ना माग सम्बोधन गर्नुपर्ने माग गर्दै कर्मचारीहरूले सोमबार सिंहदरबारमा संघीय मामिला तथा सामान्य प्रशासन मन्त्रालय घेराउ गरेका छन् । नायब सुब्बा बचाउ अभियानको पहलमा विभिन्न नारा र मागहरु लेखिएका प्लेकार्ड बोकेर विरोध जनाएका हुन्। प्रत्यक्ष जनसम्पर्कमा रहेर सरकारको नीति तथा कार्यक्रमको कार्यान्वयन र सेवा प्रवाह गर्न सबैभन्दा महत्वपूर्ण भूमिकामा रहेका राजपत्र अनंकित कर्मचारीहरूले विगत लामो समयदेखि उठाउँदै आएका सेवाको सुरक्षा, पेशागत हित र वृत्ति विकासका विषयलाई नजरअन्दाज गरिएकोले सरकारको ध्यानाकर्षण गर्न यो कार्यक्रम राखिएको अभियन्ता एवं नेपाल निजामती कर्मचारी युनियनका केन्द्रीय सचिव प्रकाश भट्टराईले जानकारी दिए । संघ, प्रदेश र स्थानीय तहमा एकरूपता कायम गर्न तहगत व्यवस्था राखिनुपर्ने, राजपत्राङ्कित तृतीय श्रेणी शाखा अधिकृत तहमा पदपूर्ति गर्दा खुलातर्फ ५० प्रतिशत तथा बढुवा ३० प्रतिशत र आन्तरिकअन्तरतह प्रतिस्पर्धा २० प्रतिशत कायम गरिनुपर्ने, सहसचिव र उपसचिव सरहको पदमा योग्यता पुगेका राजपत्र अनंकित कर्मचारीहरूले पनि प्रतिस्पर्धा गर्न पाउनुपर्ने तथा सरुवा प्रणाली चक्रीय र पूर्वानुमानयोग्य हुनुपर्ने जस्ता प्रावधान समावेश गरी यथासिघ्र संघीय निजामती सेवा ऐन जारी हुनुपर्ने माग गर्दै नायब सुब्बाहरुले विगत लामो समयदेखि आन्दोलन गर्दै आएका छन् ।"
छोटो धक्काले नै क्षति,"ओखलढुंगा भोजपुर : खोटाङको मात्तिम बिर्तालाई केन्द्रबिन्दु बनाएर गएको भूकम्पले विभिन्न जिल्लामा क्षति पुर्याएको छ। पछिल्लो विवरणअनुसार विभिन्न जिल्लामा ४ घर भत्किएका छन्् भने २ दर्जन बढी घरमा क्षति पुगेको छ। आइतबार बिहान करिब ८ बजेर १३ मिनेटमा खोटाङको साकेला गाउँपालिका५, मात्तिम बिर्तालाई केन्द्र बनाएर ६ रेक्टर स्केलको भूकम्प गएको हो। भूकम्पको केन्द्रमा २ घर भत्किएको र दुई दर्जन बढी घरमा क्षति पुगेको प्रारम्भिक विवरण प्राप्त भएको जिल्ला प्रहरी कार्यालय खोटाङका डीएसपी उमेश लम्सालले बताए। उनले भने, दुई दर्जन घरमा क्षति पुगेको प्रारम्भिक विवरण आएको छ। कति घरका छानाबाट टायल खसेका छन् भने कतिका गारो चर्केर क्षति भएको छ। मानवीय र पशुधन क्षति भने नभएको लम्सालको भनाइ छ। त्यस्तै, ओखलढुंगामा भूकम्पको ठूलै धक्का महसुस भए पनि एक घरमा मात्र क्षति पुगेको छ। चिशंखुगढी२ मा पुरानो एक घर भत्किएको प्रहरीले जनाएको छ। ओखलढुंगाका डीएसपी शुकदेव खनालले एक घरको गारो भत्केको र अन्य विवरण हालसम्म अध्यावधिक नभएको उनको बताए। भोजपुर एक घर ध्वस्त भोजपूरमा पनि भुकम्पका कारणले सामान्य क्षति देखिएको छ। भोजपुर नगरपालिका १२, टक्सारको एक घरमा क्षति पुगेको बताइएको छ। उक्त घरमा मानिसको बसोबास हाल नभएकाले मानवीय क्षति नभएको स्थानीयले बताए। भोजपूरमा पनि भुकम्पका कारणले सामान्य क्षति देखिएको छ। भोजपुर नगरपालिका१२, टक्सारको एक घरमा क्षति पुगेको बताइएको छ। उक्त घरमा मानिसको बसोबास हाल नभएकाले मानवीय क्षति नभएको स्थानीयले बताए। त्यस्तै, भोजपुरका धेरै स्थानमा धक्का गएको छ। भूकम्पको धक्काले भोजपुर सदरमुकाम नजिकै रहेको टक्सारस्थित एक घर पूर्ण रुपमा क्षति पुगेको छ। भोजपुर नगरपालिका१२, टक्सारस्थित स्थानीय प्रमोद हलुवाईको घरमा क्षति पुगेको हो। हलुवाईको परिवार २१ वर्षअघि काठमाडौँ बसाइँ सरेका कारण घरबाहेक कुनै पनि क्षति हुन नपाएको स्थानीय विमल रणपहेँलीले बताए। भूकम्पको धक्का जिल्ला अधिकांश स्थानमा महसुस गरिएको छ। धक्काले कुनै पनि क्षति नभएको आँकलन गरिएको छ। ९ वटै स्थानीय तहका प्रभावित क्षेत्र केकति क्षति पुगेको भन्ने पूर्ण विवरण नआइसकेको प्रमुख जिल्ला अधिकारी हरिप्रसाद घिमिरेले जानकारी दिए। क्षति भएको विवरण आउनसाथ आवश्यक सामग्री र सुरक्षाको व्यवस्थामा आवश्यक पूर्वतयारीमा रहन सबै स्थानीय तहलाई जानकारी गराईएको प्रजिअ घिमिरेले बताए। भूकम्पको धक्का छोटो समय भूकम्पको धक्का छोटो समय महसुस भएकाले क्षति कम भएको स्थानीयको भनाइ छ। पहाडी जिल्लाका सुरक्षा प्रमुखहरूले क्षतिको विवरण यकिन गर्ने काम भइरहेको र सबैलाई सुरक्षित रूपमा बस्न आग्रह गरेका छन्। विगतका भूकम्पले धेरै क्षति पुगेकाले नागरिकमा धेरै सचेतना आएको भए पनि नेपाल भूकम्पको उच्च जोखिममा रहेकाले सधैं सतर्क नै रहनुपर्ने ओखलढुंगा क्याम्पसका समाजशास्त्रका उप प्राध्यापक डा भेषनाथ खनालले बताए। जिल्लावासीलाई भूकम्पबाट हुने जोखिमबारे सतर्क रहन जिल्ला प्रहरी तथा प्रशासन कार्यालयले अपिल समेत गरेका छन्। मात्तिम विर्तालाई केन्द्रबिन्दु बनाएर गएको भूकम्पबाट पूर्वी पहाडका सबै जिल्लाहरूमा तराईका जिल्लाभन्दा बढी धक्का महशुस गरिएको छ।"
"पोखरामा पहिरोले घर पुरिँदा भाडामा बस्ने एक जनाको मृत्यु, एक घाइते",पोखरा : पोखरा महानगरपालिका६ डिहिकोपाटन पँधेरोमा सोमबार बिहान पहिराले घर पुरिँदा एक जनाको मृत्यु भएको छ। अविरल वर्षापछि घर माथिबाट आएको पहिराले कच्ची घरको कोठा भत्किँदा भाडामा बस्ने वर्ष २६ का सन्तोष सुनारको मृत्यु भएको जिल्ला प्रहरी कार्यालय कास्कीका प्रहरी नायब उपरीक्षक सुन्दर तिवारीले जानकारी दिए। सुनार स्थानीय लक्ष्मी खड्का क्षेत्रीको ब्लकको गारो र टिनको छानो भएको कच्ची घरमा बस्दै आएका थिए। तिवारीका अनुसार घटनामा घाइते सुनारलाई बिहान उद्धार गरी उपचारका लागि पश्चिमाञ्चल क्षेत्रीय अस्पतालमा लगिएकामा चिकित्सकले मृत घोषणा गरेका हुन् । घटनामा कास्कीको माछापुच्छ्रे गाउँपालिका१ भुर्जुङखोला घर भई सोही घरमा बस्ने सन्तोषकी दिदी २७ वर्षीया सुनिता सुनार घाइते भएकी छन् । उनको गण्डकी मेडिकल कलेजमा उपचार भइरहेको प्रहरीले जनाएको छ । घटनामा सुनिताको छोरी १० वर्षीया सिम्रन सुनार भने सकुशल रहेको प्रनाउ तिवारीले जानकारी दिए । घटनालगत्तै जिल्ला प्रहरी कार्यालय र सशस्त्र प्रहरी बलको कालिका गणबाट खटिएको प्रहरी टोलीले घाइतेको उद्धार गरेको थियो । पोखरामा गए रातिदेखि अहिले बिहानसम्म पनि वर्षा भइरहेको छ ।

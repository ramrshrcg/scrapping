शीर्षक,विवरण
हवाई सुरक्षामा कहिले जिम्मेवार बन्ने ?,"यसै त नेपाली आकाश असुरक्षित भनेर प्रचार गरिन्छ। त्यसमाथि बर्सेनि शृंखलाबद्ध हवाई दुर्घटना। हवाई दुर्घटना न्यूनीकरण हुनुको सट्टा बढ्दै गएपछि मुलुकको हवाई क्षेत्रमाथिको प्रश्न मेटिने कुरै भएन। युरोपेली युनियन (ईयू) ले नेपाललाई कालोसूची बाट हटाएको छैन। अन्तर्राष्ट्रिय नागरिक उड्डयन प्राधिकरण (आईकाओ)ले असुरक्षित भनिरहेकै छ। विज्ञहरूका अनुसार मानवीय त्रुटि, भौगोलिक वनावट, प्रतिकूल मौसम, पर्याप्त सूचनाको कमी, पुराना जहाजमा आधुनिक उपकरणको जडान नहुनु हवाई दुर्घटनाका मुख्य कारण हुन्। तर यस विषयमा न त सरकारले प्रभावकारी अनुगमन गर्छ, न त विज्ञहरूका सुझाव कार्यान्वयनमा निजी हवाई कम्पनी नै अघि सर्छन्। उल्टै निजी कम्पनीबीचको अस्वस्थ प्रतिस्पर्धा र पुराना जहाजको बाहुल्यका कारण पनि दुर्घटनाको रेसियो बढेको बढ्यै छ। जस्तोसुकै प्रतिकूल मौसममा पनि जहाज उडाउन प्रेसर दिने, उडान सम्पादन कार्यको संवेदनशीलता र चुनौतीलाई ध्यान नदिने गलत चलन छ। अर्काेतर्फ मुलुकको भौगोलिक वनावट र मौसमसम्बन्धी पर्याप्त जानकारी दिने संयन्त्रको अभाव छ। उड्ने ठाउँ र जहाज ओर्लने ठाउँको मौसम राम्रो भएको भरमा जहाज उड्ने गरेको विज्ञहरू बताउँछन्। त्यसो हुँदा बाटोमा हुने मौसमको गडबडीले पनि हवाई दुर्घटना हुने गरेका छन्। प्रत्येक हवाई दुर्घटनापछि सरकारले एउटा छानबिन समिति बनाउँछ। प्रायः सबैको एउटै निष्कर्ष आउँछ दुर्घटनाको मुख्य कारण मानवीय त्रुटि। अर्थात्, मृतक पाइलटको टाउकोमा दोषको भारी बोकाइन्छ र दुर्घटनालाई सामसुम पारिन्छ। तर पाइलटको कार्यक्षमता, कार्यकुशलता, स्मरण शक्ति, सजगता आदि गुण तथा घरायसी परिवेशदेखि कार्यस्थलको कार्यशैलीमा सुधार गर्नेतर्फ ध्यान दिइँदैन। अध्ययन प्रतिवेदन न त सम्बन्धित हवाई कम्पनीसम्म पुग्छन्, न त त्यसमा दिइएका सुझावलाई कार्यान्वयनतिर कसैको चासो रहन्छ। समयमा जहाजको मर्मत सम्भार गर्नुपर्ने, प्राविधिक चेकजाँच गर्नुपर्ने, आधुनिक प्रविधिको जडान गर्नुपर्नेलगायत प्रतिवेदनमा दिइने सुझावहरू दराजमा बन्द हुन्छन्। दुःखका साथ भन्नुपर्छ अर्को कुनै दुर्घटना भएपछि मात्रै धुलो टक्टक्याउँदै प्रतिवेदन खोलिन्छन र फेरि दराजमै थन्क्याउने प्रचलन छ। यसैकारण पनि हवाई दुर्घटना न्यूनीकरण हुन सकेको छैन। हरेक हवाई दुर्घटनापछि केही दिने हुने बहस र चासोलाई कार्यान्वयनमा लगेर हवाई सेवा सुरक्षित बनाउनेतिर सम्बन्धित निकायको ध्यान जाओस्। विश्वमै सबैभन्दा सुरक्षित मानिने हवाई सेवा हाम्रा लागि पनि सुरक्षित, भरपर्दो र विश्वासिलो बनोस्।"
"एटीआर७२, पहिलो दुर्घटना","काठमाडौं : यती एयरलाइन्सको (एटीआर ७२) विमान दुर्घटनालाई विज्ञहरूले भवितव्य भनेका छन्। तराई र सुगम क्षेत्र (ट्रंक रुट) का लागि एटीआर७२ विमान उपयुुक्त भएको भन्दै उनीहरूले यो विमान दुर्घटनाप्रति आश्चर्य व्यक्त गरेका छन्। ट्रंक रुटका लागि एटीआर जहाज सबैभन्दा उपयुक्त भएको वायुसेवा सञ्चालक संघका प्रवक्ता योगराज कँडेल शर्मा बताउँछन्। आजको दुर्घटना भवितव्यभन्दा अरू होइन, शर्माले भने, फ्रेन्च कम्पनीले बनाएको युरोपियन जहाज भएकाले उडानका लागि सुरक्षित मानिन्छ। सुर्खेत, तुम्लिङटारजस्ता पहाडी गन्तव्यमा पनि एटीआर चलाउने तयारी भइरहेको उनले बताए। पाटपुर्जा र अरू कारणले पनि यो सुरक्षित जहाज हो, शर्माले भने, एटीआर नविनतम प्रविधियुक्त छ। मुलुकको जहाज दुर्घटनाको इतिहासमा यो आन्तरिकतर्फको सबैभन्दा ठूलो जहाज दुर्घटनामा परेको हो। काठमाडौंबाट पोखराका लागि उडेको जहाजमा रहेका ७२ जनाको नै दुर्घटनास्थलमा निधन भएको छ। पोखरा अन्तर्राष्ट्रिय विमानस्थलमा अवतरणका लागि क्लियर टु ल्यान्ड पाइसकेको जहाज विमानस्थलनजिकै दुर्घटना भयो। बिहान १० बजेर ५० मिनेटमा जहाज अवतरणको निर्देशन पाएको १० बजेर ५१ मिनेटमा नै खसेको बताइएको छ। यती एयरलाइन्सको एनवाइटी ६९१, ९एनएएनसी विमान पोखरा टावरसँग १०ः५० बजे सेती खोँच भन्ने स्थानमा सम्पर्कमा आएको र सोपश्चात् उक्त विमान दुर्घटना भएको हो, यती एयरलाइन्सद्वारा जारी विज्ञप्तिमा भनिएको छ। उक्त विमान काठमाडौं अन्तर्राष्ट्रिय विमानस्थलबाट १०ः३२ बजे पोखराका लागि उडेको थियो। अवतरणका लागि निर्देशन पाइसकेको हुनाले विमानमा प्राविधिक समस्या नरहेको हुनसक्ने एयरलाइन्सका प्रवक्ता सुदर्शन बर्तौला बताउँछन्। हामी सक्डमा छौं। मौसम पनि सफा थियो, प्राविधिक समस्या पनि देखिँदैन, दुर्घटना हुन पर्ने कारण नै देखिँदैन, उनी बताउँछन्। सक्षम पाइलटले उडाएको र जहाजको अवस्था राम्रो भएको उनले दोहोर्याए। प्रशिक्षक पाइलट कमल केसी र पाइलट अञ्जु खतिवडाले जहाज उडाएका थिए। कमल केसी प्रशिक्षक पाइलट भएको र अञ्जु खतिवडाले पनि करिब ३ वर्षदेखि जहाज उडाउन थालेकाले सक्षम पाइलटको उडानका बाबजुद पनि दुर्घटना भएको प्रवक्ता बर्तौलाले जानकारी दिए। जहाज के कारणले दुर्घटना भयो भन्ने छानबिन समितिको निचोडपछि मात्र थाहा हुने उनले बताए। यती एयरलाइन्सको जहाज खसेपछि मन्त्रिपरिषद्को आकस्मिक बैठकले दुर्घटनाको कारण पत्ता लगाएर न्यूनीकरणका लागि पाँच सदस्यीय जाँचबुझ समिति गठन गरेको छ। ४५ दिनभित्र रिपोर्ट बुझाउन समयसीमा दिइएको छ। यस्तै, कम्पनीले पनि आन्तरिक रूपमा जाँचबुझका लागि समिति गठन गरेको छ। दुर्घटनालाई अवलोकन गर्दा अन्य कारणभन्दा पनि पाइलटको नै दोष देखिएको स्रोतले बताएको छ। दुर्घटनाको अन्य कारण नदेखिएको स्रोतले बताए। मुलुकको भौगोलिक बनावट, यात्रु बोक्ने क्षमता, गति लगायतका कारणले एटीआर उपयुक्त विमान भएको नेपाल नागरिक उड्डयन प्राधिकरणका पूर्वमहानिर्देशक राजकुमार क्षेत्री बताउँछन्। अहिले आन्तरिकतर्फ बुद्ध एयर र यती एयरबलाइन्सले एटीआरलाई सञ्चालनमा ल्याएका छन्। दुर्घटनामा परेको एटीआर७२ जहाज सन् २००७ मा निर्माण भएको हो। यतीले सन् २०१९ मा जहाज भित्र्याएको थियो। जहाजले कम्तीमा ३ हजार घन्टा उडान भरिसकेको छ।"
"ठेकेदार सम्पर्कमा, अस्पताल निर्माणले लियो गति","विराटनगर : ठेकेदार बेपत्ता हुँदा अलपत्र परेको विराटनगरस्थित कोशी अस्पताल निर्माण कार्य पुनः सुरु भएको छ। विगत ५ महिनादेखि अलपत्र परेको अस्पतालको सर्जिकल ब्लक निर्माण कार्य सोमबारदेखि पुनः सुरु भएको हो। संघीय आयोजना कार्यान्वयन इकाइको पत्राचारपछि सम्पर्कमा आएका रमण र भूमि कन्स्ट्रक्सनले अस्पतालको निर्माण कार्य अघि बढाएका हुन्। यसअघि कोशी अस्पतालभित्र ६ तले संरचनासहितको सर्जिकल ब्लक निर्माणको ठेक्का रमनभूमिबीआईपीएल जेभीलाई दिइएको थियो। तर, संघीय आयोजना कार्यान्वयन इकाइले ६ पटक पत्राचार गर्दापनि बीआईपीएल सम्पर्कमा नआएपछि बाँकी रहेका दुई निर्माण कम्पनीले काम अघि बढाएका हुन्। सम्झौता मितिमै निर्माण सम्पन्न गर्ने योजनाका साथ काम सुरु गरिएको संघीय आयोजना कार्यान्वयन इकाईका इन्जिनियर अशोक कुमार रामले अन्नपूर्णलाई बताए। निर्माण कम्पनीलाई सम्पर्कमा आउन हामीले गत साउनदेखि मंसिरसम्म कुल ६ पटक पत्राचार गरेका थियौं। अन्तिममा धरौटी जफत गर्ने तयारी गरेपछि रमण र भूमि कन्स्ट्रक्सन सम्पर्कमा आएका हुन्, उनले भने, अब यी दुई निर्माण कम्पनीले नै काम सुरु गरेका छन्। आइतबार चाडपर्व भएकाले काम सुरु गर्न सकिएन। आजदेखि काम सुरु हुँदैछ। निर्माण अधुरै छाडेर ठेकेदार बेपत्ता भएपछि संघीय आयोजना कार्यान्वयन इकाईले २०७९ साउन २६ गते पहिलोपटक निर्माण कम्पनीलाई काम ढिला गर्नुको जवाफ माग गर्दै पत्र काटेको थियो। कुनै जवाफ नआएपछि भदौ १५ मा दोस्रोपटक पत्र काटेर इकाईले काम सुचारु हुन नसक्नुको स्पष्टीकरण माग गरेको थियो। स्पष्टीकरण मागेपछि बल्ल सम्पर्कमा आएको निर्माण कम्पनीले भदौ अन्तिमदेखि असोज २५ गतेसम्म काम पनि गरेको थियो। तर, त्यसपछि पुनः सम्पर्कविहीन भएको निर्माण कम्पनीलाई कात्तिक ४, १८, २७ र मंसिर १ मा समेत गरी जम्मा ६ पटक पत्र काटेर सार्वजनिक सूचना नै निकालेपछि मंसिर मसान्तमा बल्ल सम्पर्कमा आएको हो। सरकारी कार्यादेशको उल्लंघन भएको भन्दै ७ दिनभित्र लिखित स्पष्टीकरण पेश गर्नु भनी सूचना निकालिएपछि बेपत्ता भएका ३ मध्ये दुई निर्माण कम्पनी सम्पर्र्कमा आएको संघीय आयोजना कार्यान्वयन इकाइले जनाएको छ। इकाइका अनुसार अब ती दुई कम्पनीले नै निर्माण प्रक्रिया अघि बढाएका हुन्। कुल ३३ करोड २२ लाख ४८ हजार ९ सय ११ रुपैयाँमा ठेक्का लागेको अस्पतालको आकस्मिक कक्ष छेउको सर्जिकल ब्लक २०८० पौष २२ गतेभित्र सम्पन्न गरिसक्नुपर्ने थियो। तर, ठेकेदार बेपत्ता भएर काम अड्किएपछि अब त्यसमा थप केही ढिलाई हुने भएको छ। यद्यपि, जतिसक्दो चाँडो निर्माण सम्पन्न गर्ने गरी काम सुरु गर्न निर्देशन गरिसकिएको आयोजना कार्यान्वयन इकाइले जनाएको छ। निमार्णाधीन सर्जिकल ब्लक डाक्टर तथा अस्पतालका कर्मचारीहरूका लागि अण्डरग्राउण्ड पार्किङको सुविधासहितको हुने बताइएको छ। हाल, यहाँ बेसमेन्ट र सेरवालको काम सम्पन्न भइसकेको छ। त्यसबापत निर्माण कम्पनीले ५ करोड ६९ लाख ४४ हजार रुपैयाँ भुक्तानी पनि लगिसकेको छ। निमार्णाधीन भवनको पहिलो, दोश्रो र तेस्रो तल्लामा आईसीयू, सर्जिकल युनिट, कार्डियो, न्यूरो र नेफ्रोलोजीका विभागहरू रहने कोशी अस्पतालले जनाएको छ। अस्पतालका अनुसार चौथो तल्ला भने भावी योजनाका लागि रिक्त छोडिने छ। ६ तल्ले संरचनासहित निर्माण हुन लागेको अस्पतालको सर्जिकल ब्लकमा भने हाल प्रारम्भिक चरणमा ४ तल्लाको ठेक्का मात्र लगाइएको छ। कोशी अस्पतालभित्र ओपीडी छेउमै १० तले संरचनासहितको ५ सय शय्याको मेडिकल ब्लक निर्माणको काम पनि सुरु भएको छ। पुस अन्तिम सातादेखि मेडिकल ब्लक निमार्णको काम सुरु भएको हो। कुल २ अर्ब १७ करोड ६६ लाख २० हजार २८३ रुपैयाँको लागतमा भवन निर्माणको काम अघि बढाइएको संघीय आयोजना कार्यान्वयन इकाईले जनाएको छ। इकाईका अनुसार २०७९ पौष १३ गतेको सम्झौता अनुसार काठमाडौंको केसी कन्स्ट्रक्सन फर्मले भवन निर्माणको ठेक्का लिएको छ। २०८२ पौष १२ गतेभित्र निर्माण कार्य सम्पन्न गरिसक्नुपर्ने सम्झौता छ। कुल २९ हजार ६१० स्क्वायर मिटर अर्थात् ५८ रोपनी क्षेत्रफलमा निर्माण हुन गइरहेको अस्पतालको मेडिकल ब्लक बहुविशिष्टिकृत प्रकृतिको हुने बताइएको छ। नयाँ निर्माण हुने मेडिकल भवनबाट एक्सरे, सिटी स्क्यान, एमआरआई, प्याथोलोजी, पेडियाट्रिक, अर्थोपेडिक, साईक्याट्रिक, डर्माटोलोजी, एसआईसीयू, सीआईभीएस्, यूरो तथा ग्यास्ट्रो, न्यूरो सर्जरी र फार्मेसीलगायतका सेवाहरू प्रवाह हुनेछन्। अहिलेका पुराना संरचनालाई हटाएर नयाँ र अत्याधुनिक पूर्वाधारसहित ३ सय ५० श्ययाको कोशी अस्पताललाई ५ सय श्ययामा रूपान्तरण गर्ने योजनाअनुरुप सरकारले अस्पताल विस्तारको कार्र्य अघि बढाएको जनाइएको छ। सरकारी अस्पतालको गुम्दै गएको साख पनि यही अस्पतालले फर्काउने विश्वास लिइएको कोशी अस्पतालका मेडिकल सुपरिटेन्डेन्ट डा लक्ष्मीनारायण यादव बताउँछन्। अस्पतालको सर्जिकल र मेडिकल दुवै ब्लक निर्माण भई सञ्चालनमा आएपछि यसले बिरामीहरूको उपचारमा सहजता थप्ने उनको विश्वास छ। निर्माण कार्य सुरु भएको ५ सय बेडको मेडिकल ब्लकमा बिशिष्टीकृत स्वास्थ्य सेवासहित अन्य विभिन्न सुविधाहरू रहने बताइएको छ। भवनमा १० हजार लिटर क्षमताको वाटर ट्रिटमेन्ट प्लान्ट, वेष्ट म्यानेजमेन्ट सिस्टम, फायर फाईटिङ सिस्टम, सेन्ट्रल एसी, इर्मेजेन्सी ब्याकअप, सीसीटीभी क्यामेरा र सञ्चारका लागि साउण्ड सिस्टमलगायतका सुविधाहरू रहने स्वीकृत योजनामा उल्लेख छ। योजनाअनुसार अस्पतालसम्मको पहुँचका लागि फुटपाथ र डेनसहितको कालोपत्रे सडक पनि निर्माण गरिनेछ। अस्पतालबाट सवै किसिमका विशेषज्ञ सेवा प्रवाह गर्न कोशीले अहिलेको २४९ जनाको स्वीकृत दरबन्दीलाईसमेत बढाएर १ हजार २ सय पुर्याउने योजना अघि सारेको छ।"
पुस्तकमा पहाडै पहाड पूर्वपश्चिम,"इलाम : सुदूर पूर्वमा बसेर सञ्चारकर्म गरिरहेका पत्रकार गिरिराज बाँस्कोटाले पाँचथरको याङ्वरक गाउँपालिकाको चिवाभज्याङदेखि बैतडीको झुलाघाटसम्म यात्रा गरे। मन मिल्ने साथीहरूको समूह बनाएर यात्रामा निस्केका उनले २६ जिल्लाको यात्रा गरेर तयार पारे कञ्चनजङ्घाको काखबाट नामक देश चिनाउने पुस्तक। पुष्पलाल (मध्य पहाडी) लोकमार्ग छेउछाउका गाउँहरू डुलेका उनले त्यहाँको जनजीवनलाई पुस्तकमा समेटेका छन्। एक हजार आठ सय ७९ किलोमिटर मोटरसाइकलमायात्रा गरेका उनले पहाडको रहनसहनलाई दुरुस्त उतार्ने प्रयास गरेका छन्। देश हेर्ने हुटहुटीले कठिन यात्रामा हिंडायो, पुस्तक हातमा आउँदा खुसी लागेको छ, उनी भन्छन्। १६ पुस २०७६ देखि लोकमार्ग पछ्याउँदै पहाडै पहाड पूर्वपश्चिम नेपालयात्रामा निस्केका उनले पुस्तकमा यात्रा भरका वृतान्त मात्रै दिएका छैनन्, नेपाली गाउँहरूमा लुकेर बसेका पर्यटकीय, धार्मिक, साँस्कृतिक, प्राकृतिक निधिहरूलाई पनि कलात्मक रुपमा प्रस्तुत गरेका छन्। मध्यान्ह पाँचथरको फिदिमबाट यात्रा प्रारम्भ भयो। नेपालयात्रा नामाकरण गरिएको यात्रा सुरु गर्दा एक किसिमको उत्साह थियो भने अर्कोतर्फ केही अलमलहरू पनि थिए, पुस्तकको प्रारम्भतिर लेखक बाँस्कोटाले उल्लेख गरेका छन्। दलका युवा नेता, समाजिक अगुवा, पत्रकारसहित ११ जनाको समूहले देश दर्शनको त्यो यात्रामा सहभागिता जनाएका थिए। पुस्तकमा तेह्रथुम फेदाप२ को जोगीगाउँको कथादेखि इलामको सन्दकपुर गाउँपालिकाको माइपोखरी र आसपासका होमस्टेका रमाइला कथाहरू बुनिएको छ। तेह्रथुमको ढाकादेखि धनकुटा हिलेको तोङ्वा सुकुटीले पुस्तकमा ठाउँ पाएका छन्। भोजपुरको होमस्टे, खोटाङको हलेसीधाम, सिन्धुपाल्चोकको सुन्दरतासहितका सामग्री पुस्तकमा अटाएका छन्। उनले गोरखा, पोखरा, बागलुङको बुर्तिबाङलगायतका हिउँ र हिलाम्य सडकका व्यथालाई पनि पुस्तकमा स्थान दिएका छन्। पुस्तकको आवरण कथा कञ्चनजङ्घाको काखबाट झनै रोचक छ। लाग्छ उनले कञ्चनजंघाको काखमै बसेर त्यो शब्द चित्र उतारेका हुन्। एक सय ६४ पृष्ठको पुस्तकमा समेटिएका २० यात्रा कथाले पहाडको पर्यटकीय सम्भावनालाई समेत बोकेको छ। पुस्तकको मूल्य पाँच सय ९५ रुपयाँ छ।"
हाम्रो आकाश असुरक्षित छैन,"नेपाली आकाश असुरक्षित भन्न मिल्छ ? नेपाली आकाश असुरक्षित छैन। किनभने अहिले प्रतिदिन २७० देखि २७५ उडान काठमाडौंबाट हुँदै आएको छ। दुर्भाग्य एउटा घटना भयो। हुन त एउटा घटना पनि हुनु थिएन। यो घटना भयो भन्दैमा हाम्रो आकाश असुरक्षित भन्न मिल्दैन। मेरो करिब ३३ वर्षको अनुभव र विश्वको अरू मुलुकको अध्ययन गर्दा हाम्रो जस्तो भौगोलिक बनावट भएको मुलुक अन्त छैन। ८ महिनाअघि एउटा जहाज खसेको थियो। त्यो मौसमका कारणले भएको थियो। हाम्रो जस्तो भौगोलिक बनावट भएको, पहाडले घेरिएको मुलुक, हरेक २० नटिकलमाइलमा मौसमको अवस्था भिन्नै भएको ठाउँमा, दुर्गममा भएका विमानस्थहरू भएकोले केही दुर्घटना अरू देशमा भन्दा बढी देखिएको हो। यद्यपि, विगतभन्दा अहिले दुर्घटना धेरै कम भएर गएको छ। नेपालमा किन जहाज खस्छन् ? विगतदेखि नियालेर हेर्दा हाम्रोमा धेरैजसो मौसमका कारणले दुर्घटना भएको देखिन्छ। त्यसपछि भौगोलिक बनावट डाँडाकाँडा, केही मानविय त्रुटि र केही प्राविधिक कारणले भएको देखिन्छ। पहिला केही कमजोरी थिए। तर, अहिले नियामक निकाय प्राधिकरणले काम गरिरहेको छ। विमान कम्पनीहरू आफंैले सुरक्षाका मापदण्डलाई अवलम्बन गरिरहेका छन्। किनभने एउटा जहाज दुर्घटना हुँदा मानवीयसँगै आर्थिक क्षति पनि हुन्छ। ती सबैको जस विमान कम्पनीले व्यहोर्नुपर्छ। त्यसमा पनि अन्तर्राष्ट्रिय उड्डयन संगठन आईकाओले, त्यसमा पनि युरोपियन युनियनले पनि सुरक्षाको चेकजाँच गर्छ। र, आजभोलि विमान कम्पनीहरूले पनि समयसमयमा सेफ्टी अडिट गरिरहेका हुन्छन्। आन्तरिक रूपमा पनि स्थापित कम्पनीहरू छन्। सबै जहाज सुरक्षा, सुरक्षित उडानमा सचेत छन्। कहिलेकाहीं भवितव्यले मात्र जहाज खस्ने हो। विगतमा पनि जहाज खसेपछि छानबिन समिति गठन भए, प्रतिवेदन सार्वजनिक गरे। तर, ती समितिले सुझाएका सुुझावहरूको पालना हुने गरेको देखिदैन नि? त्यस्तो होइन। पहिला केही समस्या थियो। तर, अहिले सुधारिएको छ। पहिला छानबिन समितिमा पर्न पनि तछाडमछाड हुन्थ्यो। शक्ति भएका मात्र त्यस्ता समितिमा जान्थे। त्यस्ता समितिले दिएका रिपोर्ट थन्क्याउने मात्र हुन्थ्यो। त्यो पुरानो इतिहास भयो। आजभोलि नेपाल सरकार पनि यसमा सचेत छ। त्यस्तै, पर्यटन मन्त्रालय, उड्डयन प्राधिकरण, एयरलाइन्स आफैं पनि सचेत छन्। अहिले गठन हुने छानबिन समिति एकदमै विज्ञतापूर्ण रूपमा गठन हुने गरेका छन्। त्यस्ता समितिहरूले औल्याएका कमीकमजोरी र सुझावहरूलाई पालना भएनभएको प्राधिकरण, एयरलाइन्स कम्पनी र अन्तर्राष्ट्रिय निकायले पनि हेर्छ। यी छानबिन समिति जहाज दुर्घटना भएपछि मात्र गठन हुनुभन्दा एउटा स्थायी संरचना नै खडा हुनपर्यो। सरकारले स्थायी रूपमा छानबिन समिति मन्त्रालयमा खडा गर्नपर्यो। कसैको मुख हेर्नुभन्दा विज्ञहरूको समूह खडा गर्नपर्यो। त्यसले सत्यतथ्यमा आधारित भएर प्रतिवेदन दिनुपर्यो। ती प्रतिवेदनका सुझावहरू कार्यान्वयन भएनभएको हेर्ने जिम्मा पनि दिनुपर्छ। यसले थप सुधार हुन्छ। जहाज दुर्घटनामा मानवीय त्रुटि देखाइन्छ। यसको मतलब हाम्रा पाइलट दक्ष छैनन् भन्ने हो ? विगतमा मानवीय त्रुटि देखाउने गरिएको थियो। पाइलट मरिसकेपछि उसलाई दोष दिउ भन्ने चलन थियो। अब त्यो छैन। नेपालका पाइलटहरू यस्तो जटिल भौगोलिक बनावटमा पनि उडान भरिरहेका छन्। विश्वका अन्य मुलुकमा भन्दा हाम्रा पाइलटहरू एकदम सक्षम छन्। उडान सुरक्षालाई मध्यनजर गरेर नीति, नियम के सुधार गर्न जरुरी छ ? नेपाल नागरिक उड्डयन प्राधिकरणले सांगठनिकभन्दा कार्यात्मक विभाजन गर्नुपर्छ। नियामक निकाय र सेवाकाबीच तुरुन्तै कार्यात्मक विभाजन गर्नुपर्छ। त्यो भनेको नियामक कसैको इन्टी हुन्छ भने अवकाश पनि त्यहींबाट होस्। सेवामा कोही आए भने त्यहीं भिज्न पाइयोस्। यता र उताको सरुवाले कार्यक्षमतामा ह्रास आउँछ। र, मुख हेरेर नभई उसको क्षमता हेरेर काममा राखियोस् र अवसर प्रधान गरियोस्। यस्तै, भएका विमानस्थलहरूलाई स्रोत साधनले परिपूर्ण गर्नपर्यो र नचलेका विमानस्थलहरूलाई खारेज गरे हुन्छ।"
हवाई सुरक्षामा कहिले जिम्मेवार बन्ने ?,"यसै त नेपाली आकाश असुरक्षित भनेर प्रचार गरिन्छ। त्यसमाथि बर्सेनि शृंखलाबद्ध हवाई दुर्घटना। हवाई दुर्घटना न्यूनीकरण हुनुको सट्टा बढ्दै गएपछि मुलुकको हवाई क्षेत्रमाथिको प्रश्न मेटिने कुरै भएन। युरोपेली युनियन (ईयू) ले नेपाललाई कालोसूची बाट हटाएको छैन। अन्तर्राष्ट्रिय नागरिक उड्डयन प्राधिकरण (आईकाओ)ले असुरक्षित भनिरहेकै छ। विज्ञहरूका अनुसार मानवीय त्रुटि, भौगोलिक वनावट, प्रतिकूल मौसम, पर्याप्त सूचनाको कमी, पुराना जहाजमा आधुनिक उपकरणको जडान नहुनु हवाई दुर्घटनाका मुख्य कारण हुन्। तर यस विषयमा न त सरकारले प्रभावकारी अनुगमन गर्छ, न त विज्ञहरूका सुझाव कार्यान्वयनमा निजी हवाई कम्पनी नै अघि सर्छन्। उल्टै निजी कम्पनीबीचको अस्वस्थ प्रतिस्पर्धा र पुराना जहाजको बाहुल्यका कारण पनि दुर्घटनाको रेसियो बढेको बढ्यै छ। जस्तोसुकै प्रतिकूल मौसममा पनि जहाज उडाउन प्रेसर दिने, उडान सम्पादन कार्यको संवेदनशीलता र चुनौतीलाई ध्यान नदिने गलत चलन छ। अर्काेतर्फ मुलुकको भौगोलिक वनावट र मौसमसम्बन्धी पर्याप्त जानकारी दिने संयन्त्रको अभाव छ। उड्ने ठाउँ र जहाज ओर्लने ठाउँको मौसम राम्रो भएको भरमा जहाज उड्ने गरेको विज्ञहरू बताउँछन्। त्यसो हुँदा बाटोमा हुने मौसमको गडबडीले पनि हवाई दुर्घटना हुने गरेका छन्। प्रत्येक हवाई दुर्घटनापछि सरकारले एउटा छानबिन समिति बनाउँछ। प्रायः सबैको एउटै निष्कर्ष आउँछ दुर्घटनाको मुख्य कारण मानवीय त्रुटि। अर्थात्, मृतक पाइलटको टाउकोमा दोषको भारी बोकाइन्छ र दुर्घटनालाई सामसुम पारिन्छ। तर पाइलटको कार्यक्षमता, कार्यकुशलता, स्मरण शक्ति, सजगता आदि गुण तथा घरायसी परिवेशदेखि कार्यस्थलको कार्यशैलीमा सुधार गर्नेतर्फ ध्यान दिइँदैन। अध्ययन प्रतिवेदन न त सम्बन्धित हवाई कम्पनीसम्म पुग्छन्, न त त्यसमा दिइएका सुझावलाई कार्यान्वयनतिर कसैको चासो रहन्छ। समयमा जहाजको मर्मत सम्भार गर्नुपर्ने, प्राविधिक चेकजाँच गर्नुपर्ने, आधुनिक प्रविधिको जडान गर्नुपर्नेलगायत प्रतिवेदनमा दिइने सुझावहरू दराजमा बन्द हुन्छन्। दुःखका साथ भन्नुपर्छ अर्को कुनै दुर्घटना भएपछि मात्रै धुलो टक्टक्याउँदै प्रतिवेदन खोलिन्छन र फेरि दराजमै थन्क्याउने प्रचलन छ। यसैकारण पनि हवाई दुर्घटना न्यूनीकरण हुन सकेको छैन। हरेक हवाई दुर्घटनापछि केही दिने हुने बहस र चासोलाई कार्यान्वयनमा लगेर हवाई सेवा सुरक्षित बनाउनेतिर सम्बन्धित निकायको ध्यान जाओस्। विश्वमै सबैभन्दा सुरक्षित मानिने हवाई सेवा हाम्रा लागि पनि सुरक्षित, भरपर्दो र विश्वासिलो बनोस्।"
एनभीए राष्ट्रिय पुरुष क्लब भलिबलको च्याम्पियन हेल्प नेपाल,"काठमाडौं : सातौं संस्करणको एनभीए राष्ट्रिय पुरुष क्लब भलिबल च्याम्पियनसिपको उपाधि हेल्प नेपाल स्पोर्ट्स क्लबले जितेको छ। त्रिपुरेश्वरस्थित राष्ट्रिय खेलकुद परिषद्को कभर्डहलमा आइतबार भएको फाइनलमा विभागीय टोली त्रिभुवन आर्मी क्लबलाई ३० को सोझो सेटमा हराउँदै हेल्प नेपालले उपाधि जितेको हो। एकपक्षीय खेलमा हेल्प नेपालले २५२१, २६२४, २५२३ को जित निकाल्यो। हेल्प नेपालले तेस्रो पटक उपाधि जितेको हो। हेल्प नेपालले यसअघि २०७३ र २०७६ को संस्करणमा पनि उपाधि जितेको थियो। च्याम्पियनसिपको सर्वोत्कृष्ट खेलाडी महिलातर्फ नेपाल पुलिस क्लबकी उषा भण्डारी र पुरुषमा हेल्प नेपालका मुवासर राजा घोषित भए। उत्कृष्ट सेटर महिलातर्फ पुलिसकी कमला पुन र पुरुषमा आर्मीका हरिहजुर थापा बने। पुरुषतर्फ विभागीय टोली एपीएफले तेस्रो स्थान हात पार्यो। आइतबार भएको खेलमा एपीएफले अर्को विभागीय टोली नेपाल पुलिस क्लबलाई ३१ को सेटमा हरायो। एपीएफले पुलिसलाई १५२५, २५२०, २५२३, २५१८ ले पराजित गर्यो। यसैगरी महिलातर्फ विभागीय टोली नेपाल पुलिस क्लबले उपाधि हात पार्यो। आइतबार भएको फाइनलमा न्यु डायमन्ड स्पोर्ट्स क्लबलाई ३२ सेटमा पराजित गर्दै पुलिसले दोस्रो पटक उपाधि जितेको हो। यसअघि २०६९ मा पुलिसले पहिलो पटक उपाधि जितेको थियो। निकै प्रतिस्पर्धात्मक खेलमा पहिलो सेट २५२२ ले गुमाएको पुलिसले दोस्रो सेट २५१७ ले आफ्नो पक्षमा पारेको थियो। न्यु डायमन्डले तेस्रो सेट २७२५ ले जित्दा चौथो सेट पुलिसले २५१९ ले जितेको थियो। निर्णायक तथा पाँचौं सेट १५११ ले जित्दै पुलिसले उपाधि उचालेको हो। महिलातर्फ विभागीय टोली आर्मीलाई हराउँदै एपीएफले तेस्रो स्थान हात पार्यो। प्रतिस्पर्धात्मक खेलमा एपीएफले आर्मीलाई ३२ ले पराजित गरेको हो। एपीएफले २५१६, २५२०, २१२५, २१२५, १५७ ले आर्मीलाई पाखा लगायो। उपाधिसँगै हेल्प नेपाल र नेपाल पुलिस क्लबले चार लाख नगद पुरस्कार प्राप्त गरे। उपविजेता आर्मी र न्यु डायमन्डले दुई लाखमा चित्त बुझाए। तेस्रो स्थान हात पारेको एपीएफका दुवै टोलीले एक लाख रुपैयाँ पाए। च्याम्पियनसिपमा पुरुषतर्फ १४ र महिलातर्फ आठ टोलीको सहभागिता रहेको थियो। च्याम्पियनसिपको सर्वोत्कृष्ट खेलाडी महिलातर्फ नेपाल पुलिस क्लबकी उषा भण्डारी र पुरुषमा हेल्प नेपालका मुवासर राजा घोषित भए। उत्कृष्ट सेटर महिलातर्फ पुलिसकी कमला पुन र पुरुषमा आर्मीका हरिहजुर थापा बने। न्यु डायमन्डकी सलिना श्रेष्ठ र हेल्प नेपालका दीपक थापा उत्कृष्ट डिफेन्स, आर्मीकी संगम महतो र हेल्प नेपालका मुवासर राजा उत्कृष्ट सर्भर, एपीएफकी कविता भट्ट र नेपाल पुलिस क्लबका नविन नगरकोटी ब्लकर, न्यु डायमन्डकी प्रतिभा माली र आर्मीका धनबहादुर भट्ट उत्कृष्ट स्पाइकर एवं नेपाल पुलिसका रुपेश विष्ट र हेल्प नेपालका उत्सव खड्का उत्कृष्ट प्रशिक्षक बने। च्याम्पियनसिपको सर्वाेत्कृष्ट खेलाडीले नगद २५ हजार र विधागततर्फका विजेताले जनही १५ हजार रुपैयाँ पुरस्कार पाए।"
जसले कोपाइलट श्रीमानको मृत्युपछि सोही पेसा रोजेकी थिइन्,"विराटनगर : कोपाइलट अञ्जुका श्रीमान् पनि पाइलट नै हुनुहुन्थ्यो। १६ वर्षअघि उहाँको पनि जहाज दुर्घटनामै ज्यान गयो। श्रीमानको सपना पूरा गर्दैगर्दा आज उहाँ रहनु भएन। यो दुःखद् संयोग पर्यो। १६ वर्षपछि पुनः परिवारमा बज्रापात दोहोरियो, आइतबार जहाज दुर्घटनामा निधन भएकी कोपाइलट अञ्जु खतिवडाको विराटनगरस्थित माइती घरमा पुग्दा आफन्त सन्तोष तिम्सिना सुनाउँदै थिए। घरमा सन्नटा छाएको थियो। सबै भावविह्वल थिए। घरभित्र रुवाबासी चलेको थियो। आफन्त सन्तोष भन्दै थिए, श्रीमानको काम उनले सुरु गरेर परिवारमा पीडा भुलाएकी थिइन्। तर, आज ऊ पनि त्यस्तै घटनामा परिन्। यो बज्रपातको पीडा व्यक्त गर्ने कुनै शब्द छैन। दुर्घटनामा निधन भएकी यती एयरलाइन्सकी कोपाइलट ४४ वर्षीया अञ्जु खतिवडा विराटनगरकी चेली हुन्। अञ्जुको माइती विराटनगर महानगरपालिका५ चाँदनी चोक हो। पति दीपक पोखरेलको निधन पनि यती एयरलाइन्सको जहाज दुर्घटनामै भएको थियो। दीपक यतीकै कोपाइलट थिए। यतीकै विमान २०६३ साल असार ७ गते जुम्लामा दुर्घटना हुँदा उनको निधन भएको थियो। पतिको पाइलट बन्ने सपना पूरा गर्न आफू पाइलट बनेकी अञ्जुको निधन पनि जहाज दुर्घटनामै भएको छ। जहाज दुर्घटनाले दिएको पारिवारिक दुःखान्तपछि पाइलट पढेकी अञ्जु पति गुमाएको १६ वर्षपछि एउटै प्रकृतिको घटना बेहोर्दै यो संसारबाट आफैं अस्ताएकी छन्। उनको जीवन सकिएको यो दुःखद् संयोगले परिवार, आफन्त, नातागोता र शुभचिन्तकमा शोक थपिदिएको छ। सबैलाई बज्रपातमा पारिदिएको छ। आफन्त सन्तोषका अनुसार पति दीपकको निधनपछि पाइलट बन्ने अञ्जुको सपना थियो। त्यो अठोटका साथ अमेरिकामा पाइलट पढेकी अञ्जु ५ बर्से कोर्स पूरा गरी नेपाल फर्किएर यती एयलाइन्समा आबद्ध भएको उनी बताउँछन्। करिब ७ वर्षदेखि यतीमा आबद्ध उनले भारतमा प्लस टु गरेकी थिइन्। अञ्जुले यसअघि भद्रपुर, विराटनगर, धनगढीलगायत ठूला जहाज उडान हुने विमानस्थलमा सफल उडान गरिसकेको बताइएको छ। अञ्जुले झन्डै १०० घण्टा जहाज उडाएको आफन्त बताउँछन्। सन्तोषका अनुसार २०५४ साल जेठमा काठमाडौंका दीपकसँग उनको पहिलो बिहे भएको थियो। उनीतर्फकी १ छोरी मेलिसा पोखरेल क्यानडामा डाक्टर पढ्दैछिन्। दीपकको निधनपछि सुबास केसीसँग अञ्जुको दोस्रो बिहे भयो। सुबासतर्फका ३ वर्षका छोरा रहेको जानकारी सन्तोषले दिए। उनका अनुसार गोविन्दप्रसाद खतिवडा र इन्दिरादेवी खतिवडाकी जेठी छोरी अञ्जुको जन्म २०३५ साल कात्तिकमा भएको हो। छोरीको निधनको खबरसँगै व्यवसायी एवं समाजसेवी गोविन्द आइतबार साँझ सपरिवार काठमाडौं गएको सन्तोषले बताए। उनका अनुसार गोविन्दका ३ छोरी र १ छोरा छन्। छोरा मनिष खतिवडा र बुहारी रिग्दा आचार्य अमेरिकामा छन्। माइली छोरी मैया खतिवडाका पति प्रमोदराज पौडेल यतीकै क्याप्टेन हुन्। कान्छी मुना पोखरेल पति राजेन्द्र पोखरेलसँगै क्यानडामा बस्छिन्। सरकारी जागिरबाट अवकाशप्राप्त गोविन्दका बुवाको गत भदौमा निधन भएको सन्तोषले बताए। बुवाको बर्खन्त बारेर बसेका बेला पुत्रीशोक पनि पर्यो। अपत्यारिलो घटनाले संसार नै अँध्यारो बनाएको छ, उनले भने, पहिला ज्वाइँ पनि जहाज दुर्घटनामै बित्नुभयो। अहिले छोरीको निधन पनि जहाज दुर्घटना मै भयो। गोविन्दकी आमा (अञ्जुकी हजुरआमा) शुभद्रादेवी नातिनीको निधनको खबरले सम्हालिन सकेकी छैनन्। शुभद्रादेवीले अब न नातिनीले जहाज उडाएको सुन्न र देख्न नै पाउँछिन्, न त उनलाई प्रत्यक्ष भेट्न नै। अञ्जु दुर्घटनामा परेको जहाजमा ६८ यात्रुसहित चालक दलका ४ जना सदस्य थिए। प्रशिक्षक पाइलट क्याप्टेन कमल केसी अञ्जुलाई क्याप्टेन पास गराउने अन्तिम उडान गराइरहेका थिए। उनले क्याप्टेन क्लियरेन्सको प्रमाणपत्र पाउने उडान दुर्घटनामा परेको बताइएको छ।"
"पोखरामा बस्नै लाग्दा खस्यो जहाज : ६९ को निधन, ३ को खोजी जारी","पोखरा : पोखरामा आइतबारको मौसम उडान योग्न नै थियो। ६८ यात्रु र चालक दलका ४ सदस्यसहित काठमाडौंबाट उडेको यती एयरलाइन्सको कल साइन नाइन एनएएनसी (एटीआर ७२) विमानले नवनिर्मित पोखरा अन्तर्राष्ट्रिय विमानस्थलमाथिको आकाश पार गरिसकेको थियो। विमानस्थलको टावरसँग पनि सम्पर्क भयो। टावरका प्राविधिक र पाइलटबीच जहाज पश्चिमतिर फन्को मारेर फर्कने जानकारी साटासाट भयो। सोहीअनुसार जहाज अगाडि बढ्यो। १० बजेर ५० मिनेटपछि टावरसँग जहाजको सम्पर्क टुट्यो। तत्काल जहाज सेती नदीको खोचमा खसेको खबर आयो। काठमाडौंबाट पोखरा आउने जहाज नयाँ विमानस्थलमा अवतरण गर्नुअघि पुरानो विमानस्थलको आकाश पुगेर फन्को मार्छन्। आइतबार यती एयरलाइन्सको नाइन एन एएनसी जहाज त्यसै गर्ने गरी पुरानो एयरपोर्टतिर जाँदै थियो। टावरसँग कन्ट्याक्ट गरेरै उता गएको हो, नयाँ एयरपोर्टका एक कर्मचारीले अन्नपूर्णसँग भने। पुरानो एयरपोर्टको आकाश पुग्न १ मिनेट पनि नलाग्दै जहाज आकाशमै कोल्टियो र सेतीनदीको खोँचमा खस्यो। जहाज दायाँ घुमेर फेरि नयाँ एयरपोर्टमा अवतरण पुग्नुपर्नेमा सेती नदी पार गर्नुअघि नै बायाँ कोल्टिएर खसेको प्रत्यक्षदर्शी बताउँछन्। त्यस्तै भिडियो सामाजिक सञ्जालमा पनि आएका छन्। जहाज खस्नुअघि नै जहाज आकाशमै कोल्टिएको दुर्घटनास्थल वरिपरिको घरका बासिन्दा बताउँछन्। धन्न जहाज सेतीमा खस्यो, हाम्रो घरतिर ठोक्किएन, एक स्थानीयले भने, घरहरूतिर ठोक्किएको थियो भने अझै धेरै क्षति हुनसक्थ्यो। जहाज आकाशमै देब्रेतिर कोल्टिएको एक प्रत्यक्षदर्शीले खिचेको भिडिओमा पनि देखिन्छ। दुर्घटना भएको जहाजमा नेपाली ५३, भारतीय ५, रूसी ४, कोरियाली २, आइरिस १, अस्ट्रेलियाली १, अर्जेन्टिनी १, फ्रान्सेली १ जना गरी ६८ जना यात्रु र ४ जना चालक दलका सदस्यसहित ७२ जना सवार थिए। पोखरा अन्तर्राष्ट्रिय विमानस्थल जनवरी १ देखि सञ्चालनमा आएको हो। नेपाली हवाई इतिहासमा यति धेरैजना दुर्घटनामा परी ज्यान गएको यो नै पहिलो आन्तरिक उडान हो। नेपाल नागरिक उड्डयन प्राधिकरणको रेकर्डअनुसार मुलुकमा अहिलेसम्म १ सयभन्दा धेरै जहाज दुर्घटना भएका छन्। विमान अवतरणको तयारीमा रहँदासम्म सम्पर्कमै रहेको अवस्थामा सेतीमा दुर्घटनामा परेको पोखरा अन्तर्राष्ट्रिय विमानस्थलले जनाएको छ। चालक दलका चार सदस्यसहित ७२ जना सवार विमान पोखराको पुरानो विमानस्थलदेखि करिब २ सय मिटरभित्रै सेती नदीको गल्छीमा दुर्घटना भएको हो। ७२ मध्ये ६८ जनाको शव दुर्घटनास्थलबाट सुरक्षाकर्मीले निकालेका छन्। ४ जनाको आइतबार राति अबेरसम्म खोजी भइरहेको थियो। समाचार तयार पार्दासम्म फेला पर्न सकेन। सेती खोंचमा दुर्घटना भएपछि उद्धार गर्न सुरक्षाकर्मीलाई निकै समस्या परेको थियो। दुर्घटना भएको २० मिनेटभित्रै दमकल, खानेपानीको ट्यांकरलगायत मद्दतले जलिरहेको जहाजको आगो निभाइएको प्रत्यक्षदर्शीले बताएका छन्। गहिरिएर बगेको सेतीको करिब २ देखि ३ सय मिटरसम्म पुगेर नेपाल प्रहरी, सशस्त्र प्रहरी, नेपाली सेना र स्थानीयले शवहरू निकालेका थिए। दुर्घटना भएको जहाजमा नेपाली ५३, भारतीय ५, रूसी ४, कोरियाली २, आइरिस १, अस्ट्रेलियाली १, अर्जेन्टिनी १, फ्रान्सेली १ जना गरी ६८ जना यात्रु र ४ जना चालक दलका सदस्यसहित ७२ जना सवार थिए। दुर्घटनास्थलनजिकै घर भएकी प्रत्यक्षदर्शी कमला गुरुङका अनुसार पुरानो विमानस्थल हुँदै घुमेर नयाँ विमानस्थलतर्फ (पूर्वतर्फ) अवतरणका लागि उड्दै गरेको विमान घरहरूनजिकै भएर उडेको थियो। विमान एक्कासि सेतीको खोंचमा बजारिएको उनले सुनाइन्। विमान चालकले बस्ती जोगाउने गरी खोंचमा खसालेको जस्तो गरी सेतीमा विमान बजारिएको उनले बताइन्। विमान दुर्घटना अघि विमानको आवाज नै फरक र डरलाग्दो आएको अर्का प्रत्यक्ष दर्सी ८७ वर्षीय बबरजंग गुरुङले सुनाए। विमान दुर्घटना भएसँगै ठूलो आवाजसहित आगो लागेको र धुवाँ आएको पनि उनले जानकारी दिए। विमान दुर्घटनापछि उछिट्टिएर विमानको टुक्रा आफ्नो घर परिसरमा खसेको र विमानबाट प्लास्टिकको कप आफ्नो घरको छतमा खसेको पनि गुरुङले बताए। जीवनमै यस्तो डरलाग्दो र भयभित हुने दुर्घटना पहिलो पटक देख्नु पर्दा सारै दुःख लागेको उनले सुनाए। दुर्घटनास्थलबाट ६८ जनाको शव निकाली पश्चिमाञ्चल क्षेत्रीय अस्पतालको शवगृहमा राखिएको कास्कीका प्रमुख जिल्ला अधिकारी टेकबहादुर केसीले जानकारी दिए। राति बत्ती बालेर पनि शव निकाल्ने काम भएको थियो। प्रहरी वरिष्ठ हवलदार श्याम श्रीवास्ताव र उनको टोली आइतबार जहाज दुर्घटना भएको थाहा पाउनेबित्तिकै सेती खोंच पुगेको थियो। टोली डोरीबाट तल झरेर उद्धारमा खटिएको उनले सुनाए। दुर्घटना भएको जहाजको आधा डिलमा रहेको र आधा नदीको खोंचसम्म पुगेको उनले बताए। जहाज पूरै टुक्राटुक्रा भएको थियो, उनले भने, जहाजमा सवार मान्छेहरूको कोहीको टाउको, कोही खुट्टा त कोहीको हात जलेको थियो। कुनैको भने चोटपटक लागेर रक्ताम्य भएको अवस्थामा पनि भेटिएको उनले सुनाए। सेती खोंच गहिरो भएको हुँदा क्रेनसमेत लगाएर उद्धार गरिएको थियो। सेती २ सयदेखि साढे दुई सय मिटरसम्मको गहिराइ भएकाले निकै सकस भएको श्रीवास्तवले सुनाए। भित्र ठूला खोल्सा, पहरो, ढुंगाहरू रहेको पनि उनले बताए। भिरमा तीनजनाको शव अड्केको र रात परेकाले निकाल्न नसकिएको उनको भनाइ थियो। गहिरो गल्छीमा सास फेर्न पनि गाह्रो हुने उनले सुनाए। क्रेनका कारण एकैपटक ४५ वटा शव बाँधेरै निकाल्न सकिएको जानकारी उनले दिए।"
जो अनुभवी थिए,"पोखरा : कमल केसी नेपाली हवाई उड्डयनको क्षेत्रमा अनुभवी र ख्यातिप्राप्त पाइलट थिए। पोखरामा अन्तर्राष्ट्रिय विमानस्थल निर्माण पूरा भएपछिको डेमो उडानमा यती एयरलाइन्सको जहाज उडाएर त्यहाँ अवतरण गराउने पाइलट कमल केसी नै हुन्। तिनै केसीले आइतबार पनि यती एयरलाइन्सकै नियमित उडान स्वरूपको पहिलो खेप काठमाडौंपोखरा गर्न भ्याइसकेका थिए। जसै दोस्रो उडानका लागि केसी आफूसहित चालक दलका ४ जना र ६८ यात्रुसहित पोखरा उडान गर्दै थिए, उनको जहाजले विमानस्थलमा अवतरण गर्न सकेन। बरु, उनको प्राण पखेरुले उडान भर्यो। अन्तर्राष्ट्रिय विमानस्थल निर्माण भएपछि उनको पोखरा आवतजावत बाक्लिएको परिवारजन बताउँछन्। उनले पोखरालाई गन्तव्य बनाएर धेरै उडान गर्न रुचि थियो, त्यो किन भने उनी पोखराकै हुन्। केसी पाइलटिङका प्रशिक्षक पनि हुन्। आइतबारको उडानमा सहचालक रहेकी अञ्जु खड्कालाई पनि उनले प्रशिक्षण दिइरहेका थिए। खड्का प्रशिक्षण अन्तिम चरणमा पुगिसकेकी थिइन्। केसीले केही समयअघि मात्रै थाइल्यान्ड प्रशिक्षण दिई फर्किएका थिए। उहाँ हाम्रो गाउँको सान र मान माथि उठाउने व्यक्तित्व हुनुहुन्थ्यो । गएको वर्ष उहाँलाई रूपा रत्न अर्पण गरेका थियौं ।नवराज ओझा,अध्यक्ष, रूपा गाउँपालिका कास्कीको रूपा गाउँपालिकाको फल्याङकोटमा ५९ वर्षअघि जन्मिएका केसी गाउँकै पहिलो पाइलट भएको पालिका अध्यक्ष नवराज ओझाले जानकारी दिए। उहाँ हाम्रो गाउँको सान र मान माथि उठाउने व्यक्तित्व हुनुहुन्थ्यो, उनले भने, गएको वर्ष उहाँलाई रूपा रत्न अर्पण गरेका थियौं । केसीले अमेरिकाको टेक्सासबाट पाइलट कोर्स पूरा गरेका थिए। पालिका अध्यक्ष ओझाका अनुसार ५ वर्ष भारतमा र डेढ दशक नेपाल वायुसेवा निगममा कार्य गरी केसीले पछिल्लो समय यती एयरलाइन्सका जहाज उडाउँदै आएका थिए। छोरा पाइलट हुँदा खुसी उनका बुवाआमा आइतबार थकथकी मानिरहेका थिए। पोखरा आउजाउ बाक्लियो र अब धेरै भेट हुने भयो भन्ने आशा गरेका बाबु वीरेन्द्र र आमा मीना आइतबार पश्चिमाञ्चल क्षेत्रीय अस्पतालको शवगृह परिसरमा छोरालाई अन्तिमपटक देख्न चाहन्थे। तर, उनीहरूका आँखा आँसुले मात्रै भरिएका थिए। भक्कानिएका उनीहरू केवल छोराछोरामात्रै भनिरहेका थिए, आफैंलाई सम्हाल्न सकिरहेका थिएनन्। काठमाडौंमा बस्दै आएका पाइलट केसीका आमाबाबु भने पोखरामा बस्छन्। उनका श्रीमती र २ छोरा छन्। अनुभवी र प्रशिक्षकसमेत रहेका पाइलटले नै उडाएको जहाज कसरी दुर्घटना पर्यो ? आफन्तजन र सहकर्मीहरू दुखद् आश्चर्यमा परेका छन्।"
"गठबन्धनले टुंग्यायो मन्त्रालयको भागबण्डा, भोलि १ बजे सपथग्रहण","काठमाडौं : सत्ता गठबन्धनको बैठकले मन्त्रालयको भागबण्डा टुंग्याएको छ। प्रधानमन्त्री निवास बालुवाटारमा सोमबार करिब पाँच घन्टा बसेको बैठकले अन्ततः मन्त्रालयको भागबण्डा टुंग्याएको हो। यद्यपि कुन दलले कति वटा मन्त्रालय पाउने भन्ने विषयमा भोलिमात्रै थाहा हुने गृहमन्त्री रवि लामिछानेले बताए। उनले सबै दलले आआफ्नो पार्टीमा छलफल गरेपछि मात्रै मन्त्रालय भागगबण्डाको विषमाय मिडियासमक्ष सार्वजनिक गरिने बताए। 'कुनकुन पार्टीले कुनकुन मन्त्रालयको जिम्मेवारी लिने भन्ने विषयमा तय भयो। समग्रमा मन्त्रालयको बाँडफाँड टुंगिएको छ। तर को को मन्त्री बन्ने कुरा भोलिमात्रै टुंगिन्छ,' गृहमन्त्री लामिछानेले सञ्चारकर्मीसँग भने। 'कुन मन्त्रालय कसले पायो भन्ने कुरा अहिल्यै बताउन सक्दिनँ। त्यो कुरा भोलि मन्त्रीहरूसहित थाहा पाउनुहुनेछ। दलभित्रको छलफलपछि केही परिवर्तन पनि हुनसक्छ। अहिल्यै म गलत सूचना दिन चाहन्न,' उनले भने। उनले भोलि १ बजे मन्त्रीहरूको सपथ हुने बताए। त्यसपछि मात्रै सर्वदलीय बैठक बस्नेछ। भोलि ४ बजेका लागि सर्वदलीय बैठक डाकिएको छ। गृहमन्त्री लामिछानेले नागरिक उन्मुक्ति पार्टी र लोकतान्त्रिक समाजवादी पार्टीको सरकारलाई समर्थन रहे पनि मन्त्रालयमा आउने कुरा नदेखिएको बताए।"
"लुम्बिनीको सभामुख निर्विरोध, उपसभामुखमा तीन उम्मेदवारी",बुटवल : लुम्बिनी प्रदेशमा सभामुखमा सत्तागठबन्धनबाट तुलाराम घर्तीको एकल उम्मेद्वारी परेको छ। उनी माओवादी केन्द्रका सांसद हुन्। एमाले सांसद भूमिश्वर ढकालको प्रस्ताव र राप्रपाका आशिष कुमार चौधरीको सर्मथनमा सभामुखमा घर्तीको उम्मेद्वारी दर्ता भएको हो। उपसभामुखमा भने तीन जनाको उम्मेद्वारी परेको छ। सत्तागठबन्धनमा राप्रपाको भागमा परेको उपसभामुखमा मेनुका खाँड केसीले उम्मेद्वारी दर्ता गरेकी छन्। उनको प्रस्तावकमा माओवादीका इन्द्रजित थारु र जनमतका चन्द्रकेश गुप्ता समर्थक छन्। उपसभामुखमा कांग्रेसका विश्वप्रेम पाठक र नागरिक उन्मुक्तिकी निर्मलादेवी थारुले पनि उम्मेद्वारी दिएका छन्। मुख्यमन्त्री चयनमा नागरिक उन्मुक्तिले सत्ता गठबन्धनलाई सघाएको छ। उसले उपसभामुखमा दाबी गर्दै आएको थियो। प्रदेशसभा सचिव दुर्लभकुमार पुनका अनुसार कांग्रेसबाट उपसभामुख पदमा मनोनयन दर्ता गरेका पाठकको प्रस्तावकमा वसिरुद्दिन खाँ रहेका छन् भने राजु खनालले समर्थन गरेका छन्। उन्मुक्ति पार्टीबाट उपसभामुख पदमा मनोनयन दर्ता गरेकी निर्मला देवी थारुको प्रस्तावकमा नरमाया ढकाल छन् भने समर्थकमा धर्म बहादुर चौधरी रहेका छन्। सोमबार मनोनय दर्ता भएसँगै मंगलबार बस्ने बैठकले लुम्बिनी प्रदेशसभामा सभामुख र उपसभामुखको चयन गर्नेछ। मंगलबारको बैठक पनि ज्येष्ठ सदस्य डिल्लीराज भुसालले गर्नेछन्। कूल ८७ सदस्यीय रहेको लुम्बिनी प्रदेशसभामा १० वटा दलको प्रतिनिधित्व रहेको छ। सात दलका ५६ जना सांसद र स्वतन्त्रका दुई जना गरी ५८ जना सांसदको समर्थनमा मुख्यमन्त्रीमा लिला गिरी नियुक्त भएका छन्। नेपाली कांग्रेसका २७ र एकएक जना सांसद रहेका नेकपा एकीकृत समाजवादी र राष्ट्रिय जनमोर्चा मात्रै प्रतिपक्षमा देखिएका छन्।
बागमती प्रदेशको उपसभामुखमा चापागाईं निर्वाचित,हेटौंडा: बागमती प्रदेशको उपसभामुखमा नेकपा एमालेकी प्रदेश सभा सदस्य अप्सरा चापागाईं निर्वाचित भएकी छन्। सोमबारको प्रदेशसभा बैठकमा मत विभाजन गर्दा ६१ मत प्राप्त गर्दै उनी विजयी भएका हुन्। उनको बिपक्षमा ३९ मत थियो भने ७ जना प्रदेश सभा सदस्य तठस्त बसेका थिए। मतदानमा १०८ जना प्रदेश सभा सदस्य उपस्थित थिए। उपसभामुखका उम्मेदवार नेपाल मजदुर किसान पार्टीकी गीता काफ्लेको पक्षमा ३ मत मात्र पर्यो। विपक्षमा ६१ र ४३ सांसद तठस्थ बसेका थिए। दोस्रो चरणको मत विभाजनमै चापागाईंको पक्षमा बहुमत जुटेपछि कांग्रेसका उम्मेदवार सुना परियारको प्रस्ताव निर्णायार्थ पेस नै भएन।
सोर्स फोर्सका लागि मलाई फोन नगर्नुहोस्: डा सीके राउत,"काठमाडौं: जनमत पार्टीका अध्यक्ष डा सीके राउतले सोर्स फोर्सका लागि फोन नगर्न सार्वजनिक आह्वान गरेका छन्। जागिर लगाइदिन, सरूवा गराइदिन, परीक्षामा पास गराइदिन धेरै फोन आउन थालेपछि डा राउतले सामाजिक सञ्जालबाट यस्तो अपील गरेका हुन्। उनले भ्रष्ट्राचार अन्त्य गर्नका सबैले सहयोग गर्नुपर्ने पनि बताएका छन्। तपाइँले मलाई भ्रष्टाचार अन्त्य गर्न र सुशासन कायम गर्न जिताउनु भएको हो, समाजिक सञ्जालका राउतले लेखेका छन्, मलाई जागिर लगाइदिन फोन गरिदिनुस्, सरूवाको लागि फोन गरिदिनुस्, प्रवेश परीक्षामा सोर्स लगाइदिनुस्, दूतावासमा नाम निकालिदिनुस्, भिसा दिलाइदिनुस्, बढी तलब दिलाईदिनुस् भनेर कृपया अनुरोध नगर्नुहोला। यस्तो अनुरोध आएमा अर्को पटकदेखि फोन नै उठाउन गाह्रो हुने उनको भनाइ छ। देशमा सुशासन कायम गराउने गृहकार्यमा जुट्ने क्रममा कुनै कामको प्रक्रिया गलत भएको थाहा पाए ठोस प्रमाणसहित सम्पर्क गर्न पनि उनले आग्रह गरेका छन्। राउतले भनेका छन्, 'हामीले गर्ने कामलाई निष्पक्ष र धाँधलीरहित बनाउने कामका लागि अवश्य भन्नुहोला।"
गण्डकीको उपसभामुख बिनाकुमारी थापा निर्वाचित,"पोखरा : बागलुङकी एमाले सांसद बिनाकुमारी थापा गण्डकी प्रदेश सभाको उपसभामुख निर्वाचित भएकी छन्। समानुपातिक तर्फकी सांसद थापालाई उपसभामुख निर्वाचित गरियोस् भन्ने प्रस्ताव प्रदेश सभाले सोमबार बहुमतले पारित गरेको हो। यसअघि प्रदेश सभाले शनिबार सभामुखमा माओवादीका कृष्ण धिताल निर्वाचित गरेको थियो। प्रदेश सभामा प्रमुख प्रतिपक्ष दल नेपाली कांग्रेसले पनि उपसभामुखमा पार्वती तामाङलाई उम्मेदवार दर्ता गराएको थियो। तर सभामुखले पहिलो उम्मेदवारी दर्ता भएको थापाबारे मत विभाजन गराए। सुरुमै उनको पक्षमा ६० सदस्यीय प्रदेश सभाका बहुमत अर्थात् ३२ सदस्यको मत परेपछि थापा निर्वाचित भएको घोषणा सभामुखले गरे। तामाङको उम्मेदवारीमाथि मत विभाजनमा जानु परेन। थापालाई एमाले, नेकपा (माओवादी केन्द्र), राष्ट्रिय प्रजातन्त्र पार्टी र एक जना स्वतन्त्र सांसदले मत हालेका हुन्। उनको विपक्षमा कांग्रेसका २६ जनाले मतदान गरे। २७ सदस्य रहेको कांग्रेसकी एक सदस्य टीकाकुमारी बस्याल अनुपस्थित थिइन्। एमालेका सांसद गोविन्दबहादुर नेपालीले थापालाई उपसभामुख निर्वाचित गराइयोस् भनेर राखेको प्रस्तावमा माओवादीकी सुशीला सिम्खडाले समर्थन जनाएकी थिइन्। कांग्रेसकी तामाङको उम्मेदवारी उनकै पार्टीका नन्दप्रसाद न्यौपानेको प्रस्ताव र द्रोण कुँवरको समर्थन थियो। पोखरामा आइतबार जहाज दुर्घटना भएर ७२ जनाको ज्यान गएपछि सरकारले सोमबार शोक बिदा घोषणा गरेको थियो। तर, पनि गण्डकी प्रदेश सभाले भने उपसभामुख निर्वाचन गर्नै पर्ने बाध्यता थियो। संविधानतः प्रदेश सभाको पहिलो बैठक बसेको १५ दिनभित्र सभामुख, उपसभामुख निर्वाचित गर्नुपर्ने हुँदा प्रदेश सभा बैठक बिदाको दिन पनि बसेको हो। सभाको सोमबारै दोस्रो बैठक पनि बसी शोकमा राष्ट्रिय झण्डा झुकाइएको थियो।"
मधेस आन्दोलनका पहिलो शहीद महतोको घरमा मन्त्री कुशवाह,लहानः बदिलानी दिवसको पूर्व संध्यामा मधेस प्रदेशका मन्त्री एवं जनमत पार्टीका उपाध्यक्ष बसन्त कुशवाहाले मधेस आन्दोलनका पहिलो शहीद रमेश महतोका परिवारलाई भेटेका छन्। मन्त्री कुशवाहाले शहीद महतोका आमाबाबुसँगै उनका परिवारका सदस्यलाई भेटेका हुन्। मन्त्री कुशवाहले शहिद परिवारलाई सम्मान गरेका थिए। २०६३ माघ ५ गते स्कुले विद्यार्थी रमेश महतोले शहादत प्राप्त गरेका थिए। उनको सहादतले चर्किएको मधेस आन्दोलनले देशमा संघीयताको मुद्दा स्थापित गरेको छ। मधेस सरकारले प्रत्येक वर्ष माघ ५ गते मधेस आन्दोलनमा शहादत दिएकाको सम्झनामा बलिदानी दिवस मनाउँदै आएको छ। त्यसैगरि शहीद प्रमोद सदा र विजय सहनीको परिवारलाई भेटर मन्त्री कुशवाहाले सम्मान गरेका छन्। मन्त्री कुशवाहाले लाहानस्थित शहीद पार्कमा पनि माल्यार्पण गरेका छन्।मन्त्री कुशवाहाले मधेस सरकारले शहीद परिवारको समस्या समाधानमा सहयोग गर्ने प्रतिबद्धता व्यक्त गरे।
पाँच वर्ष ठेगान नभएका दलले मुलुकको समृद्धिको नेतृत्व गर्न सक्दैन : महासचिव पोखरेल,"काठमाडौं : नेकपा एमालेका महासचिव शंकर पोखरेलले पाँच वर्षपछि के हुने हो भन्ने ठेगान नभएको दलले मुलुकको समृद्धिको नेतृत्व गर्न नसक्ने बताएका छन्। अनेरास्ववियुले सोमबार काठमाडौंमा आयोजना गरेको कार्यक्रममा पोखरेलले ७४ सालको चूनावमा काठमाडौं उपत्यकामा विवेकशिल साझाका नाममा लहड सुरु भएको र चार वर्ष नपुग्दै चुनाव लड्दा जमानत जफत भएको स्मरण गरे। उनले कुनै पनि समाजलाई नेतृत्व दिनका लागि विचारधारमा आधारित राजनीतिक कार्यदिशा स्पस्ट भएको शक्ति आवश्यक रहेको बताए। त्यस्तै उनले धेरै राष्ट्रिय दलहरु भए राजनीतिक अस्थिरता, वैदेशिक चलखेल हुने भएकाले मुलुकलाई अघि बढाउन नीतिगत नेतृत्व आवश्यक हुनुपर्ने उल्लेख गरे। दुनियामा कहीँ पनि राजनीतिक दलहरू मिलेर मुलुक बनेको इतिहास नरहेको भन्दै पोखरेलले देश बनाउन राजनीतिक शक्तिको केन्द्रीकरण अपरिहार्य हुने तर्क गरे। महासचिव पोखरेलले वामपन्थीको सरकारलाई कमजोर पार्न विभिन्न षडयन्त्रहरु हुने गरेको पनि बताए। संसद विघटन कांग्रेसले गर्दा अदालत नबोल्ने र बामपन्थीले ताजा जनादेशमा जाने निर्णय गर्दा अदालत प्रयोग हुने गरेको उनको भनाइ छ। महासचिव पोखरेलले अहिले पनि राज्य संयन्त्रभित्रको प्रशासनिक ढाँचा पूर्णत लोकतन्त्रीक बन्न नसकेको बताए। कार्यक्रममा उनले आगामी स्ववियु निर्वाचनमा संगठनलाई जिताउनका लागि आवश्यक भूमिका खेल्न निर्देशन दिए।"
मन्त्रालय भागबण्डा टुंग्याउन बालुवाटारमा सत्ता साझेदार दलको बैठक,"काठमाडौं : सत्ता साझेदार दलको बैठक प्रधानमन्त्री निवास बालुवाटारमा सुरु भएको छ। बैठकमा मन्त्रिपरिषद् पूर्णता, सभामुख निर्वाचनलगायत विषयमा छलफल भइरहेको छ। बैठकमा प्रधानमन्त्रफी पुष्पकमल दाहाल प्रचण्डसहित नेकपा एमाले अध्यक्ष केपी शर्मा ओली, जनता समाजवादी पार्टीका अध्यक्ष उपेन्द्र यादव, गृहमन्त्री एवं रास्वपाका सभापति रवि लामिछाने र राप्रपाका अध्यक्ष राजेन्द्र लिङ्देन सहभागी छन्। सोमबार विहान प्रधानमन्त्री प्रचण्ड र एमाले अध्यक्ष ओलीबिच बालकोटमा झण्डै ५ घण्टा छलफल भएको थियो। सो क्रममा मन्त्रिपरिषद्लाई पूर्णता दिने र सभामुख निर्वाचनबारे छलफल भएको थियो।"
जसपा र जनमुक्तिबीच एकता वार्ता हुने,काठमाडौंः जनता समाजवादी पार्टी (जसपा) नेपाल र राष्ट्रिय जनमुक्ति पार्टीबीच एकता वार्ता हुने भएको छ। जसपाका कार्यकारिणी सदस्य राजेन्द्र श्रेष्ठ संयोजकत्वको कार्यदलले मंगलबार खड्कप्रसाद (केपी) पालुङ्वा नेतृत्वको जनमुक्ति पार्टीसँग एकता वार्ता गर्न लागेको हो। वार्ता सानो भर्याङस्थित श्रेष्ठ निवासमा हुने बताइएको छ।
प्रधानमन्त्री प्रचण्ड र चिनियाँ राजदूत छन् सोङबीच भेटवार्ता,"काठमाडौं : प्रधानमन्त्री पुष्पकमल दाहाल प्रचण्डर नेपालका लागि नवनियुक्त चिनियाँ राजदूत छन् सोङबीच भेटवार्ता भएको छ। सोमबार बिहान बालुवाटारमा पुगेर राजदूत सोङले प्रधानमन्त्री प्रचण्डसँग पहिलो पटक भेटवार्ता गरेका हुन्। शुक्रबार राष्ट्रपति विद्यादेवी भण्डारीसमक्ष आफ्नो ओहोदाको प्रमाणपत्र पेस गरेका थिए। उनीहरुबीच बीआरआई परियोजना कार्यान्वयन, नेपालको पूर्वाधार विकास, नेपालचीनबीचको सम्बन्ध, आपसी हित र चासोका विषयमा छलफल भएको बालुवाटार स्रोतले जनाएको छ। भेटमा प्रधानमन्त्री प्रचण्डले नेपालको पूर्वाधार विकासका साथै यसअघिका सम्झौता कार्यान्वयन प्रभावकारी रुपमा अघि बढाएको बताए। उनले नेपाल एक चीन नीतिमा सदैब प्रतिबद्ध रहेको समेत बताए। राजदूत सोङले नेपालको आर्थिक एवम् भौतिक पूर्वाधारको विकास र समृद्धिको बाटोमा चीन सधैं साथमा रहने जानकारी गराए। राजदूत सोङले पोखरामा यति एयरलायन्सको विमान दुर्घटना भएकोप्रति दुख व्यक्त गरे। आइतबार भएको दुर्घटना भएको विमानमा नेपाली ५३, भारतीय ५, रूसी ४, कोरियाली २, आइरिस १, अस्ट्रेलियाली १, अर्जेन्टिनी १, फ्रान्सेली १ जना गरी ६८ जना यात्रु र ४ जना चालक दलका सदस्यसहित ७२ जना सवार थिए। सोङ एसिया मामिलाका विज्ञका रूपमा चिनिन्छन्। नयाँ राजदूत सोङ चिनियाँ विदेश मन्त्रालयको एसिया मामिला हेर्ने डेपुटी डाइरेक्टर जनरल हुन्। उनी नेपाल मामिलाका जानकारसमेत मानिन्छन्। बेइजिङले एसिया मामिला हेर्ने पाँच जना डेपुटी डाइरेक्टर जनरलमध्ये सोङलाई नेपालको राजदूतमा नियुक्ति गरेको हो।"
कर्णाली प्रदेशसभा बैठक स्थगित,"सुर्खेत : कर्णाली प्रदेशसभाको बैठक स्थगित भएको छ । सोमबार दिउँसो १ बजेका लागि तोकिएको बैठक पोखरामा भएको जहाज दुर्घटनाको शोकमा स्थगित गरिएको हो । प्रदेशसभाको स्थगित बैठक अब मंगलबार बस्ने प्रदेशसभा सचिवालयका सचिव जीवराज बुढाथोकीले बताए । प्रदेशसभाको आइतबार बसेको बैठकले सभामुख चयन गरेको थियो । सभामुख चयनपछि प्रदेशसभाको बैठक आजका लागि तोकिएको थियो । तर,पोखरामा भएको यति एयरलाइन्सको जहाज दुर्घटनाको शोकमा उक्त बैठक स्थगित गरिएको सचिवालयले सूचना प्रकाशित गरी जानकारी दिएको हो ।"
सात दिनमा ८७ अर्ब राजस्व,"काठमाडौं : पुसको अन्तिम साता बजारबाट साढे ८७ अर्ब रुपैयाँ सरकारी खातामा जम्मा भएको छ। करदाताले पुसको २४ देखि ३० गतेको अवधिमा ८७ अर्ब ४५ करोड रुपैयाँ राजस्व बुझाएका हुन्। पुसको मसान्त आयकरको ४० प्रतिशत किस्ता बुझाउने समय हो। अधिकांश करदाताले पुसको पनि अन्तिम सातामा कर बुझाउने गर्छन्। त्यसैले अन्तिम सातामा राजस्व संकलनको दर बढेको हो। महालेखा नियन्त्रक कार्यालयको तथ्यांकअनुसार २३ गतेसम्म ३ खर्ब ४३ अर्ब ६३ करोड रुपैयाँ कर राजस्व संकलन भएकामा पुस मसान्तसम्म ४ खर्ब ५ अर्ब २७ करोड पुगेको छ। यही अवधिमा गैरकर राजस्व २७ अर्ब ९० करोडबाट ५३ अर्ब ७२ करोड पुगेको छ। लक्ष्यभन्दा ५५ अर्ब कम, गत आवको भन्दा बढी सरकारले पुस महिनामा कुल १ खर्ब ३२ अर्ब ९ करोड रुपैयाँ राजस्व संकलन गरेको हो। यो महिनाको लक्ष्यभन्दा ५५ अर्ब ३९ करोड रुपैयाँ कम हो। तर, गत वर्षको पुसमा उठाएको कुल राजस्वभन्दा ३ अर्ब रुपैयाँ बढी हो। सरकारले चालू आवको पुसमा १ खर्ब ८७ अर्ब ४८ करोड रुपैयाँ राजस्व उठाउने लक्ष्य लिएको थियो। गत आवको पुसमा १ खर्ब २९ अर्ब ६५ करोड रुपैयाँ राजस्व संकलन भएको थियो। यो वर्षको पुसमा लक्ष्यभन्दा गैरकर उठ्दा कुल राजस्वतर्फ गत आवको आँकडा पार भएको छ। पुसमा २२ अर्ब १२ करोड रुपैयाँ गैरकर राजस्व उठाउने भनिएकामा २८ अर्ब २९ करोड रुपैयाँ संकलन भएको छ। जबकि १ खर्ब ६५ अर्ब ३६ करोड रुपैयाँ कर उठाउने लक्ष्य राखिएकोमा १ खर्ब ३ अर्ब ८० करोड रुपैयाँमात्र उठ्न सक्यो। अर्थमन्त्री विष्णुप्रसाद पौडेलले राजस्व संकलनमा आएको सुस्ततालाई ध्यानमा राख्दै कार्यभार सम्हाल्नेबित्तिकै कर्मचारी संयन्त्रलाई कम्तीमा लक्ष्यअनुसार नभए पनि गत वर्षको बराबर राजस्व उठाउने गरी कार्यसम्पादन गर्न निर्देशन दिएका थिए। पौडेलको निर्देशनअनुसार पहिलो आँकडा पार गर्न नसके पनि दोस्रो टार्गेट पुरा भएको हो। अन्तिम साता राजस्व संकलनमा बहार आउँदा अर्थ मन्त्रालय गत वर्षको भन्दा बढी राजस्व उठाउन सफल भएको देखिन्छ। अन्तिम सातामा पनि सबैभन्दा बढी पुस २९ गते उठेको छ। शुक्रबार सरकारी खातामा ३० अर्ब ५५ करोड जम्मा भएको थियो। शनिबार बिदाको दिन पनि कर कार्यालय र बैंकको राजस्व संकलन काउन्टर खुलेका थिए। सो दिन १३ अर्ब ७६ करोड रुपैयाँ राजस्व संकलन भएको सरकारी तथ्यांक छ। चालू आर्थिक वर्षको आधा अवधि बित्दा एक तिहाइ पनि बजेट खर्च हुन सकेको छैन। पुस मसान्तसम्म सरकारले ५ खर्ब ७६ अर्ब ३४ करोड रुपैयाँ खर्च गरेको छ जबकि चालू आर्थिक वर्षका लागि सरकारले कुल १७ खर्ब ९३ अर्ब ८३ करोड ७३ लाखबराबर विनियोजन गरेको थियो। ६ महिनामा १४ प्रतिशतमात्रै पुँजीगत खर्च भएको छ भने चालू खर्च ३८ प्रतिशतभन्दा बढी भएको छ। आर्थिक वर्ष २०७९०८० का लागि सरकारले ३ खर्ब ८० अर्ब ३८ करोड रुपैयाँ पुँजीगत र ११ खर्ब ८३ अर्ब २३ करोड रुपैयाँ चालू खर्च विनियोजन गरेकामा हालसम्म पुँजीगततर्फ ५३ अर्ब ४५ करोड र चालू तर्फ ४ खर्ब ५५ अर्ब १२ करोड रुपैयाँ खर्च भएको महालेखा नियन्त्रक कार्यालयले जनाएको छ। वित्तीय व्यवस्थापनतर्फ २ खर्ब ३० अर्ब २१ करोड रुपैयाँ विनियोजन भएकामा २९ दशमलव ४४ प्रतिशत अर्थात् ६७ अर्ब ७६ करोड रुपैयाँ खर्च भएको छ। यस अवधिसम्मको कुल राजस्व संकलन पनि वार्षिक लक्ष्यको एक तिहाइ नाघेको छैन। चालू आर्थिक वर्षमा सरकारले १४ खर्ब ३ अर्ब १४ करोड रुपैयाँ कुल राजस्व उठाउने लक्ष्य राखेकामा पुस मसान्तसम्म ३२ दशमलव ७१ प्रतिशत अर्थात् ४ खर्ब ५८ अर्ब ९८ करोड रुपैयाँ राजस्व उठेको छ। अन्य प्राप्तिसमेत जोड्दा यस अवधिसम्म सरकारको कुल आम्दानी लक्ष्यको ३३ दशमलव ९३ प्रतिशत अर्थात् ४ खर्ब ९४ अर्ब ८४ करोड रुपैयाँ छ। सरकारले हालसम्म कर राजस्वतर्फ ४ खर्ब ५ अर्ब २६ करोड र गैरकरतर्फ ५३ अर्ब ७१ करोड रुपैयाँ संकलन गरेको हो। हालसम्म सरकारले लक्ष्यको ८ दशमलव ६६ प्रतिशत अर्थात् ४ अर्ब ८० करोड रुपैयाँ मात्र वैदेशिक अनुदान लिएको छ। अर्थ मन्त्रालयले राजस्वमा क्रमशः सुधारको संकेत देखिन थालेको बताएको छ। राजस्व व्यवस्थापन सूचना प्रणालीमा भएको तथ्यांकअनुसार भन्सार विभागले ६ महिनामा गत आवको सोही अवधिभन्दा ३१८४ प्रतिशत कम राजस्व संकलन गरेको छ। जबकि पाँच महिनामा राजस्व संकलन गत आवको सोही अवधिभन्दा ३३२७ प्रतिशतले घटेको थियो। आन्तरिक राजस्व विभागतर्फको वृद्धिदर मंसिरसम्म २६५ प्रतिशतले ऋणात्मक रहेकामा पुससम्म सुधार आएर १६ प्रतिशतले ऋणात्मक छ। मन्त्रालयका प्रवक्ता आनन्द काफ्लेका अनुसार पुससम्मको राजस्व संकलनमा कमी आउनुमा केही मुख्य कारण छन्। आयात निरुत्साहनका लागि चालिएका कदम, घरजग्गाको कारोबारमा आएको शिथिलता तथा घट्दो सेयरबजारका कारण पुँजीगत लाभकरमा उल्लेख्य कमी आएको थियो, प्रवक्ता काफ्लेले अन्नपूर्ण पोस्ट्सँग भने। उनले हालसम्मको राजस्वको लक्ष्य र संकलनको अन्तरलाई पूर्ति गर्दै तोकिएको राजस्व संकलन गर्न केही उल्लेख्य काम भएको बताए। गत आवको पहिलो पाँच महिनाको तुलनामा चालू आवको सोही अवधिमा राजस्व संकलन २०७४ प्रतिशत घटेको थियो। तर, पुसमा सुधार आएको छ। चालू आवको पुस मसान्तसम्म गत आवको सोही अवधिको तुलनामा १५३२ प्रतिशतले कमी आएको छ। काफ्लेका अनुसार सरकारले अहिले निजी क्षेत्रको मनोबल उकास्ने गरी अर्थतन्त्रमा सुधारका प्रयासहरू भइरहेको छ। सीमा नाकामा हुने चोरी पैठारी नियन्त्रणका लागि सुरक्षा निकायले सघाउने प्रतिबद्धता गरेको छ।उपप्रधानमन्त्री तथा अर्थमन्त्रीज्यूको अध्यक्षतामा उपप्रधानमन्त्री तथा गृहमन्त्रीज्यूसहितको सहभागितामा केन्द्रीय राजस्व चुहावट नियन्त्रण समितिको बैठकसमेत आयोजना गरी सोही अनुरूप स्थानीयस्तरमा समेत परिचालन गरिएको छ, काफ्लेले भने। व्यापार सहजीकरणलाई ध्यानमा राखी भन्सार जाँचपासलाई यथार्थपरक र वस्तुनिष्ठ बनाउने गरी भन्सार प्रशासनलाई परिचालन गरिएको छ। आन्तरिक बजार अनुगमनमा तीव्रता दिइएको छ। गलत गर्नेलाई छुट नदिने र निर्दोष नपर्ने गरी कर परिपालना बढाउन निर्देशन दिई सो अनुरूप परिचालन गरिएको छ। यी सुधारको प्रभाव आगामी दिनको राजस्व संकलनमा देखिने अपेक्षा गरिएको छ, काफ्लेले भने। साथै नयाँ सरकारको गठनसँगै सेयरबजारमा सुधार देखिएको छ। यसबाट पुँजीबजारबाट संकलन हुने पुँजीगत लाभकरमा सकारात्मक प्रभाव पर्ने अपेक्षा अर्थले गरेको छ। पुस महिनामा भन्सार महसुल मासिक लक्ष्यको ५१४ प्रतिशत अर्थात् १५ अर्ब ३४ करोड, मूअक ६८८ प्रतिशत अर्थात् २३ अर्ब ६९ करोड, अन्तःशुल्क ५४८ प्रतिशत अर्थात् ११ अर्ब २४ करोड र आयकर ६६५ प्रतिशत ५३ अर्ब ३९ करोड रुपैयाँ संकलन भएको छ।"
सरकारलाई विश्वासको मत दिने दलहरुको बैठक भोलि बस्छ : प्रचण्ड,"काठमाडौंः सत्ता समीकरणबारे थप छलफल गर्न सरकारलाई विश्वासको मत दिने पार्टीहरुको बैठक भोलि बस्ने भएको छ । प्रधानमन्त्री पुष्पकमल दाहाल प्रचण्डले विश्वासको मत दिने पार्टीहरुको बैठक भोलि बस्ने जानकारी दिएका हुन् । प्रधानमन्त्री प्रचण्ड र एमाले अध्यक्ष केपी शर्मा ओलीबीच सोमबार भएको भेटवार्तापछि प्रचण्डले मन्त्रिपरिषद्लाई आजै पूर्णता दिने र सभामुखलगायत सन्तुलन मिलाउने विषयमा छलफल गर्न बैठक भोलि बस्न लागेको बताए । प्रचण्डले भने,विश्वासको मत दिने सबै पार्टीका नेताहरूको बैठक भोलि बस्दैछ । मन्त्रिपरिषद्ले आजै पूर्णता पाउँछ । प्रचण्डलाई कांग्रेससहित १० दलले विश्वासको मत दिएका थिए।"
ओलीसँगको भेटपछि प्रचण्डले भने आजै मन्त्रिपरिषद विस्तार गर्छौं,"काठमाडौंः प्रधानमन्त्री पुष्पकमल दाहाल 'प्रचण्ड' र नेकपा एमाले अध्यक्ष केपी शर्मा ओलीबीच भेटवार्ता सकिएको छ । बिहान साढे ९ बजेदेखि जारी वार्ता भर्खरै सकिएको हो । स्रोतका अनुसार प्रचण्डओलीबीच 'लञ्च मिटिङ 'भएको थियो । बैठकपछि प्रधानमन्त्री प्रचण्डले सरकारले आजै पूर्णता पाउने बताए । सभामुखबारे भने विश्वासको मत दिएका नेताहरुसँगको छलफलपछि अघि बढ्ने उनको भनाइ छ। प्रचण्ड र ओलीबीच मन्त्रिपरिषद् विस्तार,सभामुख निर्वाचन र आगामी रणनीतिबारे छलफल भएको बालकोट स्रोतले जनाएको छ। शक्ति सन्तुलन मिलाउन भएको यो छलफललाई अर्थपूर्ण रुपमा हेरिएको छ । आइतबार मन्त्रिपरिषद विस्तार गर्ने भनिए पनि पोखरामा विमान दुर्घटनाका कारण सो योजना स्थगित भएको थियो ।"
चिनियाँ राजदूत भेटेलगत्तै बालकोट पुगे प्रचण्ड,"काठमाडौं : प्रधानमन्त्री पुष्पकमल दाहाल (प्रचण्ड) र उच्चस्तरिय संयन्त्रका संयोजक एवम् एमाले अध्यक्ष केपी शर्मा ओलीबीच भेटवार्ता भएको छ। सोमबार बिहान नेपालका लागि नवनियुक्त चिनियाँ राजदूत छन् सोङबीच भेटवार्ता गरेलगत्तै प्रधानमन्त्री प्रचण्ड ओलीनिवास बालकोट पुगेका हुन्। सत्ता साझेदार दलले प्रधानमन्त्री प्रचण्डले विश्वासको मत लिएपनि सरकारलाई पूर्णता दिन सकेका छैनन्। प्रधानमन्त्रीको दाबी पेश गर्ने दिन प्रधानमन्त्री प्रचण्डलाई, राष्ट्रपति एमालेलाई र सभामुख माओवादी र एमालेबीच आलोपालो गर्ने सहमति भएपनि अन्य पदको बाँडफाँड हुन बाँकी रहेको छ। प्रचण्ड र ओलीबीच आजको भेटमा पनि सरकारको पूर्णतासँगै भेटवार्तामा शक्ति बाँडफाँट, राष्ट्रपतिउपराष्ट्रपतिको निर्वाचन, सभामुख र उपसभामुखको निर्वाचन र उम्मेदवारबारे छलफल हुनेछ। सत्ता साझेदार दलबीच विभिन्न चरणमा छलफल जारी रहेको छ।"
क्याप्टेन थापाले लेखेको 'इन टू द फायर' पुस्तक आउँदै,"काठमाडौं: क्याप्टेन रामेश्वर थापाले नयाँ पुस्तक 'इन टू द फायर' ल्याउने भएका छन्। यो पुस्तक यात्रा पब्लिकेसनले प्रकाशनमा ल्याउने भएको छ। पुस्तकमा नेपाली आकासको परिवेश, नेपालमा भएको सशस्त्र द्वन्द्वका बेला नेपालीले भोगेका पीडा, नेपालको राजनीतिक परिस्थिति, भूराजनीतिक अवस्थालाई समावेश गरिएको छ। पुस्तक प्रकाशनका लागि यात्र पब्लिकेसनसँग सम्झौता गर्दै पुस्तकका लेखक थापाले आफ्नो नयाँ पुस्तकले नेपाली परिवेशलाई जानकारी दिन उपयोगी हुने बताए। 'मैले झण्डै डेढ वर्ष लगाएर यो पुस्तक लेखेको छु। यसअघि लेखेको बारुदमाथि उड्दाको परिस्कृत रुप नै 'इन टू द फायर' हो। द्वन्द्वको अवस्था, नेपालीले भोगेको पीडालाई नजिकबाट नियकालेको भएकाले पुस्तक लेख्नुपर्छ भन्ने हुटहुटीले यो पुस्तक लेखेको हो,' क्याप्टेन थापाले भने। आफूले पहिले लेखेको पुस्तक बारुदमाथि उड्दा पढेका पाठकले अबको नेपालको परिवेश कस्तो छ भन्ने प्रश्न गरेको, पुस्तक लेखेपछिको आफ्नो नयाँ धारणा तथा नयाँ राजनीतिक परिस्थितिलाई पनि जोड्दै नयाँ पुस्तक लेख्ने सोच आएको थापाले बताए। उनले भने, 'यो पुस्तकमा हामी भूराजनीतिक रुपमा कसरी बाँचेका छौँ। नेपाली कसरी लुटिएका छन्, कति प्रताडित छन्। भौगोलिक र प्राकृतिक रुपले सुन्दर नेपाल राजनीतिक गतिविधिले कसरी कुरूप बनाएको छ भन्नेकुरा पुस्तकमा उतारेको छु।' नेपाली भूमिमा बसोबास गर्नेले मात्र होइन नेपाली भूमि बाहिरका नेपालीले नेपालको उत्तिनै माया गर्ने बताउँदै थापाले ती नेपालीलाई नेपालको परिस्थितिबारे झन धेरै चिन्ता हुने गरेको पाइएको बताए। उनले भने, 'हामी नेपाली त छदैछौँ, विश्वको जुनसुकै कुनामा बस्ने नेपालीले पनि नेपालको असाध्यै माया गर्छन्, नेपालको बारेमा थोरै सुनेका बिदेशीले पनि नेपाल र नेपाली जनताप्रति धेरै चासो राख्ने गरेका छन्। उनीहरूको चासोको जवाफ यो पुस्तकले दिने अपेक्षा गरेको छु।' पुस्तक प्रकाशनको जिम्मेवारी लिएको यात्रा प्रकाशनले उच्च गुणस्तरको पुस्तक प्रकाशन गर्ने प्रतिवद्धता जनाएको छ। यात्रा पब्लिकेशनका अध्यक्ष ऋषि अधिकारीले पहिले आफू भारतमा रहँदा 'बारुदमाथि उड्दा' पढेको र अहिले आफैँले सोही पुस्तकको परिस्कृत रुप अंग्रेजी भाषामा प्रकाशन गर्ने जिम्मेवारी आफूहरुले नै लिन पाउनु गौरवको कुरा भएको बताए। उनले पुस्तक उच्च गुणस्तरमा प्रकाशन गर्ने, सकेसम्म धेरैभन्दा धेरै नेपाली, नेपालका शुभचिन्तकसम्म पुर्याउने गरी पब्लिकेशनले काम गर्ने बताए। उनले भने, 'हामीले पुस्तको गुणस्तरीयतामा कुनै कसर बाँकी राख्दैनौँ। सँगै यसको वितरण प्रणालीलाई पनि व्यवस्थित पार्छौँ। हामीलाई अडर गरेको तीन दिन भित्र नेपालका जुनसुकै क्षेत्रमा पुस्तक पुर्याउँछौँ । काठमाडौं उपत्यकाका जुनसुकै कुनामा अडर गरेको १२ दिनमै पुस्तक पुग्ने छ। अनि हाम्रो सञ्जालमार्फत ६७ दिनमा विश्वका जुनसुकै क्षेत्रमा पुस्तक पुर्याउने गरी काम गर्छौँ।' अधिकारीले किताबजात्रामार्फत उचित प्रवर्द्धन र प्रचार गर्नुका साथै पठन संस्कृतिको विकास गर्ने अभियानमा जोडिएकाले पुस्तक पढाउन लागि पर्ने बताए। उनले पुस्तकको विमोचन प्रणालीलाई पनि व्यवस्थित बनाउने बताए। हवाइ लाइब्रेरीका विषयमा पनि काम गरिरहेकाले यो पुस्तकलाई सोही अनुसार राख्ने वातावरण बनाइदिन लेखक क्याप्टेन थापासँग सहयोग पनि मागेका छन्। पब्लिकेसनका कार्यकारी निर्देशक सुवास अर्यालले पुस्तक गुणस्तरीय छापिने बताए। उनले छुँदा पनि पुस्तकको गुणस्तर झल्को दिने गरी तयार पार्ने उनको भनाइ छ। यात्रा पब्लिकेसनले उच्च गुणस्तरमा काम गर्ने बताउँदै उनले विद्युतीय माध्यममा पनि उपयोगी बनाउने बताए। इबुक, अडियो बुकका रुपमा पनि गुणस्तरीय नतिजा निकाल्ने गरी काम गर्ने उनले बताए। अन्नपूर्ण मिडिया ग्रुपका कार्यकारी निर्देशक (सीईओ) सनत न्यौपानेले नेपाल र नेपाली परिवेश बुझ्नलाई पुस्तक 'इन टू द फायर' उपयोगी हुने बताए। नेपालको द्वन्द्व, द्वन्द्वपछिको अवस्था, राजनीतिक गतिविधिले ओझेलमा परेको देशको परिदृश्य तथा भू राजनीतिक गतिविधि र नेपालका शासकले शासनप्रणाली सुधारमा चाल्नुपर्ने कदम समावेश भएको बताए। अन्नपूर्ण एक्सप्रेस दैनिकका सम्पादक कमलदेव भट्टराईले पुस्तकको मुख्य कुरा प्रकाशन अघि नै पाठकले थाहा पाउने वातावरण बनाउनुपर्ने बताए। उनले भने, 'हामीले पुस्तक किन पढ्ने भन्ने कुराको धारणा तय गर्न पनि पुस्तकका मुख्य आकर्षण प्रकाशन अघि नै सार्वजनिक गर्न जरुरी छ। पुस्तकमा भएको पढ्नै पर्ने विषय प्रकाशन अघि नै पाठकसम्म पुर्याउन जरुरी छ। पुस्तक पढ्ने लक्षित समूह पहिचान गरी सन्दर्भ सामग्रीलाई उठाउनुपर्छ।' भट्टराईले नेपाल शान्ति प्रक्रियामा प्रवेश गरेको २० वर्ष पुगे पनि अहिलेसम्म नेपालको शान्ति प्रक्रियाको पाटोका बारेमा विश्वबाट अध्ययन भइरहेकाले यो पुस्तक ती अध्येताका लागि उचित सन्दर्भ सामग्री बन्ने बताए। रेडियो अन्नपूर्णका स्टेसन म्यानेजर शिरोमणि दवाडीले पुस्तकको गहिराइ पाठकमाझ पुर्याउन जरुरी रहेको बताए। इन टू द फायर आफैँमा विशेष पुस्तक हुने भन्दै दवाडीले यसका पाठक पनि विशेष हुने भएकाले पुस्तकको गहिराइ बुझ्ने व्यक्तिबाट विभिन्न समयमा पुस्तकबारे चर्चा गर्नुपर्ने बताए। इन टू द फायर पुस्तक करिब २५० पेजको हुनेछ। यसको मूल्य सफ्टकभर करिब ५९९ रुपैयाँ र हार्डकभरको मूल्य करिब ९९९ रुपैयाँको पर्नेछ। पुस्तक २०८० सालको वैशाखभित्र प्रकाशन गर्ने तयारी छ। पुस्तकका लेखक क्याप्टेन थापाले नेपालमा भएको सशस्त्र द्वन्द्व, यसले नेपाली राजनीतिमा पारेको प्रभाव, द्वन्द्व पीडितका समस्यालाई समावेश गरिएको भन्दै पुस्तक बिक्रीबाट प्राप्त रोयल्टी द्वन्द्व पीडित र पीडितको परिवारको शिक्षा, स्वास्थ्य र वृत्तिविकासमा सहयोग गर्न खर्चिने बताए।"
विमान दुर्घटनाको शोकमा मधेश प्रदेश सभामुखको मतदान स्थगित,जनकपुरधाम: मधेश प्रदेश सभाको बैठक र सभामुखको मतदान स्थगित भएको छ । पोखरामा भएको विमान दुर्घटनाको शोकमा सरकारले सार्वजनिक विदा दिएकाले मधेश प्रदेश सभाको बैठक स्थगित गरिएको प्रदेश सभा सचिवालयले जनाएको छ। प्रदेश सांसदलाई मोबाइलमा एसएमएस पठाएर बैठक स्थगित गरिएको जानकारी दिइएको छ । आजको बैठकमा नवनियुक्त मुख्यमन्त्री सरोजकुमार यादवले विश्वासको मत लिने र सभामुखको मतदान हुने कार्यतालिका थियो । अब मंगलबार दिउँसो १ बजे बैठक बस्ने सूचना सांसदहरुलाई पठाइएको छ । यसका साथै मंगलबार नै सभामुखको निर्वाचन समेत हुने सचिवालयले एसएमएस मार्फत् जानकारी पठाएको सांसद रामचन्द्र मण्डलले जानकारी दिए ।
उच्चस्तरीय राजनीतिक संयन्त्रको बैठक बेलुकी ५ बजे बस्दै,"काठमाडौंः उच्चस्तरीय राजनीतिक संयन्त्रको बैठक बस्दैछ । आज बेलुकी ५ बजे बैठक बस्न लागेको समिती सदस्य एवं अर्थमन्त्री विष्णु पौडेलले जानकारी दिए । प्रधानमन्त्री पुष्पकमल दाहाल प्रचण्ड र नेकपा एमाले अध्यक्ष केपी शर्मा ओलीबीच छलफलपछि पौडेलले भने,'संयन्त्रका केही कार्यसूचीहरु बाँकी छन् । ती कार्यसूचीमा काम भइरहेको छ।' पौडेलले यो सरकार सत्ता साझेदार दलकै सहमतिअनुसार अघि बढ्ने बताए । बैठकपछि प्रधानमन्त्री प्रचण्डले विश्वासको मत दिने पार्टीहरुको बैठक भोली बस्ने जानकारी दिएका थिए । सरकार सञ्चालन सघाउन एमाले अध्यक्ष ओलीको नेतृत्वमा उच्चस्तरीय राजनीतिक संयन्त्र गठन भएको छ। सो संयन्त्रमा प्रधानमन्त्री पुष्पकमल दाहाल प्रचण्ड,राष्ट्रिय स्वतन्त्र पार्टीका अध्यक्ष एवं उपप्रधानमन्त्री रवि लामिछाने,राष्ट्रिय प्रजातन्त्र पार्टीका अध्यक्ष राजेन्द्र लिङ्देन र जनता समाजवादी पार्टीका अध्यक्ष उपेन्द्र यादव सदस्य रहेका छन्।"
नयाँ मन्त्रीहरूको सपथग्रहण भोलि,"काठमाडौं : उच्चस्तरीय राजनीतिक संयन्त्रको बैठकले मन्त्रिपरिषद् विस्तारलाई पूर्णता दिने भएको छ। संयन्त्रको बैठक बेलुकी ५ बजे बालुवाटारमा डाकिएको छ। बैठकले मन्त्रालय भागबण्डालाई अन्तिम रुप दिने स्रोतले जनाएको छ। त्यसलगत्तै सत्तारुढ दलहरूले नयाँ मन्त्रीको टुंगो लगाउने छ। बालुवाटार स्रोतका अनुसार भोलि (मंगलबार) बेलुकीसम्म मन्त्रिपरिषद् विस्तारको तयारी गरिएको छ। आज शोक विदा भएकाले मन्त्री विस्तार भोलिसम्मलाई सारिएको स्रोतको दाबी छ। 'भोलिसम्म नयाँ मन्त्री र नतोकीएकाहरूको कार्यभार तोकेर सपथग्रहण गराउने तयारी गरिएको छ,' स्रोतले भन्यो। राष्ट्रिय स्वतन्त्र पार्टीका प्रवक्ता मुकुल ढकालले पनि नयाँ मन्त्रीहरूको सपथग्रहण भोलि गराइने बताए। केहिबेरमै संयन्त्रको बैठक बस्दैछ। आज पोखरा विमान दुर्घटनाले शोक पनि भयो। त्यसैले भोलिसम्म सपथग्रहण हुन्छ, उनले भने। आज बिहान करिब ५ घण्टा प्रधानमन्त्री पुष्पकमल दाहाल प्रचण्ड र एमाले अध्यक्ष केपी शर्मा ओलीबीच भेटवार्ता भएको थियो। सो क्रममा नेपाली कांग्रेसले विश्वासको मत दिएपछि सत्ता साझेदार दलको रणनीति, मन्त्रिपरिषद् विस्तार, सभामुख निर्वाचनलगायतका विषयमा छलफल भएको थियो।"
क्यानद्वारा नेपालमा सञ्चालित सबै एटिआर जहाजको प्राविधिक परीक्षण,"काठमाडौं : नेपाल नागरिक उड्डयन प्राधिकरण (क्यान) ले नेपालका आन्तरिक उडानमा प्रयोग भइरहेका सबै एटिआर जहाजको प्राविधिक परीक्षण गरेको छ। पोखरामा आइतबार भएको यती एयरलाइन्सको विमान दुर्घटनापछि जहाजको प्राविधिक विषयमा सर्वत्र चासो देखिएपछि नियामक निकाय क्यानले परीक्षण गरेको हो। क्यानका प्रवक्ता जगन्नाथ निरौलाले आज साँझ विज्ञप्ति जारी गर्दै पोखरा विमानस्थल नजिक भएको यती एयरलाइन्सको विमान दुर्घटनापश्चात् क्यानका सुरक्षा निरीक्षकहरूबाट नेपालमा सञ्चालित सम्पूर्ण एटिआर४२ तथा एटिआर७२ वायुयानको थप विस्तृत प्राविधिक परीक्षण गर्ने कार्य सम्पन्न भइसकेको जानकारी दिए। परीक्षणका क्रममा उपरोक्त वायुयानहरूमा कुनै प्राविधिक त्रुटि फेला नपरेको पनि क्यानले उल्लेख गरेको छ। कुनै पनि वायुयानको नियमित उडान योग्यता (एयरवर्दिनेस) का लागि दैनिक गरिने डेली इन्सपेक्सन, उडानपूर्व गरिने प्री फ्लाइट इन्सपेक्सन जस्ता मर्मतसम्भारका कार्यहरू अन्तर्राष्ट्रिय नागरिक उड्डयन संगठन (आइकाओ) को मापदण्ड तथा सिफारिस एवं वायुयान निर्माता कम्पनीका मापदण्डबमोजिम गर्ने गरिएको क्यानले विज्ञप्तिमा जनाएको छ। यही माघ १ गते आइतबार काठमाडौँबाट पोखराका लागि उडेको यती एयरलाइन्सको कलसाइन नाइनएएनसी (एटिआर७२२१२) विमान पोखरा अन्तर्राष्ट्रिय विमानस्थलबाट नजिकै सेती नदीको खोँचमा दुर्घटनाग्रस्त भएको थियो। दुघर्टनाग्रस्त विमानमा सवार चालकदलका सदस्यसहित ७२ सवार थिए। दुर्घटनास्थलबाट ६९ जनाको शव फेला परेको छ भने बाँकी तीन जनाको खोजी कार्य जारी रहेको छ। उक्त घटनाप्रति दुःख व्यक्त गर्दै क्यानले दुर्घटनामा ज्यान गुमाउने चालक दलका सदस्य तथा यात्रुहरूप्रति हार्दिक श्रद्धाञ्जलि अर्पण गर्दै शोकसन्तप्त परिवारजनमा समवेदना प्रकट गरेको छ।"
पानीमा डुबेर एक जनाको मृत्यु,"काठमाडौं : सुनसरीको बराहक्षेत्र नगरपालिका७ बत्तिसआरडीस्थित सुनसरीमोरङ सिँचाइ आयोजनाको नहरको पानीमा डुबेर आज एक जनाको मृत्यु भएको छ। मृत्यु हुनेमा स्थानीय ४० वर्षीय वीरबहादुर थापा (हिमाल) रहेको जिल्ला प्रहरी कार्यालय सुनसरीले जनाएको छ। नहरमा डुबेर बेपत्ता भएको थाहा पाएसँगै नेपाल प्रहरी, सशस्त्र प्रहरी, नगर प्रहरी तथा स्थानीयवासी खोजी गरेका थिए। बेपत्ता भएको करिब २ घण्टापछि एक किलोमिटर टाढा सेरेचौक नजिक शव भेटिएको थियो। शव परीक्षणका लागि धरानस्थित विपी कोइराला स्वास्थ्य विज्ञान प्रतिष्ठान लगिएको प्रहरीले जनाएको छ।"
"पोखरा विमान दुर्घटना : ७० जनाको शव भेटियो, दुईको अवस्था अझै अज्ञात","कास्की : पोखरामा आइतबार यती एयरलाइन्सको विमान दुर्घटनामा ७० जनाको शव फेला परेको छ। आइतबार ६८ जना शव भेटिए पनि चार जनाको शव भेटिएको थिएन। सोमबार थप दुई जनाको शव फेला परेको नेपाल नागरिक उड्डयन प्राधिकरणले जनाएको छ। सोमबार दिउँसो सेती खोँचमा थप दुई जनाको शव भेटिएको हो। २ जनाको अवस्था अझै अज्ञात छ। उनीहरुको खोजी कार्य जारी रहेको कास्की प्रहरीले जनाएको छ। त्यस्तै अस्पतालमा पुर्याइएका शवमध्ये ३८ जनाको पहिचान खुलेको पोखरा स्वास्थ्य विज्ञान प्रतिष्ठानले जनाएको छ। शवको पोस्टमार्टमको प्रक्रिया सुरु भएको छ। पहिचान खुलेका र नखुलेका शवहरुको छुट्टाछुट्टै गरी राखिनेछ। त्यसपछि पहिचान खुलेका शवहरुको पुष्टि गर्न प्रत्येक शवको दुईजनाको दरले पहिचान स्थलमा प्रवेश गर्न अनुमति प्रदान गरिने प्रतिष्ठानका निर्देशक प्राडा भरतबहादुर खत्रीले जानकारी दिएका छन्। शवको क्रमसंख्याअनुसार पहिचान भएका शवहरुको परीक्षण गरिनेछ र पुन: पुष्टि गरी परिवारलाई हस्तान्तरण गरिनेछ। चालक दलका सदस्यहरु,विदेशी नागरिक तथा पहिचान नखुलेका शवहरु पहिचान परीक्षणको लागि मंगलबार काठमाडौं पठाइने प्रतिष्ठानले जनाएको छ। आइतबार काठमाडौंबाट पोखराका लागि उडेको यती एयरलाइन्सको विमान पोखरा विमानस्थल अवतरणका क्रममा सेतीको खोँचमा दुर्घटना भएको थियो। विमानमा चालक दलका ४ सदस्यसहित ६८ जना यात्रु सवार थिए।"
विद्यालयबाट घर फर्कंदै गरेकी बालिका मृत फेला,"खोटाङ : विद्यालयबाट घर फर्कने क्रममा बेपत्ता बनेकी एक बालिका शंकास्पद अवस्थामा मृत फेला परेकी छन्। खोटाङको हलेसी तुवाचुङ नगरपालिका७ महादेवस्थानस्थित काभ्रेकी १७ वर्षीया बालिका रञ्जिता दाहाल मृत फेला परेकी हुन्। त्रिधार्मिकस्थल हलेसीस्थित महेन्द्रोद्धय माध्यमिक विद्यालयबाट आइतबार दिउँसो करिब तीन बजेतिर घर फर्कने क्रममा सम्पर्कविहीन बनेकी बालिका दाहाल आज बिहान आफ्नै घर नजिकै रहेको खन्यु (घाँसजन्य वनस्पति) को फेदमा मृत फेला परेकी महादेवस्थानका वडाध्यक्ष कमल गिरीले बताए। महेन्द्रोद्धय मावि हलेसीको कक्षा१० मा अध्ययनरत बालिका भोलिदेखि विद्यालयमा आयोजना हुन लागेको नगरस्तरीय भलिबल, फुटबल र नृत्य प्रतियोगिताको तयारीका लागि गाउँकै साथीसँग विद्यालय पुगेकी थिइन्। प्रतियोगिताको तयारी सकेपछि उनी साथीसँगै दिउँसो साढे तीन बजेतिर घर फर्केकी थिइन्। बाटैमा पर्ने साथीको घरमा रोटी खान आग्रह गर्दा हतार छ भन्दै रोटी बोकेर हिँडेकी बालिका घरभन्दा करिब २०० मिटर टाढा मृत फेला परेकी छन्। विद्यालयबाट घर फर्केकी छोरी बाटैमा मृत फेला परेपछि परिवार शोकमा परेको छ। घटनास्थलमा पातलो सलको टुक्रा घाँटीमा र एक टुक्रा सल रुखको हाँगामा रहेको अवस्थामा शव भेटिएको महादेवस्थानका वडाध्यक्ष गिरीले बताए। घटनाका विषयमा अनुसन्धान भइरहेको जिल्ला प्रहरी कार्यालय खोटाङका प्रमुख प्रहरी नायब उपरीक्षक मञ्जिल मुकारुङले बताए।"
नुवाकोटको तारुकामा दुई दिन गोरु जुधाइयो,"नुवाकोट : माघे संक्रान्तिको अवसरमा नुवाकोटको तारुकामा यस पटक दुई दिनसम्म गोरु जुधाइएको छ। आइतबार र सोमबार तारुकाको चन्दनीमा गोरु जुधाई महोत्सव गरिएको हो। यहाँ २८ हल गोरु जुधाइएको तारुका गोरु जुधाई महोत्सवका संयोजकसमेत रहेका गोरुपालक किसान मदनकुमार श्रेष्ठले बताए। पन्चकन्या गाउँपालिका ३ पिपलडाँडामा ११ हल गोरु जुधाइएको आयोजक समितिका संयोजक गणेश खनालले बताए। विदुर नगरपालिका १० बेत्रावतीमा यस वर्ष ९ हल गोरु जुधाइएको छ। मेला अवलोकन गर्न नुवाकोटसहित रसुवा, काठमाडौं, धादिङ, गोरखा, चितवन, मकवानपुर, सिन्धुपाल्चोक, काभ्रेबाट समेत आएका छन्।"
आठ महिना लामो नवदुर्गा नाच सुरु,"भक्तपुर : नवदुर्गा गणको आठ महिना लामो नाच (ङालाकेगु जात्रा) सोमबारदेखि भक्तपुरको सूर्यमढीबाट सुरु भएको छ। प्रत्येक वर्ष भक्तपुर नगरपालिका९ सूर्यमढीबाट नाच सुरु हुने परम्परा रहेको छ। जीवित देवताका रूपमा रहेको यो नाच काठमाडौं उपत्यका तथा बाहिरका विभिन्न स्थानहरूमा प्रदर्शन हुने गर्दछ। नाच आगामी साउन महिनाको भलभल अष्टमीसम्म सञ्चालन हुने गर्दछ। नाच देवगणहरूले खाली खुटामा प्रत्येक दिन फरकफरक टोलहरूमा प्रदर्शन गरिन्छ। नवदुर्गा गणका सदस्यहरूका अनुसार नाच भक्तपुर नगरपालिका क्षेत्रमा मात्र २१ ठाउँमा प्रदर्शन गरिन्छन्। भक्तपुरको दत्तात्रय, क्वाठण्डौँ, गछेँ, दछुटोल, नागपोखरी, इनाचो, गोल्मढी, याछेँमा नाच प्रदर्शन गरिन्छन्। साथै टौमढी, तालाको, पोटरी स्क्वायर, नासमना, गहिटीँ, क्वाछे, टिबुक्छे, सुकुलढोका, दरबार स्क्वायर, खौमा, इताछेलगायतका फरकफरक दिनमा टोलटोलमा प्रदर्शन गर्ने परम्परा छ। नाचलाई भक्तपुर नगरबाहेकका मध्यपुर थिमि, चाँगुनारायण नगरपालिकालगायतका स्थानमा पनि प्रदर्शन गरिन्छ। साथै काठमाडौंको टोखालगायतका विभिन्न स्थानमा पनि नाच देखाइन्छ। उपत्यका बाहिरको साँगा, काभ्रे, नाला, धुलिखेल, श्रीखण्डपुर, खर्पुमा पनि नाच प्रदर्शन गरिन्छ। नवदुर्गा नाच प्रदर्शन गर्ने देवगणका सदस्य नारायणमान बनमालाका अनुसार नाचको अनौपचारिक सुरुवात भने प्रत्येक वर्ष पुसको अन्तिम दिनबाट नै हुने गर्दछ। तर औपचारिक रूपमा देखिने गरी नाच भने प्रत्येक वर्ष माघ २ गते साँझमात्रै सुरु हुन्छ। नाचमा भैरव, महाकाली, बाराही, गणेश, ब्रम्हयणी, कुमारी, महेश्वरी, भ्रदकाली, इन्द्रायणी, दुम्भसिंह, महादेव, श्वेत भैरवका रूपमा देवगणले नाच्ने गर्दछन्। परम्परागत वेषभूषामा देवगणको प्रतिकका रूपमा सजिएका व्यक्तिले नाङ्गो खुट्टाले नै नाच प्रदर्शन गर्नुपर्छ। साथै नाचका क्रममा घरपरिवारसँग छुटिएर बस्नुपर्ने, खानामा बार्नुपर्ने लगायतको परम्परा छ। यी लगायत आर्थिक कारणले नाच संकटमा रहेका नवदुर्गा नाच प्रदर्शन गर्ने देवगणका सदस्यहरू बताउँछन्। नाचका लागि आर्थिक लगायतका विभिन्न समस्याहरू रहेकाले सहयोग हुनुपर्ने माग देवगणहरूको छ। टोलटोलमा नाच देखाइने भएकाले स्थानीयस्तरका नगरपालिकाका, गाउँपालिकाहरूले सहयोग पुर्याउनुपर्नेमा उनीहरूको जोड छ। नाच प्रदर्शन गर्न जाने देवगणहरू यस्तो जाडामो पनि खुला आकाशमुनि त्यतिकै सुत्नुपर्नेलगायतका बाध्यता छ। प्रख्यात मल्लकालीन नवर्दुगाको यो नाचलाई स्थानीय नेपाल भाषामा ङालाक्येगू भनिन्छ, जसको नेपाली अर्थ माछा मार्ने हो तर नाचमा माछा मार्ने काम भन्ने हुँदैन। मुकुण्डो लगाएका देवगणले नाचमा देवतालाई जिस्क्याउन आउने भक्तालुलाई समात्ने प्रयास हुन्छ। यो जात्रामा दर्शकले सिठ्ठी बजाउँदै मुखमा हत्केलाले थप्थपाउँदै आबाबाबा गरेर जिस्क्याउने र देवगणले उनीहरूलाई लखेट्ने गर्दछन्। लखेट्दा देवगणले समाउन सके भेटी दिनुपर्ने परम्परा छ। यस अर्थमा जिस्काउने भक्तालुलाई माछा मानी उसैलाई समात्ने प्रयासका रूपमा यसलाई माछा मार्ने नाच भनी प्रख्यात छ। यही नै जात्राको मुख्य आकर्षणसमेत हो।"
भेडेटारमा कोसेली घर निर्माण हुँदै,धनकुटा : साँगुरीगढी गाउँपालिकाले पर्यटकीय स्थल भेडेटारमा कोसेली घर निर्माण गर्ने भएको छ। गाउँपालिकामा उत्पादन हुने कृषिजन्य तथा हस्तकला उत्पादनलाई बजारीकरण र प्रवर्द्धन गर्ने उद्देश्यले भेडेटारमा कोसेली घर निर्माण गर्न लागिएको साँगुरीगढी गाउँपालिका अध्यक्ष जितेन्द्र राईले बताए। पर्यटकीय स्थल भेडेटार साँगुरीगढी गाउँपालिकाको केन्द्र हो। गाउँपालिकाको २२ लाख रुपैयाँको लगानीमा निर्माण हुने कोसेली घरका लागि जग्गा प्राप्त भइसकेको उनले बताए। स्थानीय समाजसेवी देव इवाहाङले भेडेटार बजार नजिकै रहेको १ आना २ पैसा जग्गा कोसेली घर निर्माणका लागि गाउँपालिकालाई निःशुल्क प्रदान गरिसकेका छन्। भूकम्प प्रतिरोधात्मक कोसेली घर निर्माण हुने इन्जिनियर दिपक राईले बताए। दुई तल्लाको हुने भवनमा माथिल्लो तलामा पालिकाभरि उत्पादन हस्तकलाका सामग्री तथा कृषिजन्य वस्तुलाई मिनिमाटको बिक्री राखिनेछ। त्यस्तै गाउँपालिका भरिका विभिन्न पर्यटकीय स्थलहरूको बारे जानकारी दिने उद्देश्यले सूचना केन्द्रको समेत स्थापना गरिनेछ। अगाडि बिक्री कक्ष भएपनि पछाडिको भागमा चिया तथा कफी क्याफे हुनेछ। कोसेली घरमा आउने पाहुनाहरूले गाउँपालिका भरि उत्पादन हुने कफी तथा चियाको स्वाद लिन पाउनेछन्। आगामी तिन महिनाभित्र निर्माण सम्पन्न गरी चालु आर्थिक वर्षभित्र कोसेली घर सञ्चालनमा आउने गाउँपालिका अध्यक्ष राईले बताए।
कानूनी व्यवधानको पर्खाल भत्काउँछु : प्रधानमन्त्री दाहाल,"काठमाडौं : प्रधानमन्त्री पुष्पकमल दाहाल 'प्रचण्ड'ले विदेशमा रहेका लाखौं नेपालीको मन जित्ने गरि काम गर्ने प्रतिबद्धता व्यक्त गरेका छन्। प्रधानमन्त्री दाहालले भने,विदेशमा लाखौं नेपाली छन्, मैले मेरो दोस्रो कार्यकालसम्म एनआरएनएले उठाएका माग सम्बोधनका लागि प्रयास गरे र अब मेरो तेस्रो इनिंग्स्मा विदेशमा बस्ने बहुसंख्यक नेपालीको मन जित्छु। विद्यमान कानूनी प्रावधानले सिर्जना गरेका अप्ठ्यारालाई सरकारले सुधार्दै आएको र अबको दिनमा पनि कानूनी उल्झनलाई पन्छाउने प्रयास गर्ने बताए। नेपालका कतिपय परम्परागत ऐन कानून छन्, जसले म नेपालका लागि केही गर्छु भन्नेलाई पनि बाधा व्यवधान खडा गरेको छ, त्यस्ताखालका पर्खाल भत्काउनेछु दाहालले भने। राजनीतिक, आर्थिक, सांस्कृतिक र सामाजिक रुपमा विश्वभर नेपाललाई चिनाउन नेपाली थप संवेदनशील र जिम्मेवार बन्नुपर्ने उनले बताए। गैरआवासीय नेपाली संघका अध्यक्षत्रयसहितको प्रतिनिधिसँग कुरा गर्दै उनले सो कुरा बताएका हुन्। भेटका क्रममा संघका कार्यकारी अध्यक्ष रबिना थापाले हालसम्म संघले गरिआएको काम, सरकारको तर्फबाट सम्बोधन भएका आएका विषय र आगामी दिनमा सरकारले गर्नुपर्ने नीतिगत र कानूनी सुधार सम्बन्धमा संघको तर्फबाट धारणा राखिन्। संघका अध्यक्ष बद्री केसीले नेपाल सरकार सहितको लगानी रहेको १० अर्बको लगानी कोष एनआरएन नेपाल डेभलप्मेन्टफण्डलाई अघि बढाउन देखापरेका कानूनी र व्यवहारिक कठिनाईबारे जानकारी गराउँदै ती कठिनाईलाई तत्काल सम्बोधन गर्न आग्रह गरे। विदेशमा रहेका बहुसंख्यक नेपालीलाई सामाजिक सुरक्षा कोषमा जोड्नुपर्ने, विदेशमा कामका सिलसिलामा अंगभंग भएका नेपालीलाई स्वदेश फिर्ता गर्नुका साथै उनीहरुका परिवारलाई आर्थिक सहायता सहित पुनःएकीकरण लगायतका विषयमा सरकारले पहलकदमी लिनुपर्ने अध्यक्ष केसीले बताए। संघका अध्यक्ष कुल आचार्यले संघले उठाएको गैरआवासीय नेपाली नागरिकताको मुद्दालाई तत्काल सम्बोधन गर्न अनुरोध गरे। एक पटकको नेपाली सदैव नेपाली हुने भन्दै अध्यक्ष आचार्यले विविध कारण अन्योलमा परेको नागरिकताको विषयलाई यथाशक्य छिटो टुंगो लगाउन आग्रह गरे।"
"जुम्ला जीप अपडेट : एक जनाको मृत्यु, १४ जना घाइते",सुर्खेत : जुम्लामा जीप दुर्घटना हुँदा एक जनाको मृत्यु भएको छ। जुम्ला बजारबाट पातरासी गाउँपालिकाको लासी जाँदै गरेको जीप दुर्घटना हुँदा एक जनाको घटनस्थलमै मृत्यु भएको हो। दुर्घटनामा १४ जना घाइते भएका छन्। जसमा दुई जनाको अवस्था गम्भीर रहेको कर्णाली स्वास्थ्य विज्ञान प्रतिष्ठानले जनाएको छ। सोमबार अपराह्न ४ बजे पातरासी गाउँपालिका६ स्थित कोटाभीर भन्ने ठाउँमा ग १ ज ४०३५ नम्बरको जीप दुर्घटना भएको प्रहरी निरीक्षक यमबहादुर बुढा मगरले बताए। उनका अनुसार उक्त दुर्घटनामा पातरासी गाउँपालिका१ खालाढिक बस्ने छोजुम लामाको घटनास्थलमै मृत्यु भएको हो। घाइते सबैलाई उपचारका लागि कर्णाली स्वास्थ्य विज्ञान प्रतिष्ठानमा लागिएको छ। प्रहरी घटनास्थलमा पुग्नुभन्दा पहिले नै घाइतेहरूलाई स्थानीयले उद्धार गरी अस्पताल पठाएको जिल्ला प्रहरी कार्यालय जुम्लाले जनाएको छ। जीप ब्याक गर्ने क्रममा सडकबाट ५० मिटर तल तिला नदीमा खसेको स्थानीयहरूले बताएका छन्।
विमान दुर्घटना : विशेषज्ञ टोलीद्वारा शव पोष्टमार्टम सुरु,"काठमाडौं : आइतबार पोखराको सेतीखोँचमा भएको यती एयरलाइन्सको विमान दुर्घटनामा निधन भएका व्यक्तिहरूको पोष्टमार्टम सुरु भएको छ। शव पहिचान र परीक्षणका लागि गठित विशेषज्ञ टोलीका दुई सदस्य काठमाडौंबाट पोखरा आइपुगेको जिल्ला प्रशासन कार्यालय कास्कीले जनाएको छ। कास्कीका सहायक प्रमुख जिल्ला अधिकारी गुरुदत्त ढकालले पोष्टमार्टमलगायत प्रक्रिया पूरा गरी शव सम्बन्धित परिवारलाई बुझाउने तयारी भइरहेको जानकारी दिए। पोष्टमार्टममा लागि गठित विशेषज्ञ टोलीमा काठमाडौंबाट आएका दुई विज्ञ चिकित्सकसहित पोखराका चिकित्सक पनि सम्मिलित छन्। दुर्घटनामा निधन भएका ६८ जनाको शव पोखरा स्वास्थ्य विज्ञान प्रतिष्ठान (गण्डकी अस्पताल) मा राखिएको छ। एउटा शव पोष्टमार्टम गर्न आधादेखि डेढ घटासम्म समय लाग्ने अस्पतालले जनाएको छ। पोष्टमार्टमपछि पोखरा र आसपासका व्यक्तिको शव आफन्तलाई बुझाइने छ। विदेशी नागरिक, चालक दलका सदस्य र पहिचान हुन नसकेका शवहरू काठमाडौंस्थित शिक्षण अस्पतालमा पठाइनेछ। पोष्टमार्टमपछि शव बुझ्न दिवंगतका आफन्तजन अस्पताल परिसरमा जम्मा भएका छन्। दुर्घटनामा परेका चार जना अझै बेपत्ता छन्। बेपत्ताको खोजी कार्य चलिरहेको जिल्ला प्रशासन कार्यालय कास्कीले जनाएको छ।"
खुकुरी प्रहार गरी हत्या,तनहुँ : जिल्लाको भानु नगरपालिका६ टुहुरे पसलस्थित डुम्रेचन्द्रवती भित्री सडक खण्डमा एक युवकले खुकुरी प्रहार गरी ४९ वर्षीय सन्तबहादुर गुरुङको हत्या गरेका छन्। हत्यामा संलग्न व्यास नगरपालिका८ रिस्तीका २४ वर्षीय आशिष परियारलाई प्रहरीले नियन्त्रणमा लिएको छ। परियारले गुरुङको घाँटीमा खुकुरी प्रहार गरेको जिल्ला प्रहरी कार्यालय तनहुँका प्रहरी नायव उपरीक्षक युवराज खड्काले जानकारी दिए। परियारलाई हतियारसहित नियन्त्रणमा लिई थप अनुसन्धान भइरहेको खड्काले बताए। स्थानीयका अनुसार परियार झारफुकका लागि आएका थिए। उनी एक्कासि मृतक गुरूङको घरमा पसी खुकुरी झिकेर बजारमा नचाएको र यस्तो गर्न हुँदैन भन्दा गुरुङलाई नै प्रहार गरेको बताइएको छ। यस विषयमा भने प्रहरीले केही खुलाएको छैन।
'विमान दुर्घटनाले नेपालको हवाई र पर्यटन क्षेत्रमा ठूलो धक्का,"काठमाडौं : नेपालका पर्वतीय पर्यटनको छाता संस्था ट्रेकिङ एजेन्सीज् एशोसिएशन अफ नेपाल (टान)ले देशको पर्यटकीय राजधानी पोखरामा भएको विमान दुर्घटनाले नेपालको हवाई र पर्यटन क्षेत्रलाई ठूलो धक्का लागेको बताएको छ । टानका महासचिव विनोद सापकोटाले सोमबार एक विज्ञप्ति जारी गर्दै माघ १ गते आइतबार बिहान १०:३२ बजे काठमाडौँदेखि पोखराका लागि उडेको यती एयरलाइन्सको नाइन एनएएनसीएटिआर७२ ५०० विमान पोखरा विमानस्थलमा अवतरणका क्रममा भएको दुर्घटनाले नेपालको हवाई र पर्यटन क्षेत्रलाई ठूलो धक्का लागेको बताए। 'कोरोना भाइरसको महामारीबाट भर्खरै तङ्ग्रिँदै गरेको नेपालको पर्यटन क्षेत्रमा हवाई दुर्घटनाले अपूरणीय क्षति पुगेको छ,'टानद्वारा जारी विज्ञप्तिमा भनिएको छ । भर्खरै मात्र नयाँ विमानस्थलको निर्माण सम्पन्न भई उडान शुभारम्भ भएको र पर्यटकीय राजधानीको रुपमा रहेको पोखरामै भएको दुर्घटनाले नेपालको हवाई क्षेत्रमा मात्र नभइ देशको समग्र पर्यटन क्षेत्रमा नै ठूलो धक्का लागेको महासचिव सापकोटाले बताए। टानका अध्यक्ष निलहरि बाँस्तोलाले नेपाली आकाश र नेपालको हवाई क्षेत्र सुरक्षित राख्न राज्यले महत्वपूर्ण कदम चाल्ने बताए । आगामी दिनमा यस्ता दुर्घटना कसरी कम गर्न सकिन्छ भन्नेबारे राज्यको जिम्मेवार निकायले गहनरुपले सोचेर कदम चाल्ने उनको भनाइ थियो । नेपाल वायुसेवा निगम स्तब्ध यती एयरलाइन्सको पोखरामा भएको विमान दुर्घटनाबाट नेपाल वायुसेवा निगमका पदाधिकारी स्तब्ध भएको जनाइएको छ । निगमले आज एक सूचना प्रकाशित गरी उक्त एयरलाइन्सको नाइन एनएएनसीएटिआर७२ ५०० विमान पोखरा विमानस्थलमा अवतरणका क्रममा भएको दुर्घटनाबाट निगमका समग्र पदाधिकारी स्तब्ध भएको बताइएको हो । नेपालको हवाई उड्डयानको इतिहासमै भएको यो दुःखद घडीमा दुर्घटनामा परी ज्यान गुमाएका महानुभावमा भावपूर्ण श्रद्धाञ्जलि व्यक्त गर्दै शोक सन्तप्त परिवारजनप्रति धैर्यधारण गर्नसक्ने शक्ति मिलोस् भन्ने कामना पनि गरिएको छ । नेपाली हवाई उड्डयान क्षेत्रलाई सुरक्षित र भरपर्दो बनाउन यस घटनाको प्रभावकारी छानबिन तथा अनुसन्धान गरी सत्यतथ्य सार्वजनिक हुनेमा निगमको अपेक्षा रहेको जनाइएको छ । हानद्वारा दुःख व्यक्त होटल संघ नेपालले पनि विमान दुर्घटनाप्रति दुःख व्यक्त गरेको छ । संघ र यस अन्तर्गत देशैभर रहेका क्षेत्रीय संघ संस्था स्तब्ध भएका छौँ,' हानले जारी विज्ञप्तिमा भनिएको छ,यस शोकको घडीमा दुर्घटनामा दिवंगत भएका यात्रुहरु तथा चालक दलका सदस्यप्रति हार्दिक श्रद्धाञ्जली अर्पण गर्दै शोकाकुल परिवारजनमा हार्दिक समवेदना प्रकट गर्दछौं ।' दुर्घटनाबाट नेपाली आकाश असुरक्षित भएको सन्देश राष्ट्रिय तथा अन्तर्राष्ट्रिय क्षेत्रमा प्रवाह भएको हुँदा यसबाट हवाई क्षेत्रमा मात्र नभई सिङ्गो राष्ट्र र पर्यटन क्षेत्रमा नकारात्मक असर पर्ने निश्चित भएको भन्दै नेपाली आकाश सुरक्षित बनाउनु राज्यको कर्तव्य र हामी सबै सरोकारवालाको दायित्व भएको हानको भनाइ छ ।"
तस्करीको सामान भेटिएपछि वीरगन्जको पाथीभरा ट्रान्सपोर्टमा सिल,"वीरगन्ज : वीरगन्जको एक ट्रान्सपोर्टमा तस्करीको सामान फेला परेपछि प्रहरीले सिल गरेको छ। वीरगन्ज महानगरपालिका१० आदर्शनगरस्थित राजेश मल्लिकले सञ्चालन गरेको श्री पाथीभरा ट्रान्सपोर्ट प्रहरीले सिल गरेको हो। ट्रान्सपोर्टमा भारतबाट भन्सार राजश्व छलेर ल्याइएका सामानहरू भण्डारण गरेको सूचना पाएर वडा प्रहरी कार्यालय विर्ताबाट प्रहरी निरीक्षक विशाल मल्लको नेतृत्वमा आइतबार राति खटिएको प्रहरी टोलीले गोदाममा खानतलाशी गरेको थियो। त्यसक्रममा राजश्व छलेर भित्रयाइएका कपडा, हार्डवेयर , चकलेट लगायतका सामान फेला परेपछि उक्त ट्रान्सपोर्ट सिल गरिएको प्रहरी निरिक्षक मल्लले जानकारी दिए। ट्रान्सपोर्ट सिल गरेर यसबारे राजश्व अनुसन्धान कार्यालय पथलैयामा खबर गरिसकिएको उनले बताए। यसपछिको आवश्यक प्रक्रिया राजश्व अनुसन्धान कार्यालयले नै अगाडि बढाउने मल्लले जानकारी दिए।"
बेलुन फुलाउने सिलिण्डर विष्फोट हुँदा एक जनाको मृत्यु,कपिलवस्तु : माघे सक्रान्तिका अवसरमा आयोजित माघी मेलामा बेलुन फुलाउने सिलिण्डर विष्फोट हुँदा बेलुन बिक्रेताको मृत्यु भएको छ। मृत्यु हुनेमा बेलुन बिक्रेता वाणगंगा नगरपालिका८ का ६५ वर्षीय नासिर मोहम्मद रहेको प्रहरीले जनाएको छ। ग्यास सिलिण्डरबाट बेलुन फुलाउँदै गर्दा बेलुन विष्फोट भएको हुँदा घटनास्थलमै मोहम्मदको मृत्यु भएको इलाका प्रहरी कार्यालय पिपराका प्रहरी निरीक्षक दीपकबाबु केसीले बताए। कपिलवस्तुको वाणगंगा नगरपालिका९ कपिलधाममा माघे सक्रान्तिका अवसरमा स्थानीय थारु कल्याणकारी सभाले माघी मेलाको आयोजना गरेको थियो।
जुम्लामा जीप दुर्घटना हुँदा एक जनाको मृत्यु,"सुर्खेत : जुम्ला बजारबाट पातरासी गाउँपालिकाको लासी जाँदै गरेको जीप दुर्घटना हुँदा एक जनाको घटनस्थलमै मृत्यु भएको छ। सोमबार अपरान्ह ४:०० बजे, पातरासी गाउँपालिका६ ग १ ज ४०३५ नम्बरको जीप कोटाभिर भन्ने स्थानमा दुर्घटना भएको प्रहरी निरीक्षक यम बहादुर बुढा मगरले बताए। उनका अनुसार दुर्घटनामा परी मृत्यु हुनेमा पातरासी गाउँपालिका१ खालाढिक बस्ने छोजुम लामा रहेकी छन्। 'घाइते सबैलाई उपचारका निम्ति कर्णाली स्वास्थ्य विज्ञान प्रतिष्ठानमा लागिएको छ,' उनले भने, 'घाइतेहरूको संख्या पनि एकीन भएको छैन।' प्रहरी पुग्नुभन्दा अगाडि नै स्थानीयले उद्धार गरी अस्पताल पठाएको जिप्रका जुम्लाले जनाएको छ। जीप ब्याक गर्ने बेला सडकबाट ५० मिटर तल तिला नदीमा खसेको थियो।"
भूकम्प सुरक्षा दिवसमा मन्त्रालयको कृत्रिम घटना अभ्यास,"विराटनगर : प्रदेश १ सरकारको आन्तरिक मामिला तथा कानुन मन्त्रालयले भूकम्प सुरक्षा सम्बन्धी कृत्रिम घटना अभ्यास गरेको छ। २५ औं भूकम्प सुरक्षा दिवसको अवसर पारेर सोमबार मन्त्रालयले उक्त अभ्यास गरेको हो। विराटनगर२ स्थित शंकरपुर मार्गको खाली चौरमा मन्त्रालयद्वारा कृत्रिम घटना अभ्यासको आयोजना गरिएको थियो। अभ्यासमा आम सर्वसाधारणलाई भूकम्पबाट हुनसक्ने सम्भावित क्षति र न्यूनीकरणका उपायहरूबारे जानकारी प्रदान गरिएको थियो। कार्यक्रममा कमजोर संरचनाले पनि मानवीय क्षतिका घटनाहरू हुने भएकाले भूकम्प प्रतिरोधी संरचना निमार्ण गर्नुपर्ने विषयमा समेत जोड दिइएको थियो। नेपाली सेना, सशस्त्र प्रहरी र नेपाल प्रहरीको संयुक्त टोलीले भूकम्प पश्चात सुरक्षाकर्मीहरूले गर्ने उद्धार तथा प्रतिकार्यको कृत्रिम अभ्यास समेत गरेर देखाएका थिए। प्राकृतिक प्रकोप मानव नियन्त्रणमा नभएकाले यसबाट हुनसक्ने सम्भावित जनधनको क्षति न्यूनीकरणमा सघाउ पुर्याउने उद्देश्यका साथ उक्त कार्यक्रमको आयोजना गरिएको प्रदेश सरकारको आन्तरिक मामिला तथा कानुन मन्त्रालयका सचिव उमेश बस्नेतले बताए। उनले विपत् प्रतिकार्यमा प्रयोग हुने सामग्रीको निरीक्षण समेत गरे। विक्रम सम्वत् १९९० माघ २ गते दिउँसो २ बजेर २४ मिनेटमा गएको भूकम्पको सम्झनामा प्रत्येक वर्ष राष्ट्रिय भूकम्प सुरक्षा दिवस मनाईने गरिन्छ। विसं २०५५ सालदेखि माघ २ गतेलाई राष्ट्रिय भूकम्प सुरक्षा दिवसका रुपमा मनाउन थालिएको हो। यसपटक पनि भूकम्प सुरक्षित पूर्वाधार, सुरक्षित जीवनको आधार भन्ने नाराका साथ यो दिवस मनाईंदै छ। भविष्यमा हुनसक्ने भूकम्प लगायतका प्राकृतिक प्रकोपबाट आम सर्वसाधारणलाई सुरक्षित राख्ने उद्देश्यका साथ प्रत्येक वर्ष विभिन्न कार्यक्रम गरि यो दिवस मनाईने गरिएको बताइएको छ। सोमबारको कार्यक्रममा भने प्रदेश सरकारको आन्तरिक मामिला तथा कानुन मन्त्रालयका साथसाथै, विराटनगर महानगरपालिका, नेपाल रेडक्रस सोसाइटी, नेपाली सेना, नेपाल प्रहरी र सशस्त्र प्रहरी लगायतको संयुक्त सहभागिता रहेको थियो।"
मोटरसाइकलको ठक्करबाट पैदलयात्रीको मृत्यु,धनुसा : धनुषाको औरही गाउँपालिका१ पौडेश्वरमा हिजो मोटरसाइकलको ठक्करबाट पैदलयात्रीको मृत्यु भएको छ। स्थानीय अन्दाजी ६५ वर्षीय भुलर यादवको मत्यु भएको हो। आइतबार अपरान्ह साढे ४ बजे लु ७१ प १७६० नम्बरको मोटरसाइकलको ठक्कबाट गम्भीर घाइते भएका यादवको प्रादेशिक अस्पताल जनकपुरमा उपचारका क्रममा साँझ सवा ६ बजे मृत्यु भएको हो। ठक्कर दिने मोटरसाइकल चालकलाई प्रहरी चौकी कपिलेश्वरले नियन्त्रणमा लिएको छ।
थोरङ्लापास पदयात्रामा एक्लै निस्किएकी कोरियन महिला मृत भेटिइन्,"जोमसोम : मुस्ताङ र मनाङको सीमावर्ती क्षेत्र थोरङ्लापास माथि हाइक्यापमा एक कोरियन महिलाको मृत्यु भएको छ। समुन्द्री सतहदेखि करिब ५३५० मिटर अग्लो उचाइमा अवस्थित पदमार्गमा कोरियन महिला किम जेसुनको मृत्यु भएको जिल्ला प्रहरी कार्यालय मनाङले जनाएको छ। ती महिला एक्लै पदयात्रामा निस्किएकी थिइन्। थोरङ्पास क्षेत्रमा कोरियन महिलाको मृत्यु भएको सूचना मनाङ प्रहरी र एक्यापलाई आइतबार बिहान करिब साढे १० बजे प्राप्त भएको जिल्ला प्रहरी कार्यालय मनाङका निमित्त इञ्चार्ज रामकृष्ण श्रेष्ठले जानकारी दिए। थोरङ्लापासमा कोरियन महिला किम जेसुनको लेक लागेर मृत्यु भएको निमित्त प्रहरी इञ्चार्ज श्रेष्ठले बताए। कोरियन महिलाको शव उद्दारका लागि दुई जना प्रहरी र एक जना एक्यापको कर्मचारी घटनास्थलमा पुगेका छन्। मनाङको अन्तिम बिन्दु मनाङ ङिस्याङ गाउँपालिकामा ती महिलाको मृत्यु भएको एक्याप मनाङका कार्यालय प्रमुख लेखनाथ गौतमले जानकारी दिए। राउन्ड अन्नपूर्ण चर्कीय पदमार्गमा यात्रा गर्ने क्रममा कोरियन महिलाको मृत्यु भएको एक्यापको भनाङ छ। हिउँदयाममा सो क्षेत्रमा अत्यधिक चिसो हुने गर्छ। जनवरी १० मा लमजुङको बेसी सहरबाट मनाङ प्रवेश गरेकी किम तिलिचो ताल वा थोरङ्लापासका लागि पदयात्रामा निस्किएकी थिइन्। लेक लागेर मृत्यु भएकी उनको उमेर दुईथरी इन्ट्री भएको गौतमको भनाइ छ। उनका अनुसार प्रहरीको इन्ट्रीमा ५३ वर्ष उल्लेख छ भने एक्यापको इन्ट्रीमा २७ वर्षमात्र उल्लेख छ। उनले काठमाडौंस्थित इपी सेन्टरमा समन्वय गरी उमेरको एकिन गर्ने कार्य भइरहेको बताए। मनाङ एक्यापले कोरियन महिलाको शव उद्दारका लागि सम्बन्धित दूतावाससँग समन्वय भइरहेको बताएको छ। कार्यालय प्रमुख गौतमले दूतावासलाई खबर गरिसकेको र दूतावासले घरपरिवारसँग समन्वय गर्ने प्रक्रिया अघि बढेको जानकारी दिएको छ। राउण्ड अन्नपूर्ण पदयात्रा गर्ने क्रममा मनाङ प्रवेश गरेको ५ दिनपछि कारियन महिलाको मृत्यु भएको हो। कोरियन महिलाको शव हाई क्याम्प नजिकको टिसपमा सुरक्षित राखिने बताइएको छ। मनाङबाट शव उद्दारका लागि गएका ३ जना टोलीमध्ये दुई जना प्रहरीसमेत लेक लागेर सामान्य भएको एक्याप मनाङले जनाएको छ। शव उद्दारका लागि दुई प्रहरी र हाम्रो एक कर्मचारी थोरङ्लापास पुगेका छन्, उच्च उचाई र चिसोले बिरामी भएको भन्ने छ। जसका कारण शव व्यवस्थापनमा कठिनाइ भएको छ।"
भंगहामा थारुको माघी महोत्सवको उल्लास (फोटोफिचर),"ढल्केवर(धनुषा) : महोत्तरीको भंगहामा थारु समुदायमा माघी महोत्सवको उल्लास छाएको छ। भंगहामा राष्ट्रिय थारु माघी महोत्सवको आयोजना गरेर नयाँ वर्ष थारु सम्वत् २६४६ मनाएको हो। माघी महोत्सव तथा नयाँ वर्षमा सोमबार महोत्सवको आयोजना गरेका हुन्। थारु कला संस्कृतिको जर्गेना गर्ने उद्देश्यले महोत्तरीको भंगहामा माघी महोत्सव आयोजना गरिएको थारु कल्याणकारी सभा महोत्तरीका अध्यक्ष चेतनारायण चौधरीले जानकारी दिए। महोत्सवमा सहभागी हुन जिल्लाका विभिन्न स्थानबाट आएका थारु महिला र पुरुषहरू आफ्नो भेषभुषामा सजिएका थिए। उनीहरू आफ्नो छुट्टै पहिचान र पोसाकमा सजिएर आएका थिए। उनीहरूले घाँटीमा हसुली, कम्मरमा कर्धन लगाई खुट्टामा कारा लगाएका थिए। कानमा झुम्का र नाकमा नथुनीले अझ उनीहरूको कला संस्कृति झल्कन्थ्यो। उनीहरूले आफ्नो संस्कृति झल्किने पहिरनमा झाँकी समेत प्रदर्शन गरेका थिए। माघी महोत्सवमा थारुहरूको खानाको विशेष परिकारहरू प्रदर्शनमा राखिएको थियो। महोत्सवमा लोप हुन लागेका झुमरा नाँच, मयूर नाँच, लठ्ठी नाच, झर्रा लगायतको थारु समुदायको कलाको संस्कृति झल्किने नृत्यहरू प्रस्तुत गरिएको थियो।"
पोखरा विमान दुर्घटना :चालक दलका सदस्यसहित पहिचान नखुलेका शव काठमाडौं ल्याइने,"काठमाडौंः आइतबार पोखरामा भएको विमान दुर्घटनामा मृत्यु पुष्टि भएकामध्ये चालक दलका सदस्य , विदेशी नागरिक र पहिचान नखुलेका शवहरु काठमाडौं ल्याइने भएको छ । पोखरा स्वास्थ्य विज्ञान प्रतिष्ठानले चालक दलका सदस्य र विदेशी नागरिक र पहिचान नखुलेका शवहरु पहिचान परीक्षणका लागि काठमाडौं लगिने जनाएको हो । प्रतिष्ठानका निर्देशक प्राडाभरतबहादुर खत्रीले शव पहिचानको प्रक्रिया सुरु भइसकेको बताए । उनले शव व्यवस्थापन कार्य भइरहेकाले सो कार्य सम्पन्न नभएसम्म धैर्य गर्न आफन्तलाई अनुरोध गरेका छन्। विमान दुर्घटनामा १५ जना विदेशी नागरिकको मृत्यु भएको छ। आइतबार काठमाडौंबाट पोखराका लागि उडेको यती एयरलाइन्सको विमान पोखरा विमानस्थल अवतरणका क्रममा सेतीको खोँचमा दुर्घटना भएको थियो। विमानमा चालक दलका ४ सदस्यसहित ६८ जना यात्रु सवार थिए। हालसम्म ६९ जनाको शव भेटिएको छ भने ३ जनाको अवस्था अज्ञात छ। उद्दार कार्य जारी रहेको प्रहरीले जनाएको छ।"
आठ वर्षीय भान्जाको हत्या,जाजरकोट : सल्यानमा धारिलो हतियार प्रयोग गरेर आफ्नै मामाले ८ वर्षीय भान्जाको हत्या गरेका छन्। जिल्लाको बनगाड कुपिण्डे नगरपालिका१० माझकाँडाका २४ वर्षीय डम्मर पुरीले ८ वर्षका भान्जा भिजन घर्तिलाई आइतबार दिउँसो धारिलो हतियार प्रयोग गरी हत्या गरेका हुन्। गिरीले घर नजिकैको मन्दिरभित्र लगेर भान्जाको हत्या गरेको जिल्ला प्रहरी कार्यालय सल्यानका प्रहरी प्रमुख डीएसपी दामोदर केसीले बताए। गिरीले खुर्पाले हानेर भान्जाको टाउको छुट्याएर हत्या गरेको उनले जानकारी दिए। उनका अनुसार मानसिक सन्तुलन ठीक नभएका गिरीलाई हतियारसहित प्रहरीले नियन्त्रणमा लिएको छ। भान्जाको हत्या गरेका गिरीले शव मन्दिरभित्रै खाल्डो खनेर गाडेको प्रहरीले जनाएको छ। अहिले घटनास्थल सुरक्षित राखिएको र थप अनुसन्धान भइरहेको प्रहरी प्रमुख केसीले बताए। हत्याको अन्य कारण खुल्न सकेको छैन। मानसिक सन्तुलन गुमाएकै कारण हत्या गरेको हुन सक्ने बताइएको छ। तर गिरी मानसिक रोगी भए नभएको स्वास्थ्य परीक्षणपछि मात्र खुल्न प्रहरी प्रमुख केसीले जानकारी दिए।
सेतीको खोँचमा माछा मारिरहेका आले भन्छन् बेलाबेलामा झस्कन्छु,"काठमाडौं : आइतबार विहान यती एयरलायन्सको जहाज खसेको पोखराको सेतीकै खोँच नजिक छ नागार्जुन टोल। त्यही टोलमा बस्नुहुन्छ कुमार आले। तनहुँको बन्दीपुरमा जन्मनुभएका उनी परिवारसहित १० वर्षदेखि यही टोलमा बस्दै आएका छन्। स्थानीय ब्लक फ्याक्ट्रीमा काम गर्ने आले समयसमयमा माछा मार्न सेती नदीको किनारमा जाने गर्छन्। संयोगवश आइतबार पनि विहानै उनी सेतीको खोँचमा झरे। दुर्भाग्य, त्यहीँ माछा मार्ने क्रममा आइतबार विहान उनले जीवनमा कहिल्यै नदेखेको त्रासदी देख्नु र भोगे। एकसुरमा जालमा माछा पार्ने प्रयन्त गरिरहेका आलेले सेती सुसाएको जस्तो सुने। ठूलो आवाजसँगै माछा मारिरहेकै ठाउँमा ढुंगा झर्न थाले। सुसाएको आवाज ठूलै हावाहुरी आएको जस्तो सुनिएको आलेले सुनाए। 'ढुंगा झर्न थालेसँगै मेरो त होसहवास नै उड्यो, के भयो भनेर निकै अत्तालिएँ,' उनले भने, 'खोँचबाट माथि कसरी आइपुँगे आफैँलाई थाहा छैन, अहिले सम्झँदा कहाली लागेर आउँछ।' माथि आइसकेपछि मात्रै जहाज दुर्घटना भएको थाहा पाएको उनले सुनाए। सेती खोँचमा आफू मात्रै नभइ अरु चार जनाले पनि माछा मारिरहेको आफूले पछि मात्रै थाहा पाएको बताए। 'यति ठूलो दुर्घटना हुँदा नदीकै खोँचमै रहेको म भाग्यले बाँचेको जस्तो लाग्छ, अहिले पनि सम्झाँदा डर लाग्छ,' उनले सुनाए, 'परिवारका सदस्य पनि उत्तिकै डराएका छन्।' जहाज ठोक्किएपछि खोँचमा खसेका ढुंगा शरीरमा लाग्दा करङ्गमा चोट लागेको छ भने शरीरका अन्य भागमा पनि चोट लागेको उनले सुनाए। नदीको दुवैतर्फ रहेका घनावस्तीका बीचमा जहाज दुर्घटना हुँदा आसपासका वस्ती जोगाएको भन्दै स्थानीयले पाइलट कमल केसीलाई धन्यवाद दिएका छन्। स्थानीयवासी एवं सिर्जना टोल विकास संस्थाका सचिव इन्द्रप्रसाद सापकोटाले भने, 'दुर्घटनाको प्रकृति हेर्दा पाइलटले बस्ती जोगाउन निकै प्रयास गरेको जस्तो देखिएको छ। दुर्घटनाको कारणबारे अनुसन्धानको रिपोर्ट आएपछि बाँकी जानकारी हुनेनै छ।' सरकारले दुर्घटना जाँचका लागि पाँच सदस्यीय समिति गठन गरेको छ। सोमबार विमानको विहान भेट्टाइएको ब्ल्याक बक्स उक्त जाँच समितिले बुझाइसकिएको छ। ब्ल्याक बक्स जहाजको महत्वपूर्ण उपकरण मानिन्छ। जसमा विमान दुर्घटना हुनुभन्दा दुई घण्टा अघिसम्मका आवाज रेकर्ड हुन्छन्। उक्त ब्ल्याक बक्समा रेकर्ड भएका आवाजका आधारमा दुर्घटनाको कारण पत्ता लगाउन सहज हुन्छ। ब्ल्याक बक्समा इञ्जिनको आवाजसँगै क्याविन, ककपिटआदिको आवाज रेकर्ड हुने भएकाले दुर्घटनाका समयमा जहाज कस्तो अवस्थामा थियो भन्ने पत्ता लगाउन सजिलो हुने पोखरा अन्तर्राष्ट्रिय विमानस्थलका प्रवक्ता अनुप जोशीले बताए।"
क्याप्टेन थापाले लेखेको 'इन टू द फायर' पुस्तक आउँदै,"काठमाडौं: क्याप्टेन रामेश्वर थापाले नयाँ पुस्तक 'इन टू द फायर' ल्याउने भएका छन्। यो पुस्तक यात्रा पब्लिकेसनले प्रकाशनमा ल्याउने भएको छ। पुस्तकमा नेपाली आकासको परिवेश, नेपालमा भएको सशस्त्र द्वन्द्वका बेला नेपालीले भोगेका पीडा, नेपालको राजनीतिक परिस्थिति, भूराजनीतिक अवस्थालाई समावेश गरिएको छ। पुस्तक प्रकाशनका लागि यात्र पब्लिकेसनसँग सम्झौता गर्दै पुस्तकका लेखक थापाले आफ्नो नयाँ पुस्तकले नेपाली परिवेशलाई जानकारी दिन उपयोगी हुने बताए। 'मैले झण्डै डेढ वर्ष लगाएर यो पुस्तक लेखेको छु। यसअघि लेखेको बारुदमाथि उड्दाको परिस्कृत रुप नै 'इन टू द फायर' हो। द्वन्द्वको अवस्था, नेपालीले भोगेको पीडालाई नजिकबाट नियकालेको भएकाले पुस्तक लेख्नुपर्छ भन्ने हुटहुटीले यो पुस्तक लेखेको हो,' क्याप्टेन थापाले भने। आफूले पहिले लेखेको पुस्तक बारुदमाथि उड्दा पढेका पाठकले अबको नेपालको परिवेश कस्तो छ भन्ने प्रश्न गरेको, पुस्तक लेखेपछिको आफ्नो नयाँ धारणा तथा नयाँ राजनीतिक परिस्थितिलाई पनि जोड्दै नयाँ पुस्तक लेख्ने सोच आएको थापाले बताए। उनले भने, 'यो पुस्तकमा हामी भूराजनीतिक रुपमा कसरी बाँचेका छौँ। नेपाली कसरी लुटिएका छन्, कति प्रताडित छन्। भौगोलिक र प्राकृतिक रुपले सुन्दर नेपाल राजनीतिक गतिविधिले कसरी कुरूप बनाएको छ भन्नेकुरा पुस्तकमा उतारेको छु।' नेपाली भूमिमा बसोबास गर्नेले मात्र होइन नेपाली भूमि बाहिरका नेपालीले नेपालको उत्तिनै माया गर्ने बताउँदै थापाले ती नेपालीलाई नेपालको परिस्थितिबारे झन धेरै चिन्ता हुने गरेको पाइएको बताए। उनले भने, 'हामी नेपाली त छदैछौँ, विश्वको जुनसुकै कुनामा बस्ने नेपालीले पनि नेपालको असाध्यै माया गर्छन्, नेपालको बारेमा थोरै सुनेका बिदेशीले पनि नेपाल र नेपाली जनताप्रति धेरै चासो राख्ने गरेका छन्। उनीहरूको चासोको जवाफ यो पुस्तकले दिने अपेक्षा गरेको छु।' पुस्तक प्रकाशनको जिम्मेवारी लिएको यात्रा प्रकाशनले उच्च गुणस्तरको पुस्तक प्रकाशन गर्ने प्रतिवद्धता जनाएको छ। यात्रा पब्लिकेशनका अध्यक्ष ऋषि अधिकारीले पहिले आफू भारतमा रहँदा 'बारुदमाथि उड्दा' पढेको र अहिले आफैँले सोही पुस्तकको परिस्कृत रुप अंग्रेजी भाषामा प्रकाशन गर्ने जिम्मेवारी आफूहरुले नै लिन पाउनु गौरवको कुरा भएको बताए। उनले पुस्तक उच्च गुणस्तरमा प्रकाशन गर्ने, सकेसम्म धेरैभन्दा धेरै नेपाली, नेपालका शुभचिन्तकसम्म पुर्याउने गरी पब्लिकेशनले काम गर्ने बताए। उनले भने, 'हामीले पुस्तको गुणस्तरीयतामा कुनै कसर बाँकी राख्दैनौँ। सँगै यसको वितरण प्रणालीलाई पनि व्यवस्थित पार्छौँ। हामीलाई अडर गरेको तीन दिन भित्र नेपालका जुनसुकै क्षेत्रमा पुस्तक पुर्याउँछौँ । काठमाडौं उपत्यकाका जुनसुकै कुनामा अडर गरेको १२ दिनमै पुस्तक पुग्ने छ। अनि हाम्रो सञ्जालमार्फत ६७ दिनमा विश्वका जुनसुकै क्षेत्रमा पुस्तक पुर्याउने गरी काम गर्छौँ।' अधिकारीले किताबजात्रामार्फत उचित प्रवर्द्धन र प्रचार गर्नुका साथै पठन संस्कृतिको विकास गर्ने अभियानमा जोडिएकाले पुस्तक पढाउन लागि पर्ने बताए। उनले पुस्तकको विमोचन प्रणालीलाई पनि व्यवस्थित बनाउने बताए। हवाइ लाइब्रेरीका विषयमा पनि काम गरिरहेकाले यो पुस्तकलाई सोही अनुसार राख्ने वातावरण बनाइदिन लेखक क्याप्टेन थापासँग सहयोग पनि मागेका छन्। पब्लिकेसनका कार्यकारी निर्देशक सुवास अर्यालले पुस्तक गुणस्तरीय छापिने बताए। उनले छुँदा पनि पुस्तकको गुणस्तर झल्को दिने गरी तयार पार्ने उनको भनाइ छ। यात्रा पब्लिकेसनले उच्च गुणस्तरमा काम गर्ने बताउँदै उनले विद्युतीय माध्यममा पनि उपयोगी बनाउने बताए। इबुक, अडियो बुकका रुपमा पनि गुणस्तरीय नतिजा निकाल्ने गरी काम गर्ने उनले बताए। अन्नपूर्ण मिडिया ग्रुपका कार्यकारी निर्देशक (सीईओ) सनत न्यौपानेले नेपाल र नेपाली परिवेश बुझ्नलाई पुस्तक 'इन टू द फायर' उपयोगी हुने बताए। नेपालको द्वन्द्व, द्वन्द्वपछिको अवस्था, राजनीतिक गतिविधिले ओझेलमा परेको देशको परिदृश्य तथा भू राजनीतिक गतिविधि र नेपालका शासकले शासनप्रणाली सुधारमा चाल्नुपर्ने कदम समावेश भएको बताए। अन्नपूर्ण एक्सप्रेस दैनिकका सम्पादक कमलदेव भट्टराईले पुस्तकको मुख्य कुरा प्रकाशन अघि नै पाठकले थाहा पाउने वातावरण बनाउनुपर्ने बताए। उनले भने, 'हामीले पुस्तक किन पढ्ने भन्ने कुराको धारणा तय गर्न पनि पुस्तकका मुख्य आकर्षण प्रकाशन अघि नै सार्वजनिक गर्न जरुरी छ। पुस्तकमा भएको पढ्नै पर्ने विषय प्रकाशन अघि नै पाठकसम्म पुर्याउन जरुरी छ। पुस्तक पढ्ने लक्षित समूह पहिचान गरी सन्दर्भ सामग्रीलाई उठाउनुपर्छ।' भट्टराईले नेपाल शान्ति प्रक्रियामा प्रवेश गरेको २० वर्ष पुगे पनि अहिलेसम्म नेपालको शान्ति प्रक्रियाको पाटोका बारेमा विश्वबाट अध्ययन भइरहेकाले यो पुस्तक ती अध्येताका लागि उचित सन्दर्भ सामग्री बन्ने बताए। रेडियो अन्नपूर्णका स्टेसन म्यानेजर शिरोमणि दवाडीले पुस्तकको गहिराइ पाठकमाझ पुर्याउन जरुरी रहेको बताए। इन टू द फायर आफैँमा विशेष पुस्तक हुने भन्दै दवाडीले यसका पाठक पनि विशेष हुने भएकाले पुस्तकको गहिराइ बुझ्ने व्यक्तिबाट विभिन्न समयमा पुस्तकबारे चर्चा गर्नुपर्ने बताए। इन टू द फायर पुस्तक करिब २५० पेजको हुनेछ। यसको मूल्य सफ्टकभर करिब ५९९ रुपैयाँ र हार्डकभरको मूल्य करिब ९९९ रुपैयाँको पर्नेछ। पुस्तक २०८० सालको वैशाखभित्र प्रकाशन गर्ने तयारी छ। पुस्तकका लेखक क्याप्टेन थापाले नेपालमा भएको सशस्त्र द्वन्द्व, यसले नेपाली राजनीतिमा पारेको प्रभाव, द्वन्द्व पीडितका समस्यालाई समावेश गरिएको भन्दै पुस्तक बिक्रीबाट प्राप्त रोयल्टी द्वन्द्व पीडित र पीडितको परिवारको शिक्षा, स्वास्थ्य र वृत्तिविकासमा सहयोग गर्न खर्चिने बताए।"
तास खेल्दै गरेका शिक्षक र पूर्व वडाध्यक्षसहित १० पक्राउ,"वीरगन्ज : पर्साको पर्सागढी नगरपालिका३ बढ्निहारस्थित एक घरमा जुवातास खेलिरहेको अवस्थामा १० जना जुवाडे पक्राउ परेका छन्। सोमबार दिउँसो बढ्निहारका भागवत साहको घरमा जुवातास खेल्दै गरेका १० जना जुवाडेलाई प्रहरीले पक्राउ गरेको हो। साहको घरमा सोमबार दिउँसो प्रहरीले छापा मारेर पूर्व वडाध्यक्ष वेदमन दास थारु, स्थानीय शिक्षक गौरीशंकर चौधरी लगायत १० जना जुवाडेलाइ पक्राउ गरेको हो। उनीहरूको साथबाट १ लाख २८ हजार १ सय ४० रुपैयाँ नगद, ४ बुक ताससमेत बरामद गरिएको पर्साका प्रहरी प्रवक्ता प्रहरी नायब उपरीक्षक दिपक गिरीले जानकारी दिए। पक्राउ परेका जुवाडेहरुलाइ प्रहरी हिरासतमा राखेर अनुसन्धान भइरहेको गिरिले बताए।"
"बारामा मोटरसाइकल दुर्घटनामा दुईजनाको मृत्यु ,एक घाइते",वीरगन्ज : बारामा मोटरसाइक दुर्घटना हुँदा दुईजनाको मृत्यु भएको छ ।महागढीमाई नगरपालिका वडा नम्बर ९ पिपराविर्तास्थित गण्डक नहरको थलही पुलमा आइतबार राति तीनजना सवार ना२६प २२९५ नम्बरको मोटरसाइकल दुर्घटना भएको हो । दुर्घटनामा बाराकै सिम्गढ नगरपालिका १ बैरियाका २२ वर्षीय ताहिद अन्सारी र २३ वर्षीय कासिम अन्सारीको मृत्यु भएको हो ।दुर्घटनामा बैरियाकै २२ वर्षीय गुड्डु अन्सारी सामान्य घाइते भएका छन् । मेला हेरेर घर फर्किदै गरेका उनीहरु सवार मोटरसाइकल राति ९ बजे अनियन्त्रित भइ थलहि पुलमुनि खसेको थियो । मृतक दुवैजनाको शव थलही खोलामा फेला परेको बाराका प्रहरी नायब उपरीक्षक राजेश थापाले जानकारी दिए ।
के गर्दैछन् भूकम्पले भत्किएको घरबाट २२ घण्टापछि उद्धार गरिएका सोनिश ?,"भक्तपुर: २०७२ साल वैशाख १२ गते शनिबार गएको विनाशकारी भूकम्पमा परेका सोनिश अवाललाई २२ घण्टापछि उद्धार गरिएको थियो। उनी अहिले भक्तपुर नगरपालिका वडा नं २ मिवाछें व्यासीस्थितको एभरेष्ट स्कुलमा कक्षा २ मा पढिरहेका छन्। सामाजिक उत्तरदायित्व अन्तर्गत विद्यालयले सोनिशलाई नि:शुल्क पढाइरहेको संस्थापक प्रिन्सिपल भक्त राजभण्डारीले बताए। राजभण्डारीले कक्षा ५ सम्म निःशुल्क पढाइदिने प्रतिवद्धता जनाएका छन्। कक्षा ६ देखि वीरेन्द्र सैनिक आवासीय माविमा नेपाली सेनाले निःशुल्क पढाइदिने प्रतिवद्धता जनाएको छ। हामीले उनलाई पहिलो पटक नर्सरीमा भर्ना लिएर निःशुल्क पढाउन थालेका थियौं,' उनले भने, पाँच कक्षासम्म निःशुल्क अध्ययन गराउने प्रतिवद्धता हामीले गरेका छौँ। नर्सरी, जुनियर केजी, सिनियर केजी, एकदेखि पाँचसम्म गरी आठ वर्ष निःशुल्क पढाइदिने उनले बताए। २०७१ मंसिर २९ गते जन्मेका सोनिश यसअघि गतवर्ष पहिलो पटक भक्तपुर नगरपालिका २ व्यासीस्थित एक्टिभ इन्सट्रक्सनल मोडेल स्कुल (एम्स्) मा नर्सरी कक्षामा भर्ना भएका थिए। सञ्चारमाध्यममार्फत् सोनिशका अभिभावकले एभरेष्ट इंगलिश स्कुल मिवाछें भक्तपुरमा भर्ना गर्न चाहेको जानकारी आएपछि आफूहरूले भर्ना लिएको उनले बताए। एभरेष्ट स्कुल भक्तपुरमा प्ले ग्रुपदेखि १० कक्षासम्म पढाइ हुन्छ। यो विद्यालयमा अहिले एक हजार दुई सय विद्यार्थी छन्।"
विमान दुर्घटनामा ज्यान गुमाएकाको आत्मा शान्तिको कामना गर्दै दीप प्रज्वलन,"काठमाडौं: पोखरामा भएको विमान दुर्घटनामा ज्यान गुमाएकाको आत्मशान्ति कामना गर्दै देशका विभिन्न ठाउँमा दीप प्रज्वलन गरिएको छ। काठमाडौंका विभिन्न संघसंस्थाले माइतीघर, सुन्धारा, वसन्तपुरलगायत ठाउँमा दीप प्रज्वलन गरेका छन्। सरकारले दुर्घटनामा ज्यान गुमाउनेको शोकमा आज सार्वजनिक बिदा दिएपछि देशका विभिन्न स्थानमा मृतकको आत्मा शान्तिको कामना गर्दै दीप प्रज्वलन गरिएको हो। भक्तपुरमा पाँचतले न्यातपोल मन्दिर अगाडी दीप प्रज्वलन गरिएको छ। न्यातपोल मन्दिर अगाडिको टौमढीमा दीप प्रज्वलन गरिएको हो। स्थानीय समाजसेवी सूर्य श्रेष्ठको आह्वानमा दीप प्रज्वलन गरिएको हो । साँझ साढे ६ बजेदेखि गरिएको दीप प्रज्वलनमा भक्तपुर नगरबासी सहभागी भएका थिए। सुर्खेतमा नेपाल ज्योतिष परिषद सुर्खेत शाखाले एक हजार आठ बत्ति बालेको छ। परिषदका सचिव खगेन्द्रप्रसाद अधिकारीका अनुसार १ सय ८ दियोमा १ हजार ८ बत्ति बालिएको हो। महोत्तरीको विभिन्न स्थानमा दीप प्रज्वलन गरिएको छ। सोमबार साँझ गौशाला, वर्दिवास र औरहीमा दीप प्रज्वलन गरी मृतकको स्मरणमा एक मिनेट मौन धारण गरिएको थियो। गौशालामा नेपाली कांग्रेस महोतरीले आयोजना गरिएको श्रद्धान्जलीसभामा पूर्वसांसद सीताराम भण्डारीको संयोजकत्वमा स्थानीय गणेश मन्दिरमा मैनबत्ती प्रज्वलन गरी एक मिनेट मौनधारणसहित श्रद्धाञ्जली अर्पण गरिएको हो। दुर्घटनामा ज्यान गुमाएकाको नाममा बत्ति बाल्दा मृतकका आत्माले शान्ति पाउने धार्मिक विस्वास छ। काठमाडौंबाट अभिषेक महर्जन, भक्तपुरबाट रेणु त्वानाबासु, महोत्तरीबाट धनवीर महतो र सुर्खेतबाट बिस्नप्रसाद न्यौपाने"
पोखरा विमान दुर्घटना :थप एकजनाको शव भेटियो,"पोखरा : आइतबार यती एयरलाइन्सको विमान दुर्घटनामा परेका थप एकजनाको शव भेटिएको छ। सोमबार दिउँसो सेती खोंचमा थप एकजनाको शव भेटिएको काश्की प्रहरीले जनाएको छ। योसहित ६९ जनाको शव फेला परेको हो। ३ जनाको अवस्था अझै अज्ञात छ। उनीहरुको खोजी कार्य जारी छ। अस्पतालमा पुर्याइएका शवमध्ये ३८ जनाको पहिचान खुलेको पोखरा स्वास्थ्य विज्ञान प्रतिष्ठानले जनाएको छ। शवको पोस्टमार्टमको प्रक्रिया सुरु भएको छ। पहिचान खुलेका र नखुलेका शवहरुको छुट्टाछुट्टै गरी राखिनेछ। त्यसपछि पहिचान खुलेका शवहरुको पुष्टि गर्न प्रत्येक शवको दुईजनाको दरले पहिचान स्थलमा प्रवेश गर्न अनुमति प्रदान गरिने प्रतिष्ठानका निर्देशक प्राडा भरतबहादुर खत्रीले जानकारी दिएका छन्। यस्तै शवको क्रमसंख्याअनुसार पहिचान भएका शवहरुको परीक्षण गरिनेछ र पुन: पुष्टि गरी परिवारलाई हस्तान्तरण गरिनेछ। चालक दलका सदस्यहरु,विदेशी नागरिक तथा पहिचान नखुलेका शवहरु पहिचान परीक्षणको लागि काठमाडौं पठाइने प्रतिष्ठानले जनाएको छ। आइतबार काठमाडौंबाट पोखराका लागि उडेको यती एयरलाइन्सको विमान पोखरा विमानस्थल अवतरणका क्रममा सेतीको खोँचमा दुर्घटना भएको थियो। विमानमा चालक दलका ४ सदस्यसहित ६८ जना यात्रु सवार थिए।"
गृहमन्त्रीको निर्देशनमा गुण्डानाइके अभिषेक गिरी मोरङबाट भीमफेदी कारागार स्थानान्तरण हुँदै,"विराटनगर : अपराधको भिन्दै साम्राज्य खडा गरेर मोरङ कारागारमा आतंक मच्चाइरहेको पाइएपछि गुण्डानाइके अभिषेक गिरीलाई मकवानपुरको भीमफेदी कारागार स्थानान्तरण गरिने भएको छ । अपराधिक पृष्ठभूमिका गुण्डानाइके गिरी विराटनगरको हाटखोलास्थित मोरङ कारागारका चौकीदार हुन् । अपहरण तथा शरीर बन्धक मुद्दामा कैद सजाय भुक्तान गरिरहेका उनलाई सरुवा गरेर मोरङबाट भीमफेदी कारागार लैजानका लागि आइतबार पत्र प्राप्त भएको कारागार स्रोतले जनाएको छ । स्रोतका अनुसार गृहमन्त्री रवि लामिछानेको निर्देशनमा कारागार व्यवस्थापन विभागले गिरीलाई जतिसक्दो चाँडोस्थानान्तरण गर्नु भनेर मोरङ कारागारलाई पत्र पठाएको हो । उनको सरुवाको निर्णय भने केही दिनअघि भएको बताइएको छ । विभागका महानिर्देशक चक्रपाणी पाण्डेले गिरीलाई भीमफेदी स्थानान्तरण गर्न पत्राचार भइसकेको पुष्टि गरे । उनका अनुसार अब मोरङका प्रमुख जिल्ला अधिकारी र जेलरले समन्वय गर्दै गिरीलाई स्थानान्तरणका लागि वातावरण तयार पार्नुपर्ने छ । मोरङका प्रजिअ काशीराज दाहालले गिरीको स्थानान्तरणको तयारी गर्न कारागारलाई निर्देशनसमेत दिएका छन् । चौतर्फी विरोध हुँदाहुँदै नेपाली कांग्रेसका नेताको दबाब र तत्कालीन गृहमन्त्री बालकृष्ण खाँणको ठाडो निर्देशनमा गिरीलाई २०७८ मंसिर ९ गते मोरङ कारागार ल्याइएको थियो । रातारात मोरङ ल्याएर चौकीदारको जिम्मेवारी दिएपछि गिरीले आतंक सिर्जना गर्दै कारागारभित्र अपराधको भिन्दै साम्राज्य खडा गरेको कारागार स्रोतको भनाइ छ । मोरङ कारागारका निमित्त जेलर तुलसीराम भगतका अनुसार सार्वजनिक विदाका कारण स्थानान्तरणको प्रक्रिया अघि बढाउन सकिएको छैन । कार्यालय खुलेपछि प्रक्रिया पूरा गरेर गिरीलाई भीमफेदी लगिने छ,उनले भने,स्थानान्तरणको वातावरण तयार पार्न सुरक्षा निकायसँग पनि समन्वय भइरहेको छ । भगतले गिरीको सरुवासँग सम्बन्धित पत्र भने कार्यान्वयनतर्फ गइसकेको जानकारी दिए । चौतर्फी विरोध हुँदाहुँदै नेपाली कांग्रेसका नेताको दबाब र तत्कालीन गृहमन्त्री बालकृष्ण खाँणको ठाडो निर्देशनमा गिरीलाई २०७८ मंसिर ९ गते मोरङ कारागार ल्याइएको थियो । रातारात मोरङ ल्याएर चौकीदारको जिम्मेवारी दिएपछि गिरीले आतंक सिर्जना गर्दै कारागारभित्र अपराधको भिन्दै साम्राज्य खडा गरेको कारागार स्रोतको भनाइ छ । गिरीलाई प्रवेश गराउनुअघि मोरङ कारागारको अवस्था तनावपूर्ण बनेको थियो । कैदीबन्दी गिरीको विरोधमा उत्रिएका थिए । तर, सरकारकै सहयोगमा कारागार छिरेर आतंक मच्चाउन थालेसँगै गिरीविरुद्ध बोल्ने र उनको विरोध गर्ने आँट कसैले गर्न सकेनन् । त्यतिबेला उनलाई मोरङ ल्याउनकै लागि चौकीदार कात्तिक कामत र सिटी नाइके युवराज परियारसहितका कैदीलाई सिन्धुली कारागार सरुवा गरिएको थियो । त्यसअघि २०७८ असोज १८ गते गिरीको सहजताका लागि चौकीदार नवीन राईलाई झुम्का कारागार स्थानान्तरण गरेर किरण गुरुङलाई कामचलाउ चौकीदारको जिम्मेवारी दिइएको थियो । गिरीकै योजना र इशारामा कात्तिक २४ गते मोरङ कारागारमा झडप हुँदा गुरुङसहित ६ जना कैदीबन्दी घाइते भएका थिए । गिरीको मिटरब्याजको जालोमा परेका केही व्यापारीले असुरक्षाको कारण देखाउँदै विराटनगरसमेत छाडिसकेका छन् । अर्कोतर्फ गिरीले कारागारभित्र तीव्र आर्थिक शोषण मच्चाइरहेका छन् । घटनापछि उनको विपक्षमा रहेका गुरुङसहितका १४ जना कैदीबन्दीलाई झुम्का, झापा र इलाम कारागारमा स्थानान्तरण गरेर कात्तिक कामतलाई चौकीदारको जिम्मेवारी दिइएको थियो । गिरीकै पक्ष लागेर झडपको नेतृत्व गर्दै चौकीदारको जिम्मेवारी लिन सफल भएका कामत त्यसपछि भने गिरीको विपक्षमा उभिएका थिए । गिरीलाई मोरङ ल्याउन अवरोध खडा गरेपछि कामतसहितलाई स्थानान्तरण गरेर उनका लागि मोरङ कारागारमा सहज वातावरण बनाइएको थियो । कांग्रेसमा आवद्ध भएर राजनैतिक संरक्षणमा अपराधिक गतिविधि सञ्चालन गर्दै आएका गिरी विराटनगरकै बासिन्दा हुन् । उनलाई मोरङबाट सरुवा गरेर २०७४ साल चैत २३ गते काठमाडौंको डिल्ली बजार कारागार स्थानान्तरण गरिएको थियो । त्यसअघि मोरङ कारागारमै चौकीदार रहेका उनले कारागारभित्रबाटै गुन्डागर्दी, असुली र फिरौतीको धन्दा चलाउँदै यातना दिएर कैदीबन्दीमाथि चरम शोषण गरेको खुलेको थियो । सरुवा गरेर उनलाई डिल्ली बजार पुर्याएपछि भने मोरङ कारागार शान्त बन्यो । गिरीको सबै धन्दा बन्द हुँदा कैदीबन्दीले राहत महसुश गरेका थिए । पछि शेरबहादुर देउवा प्रधानमन्त्री र बालकृष्ण खाँण गृहमन्त्री बनेपछि कांग्रेस नेताकै दबाबमा उनले पुनः मोरङ आउने अवसर पाए । प्रचलित अभ्यास र नियम मिचेर उनलाई दोस्रोपटक २०७८ साल भदौ १७ गते डिल्ली बजारबाट मोरङ सरुवा गरिएको थियो । तर, सबैतिरबाट आलोचना हुँदा र कैदीबन्दी विरोधमा उत्रदा कात्तिक १६ गते विराटनगर ल्याइएका उनले सहज रूपमा मोरङ कारागारमा प्रवेश पाएनन् । त्यसपछि उनलाई सप्तरी कारागार लगिएको थियो । पछि अनुकूल वातावरण तयार पार्दै मोरङ ल्याएपछि गिरीले पुरानै धन्दा चलाउन थालेको उनीनिकट स्रोतले बतायो । स्रोतका अनुसार पछिल्लो समय गिरीले विराटनगरमा अपराधिक पृष्ठभूमिका युवाको सञ्जाल विस्तार गरी मिटरब्याजको धन्दासमेत चलाइरहेका छन् । सरकारले मिटरब्याजी गिरोहविरुद्ध कारबाही अघि बढाउन मिटरब्याजबाट पीडित बनेका नागरिकको निवेदनसमेत लिएको थियो । तर, मिटरब्याजको खतरनाक जालो विस्तार गरेर चौतर्फी असुली धन्दा चलाएका गिरीविरुद्ध कसैले पनि उजुरी दिने आँट गरेनन् । स्रोतका अनुसार गिरीका पालामा कारागारभित्र भएको मृत्युको घटनालाई समेत सामसुम पारेर मिलाउने गरिएको थियो गिरीको मिटरब्याजको जालोमा परेका केही व्यापारीले असुरक्षाको कारण देखाउँदै विराटनगरसमेत छाडिसकेका छन् । अर्कोतर्फ गिरीले कारागारभित्र तीव्र आर्थिक शोषण मच्चाइरहेका छन् । हामीसँग साप्ताहिक र मासिक रूपमा ठूलो रकम माग गरिन्छ । पैसा दिन नसक्दा कुटपिट गर्दै रातदिन यातना दिने काम हुन्छ,एक कैदीले भने,बोराभित्र हालेर कुटपिट गर्दै दिइने यातनाका कारण परिवारका सदस्यसँग पैसा मागेर बुझाउनुपर्ने हाम्रो बाध्यता छ । १ जनासँग मासिक ४ लाख रूपैयाँसम्म असुल्ने काम हुन्छ । कैदीबन्दीसँग असुल्न र उनीहरुलाई यातना दिन कारागारभित्र गिरीको ठूलो समूह परिचालित रहेको उनले बताए । गिरी र उनको समूहले दिने यातना सहनुको विकल्प छैन । त्यो समूहसँग कारागारभित्र हाम्रो केही लाग्दैन । अन्याय र अत्याचारविरुद्ध बोल्नसक्ने अवस्था छैन,उनले भने,जतिसक्दो चाँडो गिरीको स्थानान्तरण भए सबै कैदीबन्दीले राहतको श्वास फेर्न पाउने थिए । कारागारभित्र गिरीको आतंक शब्दमा वर्णन गरेर साध्य छैन । कानुनले सुधारगृह भनेर व्याख्या गरेको कारागार गिरीको नेतृत्वमा यातनागृह र असुलीस्थल बनिरहेको छ । गिरी आएमा आफूहरु असुरक्षित हुने,आर्थिक शोषणमा पर्ने र चरम यातना भोग्नुपर्ने भन्दै ९ सय जना कैदीबन्दीले उनलाई मोरङ ल्याउन नहुने मागसहितको निवेदन जिल्ला प्रशासन र कारागार व्यवस्थापन विभागमा दिएका थिए । तर,सुनुवाइ भएन । गिरीलाई मोरङ ल्याउँदा आफूहरु असुरक्षित हुने भन्दै अन्यत्र सरुवा गर्न कैदीबन्दीले मागसमेत गरेका थिए । ठूलो संख्याका कैदीबन्दी विरोधमा हुँदाहुँदै सरकारबाट संरक्षित अपराधी गिरीलाई ल्याएर मोरङ कारागार हुलिएको थियो । उनको नेतृत्वमा कारागारमा अनेक लफडा र विभिन्न तनाव उत्पन्न हुँदासमेत सरकार मौन बस्यो । स्रोतका अनुसार गिरीका पालामा कारागारभित्र भएको मृत्युको घटनालाई समेत सामसुम पारेर मिलाउने गरिएको थियो । २०७८ मंसिरयता मोरङ कारागारका ७ जना कैदीबन्दीको मृत्यु भइसकेको छ । उनकै समूहले दिएको यातनाका कारण कैदीबन्दीको मृत्यु भएको कारागार स्रोतले बतायो । मोरङ कारागार चौकीदारका लागि राम्रो आम्दानीको स्रोत मानिन्छ । कारागारभित्र दैनिक उपभोग्य वस्तु, टेलिफोन र क्यान्टिनमा अत्याधिक मूल्य तिर्नुपर्ने कैदीबन्दीको बाध्यता छ । त्यहाँको आम्दानीमा चौकीदारको हालीमुहाली हुन्छ । मुुलुकमा नयाँ सरकार बनेसँगै गिरीको मोरङ बसाइ छोटिएको छ । कारागारभित्रबाट चलिरहेको अपराधिक राजको अन्त्य हुने भएको छ । कारागार व्यवस्थापन विभागका एक अधिकारी गिरीले मोरङमा मच्चाइरहेको अपराधिक धन्दाका बारेमा सधैँ चर्चा हुने गरेको बताउँछन् । गिरीका लागि व्यक्तिगत हिसाबले मोरङ कारागार ठीक होला । तर,अन्य कैदीबन्दी गिरीकै कारण असुरक्षित बनिरहेका छन्,उनले भने,माथिल्ला र ठूलाबडासँग सेटिङमिलेपछि हामीले यसअघि केही गर्नसक्ने अवस्था भएन । अहिले पनि गृहमन्त्रीले चासो नदिएको भए उनको स्थानान्तरणको कुरै आउने थिएन । मोरङ कारागार चौकीदारका लागि राम्रो आम्दानीको स्रोत मानिन्छ । कारागारभित्र दैनिक उपभोग्य वस्तु, टेलिफोन र क्यान्टिनमा अत्याधिक मूल्य तिर्नुपर्ने कैदीबन्दीको बाध्यता छ । त्यहाँको आम्दानीमा चौकीदारको हालीमुहाली हुन्छ । ३ सय जना क्षमताको मोरङ कारागारमा सोमबारसम्ममा १ हजार ५० कैदीबन्दी छन् । जसमा ७ जना आश्रित बालबालिका र १ सय ३ जना महिला छन् ।"
ह्वाट्सएपमा म्यासेज पठाएर बैंक खाता ह्याक,"विराटनगर : के तपाईको ह्वाट्सएपमा कुनै म्यासेज अपरिचित नम्बरबाट आयो ? त्यस्तो म्यासेज नखोल्नु होला। म्यासेज आएको मोबाईलमा बैकिङ कारोबार रहेको छ भने तपाईंको बैंकको खाता ह्याक हुन सक्छ। विराटनगरमा अपरिचित नम्बरबाट आएको त्यस्तै म्यासेज खोलेर हेर्दा एकजना युवा व्यवसायीको १ लाख ४७ हजारभन्दा बढी रकम बैंकको खाताबाट गायव भएको छ। विराटनगर ६ स्थित जमाली प्रेस सञ्चालन गर्दे आएका नदिम दानिस जमालीको एनआईसी एसिया बैंकको खाताबाट दुई पटकमा १ लाख ४७ हजार रकम गायब भएको हो। कात्तिक २० गते बिहान १० बजे जमालीको ह्वाटसएप नम्बरमा एउटा म्यासेज आयो। पीडीएफ फाईलमा आएको म्यासेज प्रेस सञ्चालक भएकाले कुनै संस्थाको होला भन्दै खोले। जमालीका अनुसार अपरिचित नम्बरबाट आएको उक्त फाइल खोल्दा एउटा लिंक खुल्यो जमालीले भने, लिंकमा क्लिक गर्दा महिलाका नग्न तस्बिरहरू खुले। हतारहतार फाईलहरू डिलिट गरेँ तर एकैक्षणमा मोबाइलका सवै एप्सहरू आफैं चल्न थाले। लामो समय मोबाइल ह्याङ भयो। अफ गर्न खोजेँ भएन। फोन अन गर्दै अफिस गएँ। अफिस पुग्दा नपुग्दै खाताबाट ५० हजार रुपैयाँ निकालेको म्यासेज आयो । पैसा काटेको म्यासेज आएपछि उनी छाँगाबाट खसेजस्तै भए। खाताबाट पैसा निकालेको सन्देश आउनासाथ विराटनगरस्थित खाता भएको बैंकको शाखामा उनी पुगे। जमालीका अनुसार बैंकमा खाता चेक गर्न लगाउँदा फेरी ९७ हजार ५ सय १० रुपैयाँ प्रभु बैंकको कुनै व्यक्तिको नाममा जम्मा भएको देखियो। उनको रकम ह्याकरले दुई किस्तामा निकालेको देखिन्छ। पहिलो किस्तामा ५० हजार, दोश्रो किस्तामा ९७ हजार ५ सय १०। खाताबाटै पैसा हराएको विषयमा बैंकमा जानकारी गराउँदा समेत एनआइसी बैंक विराटनगर शाखाका कर्मचारीले वास्तै नगरेको उनले बताए। समस्या शाखा प्रमुखलाई सुनाउन खोज्दा पनि भेट्नै दिएनन्। उनले भने, बैंकका कर्मचारीले प्रहरीमा जान सुझाए। पटकपटक प्रहरीमा गएर अनुरोध गर्दासमेत प्रहरीले बेवास्ता गरेको अनुभव उनले सुनाए। काम गर्दैछौं ? विस्तारै हुन्छ भन्ने प्रहरीको जफावले आफु बिचल्लीमा परेको बताए। उनको खाताबाट कुनै व्यक्तिको नाममा रकम झिकिएको स्टेटमेन्टमा देखिएको छ। रकम झिकिएको सवै विवरणसहित प्रहरीमा जाँदा पनि न्याय नपाएको उनले बताए। पहिलोपटक प्रहरीमा जाँदा प्रमाण के छ भनिएको थियो। प्रमाणसहित जाँदा पनि प्रहरीले निरास बनाएर पठायो। जमालीले भने। प्रहरी प्रशासन र बैंकबाट तत्काल समस्या समाधान नहुने देखेपछि उनले काठमाडौंमा रहेका दाजु अबिद कामिल जमालीमार्फत् काठमाडौं उपत्यका अपराध अनुसन्धान कार्यालय मीनभवनमा पुगेर निवेदन दिएका छन्। निवेदन दिएको केही समयपछि ५० हजार रुपैयाँ फेरी जमालीको खातामा फिर्ता आएको उनले बताए ।"
दुर्घटनाग्रस्त यती एयरलाइन्स विमानको भ्वाइस र फ्लाइट डाटा रेकर्डर भेटियो,"पोखरा :आइतबार पोखरामा दुर्घटनामा परेको यती एयरलाइन्सको विमानको भ्वाइस रेकर्डर र फ्लाइट डाटा रेकर्डर भेटिएको छ। त्रिभुवन अन्तर्राष्ट्रिय विमान स्थलका महाप्रबन्धक प्रेमनाथ ठाकुरका अनुसार एयरलाइन्सको भ्वाइस रेकर्डर र फ्लाइट डाटा रेकर्डर भेटिएको हो। उनले भने,'भ्वाइस रेकर्डर फ्लाइट डाटा रेकर्डर दुवै फैला परिसकेको अवस्था छ। छानबिन कमिटीलाई ह्यान्ड ओभर गर्ने प्रोसेसमा छौं।' आइतबार बिहान काठमाडौंबाट पोखराका लागि उडेको यती एयरलाइन्सको विमान पोखरा विमानस्थल अवतरण नहुँदै सेती खोँचमा दुर्घटना भएको थियो। विमानमा चालक दलका ४ सदस्य र ६८ यात्रु सवार थिए। घटनास्थलबाट ६८जनाको शव भेटिएको छ भने ४ जनाको अवस्था अज्ञात छ। उनीहरुको खोजि कार्य जारी छ। फेला परेका ६८ शवमध्ये २६ जनाको पहिचान खुलेको पोखरा स्वास्थ्य विज्ञान प्रतिष्ठानले जनाएको छ।"
यति एयरलायन्सको विमान दुर्घटना : आफन्तलाई शव जिम्मा लगाइँदै,"पोखरा : पोखरामा यति एयरलायन्सको विमान दुर्घटनामा मृत्यु भएका व्यक्तिको शव आज आफन्तलाई जिम्मा लगाइने भएको छ । विमान दुर्घटनामा मृत्यु भएका व्यक्तिका पहिचान भएका शवहरू बिहान ९ बजेबाट आवश्यक प्रक्रिया पूरा गरी परिवारलाई बुझाइने कास्कीका सहायक प्रमुख जिल्ला अधिकारी अनिल शाहीले जानकारी दिए। दुर्घटना भएको जहाजमा नेपाली ५३, भारतीय ५, रूसी ४, कोरियाली २, आइरिस १, अस्ट्रेलियाली १, अर्जेन्टिनी १, फ्रान्सेली १ जना गरी ६८ जना यात्रु र ४ जना चालक दलका सदस्यसहित ७२ जना सवार थिए। नेपाली हवाई इतिहासमा यति धेरैजना दुर्घटनामा परी ज्यान गएको यो नै पहिलो आन्तरिक उडान हो। विमान अवतरणको तयारीमा रहँदासम्म सम्पर्कमै रहेको अवस्थामा सेतीमा दुर्घटनामा परेको पोखरा अन्तर्राष्ट्रिय विमानस्थलले जनाएको छ। चालक दलका चार सदस्यसहित ७२ जना सवार विमान पोखराको पुरानो विमानस्थलदेखि करिब २ सय मिटरभित्रै सेती नदीको गल्छीमा दुर्घटना भएको हो। शवको पहिचान नभएका, विदेशी नागरिक र काठमाडौंमा आफन्त भएका व्यक्तिको शव हेलिकप्टरमार्फत पठाउने तयारी गरिएको छ। दुर्घटनास्थलबाट ६८ जनाको शव निकाली पश्चिमाञ्चल क्षेत्रीय अस्पतालको शवगृहमा राखिएको कास्कीका प्रमुख जिल्ला अधिकारी टेकबहादुर केसीले जानकारी दिए। आइतबार राति स्थगित उद्धार गरिएको उद्दार कार्य आज बिहानैदेखि सुरु भएको छ। सेती खोंच गहिरो भएको हुँदा क्रेनसमेत लगाएर उद्धार गरिएको थियो। सेती २ सयदेखि साढे दुई सय मिटरसम्मको गहिराइ भएकाले निकै सकस भएको छ। भिरमा तीनजनाको शव अड्केको र रात परेकाले निकाल्न नसकिएको प्रहरी वरिष्ठ हवलदार श्याम श्रीवास्तावले बताए। हवाई सुरक्षामा कहिले जिम्मेवार बन्ने ? जसले कोपाइलट श्रीमानको मृत्युपछि सोही पेसा रोजेकी थिइन् जो अनुभवी थिए एटीआर७२, पहिलो दुर्घटना पोखरामा बस्नै लाग्दा खस्यो जहाज : ६९ को निधन, ३ को खोजी जारी"
नेवा महोत्सवमा पर्यटन हाट,"विराटनगर : नेवा भाषा तथा संस्कृतिको जगेर्णा र प्रर्वद्धन गर्ने उद्देश्यका साथ विराटनगरमा तेस्रो नेवा महोत्सव तथा पर्यटन हाट हुने भएको छ। माघ पहिलो साता विराटनगर१० बंगलामुखी मार्गस्थित झी पुचः सेवा भवनमा महोत्सव आयोजना हुन लागेको हो। विराटनगरमा बिहीबार पत्रकार सम्मेलन गर्दै आयोजकले माघ ६ र ७ गते महोत्सव आयोजनाको तयारी थालिएको जानकारी दिएको छ। आयोजकका अनुसार दुई दिने महोत्सवमा साँस्कृतिक कार्यक्रमका साथै विभिन्न नेवारी खानाका स्टल रहने छन्। महोत्सवमा प्रदेश १ का उत्पादित वस्तुहरूको प्रचार र बिक्रीका लागि पनि स्टलको व्यवस्थापन गरिने आयोजक झी पुचः का कार्यक्रम संयोजक भविशकुमार श्रेष्ठले जानकारी दिए। महोत्सवमा नेवारीसँगै अन्य जातजातिको पनि भाषा, संस्कृति झल्किने विभिन्न कार्यक्रम र खानाका परिकारहरूको स्टलको प्रबन्ध मिलाइएको उनले जानकारी दिए। महोत्सवमा यमरी, छोयला, तखा, नेवाः भ्वे, छुर्पी र अलैंचीलगायत प्रदेशभरिका विभिन्न उत्पादनको स्टल रहने छ, उनले भने, यसका साथै हस्तकलाका सामग्रीका लागि पनि स्टल राख्ने तयारी गरेका छौं। झी पुचः ले यसअघि २०६८ र २०७२ मा नेवाः महोत्सवको आयोजना गरेको थियो।"
"यति एयरलायन्सको विमान दुर्घटना, बिहानबाटै खोज तथा उद्धार सुरु","पोखरा : पोखरामा यति एयरलायन्सको विमान दुर्घटनामा मृत्यु भएकाको खोज तथा उद्धार सुरु गरिएको छ। आइतबार राति स्थगित उद्दार कार्य आज बिहानैदेखि सुरु गरिएको हो। खोजी कार्यमा नेपाल प्रहरी, सशस्त्र प्रहरी, नेपाली सेना र स्थानीय सक्रिय बनेका छन्। सेती खोंच गहिरो भएको हुँदा क्रेनसमेत लगाएर उद्धार गरिएको थियो। सेती २ सयदेखि साढे दुई सय मिटरसम्मको गहिराइ भएकाले निकै सकस भएको छ। भीरमा तीन जनाको शव अड्केको र रात परेकाले निकाल्न नसकिएको प्रहरी वरिष्ठ हवलदार श्याम श्रीवास्तावले जानकारी दिए। दुर्घटना भएको जहाजमा नेपाली ५३, भारतीय ५, रूसी ४, कोरियाली २, आइरिस १, अस्ट्रेलियाली १, अर्जेन्टिनी १, फ्रान्सेली १ जना गरी ६८ जना यात्रु र ४ जना चालक दलका सदस्यसहित ७२ जना सवार थिए। शवको पहिचान नभएका, विदेशी नागरिक र काठमाडौंमा आफन्त भएका व्यक्तिको शव हेलिकप्टरमार्फत पठाउने तयारी गरिएको छ। दुर्घटनास्थलबाट ६८ जनाको शव निकाली पश्चिमाञ्चल क्षेत्रीय अस्पतालको शवगृहमा राखिएको कास्कीका प्रमुख जिल्ला अधिकारी टेकबहादुर केसीले जानकारी दिए। बाँकीको खोजी गर्न थालिएको हो। विमान दुर्घटनामा मृत्यु भएका व्यक्तिका पहिचान भएका शवहरू आज आवश्यक प्रक्रिया पूरा गरी परिवारलाई बुझाउने तयारी छ। नेपाली हवाई इतिहासमा यति धेरैजना दुर्घटनामा परी ज्यान गएको यो नै पहिलो आन्तरिक उडान हो। विमान अवतरणको तयारीमा रहँदासम्म सम्पर्कमै रहेको अवस्थामा सेतीमा दुर्घटनामा परेको पोखरा अन्तर्राष्ट्रिय विमानस्थलले जनाएको छ। चालक दलका चार सदस्यसहित ७२ जना सवार विमान पोखराको पुरानो विमानस्थलदेखि करिब २ सय मिटरभित्रै सेती नदीको गल्छीमा दुर्घटना भएको हो। एटीआर७२, पहिलो दुर्घटना पोखरामा बस्नै लाग्दा खस्यो जहाज : ६९ को निधन, ३ को खोजी जारी यति एयरलायन्सको विमान दुर्घटना : आफन्तलाई शव जिम्मा लगाइँदै"
कालीगण्डकीको शिलाबाट अयोध्यामा रामको मूर्ति,"बेनी : हिन्दुहरूको धार्मिकस्थल भारतको अयोध्यामा निर्माण गर्न लागिएको राम मन्दिरमा म्याग्दीस्थित कालीगण्डकी नदी किनारको शिलाबाट बनेको मूर्ति राखिने भएको छ। मूर्ति बनाउन लैजान तयार पारिएको शिला उत्खनन्स्थलमा आइतबार क्षमापुजा गरिएको छ। बेनी नगरपालिका६ ठूलोपहिरोस्थित कालीगण्डकी नदी किनारमा गण्डकी प्रदेशका प्रमुख पृथ्वीमान गुरुङले बिहान १०ः२०को शुभसाइतमा धार्मिक बिधिअनुसार क्षमापुजा गरेका हुन्। क्षमापुजामा प्रतिनिधिसभा सदस्य तथा पूर्वउपप्रधानमन्त्री बिमलेन्द्र निधि, प्रतिनिधिसभा सदस्य खुमबहादुर गर्बुजा (खम्बिर), निवर्तमान मुख्यमन्त्री कृष्णचन्द्र नेपाली पोखरेल, बेनी नगरपालिकाका प्रमुख सुरत केसी, उपप्रमुख ज्योती लामिछाने, प्रमुख जिल्ला अधिकारी तुलसीराम पौडेल लगायत जनप्रतिनिधि, राजनीतिक दलका प्रतिनिधि, सुरक्षा अधिकारी र अगुवाहरूको उपस्थिति थियो। क्षमापूजापछि नगरप्रमुख केसीले प्रदेश प्रमुख गुरुङ र जनकपुरको जानकी मन्दिरका पिठाधिस राम तपश्वेर दासमार्फत् अयोध्याको राम मन्दिर निर्माण समितिका सचिव राजेन्द्रसिंह पंकजलाई शिलाको प्रतिक स्वरुप तीनवटा शालिग्राम हस्तान्तरण गरेका थिए। नेपाल सरकारको मन्त्रिपरिषद् बैठकको निर्णय अनुसार १८ र १६ मेट्रिकटन तौल भएका, सात फिट लम्बाइ, पाँच फिट चौडाइ र तीन दशमलव पाँच फिट मोटाइका दुईवटा शिलाको पहिचान, नापजाँचको काम सकिएपछि पठाउनुअघि क्षमापुजा गरिएको हो। नगरप्रमुख केसीले प्रदेश सरकारले सम्झौता गरेको कम्पनीको क्रेन आएपछि शिला उत्खनन् गरी टिपरमा राखेर बाजागाजा र पुजाआजा गरेर केहीदिनमै जनकपुर पठाइने जानकारी दिए। प्रतिनिधिसभा सदस्य निधिले सरकारी तवरमा विभिन्न चरण र प्रक्रिया पुरा गरेर कालीगण्डकीको शिला उपलब्ध गराउन लागिएको बताए। अयोध्या र जनकपुरको धार्मिक, सांस्कृतिक र आर्थिक सम्बन्धलाई यो शिलाले कालीगण्डकी र म्याग्दीसम्म विस्तार गर्छ, उनले भने शिला उत्खनन् भएको ठाउँ धार्मिक स्थलको रुपमा विकास हुने र कालीगण्डकीको महत्व झनै बढ्नेछ। बेनी नगरपालिका, गण्डकी प्रदेश सरकारले मधेश प्रदेश सरकारलाई हस्तान्तरण गर्ने र जनकपुरबाट नेपाल सरकारले भारत सहकारलाई हस्तान्तरण गरेपछि अयोध्या पठाइने प्रतिनिधिसभा सदस्य निधिले बताए। शालीग्राम पाइने कालीगण्डकी नदीले पवित्र बनेका शिला भगवानकै प्रतीक भएको राम मन्दिर निर्माण समितिका सचिव पंकजले बताए। यहाँबाट लैजाने शिलाबाट श्रीरामको मूर्ति बनाएर मन्दिरमा राख्छौं, उनले भने शालिग्राम पाइने कृष्णा गण्डकीको किनारका शिला देवताका अवतार हुन्। जनकपुर मन्दिरका पिठाधीस राम तपश्वेर दासले अयोध्यामा रामको मूर्ति बनाउन लगिने शिलासँगै जानकी मन्दिरमा सिताको मूर्ति बनाउन अर्को शिला पनि लगिने बताए। हिन्दु धर्मावलम्बीहरूको केन्द्र अयोध्यासँगको जनकपुरको धार्मिक र ऐतिहासिक सम्बन्ध छ, उनले भने यहाँको शिला लगेर मूर्ति बनाउँदा कालीगण्डकीको महत्व अझै उजागर हुन्छ र बढ्छ।"
"पोखरा विमान दुर्घटनाः ३८ शवको पहिचान खुल्यो, चारजना अझैं बेपत्ता",काठमाडौंः आइतबार दुर्घटनामा परेको यती एयरलायन्सको जहाजमा सवार यात्रुमध्ये ३८ जनाको शव पहिचान खुलेको छ । मृत्यु पुष्टि भएका ६८ जनामध्ये ३८ जनाको शव पहिचान भएको पश्चिमाञ्चल क्षेत्रीय अस्पताल पोखराले जनाएको छ। आफन्तहरु साक्षी बसेर शवको सनाखत गरिएको हो। चारजना अझै वेपत्ता छन् । उनीहरुको खोजी कार्य जारी छ। पहिचान खुलेका शव जिम्मा लगाउनका लागि आफन्तलाई बोलाइएको छ । बिहानैदेखि पोखराको मौसम प्रतिकूल भइरहेका कारण पनि उद्धारका कठिनाइ भएको छ । आइतबार बिहान काठमाडौंबाट पोखरा उडेको यती एयरलाइन्सको जहाज पोखरा विमानस्थल अवतरणका क्रममा सेती खोँचमा दुर्घटना भएको थियो । विमानमा चालक दलका ४ जना सदस्य र ६८ यात्रु सवार थिए । विमान दुर्घटनाको कारण खुलेको छैन। आजै विमानको 'ब्ल्याक बक्स' भेटिएको छ। दुर्घटनाको कारण पत्ता लगाउन ब्ल्याक बक्सले थप सहयोग गर्नेछ।
अधिकृत पोखरेलविरुद्ध अख्तियारको मुद्दा,"काठमाडौं : एक शाखा अधिकृतले जागिरे जीवनमा ३ करोड ३१ लाख ५५ हजार कमाए। जसमा १ करोड ६ लाख अकुत (अवैध) सम्पत्ति फेला परेको छ। राष्ट्रिय भूमि आयोग, ताहाचल, काठमाडौंका शाखा अधिकृत गणेशप्रसाद पोखरेलको स्रोत नखुलेको सम्पत्ति (अकुत) १ करोड ६ लाख ३३ हजार भेटिएको छ। उनी यातायात व्यवस्था कार्यालय सवारीचालक अनुमतिपत्र सुकेधारा चावहिलका तत्कालीन निमित्त कार्यालय प्रमुखसमेत भएका थिए। अख्तियार दुरुपयोग अनुसन्धान आयोगको अनुसन्धानमा २०४६ असार १ देखि २०७८ फागुन १५ सम्मको जाँच गर्दा ३ करोड ३१ लाख ५५ हजार ६२ आम्दानी गरेका देखिएको छ। उनले पारिश्रमिक बचत, विभिन्न भत्ता तथा पुरस्कार, घरजग्गा बिक्री, कर्मचारी संचय कोष, नागरिक लगानी कोषबाट लिएको कर्जा आय, घर बहाल आय, बीमा, विदेशबाट पठाएको रेमिट्यान्स, मोटरसाइकल बिक्री, सेयर बिक्रीबाट प्राप्त रकम र कृषि आयसमेत गरी यो आम्दानी गरेका थिए। ३२ वर्षे जागिर जीवनमा पोखरेलले घर निर्माण, जग्गा खरिद र रजिस्ट्रेसन दस्तुर, अध्ययन खर्च, कर्जाको साँवाब्याज भुक्तानी, घर बहाल कर, जग्गा बिक्री गर्दा तिरेको पुँजीगत लाभकर, बीमाको प्रिमियम भुक्तानीमा भएको खर्च, सामाजिक कार्यमा गरेको खर्च, मोटरसाइकल खरिद, सेयर खरिद तथा लगानी, सुन खरिदमा भएको खर्च र बैंक मौज्दातसमेत गरी जम्मा ४ करोड ३७ लाख ८८ हजार ४०२ खर्च तथा लगानी गरेको देखिन्छ। यसरी अकुत सम्पत्ति आर्जन गर्ने शाखा अधिकृत पोखरेलका पति पत्नीविरुद्ध नै अख्तियारले विशेष अदालतमा मुद्दा दायर गरेको छ। पोखरेलले स्रोत नखुलेको गैरकानुनी सम्पत्ति आर्जन गरी भ्रष्टाचार गरेको भन्ने उजुरीका आधारमा अख्तियारले अनुसन्धान गरेको थियो। पोखरेलविरुद्ध साविक भ्रष्टाचार निवारण ऐनवमोजिम गैरकानुनी रूपमा सम्पत्ति आर्जन गरेको प्रमाणित भएमा त्यसरी आर्जन गरेको सम्पत्तिको बिगोअनुसार २ वर्षसम्म कैद र बिगोबमोजिम जरिबाना गरी त्यसरी आर्जन गरेको गैरकानुनी सम्पत्तिसमेत जफतको माग दाबी गरिएको छ। अख्तियारले पत्नी बिमला न्यौपाने पोखरेललाई प्रतिवादी बनाइएको छ। पोखरेलले सार्वजनिक सेवाको पदमा रहेर आफ्नो पदको दुरुपयोग गरी भ्रष्टाचारजन्य कार्य गरी गैरकानुनी रूपमा आर्जन गरेको स्रोत नखुल्ने सम्पत्ति श्रीमती बिमला न्यौपानेको नाममा जग्गा खरिद, घर निर्माण, सेयर खरिद तथा बैंक खाताहरूमा रकम मौज्दातलगायतमा गरिएका खर्चमध्ये स्रोत पुष्टि हुन नसकेको लागत मूल्य बराबरको भागको स्रोत नखुलेको सम्पत्ति बिगो जफत गर्ने प्रयोजनार्थ मुद्दा दायर गरिएको छ। न्यौपाने पोखरेललाई प्रतिवादी कायम गरी स्रोत नखुलेको सम्पत्तिबाट बढेबढाइ निजको नाममा हाल कायम रहेको सम्पत्तिबाट बिगो जफत र जरिवाना असुल गरी पाउन मागदावी लिई विशेष अदालत, काठमाडौंमा आरोपपत्र दायर गरिएको अख्तियारका प्रवक्ता एवं सहसचिव श्यामप्रसाद भण्डारीले बताए। त्यस्तै, अख्तियारले सल्यानको कालीमाटी गाउँपालिका गाउँकार्यपालिकाको कार्यालयका तत्कालीन योजना अनुगमन तथा मूल्यांकन समितिका संयोजक एवं कालीमाटीका गापाका उपाध्यक्ष सनसिल्ता डिसी, तत्कालीन प्रमुख प्रशासकीय अधिकृत, इन्जिनियर, वडाध्यक्ष, उपभोक्ता समितिका अध्यक्षसमेत १० जना उपर गैरकानुनी लाभ तथा हानि पुर्याइ भ्रष्टाचार गरेको सम्बन्धी आरोपपत्र दायर गरेको छ। त्यस्तै, सबैला नपा नगर कार्यपालिकाको कार्यालय, धनुषाका तत्कालीन प्रमुख प्रशासकीय अधिकृत बालवीर ठाकुर, सबइन्जिनियर, निर्माण सेवाका प्रोप्राइटरसमेत ५ जना उपर गैरकानुनी लाभ तथा हानि पुर्याइ भ्रष्टाचारसम्बन्धी मुद्दा दायर गरिएको छ। शिक्षा विकास तथा समन्वय इकाइ, सुनसरीका तत्कालीन कार्यालय प्रमुख उपसचिव रमेशबहादुर दाहाल, प्रधानाध्यापक, सबइन्जिनियरसमेत ३ जना उपर गैरकानुनी लाभ तथा हानि पुर्याइ भ्रष्टाचार गरेको सम्बन्धी आरोपपत्र दायर गरिएको अख्यितारले जनाएको छ। वर्जु गाउँपालिका६ चिमडीस्थित श्री माध्यमिक विद्यालय, चिमडी सुनसरीका प्रधानाध्यापकराम विलास यादव, शिक्षा विकास तथा समन्वय इकाइ, सुनसरीका तत्कालीन सवइन्जिनियर निरजकुमार झा र शिक्षा विकास तथा समन्वय इकाइ, सुनसरीका तत्कालीन प्रमुख दाहालले प्रदेश १ सामाजिक विकास मन्त्रालयबाट शिक्षा विकास तथा समन्वय इकाइ, इनरूवा, सुनसरीमार्फत् गरेको सम्झौताविपरीत गलत मनसायले शौचालय निर्माण कार्यको निर्धारित सर्त तथा मापदण्डविपरीत निर्माण कार्य गर्ने गराउने, लागत अनुमान र सम्झौताविपरीत कार्य गरी गराइ वास्तविक कार्यभन्दा बढी रकमको कार्य सम्पन्न मूल्यांकन प्रतिवेदन तयार गरी सरकारी रकम भ्रष्टाचार गरेको पुष्टि हुन आएको पछि उनीहरूविरुद्ध मुद्दा दायर भएको हो।"
गुण्डुमा एक पुरुष मृत फेला,भक्तपुर : भक्तपुरको सूर्यविनायक नगरपालिकामा सोमबार एकजना पुरुष मृत अवस्थामा भेटिएका छन्। गुण्डुस्थित बाटोनजिक कुलोमा सूर्यविनायक नगरपालिका४ दधिकोटका वर्ष ५३ को झलकबहादुर थापाको लास भेटिएको प्रहरीले जनाएको छ । घटनाबारे बुझ्न भक्तपुर प्रहरी बृत जगातीबाट प्रहरी निरीक्षक सूर्यबहादुर शाहीको टोली खटिएको भक्तपुर प्रहरी परिसरका प्रमुख एसपी प्रजित केसीले जानकारी दिए । मृतकका छोरा विशाल थापाले आइतबार दिउँसो तीन बजे बुबा घरबाट हिँडेको बताएको प्रहरीले जनाएको छ। मृतकको लागि पोष्ट मार्टमका लागि केएमसी अस्पताल दुवाकोट भक्तपुरमा लगिएको छ।
"दिपायल विमानस्थल :स्तरोन्नति भयो, जहाज आउँदैन","डोटी : सुदूरपश्चिम प्रदेशको पहाडी जिल्लामध्येको सबैभन्दा पुरानो दिपायल विमानस्थल स्तरोन्नति भइ कालोपत्रे भएको दुई वर्ष बितिसक्दा पनि नियमित रुपमा उडान भइरहेको छैन। दिपायल विमानस्थलको स्तरोन्नति गर्ने कार्यका लागि नेपाल नागरिक उड्डयन प्राधिकरण र सपना ग्याल्भा जेभी कन्स्ट्रक्सनबीच २०७३ सालमा चार सय ९० मिटर लम्बाईको धावनमार्ग निमार्ण र कालोपत्रे सहितको लागि ६ करोड ८० लाख कबुल अङ्कसहितको ठेक्का सम्झौता भएको थियो । सम्झौता अनुसार २०७६ साल असार मसान्तभित्र काम सम्पन्न गर्नुपर्ने भएपनि एक वर्ष म्याद थप भई २०७७ सालमा काम सम्पन्न भएको थियो । स्तरोन्नतिको काम सम्पन्न भइ २०७७ साल असोज १७ गते समिट एयरलाइन्सले उडान परीक्षण गरेको थियो । उडान परीक्षणपछि केही समय समिट एयरले निरन्तरता दिएको थियो । समिट एयरले निरन्तरता दिन नसकेपछि नेपाल एयरलाइन्सले जहाज उडान सुरु गर्यो । सुरुमा हप्तामा दुई पटक उडान गर्ने निर्णय गरेको एयरलाइन्सले कहिले कोभिड, कहिले यात्रु छैन भन्दै आलटाल गर्दै आफू अनुकूल महिनामा २ पटक १ पटक जहाज उडाउँदै थियो तर, पछिल्लो समयमा पाँच महिनायता उडान पूर्ण रूपमा बन्द भएको छ । पाँच महिना भयो विमान नआएको दिपायल विमानस्थलमा अहिले जहाज नआएको पाँच महिना भएको छ । धनगढीदेखि दिपायलको अन्तिम उडान २०७९ साल भाद्र ६ गते भएको थियो त्यस पश्चात् हालसम्म उडान पूर्णरूपमा बन्द भएको डोटी नागरिक उड्डयन कार्यालय दिपायलले जानकारी दिएको छ । विमानस्थलको स्तरोन्नति भएको केही समय सम्म हप्ता र महिनामा कहिलेकाहीँ जहाज आउँथ्यो अहिले त त्यो पति पूर्ण रूपमा बन्द भएको स्थानीय कर्ण रावलले बताए । उनले भने,दिपायल विमानस्थल सञ्चालन भइसकेपछि बीचमा लामो समय सम्म बन्द हुँदा गौचरणमा परिणत भएको थियो त्यसपछि बीचमा स्तरोन्नति हुँदा अब नियमित सञ्चालन हुन्छ भन्ने लागेको थियो अझ बन्द भइसक्यो । फेरी यस्तै अवस्था हो भने पुनः गौचरणमा परिणत नहोला भन्न सकिदैन । नेपाल एयरलाइन्सले विमान अभावका कारण डोटी उडान भर्न नसकेको नेपाल बायु सेवा निगम धनगढीका स्टेसन इन्चार्ज विमल विक्रम शाहीले बताए । उनले भने,केन्द्रले विमान पठाउँदैन,विमान २ वटा मात्र छ कहिले काहीँ बिग्रिन्छ,नेपालगञ्जसम्म मात्र आउँछ यता सुदूरपश्चिम पटाउँदैन । स्टेसन इन्चार्ज शाहीलाई समेत अब सुदूरपश्चिममा नेपाल एयरलाइन्सको विमान आउँछ वा आउँदैन भनेर कुनै जानकारी छैन । १८ सिट भएको नेपाल एयरलाइन्सको विमानले हप्ताको दुई दिन धनगढीबाट डोटी,अछाम,बाजुरा र बझाङमा उडान भर्दै आएको थियो । बन्द विमानस्थलमा नयाँ संरचना बन्दै दिपायल विमानस्थलमा लामो समयदेखि जहाज नआए पनि नयाँ भौतिक संरचना निमार्ण कार्यले निरन्तरता पाएको छ । डोटी विमानस्थल आयोजनाअन्तरगत विमानस्थलको टर्मिनल भवन र टावर निमार्ण कार्य सुरु भएको डोटी नागरिक उड्डयन कार्यालय दिपायलका पूर्व प्रमुख विजय पटेलले बताए । टर्मिनल भवन र टावर निमार्ण गर्न ५ करोड ९ लाखको लागतमा २०७९ असार बाट कार्य प्रारम्भ भई २०८० मङ्सिरमा सम्पन्न गर्ने गरी टीडीआर कस्ट्रक्सन निमार्ण कम्पनी धनगढीसँग सम्झौता भई निमार्ण कार्य सुरु भएको समेत पटेलले जानकारी दिए । डोटी नागरिक उड्डयन कार्यालय दिपायलका पूर्व प्रमुख विजय पटेल पुस ४ गते अछाम जिल्ला सरुवा भएर गइसकेपछि कार्यालय प्रमुखको जिम्मेवार हाल सम्म कसैलाई तोकेको छैन ।"
सगरमाथा क्षेत्रका ९० प्रतिशतभन्दा बढी होटल बन्द,"सोलुखुम्बु: विश्वको प्रमुख पर्यटकीय गन्तव्य सोलुखुम्बुको खुम्बु क्षेत्रका अधिकांश होटल बन्द भएका छन्। चिसो बढेसँगे सगरमाथा क्षेत्रको करिब ९० प्रतिशतभन्दा बढी होटल बन्द भएको सगरमाथा राष्ट्रिय निकुञ्जको कार्यालय नाम्चेले जनाएको छ। सिजनमा पर्यटकले खचाखच भरिने सगरमाथा क्षेत्रका अधिकांश होटल यतिखेर बन्द छन् भने होटल सञ्चालक जाडो छल्न अन्यत्र गएको निकुञ्जका प्रमुख संरक्षण अधिकृत भूमिराज उपाध्यायले जानकारी दिए। होटल, पसल बन्द भएसँगै खुम्बु क्षेत्र सुनसान नै बनेको उनले बताए। पर्यटकीय सिजनमा भरिभराउ विमानस्थल, होटल, लज, क्याम्पिङ साइट, चौतारा, बाटोघाटो तथा दृश्यावलोकन गर्ने स्थल चिसो अधिक बढेसँगै सुनसान बनेका हुन्। पर्यटनको मध्य सिजनमा एकैपटक धेरै पर्यटकको आगमन हुँदा सेवा दिन समेत धौ धौ परेका होटल व्यवसायी यतिखेर घुमफिरमा निस्किएका छन्। पर्यटन मार्गमा पर्ने लुक्ला, जोरसल्ले, फाक्दिङ, नाम्चे, खुम्जुङ, तेङ्बोचेलगायतका स्थानका अधिकांश होटल व्यवसायी चिसो छल्न काठमाडौंलगायतका शहर गएका छन् भने कतिपय भ्रमण र तीर्थयात्रामा निस्किएका छन्। धेरै व्यवसायी लुम्बिनी, पोखरा, भारतका विभिन्न स्थानको भ्रमणमा गएको नाम्चेका पर्यटन व्यवसायी लामाकाजी शेर्पाले बताए । सिजनमा व्यस्त हुने निकुञ्ज कार्यलय समेत अहिले फुर्सदिलो बनेको सगरमाथा राष्ट्रिय निकुञ्जको कार्यालय मन्जो चेकपेष्टले जनाएको छ। यस क्षेत्रका नागरिकको मुख्य आम्दानीको स्रोत नै पर्यटन भएकाले सिजन सकिएसँगै उनीहरु फुर्सदिला बनेका हुन्। सिजनमा कडा मेहनत गर्ने र अफसिजनमा रमाइलो, घुमफिर,भ्रमण लगायतका कार्यमा समय बिताउनु यहाँका नागरिकहरुको विशेषता जस्तै बनेको छ। चिसो क्रमिक रुपले बढेसँगै सगरमाथा क्षेत्रमा कर्मचारी तथा सुरक्षाकर्मी बाहेक अन्य नागरिकहरु देखिन छोडेका छन्। नाम्चे क्षेत्रको तापक्रम अहिले माईनस १० डिग्री भन्दा तल झरेको छ । सगरमाथाको प्रवेशद्वार भनेर चिनिने नाम्चे, त्यसैगरी गोक्यो, चोला पास, कालापत्थर, एभरेष्ट बेस क्याम्पलगायतमा अहिले पर्यटकको चहलपहल अत्यन्तै कम छ।"
पोखरा विमान दुर्घटना : पोस्टमार्टमपछि मात्रै शव काठमाडौं पठाइने,"पोखरा:आइतबार पोखरामा यती एयरलाइन्सको विमान दुर्घटनामा निधन भएकाहरुको शव पोस्टमार्टमपछि मात्रै काठमाडौं पठाइने भएको छ। पोस्टमार्टमका लागि काठमाडौंबाट फरेन्सीक विज्ञ पोखरा आउँदैछन्। आजै दुर्घटनाग्रस्त विमानको 'ब्ल्याक बक्स' भेटिएको छ।विमान दुर्घटनाको कारण पत्ता लगाउन बल्याक बक्सले थप सहयोग गर्नेछ। पोखरा स्वास्थ्य विज्ञान प्रतिष्ठानका निर्देशक डाभरत खत्रीले पोस्टमार्टमका लागि काठमाडौंबाट फरेन्सी एक्सपर्टको टोली झिकाइएको र पहिचान खुलेपछि मात्रै शव काठमाडौं पठाइने जानकारी दिए। उनले भने,'शव पहिचानका लागि काठमाडौंबाट फरेन्सीक विज्ञ आउँदै हुनुहुन्छ। उहाँहरुले पहिचान गरे लगत्तै शव आफन्तको जिम्मा लगाउँछौं।' उनका अनुसार काठमाडौंमा आफन्त भएकाको शव उतै पठाउने तयारी छ। दुर्घटनामा मृत्यु भएका व्यक्तिको पहिचान भएका शवहरु आवश्यक प्रक्रिया पूरा गरी सम्बन्धित परिवारलाई जिम्मा लगाइएको पोखरा स्वास्थ्य विज्ञान प्रतिष्ठानले जनाएको छ। विमानमा सवार ७२ जनामध्ये ६८ जनाको शव फेला परेको छ। तीमध्ये २८ शवको पहिचान खुलेको छ। ४ जनाको अवस्था अझैं अज्ञात छ। आइतबार बिहान काठमाडौंबाट पोखराका लागि उडेको यती एयरलाइन्सको विमान पोखरा विमानस्थल अवतरण नहुँदै सेती खोँचमा दुर्घटना भएको थियो।"
स्नातकोत्तर तह चौथो सेमेष्टरको आजको परीक्षा नरोकिने,काठमाडौं : त्रिभुवन विश्वविद्यालय (त्रिवि)ले चालू परीक्षा नरोकिने जनाएको छ। पोखरामा भएको हवाई दुर्घटनामा सरकारले आज शोक बिदा दिएपनि त्रिविको परीक्षा नरोकिने जनाएको छ । त्रिविको मानविकि तथा समाजशास्त्र सङ्कायका डिन प्राडा कुसुम शाक्यले मानविकि सङ्कायले सञ्चालन गरेको आजको परीक्षा नरोकिने जानकारी दिइन्। उनका अनुसार मानविकि सङ्कायद्वारा प्रकाशित गरिएको परीक्षा तालिका अनुसार नै स्नातकोत्तर तह चौथो सेमेष्टरको परीक्षा सञ्चालन हुनेछ।
"ठेकेदार सम्पर्कमा, अस्पताल निर्माणले लियो गति","विराटनगर : ठेकेदार बेपत्ता हुँदा अलपत्र परेको विराटनगरस्थित कोशी अस्पताल निर्माण कार्य पुनः सुरु भएको छ। विगत ५ महिनादेखि अलपत्र परेको अस्पतालको सर्जिकल ब्लक निर्माण कार्य सोमबारदेखि पुनः सुरु भएको हो। संघीय आयोजना कार्यान्वयन इकाइको पत्राचारपछि सम्पर्कमा आएका रमण र भूमि कन्स्ट्रक्सनले अस्पतालको निर्माण कार्य अघि बढाएका हुन्। यसअघि कोशी अस्पतालभित्र ६ तले संरचनासहितको सर्जिकल ब्लक निर्माणको ठेक्का रमनभूमिबीआईपीएल जेभीलाई दिइएको थियो। तर, संघीय आयोजना कार्यान्वयन इकाइले ६ पटक पत्राचार गर्दापनि बीआईपीएल सम्पर्कमा नआएपछि बाँकी रहेका दुई निर्माण कम्पनीले काम अघि बढाएका हुन्। सम्झौता मितिमै निर्माण सम्पन्न गर्ने योजनाका साथ काम सुरु गरिएको संघीय आयोजना कार्यान्वयन इकाईका इन्जिनियर अशोक कुमार रामले अन्नपूर्णलाई बताए। निर्माण कम्पनीलाई सम्पर्कमा आउन हामीले गत साउनदेखि मंसिरसम्म कुल ६ पटक पत्राचार गरेका थियौं। अन्तिममा धरौटी जफत गर्ने तयारी गरेपछि रमण र भूमि कन्स्ट्रक्सन सम्पर्कमा आएका हुन्, उनले भने, अब यी दुई निर्माण कम्पनीले नै काम सुरु गरेका छन्। आइतबार चाडपर्व भएकाले काम सुरु गर्न सकिएन। आजदेखि काम सुरु हुँदैछ। निर्माण अधुरै छाडेर ठेकेदार बेपत्ता भएपछि संघीय आयोजना कार्यान्वयन इकाईले २०७९ साउन २६ गते पहिलोपटक निर्माण कम्पनीलाई काम ढिला गर्नुको जवाफ माग गर्दै पत्र काटेको थियो। कुनै जवाफ नआएपछि भदौ १५ मा दोस्रोपटक पत्र काटेर इकाईले काम सुचारु हुन नसक्नुको स्पष्टीकरण माग गरेको थियो। स्पष्टीकरण मागेपछि बल्ल सम्पर्कमा आएको निर्माण कम्पनीले भदौ अन्तिमदेखि असोज २५ गतेसम्म काम पनि गरेको थियो। तर, त्यसपछि पुनः सम्पर्कविहीन भएको निर्माण कम्पनीलाई कात्तिक ४, १८, २७ र मंसिर १ मा समेत गरी जम्मा ६ पटक पत्र काटेर सार्वजनिक सूचना नै निकालेपछि मंसिर मसान्तमा बल्ल सम्पर्कमा आएको हो। सरकारी कार्यादेशको उल्लंघन भएको भन्दै ७ दिनभित्र लिखित स्पष्टीकरण पेश गर्नु भनी सूचना निकालिएपछि बेपत्ता भएका ३ मध्ये दुई निर्माण कम्पनी सम्पर्र्कमा आएको संघीय आयोजना कार्यान्वयन इकाइले जनाएको छ। इकाइका अनुसार अब ती दुई कम्पनीले नै निर्माण प्रक्रिया अघि बढाएका हुन्। कुल ३३ करोड २२ लाख ४८ हजार ९ सय ११ रुपैयाँमा ठेक्का लागेको अस्पतालको आकस्मिक कक्ष छेउको सर्जिकल ब्लक २०८० पौष २२ गतेभित्र सम्पन्न गरिसक्नुपर्ने थियो। तर, ठेकेदार बेपत्ता भएर काम अड्किएपछि अब त्यसमा थप केही ढिलाई हुने भएको छ। यद्यपि, जतिसक्दो चाँडो निर्माण सम्पन्न गर्ने गरी काम सुरु गर्न निर्देशन गरिसकिएको आयोजना कार्यान्वयन इकाइले जनाएको छ। निमार्णाधीन सर्जिकल ब्लक डाक्टर तथा अस्पतालका कर्मचारीहरूका लागि अण्डरग्राउण्ड पार्किङको सुविधासहितको हुने बताइएको छ। हाल, यहाँ बेसमेन्ट र सेरवालको काम सम्पन्न भइसकेको छ। त्यसबापत निर्माण कम्पनीले ५ करोड ६९ लाख ४४ हजार रुपैयाँ भुक्तानी पनि लगिसकेको छ। निमार्णाधीन भवनको पहिलो, दोश्रो र तेस्रो तल्लामा आईसीयू, सर्जिकल युनिट, कार्डियो, न्यूरो र नेफ्रोलोजीका विभागहरू रहने कोशी अस्पतालले जनाएको छ। अस्पतालका अनुसार चौथो तल्ला भने भावी योजनाका लागि रिक्त छोडिने छ। ६ तल्ले संरचनासहित निर्माण हुन लागेको अस्पतालको सर्जिकल ब्लकमा भने हाल प्रारम्भिक चरणमा ४ तल्लाको ठेक्का मात्र लगाइएको छ। कहिले बन्छ ५०० शय्याको ब्लक ? कोशी अस्पतालभित्र ओपीडी छेउमै १० तले संरचनासहितको ५ सय शय्याको मेडिकल ब्लक निर्माणको काम पनि सुरु भएको छ। पुस अन्तिम सातादेखि मेडिकल ब्लक निमार्णको काम सुरु भएको हो। कुल २ अर्ब १७ करोड ६६ लाख २० हजार २८३ रुपैयाँको लागतमा भवन निर्माणको काम अघि बढाइएको संघीय आयोजना कार्यान्वयन इकाईले जनाएको छ। इकाईका अनुसार २०७९ पौष १३ गतेको सम्झौता अनुसार काठमाडौंको केसी कन्स्ट्रक्सन फर्मले भवन निर्माणको ठेक्का लिएको छ। २०८२ पौष १२ गतेभित्र निर्माण कार्य सम्पन्न गरिसक्नुपर्ने सम्झौता छ। कुल २९ हजार ६१० स्क्वायर मिटर अर्थात् ५८ रोपनी क्षेत्रफलमा निर्माण हुन गइरहेको अस्पतालको मेडिकल ब्लक बहुविशिष्टिकृत प्रकृतिको हुने बताइएको छ। नयाँ निर्माण हुने मेडिकल भवनबाट एक्सरे, सिटी स्क्यान, एमआरआई, प्याथोलोजी, पेडियाट्रिक, अर्थोपेडिक, साईक्याट्रिक, डर्माटोलोजी, एसआईसीयू, सीआईभीएस्, यूरो तथा ग्यास्ट्रो, न्यूरो सर्जरी र फार्मेसीलगायतका सेवाहरू प्रवाह हुनेछन्। अहिलेका पुराना संरचनालाई हटाएर नयाँ र अत्याधुनिक पूर्वाधारसहित ३ सय ५० श्ययाको कोशी अस्पताललाई ५ सय श्ययामा रूपान्तरण गर्ने योजनाअनुरुप सरकारले अस्पताल विस्तारको कार्र्य अघि बढाएको जनाइएको छ। सरकारी अस्पतालको गुम्दै गएको साख पनि यही अस्पतालले फर्काउने विश्वास लिइएको कोशी अस्पतालका मेडिकल सुपरिटेन्डेन्ट डा लक्ष्मीनारायण यादव बताउँछन्। अस्पतालको सर्जिकल र मेडिकल दुवै ब्लक निर्माण भई सञ्चालनमा आएपछि यसले बिरामीहरूको उपचारमा सहजता थप्ने उनको विश्वास छ। निर्माण कार्य सुरु भएको ५ सय बेडको मेडिकल ब्लकमा बिशिष्टीकृत स्वास्थ्य सेवासहित अन्य विभिन्न सुविधाहरू रहने बताइएको छ। भवनमा १० हजार लिटर क्षमताको वाटर ट्रिटमेन्ट प्लान्ट, वेष्ट म्यानेजमेन्ट सिस्टम, फायर फाईटिङ सिस्टम, सेन्ट्रल एसी, इर्मेजेन्सी ब्याकअप, सीसीटीभी क्यामेरा र सञ्चारका लागि साउण्ड सिस्टमलगायतका सुविधाहरू रहने स्वीकृत योजनामा उल्लेख छ। योजनाअनुसार अस्पतालसम्मको पहुँचका लागि फुटपाथ र डेनसहितको कालोपत्रे सडक पनि निर्माण गरिनेछ। अस्पतालबाट सवै किसिमका विशेषज्ञ सेवा प्रवाह गर्न कोशीले अहिलेको २४९ जनाको स्वीकृत दरबन्दीलाईसमेत बढाएर १ हजार २ सय पुर्याउने योजना अघि सारेको छ।"
विमान दुर्घटना जाँच आयोगले काम सुरु गर्यो,"काठमाडौं :पोखरामा आइतबार बिहान भएको यती एयरलाइन्सको विमान दुर्घटनाको सत्यतथ्य पत्ता लगाउन गठित विमान दुर्घटना जाँच आयोगले काम सुरु गरेको छ । दुर्घटना जाँच आयोगले आजदेखि काम सुरु गरेको नेपाल नागरिक उड्डयन प्राधिकरण (क्यान)का प्रवक्ता जगन्नाथ निरौलाले जानकारी दिए । उनका अनुसार विमानको ब्ल्याक बक्सआज बिहान भेटिएको छ । ब्ल्याक बक्स आयोगलाई बुझाइसकिएको छ । ब्ल्याक बक्स विमान दुर्घटनाका कारण पत्ता लगाउन महत्वपूर्ण मानिन्छ । ब्ल्याक बक्समा फ्लाइट राडर रेकर्डर ककपिट भ्वाइ रेकर्डहुन्छ । सरकारले आइतबार दुर्घटनामा परेको यती एयरलाइन्सको विमानको दुर्घटनाको सत्यतथ्य पत्ता लगाउन पाँच सदस्यीय जाँच आयोग गठन गरेको थियो । आयोगको संयोजकमा पूर्वसचिव नागेन्द्र घिमिरे छन्। साथै सदस्यमा हवाई विज्ञद्वय दीपकप्रकाश बास्तोला (अवकाशप्राप्त उपरथी) र सुनिल थापा (अवकाशप्राप्त क्याप्टेन) तथा हवाई मर्मत इञ्जिनियर एकराजजङ्ग थापा छन्। आयोगको सदस्यसचिवमा संस्कृति,पर्यटन तथा नागरिक उड्डयन मन्त्रालयका सहसचिव बुद्धिसागर लामिछाने छन्। दुर्घटनाका कारण पहिचान गर्न र आगामी दिनमा त्यस्ता दुर्घटना दोहोरिन नदिनका लागि अपनाउनुपर्ने सुझावसहितको प्रतिवेदन दिन आयोग गठन गरिएको हो । आयोगलाई ४५ दिनको समयावधि तोकिएको छ । आयोगले दुर्घटनाका कारण पहिचान गर्नुका साथै आगामी दिनमा त्यस्ता दुर्घटना हुन नदिनका लागि गर्नुपर्ने कार्यका लागि सुझावसहितको प्रतिवेदन पेस गर्ने जिम्मेवारी दिइएको छ । गैरसैनिक हवाई उडान दुर्घटना जाँच नियमावली,२०७१ बमोजिम दुर्घटना जाँच आयोग गठन गरिएको हो । रासस"
"दुर्घटनाग्रस्त विमानको पार्टपूर्जा संकलन गरिँदै, उद्दार कार्य जारी","पोखरा : आइतबार दुर्घटनामा परेको यती एयरलायन्सको विमानको पार्टपूर्जा संकलन कार्य भइरहेको छ। उद्दारमा खटिएकाहरुबाट विमानको पार्टपूर्जा संकलन भइरहेको घटनास्थलमा रहेका अन्नपूर्ण पोस्ट्का पोखरा संवाददाता कृष्णमणि बरालले जानकारी दिएका छन्। उद्दारमा नेपाली सेना,नेपाल प्रहरी,स्थानीयबासी खटिएका छन्। उनका अनुसार ४ जनाको अवस्था अझैं अज्ञात रहेको र उनीहरुको खोजिकार्य जारी छ। विमानमा सवारमध्ये ६८ जनाको शव फेला परेको छ। अस्पताल ल्याइ पुर्याइएका ६८ शवमध्ये २६ शवको पहिचान खुलेको पोखरा स्वास्थ्य विज्ञान प्रतिष्ठानले जानकारी दिएको छ। पहिचान खुलेका शव जिम्मा लगाउनका लागि आफन्तलाई बोलाइएको अस्पतालले जनाएको छ। आइतबार बिहान काठमाडौंबाट पोखरा उडेको यती एयरलाइन्सको जहाज पोखरा विमानस्थल अवतरणका क्रममा सेती खोँचमा दुर्घटना भएको थियो। विमानमा चालक दलका ४ जना सदस्य र ६८ यात्रु गरी ७२ जना सवार थिए। दुर्घटनामा ५३ नेपाली र १५ जना विदेशी नागरिकले ज्यान गुमाएका छन्।"
इन्टरनेट कार्यालयको कर्मचारी भन्दै चोरी गर्ने पक्राउ,"भक्तपुर: भक्तपुरमा इन्टरनेट कार्यालयको कर्मचारी भन्दै चोरी गर्ने पक्राउ परेका छन्। इन्टरनेट कार्यालयको मान्छे भन्दै घरभित्र पसेर चोरी गर्नेलाई प्रहरीले पक्राउ गरेको छ। काठमाडौंको नागार्जुन नगरपालिका ८ भीमढुंगा बस्ने वर्ष ३२ का विष्णुप्रसाद जोशी पक्राउ परेको भक्तपुर प्रहरी परिसरले जनाएको छ। टिभी र नेटवर्कको सर्भिस दिने ग्राहक वितरण केन्द्रबाट उनले ६ लाख बराबरको हुवाई स्वीच एक थान, दुई लाख बराबरको एसएफपी कनेक्टर १६ थान र १० हजार बराबरको प्याचकार्ड चोरी गरेको परिसरका प्रमुख एसपी प्रजित केसीले बताए। उनलाई डेरा गरी बस्ने भक्तपुरको मध्यपुर थिमि नगरपालिका वडा नं ३ गठ्ठाघर चोकबाट पक्राउ गरेको प्रहरीले जनाएको छ।"
परिवार भेटेर कार्यालय फर्किएका कृषिप्रसार अधिकृत बाटैमा अस्ताए,"बेनी: पोखरामा आइतबार भएको यती एयरलाइन्सको विमान दुर्घटनामा परि ज्यान गुमाएका मोहनप्रकाश श्रेष्ठ (प्रकाश) कृषि ज्ञान केन्द्र म्याग्दीका कृषि प्रसार अधिकृत हुन्। कृषि ज्ञान केन्द्र म्याग्दीका प्रमुख किरण सिग्देलका अनुसार ३४ वर्षीय श्रेष्ठ परिवार भेटेर कार्यालय फर्कदै थिए। सोमबार बिहान श्रेष्ठको शवको पहिचान भएको सिग्देलले बताए। यात्रुको विवरण र सम्पर्क नम्बर मिलेको थियो, उनले भने साथमा रहेका कागजात र शवको पहिचान भएको छ। पश्चिमाञ्चल क्षेत्रीय अस्पतालमा रहेको शव परीक्षणको पर्खाइमा छौँ। नवलपुर स्थायी ठेगाना भएका श्रेष्ठ गत असोजमा सरुवा भएर म्याग्दी आएका थिए। ०७४ मा निजामती सेवामा प्रवेश गरेका श्रेष्ठ म्याग्दी आउनुअघि नवलपुरमा कार्यरत थिए। परिवारका सदस्य र साथीभाइले श्रेष्ठलाई प्रकाश भनेर चिन्दथे। उनले प्रकाश श्रेष्ठको नाममा जहाजको टिकट काटेका थिए। काठमाडौंमा बस्दै आएका परिवारका सदस्यलाई भेट्न श्रेष्ठ बिहीबार बिदा लिएर बेनीबाट गएका थिए। लगातार बिदा परेकाले घरपरिवारलाई भेट्न काठमाडौ जानुभएको थियो, सिग्देलले भने फर्केपछि अनुदानका लागि परेका आवेदनको फिल्ड भेरिफिकेसनमा जाने कार्यक्रम बनाएका थियौँ। दुर्घटनामा परेको खबर पाएपछि कार्यालयका स्टाफ पोखरामा आएका छौँ। श्रेष्ठकी श्रीमति, ११ महिनाको छोरा, बुवा र आमा छन्। कृषि ज्ञान केन्द्रका प्राविधिक श्यामसुन्दर कुर्मीले असल राष्ट्रसेवक गुमाउनुपर्दा दुखित र स्तब्ध बनेको बताए। श्रेष्ठलाई उनका सहकर्मी मिलनसार, सहयोगी र इमान्दार कर्मचारीको रुपमा स्मरण गर्दछन्। आइतबार बिहान करिब ११ बजे भएको दुर्घटनामा विमानमा चालक दलका चारसहित ७२ जना सवार थिए। दुर्घटनामा परेका ६८ जनाको शव भेटिएको र ३८ जनाको पहिचान भएको छ। दुर्घटनामा ज्यान गुमाएका पोखरा ४ का डा सुशील श्रेष्ठले म्याग्दीको दरवाङ प्राथमिक उपचार केन्द्रमा सेवा गरेका थिए। हाल काठमाडौंको वीर अस्पतालको ट्रमा सेन्टरमा कार्यरत श्रेष्ठ र उनकी पत्नी डा सोना दिवाकरको पनि निधन भएको छ।"
पोखरा विमान दुर्घटना :२६ शवको पहिचान खुल्यो,पोखरा :आइतबार दुर्घटनामा परेको यति एयरलायन्सको जहाजमा सवार यात्रुमध्ये २६ जनाको शव पहिचान खुलेको छ । जिल्ला प्रहरी कार्यालय कास्कीका प्रवक्ता ज्ञानबहादुर खड्काले पोखरा स्वास्थ्य विज्ञान प्रतिष्ठानमा ६७ जनाको शव लगिएको र ती मध्ये हालसम्म २६ जनाको पहिचान खुलेको जानकारी दिए। पहिचान खुलेका शव जिम्मा लगाउनका लागि आफन्तलाई बोलाइएको उनले बताए । बिहानैदेखि पोखराको मौसम प्रतिकूल भइरहेका कारण पनि उद्धारका कठिनाइ भएको छ । आइतबार बिहान काठमाडौंबाट पोखरा उडेको यती एयरलाइन्सको जहाज पोखरा विमानस्थल अवतरणका क्रममा सेती खोँचमा दुर्घटना भएको थियो। विमानमा चालक दलका ४ जना सदस्य र ६८ यात्रु सवार थिए। हालसम्म ६८ यात्रुको शव फेला परेको छ भने बाँकी ४ जनाको अवस्था अज्ञात छ।
जो अनुभवी थिए,"पोखरा : कमल केसी नेपाली हवाई उड्डयनको क्षेत्रमा अनुभवी र ख्यातिप्राप्त पाइलट थिए। पोखरामा अन्तर्राष्ट्रिय विमानस्थल निर्माण पूरा भएपछिको डेमो उडानमा यती एयरलाइन्सको जहाज उडाएर त्यहाँ अवतरण गराउने पाइलट कमल केसी नै हुन्। तिनै केसीले आइतबार पनि यती एयरलाइन्सकै नियमित उडान स्वरूपको पहिलो खेप काठमाडौंपोखरा गर्न भ्याइसकेका थिए। जसै दोस्रो उडानका लागि केसी आफूसहित चालक दलका ४ जना र ६८ यात्रुसहित पोखरा उडान गर्दै थिए, उनको जहाजले विमानस्थलमा अवतरण गर्न सकेन। बरु, उनको प्राण पखेरुले उडान भर्यो। अन्तर्राष्ट्रिय विमानस्थल निर्माण भएपछि उनको पोखरा आवतजावत बाक्लिएको परिवारजन बताउँछन्। उनले पोखरालाई गन्तव्य बनाएर धेरै उडान गर्न रुचि थियो, त्यो किन भने उनी पोखराकै हुन्। केसी पाइलटिङका प्रशिक्षक पनि हुन्। आइतबारको उडानमा सहचालक रहेकी अञ्जु खड्कालाई पनि उनले प्रशिक्षण दिइरहेका थिए। खड्का प्रशिक्षण अन्तिम चरणमा पुगिसकेकी थिइन्। केसीले केही समयअघि मात्रै थाइल्यान्ड प्रशिक्षण दिई फर्किएका थिए। उहाँ हाम्रो गाउँको सान र मान माथि उठाउने व्यक्तित्व हुनुहुन्थ्यो । गएको वर्ष उहाँलाई रूपा रत्न अर्पण गरेका थियौं । नवराज ओझा,अध्यक्ष, रूपा गाउँपालिका कास्कीको रूपा गाउँपालिकाको फल्याङकोटमा ५९ वर्षअघि जन्मिएका केसी गाउँकै पहिलो पाइलट भएको पालिका अध्यक्ष नवराज ओझाले जानकारी दिए। उहाँ हाम्रो गाउँको सान र मान माथि उठाउने व्यक्तित्व हुनुहुन्थ्यो, उनले भने, गएको वर्ष उहाँलाई रूपा रत्न अर्पण गरेका थियौं । केसीले अमेरिकाको टेक्सासबाट पाइलट कोर्स पूरा गरेका थिए। पालिका अध्यक्ष ओझाका अनुसार ५ वर्ष भारतमा र डेढ दशक नेपाल वायुसेवा निगममा कार्य गरी केसीले पछिल्लो समय यती एयरलाइन्सका जहाज उडाउँदै आएका थिए। छोरा पाइलट हुँदा खुसी उनका बुवाआमा आइतबार थकथकी मानिरहेका थिए। पोखरा आउजाउ बाक्लियो र अब धेरै भेट हुने भयो भन्ने आशा गरेका बाबु वीरेन्द्र र आमा मीना आइतबार पश्चिमाञ्चल क्षेत्रीय अस्पतालको शवगृह परिसरमा छोरालाई अन्तिमपटक देख्न चाहन्थे। तर, उनीहरूका आँखा आँसुले मात्रै भरिएका थिए। भक्कानिएका उनीहरू केवल छोराछोरामात्रै भनिरहेका थिए, आफैंलाई सम्हाल्न सकिरहेका थिएनन्। काठमाडौंमा बस्दै आएका पाइलट केसीका आमाबाबु भने पोखरामा बस्छन्। उनका श्रीमती र २ छोरा छन्। अनुभवी र प्रशिक्षकसमेत रहेका पाइलटले नै उडाएको जहाज कसरी दुर्घटना पर्यो ? आफन्तजन र सहकर्मीहरू दुखद् आश्चर्यमा परेका छन्। दम्पत्तिनै दुर्घटनामा परेपछि हेम्जा शोकमा पोखरा दुर्घटना: ६९ जनाको मृत्यु पुष्टि, ३ जनाको उद्धार जारी बोइङको परिचारिका बन्दै थिइन् सिर्जना जसले कोपाइलट श्रीमानको मृत्युपछि सोही पेसा रोजेकी थिइन्"
"एटीआर७२, पहिलो दुर्घटना","काठमाडौं : यती एयरलाइन्सको (एटीआर ७२) विमान दुर्घटनालाई विज्ञहरूले भवितव्य भनेका छन्। तराई र सुगम क्षेत्र (ट्रंक रुट) का लागि एटीआर७२ विमान उपयुुक्त भएको भन्दै उनीहरूले यो विमान दुर्घटनाप्रति आश्चर्य व्यक्त गरेका छन्। ट्रंक रुटका लागि एटीआर जहाज सबैभन्दा उपयुक्त भएको वायुसेवा सञ्चालक संघका प्रवक्ता योगराज कँडेल शर्मा बताउँछन्। आजको दुर्घटना भवितव्यभन्दा अरू होइन, शर्माले भने, फ्रेन्च कम्पनीले बनाएको युरोपियन जहाज भएकाले उडानका लागि सुरक्षित मानिन्छ। सुर्खेत, तुम्लिङटारजस्ता पहाडी गन्तव्यमा पनि एटीआर चलाउने तयारी भइरहेको उनले बताए। पाटपुर्जा र अरू कारणले पनि यो सुरक्षित जहाज हो, शर्माले भने, एटीआर नविनतम प्रविधियुक्त छ। मुलुकको जहाज दुर्घटनाको इतिहासमा यो आन्तरिकतर्फको सबैभन्दा ठूलो जहाज दुर्घटनामा परेको हो। काठमाडौंबाट पोखराका लागि उडेको जहाजमा रहेका ७२ जनाको नै दुर्घटनास्थलमा निधन भएको छ। पोखरा अन्तर्राष्ट्रिय विमानस्थलमा अवतरणका लागि क्लियर टु ल्यान्ड पाइसकेको जहाज विमानस्थलनजिकै दुर्घटना भयो। बिहान १० बजेर ५० मिनेटमा जहाज अवतरणको निर्देशन पाएको १० बजेर ५१ मिनेटमा नै खसेको बताइएको छ। यती एयरलाइन्सको एनवाइटी ६९१, ९एनएएनसी विमान पोखरा टावरसँग १०ः५० बजे सेती खोँच भन्ने स्थानमा सम्पर्कमा आएको र सोपश्चात् उक्त विमान दुर्घटना भएको हो, यती एयरलाइन्सद्वारा जारी विज्ञप्तिमा भनिएको छ। उक्त विमान काठमाडौं अन्तर्राष्ट्रिय विमानस्थलबाट १०ः३२ बजे पोखराका लागि उडेको थियो। अवतरणका लागि निर्देशन पाइसकेको हुनाले विमानमा प्राविधिक समस्या नरहेको हुनसक्ने एयरलाइन्सका प्रवक्ता सुदर्शन बर्तौला बताउँछन्। हामी सक्डमा छौं। मौसम पनि सफा थियो, प्राविधिक समस्या पनि देखिँदैन, दुर्घटना हुन पर्ने कारण नै देखिँदैन, उनी बताउँछन्। सक्षम पाइलटले उडाएको र जहाजको अवस्था राम्रो भएको उनले दोहोर्याए। प्रशिक्षक पाइलट कमल केसी र पाइलट अञ्जु खतिवडाले जहाज उडाएका थिए। कमल केसी प्रशिक्षक पाइलट भएको र अञ्जु खतिवडाले पनि करिब ३ वर्षदेखि जहाज उडाउन थालेकाले सक्षम पाइलटको उडानका बाबजुद पनि दुर्घटना भएको प्रवक्ता बर्तौलाले जानकारी दिए। जहाज के कारणले दुर्घटना भयो भन्ने छानबिन समितिको निचोडपछि मात्र थाहा हुने उनले बताए। यती एयरलाइन्सको जहाज खसेपछि मन्त्रिपरिषद्को आकस्मिक बैठकले दुर्घटनाको कारण पत्ता लगाएर न्यूनीकरणका लागि पाँच सदस्यीय जाँचबुझ समिति गठन गरेको छ। ४५ दिनभित्र रिपोर्ट बुझाउन समयसीमा दिइएको छ। यस्तै, कम्पनीले पनि आन्तरिक रूपमा जाँचबुझका लागि समिति गठन गरेको छ। दुर्घटनालाई अवलोकन गर्दा अन्य कारणभन्दा पनि पाइलटको नै दोष देखिएको स्रोतले बताएको छ। दुर्घटनाको अन्य कारण नदेखिएको स्रोतले बताए। मुलुकको भौगोलिक बनावट, यात्रु बोक्ने क्षमता, गति लगायतका कारणले एटीआर उपयुक्त विमान भएको नेपाल नागरिक उड्डयन प्राधिकरणका पूर्वमहानिर्देशक राजकुमार क्षेत्री बताउँछन्। अहिले आन्तरिकतर्फ बुद्ध एयर र यती एयरबलाइन्सले एटीआरलाई सञ्चालनमा ल्याएका छन्। दुर्घटनामा परेको एटीआर७२ जहाज सन् २००७ मा निर्माण भएको हो। यतीले सन् २०१९ मा जहाज भित्र्याएको थियो। जहाजले कम्तीमा ३ हजार घन्टा उडान भरिसकेको छ।"
खुसी साट्न घर पुग्ने सपना अधुरै,"पोखरा : मदनकाजी श्रेष्ठ जहाज दुर्घटना भयो रे भन्ने सुन्नासाथ सिधैं दुर्घटनास्थल पुगे। छोरीलाई गाडी चलाउन लगाएर उनी जसै दुर्घटनास्थल पुगे, थामी नसक्नु भीड देखियो। भीडमै हल्लाखल्ला चल्यो, खै को बाँच्यो होला र ? त्यसपछि उनी टाउको ठोक्न थाले। थक्थकाउन थाले। रिंगटा चल्यो र ढल्न लागे। मदनको यो हालत देखेर सुनील पाण्डेले मन थाम्न सकेनन्। मदनले पानी खान्छु, पानी खान्छु, भन्दै थिए। सुनीलले यताउति हेरे तर पानी कतै देखेनन्। टाढा सार्वजनिक धाराको ट्यांकी देखियो। त्यहाँबाट पानी ल्याउर खुवाए। मदन झन् थामिनसक्नु भइसकेका थिए। सुनीलले मदनको टाउको काँधमा राखेर गाडीसम्म ल्याए। र, आफन्तको जिम्मा लगाएर घर पठाए। अवचेतन अवस्थामै मदन भने सुनीलसँग भन्दै थिए, चाड मनाउन बोलाएको, किन बोलाएछु ? मदनका छोराबुहारी परिवारसँग माघे संक्रान्ति मनाउन १० महिने छोरासहित काठमाडौंबाट पोखरा आउँदै थिए। उनीहरू आएको यती एयरलाइन्सको जहाज आइतबार पोखराको भूमि आइपुगेपछि दुर्घटित भयो। मदनका छोरा डा सुशील श्रेष्ठ, बुहारी शोना श्रेष्ठ र नाति ५७ किलोमिटर टाढाको घरसम्म पनि पुग्न सकेनन्। उनीहरू यात्रारत जहाज पोखरा विमानस्थल अवतरण हुनुअघि नै सेती खोंचमा खस्यो। डा सुशील काठमाडौंको ट्रमा सेन्टरमा कार्यरत थिए। उनकी चिकित्सक जीवनसाथी बच्चा सानै भएकाले एमडीको तयारीका क्रममा थिइन्। सुशीलका सहकर्मीसमेत रहेका ट्रमा सेन्टरका सिनियर कन्सल्टेन्ट सन्तोष पौडेले पारिवारिक मिलनकै लागि १ साता छुट्टि लिएर उनी पोखरा आउँदै गरेको बताए। शुक्र र शनिबार भने डा सुशील स्पाइनल सोसाइटीको सेमिनारमा थिए। सेमिनारमा बिहानदेखि साँझसम्म सँगै रहेका सहकर्मी डा ज्ञानेन्द्र शाह घर जाने खुसीमा सुशीललाई उत्साहित देखेको स्मरण गर्छन्। भन्छन्, एक हप्ता घर (पोखरा) जान्छु भनेर बिहीबारै बिदाको फाराम भरेको थियो। तर, जहाज दुर्घटनाकै कारण सुशील साथी, सहकर्मी र परिवारसँग भेट्नन पाएनन्। सहकर्मी शाह सुशीलसँग ट्रमा सेन्टरको ओपीडी र शल्यक्रिया कक्षमा सँगसँगै काम गर्दै आएको सुनाउँछन्। भन्छन्, मिलनसार साथी हो। उसको काम पर्दा म र मेरो काम उसले सघाउँथ्यो। बिदाको फाराम भरिरहँदा शाहले सन्तोषलाई सोधेका थिए, घर (पोखरा) केमा जाने ? सुशीलले भनेका थिए, बच्चा सानै छ, बसमा जान्न, जहाजमै जान्छु। तर, आइतबार पोखरामा जहाज दुर्घटना भएको खबर सुन्दा पनि शाहलाई सहकर्मी सुशील यात्रारत जहाज पनि त्यही होला भन्ने कल्पनासम्म थिएन। यतीमा गएन होला। अर्कै जहाजमा होला भन्ठानेका थियौं, उनले भने, पछि त दुर्घटना भएको जहाजका यात्रुहरूको नाममा उसको पनि रहेछ, पत्याउनै गाह्रो भयो। हवाई सुरक्षामा कहिले जिम्मेवार बन्ने ? जसले कोपाइलट श्रीमानको मृत्युपछि सोही पेसा रोजेकी थिइन् जो अनुभवी थिए"
जसले कोपाइलट श्रीमानको मृत्युपछि सोही पेसा रोजेकी थिइन्,"विराटनगर : कोपाइलट अञ्जुका श्रीमान् पनि पाइलट नै हुनुहुन्थ्यो। १६ वर्षअघि उहाँको पनि जहाज दुर्घटनामै ज्यान गयो। श्रीमानको सपना पूरा गर्दैगर्दा आज उहाँ रहनु भएन। यो दुःखद् संयोग पर्यो। १६ वर्षपछि पुनः परिवारमा बज्रापात दोहोरियो, आइतबार जहाज दुर्घटनामा निधन भएकी कोपाइलट अञ्जु खतिवडाको विराटनगरस्थित माइती घरमा पुग्दा आफन्त सन्तोष तिम्सिना सुनाउँदै थिए। घरमा सन्नटा छाएको थियो। सबै भावविह्वल थिए। घरभित्र रुवाबासी चलेको थियो। आफन्त सन्तोष भन्दै थिए, श्रीमानको काम उनले सुरु गरेर परिवारमा पीडा भुलाएकी थिइन्। तर, आज ऊ पनि त्यस्तै घटनामा परिन्। यो बज्रपातको पीडा व्यक्त गर्ने कुनै शब्द छैन। दुर्घटनामा निधन भएकी यती एयरलाइन्सकी कोपाइलट ४४ वर्षीया अञ्जु खतिवडा विराटनगरकी चेली हुन्। अञ्जुको माइती विराटनगर महानगरपालिका५ चाँदनी चोक हो। पति दीपक पोखरेलको निधन पनि यती एयरलाइन्सको जहाज दुर्घटनामै भएको थियो। दीपक यतीकै कोपाइलट थिए। यतीकै विमान २०६३ साल असार ७ गते जुम्लामा दुर्घटना हुँदा उनको निधन भएको थियो। पतिको पाइलट बन्ने सपना पूरा गर्न आफू पाइलट बनेकी अञ्जुको निधन पनि जहाज दुर्घटनामै भएको छ। जहाज दुर्घटनाले दिएको पारिवारिक दुःखान्तपछि पाइलट पढेकी अञ्जु पति गुमाएको १६ वर्षपछि एउटै प्रकृतिको घटना बेहोर्दै यो संसारबाट आफैं अस्ताएकी छन्। उनको जीवन सकिएको यो दुःखद् संयोगले परिवार, आफन्त, नातागोता र शुभचिन्तकमा शोक थपिदिएको छ। सबैलाई बज्रपातमा पारिदिएको छ। आफन्त सन्तोषका अनुसार पति दीपकको निधनपछि पाइलट बन्ने अञ्जुको सपना थियो। त्यो अठोटका साथ अमेरिकामा पाइलट पढेकी अञ्जु ५ बर्से कोर्स पूरा गरी नेपाल फर्किएर यती एयलाइन्समा आबद्ध भएको उनी बताउँछन्। करिब ७ वर्षदेखि यतीमा आबद्ध उनले भारतमा प्लस टु गरेकी थिइन्। अञ्जुले यसअघि भद्रपुर, विराटनगर, धनगढीलगायत ठूला जहाज उडान हुने विमानस्थलमा सफल उडान गरिसकेको बताइएको छ। अञ्जुले झन्डै १०० घण्टा जहाज उडाएको आफन्त बताउँछन्। सन्तोषका अनुसार २०५४ साल जेठमा काठमाडौंका दीपकसँग उनको पहिलो बिहे भएको थियो। उनीतर्फकी १ छोरी मेलिसा पोखरेल क्यानडामा डाक्टर पढ्दैछिन्। दीपकको निधनपछि सुबास केसीसँग अञ्जुको दोस्रो बिहे भयो। सुबासतर्फका ३ वर्षका छोरा रहेको जानकारी सन्तोषले दिए। उनका अनुसार गोविन्दप्रसाद खतिवडा र इन्दिरादेवी खतिवडाकी जेठी छोरी अञ्जुको जन्म २०३५ साल कात्तिकमा भएको हो। छोरीको निधनको खबरसँगै व्यवसायी एवं समाजसेवी गोविन्द आइतबार साँझ सपरिवार काठमाडौं गएको सन्तोषले बताए। उनका अनुसार गोविन्दका ३ छोरी र १ छोरा छन्। छोरा मनिष खतिवडा र बुहारी रिग्दा आचार्य अमेरिकामा छन्। माइली छोरी मैया खतिवडाका पति प्रमोदराज पौडेल यतीकै क्याप्टेन हुन्। कान्छी मुना पोखरेल पति राजेन्द्र पोखरेलसँगै क्यानडामा बस्छिन्। सरकारी जागिरबाट अवकाशप्राप्त गोविन्दका बुवाको गत भदौमा निधन भएको सन्तोषले बताए। बुवाको बर्खन्त बारेर बसेका बेला पुत्रीशोक पनि पर्यो। अपत्यारिलो घटनाले संसार नै अँध्यारो बनाएको छ, उनले भने, पहिला ज्वाइँ पनि जहाज दुर्घटनामै बित्नुभयो। अहिले छोरीको निधन पनि जहाज दुर्घटना मै भयो। गोविन्दकी आमा (अञ्जुकी हजुरआमा) शुभद्रादेवी नातिनीको निधनको खबरले सम्हालिन सकेकी छैनन्। शुभद्रादेवीले अब न नातिनीले जहाज उडाएको सुन्न र देख्न नै पाउँछिन्, न त उनलाई प्रत्यक्ष भेट्न नै। अञ्जु दुर्घटनामा परेको जहाजमा ६८ यात्रुसहित चालक दलका ४ जना सदस्य थिए। प्रशिक्षक पाइलट क्याप्टेन कमल केसी अञ्जुलाई क्याप्टेन पास गराउने अन्तिम उडान गराइरहेका थिए। उनले क्याप्टेन क्लियरेन्सको प्रमाणपत्र पाउने उडान दुर्घटनामा परेको बताइएको छ।"
"छोराबुहारी अस्ट्रेलिया पठाइन्, आफू घर पुगिनन् खड्का","बागलुङ : बागलुङ नगरपालिका१ कि सीता खड्काले शनिबार राति खुसीका साथ कान्छा छोरा र बुहारीलाई त्रिभुवन विमानस्थलबाट अस्ट्रेलियाका लागि बिदाइ गरिन्। आइतबार बिहान सोही विमानस्थलबाट यती एयरलाइन्समा घर फर्कंदै गरेकी खड्का भने घर पुग्न पाइनन्। आइतबार बिहान पोखरामा भएको जहाज दुर्घटनामा उनको पनि निधन भयो। छोरा बुहारीलाई कर्मथलोका लागि बिदाइ गर्न गएकी आमा घर नपुग्दै बीचमै अस्ताएपछि घरपरिवार शोकमा ढुबेको छ। छोरा र बुहारी अस्ट्रेलिया नपुग्दै यता आमाको हवाई दुर्घटनामा परी मृत्यु भएको खबरले परिवार स्तब्ध भएको मृतकका भान्जा सूर्य लामिछानेले बताए। विवाहका लागि डेढ महिनाको बिदा लिएर नेपाल आएका खड्काका कान्छा छोरा आशिष खड्का र अन्सु खड्काले मंसिर २२ गते विवाह गरेका थिए। छोरा र बुहारीलाई शनिबार राति ११ बजे कर्मथलो अस्ट्रेलियाका लागि बिदाइ गरेकी खड्का पोखरामा रहेकी छोरी अनिता खड्काले काटिदिएको टिकटमा विमानबाट पोखरा जाँदै थिइन्। आमाको मृत्युको खबर सुनेपछि छोरी अनिता बेहोस भएर अस्पताल भर्ना गरिएको भान्जा सूर्यले बताए। माइजू भाइ र बुहारीलाई अस्ट्रेलियाका लागि बिदाइ गरेर आइतबार बिहान विमानबाट घर फर्कंदै हुनुहुन्थ्यो, लामिछानेले भने, उता भाइ बुहारी अस्ट्रेलिया पुगिसकेका छैनन्। यता माइजूको यस्तो खबरले सबैलाई स्तब्ध र दुखी बनाएको छ।"
"पोखरामा बस्नै लाग्दा खस्यो जहाज : ६९ को निधन, ३ को खोजी जारी","पोखरा : पोखरामा आइतबारको मौसम उडान योग्न नै थियो। ६८ यात्रु र चालक दलका ४ सदस्यसहित काठमाडौंबाट उडेको यती एयरलाइन्सको कल साइन नाइन एनएएनसी (एटीआर ७२) विमानले नवनिर्मित पोखरा अन्तर्राष्ट्रिय विमानस्थलमाथिको आकाश पार गरिसकेको थियो। विमानस्थलको टावरसँग पनि सम्पर्क भयो। टावरका प्राविधिक र पाइलटबीच जहाज पश्चिमतिर फन्को मारेर फर्कने जानकारी साटासाट भयो। सोहीअनुसार जहाज अगाडि बढ्यो। १० बजेर ५० मिनेटपछि टावरसँग जहाजको सम्पर्क टुट्यो। तत्काल जहाज सेती नदीको खोचमा खसेको खबर आयो। काठमाडौंबाट पोखरा आउने जहाज नयाँ विमानस्थलमा अवतरण गर्नुअघि पुरानो विमानस्थलको आकाश पुगेर फन्को मार्छन्। आइतबार यती एयरलाइन्सको नाइन एन एएनसी जहाज त्यसै गर्ने गरी पुरानो एयरपोर्टतिर जाँदै थियो। टावरसँग कन्ट्याक्ट गरेरै उता गएको हो, नयाँ एयरपोर्टका एक कर्मचारीले अन्नपूर्णसँग भने। पुरानो एयरपोर्टको आकाश पुग्न १ मिनेट पनि नलाग्दै जहाज आकाशमै कोल्टियो र सेतीनदीको खोँचमा खस्यो। जहाज दायाँ घुमेर फेरि नयाँ एयरपोर्टमा अवतरण पुग्नुपर्नेमा सेती नदी पार गर्नुअघि नै बायाँ कोल्टिएर खसेको प्रत्यक्षदर्शी बताउँछन्। त्यस्तै भिडियो सामाजिक सञ्जालमा पनि आएका छन्। जहाज खस्नुअघि नै जहाज आकाशमै कोल्टिएको दुर्घटनास्थल वरिपरिको घरका बासिन्दा बताउँछन्। धन्न जहाज सेतीमा खस्यो, हाम्रो घरतिर ठोक्किएन, एक स्थानीयले भने, घरहरूतिर ठोक्किएको थियो भने अझै धेरै क्षति हुनसक्थ्यो। जहाज आकाशमै देब्रेतिर कोल्टिएको एक प्रत्यक्षदर्शीले खिचेको भिडिओमा पनि देखिन्छ। दुर्घटना भएको जहाजमा नेपाली ५३, भारतीय ५, रूसी ४, कोरियाली २, आइरिस १, अस्ट्रेलियाली १, अर्जेन्टिनी १, फ्रान्सेली १ जना गरी ६८ जना यात्रु र ४ जना चालक दलका सदस्यसहित ७२ जना सवार थिए। पोखरा अन्तर्राष्ट्रिय विमानस्थल जनवरी १ देखि सञ्चालनमा आएको हो। नेपाली हवाई इतिहासमा यति धेरैजना दुर्घटनामा परी ज्यान गएको यो नै पहिलो आन्तरिक उडान हो। नेपाल नागरिक उड्डयन प्राधिकरणको रेकर्डअनुसार मुलुकमा अहिलेसम्म १ सयभन्दा धेरै जहाज दुर्घटना भएका छन्। विमान अवतरणको तयारीमा रहँदासम्म सम्पर्कमै रहेको अवस्थामा सेतीमा दुर्घटनामा परेको पोखरा अन्तर्राष्ट्रिय विमानस्थलले जनाएको छ। चालक दलका चार सदस्यसहित ७२ जना सवार विमान पोखराको पुरानो विमानस्थलदेखि करिब २ सय मिटरभित्रै सेती नदीको गल्छीमा दुर्घटना भएको हो। ७२ मध्ये ६८ जनाको शव दुर्घटनास्थलबाट सुरक्षाकर्मीले निकालेका छन्। ४ जनाको आइतबार राति अबेरसम्म खोजी भइरहेको थियो। समाचार तयार पार्दासम्म फेला पर्न सकेन। सेती खोंचमा दुर्घटना भएपछि उद्धार गर्न सुरक्षाकर्मीलाई निकै समस्या परेको थियो। दुर्घटना भएको २० मिनेटभित्रै दमकल, खानेपानीको ट्यांकरलगायत मद्दतले जलिरहेको जहाजको आगो निभाइएको प्रत्यक्षदर्शीले बताएका छन्। गहिरिएर बगेको सेतीको करिब २ देखि ३ सय मिटरसम्म पुगेर नेपाल प्रहरी, सशस्त्र प्रहरी, नेपाली सेना र स्थानीयले शवहरू निकालेका थिए। दुर्घटना भएको जहाजमा नेपाली ५३, भारतीय ५, रूसी ४, कोरियाली २, आइरिस १, अस्ट्रेलियाली १, अर्जेन्टिनी १, फ्रान्सेली १ जना गरी ६८ जना यात्रु र ४ जना चालक दलका सदस्यसहित ७२ जना सवार थिए। दुर्घटनास्थलनजिकै घर भएकी प्रत्यक्षदर्शी कमला गुरुङका अनुसार पुरानो विमानस्थल हुँदै घुमेर नयाँ विमानस्थलतर्फ (पूर्वतर्फ) अवतरणका लागि उड्दै गरेको विमान घरहरूनजिकै भएर उडेको थियो। विमान एक्कासि सेतीको खोंचमा बजारिएको उनले सुनाइन्। विमान चालकले बस्ती जोगाउने गरी खोंचमा खसालेको जस्तो गरी सेतीमा विमान बजारिएको उनले बताइन्। विमान दुर्घटना अघि विमानको आवाज नै फरक र डरलाग्दो आएको अर्का प्रत्यक्ष दर्सी ८७ वर्षीय बबरजंग गुरुङले सुनाए। विमान दुर्घटना भएसँगै ठूलो आवाजसहित आगो लागेको र धुवाँ आएको पनि उनले जानकारी दिए। विमान दुर्घटनापछि उछिट्टिएर विमानको टुक्रा आफ्नो घर परिसरमा खसेको र विमानबाट प्लास्टिकको कप आफ्नो घरको छतमा खसेको पनि गुरुङले बताए। जीवनमै यस्तो डरलाग्दो र भयभित हुने दुर्घटना पहिलो पटक देख्नु पर्दा सारै दुःख लागेको उनले सुनाए। दुर्घटनास्थलबाट ६८ जनाको शव निकाली पश्चिमाञ्चल क्षेत्रीय अस्पतालको शवगृहमा राखिएको कास्कीका प्रमुख जिल्ला अधिकारी टेकबहादुर केसीले जानकारी दिए। राति बत्ती बालेर पनि शव निकाल्ने काम भएको थियो। उद्धार निकै चुनौतीपूर्ण प्रहरी वरिष्ठ हवलदार श्याम श्रीवास्ताव र उनको टोली आइतबार जहाज दुर्घटना भएको थाहा पाउनेबित्तिकै सेती खोंच पुगेको थियो। टोली डोरीबाट तल झरेर उद्धारमा खटिएको उनले सुनाए। दुर्घटना भएको जहाजको आधा डिलमा रहेको र आधा नदीको खोंचसम्म पुगेको उनले बताए। जहाज पूरै टुक्राटुक्रा भएको थियो, उनले भने, जहाजमा सवार मान्छेहरूको कोहीको टाउको, कोही खुट्टा त कोहीको हात जलेको थियो। कुनैको भने चोटपटक लागेर रक्ताम्य भएको अवस्थामा पनि भेटिएको उनले सुनाए। सेती खोंच गहिरो भएको हुँदा क्रेनसमेत लगाएर उद्धार गरिएको थियो। सेती २ सयदेखि साढे दुई सय मिटरसम्मको गहिराइ भएकाले निकै सकस भएको श्रीवास्तवले सुनाए। भित्र ठूला खोल्सा, पहरो, ढुंगाहरू रहेको पनि उनले बताए। भिरमा तीनजनाको शव अड्केको र रात परेकाले निकाल्न नसकिएको उनको भनाइ थियो। गहिरो गल्छीमा सास फेर्न पनि गाह्रो हुने उनले सुनाए। क्रेनका कारण एकैपटक ४५ वटा शव बाँधेरै निकाल्न सकिएको जानकारी उनले दिए। बोइङको परिचारिका बन्दै थिइन् सिर्जना जसले कोपाइलट श्रीमानको मृत्युपछि सोही पेसा रोजेकी थिइन् जो अनुभवी थिए एटीआर७२, पहिलो दुर्घटना"

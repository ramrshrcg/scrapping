शीर्षक,विवरण
अन्तर्राष्ट्रिय सहायताको ३६ अर्ब ९० करोड शोधभर्ना हुन बाँकी,"काठमाडौं : वैदेशिक ऋण र अनुदानबाट स्रोत व्यहोरिने गरी वार्षिक बजेटमा राखिएका योजना तथा कार्यक्रमको करिब ३७ अर्ब शोधभर्ना हुन बाँकी रहेको देखिएको छ। महालेखा नियन्त्रक कार्यालयले तयार पारेर अघिल्लो हप्ता अर्थ मन्त्रालयलाई बुझाएको गत आर्थिक वर्ष २०७८७९ को केन्द्रीय लेखाको एकीकृत वित्तीय विवरणानुसार विभिन्न दातृ निकायबाट ३६ अर्ब ९० करोड २२ लाख ५७ हजार चार सय ५४ शोधभर्ना हुन बाँकी रहेको देखिएको हो। जसमध्ये वैदेशिक अनुदानतर्फ १५ अर्ब २७ करोड ८५ लाख ४६ हजार दुई सय १० शोधभर्ना प्राप्त गर्न बाँकी छ। त्यस्तै वैदेशिक ऋणको २१ अर्ब ६२ करोड ३७ लाख ११ हजार दुई सय ४४ शोधभर्ना हुन बाँकी रहेको देखिन्छ। सरकारले हरेक वर्ष ल्याउने वार्षिक बजेटको आकारको तुलनामा सरकारी राजस्व न्यून हुने गरेको छ। जसकारण विभिन्न दातृ निकायबाट ऋण र अनुदान लिएर सरकारले घाटा बजेट पूर्ति गर्छ। तर दातृ निकायबाट लिएको ऋण र अनुदानको रकम भने समयमै सरकारको खातामा आउन सकेको देखिँदैन। महालेखा नियन्त्रक कार्यालयले तयार पारेको गत आर्थिक वर्षको केन्द्रीय लेखाको एकीकृत वित्तीय विवरणानुसार सबैभन्दा बढी स्थानीय तहले खर्च गरेको रकमको शोधभर्ना पाउन बाँकी छ। गत असार मसान्तसम्ममा स्थानीय तहले १४ अर्ब नौ करोड एक लाख ८५ हजार तीन सय ६८ शोधभर्ना लिन बाँकी छ। जसमध्ये अनुदानतर्फको शोधभर्ना बाँकी रकम चार अर्ब ११ करोड ६८ लाख ५५ हजार दुई सय चार र वैदेशिक ऋणतर्फको शोधभर्ना बाँकी रकम नौ अर्ब ९७ करोड ३३ लाख ३० हजार एक सय ६४ बराबर छ। त्यस्तै प्रदेशको आठ अर्ब ५१ करोड १८ लाख ५२ हजार आठ सय ९२ शोधभर्ना हुन बाँकी छ। जसमध्ये अनुदानतर्फ चार अर्ब ९५ करोड ६७ लाख ५६ हजार आठ सय ९२ र ऋणतर्फ तीन अर्ब ५५ करोड ५० लाख ९६ हजार शोधभर्ना हुन बाँकी रहेको देखिन्छ। सरकारको सङ्घीय सञ्चित कोष व्यवस्थापन गर्ने निकाय अर्थ मन्त्रालयले समेत शोधभर्ना लिन बाँकी छ। गत असार मसान्तसम्ममा अर्थ मन्त्रालयले १३ करोड ५८ लाख ७२ हजार एक सय ४४ अनुदान शोधभर्ना लिन बाँकी छ। त्यस्तै वित्तीय व्यवस्थातर्फको १३ अर्ब ८५ करोड ५३ लाख १९ हजार चार सय ७४ ऋण रकम पनि शोधभर्ना भएको देखिँदैन। शोधभर्ना पाउन बाँकी अनुदान रकमतर्फ शिक्षा, विज्ञान तथा प्रविधि मन्त्रालयले मात्रै चार अर्ब ४५ करोड ८८ लाख ८७ हजार नौ सय ४७ बाँकी छ। त्यस्तै उद्योग, वाणिज्य तथा आपूर्ति मन्त्रालयले १९ करोड ४५ लाख ७९ हजार नौ सय १५, गृह मन्त्रालयले ६५ करोड ४३ लाख ६० हजार एक सय ५९, सहरी विकास मन्त्रालयले १७ करोड ३१ लाख ५४ हजार नौ सय ८७ र स्वास्थ्य मन्त्रालयले २८ करोड १६ लाख २६ हजार २२ बराबर शोधभर्ना लिएको छैन। अन्तर्राष्ट्रिय सहायताको रकम शोधभर्ना हुन नसक्दा त्यसको नकरात्मक असर अर्थतन्त्रमा देखिन्छ। गत चैत १५ गते बसेको राष्ट्रिय विकास समस्या समाधान समिति (एनडेक)को ४९ औँ बैठकले अन्तर्राष्ट्रिय विकास सहायताबाट सञ्चालित योजना तथा कार्यक्रममा सरकारले पाउनुपर्ने रकम लामो समयसम्म शोधभर्ना हुन नसक्दा यसले नेपालको विदेशी मुद्रा सञ्चितीमा समेत नकारात्मक असर देखिएको भन्दै त्यसबारे अध्ययन गर्न कार्यदलसमेत गठन गरेको थियो। त्यस्तै महालेखा परीक्षकको ५९औँ प्रतिवेदनले पनि वैदेशिक सहायताको शोधभर्ना पाउन नसक्नु गम्भीर समस्याका रूपमा रहेको औँल्याएको छ।"
मेक्सिकोविरुद्ध अर्जेन्टिना विजयी,दोहा: फिफा विश्वकपको समूह सीअन्तर्गत शनिबार राति भएको खेलमा अर्जेन्टिनाले मेक्सिकोलाई २० गोलको नतिजामा पराजित गरेको छ। लुसेल रंगशालामा जारी खेलको पहिलो हाफ गोलरहित बराबरीमा सकिएको थियो। दोस्रो हाफमा आक्रामक शैली अपनाएको अर्जेन्टिनाका लागि ६४औं मिनेटमा कप्तान लियोनेल मेसीले गोल गर्दै अग्रता दिलाएका थिए। मेसीको गोलसँगै अग्रता लिएको अर्जेन्टिनाका लागि एन्जो फर्नान्डेजले ८७औं मिनेटमा दोस्रो गोल गरेका थिए। पहिलो खेलमा साउदी अरबसँग अप्रत्यासित पराजयपछि अर्जेन्टिना जित्नै पर्ने दबाबमा थियो। यो जितसँगै अर्जेन्टिना नकआउट चरण नजिक पुगेको छ। शनिबार नै भएको अर्को खेलमा पोल्यान्डले साउदी अरबलाई २० को नतिजामा पराजित गरेको थियो। समूह चरणको अन्तिम खेलमा अर्जेन्टिनाले पोल्यान्ड तथा मेक्सिकोले साउदी अरबसँग खेल्ने छ।
"समानुपातिकतर्फ ६ प्रदेशमा एमाले, एक कांग्रेस अगाडि","काठमाडौं : प्रदेशसभा समानुपातिकतर्फ नेकपा (एमाले) छ प्रदेशमा पहिलो भएको छ। प्रदेशसभा सदस्य समानुपातिकमा निर्वाचन आयोगले आज साँझ ८ बजेसम्म अद्यावधिक गरेको मतपरिणामअनुसार प्रदेश नं १ मा (एमाले) ले तीन लाख ४६ हजार दुई सय ४४ मत प्राप्त गरेको छ। त्यसैगरी कांग्रेसले तीन लाख छ सय ४९ र नेकपा (माओवादी केन्द्र) ले एक लाख एक हजार तीन सय ७२ मत पाएको छ। यस प्रदेशमा जनता समाजवादी पार्टी, नेपाल, नेकपा (एकीकृत समाजवादी) र जनमत पार्टी, सङ्घीय लोकतान्त्रिक राष्ट्रिय मञ्चलगायत पार्टीले एक लाख पुयाउन सकेका छैनन्। मधेस प्रदेशमा भने कांग्रेस समानुपातिकमा एक लाख ८० हजार आठ सय १६ मत पाएको छ भने (एमाले) ले एक लाख ५४ हजार सात सय ९२ हजार मत प्राप्त गरी दोस्रो स्थान रहेको छ। जसपा नेपालले एक लाख २६ हजार तीन सय ८६ र जनमत पार्टीले एक लाख दुई हजार आठ सय ४४ मत प्राप्त गरेको छ। माओवादी केन्द्रले ७० हजार पाँच सय ६२ मत प्राप्त गरी पाँचौँ स्थानमा छ। बागमती प्रदेशमा एमालेले तीन लाख ८४ हजार चार सय ८३ मत ल्याएको छ। कांग्रेसले तीन लाख ३६ हजार ८४, राष्ट्रिय प्रजातन्त्र पार्टीले दुई लाख एक हजार तीन सय ९३, माओवादी केन्द्रले एक लाख ८७ हजार एक र नेपाल मजदुर किसान पार्टीले ६१ हजार ५६६ मत पाएको छ। गण्डकी प्रदेशमा एमालेले तीन लाख ११ हजार तीन सय ८९, कांग्रेसले दुई लाख ८८ हजार तीन सय ७३, माओवादी केन्द्रले एक लाख १२ हजार दुई सय २१ र राप्रपाले ५४ हजार सात सय ३६ मत पाएको छ। लुम्बिनी प्रदेशमा एमालेले तीन लाख ९३ हजार नौ सय, कांग्रेसले तीन लाख ६२ हजार, ३२, माओवादी केन्द्रले एक लाख ३९ हजार चार सय ७४ र राप्रपाले ९७ हजार सात सय एक मत पाएको छ। त्यसैगरी कर्णाली प्रदेशमा एमालेले एक लाख ४६ हजार आठ सय २०, कांग्रेसले एक लाख ३० हजार ६६, माओवादी केन्द्रले एक लाख १७ हजार ६२ र एकीकृत समाजवादीले २९ हजार ५१ मत प्राप्त गरेको छ। सुदूरपश्चिम प्रदेशमा एमालेले दुई लाख १० हजार ५६, कांग्रेसले एक लाख ९७ हजार नौ सय १०, माओवादी केन्द्र ले ९२ हजार सात सय ९५ मत प्राप्त गरी तेस्रो स्थानमा रहेको छ।"
"साविक विजेता फ्रान्स नकआउट चरणमा, एम्बाप्पेको दुई गोल","दोहा: किलियान एम्बाप्पेको दुई गोलप्रेरित फ्रान्स समूह डीमा डेनमार्कलाई पराजित गर्दै विश्वकपको नकआउट चरणमा पुगेको छ। चार वर्षअघि रुसमा विश्व विजेता बनेको फ्रान्स यसपाली पनि नकआउट चरणमा पुग्ने पहिलो टिम बनेको हो। समूह चरणको पहिलो खेलमा अस्ट्रेलियालार्य ४१ गोलको नतिजामा पराजित गरेको फ्रान्सले शनिबार डेनमार्कविरुद्ध कठिन जित निकाल्यो। पहिलो हाफमा डेनिस रक्षापंक्ति छिचोल्न नसकेको गर्न नसकेको फ्रान्सका लागि ६१औं मिनेटमा एम्बाप्पेले पहिलो गोल गरेका थिए। त्यसको सात मिनेट नबित्दै क्रिस्टियन एरिकसनले गरेको गोलसँगै डेनमार्कले बराबरी गरेको थियो। तर, निर्धारित ९० मिनटको खेल सकिन चार मिनेट बाँकी रहँदा एम्बाप्पेले दोस्रो गोल गर्दै फ्रान्सको अन्तिम १६ यात्रा तय गरे। एम्बाप्पेले ६१औं मिनेटमा गरेको गोलसँगै साविक विजेता फ्रान्सले अग्रता लिएको थियो। फ्रान्सले समूह चरणको अन्तिम खेलमा ट्युनिसियासँग खेल्ने छ। यसै समूहबाट अर्को टिमको टुङ्गो भने तेस्रा खेलपछि मात्रै लाग्ने छ। शनिबार नै भएको खेलमा ट्युनिसियालाई १० गोलको नतिजामा पराजित गरेको अस्ट्रेलियाको तीन अंक छ भने पहिलो खेलमा अंक बाँडेका ट्युनिसिया र डेनमार्कको एकएक छ।"
बन्दुक आक्रमणमा नाइजेरियामा १५ जनाको मृत्यु,नाइजेरिया : उत्तरी नाइजेरियामा भएको बन्दुक आक्रमणमा १५ को मृत्यु हुनाका साथै अन्य ११ जना घाइते भएको स्थानीय अधिकारीले शुक्रबार जानकारी दिएका छन्। कादुना राज्यका चारवटा गाउँमा अज्ञात बन्दुकधारीले घातक हमला गरी सो आक्रमण गरेको राज्यका आन्तरिक सु(रक्षा र गृह मामिलाका आयुक्त शमूएल अरुवानले बताएका छन्। बन्दुकधारीले पैसा सङ्कलन गर्नका लागि गाउँमा आक्रमण गरेको तर गाउँलेको प्रतिरोधको गरेका थिए।
१२५ क्षेत्रको मतपरिणाम सार्वजनिक,"काठमाडौं : यही मंसिर ४ गते सम्पन्न प्रतिनिधिसभा तथा प्रदेशसभा सदस्य निर्वाचनअन्तर्गत हालसम्म एक सय २५ क्षेत्रको मतपरिणाम आइसकेको छ। निर्वाचन आयोगको सूचना प्रणालीमा प्रविष्ट भएको विवरणानुसार प्रतिनिधिसभातर्फ पहिलो हुने निर्वाचित हुने प्रणालीतर्फ ती क्षेत्रको मतपरिणाम सार्वजनिक भइसकेको छ भने चार क्षेत्रबाहेक अन्य क्षेत्रमा मतगणना भइरहेको छ। समानुपातिक प्रणालीको मतगणना पनि एकैसाथ भइरहेको छ। दोलखा, स्याङ्जा२ र बाजुरामा मतगणना सुरु हुन बाँकी रहेको छ। दोलखा र स्याङ्जामा सत्तापक्ष र प्रतिपक्षबीच विवादका कारण मतपेटिका सङ्कलन भइसके पनि गणना सुरु हुन सकेको छैन। त्यहाँका विवाद भएका मतदानस्थलमा पुनः मतदान गराउने या मतगणना सुरु गर्ने भन्ने विषयमा आयोगले निर्णय गर्न बाँकी रहेको छ। बाजुराको बूढीनन्दा नगरपालिका५ स्थित नन्देश्वरी मावि, पिपलचौर मतदान केन्द्रमा आज मतदान सम्पन्न भएको छ।"
महोत्तरीमा मतपेटिकाभित्र मतदाताको पत्र : नेताहरूले देश लुटेर खाइसके,बर्दिबास : महोत्तरी क्षेत्र नम्बर १ मा मतगणना गर्ने क्रममा मतदाताको फेरी अर्को पत्र फेला परेको छ। भँगहा नगरपालिका३ को मतपेटिकामा भेटिएको उक्त पत्रमा ती मतदाताले नेताहरूले नेपाल देश लुटेर खाइसकेको टिप्पणी गरेका छन्। नेताहरूले जनतालाई ठुलो धोका दिएर स्वीजरल्याण्डको बैंकमा पैसा जम्मा गरेको पनि ती मतदाता आरोप लगाएका छन्। नेपालको नेताले किसानका बारेमा केही विकास नगरेको पत्रमा उल्लेख गरेका छन्। यसअघि पनि मतपेटिकाभित्र पत्र भेटिएको थियो। उक्त पत्रमा मतदाताले शैक्षिक योग्यता र उमेरको हद लागू गर्नुपर्ने माग राखेका थिए। त्यस क्षेत्रमा उम्मेदवारी दिने सबै नेताहरू भ्रष्ट भएको हुनाले आफूले मत दिन नसकेको उनले पत्रमा उल्लेख गरेका थिए। सानो अर्धकट्टीमा लेखिएको उक्त पत्रमा जनता मत खसाल्न बाध्य भएको हुनाले मत हालेको समेत उनले उल्लेख गरेका थिए।
इलाम२ मा एमालेका सुवास नेम्वाङ निर्वाचित,"इलाम: इलाम २ बाट नेकपा एमालेका सुवासचन्द्र नेम्वाङ निर्वाचित भएका छन् । उनले ११४ मतान्तरले जित हासिल गरेका हुन्। नेम्वाङले ३० हजार २० मत प्राप्त गरेका छन्। उनका निकटतम प्रतिद्वन्द्वी नेपाली कांग्रेसका डम्बर खड्काले २९ हजार ९०६ मत प्राप्त गरे। मत परिणाम अनुसार जनता समाजवादी पार्टीका उम्मेदवार यामप्रसाद लिम्बुले ७२४, राष्ट्रिय प्रजातन्त्र पार्टीका गणेशप्रसाद दुलालले ५१०, लोकतान्त्रिक समाजवादी पार्टीका निरमणि माङ्मु लिम्बुले ६९ मत पाएका छन्। मतगणनाका क्रममा केही विवाद भएपछि स्थगित मतगणना सहमति पछि राति ९ बजेदेखि सुरु भएको थियो । इलाम२को क मा कांग्रेसका गोविन्द गिरी र ख मा एमालेका राम रानाले जितेका छन्। इलाम१ को मतगणना जारी छ।"
"पोल्यान्डसँग २० ले हार्यो साउदी अरब, लेवान्डोस्कीको पहिलो गोल","दोहा : फिफा विश्वकपको समूह सीअन्तर्गत शनिबार भएको खेलमा पोल्यान्डले साउदी अरबलाई २० गोलको नतिजामा पराजित गरेको छ। एजुकेसन सिटी रंगशालामा पहिलो हाफमा १० को अग्रता लिएको पोल्यान्डले दोस्रो हाफमा थप एक गोल गर्यो। कप्तान रोबर्ट लेवान्डोस्कीले ३९औं मिनेटमा दायाँ तर्फबाट गरेको क्रसमा १८ यार्ड बक्स भित्र अन्मार्क्ड रहेका पिटर जेलेन्सकीले उत्कृष्ट गोल गर्दै पोल्यान्डलाई अग्रता दिलाएका थिए। पहिलो हाफको खेल सकिन एक मिनेट बाँकी रहँदा पोल्यान्डका क्रिस्टियान बेलिकले सली अल शेहेरीलाई पेनाल्टी एरियामा फाउल गरेपछि साउदीले पेनाल्टी पाएको थियो। यद्यपि, सलिम अलदावसरी पेनाल्टीमा चुक्दा साउदीले बराबरी गर्ने मौका गुमाएको थियो। निर्धारित समयको खेल सकिन ८ मिनेट बाँकी रहँदा कप्तान लेवान्डोस्कीले गरेको गोलसँगै पोल्यान्डले जारी विश्वकपमा पहिलो जित दर्ता गर्यो। साउदी अरबका मिडफिल्डर अब्दुलेला अलमाल्कीले पेनाल्टी एरिया नजिकै बलमाथि नियन्त्रण गुमाउँदा शतर्क रहेक लेवान्डोस्कीले त्यसको फाइदा उठाए। युरोपेली फुटबलमा प्रभावशाली फरवार्ड भए पनि विश्वकपमा भने लेवान्डोस्कीको यो पहिलो गोल हो। पोल्यान्डबाट एक सय ३६ खेलमा लेवान्डोस्कीले ७७ गोल गरेका छन्। सन् २०१८ विश्वकपमा डेब्यू गरेका लेवान्डोस्कीको टिम चार वर्षअघि समूह चरणबाट बाहिरिएको थियो। समूह चरणका तीन खेलमा दुई गोल गरे पनि लेवान्डोस्कीको नाम स्कोर सिटमा थिएन। आजको जितसँगै दुई खेलमा चार अंक जोडेको पोल्यान्ड नकआउट चरण नजिक पुगेको छ। यद्यपि, समूह चरणको अन्तिम खेलमा अर्जेन्टिनासँग खेल्ने भएकाले कठिन चुनौती अझै बाँकी छ। समूह चरणको अन्तिम खेलमा मेक्सिकोसँग जित निकाल्न सके साउदी अरब समूह चरण पार गर्ने सफल हुनेछ।"
ट्युनिसिया १० ले पराजित,दोहाः मिचेल ड्युकको एक गोलप्रेरित अस्ट्रेलियाले फिफा विश्वकपको समूह डीमा शनिबार ट्युनिसियालाई १० नतिजामा पराजित गरेको छ। अल जानोब रंगशालामा जारी खेलको २३औं मिनेटमा ड्युकले हेडरमार्फत सुन्दर गोल गरेका थिए। क्र्याग गुडबिनले बायाँतर्फबाट गरेको क्रसमा ड्युकले पेनाल्टी एरिया भित्रबाट गरेको प्रहार सोझै गोलमा परिणत भयो। ट्युनिसियन गोलकिपर ऐमेन डामेनले रोक्ने कोसिस गरे पनि उनको प्रयास असफल बन्दा उत्तर अफ्रिकी मुलुकले गोल खायो। ट्युनिसियाका मोहम्मद ड्रागरले ४१औं मिनेटमा ६ यार्ड बक्सको दायाँ तर्फबाट गरेको सशक्त प्रहार अस्ट्रेलियन सेन्टर ब्याक ह्यारी सोटारले उत्कृष्ट ब्लक गरे। ट्युनिसियाविरुद्धको गोलसगै ड्युक विश्वकपमा हेडरमार्फत गोल गर्ने दोस्रो खेलाडी बनेका छन्। पूर्व कप्तान टिम काहिलले सन् २०१४ को विश्वकपमा सर्बियाविरुद्ध र २०१४ विश्वकपमा चिलीविरुद्ध हेडरमार्फत गोल गरेका थिए। आजको जितसँगै पहिलो खेलमा फ्रान्स ४१ गोलको नतिजामा पराजित भएको अस्ट्रेलिया समूह चरण पार गर्ने सम्भावना जिवित राखेको छ। पहिलो खेलमा डेनमार्कसँग गोलरहित बराबरी खेलेको ट्युनिसियाको पनि नकआउटमा पुग्ने सम्भावना जिवित छ।
सुनसरी २ मा एमालेका भीम आचार्य विजयी,काठमाडौं : सुनसरी क्षेत्र नं २ बाट नेकपा एमालेका भीम आचार्य विजयी भएका छन्। उनले कांग्रेसका सीताराम मेहतालाई पराजित गरेका हुन्। आचार्यले ३२ हजार ८ मत ल्याएर विजयी भएका हुन्। प्रतिस्पर्धी मेहताले भने २६ हजार ५८ मत ल्याए।
साउदी अरबविरुद्ध जेलेन्स्कीको गोलमा पोल्यान्डलाई अग्रता,"दोहा: पिटर जेलेन्स्कीको एक गोलप्रेरित पोल्यान्डले फिफा विश्वकपको समूह सीअन्तर्गत साउदी अरबविरुद्ध जारी खेलको पहिलो हाफमा १० को अग्रता लिएको छ। एजुकेशन सिटी रंगशालामा जारी खेलको ३९औं मिनेटमा कप्तान रोबर्ट लेवान्डोस्कीले दायाँ तर्फबाट गरेको क्रसमा १८ यार्ड बक्स भित्र अन्मार्क्ड रहेका जेलेन्सकीले उत्कृष्ट गोल गर्दै पोल्यान्डलाई अग्रता दिलाएका हुन्। पहिलो हाफको खेल सकिन एक मिनेट बाँकी रहँदा पोल्यान्डका क्रिस्टियान बेलिकले सली अल शेहेरीलाई पेनाल्टी एरियामा फाउल गरेपछि साउदीले पेनाल्टी पाएको थियो। यद्यपि, सलिम अलदावसरी पेनाल्टीमा चुक्दा साउदीले बराबरी गर्ने मौका गुमाएको थियो। पहिलो खेलमा अर्जेन्टिनालाई २१ गोलको नतिजामा पराजित गरेको साउदी आजको खेलमा जित निकाले एक खेल अगावै नकआउट चरणमा पुग्ने छ। यद्यपि, त्यसका लागि मध्यान्तरमा १० ले पछि परेको साउदीले अर्जेन्टिनाविरुद्ध जस्तै पुनरागमन गर्नुपर्नेछ। पहिलो खेलमा मेक्सिकोसँग गोलरहित बराबरीमा रोकिएको पोल्यान्ड आजको खेलमा जित निकाल्दै नकआउट चरण नजिक पुग्न चाहन्छ। पोल्यान्डले समूह चरणको अन्तिम खेलमा अर्जेन्टिनासँग र साउदीले मेक्सिकोसँग खेल्ने छ।"
विश्वेन्द्र पासवान पराजित,राजविराज: बहुजन शक्ति पार्टीका अध्यक्ष एवम् पूर्व मन्त्री विश्वेन्द्र पासवान पराजित भएका छन् । सप्तरीको प्रतिनिधि सभा ४ मा उम्मेदवार बनेका पासवान ३ हजार १७५ मतका साथ चौथौ स्थानमा रहे । उक्त क्षेत्रमा २३ हजार ४९१ मत ल्याएर सत्ता गठबन्धनबाट नेपाली कांग्रेसका तेजुलाल चौधरी तेस्रो पटक विजयी भए । संविधान सभा २०७० मा पहिलो पटक निर्वाचित चौधरीले गत निर्वाचनमा कांग्रेसबाट एक्लै लड्दा २४ हजार ११३ मत ल्याएर विजय भएका थिए । यसअघि सप्तरी २ को प्रतिनिधि सभामा जसपा नेपालका अध्यक्ष एवम् पूर्व उपप्रधानमन्त्री उपेन्द्र यादव पराजित भएको नतिजा सार्वजनिक भएको थियो । बहुजन शक्ति पार्टीका सचिव रोशनकुमार पासवानका अनुसार अध्यक्ष विश्वेन्द्र पासवानलाई सिरहा४ सँगै सप्तरी४ र कपिलवस्तु३ बाट पनि पार्टीले उम्मेदवारको लागि सिफारिश गरेको थियो । पासवान तत्कालिन जनजाति पार्टीको तर्फबाट एक्लो संविधानसभा सदस्य थिए । उनले जनसंख्या तथा वातावरण र विज्ञान तथा प्रविधिमन्त्रालय पनि सम्हालेका थिए ।
सहकारी डिप्लोमा कोर्ष सञ्चालन हुने,"काठमाडौं: राष्ट्रिय सहकारी महासंघ र काठमाडौं विश्वविद्यालयबीच डिप्लोमा इन कोअपरेटिभ म्यानेजमेन्ट कोर्ष संचालन गर्ने विषयमा सम्झौता भएको छ । पुस १ गतेदेखि सहकारी व्यवस्थापन सम्बन्धी डिप्लोमा कोर्ष काठमाडौं विश्वविद्यालयका विज्ञ प्राध्यापकहरुद्वारा सञ्चालन हुने भएको छ । महासंघका महाप्रबन्धक चित्राकुमारी थाम्सुहाङ सुब्बा र काठमाडौं विश्वविद्यालय स्कुल अफ म्यानेजमेन्टका डिन प्राडा देवी विडारीले सम्झौता पत्रमा हस्ताक्षर गरे । विश्वविद्यालयको सिकाई अध्यापनशास्त्रमा आधारित कार्यक्रम पद्धतिलाई अनुशरण गरेर कोर्ष संचालन गर्नेछ । महासंघका महाप्रबन्धक सुब्बाले सहकारी संघसंस्थामा दक्ष र प्रतिस्पर्धी जनशक्ति उत्पादन गरी अब्बल रुपमा संचालन गर्नका लागि यो कोर्ष कोशेढुङ्गा सावित हुने बताइन् । नेपालमा पहिलो पटक विश्वविद्यालयको सहकार्यमा सहकारीको डिप्लोमा कोर्ष संचालन हुन लागेको भन्दै महाप्रबन्धक सुब्बाले यस अघि नेपालबाट सहकारीको डिप्लोमा गर्नका लागि भारत जानुपर्ने वाध्यता अब अन्त्य भएको बताइन् । तीन महिने कोर्ष पूरा गरेपछि विश्वविद्यालयले प्रमाणित गर्ने सट्टिफिकेट हुने भएकाले यसमा आकर्षण बढेको छ । पहिलोपल्ट सीमित सिटमा कोर्ष पाइलटिङका रुपमा सञ्चालन गर्न लागिएको सो कोर्षको पहिलो ब्याजका लागि आवेदन दिनेको संख्या उत्साहप्रद भएको सुब्बाले बताइन् । डिन वेडारीले महासंघसँग मिलेर सहकारी व्यवस्थापन सम्बन्धी दक्ष जनशक्ति निर्माण गर्ने कोर्ष संचालन गर्न पाएकोमा खुसी व्यक्त गरे । विश्वविद्यालयले यस्तो सम्झौता गरेर कोर्ष सञ्चालन गरेको यो पहिलो पटक भएको बताए । केयुका उद्यमशिलता तथा मार्केटिङ विभागका प्रमुख डा विनोद कृष्ण श्रेष्ठले प्राज्ञिक विषयवस्तुका साथै समूह कार्य, र इन्टरसिप लगायतका प्रयोगात्मक विधिबाट सो कोर्ष अध्यापन गराइने बताए । पहिलो ब्याजमा ३० जनाको सिट रहेको महासंघले जनाएको छ । महासंघले यस अघि पनि काठमाडौं विश्वविद्यालयसँग मिलेर कोर्ष डिजाइन गर्नेदेखि गरीवि निवारणमा सहकारीको योगदान सम्बन्धी अध्ययन अनुसन्धान गरेको छ ।"
समानुपातिकतर्फ ७६ लाख मत गनियो,"काठमाडौं : निर्वाचन आयोगले समानुपातिकतर्फ हालसम्म कूल ७६ लाख १२ हजार छ सय ९८ मतगणना गरेको छ। आयोगले साँझ ५ बजेर ४० मिनेटसम्म उपलब्ध गराएको विवरणअनुसार कूल ४७ राजनीतिक दलले प्राप्त गरेको मत गणना गरेको हो। समानुपातिक निर्वाचन प्रणालीमार्फत कूल एक सय १० प्रतिनिधिसभा सदस्य चुनिने संवैधानिक व्यवस्था छ। त्यसमा सबैभन्दा बढी नेकपा(एमाले)ले २० लाख ८९ हजार ७२ मत प्राप्त गरेको छ। दोस्रोमा रहेको नेपाली कांग्रेसले २० लाख १६ हजार छ सय २५ मत प्राप्त गरेको छ। तेस्रोमा रहेको नेकपा (माओवादी केन्द्र) ले आठ लाख ९१ हजार आठ सय आठ मत प्राप्त गर्दा राष्ट्रिय स्वतन्त्र पार्टीले आठ लाख ५४ हजार आठ सय ७१ मत प्राप्त गरेको छ। राष्ट्रिय प्रजातन्त्र पार्टीले चार लाख ५८ हजार चार सय ५९ मत, जनता समाजवादी पार्टीले दुई लाख ४८ हजार नौ सय ६८ मत, नेकपा (एकीकृत समाजवादी) ले एक लाख ९३ हजार नौ सय ६४ मत, जनमत पार्टीले एक लाख ७८ हजार दुई सय ३२ मत, नागरिक उन्मुक्ति पार्टीले एक लाख ७५ हजार आठ सय ५९ मत, लोकतान्त्रिक समाजवादी पार्टीले एक लाख चार हजार तीन सय ४९ मत, नेपाल मजदुर किसान पार्टीले ६८ हजार तीन सय आठ मत प्राप्त गरेका छन्। अन्तिम स्थानमा रहेको नेश्नलिष्ट पिपल्स पार्टीले एक हजार एक सय ५९ मत प्राप्त गरेका छन्। यही मङ्सिर चार गते सम्पन्न प्रतिनिधिसभाको निर्वाचनमा कूल ६१ प्रतिशत मतदान भएको थियो। सो निर्वाचनमा एक करोड ७९ लाख ८८ हजार पाँच सय ७० मतदातालाई मताधिकार थियो। निर्वाचनमा प्रतिनिधिसभातर्फ पहिलो हुने निर्वाचित हुने निर्वाचन प्रणालीका लागि दुई हजार चार सय १२ उम्मेदवार चुनावी प्रतिस्पर्धामा थिए। यसैगरी प्रतिनिधिसभाको समानुपातिक निर्वाचन प्रणालीतर्फ दुई हजार एक सय ९९ उम्मेदवारको नाम अन्तिम बन्दसूचीमा कायम गरिएको छ।"
प्रचण्ड र भारतीय राजदूत श्रीवास्तवबीच भेटवार्ता,"काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्ड' र नेपालस्थित भारतीय राजदूत नविन श्रीवास्तवबीच भेटवार्ता भएको छ। शनिबार प्रचण्ड निवास खुमलटारमा दुईबीच छलफल भएको हो। 'भारतीय राजदूत नविन श्रीवास्तव खुमलटारमै पुगेर अध्यक्षज्युसँग भेटवार्ता गर्नुभएको हो,' प्रचण्ड निकट नेताले अन्नपूर्णसँग भने। प्रचण्ड र श्रीवास्तवबीच समसमायिक विषयमा पनि छलफल भएको थियो। प्रचण्ड र भारतीय राजदूत श्रीवास्तवको भेटलाई अर्थपूर्ण रूपमा हेरिएको छ। राजदूत श्रीवास्तवले यसअघि शुक्रबार प्रधानमन्त्री शेरबहादुर देउवासँग भेटवार्ता गरेका थिए।"
गृहमन्त्री खाणले दिए बोहोरालाई बधाइ,रुपन्देही : गृहमन्त्री बालकृष्ण खाणले रुपन्देही क्षेत्र नं ३ बाट निर्वाचित हुने राप्रपा नेता दीपक बोहोरालाई बधाइ दिएका छन्। गृहमन्त्री खाणले बोहोरालाई टेलिफोनमार्फत् बधाइ दिएका हुन्। उनले बोहोरालाई सफल कार्यकालको शुभकामना दिए। बोहोराले खाणलाई दुई हजार ६८१ मतान्तरले पराजित गरेका थिए। बोहोराले ३६ हजार ७१७ मत प्राप्त गरेका थिए भने खाणले ३४ हजार ३६ मत प्राप्त गरे।
"सर्लाही २ मा राजेन्द्र महतो पराजित, महिन्द्र राय यादव दुई हजार बढी मतान्तरले विजयी",मलङ्वा : सर्लाही क्षेत्र न २ मा नेपाल समाजवादी पार्टीका अध्यक्ष महिन्द्र राय यादव विजयी भएका छन्। उनले लोकतान्त्रिक समाजवादी पार्टीका वरिष्ठ नेता राजेन्द्र महतोलाई २ हजार ११ मतले पराजित गरेका हुन्। यादवले २३ हजार ५२९ मत ल्याएका छन् भने महतोले २१ हजार ५१८ मत ल्याएका छन्। यादव यस क्षेत्रका निवर्तमान प्रतिनिधिसभा सदस्य हुन् भने राजेन्द्र महतो धनुषा ३ बाट यसअघि चुनाव जितेका थिए।
बुढीनन्दा नगरपालिकाको मतगणना अनिश्चित,"बाजुरा: बुढीनन्दा नगरपालिका ५ नन्देश्वरी माध्यमिक विद्यालय मतदान केन्द्रमा शान्तिपूण रुपमा मतदान सम्पन्न भएको छ । मंसिर ४ गते को निर्वाचनमा नेपाली कांग्रेस र नेकपा एमालेका कार्यकर्ताबीच झडपपछि स्थगित भएको निर्वाचन मंसिर १० गते (आज) भएको थियो । ९ सय ९९ जना मतदात रहेको मतदान केन्द्रमा पुरुष ३ सय १२ जना र महिला २ सय ८५ जना गरी जम्मा ५ सय ९७ जनाले मतदान गरेको मुख्य निर्वाचन अधिकृत्त ढाकाराम पौडेलले बताए । बिहान सवा ७ बजेबाट सुरु भएको मतदान साझ ५ बजेसम्म शान्तिपूर्ण तरिकाले भएको पोडेलले बताए । मतदान केन्द्रमा सुरक्षा व्यवस्था कडा परिएको छ । नेपाल प्रहरी शसस्त्र प्रहरी नेपाली सेना गरी ५ सय बढी सुरक्षाकर्मीको सुरक्षाकाबीच मतदान भईरहको नायकले बताए । मतगणना अनिश्चित मंसिर ४ गते भएको प्रतिनिधि सभा र प्रदेश सभाको निर्वाचनमा नेपाली कांग्रेसले बुध कब्जा धाँधली गरेका १६ ओटा मतदान केन्द्रमा पुन निर्वाचन हुनु पर्ने मागसहित निवेदन दिएको छ । यता नेपाली कांग्रेसले ८ ओटा मतदान केन्द्रमा नेकपा एमालेले बुध कब्जा धाँधली गरेको र उक्त मतदान केन्द्रमा पुन: निर्वाचनको माग गर्दै निबेदन दिएको छ । प्रमुख निर्वाचन अधिकृत्त ढाकाराम पौडेलले भने नेपाली कांग्रेस र नेकपा एमालेले दिएका निबेदनलाई निर्वाचन आयोगमा पठाएको छु । निर्वाचन आयोगले छानबित टोली बनाएर छानबिन टोली बनाएर छानबिन सुरु भएको छ । आयोगका सहसचिब तुलशी श्रेष्ठको नेतृत्वमा ३ सदस्यी टोली बाजुरा पुगेर छानबिन गरिरहेको छ । राजनीतिक दल, मतदान अधिकृत, सुरक्षा प्रमुखलाई भेटेर मतदानको बारेमा बुझिरहेको प्रमुख जिल्ला अधिकारी प्रकाशचन्द्र अधिकारीले बताए । निर्वाचन आयोगको टोलीले दिएको प्रतिबेदनका आधारमा निर्वाचन आयोगले पुन मतदा वा मतणना जे निर्णय आउछ त्यसैका आधारमा अगाडी बढाउने पौडेलले बताए ।"
ट्याक्टर दुर्घटनामा एक वृद्धको मृत्यु,झापा : झापामा ट्याक्टर दुर्घटनामा एक वृद्धको मृत्यु भएको छ। मृत्यु हुनेमा बिर्तामोड नगरपालिका९ निवासी ७२ वर्षीय वृद्ध बुद्धराज श्रेष्ठ रहेको जिल्ला ट्राफिक कार्यालय बिर्तामोडले जनाएको छ। प्रहरीका अनुसार धान बोकेर आउँदै गरेको प्र१०१००१त ८४८९ नम्बरको ट्याक्टर अनियन्त्रित भई पल्टिँदा श्रेष्ठको मृत्यु भएको हो। ट्याक्टरको ट्रलीमा राखिएको धानमाथि उनी बसेका थिए। दुर्घटनामा परी घाइते भएका श्रेष्ठलाई उपचारका लागि बिएण्डसी हस्पिटल बिर्तामोड लैजादै गरेको अवस्थामा बाटैमा मृत्यु भएको थियो। घटनापछि ट्रयाक्टर चालक ज्ञानबहादुर श्रेष्ठलाई प्रहरीले नियन्त्रणमा लिएको छ।
मतदान अधिकृतको हस्ताक्षर नभएको मतपत्र भेटिएपछि इलाम२ को मतगणना स्थगित,इलाम: इलामको क्षेत्र नम्बर २ को प्रतिनिधि सभा सदस्यतर्फको मत गणना स्थगित भएको छ । मतगणना अन्तिम समय पुगेका बेला मतदान अधिकृतको सही नभएको मतपत्र भेटिएको भन्दै मतगणना स्थगित भएको हो । मत गणनका क्रममा ७० वटा मतपत्र हराएको र ४० वटामा मतदान अधिकृतको सही नभएको भेटिएपछि गणना स्थगित भएको हो । अब इलाम २ मा १ हजार ९९२ मत गन्न बाँकी छ । मतगणनाका क्रममा मतदान अधिकृतको हस्ताक्षर नभएका मतपत्र भेटिएपछि नेपाली कांग्रेसका उम्मेदवार डम्बर खड्कातर्फका प्रतिनिधिले गणना स्थगित गराएका छन् । पछिल्लो गणना अनुसार नेकपा एमालेका उम्मेदवार सुवास नेम्वाङले १३० मतले अग्रता लिएका छन् । बाँकी रहेको इनपा१ साँखेजुङको मत गणना हुँदै गर्दा यो विवाद आएको हो । मत गणना स्थगित भएपछि मत गणनास्थल गौतमबुद्ध सभागृह (सीटी हल)को सुरक्षा व्यवस्था कडा पारिएको छ। दुवै उम्मेदवारका समर्थकले अहिले मतगणनास्थल बाहिर नाराबाजी गरिरहेका छन् ।
गृहमन्त्रीलाई हराउने राप्रपाका उम्मेदवार,"काठमाडौंः प्रतिनिधि सभा निर्वाचनमा राष्ट्रिय प्रजातन्त्र पार्टीका उम्मेदवारले बहालवाला गृह मन्त्रीदेखि पूर्वगृह मन्त्रीलाई पराजित गराएका छन् । प्रत्यक्षमा एक बहालवाला, दुई पूर्व र एक पूर्वगृहराज्यमन्त्री पराजित भएका छन् । राप्रपाका उम्मेदवारले बहालवाला गृह मन्त्री बालकृष्ण खाण, पूर्वगृह मन्त्री कमल थापा, कृष्णप्रसाद सिटौला र पूर्वगृह राज्य मन्त्री देवेन्द्रराज कँडेललाई पराजित गराएका हुन् । बोहोराले बहालवाला गृह मन्त्री बालकृष्ण खाणलाई पराजित गर्दै विजयी भए । नेपाली कांग्रेसका नेता कृष्णप्रसाद सिटौला झापा४ मा राप्रपा अध्यक्ष राजेन्द्र लिङ्देनसँग पराजित भए । सिटौला लिङ्देनसँग दोस्रो पटक पराजित भएका हुन् । लिङ्देनले २०७४ र २०७९ गरी सिटौलालाई पराजित गरेका हुन् । यस्तै राप्रपा नेपालका अध्यक्ष एवं पूर्वगृहमन्त्री कमल थापा राप्रपाका उम्मेदवार दीपकबहादुर सिंहसँग पराजित भए । थापाले एमालेको साथ पाएका थिए । थापा पूर्वराजा ज्ञानेन्द्र शाहको प्रत्यक्ष शासनमा गृहमन्त्री भएका थिए । राप्रपाका अर्का उम्मेदवार ध्रुवबहादुर प्रधानले पूर्वगृह राज्यमन्त्री देवेन्द्रराज कडेललाई पराजित गरेका थिए । प्रधान नेपाल प्रहरीका पूर्वप्रमुख पनि हुन्।"
'निर्वाचन जनताको राजनीतिक चेतनास्तर नाप्ने ब्यारोमिटर हो',"भक्तपुर : भक्तपुर नगरपालिकाका प्रमुख एवं नेपाल मजदुर किसान पार्टीका केन्द्रीय सदस्य सुनील प्रजापतिले निर्वाचन जनताको राजनीतिक चेतनास्तर नाप्ने ब्यारोमिटर भएको बताएका छन्। भक्तपुर नगरपालिका६ चोछेँस्थित छुमा गणेश बचत तथा ऋण सहकारी संस्थाको १५ औं वार्षिक साधारणसभाको शनिबार उद्घाटन गर्दै उनले उक्त कुरा बताएका हुन्। उनले जनताले देशभक्त र देशद्रोही पार्टी चिन्ने समय पनि निर्वाचनमै भएकोले स्वविवेक प्रयोग गरी निर्वाचनमा जनताले भाग लिनुपर्ने धारणा राख्नुपर्ने जानकारी गराए। कार्यक्रममा प्रमुख प्रजापतिले नयाँ पुस्तालाई राजनीतिक रूपमा सचेत र संगठित बनाउन सके मुलुकको विकासमा टेवा पुग्ने बताए। भक्तपुर नपा भ्रष्टाचारशून्य नगरपालिका भएकै कारण जनताको यसप्रति अपनत्व कायम रहेको बताउँदै उनले समाज राम्रो बनाउन त्यहाँका नागरिकहरू सभ्य र असल हुनुपर्ने बताए। भक्तपुर६ का वडाध्यक्ष हरिराम सुवालले देशको सार्वभौमिकता रक्षाको निम्ति नेमकिपाले खेलेको भूमिका उल्लेखनीय रहेको बताए। 'भक्तपुरमा नेमकिपाको जीत भनेकै यहाँका जनताको जीत हो', उनले भने। अर्का अतिथि भक्तपुर६ का वडा सदस्य गोविन्द दुवालले सहकारी संस्थाका सञ्चालकहरू इमानदार भए सदस्यहरूले त्यस संस्थाबाट लाभ पाउन सकिने बताउँदै राजनीति गर्नेहरू इमानदार नभए जनताले दुःख पाउने बताए। संस्थाका अध्यक्ष सिद्धिराम अवालले सञ्चालक समितिको दृढ विश्वास र कार्यकुशलताले गर्दा सदस्यहरूको मागबमोजिम आवश्यक तालिमहरू सञ्चालन गर्न सफल भएको बताए।"
इलाम केन्द्रविन्दू भएर भूकम्प,काठमाडौं : इलामको विल्याँटे बजार केन्द्रविन्दु भएर भूकम्प गएको छ। राष्ट्रिय भूकम्प मापन तथा अनुसन्धान केन्द्र लैनचौरका अनुसार आज साँझ ७ बजेर ५१ मिनेट जाँदा इलामको विल्याँटे बजार केन्द्रविन्दु भएर ३७ रेक्टर स्केलको भूकम्प गएको हो। उक्त भूकम्प गोरखा भूकम्पको परकम्प नभएर नयाँ भूकम्प भएको सो केन्द्रले गएको छ। केही दिन पहिले पश्चिम केन्द्रविन्दु भएर भूकम्प जाँदा छ जनाको मृत्यु हुनुका साथै आठ जना घाइते भएका थिए।
सुनसरी४ मतगणना स्थगित,धरान : सुनसरी क्षेत्र नम्बर ४ को मतगणना स्थगित भएको छ। मतगणनामा घटिएका कर्मचारीले कांग्रेसको मत एमालेको पक्षमा गणना गरेको भन्दै कांग्रेसले विरोध जनाएपछि मतगणना स्थगित भएको हो। मतगणना भैरहेको अवस्थामा सरकारका सञ्चारमन्त्री तथा कांग्रेस केन्द्रीय सदस्य ज्ञानेन्द्र कार्की र एमालेका केन्द्रीय सदस्य जगदिश कुसियत बीच कडा प्रतिस्पर्धा भइरहेको थियो। निर्वाचन आयोगका कर्मचारीले कांग्रेसको मत एमालेको उम्मेदवारकोमा गणना गरेपछि समस्या उत्पन्न भएको कांग्रेस सुनसरी क्षेत्र नम्बर ४ निर्वाचन परिचालन समितिका संयोजक रेवती दुलालले बताए। उनले मतगणनामा सहभागी कर्मचारीलाई परिवर्तन गरी निष्पक्ष कर्मचारी नखटाएसम्म मतगणना कांग्रेसले सहभागिता नजनाउने बताए। मतगणनामा कांग्रेसले आपत्ति जनाएपछि सर्वदलीय बैठक बसे पनि सहमति नभएपछि आइतबार ८ बजेसम्म मतगणना स्थगित गरिएको सुनसरीका प्रमुख जिल्ला अधिकारी इन्द्रदेव यादवले बताए। मतगणना स्थगित भएपछि स्थलमा केहिबेर तनाव उत्पन्न भएको थियो। जिल्ला प्रहरी कार्यालयका डीएसपी राजकुमार राईको नेतृत्वमा खटिएको प्रहरीले तनाव उत्पन्न गराउने टोलीलाई नियन्त्रणमा लिएका कारण केही अप्रिय घटना हुन पाएन। सुनसरीमा गणना भएको ६१ हजार ५२४ मतमा कांग्रेसका ज्ञानेन्द्र कार्कीले २३ हजार ४३९ मत र एमालेका जगदीश कुसियतले २३ हजार ३४१ मत प्राप्त गरेका छन्।
अनाथ दाजुलाई उपचार खर्च दिँदै अनाथ आश्रमकी बहिनी,"गोरखा: गतहप्ता दुर्घटनामा परी घाइते भएका एक अनाथ युवालाई अनाथ आश्रममा बसेर पढ्ने बहिनीले उपचार खर्च प्रदान गरेकी छिन् । दुर्घटनामा परी हात काटिएका चुमनुब्री ३ फ्राक्पाका २२ बर्षका खच्चड गोठाला रसबहादुर गुरुङलाई हाम्रो सहारा फाउण्डेशनले सञ्चालन गरेको अनाथालयमा बसेर पढ्ने १४ बर्षकी वुद्धमाया गुरुङले २० हजार रुपैयाँ प्रदान गरेकी हुन् । गोरखाको नयाँबजारस्थित अनाथालयमा बस्ने वुद्धमायाले काठमाडौँको शिक्षण अस्पतालमा उपचाररत दाजुलाई शुक्रबार रकम हस्तान्तरण गरेकी फाउण्डेशनकी अध्यक्ष कल्पना श्रेष्ठले जानकारी दिइन् । बुबा पनि नभएको, आमा पनि नभएको, उपचार खर्च पनि नभएर औषधी किन्न पनि नसकेको भन्ने खबर आयो, श्रेष्ठले भनिन्, अनि फाउण्डेशनले निर्णय गरेर उनकै बहिनी वुद्धमायाको हातबाट सो रकम हस्तान्तरण गरेका हौँ । दुर्घटनामा परी मरणासन्न भएको खबर पाएपछि सो क्षेत्रबाट निर्वाचित सांसद राजेन्द्र बजगाईँले हेलिकोप्टरबाट उद्धार गरी शिक्षण अस्पतालमा भर्ना गरेका थिए । हेलिकोप्टर खर्चबापत एकलाख रुपैयाँ बजगाईँले दिने र बाँकी खर्च स्थानीयबासीले संकलन गरिरहेका स्थानीय वीरबल घलेले बताए । अभिभावक कोही पनि नभएको उनको ज्यान बचाउन गाउँपालिकाकी निवर्तमान उपाध्यक्ष कुमारी गुरुङ लगायतले उपचार खर्च संकलन अभियान चलाएका घलेले बताए ।"
"समानुपातिक मतगणनामा ओलीको आशंका, चनाखो रहन कार्यकर्तालाई निर्देशन","काठमाडौं : नेकपा एमाले अध्यक्ष केपी शर्मा ओलीले समानुपातिक मतगणनामा चनाखो रहन कार्यकर्ताहरूलाई निर्देशन दिएका छन्। केही पार्टीको मत अस्वभाविक वृद्धि भइरहेको भन्दै उनले चनाखो रहन निर्देशन दिएका हुन्। उनले एउटा पार्टीको मत थ्रेसहोल्ड कटाउन गठबन्धनमा रहेको पार्टीमा जोड्ने काम हुनसक्ने भन्दै मत परिणामको मुचुल्का पठाउन आह्वानसमेत गरेका छन्। 'समानुपातिक मतगणना भइरहेको छ। सुरु देखिको मतगणनालाई नियाल्दा पछिल्लो समयमा केही पार्टीको मत वृद्धि अस्वाभाविक देखिन्छ। एउटा पार्टीलाई आएको केही मत ३ प्रतिशत नकट्ने गठबन्धनमा रहेको अर्को पार्टीमा जोड्नेजस्ता गलत कार्य पनि हुनसक्छ। जिल्ला जिल्लामा मतगणनामा रहनुभएका साथीहरू चनाखो रहनुहोस्। मतगणनामा प्रतिनिधि रहनुभएका साथीहरूलाई म त्यहाँको मत परिणामको मुचुल्काको प्रति मेरो फेसबुकको म्यासेज बक्समा पठाउनु हुन अनुरोध गर्दछु,' उनले समाजिक सञ्जालमा लेखेका छन्।"
हामी जनतासामु गरेका बाचा भुल्दैनौँ : महेन्द्रबहादुर शाही,"कालिकोट : कालिकोटबाट प्रतिनिधिसभा सदस्यमा विजयी भएका महेन्द्रबहादुर शाहीले जनताका सामु गरेका वाचा नभुल्ने प्रतिबद्धता जनाएका छन्। संयुक्त बाम लोकतान्त्रिक गठबन्धनले आयोजना गरेको निर्वाचित सांसदलाई बधाई तथा मतदाताहरूलाई धन्यवाद दिने कार्यक्रममा शाहीले यस्तो बताएका हुन्। उनले भने, जिल्लाको समग्र विकास र समृद्धिका लागि जनताले देखेको सपना म पूरा गर्छु। गठबन्धनबाट विजयी तीनै जना सांसदले पूरा गर्नेछौँ। जिल्लामा निर्वाचनमा भाग लिएका अन्य राजनीतिक दलहरूले जनताका समु गरेका प्रतिबद्धता पूरा गर्ने जिम्मा पनि हामीलाई नै दिनुस्।' उनले १० वर्षे जनयुद्ध र मुलुकका विभिन्न राजनीतिक परिवर्तनहरूमा कालिकोटले ठुलो योगदान दिएको भन्दै यसको सम्मान गर्ने र जनताले अनुभूति गर्ने गरी विकास निर्माण अगाडि बढाउने बताए। प्रदेशसभा 'ख' बाट विजयी सांसद हिक्मतबहादुर बिष्टले जनताको समृद्धिको सपना आफूहरूको जिम्मामा आएको बताए। प्रदेशसभा 'क' बाट विजयी सांसद दुर्गबहादुर रावतले विगतमा आफूहरूले अगाडि बढाएका तर अधुरा रहेका जनताका सवालहरू यस पटक पूरा गर्ने प्रतिबद्धता जनाए।"
"मुगुमा प्रतिनिधिसभामा कांग्रेसका शाही विजयी, प्रदेशमा एमाले र माओवादी",मुगु : मुगुमा प्रतिनिधिसभामा नेपाली कांग्रेसका ऐनबहादुर शाही विजयी भएका छन्। शाहीले १४ हजार ७ सय ६ मत प्राप्त गरी विजयी भएका हुन् भने उनका प्रत्यासी नेकपा एमालेका राजबहादुर कार्कीले १० हजार ७ सय १० मत प्राप्त गरे प्रदेशसभा (क) मा नेकपा एमालेका जितबहादुर मल्ल र (ख) मा गठबन्धनका तर्फबाट नेकपा माओवादीका मंगलबहादुर शाही विजयी भएका हुन। प्रदेशसभा (क) मा नेकपा एमालेका मल्लले ६ हजार ६ सय १८ मत प्राप्त गरी विजयी भए। उनका प्रतिद्वन्द्वी गठबन्धन तर्फका नेकपा एकीकृतका गोपालबहादुर बलमे ५ हजार ५ सय ४६ मत प्राप्त गरे। प्रदेशसभा (ख) गठबन्धनकै नेकपा मओवादीका मंगलबहादुर शाहीले ८ हजार ४ सय २९ मत प्राप्त गरी विजयी भए। उनका निकटतम प्रतिद्वन्द्वी नेकपा एमालेका कर्णबहादुर मल्लले ४ हजार ८ सय ८४ मत प्राप्त गरेका छन्।
राष्ट्रिय पञ्चायत जितेका ३ सांसद निर्वाचित,"काठमाडौंः विसं २०३८ सालको राष्ट्रिय पञ्चायत सदस्यको निर्वाचनमा निर्वाचित तीन सांसद प्रतिनिधि सभा निर्वाचन २०७९ मा निर्वाचित भएका छन् । २०३८ सालको चुनावमा विजयी भएका कांग्रेसका अर्जुननरसिंह केसी, लोकतान्त्रिक समाजवादी पार्टीका शरतसिंह भण्डारी र राप्रपाका दीपक बोहोरा निर्वाचित भएका हुन् । केसी २०३८ सालको चुनावमा नुवाकोटबाट हलो चिन्ह लिएर चुनाव लडेका थिए । भण्डारी महोत्तरीबाट हाँस चुनाव चिन्हबाट जित्दा दीपक बोहोरा भने बलेको दियो चिन्हबाट चुनाव लडेका थिए । त्यसपछि उनीहरु पटकपटक सांसद र मन्त्री बनेका छन्। दीपक बोहराले रुपन्देही३ बाट, अर्जुननरसिंह केसी नुवाकोट२ बाट र शरतसिंह भण्डारी महोत्तरी२ बाट निर्वाचित भएका हुन् । बोहोराले बहालवाला गृहमन्त्री बालकृष्ण खाणलाई पराजित गर्दै विजयी भएका हुन् । बोहोरा ४ दशकदेखि राप्रपामा क्रियाशील छन् । २०३८ सालमा राष्ट्रिय पञ्चायत सदस्यमा निर्वाचित उनी २०४२ सालको राष्ट्रिय पञ्चायत सदस्य निर्वाचित भएका थिए । उनी २०७० सालमा रुपन्देही निर्वाचन क्षेत्र नम्बर २ बाट संविधानसभा सदस्यमा निर्वाचित भएका थिए । बोहोरा २०४४ मा निर्माण तथा यातायातमन्त्री, २०४३ मा निर्माण तथा यातायात राज्यमन्त्री, २०४० मा पर्यटन राज्यमन्त्री, २०३८ सालमा पर्यटन राज्यमन्त्री र २०३८ मा पर्यटन सहायकमन्त्री, २०७३ सालमा आपूर्तिमन्त्री, २०७४ मा स्वास्थ्यमन्त्री, २०७२ मा श्रम तथा रोजगार मन्त्री, २०६७ मा वन तथा भूसंरक्षण मन्त्री बनेका थिए । यस्तै, कांग्रेस नेता केसी राष्ट्रिय स्वतन्त्र पार्टीका उम्मेदवार सुमन विक्रम पाण्डेलाई ११ हजार ६३० मतान्तरले पराजित गर्दै विजयी भएका हुन् । २०३८ सालमा केसी सूर्यबहादुर थापाको मन्त्रिपरिषद्मा स्वास्थ्य राज्यमन्त्री नियुक्त भए । ०४८ र ०५१ को संसदीय चुनावमा केसी दुई पटक संसद सदस्यको रूपमा पनि निर्वाचित भएका थिए । केसी स्वास्थ्य, शिक्षा र भौतिक योजना मन्त्री थिए । २०७३ मा माओवादी अध्यक्ष प्रचण्ड नेतृत्वको सरकारमा केसी सहरी विकास मन्त्री थिए । लोसपा नेता शरतसिंह भण्डारी महोत्तरी२ बाट तराई मधेश लोकतान्त्रीक पार्टीका विजयकुमार सिंहलाई १४ हजार ७० मतान्तरले पराजित गर्दै निर्वाचित भएका हुन् । भण्डारी २०४३ देखि हालसम्म विभिन्न मन्त्रिपरिषद्मा १५ पटक राज्यमन्त्री र मन्त्रीको जिम्मेवारी सम्हालिसकेका छन् । भण्डारी नेपाली कांग्रेसको तर्फबाट आम निर्वाचन २०५६ मा व्यवस्थापिका संसदमा निर्वाचित भएका थिए । नेपाली कांग्रेस विभाजित हुँदा भण्डारी नेपाली कांग्रेस (लोकतान्त्रिक)को पक्षमा गएका थिए ।"
बर्दिबासमा स्थगित भएको दुई घण्टापछि मतगणना सुरु,बर्दिबास : करिब दुई घण्टासम्म रोकिएको मतगणना केही समय अगाडिदेखि सुरु भएको छ। मतगणनास्थलमा बसेको सर्वदलीय बैठकले समस्या समाधान गर्ने सहमति जनाएपछि दिउँसो ३ बजेबाट मतगणना सुरु भएको हो। जनमत पार्टी कार्यकर्ताले आफ्नो पार्टीको समानुपातिक भोट अन्य पार्टीमा जोडिदिएको आरोप लगाउँदै गणनामा अवरोध जनाएपछि मतगणना स्थगित गरिएको थियो। पार्टीका केन्द्रीय सदस्य वीरेन्द्र महतोका अनुसार गणना गर्दा र मुचुल्का उठाउँदा आफ्नो पार्टीको भोट तलमाथि बनाएको आरोप लगाएका छन्। निर्वाचन अधिकृत गुणराज श्रेष्ठले मुचुल्का उठाउँदा गरिएको समयमा त्रुटि भएको तर डेटा अपडेट गर्दा त्यो त्रुटि नहुने हुँदा मत अन्यत्र जाने कुरा असम्भव भएको बताएका छन्। अन्य पार्टीमा मत गएको दाबी गर्दै आफ्नो मत संरक्षण गर्नुपर्ने माग गर्दै केहीबेर जनमतका कार्यकर्ताले नाराबाजी समेत गरेका थिए।
मोटरसाइकल दुर्घटनामा युवकको मृत्यु,काठमाडौं : तनहुँमा मोटरसाइकल दुर्घटनामा परेर आज एक युवकको मृत्यु भएको छ। घिरिङ गाउँपालिका१ पुटारका २२ वर्षीय सुनिल दरैको मोटरसाइकल दुर्घटनामा परी मृत्यु भएको हो। जगौलिटारस्थित कच्ची सडकमा बनटारबाट पुटारतर्फ जाँदै गरेको लु३९प ५०९७ नंको मोटरसाइकल अनियन्त्रित भई सडकदेखि ५० मिटर तल खस्दा दरैको मृत्यु भएको हो। दुर्घटनामा परी सख्त घाइते दरैको सेतीगङ्गा अस्पताल बेलचौतारामा उपचारका क्रममा मृत्यु भएको प्रहरी नायब उपरीक्षक युवराज खड्काले जानकारी दिए। मोटरसाइकलमा सवार सोही वडाका २१ वर्षीय खुमबहादुर राना र २१ वर्षीय रामबहादुर कुमाल गण्डकी मेडिकल अस्पताल पोखरामा उपचार गरी घर फर्किका प्रहरीले जनाएको छ।
प्रधानमन्त्री देउवा र प्रचण्डबीच भेटवार्ता,काठमाडौं: प्रधानमन्त्री शेरबहादुर देउवा र नेकपा (माओवादी केन्द्र)का अध्यक्ष पुष्पकमल दाहाल (प्रचण्ड) बीच भेटवार्ता भएको छ । प्रधानमन्त्री निवास बालुवाटारमा आज बिहान भएको भेटमा निर्वाचनको हालसम्मको परिणाम र विकसित राजनीतिक घटनाक्रममा विषयमा छलफल भएको प्रचण्डको सचिवालयले जनाएको छ । सत्ता साझेदार नेपाली कांग्रेस र माओवादी केन्द्र सहित प्रतिनिधिसभा र प्रदेशसभा सदस्य निर्वाचनमा गठबन्धन गरेको अवस्थामा निर्वाचनको परिणाम आउँदै गर्दा भएको यस भेटघाटलाई आगामी सहकार्यका रुपमा हेरिएको छ ।
"अछाममा समानुपातिक तर्फको मतगणना सम्पन्न, कांग्रेसलाई पहिलो","अछाम : अछाममा समानुपातिक तर्फको मतगणना सम्पन्न भएको छ। जिल्लाको दुवै निर्वाचन क्षेत्रमा समानुपातिकतर्फको मतगणना सकिएको हो। प्रतिनिधिसभा समानुपातिक तर्फ नेपाली कांग्रेसले सबैभन्दा बढी ३० हजार ३४९ मत प्राप्त गरेको छ। नेकपा एमालले २८ हजार ९९३,नेकपा माओवादी केन्द्रले १२ हजार ५६२,समाजवादीले ४ हजार ३७० र राष्ट्रिय स्वतन्त्र पार्टीले १ हजार ४७० मत प्राप्त गरेका छन्। क्षेत्र नम्बर १ बाट नेपाली कांग्रेसले १४ हजार ५२५, एमालले १३ हजार ९६८, माओवादीले ७ हजार २२८, समाजवादीले २ हजार ७४७, राष्टिय स्वतन्त्र पार्टीले ७८५ मत पाएको छ। क्षेत्र नम्बर २ बाट नेपाली कांग्रेसले १५ हजार ८३४, एमालेले १५ हजार २४, माओवादीले ५ हजार ३३४, समाजवादीले १ हजार ६२३ ,राष्टिय स्वतन्त्र पार्टीले ६४१ मत प्राप्त गरेको छन्। क्षेत्र नम्बर १ मा खसेको ४२ हजार २८१ मतमध्ये २ हजार ४५९ मत बदर भएको निर्वाचन अधिकृतको कार्यालय साँफेबगरले जनाएको छ। क्षेत्र नम्बर १ मा प्रदेशसभा समानुपातिकतर्फको अन्तिम मत परिणम अनुसार कांग्रेसले १४ हजार ४२ मत पाएको छ। एमालेले १४ हजार १९,माओवादी केन्द्रले ६ हजार ८९१ र समाजवादीले ३ हजार ४४६ मत प्राप्त गरेका छन्। प्रदेश समानुपातिकतर्फ ४१ हजार ४४६ मत खसेको मध्ये २ हजार २४२ मत बदर भएका छन्। अछाम २ प्रदेश सभा समानुपातिकको मतगणना जारी छ।"
धनुषा४(क) बाट कांग्रेसका यादव विजयी,धनुषा: धनुषा क्षेत्र नम्बर ४ (क) बाट प्रदेशसभा सदस्यमा नेपाली कांग्रेसका उम्मेदवार विजयी भएका छन् । सत्तारुढ गठबन्धनबाट उम्मेदवारी दिएका शेषनारायण यादवले नेकपा एमालेका उम्मेदवारलाई १ हजार ४४९ मतान्तरले पराजित गर्दै निर्वाचित भएका हुन् । कांग्रेसका शेषनारायणले १४ हजार ५५ मत प्राप्त गर्दा एमालेका उम्मेदवार सन्तोष यादवले १२ हजार ६०६ मत ल्याए । यस क्षेत्रबाट २०७४ सालमा तत्कालिन संघीय समाजवादी फोरमबाट प्रदेशसभामा निर्वाचित भएका जनता समाजवादी पार्टीका ज्ञानेन्द्र कुमार यादव ८ हजार १९६ मतमा सिमित बने । हाल निर्वाचित शेषनारायण मनोनयन दर्ताको अन्तिम समयमा जनता समाजवादी पार्टी त्यागेर कांग्रेस प्रवेश गरेका थिए ।
भीरबाट लडेर महिलाको मृत्यु,बैतडी : बैतडीको पुर्चौडी नगरपालिकामा भीरबाट लडेर एक महिलाको मृत्यु भएको छ। पुर्चौडी६ खठायतगाउँकी ३२ वर्षीया लिला खडायतको खर काट्ने क्रममा भीरबाट लडेर मृत्यु भएको हो। शनिबार दिउँसो ३ बजेको समयमा खर काट्ने क्रममा भकरेडीमाणौ नजिकैको भीरबाट लडेर घटनास्थलमै मृत्यु भएको स्थानीय लक्ष्मण बोहराले जानकारी दिए। मृतक लिला खडायतका २ छोरी एक छोरा छन्। श्रीमान रोजगारीका सिलसिलामा भारतमा छन्। पछिल्लो समय बैतडीमा भीरबाट लडेर महिलाहरूको ज्यान जाने क्रम बढेको छ।
ट्युनिसियाविरुद्ध अस्ट्रेलिया १० ले अगाडि,दोहाः मिचेल ड्युकको एक गोलप्रेरित अस्ट्रेलियाले फिफा विश्वकपको समूह डीअन्तर्गत ट्युनिसियाविरुद्ध जारी खेलको पहिलो हाफमा १० को अग्रता लिएको छ। अल जानोब रंगशालामा जारी खेलको २३औं मिनेटमा ड्युकले हेडरमार्फत सुन्दर गोल गरेका थिए। क्र्याग गुडबिनले बायाँतर्फबाट गरेको क्रसमा ड्युकले पेनाल्टी एरिया भित्रबाट गरेको प्रहार सोझै गोलमा परिणत भयो। ट्युनिसियन गोलकिपर ऐमेन डामेनले रोक्ने कोसिस गरे पनि उनको प्रयास असफल बन्दा उत्तर अफ्रिकी मुलुकले गोल खायो। ट्युनिसियाका मोहम्मद ड्रागरले ४१औं मिनेटमा ६ यार्ड बक्सको दायाँ तर्फबाट गरेको सशक्त प्रहार अस्ट्रेलियन सेन्टर ब्याक ह्यारी सोटारले उत्कृष्ट ब्लक गरे। ट्युनिसियाविरुद्धको गोलसगै ड्युक विश्वकपमा हेडरमार्फत गोल गर्ने दोस्रो खेलाडी बनेका छन्। पूर्व कप्तान टिम काहिलले सन् २०१४ को विश्वकपमा सर्बियाविरुद्ध र २०१४ विश्वकपमा चिलीविरुद्ध हेडरमार्फत गोल गरेका थिए। पहिलो खेलमा फ्रान्स ४१ गोलको नतिजामा पराजित भएको अस्ट्रेलिया समूह चरण पार गर्ने सम्भावना जिवित राख्न यो खेल जित्नै पर्नै दबाबमा छ। पहिलो खेलमा डेनमार्कसँग गोलरहित बराबरी खेलेको ट्युनिसिया पनि तीन अंक हासिल गर्दै नकआउटमा पुग्ने सम्भावना जिवित राख्न चाहन्छ।
पशुपति क्षेत्र विकास कोषले गौशाला धर्मशालामा डोजर चलायो,"काठमाडौं: पशुपति क्षेत्र विकास कोषले गौशाला धर्मशालाले बनाएका मापदण्डविपरीतका संरचना भत्काउन डोजर चलाएको छ । कोषले धर्मशालामा पहिलोपटक डोजर चलाएको हो । कोषबाट अनुमति नलिई संरचना निर्माण गरेको भन्दै शनिबार बिहान गौशाला चोकपट्टिको पर्खालमा डोजर चलाएको हो । यसअघि पुरातत्त्व विभाग र कोषले पटक पटक पत्राचार गरे पनि नेपाल मारवाडी सेवा समितिले बेवास्ता गर्दै आएको थियो । धर्मशालाको भाडा चार हजार ! गुठीले हडप्यो पशुपतिको जग्गा गौशाला धर्मशालामा अवैध संरचना कोषले ३५ दिने सार्वजनिक सूचना गर्दा पनि अटेरी गरेपछि भत्काउने निर्णय गरी २४ घण्टाको अल्टिमेट दिएर शुक्रबार नै धर्मशालामा सूचना टाँससमेत गरेको थियो । डोजरले भत्काउन थालेपछि काठमाडौंका प्रमुख जिल्ला अधिकारी घनश्याम उपाध्यायले फोन गरेर गौशालाका डीएसपीलाई तत्कालका लागि रोक्न आदेश दिएका थिए । कोषका प्रवक्ता रेवतीरमण अधिकारीले जिल्ला प्रशासन कार्यालयबाट पत्र पठाएर सुरक्षा दिनू भन्ने आदेश भएको जानकारी सञ्चारकर्मीलाई दिए । रातरात के भयो र भत्काउन तयारी भएको कुरा किन रोकियो थाहा भएन, उनले भने । धर्मशालाले कोषको स्वीकृति बेगर १८ हजार ०९६ वर्गफिटको नक्सा बमोजिमको संरचना निर्माण गरेको छ । धर्मशालाले मासिक १२ लाखभन्दा बढी कमाउँछ तर कोषलाई वार्षिक ५१ हजार त्यो पनि सहयोग भनेर दिन्छ, कोषका सदस्यसचिव डा मिलनकुमार थापाले भने, २०६० सालमा गरेको सम्झौताको करारअवधि अनिश्चित छ, यस्तो कहीँ हुँदैन यहीँ भएको छ । न सम्झौताअनुसार नन्दीलाई पाल्ने काम भएको छ । केवल व्यापार भएको छ । मारवाडी सेवा समितिका अध्यक्ष कैलाश गोयलले आफूहरूले सबै काम मापदण्डभित्रै रहेर काम गरिरहेकाले डोजर चलाउने काम अमान्य भएको बताए ।"
प्रतिनिधिसभाको प्रत्यक्षतर्फ कांग्रेस अगाडि,"काठमाडौं : प्रतिनिधिसभाको प्रत्यक्षतर्फका १६५ निर्वाचन क्षेत्रमध्ये हालसम्म ११८ स्थानमा अन्तिम मतपरिणाम सार्वजनिक भएको छ। निर्वाचन आयोगका अनुसार प्रत्यक्षतर्फ कांग्रेस पहिलो, नेकपा (एमाले) दोस्रो र नेकपा (माओवादी केन्द्र) तेस्रो स्थानमा छन्। हालसम्म नेपाली कांग्रेस ३९ स्थानमा विजयी भएको छ। एमाले ३२, माओवादी केन्द्र १३, एकीकृत समाजवादी सात, राष्ट्रिय स्वतन्त्र पार्टी, जनता समाजवादी पार्टी र राष्ट्रिय प्रजातन्त्र पार्टी पाँचपाँच, लोकतान्त्रिक समाजवादी पार्टी चार, राष्ट्रिय जनमोर्चा र नेपाल मजदुर किसान पार्टी एकएक तथा पाँच स्वतन्त्र उम्मेदवार विजयी भएका छन्। आयोगका अनुसार जारी मतगणनामा कांग्रेस १५, एमाले ११, माओवादी केन्द्र पाँच, एकीकृत समाजवादी र राष्ट्रिय स्वतन्त्र पार्टी तीनतीन, राष्ट्रिय प्रजातन्त्र पार्टी र नागरिक उन्मुक्ति पार्टी दुईदुई, जनता समाजवादी पार्टी एक स्थानमा अगाडि छन्। दोलखा, स्याङ्जा र बाजुराका तीन क्षेत्रमा मतगणना हुन सकेको छैन। प्रदेशसभाको प्रत्यक्षतर्फ कांग्रेस चार, एमाले दुई र माओवादी केन्द्र एक प्रदेशमा अगाडि छन्। बागमती, गण्डकी, लुम्बिनी र कर्णाली प्रदेशमा कांग्रेस अगाडि छ। प्रदेश नं १ र मधेसमा एमाले तथा सुदूरपश्चिम प्रदेशमा माओवादी केन्द्र अगाडि छ। प्रदेश नं १ मा एमाले १८, कांग्रेस ११, माओवादी केन्द्र छ, राष्ट्रिय प्रजातन्त्र पार्टी दुई स्थानमा विजयी भएका छन्। मधेसमा एमाले १२, कांग्रेस १२, जसपा आठ, लोसपा सात, जनमत पार्टी छ, माओवादी चार र स्वतन्त्र छ स्थानमा विजयी भएका छन्। बागमतीमा कांग्रेस १८, एमाले नौ, माओवादी सात, राप्रपा पाँच, एकीकृत समाजवादी चार, नेपाल मजदुर किसान पार्टी र हाम्रो नेपाली पार्टी एकएक स्थानमा विजयी भएका छन्। गण्डकीमा कांग्रेस १४, एमाले १२, माओवादी केन्द्र तीन र एकीकृत समाजवादी एक, लुम्बिनीमा कांग्रेस १४, एमाले १२, माओवादी चार, जसपा, नागरिक उन्मुक्ति पार्टी र लोसपा दुईदुई, राप्रपा र जनमत पार्टी एकएक तथा स्वतन्त्र तीन स्थानमा विजयी भएका छन्। कर्णाली प्रदेशमा कांग्रेस र माओवादी छछ, एमाले दुई र स्वतन्त्र उम्मेवार एक तथा सुदूरपश्चिम प्रदेशमा माओवादी सात, कांग्रेस छ, नागरिक उन्मुक्ति पार्टी र एमाले दुईदुई तथा स्वतन्त्र उम्मेदवार एक स्थानमा विजयी भएका छन्।"
कर्णालीमा मुख्यमन्त्रीका आकांक्षीहरू विजयी,"सुर्खेत : कर्णालीमा भावी मुख्यमन्त्रीको आकांक्षासहित प्रदेशसभाको निर्वाचनमा उम्मेदवार बनेकाहरू विजयी भएका छन्। भावी मुख्यमन्त्रीको आकांक्षासहित मुख्य दल नेपाली कांग्रेस, नेकपा एमाले र माओवादी केन्द्रबाट निर्वाचन लडेका ६ जना उम्मेदवारहरू नै विजयी भएका हुन्। नेकपा माओवादी केन्द्रबाट मुख्यमन्त्री बन्ने आकांक्षासहित निर्वाचन लडेका राजकुमार शर्मा र विन्दमान विष्ट प्रदेशसभा सदस्यमा विजयी भएका छन्। कर्णालीलाई आफ्नो आधार क्षेत्र दाबी गर्दै आएको माओवादीमा भावी मुख्यमन्त्रीका रूपमा यी दुई जनालाई नै हेरिएको छ। रुकुमपश्चिमको प्रदेशसभा (ख) बाट उम्मेदवार बनेका राजकुमार शर्मा २० हजार एकसय ६० मत प्राप्त गरी विजयी भएका छन्। यस्तै सुर्खेत क्षेत्र नं २ (ख) बाट उम्मेदवार बनेका विन्दमान विष्ट १३ हजार ९ सय ९ मतसहित विजयी भएका छन्। कर्णालीमा माओवादीको नेतृत्वमा सरकार गठन भएमा शर्मा र विष्ट मध्ये एक जना मुख्यमन्त्री बन्ने देखिन्छ। माओवादीको कर्णाली प्रदेश कमिटीका पूर्वअध्यक्ष रहेका शर्मा माओवादी नेता तथा वर्तमान अर्थमन्त्री जनार्दन शर्मा निकट हुन्। मुख्यमन्त्रीको आकांक्षासहित प्रदेशसभा सदस्यमा विजयी भएका शर्मा नै भावी मुख्यमन्त्री बन्ने माओवादी स्रोतको दाबी छ। तर यसअघि प्रदेश सरकारको आर्थिक मामिला तथा योजना मन्त्री भइसकेका विष्ट पनि मुख्यमन्त्री बन्ने आकांक्षासहित पुनः प्रदेशसभातर्फ नै उम्मेदवार बनेका थिए। माओवादी उपमहासचिव शक्तिबहादुर बस्नेत निकट भएको र यसअघि प्रदेश सरकारको मन्त्री भई अनुभव हाँसिल गरिसकेकाले पनि विष्ट नै भावी मुख्यमन्त्री बन्ने माओवादी कार्यकर्ता बताउँछन्। नेकपा एमालेमा भावी मुख्यमन्त्रीको आकांक्षीसहित निर्वाचन लडेका यामलाल कँडेल र विनोदुमार शाह पनि प्रदेशसभाको सदस्यमा विजयी भएका छन्। एमाले स्थायी कमिटी सदस्य तथा प्रदेश इन्चार्ज कँडेल मुख्यमन्त्रीको आकांक्षासहित प्रदेशसभाको उम्मेदवार बनेका थिए। उनी सुर्खेत क्षेत्र नं २ (क) बाट १८ हजार ५ सय ६१ मतसहित विजयी भएका छन्। कँडेल यसअघि पनि प्रदेशसभा सदस्य थिए। तर तत्कालीन नेकपाभित्रको विवाद र विभाजनका कारण उनी त्यसबेला मुख्यमन्त्री बन्न सकेनन्। मुख्यमन्त्री बन्ने आकांक्षाकै कारण उनी यसपाली पनि प्रतिनिधिसभा त्यागेर प्रदेशसभातर्फ नै उम्मेदवार बनेका थिए। विजयी भएसँगै कँडेललाई एमालेभित्र भावी मुख्यमन्त्रीको रूपमा चर्चा गर्न थालिएको छ। यस्तै मुख्यमन्त्रीका आकांक्षी एमाले कर्णाली प्रदेश कमिटीका अध्यक्ष विनोदकुमार शाह पनि प्रदेशसभा सदस्यमा विजयी भएका छन्। उनी दैलेखको निर्वाचन क्षेत्र नं २ (ख) बाट ९ हजार ४ सय ६४ मतसहित विजयी भएका छन्। पार्टीको प्रदेश कमिटी अध्यक्ष शाहले मुख्यमन्त्रीको आकांक्षा राखेको भए पनि प्रदेशमा एमालेले सरकारको नेतृत्व गर्ने अवसर पाएको खण्डमा नेता कँडेल नै भावी मुख्यमन्त्री बन्ने एमाले स्रोतको दाबी छ। यस्तै नेपाली कांग्रेसमा पनि मुख्यमन्त्रीका आकांक्षीहरू प्रदेशसभाको सदस्यमा विजयी भएका छन्। पुनः मुख्यमन्त्रीमा दोहोरिने आकांक्षासहित हुम्लाको प्रदेशसभा (ख) बाट उम्मेदवार बनेका वर्तमान मुख्यमन्त्री जीवनबहादुर शाही पनि प्रदेशसभा सदस्यमा विजयी भएका छन्। उनले ७ हजार ५६ मत ल्याएका छन्। दोस्रो पटक मुख्यमन्त्री बन्ने आकांक्षासहित प्रदेशसभाको उम्मेदवार बनेका शाही विजयी भएसँगै कर्णालीमा कांग्रेसको नेतृत्वमा सरकार गठन हुँदा उनी नै पुनः मुख्यमन्त्री बन्ने कांग्रेस स्रोतको भनाइ छ। यस्तै कांग्रेसभित्रै मुख्यमन्त्रीका अर्का बलिया दाबेदार जाजरकोटका राजीवविक्रम शाह पनि प्रदेशसभाको सदस्यमा विजयी भएका छन्। जाजरकोटको प्रदेशसभा (ख) बाट उम्मेदवार बनेका कांग्रेस केन्द्रीय सदस्य शाह १६ हजार ४० मतसहित विजयी भएका हुन्। पार्टीको केन्द्रीय नेतृत्वबाट भावी मुख्यमन्त्रीको आश्वासन पाएपछि नै प्रदेशसभाको उम्मेदवार बन्न तयार भएको र शाह नै अब कांग्रेसको तर्फबाट मुख्यमन्त्री बन्ने उनी निकट स्रोतको दाबी छ। कांग्रेसमा मुख्यमन्त्रीका अर्का आकांक्षी ललितजंग शाही भने पराजित भएका छन्। पार्टीको प्रदेश समितिका सभापति रहेका शाही जुम्लाको प्रदेश सभा (क) मा बागी उम्मेदवारी दिएका देबेन्द्रबहादुर शाहीसँग पराजित भएका हुन्।"
"कोरोना संक्रमण घट्दै, संक्रिय संक्रमित २९८",काठमाडौं : नेपालमा पछिल्लो केही समययता कोरोना संक्रमण घट्दै गएको छ। पछिल्लो समय थपिनेको संख्याभन्दा निको हुनेको संख्या बढी छ। पछिल्लो २४ घन्टामा देशभरबाट ५२६ नमूना परीक्षण गर्दा १ जनामा संक्रमण पुष्टि भएको स्वास्थ्य तथा जनसंख्या मन्त्रालयले जनाएको छ। मन्त्रालयका अनुसार पीसीआर विधिबाट १६१ र एन्टिजेनबाट ३६५ नमूनाको परीक्षण गर्दा पीसीआरबाट १ नमूनाको रिपोर्ट पोजिटिभ आएको हो। मन्त्रालयका अनुसार थप २९ जना कोरोनामुक्त भएका छन्। हाल सक्रिय कोरोना संक्रमितको संख्या २९८ पुगेको छ।
अन्तर्राष्ट्रिय आइटीएफ ५ टेनिसमा १० देशका खेलाडी सहभागी,"पोखरा: पोखरामा अन्तर्राष्ट्रिय आइटिएफ जुनियर५ टेनिस प्रतियोगिता सोमबारदेखि हुँदैछ । पोखरामा पाँचौ पटक हुन लागेको अन्तर्राष्ट्रिय प्रतियोगितामा १० राष्ट्रका १ सय ४० भन्दा बढी खेलाडी सहभागी हुने आयोजक कास्की जिल्ला टेनिस संघले जनाएको छ । दुई साता चल्ने प्रतियोगितामा सर्किट १ र २ हुनेछ । प्रतियोगितामा १३ वर्षदेखि १८ वर्ष सम्मका ब्वाइज र गल्स तर्फ सिंगल्स र डबल्स प्रतिस्पर्धा हुने प्रतियोगिता निर्देशक अजय विष्टले बताए । पोखरा रंगशालाको टेनिस कोर्टमा हुने अन्तर्राष्ट्रिय प्रतियोगितामा दक्षिण कोरियाबाट १० जना, ताईपेईबाट ५ जना, रसियाबाट १ जना, भारतबाट ३१ जना, स्पेनबाट १ जना, जर्मनबाट १ को सहभागी हुनेछन् । यसैगरि जापानबाट ३, श्रीलंकाबाट २ जना, अष्ट्रेलियाबाट २ जना र नेपालबाट ८ सहित ६४ जना खेलाडी प्रतियोगितामा प्रतिस्पर्धा गर्ने कास्की जिल्ला टेनिस संघका अध्यक्ष लोक गुरुङले जानकारी दिए । यसैगरि गल्र्सतर्फ नेपालबाट ९ जना, भारतबाट ३७ जना, रसियाबाट १ जना, श्रीलंकाबाट १ जना, अमेरिकाबाट २ जना, दक्षिण कोरियाबाट ६ जना, ताइपेइबाट ३ जना, हङकङबाट १, अष्टेलियाबाट ३ जना, फिलिपिन्सबाट १ जना गरी जम्मा ६४ जना खेलाडी प्रतियोगितामा प्रतिस्पर्धा गर्ने अध्यक्ष गुरुङले जानकारी दिए । अन्तर्राष्ट्रिय स्तरको यस प्रतियोगिताले पोखरा र नेपालकै पर्यटन प्रवद्धनकालागि महत्वपूर्ण रहने कास्की जिल्ला टेनिस संघका कोषाध्यक्ष अनुज बास्तोलाले बताए । प्रतियोगिता संचालनकालागि अनुमानित आम्दानी २० लाख र खर्च १५ लाख लाग्ने कोषाध्यक्ष बास्तोलाले जानकारी दिए ।"
धूमपानले प्रतिघण्टा लिँदैछ ४ को ज्यान,"काठमाडौं : एउटा अध्ययनले भन्छ सुर्तीजन्य पदार्थको प्रयोगका कारण नेपालमा प्रतिघण्टा ४ जनाको ज्यान जान्छ। सुर्तीजन्य पदार्थको लतबाट युवादेखि पाका उमेरसम्म हुने मृत्युदर डरलाग्दो रहेको उक्त अध्ययनको निष्कर्ष छ। नेपाल विकास अनुसन्धान प्रतिष्ठान (एनडीआरआई) को अध्ययन प्रतिवेदनअनुसार समग्र मृत्युदरमा १९४१ प्रतिशत धूमपानको कारण हुने गरेको छ। जसमा ४० देखि ६० वर्ष उमेरसमूहका प्रयोगकर्ताहरूको संख्या अधिक छ। अध्ययनअनुसार मुलुकमा प्रत्येक वर्ष ३७ हजार ५ सय २९ जनाको मृत्यु हुने गरेको छ। तीमध्ये प्रतिघण्टा ४ जनाको सुर्तीजन्य पदार्थकै सेवनबाट मात्रै मृत्यु हुने गरेको छ। मुलुकमा ४८ लाख जना सुर्तीजन्य पदार्थको प्रयोगकर्ता रहेको अध्ययन प्रतिवेदनको निष्कर्ष छ। भक्तपुर क्यान्सर अस्पतालका क्यान्सर विशेषज्ञ डा रोशन प्रजापति धूमपानको कारणले मृत्यु हुनेको दर छिमेकी भारतभन्दा नेपालमा धेरै रहेको बताउँछन्। भारतमा ११ देखि १३ प्रतिशत मृत्युदर भए पनि नेपालमा २२ देखि २४ प्रतिशतको बीचमा छ। सुर्तीजन्य पदार्थको प्रयोगबाटै कम उमेरमा ज्यान गुमाउनेको संख्या पनि बढिरहेको चिकित्सक बताउँछन्। अध्ययन प्रतिवेदनअनुसार मुलुकमा १६ देखि २१ वर्षकै उमेरमा धूमपान सुरु गर्ने चलन बढ्दो छ। किशोर अवस्थामा धूमपान सुरु गर्दा त्यसको अम्मलबाट अलग हुन कठिन हुने गरेको अध्ययनले देखाएको छ। बढी उमेरमा धूमपान सुरु गर्नेहरूलाई लत छोडन सक्ने सम्भावना बढी देखिएको छ। तर, कम उमेरकालाई लत नै बस्छ। नेपालीको सरदर आयु ७० वर्ष छ। तर, धूमपान गर्नेहरूले ६० वर्ष आसपासमै ज्यान गुमाउने अवस्था आउने गरेको अध्ययनले देखाएको छ। मुलुकमा धुवाँ आउने र नआउने दुई प्रकारका धूमपानको प्रयोग भएको देखिन्छ। चुरोट, हुक्का, तमाखुहरू धुवाँ आउनेमा पर्छन्। गुटखा, पानपराग, खैनी लगायत धुवाँ नआउनेमा पर्छन्। दुवै थरीका सुर्तीजन्य पदार्थ स्वास्थ्यका लागि हानिकारक हुन्। एनडीआरआईको अध्ययनअनुसार समग्रमा कम आम्दानी हुने (श्रमिक वर्ग)हरूले सबैभन्दा धेरै धूमपान गर्ने गरेको भेटिएको छ। सुदूरपश्चिम प्रदेशमा सबैभन्दा धेरै धूमपान गर्नेहरूको संख्या धेरै देखिएको छ। त्यहाँका हिमाली क्षेत्रमा धूमपानले न्यानो बनाउँछ भन्ने विश्वासका कारण पनि चुरोट खानेहरूको संख्या धेरै देखिएको छ। विश्व स्वास्थ्य संगठनले पनि कम आय हुने वर्गहरू सुर्तीजन्य प्रयोगमा धेरै देखिएको बताएको छ। सुर्तीजन्य प्रयोग नियन्त्रणमा आवाज उठाउँदै आएका अभियन्ताहरूले सुर्तीजन्य पदार्थको मूल्य बढाउनुपर्ने र जताततै बेचबिखनमा रोक लगाउनुपर्ने माग गर्दै आएका छन्। तर, मुलुकमा दुई रुपैयाँमै एक खिल्ली चुरोट किन्न पाइने अवस्था छ। पाइलट, बिजुली नामका चुरोट दुई रुपैयाँ खिल्लीमा नै बेचबिखन भइरहेका छन्। यस्ता चुरोट किन्नलाई गाउँगाउँमा विद्यार्थीले समेत (पकेट मनी) बचाएर राखेको अध्ययनमा क्रममा भेटिएको एनडीआरआईका अनुसन्धानकर्ता अञ्जना लामिछानेले बताइन्। उनका अनुसार तराईका क्षेत्रमा माडेर खाने सुर्तीजन्य पदार्थ जस्तै गुट्खा तथा खैनीको प्रयोग अत्यधिक देखिएको छ। मधेसमा गुट्खा तथा खैनीहरू छिमेकी मुलुक भारतबाट सजिलै आयात हुने गरेको छ। अध्ययनका अनुसार मुलुकमा १५ देखि ६९ वर्षका महिला वा पुरुषले कुनै न कुनै खालको सुर्तीजन्य पदार्थको प्रयोग गर्ने गरेका छन्। त्यस्ता प्रयोगकर्ताको संख्या २९ प्रतिशत छ। आम जनमानसमा सचेतनाको कमीले हुक्काको क्रेज बढेको अध्ययनले देखाएको छ। अनुसन्धानकर्ता लामिछानेका अनुसार पछिल्लो समय नेपालमा हुक्काको क्रेज अत्यन्त बढेको छ। विशेषगरी १५ देखि २५ वर्षका युवाहरू यस लतमा फसेको अध्ययनले देखाएको छ। हुक्काको असर चुरोटको जस्तो विषाक्त नहुने गलत बुझाइ आममानिसमा परेको देखिन्छ। लामिछाने भन्छिन्, एउटा हुक्का खानु भनेको सय चुरोट पिउनुजस्तै हो। विश्व स्वास्थ्य संगठनले एक खिल्ली चुरोट सेवन गर्न करिब ८ देखि ११ मिनेट लाग्ने उल्लेख गरेको उनले बताइन्। तर, हुक्काका लागि ४० देखि ७५ मिनेटसम्म लाग्छ। उक्त अवधिमा सयौं चुरोट खाएबराबरको धुवाँ हुक्काबाट सेवन गर्ने गरिन्छ। बजारमा युवाहरूलाई आकर्षित गर्न विभिन्न स्वादका हुक्का पाइन्छ। नेपाली बजारमा ३२ भन्दा धेरै स्वादमा हुक्का भेटिएका छन्। हुक्का आयातीत सुर्तीजन्य पदार्थ हो। विशेषगरी दुबईबाट भिœयाइने हुक्काको स्वादअनुसार साढे तीन सयदेखि पाँच सय रुपैयाँसम्ममा पाइन्छ। कतिपय हुक्काका फ्लेवर (स्वाद) चीन र भारतबाट पनि ल्याइएको अध्ययनका क्रममा भेटिएको छ। हुक्कालाई धूमपानको रूपमा नलिएको र सामाजिक रूपमा स्वीकारेको देखिएको एनडीआरआईका अर्का अनुसन्धानकर्ता कमल चौलागाईंले बताए। हुक्का नराखी रेस्टुरेन्ट चल्दैन भन्ने मान्यताले ठाउँ पाएको उनको भर्ना छ। चौलागार्इंका अनुसार हुक्कामा ८२ वटा क्यान्सरजन्य हानिकारक तŒव पाइन्छन्। चुरोटमा ७० वटा त्यस्ता तŒव हुन्छन्। हुक्का सेवन गर्नेले एक बसाइमा सयदेखि दुई सय वटा चुरोट ताने बराबर धुवाँ खाने अध्ययनले देखाएको उनले बताए। हुक्कामा प्रतिस्पर्धा गरेर धुवाँ निकाल्ने चलन छ। धूमपान नगर्नेहरू (अप्रत्यक्ष धूमपान) मा पनि धेरै असर पर्छ। चौलागाईंका अनुसार, स्वादहरू प्रायः फलफूलहरूको हुन्छ। कफी फ्लेभर पनि पाइन्छ। आयुर्वेदिक र हर्बल चुरोट पनि बजारमा आएको छ। ईसिग्रेटको प्रयोग युवाहरूमा चलनचल्तीमा धेरै छ। हुक्कामा आकर्षक चित्र राखिए पनि सानो अक्षरमा मात्र स्वास्थ्य ाई हानिकारका लेखिएको सन्देश देखिन्छ। प्रायजसो सबैमा अरबिक भाषामा लेखिएको उनले बताए। उक्त सूचना नेपाली भाषामा हुनुपर्ने नियम रहेको पनि जनाए। धूमपानका बट्टाहरूमा नेपाल सरकारले ९० प्रतिशत चित्र देखिने गरी राखिएको हुनुपर्ने प्रावधान बनाएको उनले बताए। अध्ययनका क्रममा सहरी क्षेत्रमा आयातीत चुरोटहरू बढेको देखिएको छ। नेपाली भाषामा सूचना नभएका सबै प्रकारका धूमपानहरू अवैध मानिन्छन्। अनुसन्धानकर्ता चौलागाईंले भने बुवाआमाले चुरोट खायो भने गाली गर्ने हुक्कालाई प्रवद्र्धन गर्ने प्रवृत्ति छ। पारिवारिक स्विकारोक्ति पनि धेरै छ, उनले भने हुक्का किन्न पैसा दिन्छन्। चुरोट किन्न दिँदैनन्। यो हुक्कासम्बन्धी गलत बुझाइको परिणाम हो। भक्तपुर क्यान्सर अस्पतालका क्यान्सर विशेषज्ञ, डा् प्रजापतिका अनुसार धूमपान ८० देखि ९० प्रतिशत फोक्सोको क्यान्सरको कारण बनेको छ। यो पाठेघरको मुख, किड्नी, प्यान्क्रियाज, पिसाबथैली, मुख, अन्न नलीको क्यान्सरको कारण पनि बनेको छ। विशेषज्ञ प्रजापति भन्छन्, गर्भावस्थामा धूमपान गर्नेहरूमा अनेकौं खालका समस्या हुन्छन्। गर्भवतीले प्रिम्याचुर बच्चा जन्माउने, बच्चा मर्ने, तुहिने समस्या धूमपानका कारण भइरहेको छ। मुटु रोग, श्वासप्रश्वास, छालाको समस्या र मुखको समस्याको मुख्य कारक धूमपान नै हो। उनका अनुसार चुरोटमात्रै नभई हुक्का र ईसिग्रेटमा पनि कार्सियोजेनिक पाइन्छ। यो क्यान्सर गराउने तŒव हो। न्युजिल्यान्डमा सन् २००८ भन्दा पछि जन्मेकालाई चुरोट छुन नदिने प्रावधान छन। तर, नेपालमा नीतिनियम कार्यान्वयनको पाटो कमजोर हँुदा सुर्तीजन्य प्रयोग नघटेको विशेषज्ञ डाप्रजापतिले बताए। भने, सरकारी तहबाट नियन्त्रणमा प्रयत्न भएको छैन। जबसम्म सरकारले नियन्यत्रका लागि संयन्त्र बनाउँदैन तबसम्म नियन्त्रण हुँदैन। धूमपानका बट्टामा डरलाग्दो फोटो राख्दैमा लत बसिसकेकाहरूलाई फरक नपर्ने उनी बताउँछन्। सुरुमा बट्टामा राखिएको तस्बिर देखेर तर्सिए पनि विस्तारै बानी परेको बुझाइ उनको छ। किनकि यसले खानेबित्तिकै हैन कालान्तरमा प्रभाव देखाउँछ। धूमपानलाई तुरुन्तै आनन्द आउने एउटा नशाको रूपमा मात्र प्रयोगकर्ताले लिएको उनले बताए। सुर्तीजन्य नियन्त्रणमा सरकारको काम सन्तोषजनक नभएको उनले बताए। सरकारले धूमपान गर्न सार्वजनिक ठाउँमा प्रतिबन्ध गर्ने भनेको थियो। तर, मान्छेहरू जताततै खाइरहेको भेटिन्छ। कपाल काट्ने ठाउँ, बसपार्क, रेस्टुरेन्ट सबैतिर धूमपान सामान्यजस्तो बनेको छ। जति कर बढे पनि किनिरहेका छन्। भएका नीति, नियमलाई कार्यान्वयन गराउने संयन्त्र चाहिएको उनले बताए। सुर्तीजन्य हानिकारक वस्तुहरूमा करको वृद्धिसँगै खपतमा कमी हुने आकलन यसै क्षेत्रमा काम गर्दै आएकाहरूको छ। आर्थिक वर्ष २०७९।०८० को बजेटमा उक्त करमा ३५ देखि ६० प्रतिशत वृद्धि गर्नुपर्ने र हरेक वर्ष बढाउँदै लैजानुपर्ने माग छ। दुईदेखि चार वर्षमा कम्तीमा पनि भारतको सरह बनाउनुपर्ने माग सरोकारवालाको छ। भारतमा ५७६० प्रतिशत कर लगाएको छ। ३५ प्रतिशत कर वृद्धि गराउँदा ६३ देखि ७५ अर्ब राजस्व संकलन हुन सक्ने देखिन्छ। खपत ३ देखि ७ प्रतिशत घट्ने अनुमान छ। ६० प्रतिशत कर बढाएमा करिब १२६ अर्ब राजस्व उठ्ने र ६ देखि ११ प्रतिशत खपत घट्ने अध्ययनहरूको निष्कर्ष छ। सन् २०२० मा चुरोट सेवनका कारण रोगको उपचारमा खर्च कुल गार्हस्थ्य उत्पादनको १०४ प्रतिशत ओगटेको छ। उक्त खर्च प्रत्यक्ष र अप्रत्यक्ष तथा असामयिक मृत्युको हिसाब जोड्दा बर्सेनि ४० अर्ब खर्च भएको देखिन्छ। तर, सन् २०२०२१ को तथ्यांकमा चुरोट र बिँडीबाट २०३९ अर्बमात्रै राजस्व संकलन भएको एनडीआरआईको तथ्यांकले देखाउँछ। उक्त संस्थामा धूमपान नियन्त्रण कार्यक्रमका टिम लिडर जयकुमार गुरुङका अनुसार सुर्तीजन्य पदार्थको हिसाबले दक्षिण एसियन क्षेत्रमा नेपाल कम राजस्व लिने मुलुकको अग्रपंक्तिमा आउँछ। नेपालले जम्मा ४१ प्रतिशत कर लगाएको छ। उक्त कर विश्व स्वास्थ्य संगठनको मापदण्डभन्दा अत्यन्त न्यून हो। विश्व स्वास्थ्य संगठनले ७५ प्रतिशत कर लाग्नुपर्ने व्यवस्था गरेको छ। दक्षिण एसियन मुलुकमध्ये विश्व स्वास्थ्य संगठनले तोकेभन्दा धेरै कर श्रीलंकाले लगाएको छ। श्रीलंकाले ७७२ त्यसपछि बंगलादेशले ७३, पाकिस्तानले ६०७८ र भारतले ५७६० प्रतिशत कर लगाएको छ। सुर्तीजन्य पदार्थको नियन्त्रणमा काम गर्दै आएका संघसंस्थाहरूले करको वृद्धिसँगै खपतमा कमी हुने भएकाले कर बढाउन माग गर्दै आएका छन्। जसले देशको राजस्वसमेत बढाउँछ। गुरुङका अनुसार एनडीआरआईले सुर्तीजन्य पदार्थमा ७५ प्रतिशत कर लगाउनुपर्ने माग गर्दै आएको छ। सरकारलाई विश्व स्वास्थ्य संगठनले भनेबमोजिम रणनीति बनाउन कडा रूपमा पैरवी गर्दै आएका छौं गुरुङले भने तर सरकारले सुनेन। यस्ता विषय राजनैतिक रूपमा संवेदनशील बनाउन आवश्यक छ। सुर्तीजन्य नियन्त्रणको सबालमा सरकार गम्भीर नभएको गुनासो उनको छ। नीति नियमको मामलामा धेरै काम गर्न बाँकी रहेको गुरुङ बताउँछन्। वर्षौंदेखि वकालत गर्दा पनि अर्थ मन्त्रालय र स्वास्थ्य मन्त्रालय दुवैको समन्वय चित्तबुझदो नभएको गुनासो उनको छ। राजस्व उठाउनमा सरकार व्यस्त छ। राजनैनिक रूपमा नै निर्णय गर्न सकेको छैन, उनले भने। नेसनल लाइब्रेरी अफ मेडिसिनले सन् १९९० देखि २०१५ सम्म गरेको सर्वेक्षणमा १७ प्रतिशत धूमपान गर्नेहरूको दर घटेको उल्लेख गरेको छ। उक्त अध्ययनले ३३ प्रतिशत पुरुष र ४८ प्रतिशत महिलाहरूले धूमपान गर्ने गरेको देखाएको छ। विश्व स्वाथ्य संगठनका अनुसार १३ बिलियन मानिस सुर्तीजन्य प्रयोगमा लागेका छन्। एक बिलियनभन्दा धेरै धूमपान गर्नेहरू छन्। कम्तीमा ८० प्रतिशत धूमपान गर्नेहरू न्यून र मध्यम आय वर्गका छन्। गएको दुई दशकमा सबै उमेरसमूहमा सुर्तीजन्य प्रयोगकर्ता घटेको देखिएको प्रतिवेदनमा उल्लेख छ। धूमपानको कारणले मृत्यु हुनेको दर छिमेकी भारतभन्दा नेपालमा धेरै छ। सुर्तीजन्य पदार्थको प्रयोगबाटै कम उमेरमा ज्यान गुमाउनेको संख्या पनि बढिरहेको छ। किशोर अवस्थामा धूमपान सुरु गर्दा त्यसको अम्मलबाट अलग हुन कठिन हुने गरेको पाइन्छ। डा रोशन प्रजापति, क्यान्सर विशेषज्ञ, भक्तपुर क्यान्सर अस्पताल चुरोट किन्नलाई गाउँगाउँमा विद्यार्थीले समेत (पकेट मनी) बचाएर राखेको अध्ययनमा क्रममा भेटेका छौं। तराईका क्षेत्रमा माडेर खाने सुर्तीजन्य पदार्थ जस्तै गुट्खा तथा खैनीको प्रयोग अत्यधिक देखिएको छ । अञ्जना लामिछाने, अनुसन्धानकर्ता, एनडीआरआई व्यवहार परिवर्तन चुनौतीपूर्ण सुर्तीजन्य वस्तुको नियन्त्रणको विषयमा सूर्य नेपालले सरकारको निर्देशिका बमोजिम ९० प्रतिशत तस्बिरमार्फत सन्देश (पिक्टोरियल हेल्थ वार्निङ) राख्नुपर्ने विषयमा सहमत थिएन। सुर्तीजन्य पदार्थका बट्टामा ७५ प्रतिशतमात्रै चित्र राखेपछि सर्वोच्चमा मुद्दा चलेको थियो। गत भदौ १२ गते परमादेश जारी गर्दै ९० प्रतिशत नै बनाउनुपर्ने फैसला गरेको छ। तर, सर्वोच्चको पूर्णपाठ आएको छैन। यदि उनीहरूको ९० प्रतिशत चित्रमार्फत सूचना छैन भने अब कारबाही हुन्छ। पिस्कटोरियल वार्निङमा नेपाल संसारको अगाडि थियो हाल पनि पनि दोस्रो स्थानमा छ। सुर्तीजन्य वस्तुमा लगाइँदै आएको कर विस्तारै बढेका छ, २७ बाट ४१ प्रतिशत पुगेको छ। बजारमा उत्पादन मूल्य र लागत बढेपछि सरकारको कर घटेको देखिन्छ। विश्व स्वास्थ्य संगठनले ७५ सम्म पुर्याउ भनेको हो। तर, एकैपटक स्वाट्टै बढाउन मिल्दैन। त्यसो गर्दा बजारमा कालोबजारी हुने र राजस्व नउठ्नेलगायतका समस्या हुन सक्छ। विस्तारै बढाउँदै लैजानुपर्छ। सुर्तीजन्य नियन्त्रणका विज्ञापनहरू राष्ट्रिय सञ्चार माध्यममा आउन पाउँदैनन्। त्यसका लागि मन्त्रालयले निगरानी गरिरहेको हुन्छ। कुनै कम्पनीबाट अनलाइनहरूमा भित्रभित्र विज्ञापन राखेका हुन सक्छन्। सार्वजनिक स्थलमा धूमपान नियन्त्रण गर्न समस्या देखिएको छ। नियन्त्रणको अधिकार स्थानीय निकायको प्रमुख प्रशासकीय अधिकृतलाई दिइएको छ। त्यसैगरी सहायक प्रमुख जिल्ला अधिकारीलाई अधिकार छ। पार्क, होटल, रेस्टुरेन्टमा नियन्त्रण गर्न सकेको छैन। उनीहरूलाई चाहेमा कारबाही, नियन्त्रण र मुद्दा चलाउनेसम्मको जिम्मेवारी दिएको छ। स्वास्थ्यकर्मीलाई लतमा लागेकाहरूलाई परामर्शका लागि तालिम दिने काम स्वास्थ्य मन्त्रालयले गरिरहेको छ। सरकारले विद्यालयलगायतका सार्वजनिक क्षेत्रमा निश्चित दूरी तोकेर धूमपान बेच्न नपाउने भने पनि अनुगमनका क्रममा बेचेको भेटिएको दृष्टान्त छन्। स्थानीय तहले लाइसेन्स दिने बेला निगरानी गर्ने हो भने र नवीकरण गर्दा कारबाही गर्ने हो नियन्त्रण हुन सक्छ। नीतिगत तहमा काम गरिरहेको र पालिका तहमा जनप्रतिनिधिसँग पैरवी भइरहेको छ। धूमपानलाई उनीहरूले त्यति ठुलो समस्याको रूपमा लिएका छैनन्। भक्तबहादुर केसी, प्रमुख, सुर्तीजन्य पदार्थ नियमन तथा स्वास्थ्य प्रवद्र्धन शाखा, स्वास्थ्य तथा जनसंख्या मन्त्रालय"
मेक्सिकोविरुद्धको खेल अर्जेन्टिनाका लागि विश्वकपको फाइनल,"दोहा: अर्जेन्टिनी गोलकिपर इमिलियानो मार्टिनेजले समूह सीअन्तर्गत मेक्सिकोविरुद्धको खेल दक्षिण अमेरिकी टिमका लागि विश्वकपको पहिलो फाइनल हुने बताएका छन्। पहिलो खेलमा साउदी अरबविरुद्ध पहिलो खेलमा २१ ले पराजित भएको दुई पटकको च्याम्पियन अर्जेन्टिना समूह चरण पार गर्न जित्नै पर्ने दबाबमा छ। लुसेल रंगशालामा त्यो नतिजा अर्जेन्टिनाले विश्वकपका पछिल्ला ६ खेलमा चौथो पराजय हो। त्यसबाहेक एक खेलमा जित र एक खेल बराबरी खेलेको छ। जुन त्यसअघिका २५ खेलमा भोगेको हार बराबरी हो। त्यो हारबाट अर्जेन्टिनाको ३६ खेलको अपराजित यात्रामा पूर्णविरामसमेत लगाएको थियो। विश्व फुटबलको सबैभन्दा लोकप्रिय टिमकोरूपमा कतार पुगेको अर्जेन्टिना अब छिट्टै बाहिरिने खतरामा पुगेको छ। एस्टन भिल्लाबाट व्यावसायिक फुटबल खेल्दै आएका मार्टिनेज त्यही रंगशालामा अर्जेन्टिनाले पुनरागमन गर्नुपर्ने बताउँछन्। करिब तीन वर्षपछि त्यो पनि विश्वकपमा पराजित हुँदा हामीलाई धेरै पीडा भएको छ, उनी भन्छन्, हामी यो खेल फाइनल जसरी खेल्न चाहेका थियौं तर त्यो भएन। हामीले पहिलो गोल गरेपछि आराम गर्न थाल्दा त्यसको मूल्य चुकाउनु पर्यो । अब शनिबार हाम्रो पहिलो विश्कप फाइनल हुनेछ। मेक्सिकोविरुद्धको विगत अर्जेन्टिनाको पक्षमा छ। अर्जेन्टिनाले पछिल्ला १० खेलमा मेक्सिकोसँग अपराजित छ। जसमा सन् २००४ को कोपा अमेरिकामा हासिल गरेको जित पनि समावेश छ। सनु १९३०, २००६ र २०१० मा भएका मेटमा पनि अर्जेन्टिनाले जित निकालेको छ। मेक्सिकोका लागि पछिल्लो समय विश्वकपमा गोल गर्नु प्रमुख समस्या बनिरहेको छ। उत्तर अमेरिकी मुलुकले खेलेका पछिल्ला तीन खेलमा गोल गर्न सकेको छैन। समूह सीको पहिलो खेलमा मेक्सिको पोल्यान्डसँग गोलरहित बराबरीमा रोकिएको थियो। त्यो खेलमा पोलिस कप्तान रोबर्ट लेवान्डोस्कीले प्रहार गरेको पेनाल्टी गुइलेर्मो ओचोवाले बचाएका थिए। पाँचौं पटक विश्वकप खेलिरहेका ओचोवा हालसम्म विश्पकपको अन्तिम १६ पार गर्न सकेका छैनन्। सन् १९८६ मा क्वार्टरफाइनल पुगेको मेक्सिको त्यसपछिका सात संस्करणमा फेरि त्यहाँ पुग्न सकेको छैन। एक सय ३२ क्याम जितिसकेका ओचोवाले मेक्सिकन टिमबाट धेरै खुशी बटुलेका छन्। तर, ओचोवा आफ्नै नेतृत्वमा फेरि एक पटक विश्वकपको क्वार्टरफाइनलमा पुर्याउन चाहन्छन्। म विश्वकपमा पाँचौं खेलका लागि जे सुकै बेच्न तयार छु, पोल्यान्डसँगको बराबरीपछि ओचोवाले भनेका थिए। यदि अर्जेन्टिनाविरुद्ध जित निकाल्न सके अन्तिम १६ मा पुग्ने करिब निश्चित हुनेछ। त्यति मात्रै होइन, विश्वकपको प्रमुख दाबेदार मानिएको अर्जेन्टिनाको यात्रासमेत समूह चरणमा टुङ्गिने छ। मेक्सिको सन् २०१० को विश्वकपको बदला लिने होडमा हुनेछ। अन्तिम १६ मा भएको त्यो भेटमा कार्लोस टेभेजको दुई गोलप्रेरित अर्जेन्टिनाले ३१ को जित निकालेको थियो। तीमध्ये पहिलो गोल अफसाइड थियो। ठूलो स्क्रिनमा देखाइएको गोलमा अफसाइड भएपछि मेक्सिन समर्थकहरू उत्तेजित भएका थिए। प्रभाव पार्न सक्ने खेलाडी लौटारो मार्टिनेज (अर्जेन्टिना) इन्टर मिलानका फरवार्ड मार्टिनेजले साउदीविरुद्ध गरेका दुई गोल अफसाइडका कारण रद्द भएका थिए। साउदीको हाइ लाइन रक्षापंक्ति बिट् गर्न असफल रहेका मार्टिनेज अझै विश्वकपमा पहिलो गोल पर्खिरहेका छन्। साउदीविरुद्ध तीन पटक अफसाइड बसेका मार्टिनेज मेक्सिकोविरुद्ध अनसाइड बसेर सदर गोल गर्न आत्तुर छन्। साउदीविरुद्ध २५ पटक मात्रै बल छोएका मार्टिनेज खेलमा पनि अझै संलग्न हुने कोसिसमा हुनेछन्। जुन ५८ मिनेटमा मैदान प्रवेश गरेका जुलियन अल्भारेजभन्दा मात्रै बढी हो। एलेक्सिस भेगा (मेक्सिको) पोल्यान्डविरुद्धको खेलमा भेगाले सर्वाधिक पाँच पटक प्रहार गरेका थिए। तीमध्ये चार प्रहार उनले पेनाल्टी बक्स भित्रबाट गरेका थिए। तर, उनले कुनै पनि प्रहार फ्रेममा राख्न सकेनन्। विपक्षी टिमको बक्समा ६ पटक बल भेट्टाएका भेगाले आफूलाई छरितो फरवार्डको रूपमा प्रस्तुत गरेका छन्। तर, उनले आक्रमण अझै सुधार्नुपर्ने छ।"
कर्णालीमा एमालेले गुमायो प्रतिनिधिसभाका सबै सिट,"सुर्खेत : हालै सम्पन्न प्रतिनिधि तथा प्रदेशसभाको निर्वाचन अन्तर्गत कर्णालीमा नेकपा एमालेले क्षति व्यहोरेको छ। एमालेले यसपटक कर्णालीमा प्रतिनिधिसभाका सबै सिट गुमाएको छ। प्रतिनिधिसभाका १२ वटा सिटमध्ये एमालेले एउटा पनि सिट जित्न सकेन। प्रदेशसभातर्फ पाँच सिट जिते पनि एमालेले प्रतिनिधिसभातर्फ भने सबै सिट गुमाएको हो। यसअघि २०७४ को निर्वाचनमा एमालेले प्रतिनिधिसभातर्फ कर्णालीका १२ मध्ये ६ सिट जितेको थियो। त्यसबेला एमाले र माओवादीबिच गठबन्धन थियो। बाम गठबन्धको बलमा त्यतिबेला एमालेले सुर्खेत र दैलेखका दुईदुई, डोल्पा र मुगुमा एकएक गरी ६ सिट जितेको थियो। अघिल्लो पटक बाम गठबन्धनबाट लाभ लिएको एमाले यसपाली भने सत्ता गठबन्धनसँग पराजित हुन पुगेको छ। यसपटक कर्णालीका १२ वटै निर्वाचन क्षेत्रमा एमालेका उम्मेदवारहरू पराजित भएका छन्। सत्ता गठबन्धनसँग एक्लै प्रतिस्पर्धा गर्नुपर्दा यसपाली कर्णालीमा क्षति व्यहोर्नु परेको एमालेको भनाइ छ। एमालेले सबै सिट गुमाउँदा यसपाली सबैभन्दा धेरै लाभ कर्णालीमा नेपाली कांग्रेसलाई भएको छ। २०७४ को निर्वाचनमा कांग्रेसले प्रतिनिधिसभातर्फ एउटा पनि सिट जितेको थिएन। अघिल्लो निर्वाचनमा शून्य बनेको कांग्रेसले यसपाली भने गठबन्धनको बलमा प्रतिनिधिसभातर्फ चारवटा सिट जितेको छ। कांग्रेसले सुर्खेतका दुई, दैलेखमा एक र मुगुमा एक गरी चार वटा सिट जितेको हो। कांग्रेसको तर्फबाट सुर्खेत क्षेत्र नं १ मा उपसभापति पूर्णबहादुर खड्का र क्षेत्र नं २ बा हृदयराम थानी विजयी भएका छन्। यस्तै दैलेखको क्षेत्र नं २ बाट दिक्पाल शाही र मुगुबाट ऐनबहादुर शाही विजयी भएका हुन्। यस्तै कर्णालीलाई आफ्नो आधार क्षेत्र दाबी गर्दै आएको नेकपा माओवादी केन्द्रले कांग्रेसकै बराबर चार सिट जितेको छ। प्रतिनिधिसभाका चार सिट हात पारे पनि माओवादीलाई अघिल्लो निर्वाचनको तुलनामा यसपटक एक सिट घाटा भएको छ। २०७४ मा एमालेसँगको गठबन्धनका कारण कर्णालीमा माओवादीले जुम्ला, कालिकोट, रुकुमपश्चिम, सल्यान र जाजरकोटमा गरी पाँच सिट जितेको थियो। तर यसपाली सत्ता गठबन्धनमा रहेको माओवादीले अघिल्लो पटकभन्दा एक सिट कम जितेको हो। अर्थात माओवादीले यसपाली चार सिटमै चित्त बुझाएको छ। कर्णालीमा यसपटक प्रतिनिधिसभातर्फ माओवादीबाट रुकुमपश्चिमा जनार्दन शर्मा, जाजरकोटमा शक्तिबहादुर बस्नेत, कालिकोटमा महेन्द्रबहादुर शाही र हुम्लामा छिरिङ डम्डुल लामाले जितेका छन्। यस्तै सत्ता गठबन्धनकै बलमा नेकपा एकीकृत समाजवादीले यसपटक कर्णालीमा प्रतिनिधिसभाका तीन वटा सिट जितेको छ। सत्ता गठबन्धनसँगको भागबण्डामा तीन सिटमा समाजवादीका उम्मेदवार चुनाव लडेका थिए। उसले उम्मेदवारी दिएका तीन वटै सिट जितेको छ। समाजवादीको तर्फबाट सल्यानमा प्रकाश ज्वाला, डोल्पामा धनबहादुर बुढा र दैलेखको क्षेत्र नं १ मा अम्मरबहादुर थापा विजयी भएका छन्। सत्ता गठबन्धनमा भागबण्डा हुँदा पाएका मध्ये कांग्रेस र एकीकृत समाजवादीका उम्मेदवार सबै ठाउँमा विजयी भए। तर माओवादीले भने जुम्लामा सिट गुमाएको हो। जुम्लामा सत्ता गठबन्धनको तर्फबाट उम्मेदवार बनेकी माओवादी नेतृ गोमा गौतम राप्रपाका उम्मेदवार ज्ञानबहादुर शाहीसँग पराजित भइन्। कर्णालीमा प्रतिनिधिसभातर्फ राप्रपाले एक सिट हात पारेको छ।"
बारामा विरासत जोगाउन नसक्ने उम्मेदवार,"सिमराः प्रतिनिधि सभा र प्रदेशसभा सदस्य चयनका लागि मंसिर ४ गते भएको प्रत्यक्षतर्फको निर्वाचनको अन्तिम मत परिणाम आईसकेको छ । बाराको चार निर्वाचन क्षेत्रमध्ये दुई सिटमा नेकपा एमाले जित्दा नेकपा एकीकृत समाजवादी र जनता समाजवादी पार्टी नेपालले एकएक सिट जितेका छन् । प्रदेशसभातर्फको नजितामा पनि एमाले अगाडी देखिएको छ । आठ प्रदेशसभा मध्ये चार सिटमा एमाले, दुई सिटमा जसपा, एक सिटमा लोसपा र एक सिट स्वतन्त्र उम्मेदवारले जितेका छन् । २०७४ सालको निर्वाचनमा प्रदेशसभातर्फ दुई सिट मात्रै जितेको एमालेले यसपटक १२ सिटमध्ये ६ सिट हात पारेको छ । एमालेले उत्साहजनक नतिजा ल्याउदै गर्दा अघिल्लो पटक बाराबाट प्रतिनिधि सभा सदस्यमा निर्वाचित सांसदले आफ्नो विरासत जोगाउन भने सकेनन् । प्रतिनिधिसभातर्फ बाराको चार वटै निर्वाचन क्षेत्रमा २०७४ सालमा निर्वाचित सबै सांसद यसपटक पनि उम्मेदवार रहेका थिए । बारा १ मा नेपाली कांग्रेसबाट उमाकान्त चौधरी, बारा २ मा जसपाबाट रामसहाय यादव, बारा ३ मा जसपाबाट रामबाबुकुमार यादव र बारा ४ मा नेकपा एमालेबाट एकवाल मियाँ दोहोरिएर उम्मेदवार बनेका थिए । जसमध्ये बारा २ का उम्मेदवार यादव मात्रै निर्वाचित भए । दोहोरिएर आएका अन्य तीन उम्मेदवार आफ्नो बिरासत जोगाउन असफल देखिए । बारा १ मा नेपाल सरकारका खानेपानी मन्त्री एवम् नेपाली कांग्रेसका सहमहामन्त्री चौधरी फराकिलो मतान्तरले पराजित भए । अघिल्लो पटकको निर्वाचनमा बिजय प्राप्त गर्दा प्रतिस्पर्धी रहेका अच्युत मैनालीसंग यसपटक उनले हार व्यहोरे । एमाले पोलिटव्युरो सदस्य एवम् मधेस प्रदेश सहइन्चार्ज मैनालीसंग नौ हजार एक सय ३९ मतको फराकिलो मतान्तरले चौधरी पराजित भएका छन् । मैनालीले ३९ हजार एक सय ९५ मत प्राप्त गर्दा चौधरीले तीस हजार ५६ मत पाएका छन् । बारा क्षेत्र नं ३ मा तत्कालिन संघीय समाजवादी फोरम (हाल जसपा) बाट निर्वाचित भएका यादव यसपटक पराजित भए । नेकपा एमालेका उम्मेदवार अध्यानन्द पाण्डेलाई पराजित गरेका यादव यसपटक एमाले पोलिटव्युरो सदस्य एवम् मधेस प्रदेश सहइन्चार्ज साहसंग यादव दुई हजार नौ सय ८२ मतले पराजित भए । बाराबाट प्रतिनिधि सभा प्रतिनिधित्व गर्ने एक मात्रै महिलाको रुपमा निर्वाचित हुने क्रममा साहले २० हजार दुई सय ५२ मत प्राप्त गरिन् । जसपाका यादवले भने १७ हजार दुई सय ६९ मत पाएका छन् । २०७४ सालको निर्वाचनमा नेकपा माओवादी केन्द्रबाट बारा ३(१) को प्रदेशसभा सदस्यमा निर्वाचित भएकी साह नेकपा विभाजनपछि एमालेमै बसेकी थिइन् । साहले एमाले रोजेपछि माओवादी केन्द्रले उनलाई प्रदेशसभा सदस्यबाट हटाएको थियो । प्रदेशसभा सदस्य पद त्यागेर एमालेसंगको यात्रा अघि बढाएकी साह यसबीचमा मन्त्री समेत बनेकी थिईन् । बारा क्षेत्र नं ४ मा तत्कालिन राष्ट्रिय जनता पार्टी नेपाल (हाल लोसपा) बाट निर्वाचित भएका एकवाल मियाँ यसपटक एमालेबाट उम्मेदवार रहेका थिए । उम्मेदवारी मनोनयन गर्ने अघिल्लो दिन लोसपा त्यागेर एमाले प्रवेश गरेका मियाँले प्रतिनिधिसभा सदस्यको टिकट पाएका थिए । २०७४ सालको निर्वाचनमा एमालेका उम्मेदवार देवनारायण चौधरीलाई पराजित गर्दै सांसद बनेका मियाँ यसपटक भने फराकिलो मतले पराजित भए । उनलाई नेकपा एकिकृत समाजवादीका कृष्णकुमार (किसान) श्रेष्ठले पराजित गरे । अघिल्लो निर्वाचनमा तनहुँ १ बाट निर्वाचित सांसद श्रेष्ठ यसपटक बारा आएका थिए । मियाँ र श्रेष्ठ दुवै पूर्वमन्त्री हुन् । श्रेष्ठले मियालाई नौ हजार नौ सय ८१ मतले पराजित गरेका हुन् । श्रेष्ठले तीस हजार दुई सय ५६ मत प्राप्त गर्दा मियाँले २० हजार दुई सय ७५ मत प्राप्त गरे । फराकिलो मतान्तरले पराजित भएका मियाँले पनि यस क्षेत्रमा आफ्नो विरासत जोगाउन असफल देखिए ।"
राप्रपाका दिपक बोहोराले हराए गृहमन्त्री खाणलाई,रुपन्देही: रुपन्देही३मा राप्रपाका दिपक बोहोरा विजयी भएका छन् । बोहोराले गृहमन्त्रीसमेत रहेका नेपाली कांग्रेसका नेता बालकृष्ण खाणलाई पराजित गरेका हुन् । बोहोराले ३६ हजार ६४८ मतसहित विजयी भएका छन् । गृहमन्त्रीलाई पराजित गराउन बोहोराले खाणभन्दा २ हजार ६४२ मत बढी ल्याए । खाणले ३४ हजार ६ मत प्राप्त गरेका छन् ।
समानुपातिकमा माओवादी केन्द्रले राष्ट्रिय स्वतन्त्र पार्टीलाई उछिन्यो,"काठमाडौं : प्रतिनिधि सभा समानुपातिकतर्फ नेकपा माओवादी केन्द्रले राष्ट्रिय स्वतन्त्र पार्टीलाई उछिनेको छ। पछिल्लो मत परिणामअनुसार समानुपातिकमा नेकपा एमाले पहिलो स्थानमा छ। एमालेले १८ लाख ९६ हजार ७३१ मत ल्याउँदा नेपाली कांग्रेसले १८ लाख २९ हजार ७९१ मत ल्याएको छ। यस्तै माओवादी केन्द्रले ८ लाख १ हजार ५२४ मत ल्याएर तेस्रो स्थान बनाएको छ। यस अगाडि तेस्रो स्थानमा रहेको राष्ट्रिय स्वतन्त्र पार्टीलाई माओवादी केन्द्रले पछाडि पारेको हो। राष्ट्रिय स्वतन्त्र पार्टीले समानुपातिकमा ७ लाख ९९ हजार ३२० मत ल्याएको छ। यसैगरी राष्ट्रिय प्रजातन्त्र पार्टीले ४ लाख १० हजार ६८० मत ल्याएको छ। नेकपा एकीकृत समाजवादीले समानुपातीकमा एक लाख ७२ हजार ४७७ मत, जनता समाजवादी पार्टीले २ लाख १९ हजार १७ मत ल्याएको छ। देशभर मतगणना जारी रहेको छ।"
बीपी उद्यान जग्गा प्रकरण : भौतिक संरचना नबनाउन आदेश,"वीरगन्ज : वीरगन्जस्थित बीपी उद्यान (पार्क)को जग्गा पार्कबाहेक अन्य प्रयोजनका लागि प्रयोग नगर्न अदालतले वीरगन्ज महानगरलाई आदेश गरेको छ। उच्च अदालत अस्थायी इजलास वीरगन्जको भदौ २० को फैसलाको दुई दिनअघि प्राप्त पूर्णपाठमा उद्यानको जग्गा पार्कबाहेक अन्य कुनै पनि प्रयोजनमा उपयोग नगर्न भनिएको छ। अब महानगरले त्यहाँ पार्कको प्रयोजनबाहेक भौतिक संरचना बनाउन पाउने छैन। न्यायाधीशद्वय शारंगा सुवेदी र राजेशकुमार काफ्लेको संयुक्त इजलासले अन्तिम फैसला गर्दै यस्तो आदेश गरेको हो। बीपी उद्यानको जग्गामा वीरगन्ज महानगरपालिकाले सःशुल्क सवारी पार्किङका लागि पक्की ढलान गरेर २०७८ जेठ ३ गते ११ लाख ९५ हजार रुपैयाँमा एक वर्षका लागि पृथ्वीराज कन्स्ट्रक्सनलाई ठेक्का दिएको थियो। त्यसैको विरोधमा स्थानीय धीरजकुमार गुप्ताले महानगरविरुद्ध अदालतमा मुद्दा हालेका थिए। त्यही मुद्दाको सुनुवाइ गर्दै अदालतले भदौ २० मा उद्यानको जग्गा, पार्कबाहेक अन्य कुनै पनि प्रयोजनमा उपयोग नगर्न तथा त्यहाँ पार्कको प्रयोजनबाहेक अन्य कुनै पनि भौतिक संरचना निर्माण नगर्न, नगराउन पनि फैसला गरेको हो। अदालतको फैसलाको पूर्णपाठ शुक्रबार साँझ अन्नपूर्ण पोस्ट्लाई प्राप्त भएपछि यो जानकारी बाहिर आएको हो। गत वर्ष महानगरले सवारी पार्किङका लागि एक वर्षका लागि लगाएको ठेक्का अवधि जेठ २ गते सकिइसकेको छ। त्यसकारण अदालतको फैसलाअनुसार महानगरले अब सवारी पार्किङका लागि ठेक्का पनि लगाउने पाउने छैन। पार्क (उद्यान) बनाउने सर्तमा तत्कालीन नेपाल यातायात संस्थानसँग २०६० सालमा महानगरले १० करोड रुपैयाँमा १० बिघा जग्गा खरिद गरेको थियो। त्यसबेला यातायात संस्थानको स्वामित्वमा रहेको उक्त जग्गा, तत्कालीन सरकारले बीपी उद्यान निर्माण गर्ने सर्तमा मात्रै बिक्री गरेको थियो। मालपोतको लालपुर्जामा समेत बीपी उद्यानको जग्गामा उद्यानबाहेक अन्य कुनै प्रयोजनका लागि प्रयोग गर्न नपाइने उल्लेख छ। तर वीरगन्जका तत्कालीन नगरप्रमुख विजय सरावगीका पालामा २०७८ वैशाखमा उक्त जग्गामा ढलान गरी सःशुल्क सवारी पार्किङ बनाउन पृथ्वीराज कन्स्ट्रक्सनलाई ठेक्का दिएको थियो। यसको नागरिक स्तरबाटै चर्को विरोध पनि भएको थियो। सहिद पार्क शिलान्यासमै सीमित १० बिघा क्षेत्रफलको बीपी उद्यानको जग्गामै चार वर्षपहिले बीपीको नाम हटाएर प्रदेश सरकारले सहिद पार्क निर्माण गरिने भन्दै शिलान्याश पनि गरेको थियो। २०७५ माघ १७ गते मुख्यमन्त्री लालबाबु राउत र तत्कालीन भौतिक पूर्वाधार विकास मन्त्री जितेन्द्र सोनलले शिलान्यास गरेका थिए। त्यसका लागि प्रदेश सरकारले ७५ लाख रुपैयाँ रकम पनि विनियोजन गरेको थियो। शिलान्यास गरिएको साढे २ वर्ष बित्न लाग्दासमेत प्रदेश सरकारले निर्माण गर्ने भनेको सहिद पार्कको न त अहिले कुनै चर्चा छ, न कुनै नामोनिसान नै छ। शिलान्यासका बेला तत्कालीन नगरप्रमुख सरावगी पनि असन्तुष्टि जनाउँदै कार्यक्रममा सहभागी भएका थिएनन्। नगर प्रमुख सरावगीले महानगरको जग्गामा प्रदेश सरकारले कुनै समन्वय नै नगरी पार्क बनाउन थालेको भन्दै असन्तुष्टि जनाएका थिए। बीपी उद्यानको नाम परिवर्तन गरेर प्रदेश सरकारले सहिद पार्क नामांकन गरेर पार्क बनाउन खोजेको भन्दै नेपाली कांग्रेसले पनि चर्को विरोध गरेको थियो।"
तीव्र गतिमा सवारी कुदाए कारबाही,"काठमाडौं : तीव्र गतिमा सवारी चलाउनुहुन्छ छ ? होसियार। प्रहरीको फन्दामा पर्नुहोला। उपत्यका ट्राफिक कार्यालयले अबदेखि तीव्र गतिमा सवारी चलाउने चालकलाई कारबाही गर्न अभियान नै थालेको छ। मंसिर १५ देखि यस्ता चालकको सवारी अनुमतिपत्र नियन्त्रणमा लिने प्रहरीले जनाएको छ। यसका साथै एक घण्टा सचेतना कक्षा लिनु पर्नेछ। एक हजार जरिबाना लाग्नेछ। ट्राफिक महाशाखाका प्रवक्ता एसएसपी राजेन्द्रप्रसाद भट्टका अनुसार अहिलेसम्म मादक पदार्थ सेवन गरेर सवारी चलाउनेले मात्रै सचेतना कक्षा लिनुपर्ने अनिवार्य थियो। मंसिर १५ देखि तीव्र गतिमा सवारी चलाउनेले पनि सचेतना कक्षा लिनुपर्नेछ। भट्ट भन्छन्, तीव्र गतिमा हुँदा सवारी अनियन्त्रित भई दुर्घटना हुने धेरै सम्भावना हुन्छ। ९० प्रतिशत मृत्यु नै हुन्छ। १० प्रतिशत घाइते हुन्छन्। यस्तो दुर्घटना कम गर्न तीव्र गतिप्रति कडा कारबाही सुरु गरेका हौं। एउटै कसुर पाँच पटक गरे लाइसेन्स निलम्बन ट्राफिक महाशाखाको तथ्यांकअनुसार २०७८०७९ मा उपत्यकामा १० हजार ४ सय २४ सवारी दुर्घटना भएका छन्। जसमध्ये ३ हजार ५ सय ४३ सवारी दुर्घटना तीव्र गतिकै कारण भएको छ। ५ हजार ७ सय ९७ सवारी चालक तीव्र गतिको कारण कारबाहीमा परेका छन्। यस्तै २०७९०८० सुरु भएपछि उपत्यकामा २ हजार ६ सय ५२ वटा सवारी दुर्घटना भएको छ। जसमध्ये ६ सय ४९ वटा दुर्घटना तीव्र गतिकै कारण भएको छ। यस्तै २०७७०७८ मा ६ हजार ९ सय ३३, २०७८७९ मा १८ हजार २ सय ४३ र २०७९०८० मा ८ हजार ५ सय ८४ जना सवारी चालक तीव्रगति राडरगन कारबाहीमा परेका छन्। ट्राफिक महाशाखाका अनुसार पाँच पटकसम्म्म एउटै कसुरमा कारबाही भएको सवारी चालकको सवारी लाइसेन्स निलम्बन गरिनेछ। २०७७०७८ देखि हालसम्म यस्तो कसुरमा उपत्यकामा १५ जना सवारी चालकको लाइसेन्स निलम्बनमा परेको छ। २०७८०७९ मा ३३ हजार ५ सय ९० जना सवारीचालक मापसे कारबाहीमा परेका छन्। यस्तै २०७९०८० यता ९ सय ७ सय ९४ जना सवारी चालक मापसे कारबाहीमा परेका छन्। ठक्कर दिएर भाग्ने सबै पक्राउ उपत्यकामा ठक्कर दिएर भाग्ने प्रचलन बढिरहेको बताउँदै महाशाखा प्रवक्ता भट्ट भन्छन्, यस्तो सबै केसलाई हामीले पक्राउ गर्न सफल भएका छौं। ट्राफिक प्रहरीको निगरानी र उत्कृष्ट अनुसन्धानले पैदलयात्रीलाई ठक्कर दिएर भाग्ने सवारीसाधन समाउन सफल भएका छौं। महाशाखाका अनुसार २०७८०७९ मा हिट एन्ड रन केसमा महाशाखामा २ सय ५८ वटा केस दर्ता भएका थिए। जसमध्ये १ सय ९० वटा केसमा मिलापत्र भएको थियो। ६८ केस अनुसन्धानमा छ। २०७९०८० सुरु भएपछि हिट एन्ड रनका ९३ केस महाशाखामा दर्ता भए। जसमध्ये ४६ केसमा मिलापत्र भयो। ४७ केसमा अनुसन्धान भइरहेको छ। यसका साथै ट्राफिक महाशाखाले चर्को आवाज निकाल्ने सवारीसाधनविरुद्ध कारबाही सुरु गरेको छ। तोकिएको मापदण्डभन्दा बढी ध्वनि निकाल्ने सवारीसाधनलाई १० हजारसम्म जरिबाना हुनेछ। सवारीसाधनको स्वरूप परिवर्तन गरेर चलाउनेलाई पनि कारबाही हुनेछ। यस्तो गर्नेलाई ७५ सय रुपैयाँसम्म जरिबाना हुनेछ। दर्ता बिना चलाएका इलेक्ट्रिक सवारीसाधन र ईरिक्सालाई पनि कारबाही हुनेछ।"
बागमती प्रदेशसभामा कांग्रेस ठूलो दल बन्दै,"हेटौंडा : बागमती प्रदेशसभामा नेपाली कांग्रेस सबैभन्दा ठूलो दल बन्ने भएको छ। हालसम्म प्रत्यक्षतर्फको ४५ सिटको नतिजा सार्वजनिक हुँदा कांग्रेसले १८ सिट जितेको छ। बागमती प्रदेशमा प्रत्यक्षतर्फ कूल ६६ सिट रहेको छ। अब २१ सिटको नतिजा आउँन बाँकी हुँदा एमालेभन्दा कांग्रेसले ९ सिट बढी जितेको छ। हालसम्म नेकपा एमालेले ९, नेकपा माओवादी केन्द्रले ७, राष्ट्रिय प्रजातन्त्र पार्टी राप्रपाले ५, नेकपा एकीकृत समाजवादीले ४ सिट जितेको छ। त्यस्तै नेपाल मजदुर किसान पार्टीले १ र हाम्रो नेपाली पार्टीले १ सिट जितेको प्रदेश निर्वाचन कार्यालयले जनाएको छ। मतगणना भइरहेका ६ स्थानमा कांग्रेसले फराकिलो अग्रता लिएको छ। त्यस्तै ४ स्थानमा एमाले ६ स्थानमा माओवादी केन्द्र, २ स्थानमा राप्रपा र १ स्थानमा एकीकृत समाजवादीको अग्रता रहेको छ। समानुपातिकतर्फ भने एमालेले हालसम्म सबैभन्दा बढी मत पाएको प्रदेश निर्वाचन कार्यालयले जनाएको छ। यसअघि बागमती प्रदेशसभामा एमाले विभाजनपश्चात पनि सबैभन्दा ठूलो दल थियो।"
साढे १२ लाख वर्षअघिको ज्यूँदो इतिहास,"यस वर्षको जनकपुरस्थित रामजानकी विवाह महोत्सव र बालगुरु षडानन्दको जन्मजयन्ती मंसिर १२ गते सोमबार परेको छ। तपस्वीहरूको देश नेपालको पूर्वीक्षेत्रमा बालगुरु षडानन्दले देखाएको आदर्श कसैले बिर्सेका छैनन्। भनिन्छ, उनले अरुण नदी पार गर्दा केवल आफ्नो तपोवल खराउबाटै गरे। मार्ग शुक्ल पञ्चमीमा गरिने रामसीताको भव्य विवाह महोत्सव लेखको आशय हो। यो उत्सव हप्तादिन अघि नै सुरु हुन्छ। मंसिर महिना हर्ष, उल्लासको समय, धान भित्र्याउने, भकारी भर्ने बेला र खासगरी वैवाहिक गाँठो बलियो पार्ने समय पनि हो। भारतीय क्षेत्र अयोध्या र जनकपुरको सान्निध्य विवाह पञ्चमीको रहस्य हो। यद्यपि यी दुवै देशबीच सिमानाका विषयमा स्थायी समाधान ननिस्कनु दुःखद् पक्ष बनिआएको छ, अहिलेसम्म। हाम्रा श्रुति (वेद)हरूले परमतत्त्व जीवात्मामा आराम तत्त्व लिएर हरप्राणीमा राम रहेको कुरा पुष्टि गरेका छन्। भागवतमा भगवान्ले अहं सर्वेषु भुतेषु भन्नु भएको छ। यसको अर्थ हो, सबै प्राणीका अन्तरहृदयमा ईश्वरको बास हुन्छ। परमेश्वरका अनेक अवतारमध्ये त्रेतायुगीन ज्ञानको युग मानव जीवनको अध्ययनको आरम्भ दिनका रूपमा स्मरण गरिन्छ। त्यसैले चैत्रशुक्ल मध्याह्न १२ बजे धर्तीमा अवतरित श्रीराम अवतारलाई श्रीहरिको पूर्र्ण र शान्त अवतारको रूपमा मानिएको छ। अयोध्या नरेश दशरथका कुलमा कौशल्याको गर्भबाट प्रकट भएका श्रीराम अघि स्वयम्भूमनु एवं शतरूपा महारानीका तीनवटा वरदान पूरा गर्ने क्रममा प्रथम पुत्रका रूपमा श्रीराम भई धर्तीमा अवतरित भएका प्रसंग छन्। उनै रामसँग सीताको विवाह प्रसंग नै विवाह पञ्चमी हो, मार्गशुक्ल पञ्चमी ! संस्कृत साहित्यका आदिकवि वाल्मीकिले रामायणको विराट चर्चा गरेका छन्। यद्यपि वाल्मीकि सुरुमा एक व्याधा थिए। मरा मरा भन्ने नाम जप्दा राम राम भन्ने शब्द उच्चारण हुुन पुगी तपश्वी साधकका रूपमा श्रीरामलाई लिइन्छ। उनका पावन कथा प्रसंगहरूको सविस्तार उल्लेख गर्न पुगेका वाल्मीकिका मुखबाट स्वयं वेद प्रस्तुत भई रामायणको रूप लिएको हो। सबैै मानिसका लागि वेद सरल र सहज छैन। परन्तु आज वेदको सविस्तार वर्णित रामायणको गाथा विभिन्न भाषामा प्रस्तुत छ। हाम्रा भानुभक्त आचार्य यसका ज्वलन्त पात्र हुन्। रामको गाथा गाइएको रामायण साहित्यको आधार हो, भनिन्छ। जसले रामको नाम लिन्छ, रामायण काव्यको अध्ययन गर्छ, ऊ स्वयं कवि बनिहाल्छ। आज विश्वभर रामायण, महाभारत र गीताशास्त्रहरू चर्चित छन्। यी सम्पूर्ण भवरोगको औषधि हुन्। शोक, भय, चिन्ता, व्याकुलतामा परेकाको सही र शुद्ध औषधि तत्त्व भनेको रामायण पाठ, रामको स्मरण र मन्त्रोच्चारण, श्रीरामको कथा अवतार, उनका लीलाहरूको संकीर्तन हो। अजन्मा भएर पनि स्वर्गलाई भन्दा धर्तीलाई प्यारो गर्ने, धर्तीका समस्त जीवहरूको उद्धार गर्ने मानव जीवनका आदर्शको संकेत दिने श्रीराम सीतालाई लिएर धर्तीमा प्रस्तुत हुँदा ब्रह्माण्डका सारा विषय वासनासमेत मोहित बन्न पुगे। धर्तीमा रहेको प्रदूषणलाई हटाई आदर्श घर, परिवार र राज्य स्थापना गर्न बेलाबखत धर्तीमा देखिने दुष्ट राजाहरूको अन्त्य गर्न पूरै धर्तीलाई दुष्परिणामबाट बचाउने क्रममा श्रीनारायणबाट श्रीरामको उदय भएको पावन दिनलाई भने रामनवमीको नामले पुकारिन्छ, चैत्रमासको। हरेक मानवका लागि गृहस्थ जीवन सुन्दर छन्। त्यसका लागि विवाहबन्धनमा बाँधिने गरिन्छ। मानव रूप लिई धर्ती अवतरित श्रीरामले वैदेही नगरी धनुषाधाम भनौं जनकपुरमा सीता अर्थात् धर्ती माता जानकीसँग विवाह गरेको दिन। त्रेतायुग अर्थात् आजभन्दा साढे १२ लाख वर्षअघिको कुरो हो। जुन अहिलेसम्म ताजै छ। साताव्यापी कार्यक्रमको पहिलो दिन रामसीताको झाँकीले नगर परिक्रमा गर्ने, दोस्रो दिन पहिले रामले सीतालाई पूलबारीमा दर्शन दिएको स्मरणमा पूलबारी लीला, तेस्रो दिन जनकको सर्तअनुसार धनुष यज्ञको आयोजना, चौथो दिन राम र सीताका अलग महन्तहरूले गर्ने तिलक महोत्सव, पाँचौं दिन विवाह मण्डप तयारी हुन्छ। छैठौं दिन बाह्र बिघा क्षेत्रमा राम जानकीको डोलालाई स्वयंवरमा सरिक गराइँदै साँझ भव्य विवाहबन्धनमा बाँध्ने परम्परा छ। सातौं दिन जसलाई राम कलेवा भनिन्छ, जन्तीहरू बिदाइ गरिने, उपहार, कोसेली दिँदै उत्सवको समापन गरिने दिन। अयोध्याका राम र नेपालकी सीताको विवाह परम्पराले दुवै देशबीचको अकाट्य र बेजोड सम्बन्धको परिचय पनि दिन्छ। दशरथले राममा पाएको पितृस्नेह, पत्नीव्रत धर्म अर्धाङ्गिनी सीताको स्वभाव, भरतप्रतिको उदारभाव, शत्रुघ्नको सेवाभावले आज पनि जीवनोपयोगी यथार्थ र आदर्श समाज निर्माणमा थप सन्देश दिएको छ। रामायण मानव जीवनको यथार्थपरक आस्था हो। व्यवहारत एउटै कडी हो जसबाट नजिकै आएको राज्य सुखभोग, ऐश आरामलाई सीधै तिरस्कार गरी सरल र पवित्रोत्तम जीवन सञ्चालन गर्न सबैलाई संस्मरण गराउँछ। राम बनवास जाँदा दुुःखी छैनन् र राज्य प्राप्तिमा पनि हर्षित देखिन्नन््। जीवनका लागि योभन्दा ठूलो त्याग के पाइन्छ ? बाबुको वचनलाई रत्तिभर उल्लंघन नगर्ने मर्यादाका प्रतीक श्रीराम आदर्श पति, आदर्श पुत्र, आदर्श भाइ र आदर्श राजासमेत हुन्। सदाचारको आदर्श र व्यवहार प्रयोगको असल नमुना रामायणले हरमानवलाई अनुशासित बन्न प्रेरित गर्छ। गृहस्थ जीवनका लागि रामायण सर्वाेत्कृष्ट र सर्वाेत्तम शास्त्र हो। यसका मूललेखक श्री शिव हुनुहुन्छ। भगवान् शिव नेपालभूमिकै हुनुहुन्छ ।"
नुवाकोट २ मा कांग्रेसका अर्जुननरसिंह केसी विजयी,"नुवाकोट : नुवाकोट२ मा नेपाली कांग्रेसका अर्जुननरसिंह केसी विजयी भएका छन्। केसीले २८ हजार एक सय ७ मत प्राप्त गर्दै विजयी भएका हुन्। केसीका निकटतम प्रतिद्वन्द्वी राष्ट्रिय स्वतन्त्र पार्टीका सुमनबिक्रम पाण्डेले १६ हजार चारसय ७७ मत पाएका छन्। २०७४ को निर्वाचनमा केसीलाई १० हजार पाँच सय ५७ मतले पराजित गरेको नेकपा एमालेका उम्मेदवार नारायणप्रसाद खतिवडाले १५ हजार पांचसय ६१ मत पाएका छन्। राप्रपाका झनकवहादुर प्याकुरेलले एकहजार पाँच सय ७१ मत पाएका छन्। केसीको यो पाँचौ विजय हो। उनी २०३८ सालमा सुर्यबहादुर थापा सरकारको स्वास्थ्य राज्यमन्त्री भएका थिए। उनी २०३८,२०४८,२०५१, २०७० र २०७९ को निर्वाचनमा विजयी भए। केसीले २०४३, २०६४ र २०७४ को निर्वाचनमा पराजित भएका थिए। प्रतिनिधि सभा सदस्यमा विजय भएपछि केसीले संविधान, गणतन्त्र तथा देशको रक्षाका लागि आफ्नो अभियान जारी रहने बताए। उनले जनताको मागमा आधारित कार्य गर्नेसमेत प्रतिबद्धता दोहोर्याए। चार प्रदेश सभा तथा दुई प्रतिनिधि सभा सबै सिटमा सत्तारुढ गठबन्धनका उम्मेदवारहरु विजयी भएका छन्। नुवाकोट २ को प्रदेश सभा ख मा समेत सत्तारुढ दलकै उम्मेदवार कांग्रेसका बहादुरसिंह तामाङ विजयी भएका छन्। सो प्रदेश सभामा सत्तारुढ दलका तर्फवाट कांग्रेसका उम्मेदवार बहादुरसिंह लामाले १७ हजार दुई सय ४९ मत ल्याएर विजयी भए। उनका निकटतम प्रतिद्वन्द्वी नेकपा एमालेका विजयसिंह तामाङले नौहजार एकसय २४ मत पाए। राप्रपाका रणप्रसाद न्यौपानेले दुई हजार ६ सय ६५ मत पाए। नुवाकोट १ क मा समेत सत्तारुढ गठबन्धनकै उम्मेदवार राधिका तामाङ दोस्रो पटक विजयी भएकी छन्। प्रदेश सभामा माओवादी केन्द्रकी तामाङ १६ हजार एकसय ६९ मतका साथ विजय प्राप्त गरेकी हुन्। उनका निकटतम प्रतिद्वन्द्वी नेकपा एमालेका सुशीलकुमार खड्काले ११ हजार तीनसय ५७ मत पाएका छन्। राप्रपाका रामु पण्डितले एकहजार पाँचसय नौ मत पाएका छन्। नुवाकोटको दुवै वटै क्षेत्रमा प्रत्यक्षतर्फको सबै परिणाम आइसकेको मुख्य निर्वाचन अधिकृतको कार्यालय नुवाकोटले जनाएको छ। प्रदेश र प्रतिनिधि सभाको समानुपातिकतर्फको मतगणना कार्य भइरहेको छ। नुवाकोट१(ख)मा रमेशकुमार महत विजयी नुवाकोट १ मा माओवादीका तामाङ विजयी"
स्याउमा अब्बल मुस्ताङ,"जोमसोम : मुस्ताङमा यस वर्ष ६ हजार ६ सय मेट्रिकटन स्याउ उत्पादन भएको छ। पोहोरभन्दा १ हजार ३३ मेट्रिकटन (१८५६ प्रतिशत) बढी स्याउ फलेको कृषि ज्ञान मुस्ताङले जनाएको छ। ज्ञान केन्द्रले किसानको बगंैचामा पुगेर स्याउको उत्पादन, बजारलगायतको सर्वेक्षण गरेको थियो। केन्द्रले क्रप कटिङ विधि र जिल्लाका स्थानीय स्याउ किसानसँग सोधपुछ गरी तथ्यांक तयार गरेको कार्यालय प्रमुख प्रकाश बस्ताकोटीले जानकारी दिए। २०७९०८० मा जिल्लाको कुल ५ सय ८० हेक्टर जमिनमा लगाइएको स्याउ बोटमा उक्त परिमाणमा स्याउ उत्पादन भएको हो। पाँचवटै स्थानीय तहमा १ हजार ४ सय ७५ हेक्टर जमिनमा स्याउ खेती गरिएको छ। ५ सय ८० हेक्टर जमिनको उत्पादनशील स्याउ बगैंचाको क्रप कटिङ सर्वेक्षण गर्दा जिल्लामा प्रतिहेक्टर ११३७ मेट्रिकटन स्याउ उत्पादन हुने पाइएको प्रमुख बस्ताकोटीले बताए। यसैगरी जिल्लाको कुल स्याउ उत्पादन मध्ये यसवर्ष ४ सय ४० मेट्रिकटन उच्च घनत्व प्रविधिमा आधारित स्याउको उत्पादन भएको छ। मुस्ताङमा ३८ हेक्टर जमिनमा उच्च घनत्व प्रविधिमा आधारित स्याउ खेती गरिएको छ। जसमध्ये २२ हेक्टरका बगैंचाले उत्पादन दिइरहेका छन्। यो स्याउ प्रतिहेक्टरमा लगाइएको बोटमा करिब २० टनसम्म स्याउ उत्पादन हुने गरेको छ। नयाँ स्याउ बगंैचाका बोटबाट स्याउ उत्पादन सुरु हुन थालेको, किसानले बगैंचा व्यवस्थापनमा ध्यान दिन थालेको र स्याउका लागि अनुकूल मौसम भएकाले उत्पादनमा राम्रो भएको केन्द्रले जनाउको छ। सबैभन्दा बढी घरपझोङ गाउँपालिकामा स्याउ फल्ने गरेको छ। सबैभन्दा बढी क्षेत्रफलमा स्याउ खेती विस्तार भएको स्थानीय तह वारागुङ मुक्ति क्षेत्र गाउँपालिकाको हो। कम क्षेत्रफलमा स्याउ विस्तार भएको पालिका लोमान्थाङ हो। केही वर्षयता मुस्ताङका किसान धमाधम परम्परागत जातका स्याउ छाडेर उच्च घनत्व प्रविधिमा आधारित स्याउ लगाइरहेका छन्। संघ तथा प्रदेश सरकारले अनुदानमा सहुलियत दरमा बिरुवा वितरण गरेका थिए। स्याउ जोन कार्यक्रमअन्तर्गत १ सय २५ वटा सहकारीसमूहनिजी फर्मका कार्यक्रम सञ्चालित छन्। केन्द्रले स्याउ विशेष कार्यक्रमका साथै स्याउ ब्लक कार्यक्रम सञ्चालन गर्दै आइरहेको छ। मुस्ताङमा फलेकामध्ये ७० प्रतिशत स्याउ बाहिर निर्यात हुने गरेको छ भने बाँकी जिल्लामै खपत हुने गर्छ। बर्सेनि व्यापारीहरू स्याउ नपाक्दै खरिदका लागि आउने गर्छन्। भदौ महिनामा बैनापट्ट गरेर गएका व्यापारी असोज लागेपछि स्याउ टिप्न आउँछन्। जिल्लाका खुद्रा व्यापारीलाई पनि फुटकर रूपले स्याउ बिक्री गरिन्छ। घुम्न आएका पर्यटकले यहाँबाट कोसेलीका रूपमा लैजान स्याउ खरिद गर्ने गरेको स्थानीय खुद्रा व्यापारी कल्पना नेपालीले बताइन्। उनले मुस्ताङ आएका पर्यटकलाई प्रतिकेजी १ सय ३० रुपैयाँमा बिक्री गर्ने गरेको बताइन्।"
जसपाका सुरेन्द्र यादवलाई पराजित गर्दै कांग्रेसका महेन्द्र राय विजयी,महोत्तरी : नेपाली कांग्रेसका उम्मेदवार महेन्द्रकुमार राय महोत्तरी क्षेत्र नं ४ बाट प्रतिनिधिसभामा निर्वाचित भएका छन् । सतारुढ ५ दलीय गठबन्धनका साझा उम्मेदवार रायले जनता समाजवादी पार्टीका डा सुरेन्द्रकुमार यादवलाई ४ हजारभन्दा बढी मतअन्तरले पराजित गरेका हुन्। निर्वाचन अधिकृत कार्यालयका अनुसार रायले २५ हजार ४२० मत प्राप्त गरी विजय हासिल गरेका छन् । पराजित भएका यादवले २१ हजार २९६ मत ल्याएका छन् । राय र यादवबीचको मतान्तर चार हजार १ सय २४ रहेको छ । त्यस्तै जनमतका मनोजकुमार साहले १० हजार ३९ मत प्राप्त गरेका हुन् । ९८ हजार ८९६ मतदाता रहेको निर्वाचन क्षेत्र नं ४ मा ६२ हजार ५२३ मत खसेको थियो। जसमा सदर मत ५८ हजार ७५० छ भने ३ हजार ७ सय ७३ मत बदर भएको निर्वाचन अधिकृतको कार्यालय रामगोपालपुरले जनाएको छ ।
इङ्ल्यान्डको १२औं गोलरहित बराबरी,"दोहा : फिफा विश्वकपको समूह बीअन्तर्गत शुक्रबार राति भएको खेलमा अमेरिकासँग गोलरहित बराबरी खेलेको छ। पछिल्लो नतिजासहित इङ्ल्यान्डले विश्वकपमा १२ पटक गोलरहित बराबरी खेलेको छ। जुन अन्य कुनै टिमसँगको तुलनामा सर्वाधिक हो। अर्कातिर अमेरिका भने पहिलो पटक विश्वकपमा गोलविहीन बराबरीमा अल्झिएको छ। अले बायट रंगशालामा भएको खेलमा अंक बाँडेसँगै इङ्ल्यान्ड विश्वकपमा अमेरिकाविरुद्ध अझै जितविहीन छ। विश्वकपमा भएका तीन भेटमध्ये एक खेलमा पराजित इङ्ल्यान्डले दुई खेल बराबरी खेलेको छ। अर्कातिर अमेरिकाले सन् १९५० को विश्वकपपछि पलिहे पटक युरोपेली मुलुकविरुद्ध क्लिनसिट राख्न सफल भयो। यसअघि पनि सन् १९५० मा इङ्ल्यान्डलाई १० ले हराउँदा अन्तिम पटक क्लिनसिट राखेको थियो। पहिलो खेलमा इरानलाई ६२ गोलको नतिजामा पराजित गरेको इङ्ल्यान्डले बराबरीसँगै एक खेल अगावै नकआउटमा पुग्ने मौका गुमाएको छ। यस्तै, पहिलो खेलमा वेल्ससँग ११ गोलको बराबरी खेलेको अमेरिकाले दुई अंक जोडेको छ। इङ्ल्यान्डले समूह चरणको अन्तिम खेलमा वेल्स र अमेरिकाले इरानसँग खेल्ने छन्।"
इलाम २ मा नेम्वाङसँग मतान्तर घटाउँदै डम्बर खड्का,"काठमाडौं : इलाम क्षेत्र नम्बर २ मा नेकपा एमालेका उम्मेदवार सुवास नेम्वाङ ३९० मतान्तरले अग्रता लिएका छन् । पछिल्लो मत परिणाम अनुसार नेम्वाङले २७ हजार २५६ मत प्राप्त गरेका छन् । त्यस्तै नेपाली कांग्रेसका उम्मेदवार डम्बर खड्काले २६ हजार ८६६मत ल्याएका छन्। राष्ट्रिय स्वतन्त्र पार्टीका प्रकाश सापकोटाले १२ सय ६३ मत प्राप्त गरेका छन्। अब इलाम नगरपालिकाको वडा नम्बर १, २, ३ र ४ को मतगणना हुन बाँकी रहेको छ।"
"सिरहा२ मा जसपाका राजकिशोर यादव विजयी, चित्रलेखा यादव पराजित",सिरहा : सिरहा२ मा जनता समाजवादी पार्टी नेपालका राजकिशोर यादव विजयी भएका छन् । नेपाली कांग्रेसकी चित्रलेखा यादवलाई पराजित गर्दै सिरहा२ बाट प्रतिनिधिसभा सदस्यमा जसपाका यादव विजयी भएका हुन्। निर्वाचन आयोगका अनुसार राजकिशोरले २४ हजार १७८ मत प्राप्त गरेका छन् । उनका निकटतम् प्रतिद्वन्द्वी सत्ता गठबन्धनका उम्मेदवार चित्रलेखाले २३ हजार २८ मत पाएकी छन् । उक्त क्षेत्रमा जसपाले एमालेसँग तालमेल गरेको थियो। जनमत पार्टीका उम्मेदवार विनोदकुमार यादवले १६ हजार ९०२ मत प्राप्त गरेका छन् । राष्ट्रिय प्रजातन्त्र पार्टी मुरलि मिझारले ७८२ मत प्राप्त गरेका छन्।
बुढीनन्दा नगरपालिका ५ मा पुन: मतदान जारी,बाजुरा : बुढीनन्दा नगरपालिका ५ नन्देश्वरी माविमा उच्च सुरक्षाकाबीच शनिबार बिहान ७ बजेबाट पुन मतदान सुरु भएको छ । मंसिर ४ गते को निर्वाचनमा नेपाली कांग्रेस र नेकपा एमालेका कार्यकर्ताबीच दोहोरो झडप भएपछि मतदान स्थगित गरिएको थियो । मंसिर ७ गते स्थगित गरिएको निर्वाचन निर्वाचन आयोगले पुन: मंसिर १० गते गर्ने भनेर सुचना जारी गरेको थियो। बिहान सात बजेबाट सुरु भएको मतदान केन्द्रमा मतदाताको उल्लेखनीय उपस्थिति रहेको सहयाक प्रहरी निरीक्षक ईश्वर नायकले बताए । मतदान केन्द्रमा सुरक्षा ब्यवस्था कडा परिएको छ । नेपाल प्रहरी शसस्त्र प्रहरी नेपाली सेना गरी ५ सय बढी सुरक्षाकर्मीको सुरक्षाकाबीच मतदान भइरहको नायकले बताए।
मंसिर पहिलो हप्तामा श्वास फेर्दै,"विचरणशील मन अकाशिन्छ। उन्मुक्तता बिउझिनु उद्याचल उघ्रिनुसितै। बिउँझनु दायित्त्वबोध गर्न हुन्। वर्तमान मेरो स्वछन्द चिन्तन मनन्मा विचरण ! खटनपटनसित होइन अरूको। निजी विचार बहार बहाउन। गतिमान राख्न आफैंलाई। परिवार, समाज, समुदाय मन मिल्ने मित्रवर, मान्यवर, आत्मीय साथीभाइ ! यिनै जमात हो संसार, मेरोहाम्रो ! दैनिकी मेरो थालनी यिनकै मनमझेरीमा। शिष्ट र सौहाद्र्र मित्रवरमान्यवर दूरभाष बोलीवचनामृत ! आग्रहअनुग्रह कुम्लिँदै बाटो म्यादभित्र निष्ठाछें प्रवेश गर्ने अनुकम्पा जगाउनु हुन्छ। यसैमा मन मेरो बन्छ प्रफुल्ल, उत्फुल्ल। बहारै बहारको जीवन। जावनमय बहार। दैनिक भावनात्मक प्रफुल्लतामै मात्र सीमाबद्ध हुन्न। छैन पनि। नीतिकुटी अन्य कर्म पनि पालन गर्नै पर्दो हुन्छ। सखारै बिउँझन्छु ५ बजे। बाल्यकालमा जुरेली, ढुकुर, परेवा, काग चराचुरुंगीका बोलीआवाजसित साथ बिहानिन्थें, बिउँझिन्थें। भालेको डाँको साथ क्षितिज उघ्रिन्यो। अहिले ती सबै नभएनि प्रायःजसो दुर्लभ बिरानिए छन्। सहर बस्तीबीच कठैबरा सुनिन्नन्। दुर्लभ अवसरले अवतार लिए पाएछ। दुर्भियो नै भन्नु पर्या छैन। प्रकृतिको आशिष वरद सूर्यविनायक जंगलमा हरियालीको मंगलमय मांगलिक उपभोक्ता बन्न पाएर अम्लाजनमा प्रखशित छु। जंगलमा मंगल भन्थे पुर्खा। हराभरा विविध रूख बिरुवाले हामीलाई अनिवार्य जीवन वायु उत्सर्जन गर्छन्। प्रचूर प्रचूर मात्रामा। यस शाश्वत सत्ज्ञान विद्यालय स्तरका सन्ततिका सम्पत्ति बनिसके ! सूर्यविनायक जंगलमा अनेक चराचुरुंगीका स्वर रुन्थे प्रचुर प्रशस्त ! अचेल लोपबिलोपिए। तित्राको तीनतारक तित्राक आवाज अकासिएर अन्तरिक्षचहार्न पुगे। दैनिकी साथै मेरा नयाँ तरंगहरू तरंगिएको अनुभूति मेरो। वैज्ञानिक आविष्कारले प्राकृत साधनालाई प्रतिस्थापित छन्। नौला नौला सुरिला ध्वनि तरंग। नातिनातिना घन्काउँछन् अनेक ध्वनितरंग ! अल्लार्म बेलहरू ! नौलो युगका अनुभूतिमा आह्लादित छु। सखारैसखार ः आनन्दानुभूति सकारात्मक सोचको गर्भगृह दर्शन भरिभरि रसप्लावन गर्छु। सकारात्मक सोचले आनन्द प्रदान गर्दो रैछ। सकारात्मक सोचमै दीर्घायु प्लावित छ। दैनिकीमै चुर्लुम्मिएरै कल्मश पखालिरैछु। कल्मशका दुई रूपस्वरूप छन्। एक बुहिरंगी। अर्को अन्तरंगी। बहिरंगी शरीरका त्वचा। छाला। छालाले अन्तरंगको सुरक्षा कवचढालको काम गर्छ। छाला नभए हाम्रो अन्तरंगको बेहाल हुन्छ। सखारै शौचालय प्रवेश नगरे अजीर्ण पेट बोकी वातावरणै बिदीर्ण पारिरहेको हुन्छ। वातावरण प्रदूषणदेखि सतर्क बन्छु। सतर्क बन्नु दैनान्दैनिकी चर्या। त्यस उपरान्त धोइ पखाल्ने कर्म। चिसो पानीमा पञ्चस्नान प्रारम्भ। पञ्चस्थान पञ्चहरूले गर्ने स्नान होइन। शरीरको पाँच अंग धोइ पखाल्नु। मूलाधार चक्र, हस्त, पाद, मुख, नाक र शिर पखाल्नु। चिसोपानीमा पञ्चस्नान गर्दाको सैह्य चिस्यानले स्वस्थ शरीर, मन, मस्तिक ताजा, जाँगरिलो अनुभूति रहेको पाउँछु। आधारभूत सानातिना स्थूल सामग्री यताउति गर्न भ्याउने जाँगर बटुलिन्छ। अध्ययन अध्यवसाय, लेखनचिन्तन निमित्त आँट आर्जिन्छु। अलिअलि समाचार विश्लेषण हेर्छु, सुन्छु। दूधमा भिजाएर गहुँको पिठोरोटी, मौसमी सागतरकारी सेवन गर्छु। ८ बजे बेलुकी खाटमा पल्टन्छु। पल्टनुअगावै केही आयुर्वेदिक औषधि सेवन गर्छु। एकाग्रता निमित्त आराध्य देवको मन्त्र जप्दै शान्त सुखद निद्रामा मस्किन्छु ! जय देश ! जय जनता !"
मोरङ ३ बाट प्रदेशसभामा कांग्रेस र एमाले विजयी,"विराटनगर : मोरङको निर्वाचन क्षेत्र नम्बर ३ बाट प्रदेशसभा सदस्यमा नेपाली कांग्रेस र नेकपा (एमाले)का उम्मेदवार विजयी बनेका छन्। क्षेत्र नम्बर ३ को कबाट कांग्रेसका मानबहादुर लिम्बू र खबाट एमालेका ज्ञानेन्द्र सुवेदी निर्वाचित भएका हुन्। सत्तारुढ गठबन्धनका उम्मेदवार लिम्बूले १९ हजार ७४९ मत प्राप्त गरे। उनका प्रतिस्पर्धी एमालेका दिलिपकुमार राईले १४ हजार ८१७ मत मात्रै ल्याउन सके। लिम्बू र राईबीचको मतान्तर ४ हजार ९३२ रहेको छ। कांग्रेसबाट उम्मेदवारी दिएका प्रदेश १ वन, वातावरण तथ भूसंरक्षण मन्त्री शेखरचन्द्र थापाको निधन भएपछि उनका ठाउँमा कांग्रेसले लिम्बूलाई टिकट दिएको हो। नसोचेको टिकट पाएका उनीसँग पराजित भएका राई पथरीशनिश्चरे नगरपालिकाका पूर्वमेयर हुन्। प्रदेशसभामा राप्रपाले पनि उल्लेख्य मत प्राप्त गरेको छ। राप्रपाका तीर्थबहादुर गुरुङले ७ हजार १९० मत ल्याएका हुन्। यो क्षेत्रको प्रदेशसभामा ४७ हजार ३५० मत खसेको थियो। जसमा ४५ हजार ५ सय ८७ सदर र १ हजार ७६३ मत बदर भएको निर्वाचन अधिकृत रामहरि शर्मा काफ्लेले जानकारी दिए। त्यस्तै ३ को खबाट निर्वाचित भएका एमालेका सुवेदीले १७ हजार ४२८ मत प्राप्त गरे। उनका निकटतम प्रतिद्वन्द्वी नेकपा (एकीकृत समाजवादी)का लक्ष्मीकुमार श्रेष्ठ १५ हजार ३५८ मतमा सीमित बने। सुवेदी र श्रेष्ठको मतान्तर २ हजार ७० रहेको छ। सुवेदी बेलबारी नगरपालिकाका पूर्वमेयर हुन्। यो क्षेत्रबाट राप्रपाका रमेश रिजालले १० हजार १२६ मत पाएका छन्। प्रदेशसभामा खसेको ४९ हजार ७४१ मतमध्ये ४७ हजार ८६५ सदर भएको निर्वाचन अधिकृत काफ्लेले जानकारी दिए। उनका अनुसार १ हजार ८ सय ७६ मत बदर भएको छ।"
३ सय ९ नयाँ उद्योग दर्ता,"काठमाडौं : नेपालमा २०७८०७९ मा ३ सय ९ नयाँ उद्योग दर्ता भएका छन्। कुल ३ खर्ब ४३ अर्ब ५५ करोड लागतका यी उद्योगले २८ हजार ५ सय २७ लाख थप रोजगारी सिर्जना गर्ने उद्योग विभागको तथ्यांक छ। ९१ ठूला, १०८ मझौला र ११० साना उद्योग छन्। यसैगरी ११६ उत्पादनमूलक उद्योग पर्यटन क्षेत्रसँग सम्बन्धित छन्। ५० उद्योग ऊर्जासँग सम्बन्धित छन्। दर्ता भएका उद्योगमा गण्डकी प्रदेशबाट सबैभन्दा धेरै १०३ उद्योग र सबैभन्दा कम सुदूरपश्चिम प्रदेशमा १२ उद्योग दर्ता भएका छन्। गएको वर्ष २६ खर्ब २७ अर्बबराबरका थप ८ हजार ७ सय ६४ उद्योग प्रस्तावित भएका छन्। समीक्षा वर्षमा ५४ अर्बबराबरको विदेशी लगानी आधारित २९५ उद्योग पनि प्रस्तावित छन्। यसले १६ हजार ९०६ थप रोजगारी सिर्जना गर्ने अपेक्षा विभागको छ। उद्योगमा वैदेशिक लगानी गर्नेमा चीन पहिलो नम्बरमा छ। दोस्रोमा भारत छ। नेपालमा साना, मझौला र ठूला गरी ६ लाख ३० हजार ४ सय ८४ उद्योग विभागमा दर्ता भएको महानिर्देशक रामचन्द्र तिवारीले जानकारी दिए। आठौं औद्योगिक दिवसका अवसरमा आयोजित कार्यक्रममा विभागका महानिर्देशक तिवारीले उद्योगको पोर्टफोलियो ३५ खर्ब ९३ अर्ब रुपैयाँ पुगेको जानकारी दिए। ४१ लाख ९२ हजारलाई उद्योगले रोजगारी दिइरहेका छन्। नेपालमा दर्ता भएका उद्योगमा सबैभन्दा बढी ५८२ प्रतिशत ऊर्जासम्बन्धी उद्योग छन्। दोस्रो नम्बरमा २२१ प्रतिशत उत्पादनमूलक उद्योग छन्। कुल गार्हस्थ्यमा उत्पादनमा औद्योगिक क्षेत्रको योगदान १४२९ प्रतिशत छ। वार्षिक वृद्धिदर १०१९ प्रतिशत छ। तर, चालू आर्थिक वर्षको पछिल्लो चार महिनामा औद्योगिक क्षेत्रको उत्पादन क्षमता करिब १० प्रतिशतले ह्रास आएको उक्त कार्यक्रममा बताइएको छ। ब्याजदरमा भएको वृद्धिलाई घटाउन र तरलता व्यवस्थापन गर्न नेपाल उद्योग परिसंघले सरकार समक्ष माग गरेको छ। नेपाल उद्योग वाणिज्य महासंघका अध्यक्ष शेखर गोल्छाले आयातबाट उठेको कर र रेमिट्यान्समा आधारित अर्थतन्त्र हुँदा यो अवस्था भोग्नु परेको बताए। उनले औद्योगिक विकासमा सरकार र निजी क्षेत्र लाग्नु पर्नेमा जोड दिए। सरकारका मुख्यसचिव शंकरदास बैरागीले उद्योगका समस्या समाधान गर्न सरकार र निजी क्षेत्र एकै ठाउँमा बस्नुपर्ने बताए ।"
बन्धनबाट मुक्ति,"गीत, कविता, कथा, उपन्यास, संस्मरणसहित साहित्यका विभिन्न विधामा कलम चलाउन सफल एक परिचित नारी स्रष्टाको नाम हो, रुकु कार्की। छोटै समयमा नै रुकुको साहित्यिक यात्राले विविध विधा र फाँटमा पहिचान पाइसकेको छ। उनको सोह्रौं कृतिका रूपमा प्रकाशित भएको पुस्तकको नाम हो बन्धनबाट मुक्ति। यो पुस्तक साझा प्रकाशनबाट प्रकाशित भएको थियो। प्रस्तुत पुस्तक रुकुको आत्मकथाको प्रकाशन हो। यो कुरा पुस्तकभित्र मूल पाठभन्दा अगाडि समावेश भएको संस्मरणको दोस्रो बिसौनीमा शीर्षकको लेखनीमा पोखिएका छन् यसरी। मेरो मनको अन्तस्करणमा जमेको अथाह पीडा एवं आघातलाई सबै सामु पोखेर अलिकति हलुका हुन चाहें। उनी जीवन बाँच्ने क्रममा आफूले भोगेका, देखेका, सुनेका विभिन्न घटनालाई जस्ताको तस्तै पुस्तकमा उतार्न सफल भएकी छन्। मनको भाव तथा अनुभूतिहरूलाई स्वतन्त्र रूपमा लेखिएको यो आत्मकथाले प्रत्येक पाठकको मनमा हलचल उत्पन्न गराउँछ। आत्मकथा संग्रहमा ३९ वटा आलेख रहेका छन्। ती विभिन्न शीर्षकले एउटी नारीको जीवनमा घटेका दुःख पीडा र छटपटीको वर्णन गर्नुका साथै नारी जीवनको यथार्थ चित्रण गरेको छ। लेखकले आफ्नो मनको अन्तस्करणमा जमेको अथाह पीडा एवं आघातलाई पाठकमाझ पोख्न सक्नु चानचुने कुरा होइन, यति धेरै आँट र साहसकी धनी साहित्यकार रुकुको जति प्रशंसा गरे पनि कम नै हुन्छ। अन्धकारले छपक्कै छोपेको त्यो समयमा अनेकौं कुसंस्कारहरू अगाडि थिए। जातीय विभेदको जरो आफ्नै घर आँगनमा गाडिएको थियो। आफ्नी आमालाई जात नमिलेको निहुँमा हेप्दा उनलाई असह्य पीडा हुन्थ्यो। सहनशीलताकी मूर्ति झंै आमालाई एक ठाउँमा उनी यसरी सम्झिन्छिन्ः आमा घरमा प्रवेश भएदेखि पीडापूर्ण क्षण बोकेर एक किसिमको बन्दी जीवन बिताइरहनु भयो धेरै वर्ष। आँगनमा तान लगाएर आमाले गुन्द्री बुन्दा, तानसँगै आमाको मनका छालहरू पनि बुनिन्थे, घरी कस्तै र घरी फुकाउँदै। गुन्द्री बुने जस्तै गरेर म पनि आमाको आँसुका कविताहरू बुन्थें, गीतहरू शब्दमा उतार्थें। भाव र भावनामा आमाका चित्रहरू कोर्र्थें। हाम्रो समाजलाई हजारौं वर्षदेखि जातभात, छुवाछूतजस्तो जातिय विभेदको साङ्लोले बाँधेर राखिएको छ। बिस्तारै बिस्तारै त्यसका जराहरू फुक्लँदै छन्। अन्याय र अत्याचारविरुद्ध नारी आवाजहरू बुलन्द हुँदैछन्। रुकुजस्तो अत्याचार सहेर बस्ने नारी आजका दिनमा नभेटिन सक्छन्। किताब पढिसकेपछि पनि मैले कहिल्यै नदेखेकी साहित्यकार रुकुलाई बेस्सरी सम्झिरहेँ धेरै दिनसम्म। मैले आफ्नी छोरीलाई यो किताबका आधाजसो लेखहरू सुनाएँ। ऊ छक्क परी। कति ऊर्जावान् नारी, उहाँले चाहे जति पढ्न पाउनु भएको भए कस्तो हुन्थ्यो होलायो समाजले उहाँलाई अन्याय गयो यस्तै यस्तै कुराहरू ऊ बोलिरही धेरै बेरसम्म। मैले तुलना गरेँ हिजोकी रुकु कार्की र आजकी मेरी छोरीबीच। सामन्ती संस्कारको प्रभाव ज्यादै कडा थियो ती दिनहरूमा। नियम र मर्यादाविरुद्ध घरमा कान्छीश्रीमती भित्र्याउँथे लोग्नेहरू। यस्ता विधिव्यवहार र ढोङ नेपाली समाजमा परापूर्वकालदेखि चल्दै आएका विकृति हुन्। कुरीतिको जरो गाडिएका समाजमा महिलाहरूले दोस्रो दर्जाको नागरिक भएर बस्नु पथ्र्याे। यी सबै न्यून चेतना, शिक्षाको कमी, परम्परागत कुसंस्कारका परिणाम थिए। पहाडी गाउँको मध्यमवर्गीय परिवारमा जन्मिए पनि अभावै अभावमा हुर्किएकी रुकुलाई उच्च शिक्षा हासिल गर्ने ठूलो रहर थियो। सात कक्षासम्म गजुरीमा पढेर उनी दाजुहरूसँग काठमाडौंमा बसेर पढाइलाई निरन्तरता दिइन्। गजुरीमा हाइस्कुल खुलेपछि उनी फेरि गाउँ फर्केर नौ र दस पहिले पढेको पुरानै स्कुलमा अध्ययन गरिन्। प्रवेशिका उत्तीर्ण गरेपछि उनलाई आर्थिक अवस्था, धर्म, नीति र संस्कारका बाध्यताले छोराहरू सरह काठमाडौं पठाएर उच्च शिक्षा अध्ययन गराउन नसकिने कुरा भयो। पढाइ अगाडि बढाउन नपाएपछि उनले गाउँकै स्कुलमा दुई वर्ष अध्यापन गरिन्। उनले अनेक दुःखकष्ट गर्दै प्राइभेट परीक्षा दिएर आईकम पास गरिन्। त्यसपछि उनको पढ्ने तीव्र इच्छा अधुरो नै रह्यो। आमा बुवाले छानेको केटोसँग उनको विवाह भयो। विवाहको बन्धन शीर्षकको संस्मरणमा उनी लेख्छिन्, विवाह गरेर घर लगेपछि श्रीमान् एक रात पनि सँगै नबसिकन पैसा कमाउन हिँडे। यसरी नवदुलहीलाई सासू ससुरा र जेठानीका साथ, त्यो नयाँ घरमा नचिनेका मान्छेसँग बस्नुपयो। तीन महिना बिताएपछि बल्ल श्रीमान् राम्रोसँग देखें। यो कुरा पढ्दा रुकुको सोझोपनको फाइदा त्यो घरका मानिसले उठाएको स्पष्ट हुन्छ। एकातिर कहाली लगाउने प्राकृतिक प्रकोपबाट प्रभावित भएको समाज, विकास न्यून, त्यसमा पनि आर्थिक शोषणग्रस्त कठोर बुहार्तन सँगसँगै पुरुषवर्गीय हेपाइ र दमन। खासगरी जेठाजु र सासू, ससुराका अत्यन्त नीच र दम्भपूर्ण व्यवहारको सन्दर्भमा उनी लेख्छिन्ः तत्कालीन समाजमा सासू, ससुरा र जेठाजुले भनेको कुरा कानुनजस्तो हुने गथ्र्यो। पारिवारिक कलह, अशिक्षा, आर्थिक चेतनाको कमी र फितलो नियमकानुनसँगै धेरै कुरा गम्भीर समस्याका रूपमा थिए। सामन्ती सोच भएका जेठाजु र ससुराले निरंकुश शासन चलाउँथे घरमा। परिवारमा वचनका तिखा काँडाले घोचिएर, असह्य वेदनाले थिचिएर घरको टोकसो सहँदै उनी बाँचेकी थिइन्। रातभरि रुन्थ्यो मेरो मन, त्यसैले मलाई रात प्यारो लाग्छ। घरमा काम गर्ने भण्डारीलाई जनावरलाई जस्तो व्यवहार हुन्थ्यो। हाम्रो खेतीपातीमा खट्ने भण्डारी घर गृहस्थीको भार धान्दै आएको थियो। ऊ पनि मान्छे हो भन्ने कुरा कसैले सोच्दैनथे। मन जति आक्रान्त भए पनि, जति उच्छवास र तड्पन भए पनि ऊ आफ्नो विवशता कसैलाई भन्दैनथ्यो। एकरात सबै मस्त निद्रामा परेका बेला घरबाट हिँडेको भण्डारी फेरि कहिल्यै फर्केर आएन। बन्धनबाट मुक्ति पुस्तकको नाम उनको यो पुस्तक पढेपछि साँच्चै मिलेको जस्तो लाग्छ। उनी त्यो दुःखैदुःखको पहाडजस्तो जीवनबाट मुक्ति खोजी रहन्छिन् तर झन् बन्धनमा अल्झिन्छिन्। एकदिन माइतीको सम्झनाले सताउँदा नजिकै रहेकी फुपू भेट्न जान्छिन् उनी। उनलाई घरबाट बाहिर कतै जाने अनुमति थिएन। एक प्रकारको कैदीजस्तो जीवन थियो उनको। एकदिन छोरो बोकेर सुटुक्क फुपू भेटेर आएकी उनलाई जेठाजुले पुसको ठिहियाउने चिसो रातमा घरबाट बाहिर निकाल्छन्। उनी रुँदै छोरो बोकेर बाहिर बसिरहन्छिन्। अत्याचारको पराकाष्ठा भनेको शायद यही नै होला। यसरी बाँच्नुको के अर्थ छ र ? उनलाई उनकै मनले बेलाबेलामा प्रश्न गथ्र्याे। मन रुन्थ्यो भक्कानिएर। शरीरमा करेन्ट लागेझैँ झन्झनाइरहन्थ्यो भित्रभित्रै। उनी भन्छिन्, अव्यक्त पीडामा सोचमग्न थिएँ। मन र आँखाबाट सारा जिन्दगीका पीडा गुजुल्टिएर गाँठो परे। हीनताबोधले दपेटो। के गरेर जिन्दगी बिताउने ? जिन्दगीको लामो यात्रामा म किन एक्ली भएँ ? खै त मेरो अस्तित्व ? मनमा अनेक हुन्डरी चलिरहे। कहाँ जाऊँ, कुन बाटो समाऊँ ? आफ्नो गन्तव्य आफैंलाई थाहा भएन। प्रत्येक दिन दुःख, प्रत्येक क्षण दुःख मात्र हुँदा उनको मन उडेर आफ्नो जन्मस्थान गजुरी पुग्थ्यो। आफ्नो बितेको समयलाई फर्केर हेर्दा, हरेक बिहान पहेंलो घामको किरणमा त्रिशूलीपारि भालडाँडा र कुम्पुरको टुप्पोमा घामको प्रतिबिम्ब झलमल्ल हुन्थ्यो। गोधूलि उठिरहँदा धरती रक्तिम देखिन्थ्यो। अहिले पनि मनमा त्यही कुम्पुर र भालडाँडा घुमिरहन्छन्। आँखाभरि पीपलटार, माझीटार र कुम्पुर माथिको देउराली भन्ज्याङ जीवन्त भएर उभिइरहन्छन्। घरआँगनमा साथीहरूसँग खेलेको, कुदेको मथिंगलको क्यानभासमा सजिएका छन्। बाल्यकालको हरेक क्षण सम्झिँदा सगरमाथा चढेको अनुभूति हुन्छ। एकैछिनमा उचाइ छोएजस्तो, शिखर चुमेजस्तो। यो पुस्तकमा एउटी सोझी नारीको सत्यकथालाई जस्ताको तस्तै उतारिएको छ। पढ्दा पढ्दै १६ वर्षको उमेरमा पतिको घरमा अप्रत्याशित प्रवेश अनि बुहार्तन, घर गृहस्थी, कष्ट र कठोर संघर्षबीच हुने यातनाको मार्मिक चित्रण छ। साथै सामूहिक परिवारबाट छुट्टिएपछिको व्यापार व्यवसायको संघर्ष पनि उत्तिकै रोचक छ। काठमाडौंमा घर बनाउँदाको कथाका साथै आफ्ना छोराहरू अमेरिका प्रस्थान गरेर उतै सेटल भएकोसम्म प्रसंगहरू यो आत्मकथाको संग्रहमा समेटिएको छ। माइती धादिङको गजुरीदेखि घर मकवानपुरसम्मको सामाजिक, आर्थिक, जातीय तथा स्थानीय समाजको सेरोफेरोलाई पुस्तकमा चित्ताकर्षक पारामा चित्रण गरिएको छ। मुख्यतः यो पुस्तक नेपाली ग्रामीण समाजमा रहेका समग्र नारीको कथा हो भन्दा फरक पर्दैन जस्तो लाग्छ मलाई। नढाँटी भन्नु पर्दा मैले यस्ता मनै भरंग बनाउने दुःखका कथाहरू आजसम्म पढेकै रहिनछु। मलाई यो किताब पढेर सक्न धेरै समय लाग्यो। अलिकति पढ्यो, अनि किताबको पाना पट्याएर रोयो, भोलिपल्ट अलिकति पढ्यो, फेरि रोयो। दिदी रुकुको किताबले मेरा धेरै आँसु लुट्यो। किताबमा भएका ती दुःख दिने पात्रहरू सम्झेर म आजसम्म रिसले चुरचुर छु। मरिजाने मानव चोला थाहा हुँदाहुँदै त यो अत्याचार छ भने मान्छेको मृत्यु नै नहुने हो भने के सम्म हुन्थ्यो होला।"
माओवादीका अधिकारीलाई पराजित गर्दै चितवन३ मा राप्रपाका विक्रम पाण्डे विजयी,काठमाडौं : चितवन३ मा राष्ट्रिय प्रजातन्त्र पार्टीका विक्रम पाण्डे विजयी भएका छन्। निर्वाचन आयोगको तथ्याङ्क अनुसार नेपाल कम्युनिष्ट पार्टी (माओवादी केन्द्र)का उम्मेदवारलाई पराजित गर्दै चितवन३ बाट प्रतिनिधि सभा सदस्यमा ९ हजार २३६ मतान्तरले विजयी भएका हुन् । पाण्डेले ३५ हजार ६० मत ल्याउँदा उनका निकटतम् प्रतिद्वन्द्वी सत्ता गठबन्धनका उम्मेदवार भोजराज अधिकारीले २५ हजार ८२४ मत पाएका छन्। राष्ट्रिय स्वतन्त्र पार्टीकी जीता वरालले १४ हजार ८४३ मत ल्याएर तेस्रो स्थान बनाएकी छन्। स्वतन्त्र उम्मेदवार दिनेश कोइरालाले १२ हजार २७५ मत प्राप्त गर्दै चौथो भएका छन्।
"इलाम१ मा झलनाथ खनाललाई सकस, २६४१ मतले बस्नेत अगाडि",काठमाडौं : इलाम क्षेत्र नम्बर १ मा नेकपा एमालेका उम्मेदवार महेश बस्नेतको अग्रता कायमै छ। पछिल्लो मतपरिणाम अनुसार बस्नेतले १७ हजार ५०५ मत ल्याएका छन् । उनलाई पछ्याइरहेका सत्ता गठबन्धनका उम्मेदवार नेकपा एकीकृत समाजवादीका सम्मानित नेता झलनाथ खनालले १४ हजार ८६४ मत ल्याएका छन् । उनीहरु बीचको मतान्तर २ हजार ६४१ रहेको छ। अहिलेसम्म ३९ हजार ७३८ मत गणना भइसकेको छ।
जगद्जननी जानकी,"जगद्जननी जानकीको जन्मभूमि जनकपुर मिथिलाको प्राचीन राजधानीको रूपमा विश्वविख्यात छ। राजर्षि जनकले यसलाई आफ्नो राजधानी बनाएका थिए। यहाँ नै जगद्जननी जानकी र साकेत नगरीका राजकुमार रामचन्द्रको शुभविवाह सम्पन्न भएको थियो। मार्ग शुक्लपक्षको पञ्चमी तिथिमा भएको उक्त विवाहलाई हामी विवाह पञ्चमी भन्छौं। यस पवित्र दिनमा जनकपुरमा ठूलो मेला लाग्छ। मिथिलावासीमात्र होइन, देशका विभिन्न भागबाट धार्मिक प्राणीहरू सीताको दर्शन गर्न आउने गर्दछन्। छिमेकी राष्ट्र भारतबाट पनि धेरै धर्मपरायण मान्छे प्रतिवर्ष यस अवसरमा पदार्पण गर्दछन्। सीताको दर्शन गरेर आफूलाई धन्य ठान्दछन्। तर, दुःखको कुरो के छ भने आज जनकपुर उपेक्षित भएको छ किनभने सीताको जन्म वैशाख शुक्ल नवमीको पावन अवसरमा भए पनि जानकी नवमी धेरै उत्साह र उमंगका साथ मनाइँदैन। जानकीको जन्मको बारेमा देश विदेशमा अनेक किंवदन्ती प्रचलित छन्। यो सर्वसम्मत भइसक्यो कि उनको जन्म जनकपुरमा नै भएको थियो। वेद, पुराण र उपनिषद्को अनुसार पनि जानकीको जन्म जनकपुरमा भएको कुरो प्रमाणित भइसकेको छ। महाविष्णु पुराणको अनुसार राजर्षि जनकले आफ्नो राजधानी जनकपुरको सीमाभन्दा तीन योजन टाढा एउटा निश्चित स्थानमा यज्ञादि गरेर हलो चलाएको कुरो र त्यस क्रममा जानकीको जन्म हुन गएको कुरो उल्लेखित भएको पाइन्छ। उनको जन्म हुनासाथ सम्पूर्ण मिथिलाञ्चल धनधान्यले परिपूर्ण भएको तथ्य प्रमाणित भइसकेको छ। उनको जन्म हुुनुभन्दा पहिला मिथिलाञ्चलमा भयंकर अनिकाल परेको थियो। जनता त्राहिमाम थिए। अनिकालको अभिशापबाट सम्पूर्ण मिथिलाञ्चल ग्रस्त थियो। उनको जन्मले गर्दा अनिकालबाट त्राण पाइयो र सम्पूर्ण मिथिलाञ्चलमा खुसीको खबर फैलिएको थियो। राजर्षि जनकसहित सम्पूर्ण राजपरिवार हर्षित भएको थियो। अनिकाल सकालमा परिवर्तित भएको थियो। उनको जन्मभूमिको गर्भबाट भएकाले उनको एउटा नामअयोनिजा पनि रहेछ। हुन त जानकीका अनेक नाम छन् जस्तो मैथिली जनकतनया, वैदेही, सीता भूमिजा, जगद्जननी र जगदम्बा आदि। महाकवि तुलसीदासका अनुसार जगद्जननी जानकी यस सृष्टिलाई उत्पन्न गर्ने, पालन गर्ने र संहार गर्ने मात्र होइन, अपितु सबै किसिमको कल्याण गर्ने अपार शक्ति हुन् यथा उद्भव स्थिति कारिणी कलेश हारिणिम् सर्वश्रे स्करी सीता हंनतो क्हं रामबल्लमाम्। अर्को मिथक के हो भने मिथिलाञ्चलमा राक्षसहरूले ऋषिहरूको हत्या गरेर उनीहरूको रगत एउटा घैंटोमा जम्मा गरेर जमिनमुनि गाडेका थिए। राजर्षि जनक जब हलो जोत्न लागेका थिए हलोको आघातले त्यो घैंटो फुट्यो। त्यसबाट एउटी भव्य, दिव्य, अनुपम र अपेतिम बालिकाको आविर्भाव भयो र उनको जन्मले त्यस क्षेत्रमा खुसीको वातावरण छायो। सर्वप्रथम उनको आविर्भावको बारेमा उल्लेख पाइन्छ बाल्मीकि रामायणमा। उनलाई जनकानांले जातो भनिएको छ। पद्म पुराणमा सीताको पितालाई शिरध्वज भनिएको छ। उत्तररामचरित्र मा भवभूति महाकविले शिरध्वज शब्दको प्रयोग जनकको पर्यायवाची शब्दको रूपमा गरेका छन्। यसबाट के प्रष्टिन्छ भने त्यस बखतसम्म सीता जनकपुत्रीको रूपमा विख्यात भइसकेकी थिइन्। महाकवि कालीदासले आफ्नो रघुवंश महाकाव्यमा पनि सीतालाई दैवी रूपमा प्रतिष्ठापित गरेका छन्। नारददेखि आदिकवि बाल्मीकि, व्यास, पराशर, भवभूति, कालीदास, भट्ट कवि आदि अनेक कविहरूले सीताको कथालाई लिपिबद्ध गरेका छन्। जैन साहित्य र बौद्ध साहित्यमा पनि सीताको आविर्भावको कथा लेखिएको पाइन्छ। प्राकृत भाषाको महाकाव्य पउमचरिअ मा पनि सीताको कथा लेखिएको पाइन्छ। भारत र नेपालमा मात्र होइन, तिब्बत, चीन, बर्मा, श्याम (थाइल्यान्ड), मलाया, जावा, सिंहल (श्रीलंका) आदि देशहरूमा पनि सीताका विभिन्न कथा लेखिएका पाइन्छन्। अध्यात्म रामायणमा सीतालाई मूल प्रकृतिको संज्ञाबाट विभूषित गरिएको छ। स्कन्द पुराण मा ब्रह्मविद्याको साक्षात् अवतार सीतालाई भनिएको छ। संस्कृत काव्यमा सीताको चरित्रका अनेक विशेषताहरूको उल्लेख पाइन्छ। महाकवि कालीदासले आफ्नो महाकाव्य रघुवंशमा सीतालाई रामचन्द्रकी आदर्श पत्नीको रूपमा रूपायित गरेका छन्। कालीदासले उनलाई अयोनिजा त भनेकै छन्। आठौं शताब्दीमा रचित कुमार दास कृति जानकी हरण काव्यमा सर्वप्रथम उनको जीवनको कारुणिक पक्षको उद्घाटन गरिएको पाइन्छ। अभिनव गुप्तकृत रामचरित क्षेमेन्द्र कृत रामायण मञ्जरी आदि काव्यहरूमा सीताको चरित्रलाई पौराणिक परम्पराअनुसार नै अभिव्यक्त गरिएको पाइन्छ। सत्रौं शताब्दीमा रचित जानकी परिणयमा उनलाई अत्यन्त रूपवती महालक्ष्मी स्वरूपमा चित्रित गरिएको छ। भासकृत प्रतिमा अभिषेक नाटकहरूमा सीतालाई साक्षात् लक्ष्मीको रूपमा चित्रित गरिएको छ। अग्नि परीक्षाको समयमा स्वयं अग्नि देवता प्रकट भएर सीतालाई इमां भगवती लक्ष्मी भनेर सम्बोधन गरेका थिए। सीताको कारुणिक जीवनको सबैभन्दा प्रभावशाली चित्र भवभूतिले उत्तर रामचरितमा गरेका छन्। हनुमन्नाटकमा सीता स्वयंवर रामसीता विवाह र सीताहरणमा सीताको अप्रतिम र अलौकिक सौन्दर्यको वर्णन पाइन्छ। महाकवि तुलसीदासले आफ्नो रामचरित मानस महाकाव्यमा सीतालाई आदर्श पत्नीको रूपमा चित्रित गर्नु भएको छ। तुलसीदास त सीताको रूपवर्णन गर्दै उनलाई माता, अम्बा र जगद्जननीको रूपमा वर्णन गर्दै थाक्नु भएको छैन। एउटा उदाहरण प्रस्तुत छ सुन्दरता कहुँ सुन्दर करई। छवि गृह दीपशिखा जनु बरई। सब उपमा कवि रहै जुठारी। केही पट तरौं विदेह कुमारी। नारददेखि आदिकवि बाल्मीकि, व्यास, पराशर, भवभूति, कालीदास, भट्ट कवि आदि अनेक कविहरूले सीताको कथालाई लिपिबद्ध गरेका छन्। जैन साहित्य र बौद्ध साहित्यमा पनि सीताको आविर्भावको कथा लेखिएको पाइन्छ। प्राकृत भाषाको महाकाव्य पउमचरिअ मा पनि सीताको कथा लेखिएको पाइन्छ। भारत र नेपालमा मात्र होइन, तिब्बत, चीन, बर्मा, श्याम (थाईल्यान्ड), मलाया, जावा, सिंहल (श्रीलंका) आदि देशहरूमा पनि सीताका विभिन्न कथा लेखिएका पाइन्छन्। कम्बोडियाको पुस्तक र रआमकेर (रामकीर्ति) का अनुसार सीता राजर्षि जनकले हलो चलाउने बेलामा होइन, बाल्की यमुना नदीमा डुंगा चलाउने बेलामा प्राप्त भएको कथा उल्लेख गरिएको पाइन्छ। प्राप्त बालिकाको श्वेत रंग भएको कारणले उनलाई श्वेता भनियो। प्राकृत भाषाको महाकाव्य पउमचरिअमा सीताको उत्पत्ति जनककी पत्नी सुनैनाको काखबाट भएको पाइन्छ। यसका लेखक हुन्, विमल सुरी। कालिका पुराणमा पनि जनककी एक पुत्रीको वर्णन पाइन्छ। आनन्द पुराण मा सीतालाई अग्निकुण्डबाट उत्पन्न भएको बर्णन छ। राजा जनकको हलेष्टि यज्ञमा अग्निशिखाको सदृश्य जगद्जननी जानकीको प्रादुर्भाव भयो। जसको वर्णन बाल्मीकि रामायणको उत्तर काण्डमा यसरी वर्णन गरिएको पाइन्छ। एवमेषा महाभागा मत्र्येषुत्पत्स्यतते पुनः क्षेत्रे हलमुखोत्कृष्टे वेदया मग्निशिखोयमा। यस प्रकार जगद्जननी जानकी सत्ययुगमा ब्रह्मर्षि कुशध्वजकी पुत्रीको रूपमा प्रकट भएको पाइन्छ भने त्रेतायुगमा दुराचारी र अत्याचारी रावणको हत्या गर्नका लागि मिथिलेश शिरध्वज जनकको घरमा सीताको रूपमा आविर्भूत भइन्। मैथिली भाषाका महाकवि चन्दा झाले मिथिला भाषा रामायणमा भूमि शुद्ध गर्नका लागि राजर्षि जनकले स्वयं हलो जोत्ने बेलामा सीताको अवतरण भएकाले उनलाई सीता नामबाट अभिहित गरियो यथा भूमि विशुद्धि यज्ञ करवाक। नृपतिहुँ काँ भेल हर थरबाक देखला ततय हम जोतइत भूमि बहराइलि कन्याकाँ ब धुमी हरक अग्रसँ उखरलि जानी सीतानाम अर्थ सँ भामी। (बाल काण्ड : मिथिला भाषा रामायण) सीता मैथिली संस्कृतिको सुरसरिता थिइन्। उनी सती शिरोमणि थिइन्। आज पनि उनको जीवन चरित्र अनुकरणीय, वन्दनीय, स्मरणीय र पूजनीय मानिन्छ। उनी महिलोचित गुणबाट परिपूर्ण थिइन्। आज पनि सम्पूर्ण मिथिलाञ्चलका महिलाहरू उनको पवित्र चरित्रको अनुशरण गरेर आफूलाई धन्यधन्य ठान्छन् र आफ्नो जीवनलाई कृत्यकृत्य सम्झन्छन्। भनिन्छ, सीताले लोककल्याणका लागि आफ्नो जीवनको आहुति आनन्दपूर्वक दिएकी थिइन्। जबकि राधाले दाम्पत्य जीवनको सुखसयलका लागि लोककल्याणलाई बेवास्ता गरेकी थिइन्। यसबाट के प्रमाणित हुन्छ भने सीताको जीवन अनुकरणीय एवं उदाहरणीय हुन गएको छ। सती शिरोमणि सीता वैशाख शक्ल नवमी तिथिमा यस बसुन्धरामा आविर्भूत भएकी थिइन्। अतः यस पुण्य तिथिलाई जानकी नवमी पनि भनिन्छ। यो सुखद स्वर्गीय संयोग नै भन्न सकिन्छ कि मर्यादा पुरुषोत्तम रामचन्द्रको आविर्भाव चैत्र शुक्ल नवमीको तिथिमा भएको थियो। यस तिथिलाई मिथिलावासी धेरै महत्त्वपूर्ण ठान्छन्। यस पावन अवसरमा जनकपुरस्थित जानकी मन्दिरमा मात्र होइन, सम्पूर्ण मिथिलाञ्चलका मठमन्दिरमा मानिसको घुइँचो लाग्छ। अन्त्यमा राष्ट्रकवि माधव घिमिरेले जगद्जननी जानकीप्रति गरेको काव्याञ्जलि : जन्मिन यहीँ जानकी। मञ्जरी जस्तै जानकी। मोण्डवी, कीर्ति, उर्मिला। बहिनी बाल चञ्चला। लावण्यमयी जानकी। गहँु र गोरो जानकी। अर्पित भइन् राममा। यही हो मेरो मिथिला। धरती शस्य श्यामला। त्यस्तै भारतका राष्ट्रकवि रामधारी सिंह दिनकरले आफ्नो काव्याञ्जलि प्रस्तुत गर्नु भएको निम्नलिखित पंक्तिहरूमा यस्तो अभिव्यक्त भएको पाइन्छ। यथा तिमी सोध, अवधसित राम कहाँ ? वृन्दा बोल, घनश्याम कहाँ ? ओ मगध, कहाँ मेरो अशोक ? भन चन्द्रगुप्त बलधाम कहाँ ? खुट्टामा नै परेकी छिन् मिथिला भिखारणी सुकुमारी तिमी सोध, कहाँ यसले हराइन् आफ्नो अनन्त निधि सबै ओ कपिलवस्तु भन्न बुद्धदेवका ती मंगल उपदेश कहाँ ? तिब्बत, इरान, जापान, चीन सम्म पुगेको सन्देश कहाँ ? वैशालीको भग्नावशेषसित सोध, लिच्छवि शान कहाँ ? ओ उदास गण्डकी बताऊ विद्यापतिको गान कहाँ ?"
"रुपन्देही३ मा मतान्तर बढाउँदै राप्रपाका दीपक बोहोरा, गृहमन्त्री खाण १८४२ मतले पछाडि",रुपन्देही : रुपन्देही ३ मा गृहमन्त्री एवं नेपाली कांग्रेसका उम्मेदवार बालकृष्ण खाण १ हजार ८४२ मतले पछि परेका छन्। राप्रपाका दीपक बोहोराले खाणसँग मतान्तर बढाउँदै पछिल्लो समय निरन्तर अग्रता लिएका हुन्। पछिल्लो मतपरिणाम अनुसार एमालेसँग तालमेत गरेका राप्रपाका बोहोराले ३२ हजार ८४८ मत ल्याएका छन् भने सत्ता गठबन्धनका खाँणले ३१ हजार ६ मत ल्याएका छन्। रुपन्देही ३ मा ९ हजार बढी मत गणना हुन बाँकी रहेको छ।
परिवारभित्रै कुटुम्ब संसार,"डोल्पाको काइके गाउँपालिका क्षेत्रमा मगर जातिहरू बस्छन्। यिनीहरू काइके र पोहोक्के (तिचुरोङ) भाषा बोल्छन् र मामाचेली, फुपूचेला विवाह गर्छन्। यहाँका मगरहरूले मामाचेली, फुपूचेला विवाह गर्दा दोहोरो रूपले गर्छन्। मामाको छोराले फुपूको छोरी पनि विवाह गर्न सक्छन् र फुपूको छोराले पनि मामाको छोरी विवाह गर्न सक्छन्। यो परम्परा उनीहरूमा धेरै पहिलेदेखि नै चल्दै आएको उनीहरूको दाबी छ। डोल्पाली मगरहरूमा एउटै वंशज चेली र माइतीका सन्तानबीच मुखजुठा मिसाउने चलन पनि छ। कुनै परिस्थिति आयो भने एकै वशजका सबै सन्तानले एउटै प्लेटको भात, मासु आदि खान सक्छन्। एउटै बटुकाको जाँडरक्सी सबैले खान सक्छन्। फलानाको जुठो खानु हुन्न भन्ने बार उनीहरूमा हुन्न। यसरी मुखजुठा मिल्ने आफ्नै वंशजभित्रकासँग मात्र कुटुम्ब गर्नुपर्छ भन्ने उनीहरूको मान्यता पनि छ। जसभित्र मामाचेली र फुपूचेलाका सन्तान पर्छन्। यसरी मुखजुठा चल्ने मामा र फुपूका सन्तानभित्रमात्र कुटुम्ब चलाउने परम्परा छ। त्यसैले परम्परा धान्न डोल्पाली मगरभित्रका बुवाआमाले छोराछोरीहरूलाई सकेसम्म आफ्नै मामाफुपूका सन्तानसँगमात्र विवाह गर्न इच्छा राख्छन्। बाध्यकारी बनाउँछन्। कसैले मामाफुपूका सन्तानबाहेक मुखजुठा नचल्ने गाउँका अरू मगरहरू अथवा छिमेकी कुनै समुदायकासँग विवाह गरे भने आफ्नो परम्परा भंग गरेको भन्दै त्यस्ता व्यक्ति र तिनीहरूबाट जन्मेका सन्तानलाई समेत उनीहरूले अलिक हेयको दृष्टिले हेर्छन्। गाउँमा तिनीहरूलाई अलिक भिन्न रूपमा हेर्छन्। पछि तिनीहरूलाई कुटुम्ब पाउन पनि गाह्रो हुन्छ। कुटुम्ब गर्नु पयो भने त्यसरी नै आफ्नो वंशज (मामा र फुपूका सन्तान)भन्दा बाहिर विवाह गरी जन्माएका सन्तानसँगै गर्नुपर्ने हुन्छ। यी कारणले गर्दा पनि डोल्पाली यी मगरहरूले सकेसम्म आफ्नै मामाफुपूका सन्तानसँगमात्र विवाह गर्न खोजेका हुन्। एकादुई बाहेक उनीहरूले अहिलेसम्म यसरी नै मात्र विवाह गर्दै आएका छन्। कुनै कुनै युवकयुवतीले वंशजभन्दा बाहिरको अरू समुदायकालाई मन पराएका भए पनि परम्परा भंग हुने डरले तिनीहरूसँग विवाह गर्न सकेका छैनन्। गाउँदेखि बाहिर काठमाडौंतिर गएर बसेका एकादुईले विवाह गरेका भए पनि सामाजिक रूपमा केही हेयको दृष्टिले हेरिने भएकाले तिनीहरू आफ्नो गाउँ डोल्पा गएर बस्न सकेका छैनन्। खानी गाउँ (डोल्पा) का रामबहादुर मगरले पाँचथरको लिम्बुनी विवाह गरेका छन्। उनीहरू अहिले काठमाडौंमै बस्छन्, डोल्पा गएका छैनन्। गाउँमा अरू पनि कसैले यसरी नै मामा र फुपूका सन्तानभन्दा बाहिरकासँग विवाह गरे भने सामाजिक कारण तिनीहरूले पनि गाउँ छाड्न बाध्य हुनुपर्छ। किनभने बाहिरकासँग विवाह गरेर बसेका मगरहरू डोल्पाको काइके गाउँपालिका क्षेत्रभित्र भेटिएकाद छैनन्। मामाफुपूका सन्तानमात्र यसरी विवाह गर्ने चलनले डोल्पाका कुनैकुनै मगरलाई चाहिँ केही नकारात्मक असर पनि परेको देखिएको छ। गाउँमा सामाजिक अपहेलित हुन डरले डोल्पाको एउटा मगर घरमा आफ्नो छोरीलाई उसैको मामाको छोरासँग विवाह गरी दिए। तर पछि त्यस छोरीको वैवाहिक सम्बन्ध राम्रो भएन। मामाको छोरासँग उनी बसिनन्। त्यसपछि परिवारभित्र ती छोरीको बुवाआमा र फुपूमामाको सम्बन्ध बिग्रियो। अहिलेसम्म पनि उनीहरूको पारिवारिक सम्बन्ध राम्रो छैन। यस्ता घटना डोल्पाली मगरभित्र अरू पनि भेटिएको छ। कुनै पुरुषले चाहिँ बुवाआमाकै दबाबले मामाको छोरी विवाह गरेको तर पछि उनीहरूको वैवाहिक सम्बन्ध राम्रो नभई तिनीहरू अलगअलग बसेका र सामाजिक अपहेलित हुने डरले अर्को विवाह पनि नगरेका घटना पनि छन्। यस्ता कुराले डोल्पाली यी मगरभित्र नयाँ पुस्ताले समेत आफैंले रोजेकासँग खुलेर विवाह गर्न सकिरहेका छ्रैनन्। डोल्पाका यी मगरमा कहिलेकाहीँ संयोगले कुनै घरपरिवारभित्र दाजु र बहिनीले एउटै समयमा सन्तान जन्माए भने दाजुको छोरा जन्मियो र बहिनीले छोरी जन्माइन् भने कुनै कुनै दाजुहरूले त्यसैबेला नै बहिनीको छोरीलाई पछि बुहारी बनाउन बहिनीसँग सर्त राख्छन्। त्यसैगरी डोल्पाबाट काठमाडौं आएर बसेका केही सम्पन्न डोल्पाली मगरहरूले चाहिँ दिदीबहिनीको छोरीलाई सानैदेखि आफ्नो घरमा राखेर हुर्काउने, पढाउने र पछि उसैलाई बुहारी बनाउने गरेका पनि भेटिएको छ। कसलाई पछि ज्वाइँ अथवा बुहारी बनाउने भन्ने कुरा उनीहरूमा प्रायः अगाडि नै थाहा भइसक्छ। यसरी हुनेवाला बुहारी (भान्जी) अथवा ज्वाइँ (भान्जा) लाई सानैदेखि घरमा राखेर पढाउने गरेका हुन्। यसरी पढाइयो भने पाएको शिक्षा पछि आफ्नै घरका लागि काम लाग्न सक्छ भन्ने मान्यता उनीहरूमा देखिन्छ। अर्को मान्यता के पनि भेटिन्छ भने आफ्नै भान्जीलाई यसरी हुर्काई, पढाइपछि घरको बुहारी बनाइयो भने उसले घरको आफ्नो सासूससुरा (फुपूमामा) लाई धेरै माया गर्ने, फुपू र मामा वृद्धवृद्धा भएको बेला राम्ररी स्याहारसुसार गर्ने आधार हुन्छ भन्ने मान्यता। यस्तै फुपूमामाले पनि ती भान्जी (बुहारी) लाई धेरै माया गरेर पारिवारिक सम्बन्ध राम्रो बनाउने मान्यता छ। बाहिरी नाताभन्दा आफ्नै वंशज (रगत) को नाताले धेरै माया गर्ने उनीहरूको विश्वास पनि छ। साइनो चाहिँ मामालाई उनीहरूले मामा नै भन्छन् र फुपूलाई पनि फुपू नै भन्छन, सासूससुरा भन्दैनन्। त्यसैगरी भान्जीलाई भान्जी नै भन्छन, बुहारी भन्दैनन्। भान्जालाई पनि भान्जा नै भन्छन्, ज्वाइँ भन्दैनन्। त्यसकारण डोल्पाली मगरहरूमा सासूससुरा र बुहारीज्वाइँ शब्द त्यति प्रयोग हुँदैन। मामाभान्जा र फुपूभदैनी शब्द मात्रै धेरै प्रयोग हुन्छ। कसैले मामा र भान्जाको साइनो बताए भने तिनीहरू कुटुम्ब चल्ने नाताहरू हुन् भनेर बुझ्नु पर्छ। यी डोल्पाली मगरहरू छोराको विवाह गर्नलाई निजी मामाफुपूको छोरी थिएन भने दाजुभाइतर्फको मामाफुपूको छोरीसँग पनि विवाह गरिदिन सक्छन्। कुनै घरमा छोरीमात्र भए भने मामाफुपूको एउटा छोरालाई घरज्वाइँ ल्याएर राख्छन्। हुन त नेपालका केही समुदायमा चाहिँ यसरी घरज्वाइँ बस्न जाने पुरुषहरूलाई अलिक हेयको दृष्टिले हेर्ने चलन पनि छ। त्यस्ता पुरुषलाई उनीहरूले जोइटिङ्ग्रे, भतुवा आदि उपनाम दिने गरेका भेटिन्छ। डोल्पाका मगरहरूमा भने यस्तो छैन, बरु छोरा नभएको घरमा घरज्वाइँ बसेर ससुराली घरव्यवहार सम्हाल्नु, आफ्नो फुपूमामा (सासूससुरा) को स्याहारसुसार गर्नु आदि उनीहरूले कर्तव्यको रूपमा बुझ्छन्। खासगरी सासूससुरा पनि आफ्नै फुपू र मामा नै हुने भएकाले पनि उनीहरूले यसरी ससुराली घरमा घरज्वाइँ बसी आफ्नो सासूससुरा (फुपू र मामा) को स्याहारसुसार गर्नुलाई कर्तव्य ठान्छन्। जसले गर्दा डोल्पाली यी मगरभित्र परिवारमा छोरा भएन भने घरै भताभुंग भई जाने, छोरा नहुनुलाई दैविक श्राप भएको सम्झिने र छोरा नभएका कुनै बुवाआमाले बुढेसकालमा स्याहार नपाएर दुःख पाउने हुन्छ। तर, यस्ता घटना चाहिँ कमै मात्र हुन्छन्। छोरा पाउनकै लागि एउटा पुरुषले एकभन्दा बढी महिला विवाह गरेको पनि भेटिएको छैन। यी सबै घरज्वाइँ बस्ने परम्परा भएकाले पनि हुन सक्छ। तर के चाहिँ हो भने यसरी घरज्वाइँ ल्याएर राख्ने सर्तमा गरेको विवाहमा लाग्ने खर्च चाहिँ सबै बेहुली पक्षकाले नै बेहोर्नु पर्ने हुन्छ। डोल्पाली मगरहरूमा घरज्वाइँ गएर बस्ने पुरुषहरू आजभोलि पनि धेरै भेटिन्छन्। डोल्पाका मगरहरू छोरा र छोरी दुवै भएन भने चाहिँ धर्मपुत्र, धर्मपुत्री पाल्ने गर्छन्। धर्मपुत्र पनि उनीहरूले आफ्नो दाजुभाइ र दिदीबहिनीका छोराछोरी नै पालेका भेटिन्छ। कुनै सन्तान नभएका दम्पतीमध्ये श्रीमान्ले आफ्नो दाजु अथवा भाइको एउटा छोरा अथवा छोरी ल्याएर पाल्छन्। श्रीमतीले पनि दिदी अथवा बहिनीको छोरा अथवा छोरी ल्याएर पाल्छिन्। पछि तिनीहरूको विवाह गरिदिन्छन्। घरको सम्पत्तिको हकदार पनि तिनीहरूलाई नै बनाउँछन्। काइके गाउँपालिका (डोल्पा) क्षेत्रभित्रका मगरहरूले अहिलेसम्म पनि यसरी नै मामाचेली, फुपूचेला विवाह मात्रै धेरै गर्दै आएका देखिन्छ। यस्तो विवाहले उनीहरूमा केही वैयक्तिक अधिकार हनन् भएको र सामाजिक कुरीतिहरू सिर्जना गरेको देखिन्छ। तर पनि यसले उनीहरूभित्रका पारिवारिक तथा सामाजिक संरचनालाई बलियो बनाउन र सामाजिक सद्भाव कायम राख्न पनि ठूलो मद्दत मिलेको देखिन्छ। एकै वंशज सन्तानबीच मात्र विवाह हुने भएकाले वंशज शुद्धता हुने, घरको पुख्र्यौली सम्पत्ति पनि आफ्नै वंशज सन्तानले मात्रै उपभोग गर्ने हुन्छ। परिवारभित्र आवश्यकताअनुसार आर्थिकलगायत कुरामा राम्रो सरसहयोग हुने भएकाले जीवन चलाउन पनि केही सहज हुने देखिन्छ।"
न्यून महिला निर्वाचित,"काठमाडौं : प्रतिनिधिसभा र प्रदेशसभा सदस्य निर्वाचनमा यसपटक न्यून संख्यामा महिला निर्वाचित भएका छन्। प्रतिनिधिसभाको १ सय ६५ मध्ये १ सय ३० सिटको परिणाम घोषणा हुँदा ७ जना मात्रै महिला निर्वाचित भएका छन्। ठुला र पुराना भनिएका दलबाट पनि निर्वाचित हुने महिलाको संख्या न्यून छ। नेपाली कांग्रेसबाट एकजना पनि महिला निर्वाचित भएका छैनन्। सबैभन्दा धेरै एमालेबाट तीन जना महिलाले जित निकाले। एमालेबाट जुलिकुमारी महतो, विद्या भट्टराई र ज्वालाकुमारी साहले चुनाव जितेका हुन्। माओवादीबाट निर्वाचित हुनेमा एक जना महिला मात्रै छिन्। माओवादीबाट रेखा शर्मामात्रै निर्वाचित भइन्। राष्ट्रिय स्वतन्त्र पार्टीबाट भने दुई महिलाले जित निकाले। सोविता गौतम र डा तोसिमा कार्की स्वतन्त्र पार्टीबाट निर्वाचित हुने महिला हुन्। र, उनीहरू दुवै संसद्मा नयाँ अनुहारमा पर्छन्। रेशम चौधरीले नेतृत्व गरेको नागरिक उन्मुक्ति पार्टीबाट एक महिला निर्वाचित भइन्। पार्टी अध्यक्ष रञ्जिता चौधरीबाहेक अन्य महिला उम्मेदवारले प्रतिनिधिसभामा जित निकाल्न सकेनन्। निर्वाचित महिला उम्मेदवारहरू रेखा शर्मा : माओवादी नेतृृ रेखा शर्मा दाङ २ बाट निर्वाचित बनेकी हुन्। शर्माले एमालेका महासचिव शंकर पोखरेललाई हराएकी हुन्। शर्माले २६ हजार ८ सय ८० मत ल्याउँदा पोखरेलले २६ हजार ६ सय ८७ मत ल्याएका थिए। जुलीकुमारी महतो (महासेठ) : धनुषा३ बाट निर्वाचित एमाले नेत्रीमा पर्छिन्, जुलीकुमारी महतो महासेठ। उनले लोसपा नेता अनिलकुमार झालाई पराजित गरेकी हुन्। महतोले ३३ हजार ३ सय ५५ मत ल्याउँदा झाले २६ हजार ६ सय ८६ मत ल्याए। विद्या भट्टराई : एमाले नेतृ विद्या भट्टराई कास्की२ बाट दोस्रोपटक निर्वाचित भएकी हुन्। उनले १६ हजार ९ सय ९८ मत ल्याएकी छन्। उनका निकटतम प्रतिस्पर्धी राष्ट्रिय स्वतन्त्र पार्टीका माधवप्रसाद कँडेलले १२ हजार ४ सय ९५ मत ल्याए। सत्ता गठबन्धनका उम्मेदवार नेकपा एसका श्रीनाथ बरालले भने ९ हजार ६ सय ५९ मत ल्याए। भट्टराई एमाले नेता स्वर्गीय रवीन्द्र अधिकारीकी पत्नी हुन्। अधिकारीको हवाईजहाज दुर्घटनामा ताप्लेजुङमा मृत्यु भएपछि भएको उपनिर्वाचनमा समेत भट्टराई निर्वाचित भएकी थिइन्। ज्वालाकुमारी साह : एमाले नेतृ ज्वालाकुमारी साह बारा३ बाट निर्वाचित भएकी छन्। उनले जसपाका नेता रामबाबुकुमार यादवलाई पराजित गरेकी हुन्। जसपासँग यो क्षेत्रमा एमालेको गठबन्धन थिएन। गठबन्धन नहुँदा पनि साह विजयी भइन्। उनले २० हजार २ सय ५१ मत ल्याएकी छन्। निकटतम प्रतिस्पर्धी यादवले १७ हजार २ सय ७९ मत ल्याए। सत्तारूढ गठबन्धनका उम्मेदवार लोसपाका लालबाबुसिंह भइहार तेस्रो भए। तोसिमा कार्की : ललितपुर३ बाट राष्ट्रिय स्वतन्त्र पार्टीबाट कार्की निर्वाचित भएकी हुन्। उनले एमाले र सत्ता गठबन्धनका उम्मेदवारलाई भारी मत अन्तरले पराजित गरिन्। उनले ३१ हजार १ सय ३६ मत ल्याउँदा उनका निकटतम प्रतिस्पर्धी एमालेका अमृत ढकालले १२ हजार ९ सय ६३ मत ल्याए। माओवादी केन्द्रका प्रभावशाली नेतृ एवं जलस्रोत ऊर्जा जलस्रोत तथा सिँचाइमन्त्री पम्फा भुसालसमेत यही पराजित बनिन्। सोविता गौतम : काठमाडौं२ बाट पूर्वसभामुख ओनसरी घर्तीलाई हराएर गौतम निर्वाचित भएकी हुन्। उनले १५ हजार २ सय २९ मत ल्याउँदा निकटतम प्रतिस्पर्धी एमालेका मणिराम फुयाँलले ११ हजार ५ सय ५५ मत ल्याए भने राप्रपाकी कुन्ती पोखरेलले ११ हजार १४ र घर्ती चौथो भएर ९ हजार ४ सय ४९ मत मात्र ल्याइन्। रञ्जिता श्रेष्ठ चौधरी : रेशम चौधरीले नेतृत्व गरेको पार्टीबाट कैलाली१ मा श्रेष्ठ निर्वाचित भएकी हुन्। उनले ३० हजार ४ सय ४ मत ल्याइन्। उनको निकटतम प्रतिद्वन्द्वी पूर्वमन्त्री एवं कांग्रेस नेता रामजनम चौधरीले १८ हजार ८ मत ल्याएका छन्। चौधरी पटकपटक मन्त्री र संसद् भइसकेका व्यक्ति हुन्। अझै ६ जना महिला उम्मेदवार प्रतिस्पर्धामा छन्। समाचार तयार पार्दासम्म तीन जनाको अग्रता छ। सुनसरी३ बाट एमालेकी भगवती चौधरीले अग्रता लिएकी छन्। भगवतीले कांग्रेसका प्रभावशाली नेता एवं पूर्वउपप्रधानमन्त्री विजय गच्छदारसँग प्रतिस्पर्धा गरिरहेकी छन्। सुनसरी१ बाट रास्वपाकी गोमा तामाङ अघि छिन्। उनी जसपाका वरिष्ठ नेता अशोककुमार राईसँग प्रतिस्पर्धा गरिरहेकी छन्। त्यस्तै तेह्रथुमबाट कांग्रेस नेतृ सीता गुरुङले पनि अग्रता लिइरहेकी छन्। उनको प्रतिस्पर्धा एमालेका नेता विजय सुब्बासँग भइरहेको छ। उदयपुर १ का एमालेकी मञ्जु चौधरीको प्रतिस्पर्धा कांग्रेस नेता एवं परराष्ट्रमन्त्री डा नारायण खड्कासँग भइरहेको छ। कांग्रेसकी नेतृ एवं पूर्वउपसभामुख चित्रलेखा यादव सिरहा२ मा उठेकी छन्। उनको प्रतिस्पर्धा जसपाका नेता राजकिशोर यादवसँग छ। एमालेकी सचिव पदमाकुमारी अर्याल पनि प्रतिस्पर्धामा छिन्। उनी उठेको स्याङ्जा२ मा विवाद भएर मतगणना नै सुरुवात भएको छैन। अर्यालसँग नेपाली कांग्रेस उपसभापति धनराज गुरुङबीच प्रतिस्पर्धा भएको छ। ठुला दलले टिकट दिँदा नै कन्जुस्याइँ गरेका थिए। एमालेले ११ जना महिलालाई उठाएको थियो। राष्ट्रिय स्वतन्त्र पार्टीले पनि १२ जना मात्रै महिलालाई उठाएको थियो। कांग्रेसले ५ जना, माओवादी केन्द्रले ८, नेकपा एसले १ तथा जनमोर्चा नेपालले एक जनालाई उम्मेदवार बनाएको थियो। प्रत्यक्षतर्फ २ हजार ४ सय १२ मध्ये महिला उम्मेदवारको संख्या २ सय २९ मात्रै छन्। प्रदेशसभाको प्रत्यक्षतर्फ ३ सय ३० सिटमा ३ सय २६ जनाको उम्मेदवारी परेकामा महिला २ सय ८६ जना मात्रै छन्। प्रतिनिधिसभाको प्रत्यक्षतर्फ ९३३ प्रतिशत र प्रदेशसभामा ८५९ प्रतिशतमात्रै उम्मेदवारी परेको थियो। डिनादेखि बिनासम्म पराजित यो निर्वाचनमा न्यून उम्मेदवारी महिलाको परेको थियो। तर, कांग्रेसकी सहमहामन्त्री महालक्ष्मी उपाध्याय (डिना)देखि नेकपा माओवादी केन्द्रका अध्यक्ष पुष्पकमल दाहाल प्रचण्डकी बुहारी बिना मगरसम्म पराजित भए। सहमहामन्त्री डिना राप्रपाका नेता दीपकबहादुर सिंहसँग हारेकी छन्। कांग्रेस नेतृ एवं प्रतिनिधिसभाका उपसभामुख पुष्पा भुसाल एमालेले नेता टोपबहादुर रायमाझीसँग पराजित भइन्। एमालेकी नेत्री कोमल वली, शान्ता चौधरी, निरुदेवी पाल, गौरीकुमारी वली, मञ्जु शर्मा चालिसे पनि पराजित भएका छन्। दाङ३ बाट वली कांग्रेस नेता एवं पूर्व मन्त्री दीपक गिरीसँग पराजित भएकी छन्। त्यस्तै दाङ१ बाट शान्ता चौधरी सहरी विकास मन्त्री एवं नेकपा एसका नेता मेटमणि चौधरीसँग पराजित भइन्। पाल कञ्चनपुर ३ बाट हारिन्। उनलाई कांग्रेस नेता रमेश लेखकले पराजित गरे। मोरङ २ बाट पूर्वउपप्रधानमन्त्री सुजाता कोइराला एमालेका ऋषिकेश पोखरेलसँग पराजित भइन्। माओवादी नेतृहरू पूर्वसभामुख एवं ओनसरी घर्ती, ऊर्जा, जलस्रोत तथा सिँचाइ मन्त्री पम्फा भुसाल, कल्पना धमला, अञ्जना विशुंखे, गोमा कुँवर, मानुषी यमी भट्टराई, बिना मगर पराजित भएका छन्। प्रदेशसभामा पनि उस्तै अवस्था प्रदेशसभामा पनि विजयी महिलाको संख्या न्यून छ। काठमाडौं ६ (क)मा नेपाली कांग्रेसकी उम्मेदवार हरिप्रभा श्रेष्ठ खड्गी विजयी भइन्। खड्गीले ४ हजार ३ सय ५६ मत प्राप्त गरी विजयी भइन्। नेकपा एमालेका उम्मेदवार निरेशलालसिंह महर्जनले ३ हजार ९ सय ३६ पाएका थिए। सिन्धुपाल्चोक१ (क) मा नेपाली कांग्रेसकी उम्मेदवार मसिना खड्का भण्डारी विजयी भइन्। उनले नेकपा (एमाले) का उम्मेदवार युद्धविक्रम तामाङलाई पराजित गरेकी हुन्। खड्काले १४ हजार ६ सय ५२ मत ल्याइन्। उनका निकटतम् प्रतिस्पर्धी युद्धविक्रम तामाङले १३ हजार ४ सय ९० मत ल्याए। स्याङ्जाको निर्वाचन क्षेत्र नम्बर १ (क) मा नेकपा (एमाले) की नेता सीताकुमारी सुन्दास विजयी भइन्। सत्ता गठबन्धनबाट साझा उम्मेदवार बनेकी नेकपा (माओवादी केन्द्र) की अमृता थापालाई १ हजार ४ सय २४ मतान्तरले हराउँदै सुन्दास १४ हजार ६ सय ९० मतसहित विजयी भएकी हुन्। निकटतम् प्रतिद्वन्द्वी अमृता थापाले १३ हजार २ सय ६६ मत प्राप्त गरिन्। मकवानपुर क्षेत्र नम्बर २ (१) मा सत्ता गठबन्धनबाट नेकपा (माओवादी केन्द्र) की उम्मेदवार कुमारी मुक्तान विजयी भएकी छिन्। मुक्तानले नेकपा (एमाले) का उम्मेदवार विष्णु ढकाललाई ३२२ मतले पराजित गरेकी हुन्। मुक्तानले १९ हजार ८७३ मत प्राप्त गरेकी छन्। ढकालले १९ मत ५५१ प्राप्त गरेका छन्। बाँके प्रतिनिधिसभा निर्वाचन क्षेत्र नं १ को प्रदेशसभा (क) मा नेकपा (माओवादी केन्द्र)की कृष्णा केसी विजयी भएकी छन्। केसीका निकटतम् प्रतिद्वन्द्वी नागरिक उन्मुक्ति पार्टीका सोमराज चौधरीले सात हजार ९६६ मत ल्याएका छन्। प्रदेशसभा सदस्यतर्फ सर्लाही निर्वाचन क्षेत्र नम्बर१ खबाट नेकपा (एकीकृत समाजवादी)की उम्मेदवार बेची लुंगेली विजयी भएकी छन्। उनी १३ हजार ६ सय ७६ मतसहित मधेस प्रदेशसभा सदस्य पदमा निर्वाचित भएकी हुन्। उनका निकटतम् प्रतिस्पर्धी नेकपा (एमाले) की उम्मेदवार शान्तिकुमारी लामाले ६ हजार ९ सय ७७ मत पाएकी हुन्। एकीकृत समाजवादीकी उम्मेदवार रमा आलेमगर विजयी भएकी छन्। उनले ५ हजार ८ सय १८ मत प्राप्त गरेकी छन्। उनका निकटतम् प्रतिस्पर्धी नेकपा एमालेका रामशरण आलेमगरले ५ हजार १ सय ८८ मत पाएका प्राप्त गरेका छन्। राष्ट्रिय प्रजातन्त्र पार्टी झापाबाट सविना बजगाइँ विजयी भएकी छन्। उनले १३ हजार ६ सय १२ मत प्राप्त गरेकी छन् भने उनका प्रतिस्पर्धी माओवादीका श्यामवीर लिम्बूले १२ हजार २ सय २५ मत पाएका छन्। यसैगरी स्वतन्त्रबाट महोत्तरी क्षेत्र नं २ ख बाट सुरिताकुमारी साहा निर्वाचित भएकी छन्। उनले ८ हजार ५ सय ६८ मत प्राप्त गर्दा उनका प्रतिस्पर्धी नेपाली कांग्रेसका नागेश्वर यादवले ६ हजार ८ सय २ मत पाएका छन्। यसैगरी लोसपाबाट महोत्तरी क्षेत्र नं ३ की रानीकुमारी तिवारी निर्वाचित भएकी छन्। तिवारीले ६ हजार ४ सय १४ मत प्राप्त गर्दा उनका प्रतिस्पर्धी स्वतन्त्रका उज्ज्वलकुमार झाले ५ हजार ४ सय ८९ मत पाएका छन्। जनता समाजवादी पार्टीमा कुनै पनि महिलाले विजय हासिल गरेका छैनन्। भने जनमत पार्टीमा ६ जना पुरुषमा एउटा पनि महिला छैनन्। यसैगरी नागरिक उन्मुक्ति पार्टीमा पाँच पुरुषमा एउटा पनि महिला उम्मेदवार छैनन्।"
"मोरङ  ३ मा कांग्रेसका सुनिल शर्मा भारी मतान्तरले विजयी, रेखा थापा पराजित",विराटनगर : मोरङको निर्वाचन क्षेत्र नम्बर ३ बाट नेपाली कांग्रेसका सुनील शर्मा प्रतिनिधिसभा सदस्यमा निर्वाचित भएका छन्। निर्वाचन अधिकृतको कार्यालयले शनिबार बिहान सार्वजनिक गरेको अन्तिम मतपरिणाम अनुसार सत्तारुढ गठबन्धनबाट उम्मेदवारी दिएका शर्मा भारी मतान्तरले विजयी भएका हुन्। शर्माले ४८ हजार ६३१ मत प्राप्त गरेको निर्वाचन अधिकृत रामहरि शर्मा काफ्लेले जानकारी दिए। उनका अनुसार शर्माका निकटतम प्रतिद्वन्द्वी नेकपा (एमाले)का भानुभक्त ढकालले २५ हजार ८९५ मत प्राप्त गरेका छन्। शर्मा र ढकालबीचको मतान्तर २२ हजार ७३६ रहेको छ। २०७४ सालको निर्वाचनमा शर्मालाई पराजित गरेर ढकाल प्रतिनिधिसभा सदस्य चुनिएका थिए। त्यसको ठीक ५ वर्षपछि ढकालसँग हारको बदला लिँदै शर्मा सांसद बनेका हुन्। यो क्षेत्रबाट यसअघिका निर्वाचनमा वामपन्थी उम्मेदवार विजयी हुँदै आएका थिए। वामपन्थी बाहुल्य क्षेत्रमा शर्माको प्रवेशसँगै कांग्रेसले पहिलोपटक जित निकाल्न सकेको हो। उनी विराटनगरको नोबेल शिक्षण अस्पताल र काठमाडौं शिक्षण अस्पतालका सञ्चालक हुन्। यसैबीच शर्मा र ढकालसँग प्रतिस्पर्धामा उत्रिएकी नेपाली चलचित्र जगतकी चर्चित नायिका रेखा थापाले १० हजार ९९८ मत ल्याएकी छिन्। प्रतिस्पर्धामा तेस्रो बनेकी रेखाले राप्रपाबाट उम्मेदवारी दिएकी थिइन्। निर्वात अधिकृत काफ्लेका अनुसार मंसिर ४ गतेको निर्वाचनमा यो क्षेत्रमा ९७ हजार १२६ मत खसेको थियो। खसेकोमध्ये ९२ हजार २०२ सदर र ४ हजार ९२४ मत बदर भएको उनले बताए।
सप्तरी४ मा कांग्रेसका तेजुलाल चौधरीको ह्याट्रिक,"सप्तरी : सप्तरीको प्रतिनिधिसभा ४ मा नेपाली कांग्रेसका तेजुलाल चौधरी तेस्रो पटक विजयी भएका छन् । निर्वाचन अधिकृतको कार्यालय क्षेत्र नम्बर ४, सप्तरीले सार्वजनिक गरेको नतिजा अनुसार चौधरीले २३ हजार ४९१ मत प्राप्त गरी निर्वाचित भएका हुन् । उनका निकटतम् प्रतिद्वन्द्वी जसपाका बालकिशोर यादवले १७ हजार ९७७ मत प्राप्त गरेको निर्वाचन अधिकृत विश्वबन्धु पौडेलले जनाए । जनमत पार्टीका सुकदेवप्रसाद साहले १२ हजार ९२५ मत प्राप्त गरे । जसपाका विद्रोही उम्मेदवार कासिम मियाँ १ हजार ७१७ मत ल्याई पाँचौ स्थानमा रहे । गत निर्वाचनमा एक्लै लडेको कांग्रेसका चौधरीको २४ हजार ११३ मत आएको थियो । उनका निकटतम् प्रतिस्पर्धी राजपाका मृगेन्द्रकुमार सिंह यादवको १४ हजार ८८६ र एमालेका मो इस्लामको १४ हजार ३०५ मत आएको थियो । २०७० सालको दोस्रो संविधान सभामा समेत निर्वाचित चौधरी २०७४ सालमा युवा तथा खेलकुद राज्यमन्त्री बनेका थिए । यो नतिजा आएसँगै सप्तरीको प्रत्यक्षतर्फ सबै परिणाम घोषणा भएको छ । जसअनुसार प्रतिनिधिसभामा कांग्रेस २, जनमत र जसपा एकएक स्थानमा विजयी भएको छ । प्रदेश सभामा जनमत पार्टीले ४, नेपाली कांग्रेस, नेकपा (एमाले), नेकपा (एस) र स्वतन्त्रले एकएक सदस्यमा जित हासिल गरेको छ ।"
"समानुपातिकमा एमालेले कटायो १७ लाख मत, राष्ट्रिय स्वतन्त्र पार्टीको तेस्रो स्थान कायमै","काठमाडौं : प्रतिनिधिसभाको समानुपातिकतर्फ एमालेले १७ लाख मत कटाएको छ। शनिबार बिहान ७ बजेसम्मको मतगणना अनुसार एमालेले १७ लाख ४२ हजार २५९ मत ल्याएको हो। त्यसपश्चात क्रमशः कांग्रेस, राष्ट्रिय स्वतन्त्र पार्टी, माओवादी केन्द्र, राष्ट्रिय प्रजातन्त्र पार्टीले मत पाएका छन्। नेपाली कांग्रेस १६ लाख ६८ हजार १४०, राष्ट्रिय स्वतन्त्र पार्टी ७ लाख ५६ हजार ४२०, नेपाल कम्युनिष्ट पार्टी (माओवादी केन्द्र) ७ लाख ३७ हजार १५३, राष्ट्रिय प्रजातन्त्र पार्टी ३ लाख ८८ हजार ६५९, जनता समाजवादी पार्टीले २ लाख ६ हजार ५८४ मत पाएका छन्। यसैगरी नेपाल कम्युनिष्ट पार्टी (एकिकृत समाजवादी)ले १ लाख ५१ हजार ७२२, नागरिक उन्मुक्ति पार्टीले १ लाख ३६ हजार ७५२, जनमत पार्टीले १ लाख ३३ हजार ८९१, लोकतान्त्रिक समाजवादी पार्टी, नेपाल ८१ हजार ३९९ ल्याएका छन्। राष्ट्रिय प्रजातान्त्रिक पार्टी (राप्रपा)ले समानुपातिकतर्फ थ्रेसहोल्ड कटाउँदा हालसम्म एकीकृत समाजवादी, लोसपा र जसपाले थ्रेसहोल्ड कटाउन सकेका छैनन्। देशभर समानुपातिकतर्फको मत गणना जारी रहेको छ।"
शेखरले लिए लालबाबुसँग बदला,"विराटनगर : मुलुकलाई ३ वटा प्रधानमन्त्री दिएको कोइराला परिवारबाट विरासतको राजनीति गर्ने नेतामध्ये डा शेखर कोइराला अग्रणी मानिन्छन्। कोइराला परिवारको विरासत थाम्ने नेताका रूपमा हेरिएका डा शेखरका लागि २०७४ सालको निर्वाचन परिणाम भने निराशाजनक रहयो। तर उनले त्यो निराशालाई ठीक ५ वर्षपछि उत्साहमा परिणत गरिछाडेका छन्। अर्थात मंसिर ४ मा सम्पन्न निर्वाचनको नतिजा शेखरको पक्षमा परेको छ। मोरङको निर्वाचन क्षेत्र नम्बर ६ बाट प्रतिनिधिसभा सदस्यमा उनी निर्वाचित भएका हुन्। प्रतिस्पर्धी नेकपा (एमाले)का स्थायी कमिटी सदस्य लालबाबु पण्डितलाई भारी मतान्तरले पराजित गर्दै नेपाली कांग्रेसका नेता शेखर सांसद चुनिए। उनले ३५ हजार २१३ मत ल्याउँदा लालबाबु २२ हजार ९२९ मतमा सीमित बने। शेखर र लालबाबुबीचको मतान्तर १२ हजार २८४ छ। उनै लालबाबुसँग ५ वर्षअघि बेहोरको पराजयको बदला लिँदै यसपटक शेखरले प्रतिनिधिसभाको यात्रा तय गरेका हुन्। २०७४ सालको निर्वाचनमा र लालबाबुसँग ६७५ मत अन्तरले पराजित हुँदा उनका लागि प्रतिनिधिसभाको ढोका बन्द भएको थियो। त्यतिबेला लालबाबुले ३३ हजार ९४१ मत ल्याउँदा शेखरले ३३ हजार २६६ मत मात्रै प्राप्त गरेका थिए। शेखर पहिलो संविधानसभाको उपनिर्वाचन (२०६५) र दोस्रो संविधानसभा निर्वाचन (२०७०)मा यही क्षेत्रबाट विजयी बनेका थिए। तर २०७४ सालमा भने पराजित भए। यसपटकको निर्वाचन परिणाम भने उनका लागि सुखद् रहयो। उही निर्वाचन क्षेत्रमा पुरानै प्रतिस्पर्धीमाथि शेखर हाबी भए। ५ वर्षअघि गुमेको कांग्रेस किल्ला फिर्ता ल्याएरै छाडे। शेखरलाई प्रतिनिधिसभा सदस्य हुन तगारो बनेका लालबाबु दोस्रोपटक जित्ने आशासहित चुनावी मैदानमा आएका थिए। मैदानमा शेखरसँगको दोस्रो भेट उनका लागि फापेन। फेरिएको राजनीतिक परिवेशमा प्रतिस्पर्धी बनेर प्रतिनिधिसभा सदस्य हुने दौडमा लालबाबु हारे। लालबाबु २०४८ र २०५६ को आमनिर्वाचनमा मोरङको तत्कालीन क्षेत्र नम्बर ३ बाट प्रतिनिधिसभा सदस्यमा विजयी बनेका थिए। विगतदेखिको पार्टीभित्रको आन्तरिक द्वन्द्व र असन्तुष्टिको सम्बोधन, सत्तारुढ गठबन्धन, उक्त क्षेत्रमा सांगठनिक हिसाबले एमालेको कमजोर उपस्थिति तथा कांग्रेसको पकडक्षेत्र यसपटक शेखरका लागि चुनाव जित्ने मुख्य आधार बने। पार्टीभित्रको द्वन्द्व, एमाले र माओवादी मिलेर बनेको वाम गठबन्धन, राष्ट्रियस्तरमा लालबाबुको चुलिएको लोकप्रियतालगायतका कारण अघिल्लो चुनाव हारेका थिए। त्यतिबेला एमालेलाई साथ दिएको माओवादी र एमालेबाटै फुटेर बनेको एकीकृत समाजवादीसहितको सत्ता गठबन्धन बन्दा शेखरलाई सहज भयो। शेखर २०६४ को पहिलो संविधानसभा निर्वाचनमा तत्कालीन मधेसी जनअधिकार फोरमका अध्यक्ष विजयकुमार गच्छदारसँग पराजित भएका थिए। उपनिर्वाचनमा भने फोरम लोकतान्त्रिककै चुमनारायण तब्दारलाई पराजित गरेर संविधासनसभा सदस्य बने। २०७० सालको दोस्रो संविधानसभा निर्वाचनमा पनि विजय गच्छदारलाई हराउँदै उनी विजयी भए। तर ५ वर्षअघि पराजित हुँदा समग्र राष्ट्रिय राजनीतिमा नै शेखरको भूमिका खुम्चिएको थियो। कांग्रेसको १४ औँ महाधिवेशनपछि भने पार्टीभित्र संस्थापनइतर समूहको प्रभावशाली नेता शेखरको भूमिका अलि फराकिलो बनेको छ। महाधिवेशनमा पार्टी सभापतिमा उनले ४० प्रतिशत मत प्राप्त गरेका थिए। शेखरले २०२७ सालमा विराटनगरको महेन्द्र मोरङ क्याम्पसबाट कांग्रेसको भातृ संगठन नेविसंघमा आवद्ध भएर राजनीति सुरु गरेका हुन्। पार्टीको सदस्यता २०२८ सालमा प्राप्त गरे। कांग्रेसको राजनीतिमा सक्रिय उनी पार्टीको ११ औँ, १२ औँ र १३ औँ महाधिवेशनसम्म केन्द्रीय सदस्य रहे। १४ औँ महाधिवेशनमा पार्टी सभापतिमा उठ्दा शेरबहादुर देउवासँग पराजित भए। पार्टीभित्र अहिले संस्थापनइतर समूहको नेतृत्व शेखरले गरिरहेका छन्। कांग्रेसमा स्थापित नेतृ नोना कोइरालाका छोरा उनी विराटनगर महानगरपालिका७ निवासी हुन्। ७२ वर्षीय शेखरले अल इण्डिया मेडिकल साइन्स इन्ष्टिच्युट (एमस), भारतबाट एमडी गरेका छन्। उनलाई तत्कालीन विद्रोही माओवादीसँग भएको १२ बुँदे विस्तृत शान्ति सम्झौताका सूत्रधार मानिन्छ। तत्कालीन प्रधानमन्त्री स्वः गिरिजाप्रसाद कोइरालाका सहयोगीको भूमिका निर्वाह गर्दै माओवादी अध्यक्ष पुष्पकमल दाहाल प्रचण्डसँग वार्ता गरेका शेखरले अन्तरिम संविधान निर्माणमा रचनात्मक भूमिका निर्वाह गरेका थिए। कांग्रेसको ह्वीप नमानिकन संविधान निर्माणमा राज्यको हरेक निकायमा मधेसी, मुस्लिम, महिला, दलित र आदिवासी जनजातिको समावेशीताको व्यवस्था राख्न संविधानसभामा संशोधन प्रस्ताव दर्ता गराएका उनले राज्यबाट संविधानसभा सदस्य पदक प्राप्त गरेका छन्। धरानस्थित बीपी कोइराला स्वास्थ्य विज्ञान प्रतिष्ठानमा १० वर्ष काम गरेका उनी २०६१ सालपछि राजनीतिमा छाइरहेका छन्। बीपीको संस्थापक रेक्टरका रूपमा उनले २०५० साल साउन १० गतेबाट काम सुरु गरेका थिए। २०५५ मा बीपीकै उपकुलपति बने। बीपी छाडेर राजनीतिमा आएका शेखरले हालसम्म ५ वटा निर्वाचनमा प्रतिस्पर्धा गरिसकेका छन्। १५ वर्षदेखि चुनाव लडिरहेका उनले ३ वटामा जित निकाले भने २ वटामा पराजय बेहोरे। जितपछि शेखरले परम्परागत राजनीतिक दलसँग भन्दा पनि आमजनतामा व्यक्तिप्रति वितृष्णा बढेको बताए। अहिलेको चुनावी परिणामलाई जनताको वितृष्णा पोखिएको रूपमा लिनुपर्ने उनले बताए। दलसँग वितृष्णा भयो भने दलीय सिष्टम नै रहँदैन, उनले भने, सुशासन दिन नसक्दा तथा भ्रष्टाचार नियन्त्रण र दण्डहीनताको अन्त्य गर्न नसक्नु वितृष्णाको प्रमुख कारण हो। सुशासनलाई आफ्नो प्रमुख मुद्दा बनाउने शेखरले बताए। बिना सुशासन देश अघि नबढ्ने उनले बताए। मुलुकले परिवर्तन खोजेको छ। परिवर्तन युवाहरुबाट मात्रै सम्भव छैन, शेखरले भने। मोरङ ६ को कबाट माओवादीका जीवन आचार्य र खबाट कांग्रेसका केदार कार्की प्रदेशसभा सदस्यमा निर्वाचित भएका छन्। यो निर्वाचन क्षेत्रमा मोरङको सुन्दरहरैँचा नगरपालिकाको वडा २, ३, ४, ५, ६ र ७, बूढीगंगा गाउँपालिका र विराटनगर महानगरको ४, ५, ६, ७, ८, ९, ११ र १२ नम्बर वडा समेटिएको छ। निर्वाचनमा ८५ हजार ३७१ मत खसेको थियो। खसेकोमध्ये ८० हजार ४१७ मत सदर भएको छ।"
विश्वकप फुटबलको नालीबेली,"खेलप्रेमी दर्शकका लागि कतारमा अर्थात् एसियाली माटोमा दोस्रो पटक विश्वकप फुटबल महाकुम्भ जारी छ। अन्तिम पटक ३२ टोलीले सहभागिता जनाउने यस विश्वकपको फाइनल कतारको राष्ट्रिय दिवस डिसेम्बर १८ को दिन हुनेछ। जहाँ ४८ टोलीले सहभागिता जनाउँदैछ। नेपाली श्रमिकहरूले बनाएका कतारका ५ सहरका ८ वटा रंगशालामध्ये एउटा रंगशालाको नामकरण ९७४ (कतारको अन्तर्राष्ट्रिय डायलिङ कोड एवं जहाजजन्य विश्व व्यापारको सम्मानार्थ) राखिएको छ। २२ औं संस्करणको यस विश्वकपमा सन् १९३४ विश्वकपमा इटालीजस्तै यस पटक कतारले आयोजक एवं नवप्र्रवेशी मुलुकको दर्जा पाएको छ। २०१४ विश्वकप विजेता इटाली यसपटक छनोट नै हुन सकेन भने कतिपय राष्ट्रहरू कोरोना महामारी, सुनामी र रुसयुक्रेन युद्धका कारण छनोट हुन पाएन। जबकि क्यानडा ३६ वर्षपछि र वेल्स ६४ वर्षपछि छनोट हुन सफल भयो। यसअघिका विश्वकपका नालीबेली यस प्रकार छ। सन् १९२४ र १९२८ को ओलम्पिकमा फुटबलको स्वर्णपदक जितेको तथा सन् १९३० मै स्वतन्त्रताको एक शताब्दी मनाइरहेको उरुग्वेलाई पहिलो विश्वकप फुटबल आयोजना गर्ने अवसर प्राप्त भयो। १३ टोलीले भाग लिएको यस विश्वकपमा फ्रान्सका लुसियन लरेन्टले पहिलो गोल गरे। कुल १८ खेलमा ७० गोल हुन सफल भयो। अर्जेन्टिनाका गुइलेर्मो स्टेबाइलले सर्वाधिक ८ गोल गरे पनि फाइनलमा अर्जेन्टिनालाई हराई फ्रान्सका मूर्तिकार एबल लफ्लरले बनाएको सुनको ट्रफी आयोजक आफैंले राख्यो। युरोपेली राष्ट्रको बाहुल्य भएको १९३४ विश्वकपमा प्रतिशोधका कारण साबिक विजेता उरुग्वेले भाग लिएन। जर्सीमा नम्बर राख्न थालिएको यो विश्वकपको पहिलो खेलदेखि नै नकआउटका आधारमा खेलाइएको थियो। विश्वकपको इतिहासमा इटाली र अमेरिकाबीचको उद्घाटन खेलमै इटालीका स्कियभियोले ह्याट्रिक गर्यो। तत्कालीन फिफा अध्यक्ष जुल्स रिमेटका लागि आफ्नै देशमा विश्वकपको आयोजना गर्न पाउनु प्रतिष्ठाको विषय थियो। युरोप र दक्षिण अमेरिकाबीच पालैपालो विश्वकप आयोजना गर्ने सहमति भयो। ब्राजिलका लियोनिदास सर्वाधिक गोलकर्ता भए पनि फाइनल खेलमा हंगेरीलाई हराई इटाली दोस्रोपटक विजेता बन्यो। सफलताले इटालियन कोच भिट्टोरियो पोज्जो दुईपटक विश्व विजेता टोलीका प्रशिक्षक बन्ने पहिलो र एकमात्र प्रशिक्षक बन्न सफल भयो। यसबीच सन् १९३६ को बर्लिन ओलम्पिकको फुटबलमा पनि इटालीलाई स्वर्ण पदक दिलाए। यसै विश्वकपमा तत्कालीन डच इस्ट इन्डिज अर्थात् हालको इन्डोनेसियाले प्रथमपटक एसिया महादेशको प्रतिनिधित्व गरेको थियो। विश्वयुद्ध समाप्तिको पाँच वर्षपछि आयोजित चौथो विश्वकपमा १३ राष्ट्र सम्मिलित थिए। कीर्तिमानी दर्शकको उपस्थितिमा फाइनल खेलमा आयोजक ब्राजिल विजेता बन्नेमा सबै ढुक्क थिए। कारण ब्राजिलले बराबरी मात्र गरे पनि पुग्थ्यो। मध्यान्तरसम्मको गोलरहित तथा खेलको ४६औं मिनेटमा फ्रायकाको गोलमा ब्राजिलले अग्रता लिएको थियो। तर पनि पछि उरुग्वेले दुई गोल गरेर दोस्रोपटक विश्वकप जित्यो। इङ्लिस रेफ्रीले खेल सकिएको घोषणा गरेलगत्तै ७ जनाको हृदयाघातबाट मृत्यु भयो। ब्राजिलले भने यो पराजयलाई शोकका रूपमा मनायो। समूह निर्धारण गरी खेलाउन थालिएको सन् १९५४ विश्वकपमा विभाजनपछि छुट्टै राष्ट्रका रूपमा सहभागी पश्चिम जर्मनीले फाइनलमा त्यसबेलाको उत्कृष्ट टोली हंगेरीलाई दुईका विरुद्ध तीन गोलले पराजित गरी विश्व विजेता बन्यो। यसरी १९५२ मा ओलम्पिक च्याम्पियन हंगेरीको ३१ खेलसम्मको अपराजित यात्रालाई पूर्णविराम पनि लगाइदियो। हंगेरीका सर्वोत्कृष्ट खेलाडी फेरेन्क पुस्कास घाइते भएर मैदानबाट बाहिरिनु परेकोले जर्मनीलाई यो सौभाग्य प्राप्त भयो। १५ दिनअगाडि मात्र यसै प्रतियोगिताको समूह चरणमा हंगेरीले पश्चिम जर्मनीलाई तीनका विरुद्ध आठ गोलले सजिलै पाखा लगाएको थियो। यस विश्वकपमा ब्राजिल र हंगेरीबीचको खेलमा भएको झगडा ब्याटल अफ बर्नको नामले चर्चित भयो। तटस्थ राष्ट्र स्विडेनमा आयोजित १९५८ विश्वकपको फाइनलमा आयोजक टोलीलाई हराउने ब्राजिलियन टोलीका पेले विश्वकप जित्ने कान्छो खेलाडी बने। दुइटै खुट्टा भाँचिइसकेको भए पनि स्थापन्न खेलाडीका रूपमा स्विडेन पुगेका फ्रान्सका जस्ट फोन्टेनले एकै प्रतियोगितामा (६ खेलमा) सर्वाधिक १३ गोल गरे। विश्वकपको इतिहासमा पहिलो पटक ब्राजिल र इङ्ल्यान्डबीचको खेलमा बराबरीमा टुंगियो। खेलप्रेमी दर्शकका लागि यतिबेला कतारमा अर्थात् एसियाली माटोमा दोस्रो पटक विश्वकप फुटबल महाकुम्भ भइरहेछ। अबदेखि साविक विजेता र आयोजक स्वतः छनोट हुने नियम लागू भएको १९६२ चिली विश्वकपको फाइनलमा ब्राजिल एक गोलले पछि पर्यो। यद्यपि अन्ततः चेकोस्लोभाकियालाई एकका विरुद्ध तीन गोलले हराई लगातार दोस्रोपटक विश्वकप जित्न सफल भयो। सेमी फाइनलमा घरेलु दर्शकको पूरापूर समर्थन भएर पनि चिलीले ब्राजिललाई रोक्न सकेन। इटाली र चिलीबीचको समूह चरणको खेल भने रणसंग्राममा परिणत भएका कारण सान्टियागो युद्धले परिचित भयो। यसअघि उरुग्वे र इटालीजस्तै आयोजक नै विजेता बनेको १९६६ इङ्ल्यान्ड विश्वकपमा नवप्रवेशीका रूपमा आएका उत्तर कोरिया र पोर्चुगलले तहल्का मच्चाए। पोर्चुगलले साबिक विजेता ब्राजिल हरायो भने समूह चरणको अन्तिम खेलमा उत्तर कोरियाले इटालीलाई पाखा लगायो। फाइनलमा दुईदुई गोलको बराबरीपछिको अतिरिक्त समयमा वेम्बली गोलले परिचित जियोफ हस्र्टको विवादास्पद गोलको मद्दतले पश्चिम जर्मनीलाई अग्रता लिएको थियो। पुनः एक गोल गरेर विवाद साम्य पारिदिनुको साथै विश्वकपको फाइनलमा ह्याट्रिक गर्ने एक मात्र खेलाडी बने उनी। हस्र्ट स्थापन्न खेलाडीका रूपमा मैदान छिरेका थिए। मेक्सिकोका गोलरक्षक एन्टोनिओ कार्बाजल लगातार पाँचवटा विश्वकप खेल्ने रिकर्ड राखे। यसपटकदेखि मस्कट राख्न थालियो भने यसपटकको नाम विल्ली थियो। आधिकारिक रूपमा रातो र पहेंलो कार्ड थालेको १९७० मेक्सिको विश्वकप तेस्रोपटक जितेर ब्राजिलले जुल्स रिमेट कप सदाको लागि आफ्नो बनाए। फाइनलमा इटालीलाई हराउने क्रममा पेलेले गरेको पहिलो हेड गोल विश्वकपमा ब्राजिलको सयौं गोल थियो। पछिल्लो चार विश्वकपमा कम्तीमा एक गोल गरी पेलेले विश्वकपमा १२ गोल गरे। मारियो जगालो खेलाडी र प्रशिक्षकका रूपम विश्वकप जित्ने पहिलो व्यक्ति बने। इटालीका शिल्पकार सिल्भियो गेजेनिकालाई ट्रफी बनाउन लगायो। आयोजक नै फेरि विश्वविजेता बनेको १९७४ विश्वकपमा छिमेकी भइकन राजनीतिक रूपमा पानी बाराबारको स्थिति रह्यो। जसमा रहेको पूर्वी जर्मनीले पश्चिम जर्मनीलाई एक शून्य गोलले स्तब्ध पार्यो। प्रतियोगिताभरि भोगेको एकमात्र यो पराजय पश्चिम जर्मनीका लागि फाइदाजनक नै भयो। यसैकारण पश्चिम जर्मनीले दोस्रो चरणमा नेदरल्यान्डस्, अर्जेन्टिना, ब्राजिलसँग भिड्नु परेन। चिलीका कार्लोस क्यासजेली रेड कार्ड पाउने पहिलो खेलाडी बने। लगातार आयोजकले घरमै ट्रफी राखेको १९७८ अर्जेन्टिना विश्वकपको फाइनलमा मध्यान्तरसम्ममा एक गोलले पछि परे पनि नेदरल्यान्डले विपक्षी पोस्टमा ३१ पटक आक्रमण गरे। १२ वर्षपछि अतिरिक्त समयसम्म लम्बिएको थियो। लगातार दोस्रो पटक फाइनल पुगेको डच टोली एकका विरुद्ध तीन गोलले हार्यो। यसै विश्वकपदेखि एडिडासले वितरण गर्न थालेको सुनौलो बल तथा जुत्ता दुवै अर्जेन्टिनाका मारियो केम्पसले जिते। सहभागी टोली २४ पुर्याइएको १९८२ स्पेन विश्वकपको समूह चरणमा बेल्जियमले साबिक विजेता अर्जेन्टिनालाई हराएर तहल्का मच्चायो। नवप्रवेशी टोली अल्जेरियाले पश्चिम जर्मनीलाई एकका विरुद्ध दुई गोलले हरायो। हंगेरीले एल साल्भाडोरलाई कीर्तिमानी एकका विरुद्ध दस गोलले पराजित गर्यो। फाइनलमा पश्चिम जर्मनीलाई एकका विरुद्ध तीन गोलले पराजित गरी इटाली तीन पटक विश्वकप जित्ने दोस्रो राष्ट्र बने। कोलम्बियाको कमजोर आर्थिक स्थितिका कारण विश्वकप आयोजना गर्न नसकेपछि मेक्सिकोले दोस्रो पटक विश्वकप आयोजना गर्ने भयो। प्रतियोगिताको साढे सात महिना अगाडि विनाशकारी भूकम्प गयो। तर पनि मेक्सिको अत्तालिएन। सन् १९८६ विश्वकपको क्वार्टरफाइनलमा भगवान्को हातबाट भएको गोलको संज्ञा दिइएको म्याराडोनाको गोलको मद्दतमा इङ्ल्यान्डलाई पाखा लगायो। अर्जेन्टिनाले फाइनलमा पश्चिम जर्मनीलाई हराई दोस्रो पटक च्याम्पियन बन्यो। पेलेपछि म्याराडोना विश्व फुटबलमा उदायो। सन् १९९० विश्वकपको उद्घाटन खेलमै साबिक विजेता अर्जेन्टिना क्यामरुनबाट पराजित भए पनि फेरि फाइनलमा पुग्न सफल भयो। अर्जेन्टिनाका सब्स्टिच्युट गोलकिपर सर्गेई गोएकोचिया नायक साबित भए। फाइनल खेलको ८५औं मिनेटमा पेनाल्टी गोलका कारण पश्चिम जर्मनीबाट पराजित भए। विश्वकपकै इतिहास निकै कम औसत गोल भयो। इटालीका मारियो जगालो जस्तै जर्मनीका फ्रेन्ज बेकनबाउर विश्वकप जित्ने खेलाडी एवं प्रशिक्षक बने। सन् १९९४ विश्वकपमा रसियाका ओलेग सालेन्कोले क्यामरुनविरुद्धको खेलमा एक्लैले पाँच गोल गरी कीर्तिमान राखे भने सोही खेलमा क्यामरुनका रोजर मिल्ला विश्वकपमा गोल गर्ने पाका खेलाडी बने। इटालीका रोबेर्टो बाजियो खलनायक साबित भए। पहिलो पटक विश्वविजेता बन्न सफल फ्रान्सले दोस्रो पटक विश्वकप आयोजना (१९९८ विश्वकप) गर्दा सहभागीको संख्या ३२ पुर्याइएको थियो। क्रोएसियाले १९६६ विश्वकपमा पोर्चुगलले जस्तै पहिलो प्रयासमै तेस्रो स्थान हासिल गर्न सफल भयो। अर्जेन्टिनाका ग्राबियल बाटिस्टुटाले लगातार दुई विश्वकपमा ह्याट्रिक गरे। यसअघि १९९० विश्वकपमा युगोस्लाभियाका लागि गोल गरेका क्रोएसियाका रोबर्ट प्रोसिनेकीले यसपटक जमैकाविरुद्ध गोल गरेर विश्वकपको इतिहासमा दुई छुट्टाछुट्टै देशका लागि गोल गर्ने पहिलो खेलाडी बने। एसियामा पहिलो पटक आयोजित २००२ कोरिया जापान विश्वकपमा नवप्रवेशी सेनेगलले पहिलो खेलमै साबिक विजेता फ्रान्सलाई हराएर सनसनी मच्चाए। ब्राजिल र जर्मनी समान सात पटक फाइनल खेलिरहेको भए पनि ब्राजिलले बाजी मार्यो। यसरी ब्राजिल जुनसुकै महादेशमा पनि विश्वकप जित्ने राष्ट्र बन्यो। टर्कीका हाकन सुकरले दक्षिण कोरियाविरुद्ध तेस्रो स्थानका लागि भएको खेलको ११औं सेकेन्डमा गोल गरी कीर्तिमान रचे। २००६ जर्मनी विश्वकपमा १९३४ विश्वकपपछि धेरै संख्यामा नवप्रवेशी टोलीले प्रवेश पाएको थियो। १९९४ विश्वकपमा जस्तै पेनाल्टी सुटआउटबाट विश्वविजेता बनेको २००६ विश्वकपको फाइनलमा इटालीले फ्रान्सलाई ११ को बराबरीपछि ५३ ले स्तब्ध पार्यो। फ्रान्सलाई फाइनलसम्म पुग्ने डोर्याउने क्रममा स्पेन अनि ब्राजिललाई हराउँदा महŒवपूर्ण भूमिका निभाएका जिनेदिन जिदानले फाइनलमा इटालीका मार्को माटेराजीलाई दिएको हेड बटकाका कारण भिलेन साबित भए। युरो २००८ च्याम्पियन पनि रहेका स्पेनका आन्द्रेज इनिएस्टाले ११६औं मिनेटमा गरेको गोलको मद्दतले पहिलो पटक अफ्रिकामा आयोजित २०१० विश्वकप स्पेनले पहिलोपटक जितेर विश्वकप जित्ने आठौं राष्ट्र बन्यो। सबैभन्दा कम गोल गरेर तथा अर्को महाद्वीपमा विश्वकप जित्ने पहिलो युरोपेली राष्ट्र पनि बन्यो। स्पेन आफ्नो पहिलो खेलमा स्विट्जरल्यान्डबाट पराजित भए पनि फाइनलसम्म पुग्यो। १९९४ विश्वकप विजेता ब्राजिलियन प्रशिक्षक कार्लोस अल्बर्टो परेराको घरेलु टोली दक्षिण अफ्रिकाले फ्रान्समाथि विजय हात पारे पनि दक्षिण अफ्रिका समूह चरणबाट बाहिरिने पहिलो आयोजक राष्ट्र बन्यो। १९३० देखिका सबै विजेता टोली छनोट हुन सफल यस विश्वकप २०१४ को फाइनलमा जर्मनीले अर्जेन्टिनालाई एक गोलले स्तब्ध पार्यो। हालसम्मकै धेरै गोल भएको (१७१ गोल अर्थात् प्रति खेल २६७ गोल) भएको कोलम्बियाका हामेस रोड्रिगेज उच्च गोलकर्ता र अर्जेन्टिनाका लियोनेल मेस्सी सर्वोत्कृष्ट खेलाडी भए। अफिसियल तवरमा पहिलोचोटी गोल लाइन प्रविधि र फ्रिकिकको लागि भ्यानिसिङ स्प्रे प्रचलनमा आयो। २०१३ को कन्फेडेरेसन कप विजेता तथा आयोजक ब्राजिलले सेमिफाइनलमा जर्मनीसँग एकका विरुद्ध सात गोलको शर्मनाक हार बेहोर्यो। जर्मनी अमेरिकी माटोमा विश्वकप जित्ने पहिलो युरोपेली राष्ट्र बन्यो। विश्वकप २०१८ को फाइनलमा फ्रान्सले क्रोएसियालाई दुईका विरुद्ध चार गोलले हराई दोस्रो चोटी उपाधि उचाल्यो। इङ्ल्यान्डका ह्यारी केन सर्वाधिक गोलकर्ता र क्रोएसियाका लुका मोड्रिच उत्कृष्ट खेलाडी बनेका थिए।"
किएभमा पिउने पानी र विद्युत् अभाव,"किएभ (एपी): करिब नौ महिनादेखि रूसी आक्रमण झेलिरहेका युक्रेनी नागरिकको जीवन कष्टकर बनेको छ। राजधानी किएभका बासिन्दा पिउने पानी र प्रकाशको अभावमा छटपटाइरहेका हुन्। बुधबार र बिहीबार रूसी बम आक्रमणमा पानी र बिजुली आपूर्तिका स्रोत तहसनहस भएपछि प्रकाश, पानी र न्यानोको खोजीमा किएभका जनता हातमा खाली बोतल बोकेर अँध्यारोमा सहरका चमेनागृहतर्फ चहारिरहेको भेटिन्थ्यो। बत्तीको सामान्य व्यवस्था भएका ती चमेनागृहमा ठूलो भीड लागेको छ। बिहीबार रातिको दृश्य हेर्दा युक्रेनी नागरिक युद्धलाई बेवास्ता गर्दै जीवन जिउने जमर्कोमा लागेको प्रष्ट हुन्छ। ३० लाख नागरिकको बसोबास रहेको राजधानी सहर किएभमा पिउने पानीको अभाव भएपछि सर्वसाधारणले वर्षाको पानी बग्ने ड्रेनपाइपबाट पानी संकलन गरेका थिए। पानी आपूर्तिको व्यवस्था मिलाउन मर्मत गर्ने टोली अथक परिश्रममा जुटेको थियो। यद्यपि धारामा पानी आएको छैन। पिउने पानी नपाएर आकुलव्याकुल बनेका नगरवासी आफ्ना साथी, परिचित तथा परिजन कसको घरमा बिजुली छ, कसको घरमा पानी छ भनेर मोबाइल फोनमा सन्देश आदानप्रदान गरिरहेको अन्तर्राष्ट्रिय सञ्चारमाध्यमले जनाएका छन्। कुनै घरमा पानी भए बत्ती थिएन, बत्ती भए पानी। नगरमा अघिल्लो दिन गरिएको भीषण हवाई आक्रमणले अकल्पनीय परिस्थितिको सामना गर्न उनीहरू बाध्य भएका थिए। यद्यपि किएभका केही स्थानमा सञ्चालन भएका चमेनागृहले उनीहरूलाई राहत दिएको थियो। किएभ नगरका प्रमुख भिटाली क्लित्सकोले शुक्रबार बिहानसम्म सहरका ७० प्रतिशत क्षेत्रमा बिजुली आपूर्ति पुनस्र्थापना गरिएको बताए। रूसी आक्रमणमा परी चार जनाले ज्यान गुमाएका बताउँदै उनले क्षेप्यास्त्र आक्रमणमा परी एक जना महिलाको पनि मृत्यु भएको जानकारी दिए। युक्रेनीहरू रूससँग हार नमान्ने मनेबलका साथ आफ्ना सुरक्षा बललाई ढाडस दिइरहेका छन्।"
मोरङ २ बाट प्रदेशसभा सदस्यमा माओवादी र एमाले विजयी,विराटनगर : मोरङको निर्वाचन क्षेत्र नम्बर २ बाट प्रदेशसभा सदस्यमा नेकपा (माओवादी केन्द्र) र नेकपा (एमाले)का उम्मेदवार विजयी भएका छन्। क्षेत्र नम्बर २ को कबाट माओवादीका गणेश उप्रेती सुशील र खबाट एमालेका लीलाबल्लभ अधिकारी निर्वाचित भएका हुन्। सत्तारुढ गठबन्धनबाट उम्मेदवारी दिएका उप्रेतीले एमालेका दानबहादुर कार्की (डीबी)लाई ३५५ मत अन्तरले पराजित गरे। उप्रेतीले १५ हजार ३३ मत प्राप्त गरेर प्रदेशसभाको यात्रा तय गर्दा उनका निकटतम प्रतिद्वन्द्वी एमालेका कार्की १४ हजार ६७८ मतमा सीमित बने। २०७४ सालमा पनि उप्रेती यही क्षेत्रबाट उम्मेदवार बनेका थिए। तत्कालीन वाम (एमालेमाओवादी) गठबन्धनका उम्मेदवार उनी त्यतिबेला भने निर्वाचिन हुन सकेनन्। उप्रेती तेस्रो प्रयासमा विजयी बनेका हुन्। २०७४ सालको दोस्रो संविधानसभा निर्वाचनमा पनि उनी पराजित बनेका थिए। क्षेत्र नम्बर २ खबाट निर्वाचित अधिकारीले भने नेपाली कांग्रेसका विनोद कार्कीलाई २ हजार ८ सय मतान्तरले पराजित गरे। अधिकारीले १७ हजार ७५२ मत पाउँदा उनका प्रतिस्पर्धी सत्तारुढ गठबन्धनका साझा उम्मेदवार कार्की १४ हजार ९५२ मतमै खुम्चिए। यो क्षेत्रबाट अधिकारी दोस्रोपटक प्रदेशसभा सदस्यमा विजयी बनेका हुन्। २०७४ सालमा वाम गठबन्धनबाट उम्मेदवार भएर चुनाव जितेपछि संसद छिरेका उनी प्रदेश १ का पूर्वआन्तरिक मामिला तथा कानुन राज्यमन्त्री हुन्। मोरङ क्षेत्र नम्बर २ को प्रतिनिधिसभा सदस्यमा भने एमालेका ऋषिकेश पोखरेल निर्वाचित भएका छन्। पूर्वप्रधानमन्त्री स्वः गिरिजाप्रसाद कोइरालाकी छोरी एवं कांग्रेस नेतृ सुजाता कोइरालालाई १ हजार २०८ मतले पराजित गर्दै पोखरेल विजयी बनेका हुन्। पोखरेलले ३३ हजार १४८ मत पाउँदा कोइरालाले ३१ हजार ९४० मत मात्रै ल्याउन सकिन्।
"इन्डोनेसियामा भूकम्प, मृत्यु हुनेको संख्या ३१०","जकार्ता (एएनआई) : इन्डोनेसियाको पश्चिमी जाभा प्रान्तमा गएको ५६ म्याग्निच्युडको भूकम्पमा परी मृत्यु हुनेको संख्या शुक्रबारसम्म ३ सय १० पुगेको राष्ट्रिय विपद् न्यूनीकरण निकायलाई उद्धृत गर्दै सीजीटीएनले जनाएको छ। अमेरिकी भौगर्भिक सर्भे (यूएसजीएस) का अनुसार स्थानीय समयअनुसार सोमबार दिउँसो १ बजेर २१ मिनेटमा पश्चिमी जाभाको सियानजुर क्षेत्रमा १० किलोमिटरको गहिराइमा ५६ म्याग्निच्युडको भूकम्प गएको थियो। भूकम्पका कारण मृत्यु हुनेको संख्या ३ सय १० पुगेको छ भने २४ जना हराइरहेका सीजीटीएनले जनाएको छ। यसअघि बीएनपीबीका प्रमुख मेजर जनरल सुहार्यान्तोले पत्रकार सम्मेलनमा मृत्यु हुनेको संख्या २ सय ७१ पुगेको र मृत्यु पुष्टि भएकामध्ये एक तिहाइभन्दा बढी बालबालिका रहेको बताए। उनका अनुसार भूकम्पका कारण २ हजार ४३ जना घाइते भएका छन् भने ६१ हजार ८ सय जना विस्थापित भएका छन्। ४० जना अझै हराइरहेका छन्। सुहार्यान्तोका अनुसार ५६ हजार ३ सय २० घरमा क्षति पुगेको छ, जसमध्ये एक तिहाइभन्दा बढी घर नराम्ररी क्षतिग्रस्त भएका छन्। अन्य भवनमा ३१ विद्यालय, १ सय २४ धार्मिकस्थल र तीन स्वास्थ्य संस्थामा क्षति पुगेको छ। अधिकारीका अनुसार एजेन्सीले विस्थापितका लागि सुविधासम्पन्न १४ वटा शरणार्थी आश्रयस्थल निर्माण गरेको छ। विश्वका भूकम्पीय रूपमा सबैभन्दा सक्रिय क्षेत्रहरूमध्ये एक सुमात्रा टापु प्रशान्त महासागरको एक छेउमा जापान र इन्डोनेसियादेखि अर्कोतर्फ क्यालिफोर्निया र दक्षिण अमेरिकासम्म फैलिएको छ। इन्डोनेसियामा सन् २००४ मा उत्तरी इन्डोनेसियाको सुमात्रा टापुमा गएको ९१ म्याग्निच्युडको भूकम्पका कारण १४ देशमा सुनामी आएको थियो जसमा हिन्द महासागरको तटीय क्षेत्रमा २ लाख २६ हजार मानिसको मृत्यु भएको थियो।"
"मोरङमा मोटरसाइकल दुर्घटना, चालकको मृत्यु",विराटनगर : मोरङको पथरीशनिश्चरेमा शनिबार बिहान मोटरसाइकल दुर्घटना हुँदा चालकको मृत्यु भएको छ । प्रहरीका अनुसार पूर्वपश्चिम लोकमार्गअन्तर्गत पथरीशनिश्चरे नगरपालिका२ जयचोकमा प्रदेश १०२०४० प ७७७५ नम्बरको मोटरसाइकल आफैँ अनियन्त्रित भएर दुर्घटनामा परेको हो । दुर्घटनामा मोटरसाइकल चालक मिक्लाजुङ गाउँपालिका७ का २५ वर्षीय मनिहाङ लिम्बूको मृत्यु भएको मोरङ ट्राफिक प्रमुख प्रहरी निरीक्षक राजकुमार कार्कीले जानकारी दिए । उनका अनुसार दुर्घटनामा परेर गम्भीर घाइते भएका लिम्बूलाई प्रहरीले उद्धार गरेर उपचारका लागि उर्लाबारीको मंगलबारेस्थित मदन भण्डारी ट्रमा सेन्टरमा लगेको थियो । उपचारकै क्रममा बिहान ६ः३० बजेतिर मृत्यु भएको हो । घटनाको अनुसन्धान सुरु गरिएको प्रहरीले जनाएको छ ।
फ्रान्ससामु निडर डेनमार्क,"दोहा : विश्वकपको साविक विजेता फ्रान्स अत्याधिक आक्रामक टोलीमध्ये एक हो। तर, डेनमार्कका डिफेन्डर एन्ड्रेस क्रिस्टियनसेनले डिडियर डेसच्याम्प्सको टोलीको सामना गर्दा चिन्ताभन्दा बढी उत्साह बोकेका छन्। फ्रान्सले चोटकै कारण एनगोलो कान्टे, पल पोग्बा र क्रिस्टोफर एनकुन्कुलाई गुमाउनु परेको थियो। रुसमा चार वर्षअघि दोस्रो पटक विश्व विजेता बनेको फ्रान्सका लागि सबैभन्दा ठूलो चोट त्यति बेला पर्यो, जब बालन डीअर विजेता करिम बेन्जमाले पनि चोटकै कारण प्रतियोगिताबाट पछि हट्नु पर्यो। यसका बाबजुद फ्रान्ससँग अझै पनि आक्रमणकारी टिम छ। समूह डीको पहिलो खेलमा अस्ट्रेलियालाई ४१ गोलले पराजित गर्दा त्यसको परीक्षण पनि भइसकेको छ। फ्रान्सको राष्ट्रिय टोलीबाट सर्वकालीन सर्वाधिक गोलकर्ताको कीर्तिमान थिएरी अनरीसँग बराबरी गर्न ओलिभर जिरुडले दुई गोल गरेका थिए। उनलाई युवा फरवार्ड काइलिन एमबाप्पे र एड्रियन राबियोले पनि साथ दिएका थिए। अस्ट्रेलियाविरुद्धको खेलमा एन्टोइन ग्रिजम्यान र ओसुमान डेम्बेले पनि प्रभावशाली देखिएका थिए। पहिलो खेलमा ट्युनिसियाविरुद्ध गोलरहित बराबरीमा रोकिएको डेनमार्कको जारी विश्वकप यात्रा कति अगाडि बढ्छ भन्ने निर्धारण पनि यही खेलले गर्नेछ। फ्रान्सका दुई अट्याकर जिरुड र डेम्बेले राम्रो लयमा भए पनि क्रिस्टियनसेन भने फ्रान्सप्रति डराउनु पर्ने कुनै कारण नभएको बताउँछन्। उनले जिरुडसँग चेल्सीमा सँगै खेलेका थिए भने डेम्बेलेसँग अहिले बार्सिलोनामा सँगै व्यावसायिक फुटबल खेलिरहेका छन्। डर राम्रो शब्द हो कि होइन मलाई थाहा छैन, उनी भन्छन्, तर, फ्रान्ससँग खेल्दा हामी निडर भएर खेल्छौं। डर भन्ने शब्द हामीमा लागु हुँदैन। उनी फ्रान्ससँग सदाबहार र उत्कृष्ट खेलाडी भए पनि उनीहरू बारे आफूहरू जानकार रहेको बताए। फ्रेन्च टिम सदाबहार छ। उनीहरूसँग उत्कृष्ट खेलाडी पनि छन्, क्रिस्टियनसेन भन्छन्, हामी उनीहरूका खेलाडीका बारेमा जानकार छौं। त्यही अनुरुप रणनीति बनाउँछौं। अस्ट्रेलियाविरुद्धको जितसँगै सन् २००६ पछि विश्वकपको पहिलो खेल जित्ने पहिलो साविक विजेता फ्रान्स बनेको थियो। हालसम्म चार साविक विजेताले मात्रै सुरुवाती दुई खेलमा जित निकाल्न सकेका छन्। फ्रान्सले विश्वकपका पछिल्ला पाँच खेलमा जित निकालेको छ। हालसम्म विश्वकपका लगातार ६ खेलमा जित निकाल्ने एउटा मात्र टिम स्पेन हो।"
काभ्रे१ मा माओवादी केन्द्रका लालध्वज विजयी,काभ्रे : काभ्रे प्रतिनिधि सभा क्षेत्र नं १ मा माओवादी केन्द्रका नेता सूर्यमान दोङ (लालध्वज) विजयी भएका छन्। नेकपा एमालेका केन्द्रिय सदस्य रेशम लामालाई ३ हजार ९ सय ६४ मतले पछि पार्दै सत्ता गठबन्धनका उम्मेदवार दोङ विजयी भएका हुन्। निर्वाचन आयोगका अनुसार दोङले ३४ हजार ५ सय १२ मत प्राप्त गरेका छन् । उनका निकटतम प्रतिद्वन्द्वी लामाले ३० हजार ५ सय ४८ मत प्राप्त गरेका छन्। दोङ २०७० को दोस्रो संविधानसभाको निर्वाचनमा भने साविकको निर्वाचन क्षेत्र नं १ मा नेपाली काँग्रेसका उम्मेदवार तिर्थ लामासँग पराजित भएका थिए । काभ्रेका कुल मतदाता ३ लाख १० हजार ६३ मतदातामध्ये क्षेत्र नं १ मा १ लाख ५२ हजार ६ सय २१ मतदातामा रहेकोमा ५९ हजार १ सय ४९ मत खसेको थियो । दुई प्रतिनिधि सभा क्षेत्र र चार प्रदेश सभा क्षेत्र रहेको काभ्रे जिल्लामा सबै क्षेत्रको प्रत्यक्ष तर्फको मतपरिणाम सार्वजनिक भइसकेको छ । प्रतिनिधि सभा २ मा नेकपा एमालेका उम्मेदवार गोकुल बाँस्कोटा विजयी भएका छन्। काभ्रे१(क)बाट माओवादी केन्द्रका ढकाल विजयी काभ्रे१ (ख) मा कांग्रेसका तीर्थ लामा एमालेका चन्द्र लामालाई हराउँदै ३ मतले विजयी काभ्रे २(क) बाट नेकपा एसका लक्ष्मण लम्साल विजयी सत्ता गठबन्धनलाई पराजित गर्दै काभ्रे २ मा एमालेका गोकुल बाँस्कोटा विजयी
कालीकोटका थरीथरी चुनावी रेकर्ड,"कालीकोट : कालीकोटबाट प्रतिनिधिसभा सदस्यमा माओवादी केन्द्रका महेन्द्रबहादुर शाहीले रेकर्ड ब्रेक गरेका छन्। २०४८ सालपछिका निर्वाचनमा एक पटक निर्वाचित सांसद फेरि दोहोरिएका थिएनन्। २०७० सालको दोस्रो संविधानसभा निर्वाचनमा विजयी शाहीले २०७४ र २०७९ साल गरी तीन वटा निर्वाचन जितेर रेकर्ड ब्रेक गरेका हुन्। उनले यस पटक २४ हजार ४ सय ७४ मत ल्याएर नेकपा एमालेका उम्मेदवार नगिन्द्र शाहीलाई पराजित गरे। नगिन्द्रले १६ हजार ४ सय १० मत प्राप्त गरे। जुम्लाबाट २०३२ मंसिर २६ गते तत्कालीन पञ्चायत सदस्य धर्मदत्त उपाध्यायले जिल्ला विभाजन भई कालीकोट छुट्टै जिल्ला बनेपछि पहिलो निर्वाचन जिते। त्यसपछि २०३७ र २०४२ सालको पञ्चायतकालीन निर्वाचन उनैले जिते। जिल्लाका सबैभन्दा बढी समय सांसद हुने नेता उनै थिए। २०४६ सालमा बहुदल आएपछि भएको निर्वाचनमा नेपाली कांग्रेसका संस्थापक नेता तिलकप्रसाद न्यौपानेले जिते। २०५१ सालको मध्यावधि निर्वाचनमा तिलकलाई पराजित गर्दै नेकपा एमालेका उम्मेदवार यज्ञराज न्यौपाने विजयी भए। उनी फेरि जिल्ला फर्किएनन्। २०५६ सालको निर्र्वाचनमा एमालेकै उम्मेदवार प्रेमबहादुर सिंह जिते। उनी पनि फेरि फर्किएनन्। २०६४ सालको पहिलो संविधानसभा निर्वाचनमा द्वन्द्वबाट आएको तत्कालीन नेकपा माआवादीबाट खड्गबहादुर विश्वकर्मा प्रकाण्ड विजयी भए। उनी २०६७ सालमा नेकपा माओवादी केन्द्रको विभाजनमा वैद्य समूहमा लागेर फेरि फर्किएनन्। २०७० सालको दोस्रो संविधानसभा निर्वाचनमा वैद्य समूहले निर्वाचनमा भाग नलिँदा माओवादी केन्द्रबाटै पूर्वलडाकु, जनमुक्ति सेनाका कमान्डर महेन्द्रबहादुर शाहीले चुनाव लडे। उनैले विजय पनि हासिल गरे। त्यसयता लगातार महेन्द्रबहादुर शाही संसद् चुनिँदै आएका छन्। ३० वर्षपछि कांग्रेसबाट सांसद नेपाली कांग्रेस कालीकोटले ३० वर्षपछि सांसद पाएको छ। नेपाली कांग्रेस कालीकोटका अग्रज नेता हिक्मतबहादुर विष्ट कालीकोट प्रदेश सभा (२) मा निर्वाचित भएका छन्। उनले नेकपा एमालेका वीरेन्द्रबहादुर बोगटीलाई ७ हजार ९ सय ४४ मतान्तरले पराजित गर्दै विजयी बनेका हुन्। उनी ३० वर्षपछि कांग्रेसबाट जित्ने पहिलो सांसद हुन्। २०४८ सालको आमनिर्वाचनमा नेपाली कांग्रेसका संस्थापक नेता तिलकप्रसाद न्यौपाने सांसद जिते। त्यो जित गुट, उपगुटका कारण कांग्रेसले २०५१ सालमा भएको मध्यावधि निर्वाचनमा टिकाउन सकेन। २०५१ सालको निर्वाचनमा पार्टीका तर्फबाट आधिकारिक उम्मेदवार फेरि तिलकप्रसाद न्यौपाने नै थिए। उनका विरुद्ध कांग्रेसकै विष्णुबहादुर शाही बागी उठे। जसको फाइदा उठाउँदै एमालेका यज्ञराज न्यौपाने विजयी भए। त्यसयता कुनै चुनावमा कांग्रेसले जितेन । २०७० सालमा कांग्रेसबाट युवा नेता भूपेन्द्रजंग शाहीले टिकट पाए। सिनियर नेतालाई टिकट नदिएको भनेर पार्टीभित्रकै असन्तुष्टि र गुटकै कारण उनलाई असहयोग गरी हराइयो। २०७४ सालको प्रतिनिधिसभा निर्वाचनमा कांग्रेसको जित्ने सम्भावना हुँदा वाम गठबन्धन भएर झिनो मतले उनै शाही पराजित भए। कांग्रेसबाट कोही पनि सांसद बनेनन्। झन्डै ३० वर्षदेखि गुमाउँदै आएको सांसद पद बल्ल २०७९ सालमा नेपाली कांग्रेस, माओवादीबीच भएको गठबन्धनका कारण कांग्रेसले प्राप्त गर्न सफल भयो। कोटको विजय रोचक कुरा जिल्लामा प्रायः कोटकै सांसदहरू विजयी बन्दै आएका छन्। २०३२, २०३७ र २०४२ सालको निर्वाचनमा रास्कोटका धर्मदत्त उपाध्याय सांसद बने। तत्कालीन जिल्ला विकास समितिका सभापति कटकबहादुर शाहीका अनुसार २०४८ सालमा नेपाली कांग्रेसका नेता तिलकप्रसाद न्यौपाने सांसद बने। उनी राचुली धनाडाका थिए। उनलाई २०५१ सालको मध्यावधि निर्वाचनमा पराजित गर्दै रास्कोट फुकोटकै यज्ञराज न्यौपाने सांसद बने। फेरि सांसदमा कोटको विजय भयो। २०५६ सालको निर्वाचनमा फेरि डिल्लीकोटका नेकपा एमालेका प्रेमबहादुर सिंह विजयी बने। उनीसँग लडेका गेलाका नेपाली कांग्रेसका नेता नेत्रबहादुर शाही पराजित भए। त्यतिबेला पनि कोटकै विजय भयो। २०६४ सालमा तत्कालीन नेकपा माओवादीका नेता माल्कोटका खड्गबहादुर विश्वकर्मा विजयी भए। फेरि पनि कोटकै विजय भयो। २०७० सालको निर्वाचनमा नानीकोटकै महेन्द्रबहादुर विजयी बने। त्यसपछि लगातार महेन्द्रबहादुर २०७४ र २०७९ गरी तीन कार्यकाल विजयी बने। जसबाट कालीकोटमा कोटको विजयले निरन्तरता पाउँदै आएको छ।"
जगद्जननी जानकी,"जगद्जननी जानकीको जन्मभूमि जनकपुर मिथिलाको प्राचीन राजधानीको रूपमा विश्वविख्यात छ। राजर्षि जनकले यसलाई आफ्नो राजधानी बनाएका थिए। यहाँ नै जगद्जननी जानकी र साकेत नगरीका राजकुमार रामचन्द्रको शुभविवाह सम्पन्न भएको थियो। मार्ग शुक्लपक्षको पञ्चमी तिथिमा भएको उक्त विवाहलाई हामी विवाह पञ्चमी भन्छौं। यस पवित्र दिनमा जनकपुरमा ठूलो मेला लाग्छ। मिथिलावासीमात्र होइन, देशका विभिन्न भागबाट धार्मिक प्राणीहरू सीताको दर्शन गर्न आउने गर्दछन्। छिमेकी राष्ट्र भारतबाट पनि धेरै धर्मपरायण मान्छे प्रतिवर्ष यस अवसरमा पदार्पण गर्दछन्। सीताको दर्शन गरेर आफूलाई धन्य ठान्दछन्। तर, दुःखको कुरो के छ भने आज जनकपुर उपेक्षित भएको छ किनभने सीताको जन्म वैशाख शुक्ल नवमीको पावन अवसरमा भए पनि जानकी नवमी धेरै उत्साह र उमंगका साथ मनाइँदैन। जानकीको जन्मको बारेमा देश विदेशमा अनेक किंवदन्ती प्रचलित छन्। यो सर्वसम्मत भइसक्यो कि उनको जन्म जनकपुरमा नै भएको थियो। वेद, पुराण र उपनिषद्को अनुसार पनि जानकीको जन्म जनकपुरमा भएको कुरो प्रमाणित भइसकेको छ। महाविष्णु पुराणको अनुसार राजर्षि जनकले आफ्नो राजधानी जनकपुरको सीमाभन्दा तीन योजन टाढा एउटा निश्चित स्थानमा यज्ञादि गरेर हलो चलाएको कुरो र त्यस क्रममा जानकीको जन्म हुन गएको कुरो उल्लेखित भएको पाइन्छ। उनको जन्म हुनासाथ सम्पूर्ण मिथिलाञ्चल धनधान्यले परिपूर्ण भएको तथ्य प्रमाणित भइसकेको छ। उनको जन्म हुुनुभन्दा पहिला मिथिलाञ्चलमा भयंकर अनिकाल परेको थियो। जनता त्राहिमाम थिए। अनिकालको अभिशापबाट सम्पूर्ण मिथिलाञ्चल ग्रस्त थियो। उनको जन्मले गर्दा अनिकालबाट त्राण पाइयो र सम्पूर्ण मिथिलाञ्चलमा खुसीको खबर फैलिएको थियो। राजर्षि जनकसहित सम्पूर्ण राजपरिवार हर्षित भएको थियो। अनिकाल सकालमा परिवर्तित भएको थियो। उनको जन्मभूमिको गर्भबाट भएकाले उनको एउटा नामअयोनिजा पनि रहेछ। हुन त जानकीका अनेक नाम छन् जस्तो मैथिली जनकतनया, वैदेही, सीता भूमिजा, जगद्जननी र जगदम्बा आदि। महाकवि तुलसीदासका अनुसार जगद्जननी जानकी यस सृष्टिलाई उत्पन्न गर्ने, पालन गर्ने र संहार गर्ने मात्र होइन, अपितु सबै किसिमको कल्याण गर्ने अपार शक्ति हुन् यथाउद्भव स्थिति कारिणी कलेश हारिणिम्सर्वश्रे स्करी सीता हंनतो क्हं रामबल्लमाम्। अर्को मिथक के हो भने मिथिलाञ्चलमा राक्षसहरूले ऋषिहरूको हत्या गरेर उनीहरूको रगत एउटा घैंटोमा जम्मा गरेर जमिनमुनि गाडेका थिए। राजर्षि जनक जब हलो जोत्न लागेका थिए हलोको आघातले त्यो घैंटो फुट्यो। त्यसबाट एउटी भव्य, दिव्य, अनुपम र अपेतिम बालिकाको आविर्भाव भयो र उनको जन्मले त्यस क्षेत्रमा खुसीको वातावरण छायो। सर्वप्रथम उनको आविर्भावको बारेमा उल्लेख पाइन्छ बाल्मीकि रामायणमा। उनलाई जनकानांले जातो भनिएको छ। पद्म पुराणमा सीताको पितालाई शिरध्वज भनिएको छ। उत्तररामचरित्र मा भवभूति महाकविले शिरध्वज शब्दको प्रयोग जनकको पर्यायवाची शब्दको रूपमा गरेका छन्। यसबाट के प्रष्टिन्छ भने त्यस बखतसम्म सीता जनकपुत्रीको रूपमा विख्यात भइसकेकी थिइन्। महाकवि कालीदासले आफ्नो रघुवंश महाकाव्यमा पनि सीतालाई दैवी रूपमा प्रतिष्ठापित गरेका छन्। नारददेखि आदिकवि बाल्मीकि, व्यास, पराशर, भवभूति, कालीदास, भट्ट कवि आदि अनेक कविहरूले सीताको कथालाई लिपिबद्ध गरेका छन्। जैन साहित्य र बौद्ध साहित्यमा पनि सीताको आविर्भावको कथा लेखिएको पाइन्छ। प्राकृत भाषाको महाकाव्य पउमचरिअ मा पनि सीताको कथा लेखिएको पाइन्छ। भारत र नेपालमा मात्र होइन, तिब्बत, चीन, बर्मा, श्याम (थाइल्यान्ड), मलाया, जावा, सिंहल (श्रीलंका) आदि देशहरूमा पनि सीताका विभिन्न कथा लेखिएका पाइन्छन्। अध्यात्म रामायणमा सीतालाई मूल प्रकृतिको संज्ञाबाट विभूषित गरिएको छ। स्कन्द पुराण मा ब्रह्मविद्याको साक्षात् अवतार सीतालाई भनिएको छ। संस्कृत काव्यमा सीताको चरित्रका अनेक विशेषताहरूको उल्लेख पाइन्छ। महाकवि कालीदासले आफ्नो महाकाव्य रघुवंशमा सीतालाई रामचन्द्रकी आदर्श पत्नीको रूपमा रूपायित गरेका छन्। कालीदासले उनलाई अयोनिजा त भनेकै छन्। आठौं शताब्दीमा रचित कुमार दास कृति जानकी हरण काव्यमा सर्वप्रथम उनको जीवनको कारुणिक पक्षको उद्घाटन गरिएको पाइन्छ। अभिनव गुप्तकृत रामचरित क्षेमेन्द्र कृत रामायण मञ्जरी आदि काव्यहरूमा सीताको चरित्रलाई पौराणिक परम्पराअनुसार नै अभिव्यक्त गरिएको पाइन्छ। सत्रौं शताब्दीमा रचित जानकी परिणयमा उनलाई अत्यन्त रूपवती महालक्ष्मी स्वरूपमा चित्रित गरिएको छ। भासकृत प्रतिमा अभिषेक नाटकहरूमा सीतालाई साक्षात् लक्ष्मीको रूपमा चित्रित गरिएको छ। अग्नि परीक्षाको समयमा स्वयं अग्नि देवता प्रकट भएर सीतालाई इमां भगवती लक्ष्मी भनेर सम्बोधन गरेका थिए। सीताको कारुणिक जीवनको सबैभन्दा प्रभावशाली चित्र भवभूतिले उत्तर रामचरितमा गरेका छन्। हनुमन्नाटकमा सीता स्वयंवर रामसीता विवाह र सीताहरणमा सीताको अप्रतिम र अलौकिक सौन्दर्यको वर्णन पाइन्छ। महाकवि तुलसीदासले आफ्नो रामचरित मानस महाकाव्यमा सीतालाई आदर्श पत्नीको रूपमा चित्रित गर्नु भएको छ। तुलसीदास त सीताको रूपवर्णन गर्दै उनलाई माता, अम्बा र जगद्जननीको रूपमा वर्णन गर्दै थाक्नु भएको छैन। एउटा उदाहरण प्रस्तुत छसुन्दरता कहुँ सुन्दर करई। छवि गृह दीपशिखा जनु बरई।सब उपमा कवि रहै जुठारी। केही पट तरौं विदेह कुमारी। नारददेखि आदिकवि बाल्मीकि, व्यास, पराशर, भवभूति, कालीदास, भट्ट कवि आदि अनेक कविहरूले सीताको कथालाई लिपिबद्ध गरेका छन्। जैन साहित्य र बौद्ध साहित्यमा पनि सीताको आविर्भावको कथा लेखिएको पाइन्छ। प्राकृत भाषाको महाकाव्य पउमचरिअ मा पनि सीताको कथा लेखिएको पाइन्छ। भारत र नेपालमा मात्र होइन, तिब्बत, चीन, बर्मा, श्याम (थाईल्यान्ड), मलाया, जावा, सिंहल (श्रीलंका) आदि देशहरूमा पनि सीताका विभिन्न कथा लेखिएका पाइन्छन्। कम्बोडियाको पुस्तक र रआमकेर (रामकीर्ति) का अनुसार सीता राजर्षि जनकले हलो चलाउने बेलामा होइन, बाल्की यमुना नदीमा डुंगा चलाउने बेलामा प्राप्त भएको कथा उल्लेख गरिएको पाइन्छ। प्राप्त बालिकाको श्वेत रंग भएको कारणले उनलाई श्वेता भनियो। प्राकृत भाषाको महाकाव्य पउमचरिअमा सीताको उत्पत्ति जनककी पत्नी सुनैनाको काखबाट भएको पाइन्छ। यसका लेखक हुन्, विमल सुरी। कालिका पुराणमा पनि जनककी एक पुत्रीको वर्णन पाइन्छ। आनन्द पुराण मा सीतालाई अग्निकुण्डबाट उत्पन्न भएको बर्णन छ। राजा जनकको हलेष्टि यज्ञमा अग्निशिखाको सदृश्य जगद्जननी जानकीको प्रादुर्भाव भयो। जसको वर्णन बाल्मीकि रामायणको उत्तर काण्डमा यसरी वर्णन गरिएको पाइन्छ।एवमेषा महाभागा मत्र्येषुत्पत्स्यतते पुनः क्षेत्रे हलमुखोत्कृष्टे वेदया मग्निशिखोयमा। यस प्रकार जगद्जननी जानकी सत्ययुगमा ब्रह्मर्षि कुशध्वजकी पुत्रीको रूपमा प्रकट भएको पाइन्छ भने त्रेतायुगमा दुराचारी र अत्याचारी रावणको हत्या गर्नका लागि मिथिलेश शिरध्वज जनकको घरमा सीताको रूपमा आविर्भूत भइन्। मैथिली भाषाका महाकवि चन्दा झाले मिथिला भाषा रामायणमा भूमि शुद्ध गर्नका लागि राजर्षि जनकले स्वयं हलो जोत्ने बेलामा सीताको अवतरण भएकाले उनलाई सीता नामबाट अभिहित गरियो यथाभूमि विशुद्धि यज्ञ करवाक।नृपतिहुँ काँ भेल हर थरबाकदेखला ततय हम जोतइत भूमिबहराइलि कन्याकाँ ब धुमीहरक अग्रसँ उखरलि जानीसीतानाम अर्थ सँ भामी।(बाल काण्ड : मिथिला भाषा रामायण) सीता मैथिली संस्कृतिको सुरसरिता थिइन्। उनी सती शिरोमणि थिइन्। आज पनि उनको जीवन चरित्र अनुकरणीय, वन्दनीय, स्मरणीय र पूजनीय मानिन्छ। उनी महिलोचित गुणबाट परिपूर्ण थिइन्। आज पनि सम्पूर्ण मिथिलाञ्चलका महिलाहरू उनको पवित्र चरित्रको अनुशरण गरेर आफूलाई धन्यधन्य ठान्छन् र आफ्नो जीवनलाई कृत्यकृत्य सम्झन्छन्। भनिन्छ, सीताले लोककल्याणका लागि आफ्नो जीवनको आहुति आनन्दपूर्वक दिएकी थिइन्। जबकि राधाले दाम्पत्य जीवनको सुखसयलका लागि लोककल्याणलाई बेवास्ता गरेकी थिइन्। यसबाट के प्रमाणित हुन्छ भने सीताको जीवन अनुकरणीय एवं उदाहरणीय हुन गएको छ। सती शिरोमणि सीता वैशाख शक्ल नवमी तिथिमा यस बसुन्धरामा आविर्भूत भएकी थिइन्। अतः यस पुण्य तिथिलाई जानकी नवमी पनि भनिन्छ। यो सुखद स्वर्गीय संयोग नै भन्न सकिन्छ कि मर्यादा पुरुषोत्तम रामचन्द्रको आविर्भाव चैत्र शुक्ल नवमीको तिथिमा भएको थियो। यस तिथिलाई मिथिलावासी धेरै महत्त्वपूर्ण ठान्छन्। यस पावन अवसरमा जनकपुरस्थित जानकी मन्दिरमा मात्र होइन, सम्पूर्ण मिथिलाञ्चलका मठमन्दिरमा मानिसको घुइँचो लाग्छ। अन्त्यमा राष्ट्रकवि माधव घिमिरेले जगद्जननी जानकीप्रति गरेको काव्याञ्जलि :जन्मिन यहीँ जानकी। मञ्जरी जस्तै जानकी। मोण्डवी, कीर्ति, उर्मिला। बहिनी बाल चञ्चला। लावण्यमयी जानकी। गहँु र गोरो जानकी। अर्पित भइन् राममा।यही हो मेरो मिथिला। धरती शस्य श्यामला। त्यस्तै भारतका राष्ट्रकवि रामधारी सिंह दिनकरले आफ्नो काव्याञ्जलि प्रस्तुत गर्नु भएको निम्नलिखित पंक्तिहरूमा यस्तो अभिव्यक्त भएको पाइन्छ। यथातिमी सोध, अवधसित राम कहाँ ? वृन्दा बोल, घनश्याम कहाँ ? ओ मगध, कहाँ मेरो अशोक ? भन चन्द्रगुप्त बलधाम कहाँ ? खुट्टामा नै परेकी छिन् मिथिला भिखारणी सुकुमारी तिमी सोध, कहाँ यसले हराइन् आफ्नो अनन्त निधि सबै ओ कपिलवस्तु भन्न बुद्धदेवका ती मंगल उपदेश कहाँ ? तिब्बत, इरान, जापान, चीन सम्म पुगेको सन्देश कहाँ ? वैशालीको भग्नावशेषसितसोध, लिच्छवि शान कहाँ ? ओ उदास गण्डकी बताऊ विद्यापतिको गान कहाँ ?"
साढे १२ लाख वर्षअघिको ज्यूँदो इतिहास,"यस वर्षको जनकपुरस्थित रामजानकी विवाह महोत्सव र बालगुरु षडानन्दको जन्मजयन्ती मंसिर १२ गते सोमबार परेको छ। तपस्वीहरूको देश नेपालको पूर्वीक्षेत्रमा बालगुरु षडानन्दले देखाएको आदर्श कसैले बिर्सेका छैनन्। भनिन्छ, उनले अरुण नदी पार गर्दा केवल आफ्नो तपोवल खराउबाटै गरे। मार्ग शुक्ल पञ्चमीमा गरिने रामसीताको भव्य विवाह महोत्सव लेखको आशय हो। यो उत्सव हप्तादिन अघि नै सुरु हुन्छ। मंसिर महिना हर्ष, उल्लासको समय, धान भित्र्याउने, भकारी भर्ने बेला र खासगरी वैवाहिक गाँठो बलियो पार्ने समय पनि हो। भारतीय क्षेत्र अयोध्या र जनकपुरको सान्निध्य विवाह पञ्चमीको रहस्य हो। यद्यपि यी दुवै देशबीच सिमानाका विषयमा स्थायी समाधान ननिस्कनु दुःखद् पक्ष बनिआएको छ, अहिलेसम्म। हाम्रा श्रुति (वेद)हरूले परमतत्त्व जीवात्मामा आराम तत्त्व लिएर हरप्राणीमा राम रहेको कुरा पुष्टि गरेका छन्। भागवतमा भगवान्ले अहं सर्वेषु भुतेषु भन्नु भएको छ। यसको अर्थ हो, सबै प्राणीका अन्तरहृदयमा ईश्वरको बास हुन्छ। परमेश्वरका अनेक अवतारमध्ये त्रेतायुगीन ज्ञानको युग मानव जीवनको अध्ययनको आरम्भ दिनका रूपमा स्मरण गरिन्छ। त्यसैले चैत्रशुक्ल मध्याह्न १२ बजे धर्तीमा अवतरित श्रीराम अवतारलाई श्रीहरिको पूर्र्ण र शान्त अवतारको रूपमा मानिएको छ। अयोध्या नरेश दशरथका कुलमा कौशल्याको गर्भबाट प्रकट भएका श्रीराम अघि स्वयम्भूमनु एवं शतरूपा महारानीका तीनवटा वरदान पूरा गर्ने क्रममा प्रथम पुत्रका रूपमा श्रीराम भई धर्तीमा अवतरित भएका प्रसंग छन्। उनै रामसँग सीताको विवाह प्रसंग नै विवाह पञ्चमी हो, मार्गशुक्ल पञ्चमी ! संस्कृत साहित्यका आदिकवि वाल्मीकिले रामायणको विराट चर्चा गरेका छन्। यद्यपि वाल्मीकि सुरुमा एक व्याधा थिए। मरा मरा भन्ने नाम जप्दा राम राम भन्ने शब्द उच्चारण हुुन पुगी तपश्वी साधकका रूपमा श्रीरामलाई लिइन्छ। उनका पावन कथा प्रसंगहरूको सविस्तार उल्लेख गर्न पुगेका वाल्मीकिका मुखबाट स्वयं वेद प्रस्तुत भई रामायणको रूप लिएको हो। सबैै मानिसका लागि वेद सरल र सहज छैन। परन्तु आज वेदको सविस्तार वर्णित रामायणको गाथा विभिन्न भाषामा प्रस्तुत छ। हाम्रा भानुभक्त आचार्य यसका ज्वलन्त पात्र हुन्। रामको गाथा गाइएको रामायण साहित्यको आधार हो, भनिन्छ। जसले रामको नाम लिन्छ, रामायण काव्यको अध्ययन गर्छ, ऊ स्वयं कवि बनिहाल्छ। आज विश्वभर रामायण, महाभारत र गीताशास्त्रहरू चर्चित छन्। यी सम्पूर्ण भवरोगको औषधि हुन्। शोक, भय, चिन्ता, व्याकुलतामा परेकाको सही र शुद्ध औषधि तत्त्व भनेको रामायण पाठ, रामको स्मरण र मन्त्रोच्चारण, श्रीरामको कथा अवतार, उनका लीलाहरूको संकीर्तन हो। अजन्मा भएर पनि स्वर्गलाई भन्दा धर्तीलाई प्यारो गर्ने, धर्तीका समस्त जीवहरूको उद्धार गर्ने मानव जीवनका आदर्शको संकेत दिने श्रीराम सीतालाई लिएर धर्तीमा प्रस्तुत हुँदा ब्रह्माण्डका सारा विषय वासनासमेत मोहित बन्न पुगे। धर्तीमा रहेको प्रदूषणलाई हटाई आदर्श घर, परिवार र राज्य स्थापना गर्न बेलाबखत धर्तीमा देखिने दुष्ट राजाहरूको अन्त्य गर्न पूरै धर्तीलाई दुष्परिणामबाट बचाउने क्रममा श्रीनारायणबाट श्रीरामको उदय भएको पावन दिनलाई भने रामनवमीको नामले पुकारिन्छ, चैत्रमासको। हरेक मानवका लागि गृहस्थ जीवन सुन्दर छन्। त्यसका लागि विवाहबन्धनमा बाँधिने गरिन्छ। मानव रूप लिई धर्ती अवतरित श्रीरामले वैदेही नगरी धनुषाधाम भनौं जनकपुरमा सीता अर्थात् धर्ती माता जानकीसँग विवाह गरेको दिन। त्रेतायुग अर्थात् आजभन्दा साढे १२ लाख वर्षअघिको कुरो हो। जुन अहिलेसम्म ताजै छ। साताव्यापी कार्यक्रमको पहिलो दिन रामसीताको झाँकीले नगर परिक्रमा गर्ने, दोस्रो दिन पहिले रामले सीतालाई पूलबारीमा दर्शन दिएको स्मरणमा पूलबारी लीला, तेस्रो दिन जनकको सर्तअनुसार धनुष यज्ञको आयोजना, चौथो दिन राम र सीताका अलग महन्तहरूले गर्ने तिलक महोत्सव, पाँचौं दिन विवाह मण्डप तयारी हुन्छ। छैठौं दिन बाह्र बिघा क्षेत्रमा राम जानकीको डोलालाई स्वयंवरमा सरिक गराइँदै साँझ भव्य विवाहबन्धनमा बाँध्ने परम्परा छ। सातौं दिन जसलाई राम कलेवा भनिन्छ, जन्तीहरू बिदाइ गरिने, उपहार, कोसेली दिँदै उत्सवको समापन गरिने दिन। अयोध्याका राम र नेपालकी सीताको विवाह परम्पराले दुवै देशबीचको अकाट्य र बेजोड सम्बन्धको परिचय पनि दिन्छ। दशरथले राममा पाएको पितृस्नेह, पत्नीव्रत धर्म अर्धाङ्गिनी सीताको स्वभाव, भरतप्रतिको उदारभाव, शत्रुघ्नको सेवाभावले आज पनि जीवनोपयोगी यथार्थ र आदर्श समाज निर्माणमा थप सन्देश दिएको छ। रामायण मानव जीवनको यथार्थपरक आस्था हो। व्यवहारत एउटै कडी हो जसबाट नजिकै आएको राज्य सुखभोग, ऐश आरामलाई सीधै तिरस्कार गरी सरल र पवित्रोत्तम जीवन सञ्चालन गर्न सबैलाई संस्मरण गराउँछ। राम बनवास जाँदा दुुःखी छैनन् र राज्य प्राप्तिमा पनि हर्षित देखिन्नन््। जीवनका लागि योभन्दा ठूलो त्याग के पाइन्छ ? बाबुको वचनलाई रत्तिभर उल्लंघन नगर्ने मर्यादाका प्रतीक श्रीराम आदर्श पति, आदर्श पुत्र, आदर्श भाइ र आदर्श राजासमेत हुन्। सदाचारको आदर्श र व्यवहार प्रयोगको असल नमुना रामायणले हरमानवलाई अनुशासित बन्न प्रेरित गर्छ। गृहस्थ जीवनका लागि रामायण सर्वाेत्कृष्ट र सर्वाेत्तम शास्त्र हो। यसका मूललेखक श्री शिव हुनुहुन्छ। भगवान् शिव नेपालभूमिकै हुनुहुन्छ ।"
फ्रान्ससामु निडर डेनमार्क,"दोहा : विश्वकपको साविक विजेता फ्रान्स अत्याधिक आक्रामक टोलीमध्ये एक हो। तर, डेनमार्कका डिफेन्डर एन्ड्रेस क्रिस्टियनसेनले डिडियर डेसच्याम्प्सको टोलीको सामना गर्दा चिन्ताभन्दा बढी उत्साह बोकेका छन्। फ्रान्सले चोटकै कारण एनगोलो कान्टे, पल पोग्बा र क्रिस्टोफर एनकुन्कुलाई गुमाउनु परेको थियो। रुसमा चार वर्षअघि दोस्रो पटक विश्व विजेता बनेको फ्रान्सका लागि सबैभन्दा ठूलो चोट त्यति बेला पर्यो, जब बालन डीअर विजेता करिम बेन्जमाले पनि चोटकै कारण प्रतियोगिताबाट पछि हट्नु पर्यो। यसका बाबजुद फ्रान्ससँग अझै पनि आक्रमणकारी टिम छ। समूह डीको पहिलो खेलमा अस्ट्रेलियालाई ४१ गोलले पराजित गर्दा त्यसको परीक्षण पनि भइसकेको छ। फ्रान्सको राष्ट्रिय टोलीबाट सर्वकालीन सर्वाधिक गोलकर्ताको कीर्तिमान थिएरी अनरीसँग बराबरी गर्न ओलिभर जिरुडले दुई गोल गरेका थिए। उनलाई युवा फरवार्ड काइलिन एमबाप्पे र एड्रियन राबियोले पनि साथ दिएका थिए। अस्ट्रेलियाविरुद्धको खेलमा एन्टोइन ग्रिजम्यान र ओसुमान डेम्बेले पनि प्रभावशाली देखिएका थिए। पहिलो खेलमा ट्युनिसियाविरुद्ध गोलरहित बराबरीमा रोकिएको डेनमार्कको जारी विश्वकप यात्रा कति अगाडि बढ्छ भन्ने निर्धारण पनि यही खेलले गर्नेछ। फ्रान्सका दुई अट्याकर जिरुड र डेम्बेले राम्रो लयमा भए पनि क्रिस्टियनसेन भने फ्रान्सप्रति डराउनु पर्ने कुनै कारण नभएको बताउँछन्। उनले जिरुडसँग चेल्सीमा सँगै खेलेका थिए भने डेम्बेलेसँग अहिले बार्सिलोनामा सँगै व्यावसायिक फुटबल खेलिरहेका छन्। डर राम्रो शब्द हो कि होइन मलाई थाहा छैन, उनी भन्छन्, तर, फ्रान्ससँग खेल्दा हामी निडर भएर खेल्छौं। डर भन्ने शब्द हामीमा लागु हुँदैन। उनी फ्रान्ससँग सदाबहार र उत्कृष्ट खेलाडी भए पनि उनीहरू बारे आफूहरू जानकार रहेको बताए। फ्रेन्च टिम सदाबहार छ। उनीहरूसँग उत्कृष्ट खेलाडी पनि छन्, क्रिस्टियनसेन भन्छन्, हामी उनीहरूका खेलाडीका बारेमा जानकार छौं। त्यही अनुरुप रणनीति बनाउँछौं। अस्ट्रेलियाविरुद्धको जितसँगै सन् २००६ पछि विश्वकपको पहिलो खेल जित्ने पहिलो साविक विजेता फ्रान्स बनेको थियो। हालसम्म चार साविक विजेताले मात्रै सुरुवाती दुई खेलमा जित निकाल्न सकेका छन्। फ्रान्सले विश्वकपका पछिल्ला पाँच खेलमा जित निकालेको छ। हालसम्म विश्वकपका लगातार ६ खेलमा जित निकाल्ने एउटा मात्र टिम स्पेन हो।"
न्यून महिला निर्वाचित,"काठमाडौं : प्रतिनिधिसभा र प्रदेशसभा सदस्य निर्वाचनमा यसपटक न्यून संख्यामा महिला निर्वाचित भएका छन्। प्रतिनिधिसभाको १ सय ६५ मध्ये १ सय ३० सिटको परिणाम घोषणा हुँदा ७ जना मात्रै महिला निर्वाचित भएका छन्। ठुला र पुराना भनिएका दलबाट पनि निर्वाचित हुने महिलाको संख्या न्यून छ। नेपाली कांग्रेसबाट एकजना पनि महिला निर्वाचित भएका छैनन्। सबैभन्दा धेरै एमालेबाट तीन जना महिलाले जित निकाले। एमालेबाट जुलिकुमारी महतो, विद्या भट्टराई र ज्वालाकुमारी साहले चुनाव जितेका हुन्। माओवादीबाट निर्वाचित हुनेमा एक जना महिला मात्रै छिन्। माओवादीबाट रेखा शर्मामात्रै निर्वाचित भइन्। राष्ट्रिय स्वतन्त्र पार्टीबाट भने दुई महिलाले जित निकाले। सोविता गौतम र डा तोसिमा कार्की स्वतन्त्र पार्टीबाट निर्वाचित हुने महिला हुन्। र, उनीहरू दुवै संसद्मा नयाँ अनुहारमा पर्छन्। रेशम चौधरीले नेतृत्व गरेको नागरिक उन्मुक्ति पार्टीबाट एक महिला निर्वाचित भइन्। पार्टी अध्यक्ष रञ्जिता चौधरीबाहेक अन्य महिला उम्मेदवारले प्रतिनिधिसभामा जित निकाल्न सकेनन्। निर्वाचित महिला उम्मेदवारहरू रेखा शर्मा : माओवादी नेतृृ रेखा शर्मा दाङ २ बाट निर्वाचित बनेकी हुन्। शर्माले एमालेका महासचिव शंकर पोखरेललाई हराएकी हुन्। शर्माले २६ हजार ८ सय ८० मत ल्याउँदा पोखरेलले २६ हजार ६ सय ८७ मत ल्याएका थिए। जुलीकुमारी महतो (महासेठ) : धनुषा३ बाट निर्वाचित एमाले नेत्रीमा पर्छिन्, जुलीकुमारी महतो महासेठ। उनले लोसपा नेता अनिलकुमार झालाई पराजित गरेकी हुन्। महतोले ३३ हजार ३ सय ५५ मत ल्याउँदा झाले २६ हजार ६ सय ८६ मत ल्याए। विद्या भट्टराई : एमाले नेतृ विद्या भट्टराई कास्की२ बाट दोस्रोपटक निर्वाचित भएकी हुन्। उनले १६ हजार ९ सय ९८ मत ल्याएकी छन्। उनका निकटतम प्रतिस्पर्धी राष्ट्रिय स्वतन्त्र पार्टीका माधवप्रसाद कँडेलले १२ हजार ४ सय ९५ मत ल्याए। सत्ता गठबन्धनका उम्मेदवार नेकपा एसका श्रीनाथ बरालले भने ९ हजार ६ सय ५९ मत ल्याए। भट्टराई एमाले नेता स्वर्गीय रवीन्द्र अधिकारीकी पत्नी हुन्। अधिकारीको हवाईजहाज दुर्घटनामा ताप्लेजुङमा मृत्यु भएपछि भएको उपनिर्वाचनमा समेत भट्टराई निर्वाचित भएकी थिइन्। ज्वालाकुमारी साह : एमाले नेतृ ज्वालाकुमारी साह बारा३ बाट निर्वाचित भएकी छन्। उनले जसपाका नेता रामबाबुकुमार यादवलाई पराजित गरेकी हुन्। जसपासँग यो क्षेत्रमा एमालेको गठबन्धन थिएन। गठबन्धन नहुँदा पनि साह विजयी भइन्। उनले २० हजार २ सय ५१ मत ल्याएकी छन्। निकटतम प्रतिस्पर्धी यादवले १७ हजार २ सय ७९ मत ल्याए। सत्तारूढ गठबन्धनका उम्मेदवार लोसपाका लालबाबुसिंह भइहार तेस्रो भए। तोसिमा कार्की : ललितपुर३ बाट राष्ट्रिय स्वतन्त्र पार्टीबाट कार्की निर्वाचित भएकी हुन्। उनले एमाले र सत्ता गठबन्धनका उम्मेदवारलाई भारी मत अन्तरले पराजित गरिन्। उनले ३१ हजार १ सय ३६ मत ल्याउँदा उनका निकटतम प्रतिस्पर्धी एमालेका अमृत ढकालले १२ हजार ९ सय ६३ मत ल्याए। माओवादी केन्द्रका प्रभावशाली नेतृ एवं जलस्रोत ऊर्जा जलस्रोत तथा सिँचाइमन्त्री पम्फा भुसालसमेत यही पराजित बनिन्। सोविता गौतम : काठमाडौं२ बाट पूर्वसभामुख ओनसरी घर्तीलाई हराएर गौतम निर्वाचित भएकी हुन्। उनले १५ हजार २ सय २९ मत ल्याउँदा निकटतम प्रतिस्पर्धी एमालेका मणिराम फुयाँलले ११ हजार ५ सय ५५ मत ल्याए भने राप्रपाकी कुन्ती पोखरेलले ११ हजार १४ र घर्ती चौथो भएर ९ हजार ४ सय ४९ मत मात्र ल्याइन्। रञ्जिता श्रेष्ठ चौधरी : रेशम चौधरीले नेतृत्व गरेको पार्टीबाट कैलाली१ मा श्रेष्ठ निर्वाचित भएकी हुन्। उनले ३० हजार ४ सय ४ मत ल्याइन्। उनको निकटतम प्रतिद्वन्द्वी पूर्वमन्त्री एवं कांग्रेस नेता रामजनम चौधरीले १८ हजार ८ मत ल्याएका छन्। चौधरी पटकपटक मन्त्री र संसद् भइसकेका व्यक्ति हुन्। अझै ६ जना महिला उम्मेदवार प्रतिस्पर्धामा छन्। समाचार तयार पार्दासम्म तीन जनाको अग्रता छ। सुनसरी३ बाट एमालेकी भगवती चौधरीले अग्रता लिएकी छन्। भगवतीले कांग्रेसका प्रभावशाली नेता एवं पूर्वउपप्रधानमन्त्री विजय गच्छदारसँग प्रतिस्पर्धा गरिरहेकी छन्। सुनसरी१ बाट रास्वपाकी गोमा तामाङ अघि छिन्। उनी जसपाका वरिष्ठ नेता अशोककुमार राईसँग प्रतिस्पर्धा गरिरहेकी छन्। त्यस्तै तेह्रथुमबाट कांग्रेस नेतृ सीता गुरुङले पनि अग्रता लिइरहेकी छन्। उनको प्रतिस्पर्धा एमालेका नेता विजय सुब्बासँग भइरहेको छ। उदयपुर १ का एमालेकी मञ्जु चौधरीको प्रतिस्पर्धा कांग्रेस नेता एवं परराष्ट्रमन्त्री डा नारायण खड्कासँग भइरहेको छ। कांग्रेसकी नेतृ एवं पूर्वउपसभामुख चित्रलेखा यादव सिरहा२ मा उठेकी छन्। उनको प्रतिस्पर्धा जसपाका नेता राजकिशोर यादवसँग छ। एमालेकी सचिव पदमाकुमारी अर्याल पनि प्रतिस्पर्धामा छिन्। उनी उठेको स्याङ्जा२ मा विवाद भएर मतगणना नै सुरुवात भएको छैन। अर्यालसँग नेपाली कांग्रेस उपसभापति धनराज गुरुङबीच प्रतिस्पर्धा भएको छ। ठुला दलले टिकट दिँदा नै कन्जुस्याइँ गरेका थिए। एमालेले ११ जना महिलालाई उठाएको थियो। राष्ट्रिय स्वतन्त्र पार्टीले पनि १२ जना मात्रै महिलालाई उठाएको थियो। कांग्रेसले ५ जना, माओवादी केन्द्रले ८, नेकपा एसले १ तथा जनमोर्चा नेपालले एक जनालाई उम्मेदवार बनाएको थियो। प्रत्यक्षतर्फ २ हजार ४ सय १२ मध्ये महिला उम्मेदवारको संख्या २ सय २९ मात्रै छन्। प्रदेशसभाको प्रत्यक्षतर्फ ३ सय ३० सिटमा ३ सय २६ जनाको उम्मेदवारी परेकामा महिला २ सय ८६ जना मात्रै छन्। प्रतिनिधिसभाको प्रत्यक्षतर्फ ९३३ प्रतिशत र प्रदेशसभामा ८५९ प्रतिशतमात्रै उम्मेदवारी परेको थियो। डिनादेखि बिनासम्म पराजित यो निर्वाचनमा न्यून उम्मेदवारी महिलाको परेको थियो। तर, कांग्रेसकी सहमहामन्त्री महालक्ष्मी उपाध्याय (डिना)देखि नेकपा माओवादी केन्द्रका अध्यक्ष पुष्पकमल दाहाल प्रचण्डकी बुहारी बिना मगरसम्म पराजित भए। सहमहामन्त्री डिना राप्रपाका नेता दीपकबहादुर सिंहसँग हारेकी छन्। कांग्रेस नेतृ एवं प्रतिनिधिसभाका उपसभामुख पुष्पा भुसाल एमालेले नेता टोपबहादुर रायमाझीसँग पराजित भइन्। एमालेकी नेत्री कोमल वली, शान्ता चौधरी, निरुदेवी पाल, गौरीकुमारी वली, मञ्जु शर्मा चालिसे पनि पराजित भएका छन्। दाङ३ बाट वली कांग्रेस नेता एवं पूर्व मन्त्री दीपक गिरीसँग पराजित भएकी छन्। त्यस्तै दाङ१ बाट शान्ता चौधरी सहरी विकास मन्त्री एवं नेकपा एसका नेता मेटमणि चौधरीसँग पराजित भइन्। पाल कञ्चनपुर ३ बाट हारिन्। उनलाई कांग्रेस नेता रमेश लेखकले पराजित गरे। मोरङ २ बाट पूर्वउपप्रधानमन्त्री सुजाता कोइराला एमालेका ऋषिकेश पोखरेलसँग पराजित भइन्। माओवादी नेतृहरू पूर्वसभामुख एवं ओनसरी घर्ती, ऊर्जा, जलस्रोत तथा सिँचाइ मन्त्री पम्फा भुसाल, कल्पना धमला, अञ्जना विशुंखे, गोमा कुँवर, मानुषी यमी भट्टराई, बिना मगर पराजित भएका छन्। प्रदेशसभामा पनि उस्तै अवस्था प्रदेशसभामा पनि विजयी महिलाको संख्या न्यून छ। काठमाडौं ६ (क)मा नेपाली कांग्रेसकी उम्मेदवार हरिप्रभा श्रेष्ठ खड्गी विजयी भइन्। खड्गीले ४ हजार ३ सय ५६ मत प्राप्त गरी विजयी भइन्। नेकपा एमालेका उम्मेदवार निरेशलालसिंह महर्जनले ३ हजार ९ सय ३६ पाएका थिए। सिन्धुपाल्चोक१ (क) मा नेपाली कांग्रेसकी उम्मेदवार मसिना खड्का भण्डारी विजयी भइन्। उनले नेकपा (एमाले) का उम्मेदवार युद्धविक्रम तामाङलाई पराजित गरेकी हुन्। खड्काले १४ हजार ६ सय ५२ मत ल्याइन्। उनका निकटतम् प्रतिस्पर्धी युद्धविक्रम तामाङले १३ हजार ४ सय ९० मत ल्याए। स्याङ्जाको निर्वाचन क्षेत्र नम्बर १ (क) मा नेकपा (एमाले) की नेता सीताकुमारी सुन्दास विजयी भइन्। सत्ता गठबन्धनबाट साझा उम्मेदवार बनेकी नेकपा (माओवादी केन्द्र) की अमृता थापालाई १ हजार ४ सय २४ मतान्तरले हराउँदै सुन्दास १४ हजार ६ सय ९० मतसहित विजयी भएकी हुन्। निकटतम् प्रतिद्वन्द्वी अमृता थापाले १३ हजार २ सय ६६ मत प्राप्त गरिन्। मकवानपुर क्षेत्र नम्बर २ (१) मा सत्ता गठबन्धनबाट नेकपा (माओवादी केन्द्र) की उम्मेदवार कुमारी मुक्तान विजयी भएकी छिन्। मुक्तानले नेकपा (एमाले) का उम्मेदवार विष्णु ढकाललाई ३२२ मतले पराजित गरेकी हुन्। मुक्तानले १९ हजार ८७३ मत प्राप्त गरेकी छन्। ढकालले १९ मत ५५१ प्राप्त गरेका छन्। बाँके प्रतिनिधिसभा निर्वाचन क्षेत्र नं १ को प्रदेशसभा (क) मा नेकपा (माओवादी केन्द्र)की कृष्णा केसी विजयी भएकी छन्। केसीका निकटतम् प्रतिद्वन्द्वी नागरिक उन्मुक्ति पार्टीका सोमराज चौधरीले सात हजार ९६६ मत ल्याएका छन्। प्रदेशसभा सदस्यतर्फ सर्लाही निर्वाचन क्षेत्र नम्बर१ खबाट नेकपा (एकीकृत समाजवादी)की उम्मेदवार बेची लुंगेली विजयी भएकी छन्। उनी १३ हजार ६ सय ७६ मतसहित मधेस प्रदेशसभा सदस्य पदमा निर्वाचित भएकी हुन्। उनका निकटतम् प्रतिस्पर्धी नेकपा (एमाले) की उम्मेदवार शान्तिकुमारी लामाले ६ हजार ९ सय ७७ मत पाएकी हुन्। एकीकृत समाजवादीकी उम्मेदवार रमा आलेमगर विजयी भएकी छन्। उनले ५ हजार ८ सय १८ मत प्राप्त गरेकी छन्। उनका निकटतम् प्रतिस्पर्धी नेकपा एमालेका रामशरण आलेमगरले ५ हजार १ सय ८८ मत पाएका प्राप्त गरेका छन्। राष्ट्रिय प्रजातन्त्र पार्टी झापाबाट सविना बजगाइँ विजयी भएकी छन्। उनले १३ हजार ६ सय १२ मत प्राप्त गरेकी छन् भने उनका प्रतिस्पर्धी माओवादीका श्यामवीर लिम्बूले १२ हजार २ सय २५ मत पाएका छन्। यसैगरी स्वतन्त्रबाट महोत्तरी क्षेत्र नं २ ख बाट सुरिताकुमारी साहा निर्वाचित भएकी छन्। उनले ८ हजार ५ सय ६८ मत प्राप्त गर्दा उनका प्रतिस्पर्धी नेपाली कांग्रेसका नागेश्वर यादवले ६ हजार ८ सय २ मत पाएका छन्। यसैगरी लोसपाबाट महोत्तरी क्षेत्र नं ३ की रानीकुमारी तिवारी निर्वाचित भएकी छन्। तिवारीले ६ हजार ४ सय १४ मत प्राप्त गर्दा उनका प्रतिस्पर्धी स्वतन्त्रका उज्ज्वलकुमार झाले ५ हजार ४ सय ८९ मत पाएका छन्। जनता समाजवादी पार्टीमा कुनै पनि महिलाले विजय हासिल गरेका छैनन्। भने जनमत पार्टीमा ६ जना पुरुषमा एउटा पनि महिला छैनन्। यसैगरी नागरिक उन्मुक्ति पार्टीमा पाँच पुरुषमा एउटा पनि महिला उम्मेदवार छैनन्।"
३ सय ९ नयाँ उद्योग दर्ता,"काठमाडौं : नेपालमा २०७८०७९ मा ३ सय ९ नयाँ उद्योग दर्ता भएका छन्। कुल ३ खर्ब ४३ अर्ब ५५ करोड लागतका यी उद्योगले २८ हजार ५ सय २७ लाख थप रोजगारी सिर्जना गर्ने उद्योग विभागको तथ्यांक छ। ९१ ठूला, १०८ मझौला र ११० साना उद्योग छन्। यसैगरी ११६ उत्पादनमूलक उद्योग पर्यटन क्षेत्रसँग सम्बन्धित छन्। ५० उद्योग ऊर्जासँग सम्बन्धित छन्। दर्ता भएका उद्योगमा गण्डकी प्रदेशबाट सबैभन्दा धेरै १०३ उद्योग र सबैभन्दा कम सुदूरपश्चिम प्रदेशमा १२ उद्योग दर्ता भएका छन्। गएको वर्ष २६ खर्ब २७ अर्बबराबरका थप ८ हजार ७ सय ६४ उद्योग प्रस्तावित भएका छन्। समीक्षा वर्षमा ५४ अर्बबराबरको विदेशी लगानी आधारित २९५ उद्योग पनि प्रस्तावित छन्। यसले १६ हजार ९०६ थप रोजगारी सिर्जना गर्ने अपेक्षा विभागको छ। उद्योगमा वैदेशिक लगानी गर्नेमा चीन पहिलो नम्बरमा छ। दोस्रोमा भारत छ। नेपालमा साना, मझौला र ठूला गरी ६ लाख ३० हजार ४ सय ८४ उद्योग विभागमा दर्ता भएको महानिर्देशक रामचन्द्र तिवारीले जानकारी दिए। आठौं औद्योगिक दिवसका अवसरमा आयोजित कार्यक्रममा विभागका महानिर्देशक तिवारीले उद्योगको पोर्टफोलियो ३५ खर्ब ९३ अर्ब रुपैयाँ पुगेको जानकारी दिए। ४१ लाख ९२ हजारलाई उद्योगले रोजगारी दिइरहेका छन्। नेपालमा दर्ता भएका उद्योगमा सबैभन्दा बढी ५८२ प्रतिशत ऊर्जासम्बन्धी उद्योग छन्। दोस्रो नम्बरमा २२१ प्रतिशत उत्पादनमूलक उद्योग छन्। कुल गार्हस्थ्यमा उत्पादनमा औद्योगिक क्षेत्रको योगदान १४२९ प्रतिशत छ। वार्षिक वृद्धिदर १०१९ प्रतिशत छ। तर, चालू आर्थिक वर्षको पछिल्लो चार महिनामा औद्योगिक क्षेत्रको उत्पादन क्षमता करिब १० प्रतिशतले ह्रास आएको उक्त कार्यक्रममा बताइएको छ। ब्याजदरमा भएको वृद्धिलाई घटाउन र तरलता व्यवस्थापन गर्न नेपाल उद्योग परिसंघले सरकार समक्ष माग गरेको छ। नेपाल उद्योग वाणिज्य महासंघका अध्यक्ष शेखर गोल्छाले आयातबाट उठेको कर र रेमिट्यान्समा आधारित अर्थतन्त्र हुँदा यो अवस्था भोग्नु परेको बताए। उनले औद्योगिक विकासमा सरकार र निजी क्षेत्र लाग्नु पर्नेमा जोड दिए। सरकारका मुख्यसचिव शंकरदास बैरागीले उद्योगका समस्या समाधान गर्न सरकार र निजी क्षेत्र एकै ठाउँमा बस्नुपर्ने बताए ।"
विश्वकप फुटबलको नालीबेली,"खेलप्रेमी दर्शकका लागि कतारमा अर्थात् एसियाली माटोमा दोस्रो पटक विश्वकप फुटबल महाकुम्भ जारी छ। अन्तिम पटक ३२ टोलीले सहभागिता जनाउने यस विश्वकपको फाइनल कतारको राष्ट्रिय दिवस डिसेम्बर १८ को दिन हुनेछ। जहाँ ४८ टोलीले सहभागिता जनाउँदैछ। नेपाली श्रमिकहरूले बनाएका कतारका ५ सहरका ८ वटा रंगशालामध्ये एउटा रंगशालाको नामकरण ९७४ (कतारको अन्तर्राष्ट्रिय डायलिङ कोड एवं जहाजजन्य विश्व व्यापारको सम्मानार्थ) राखिएको छ। २२ औं संस्करणको यस विश्वकपमा सन् १९३४ विश्वकपमा इटालीजस्तै यस पटक कतारले आयोजक एवं नवप्र्रवेशी मुलुकको दर्जा पाएको छ। २०१४ विश्वकप विजेता इटाली यसपटक छनोट नै हुन सकेन भने कतिपय राष्ट्रहरू कोरोना महामारी, सुनामी र रुसयुक्रेन युद्धका कारण छनोट हुन पाएन। जबकि क्यानडा ३६ वर्षपछि र वेल्स ६४ वर्षपछि छनोट हुन सफल भयो। यसअघिका विश्वकपका नालीबेली यस प्रकार छ। सन् १९२४ र १९२८ को ओलम्पिकमा फुटबलको स्वर्णपदक जितेको तथा सन् १९३० मै स्वतन्त्रताको एक शताब्दी मनाइरहेको उरुग्वेलाई पहिलो विश्वकप फुटबल आयोजना गर्ने अवसर प्राप्त भयो। १३ टोलीले भाग लिएको यस विश्वकपमा फ्रान्सका लुसियन लरेन्टले पहिलो गोल गरे। कुल १८ खेलमा ७० गोल हुन सफल भयो। अर्जेन्टिनाका गुइलेर्मो स्टेबाइलले सर्वाधिक ८ गोल गरे पनि फाइनलमा अर्जेन्टिनालाई हराई फ्रान्सका मूर्तिकार एबल लफ्लरले बनाएको सुनको ट्रफी आयोजक आफैंले राख्यो। युरोपेली राष्ट्रको बाहुल्य भएको १९३४ विश्वकपमा प्रतिशोधका कारण साबिक विजेता उरुग्वेले भाग लिएन। जर्सीमा नम्बर राख्न थालिएको यो विश्वकपको पहिलो खेलदेखि नै नकआउटका आधारमा खेलाइएको थियो। विश्वकपको इतिहासमा इटाली र अमेरिकाबीचको उद्घाटन खेलमै इटालीका स्कियभियोले ह्याट्रिक गर्यो। तत्कालीन फिफा अध्यक्ष जुल्स रिमेटका लागि आफ्नै देशमा विश्वकपको आयोजना गर्न पाउनु प्रतिष्ठाको विषय थियो। युरोप र दक्षिण अमेरिकाबीच पालैपालो विश्वकप आयोजना गर्ने सहमति भयो। ब्राजिलका लियोनिदास सर्वाधिक गोलकर्ता भए पनि फाइनल खेलमा हंगेरीलाई हराई इटाली दोस्रोपटक विजेता बन्यो। सफलताले इटालियन कोच भिट्टोरियो पोज्जो दुईपटक विश्व विजेता टोलीका प्रशिक्षक बन्ने पहिलो र एकमात्र प्रशिक्षक बन्न सफल भयो। यसबीच सन् १९३६ को बर्लिन ओलम्पिकको फुटबलमा पनि इटालीलाई स्वर्ण पदक दिलाए। यसै विश्वकपमा तत्कालीन डच इस्ट इन्डिज अर्थात् हालको इन्डोनेसियाले प्रथमपटक एसिया महादेशको प्रतिनिधित्व गरेको थियो। विश्वयुद्ध समाप्तिको पाँच वर्षपछि आयोजित चौथो विश्वकपमा १३ राष्ट्र सम्मिलित थिए। कीर्तिमानी दर्शकको उपस्थितिमा फाइनल खेलमा आयोजक ब्राजिल विजेता बन्नेमा सबै ढुक्क थिए। कारण ब्राजिलले बराबरी मात्र गरे पनि पुग्थ्यो। मध्यान्तरसम्मको गोलरहित तथा खेलको ४६औं मिनेटमा फ्रायकाको गोलमा ब्राजिलले अग्रता लिएको थियो। तर पनि पछि उरुग्वेले दुई गोल गरेर दोस्रोपटक विश्वकप जित्यो। इङ्लिस रेफ्रीले खेल सकिएको घोषणा गरेलगत्तै ७ जनाको हृदयाघातबाट मृत्यु भयो। ब्राजिलले भने यो पराजयलाई शोकका रूपमा मनायो। समूह निर्धारण गरी खेलाउन थालिएको सन् १९५४ विश्वकपमा विभाजनपछि छुट्टै राष्ट्रका रूपमा सहभागी पश्चिम जर्मनीले फाइनलमा त्यसबेलाको उत्कृष्ट टोली हंगेरीलाई दुईका विरुद्ध तीन गोलले पराजित गरी विश्व विजेता बन्यो। यसरी १९५२ मा ओलम्पिक च्याम्पियन हंगेरीको ३१ खेलसम्मको अपराजित यात्रालाई पूर्णविराम पनि लगाइदियो। हंगेरीका सर्वोत्कृष्ट खेलाडी फेरेन्क पुस्कास घाइते भएर मैदानबाट बाहिरिनु परेकोले जर्मनीलाई यो सौभाग्य प्राप्त भयो। १५ दिनअगाडि मात्र यसै प्रतियोगिताको समूह चरणमा हंगेरीले पश्चिम जर्मनीलाई तीनका विरुद्ध आठ गोलले सजिलै पाखा लगाएको थियो। यस विश्वकपमा ब्राजिल र हंगेरीबीचको खेलमा भएको झगडा ब्याटल अफ बर्नको नामले चर्चित भयो। तटस्थ राष्ट्र स्विडेनमा आयोजित १९५८ विश्वकपको फाइनलमा आयोजक टोलीलाई हराउने ब्राजिलियन टोलीका पेले विश्वकप जित्ने कान्छो खेलाडी बने। दुइटै खुट्टा भाँचिइसकेको भए पनि स्थापन्न खेलाडीका रूपमा स्विडेन पुगेका फ्रान्सका जस्ट फोन्टेनले एकै प्रतियोगितामा (६ खेलमा) सर्वाधिक १३ गोल गरे। विश्वकपको इतिहासमा पहिलो पटक ब्राजिल र इङ्ल्यान्डबीचको खेलमा बराबरीमा टुंगियो। खेलप्रेमी दर्शकका लागि यतिबेला कतारमा अर्थात् एसियाली माटोमा दोस्रो पटक विश्वकप फुटबल महाकुम्भ भइरहेछ। अबदेखि साविक विजेता र आयोजक स्वतः छनोट हुने नियम लागू भएको १९६२ चिली विश्वकपको फाइनलमा ब्राजिल एक गोलले पछि पर्यो। यद्यपि अन्ततः चेकोस्लोभाकियालाई एकका विरुद्ध तीन गोलले हराई लगातार दोस्रोपटक विश्वकप जित्न सफल भयो। सेमी फाइनलमा घरेलु दर्शकको पूरापूर समर्थन भएर पनि चिलीले ब्राजिललाई रोक्न सकेन। इटाली र चिलीबीचको समूह चरणको खेल भने रणसंग्राममा परिणत भएका कारण सान्टियागो युद्धले परिचित भयो। यसअघि उरुग्वे र इटालीजस्तै आयोजक नै विजेता बनेको १९६६ इङ्ल्यान्ड विश्वकपमा नवप्रवेशीका रूपमा आएका उत्तर कोरिया र पोर्चुगलले तहल्का मच्चाए। पोर्चुगलले साबिक विजेता ब्राजिल हरायो भने समूह चरणको अन्तिम खेलमा उत्तर कोरियाले इटालीलाई पाखा लगायो। फाइनलमा दुईदुई गोलको बराबरीपछिको अतिरिक्त समयमा वेम्बली गोलले परिचित जियोफ हस्र्टको विवादास्पद गोलको मद्दतले पश्चिम जर्मनीलाई अग्रता लिएको थियो। पुनः एक गोल गरेर विवाद साम्य पारिदिनुको साथै विश्वकपको फाइनलमा ह्याट्रिक गर्ने एक मात्र खेलाडी बने उनी। हस्र्ट स्थापन्न खेलाडीका रूपमा मैदान छिरेका थिए। मेक्सिकोका गोलरक्षक एन्टोनिओ कार्बाजल लगातार पाँचवटा विश्वकप खेल्ने रिकर्ड राखे। यसपटकदेखि मस्कट राख्न थालियो भने यसपटकको नाम विल्ली थियो। आधिकारिक रूपमा रातो र पहेंलो कार्ड थालेको १९७० मेक्सिको विश्वकप तेस्रोपटक जितेर ब्राजिलले जुल्स रिमेट कप सदाको लागि आफ्नो बनाए। फाइनलमा इटालीलाई हराउने क्रममा पेलेले गरेको पहिलो हेड गोल विश्वकपमा ब्राजिलको सयौं गोल थियो। पछिल्लो चार विश्वकपमा कम्तीमा एक गोल गरी पेलेले विश्वकपमा १२ गोल गरे। मारियो जगालो खेलाडी र प्रशिक्षकका रूपम विश्वकप जित्ने पहिलो व्यक्ति बने। इटालीका शिल्पकार सिल्भियो गेजेनिकालाई ट्रफी बनाउन लगायो। आयोजक नै फेरि विश्वविजेता बनेको १९७४ विश्वकपमा छिमेकी भइकन राजनीतिक रूपमा पानी बाराबारको स्थिति रह्यो। जसमा रहेको पूर्वी जर्मनीले पश्चिम जर्मनीलाई एक शून्य गोलले स्तब्ध पार्यो। प्रतियोगिताभरि भोगेको एकमात्र यो पराजय पश्चिम जर्मनीका लागि फाइदाजनक नै भयो। यसैकारण पश्चिम जर्मनीले दोस्रो चरणमा नेदरल्यान्डस्, अर्जेन्टिना, ब्राजिलसँग भिड्नु परेन। चिलीका कार्लोस क्यासजेली रेड कार्ड पाउने पहिलो खेलाडी बने। लगातार आयोजकले घरमै ट्रफी राखेको १९७८ अर्जेन्टिना विश्वकपको फाइनलमा मध्यान्तरसम्ममा एक गोलले पछि परे पनि नेदरल्यान्डले विपक्षी पोस्टमा ३१ पटक आक्रमण गरे। १२ वर्षपछि अतिरिक्त समयसम्म लम्बिएको थियो। लगातार दोस्रो पटक फाइनल पुगेको डच टोली एकका विरुद्ध तीन गोलले हार्यो। यसै विश्वकपदेखि एडिडासले वितरण गर्न थालेको सुनौलो बल तथा जुत्ता दुवै अर्जेन्टिनाका मारियो केम्पसले जिते। सहभागी टोली २४ पुर्याइएको १९८२ स्पेन विश्वकपको समूह चरणमा बेल्जियमले साबिक विजेता अर्जेन्टिनालाई हराएर तहल्का मच्चायो। नवप्रवेशी टोली अल्जेरियाले पश्चिम जर्मनीलाई एकका विरुद्ध दुई गोलले हरायो। हंगेरीले एल साल्भाडोरलाई कीर्तिमानी एकका विरुद्ध दस गोलले पराजित गर्यो। फाइनलमा पश्चिम जर्मनीलाई एकका विरुद्ध तीन गोलले पराजित गरी इटाली तीन पटक विश्वकप जित्ने दोस्रो राष्ट्र बने। कोलम्बियाको कमजोर आर्थिक स्थितिका कारण विश्वकप आयोजना गर्न नसकेपछि मेक्सिकोले दोस्रो पटक विश्वकप आयोजना गर्ने भयो। प्रतियोगिताको साढे सात महिना अगाडि विनाशकारी भूकम्प गयो। तर पनि मेक्सिको अत्तालिएन। सन् १९८६ विश्वकपको क्वार्टरफाइनलमा भगवान्को हातबाट भएको गोलको संज्ञा दिइएको म्याराडोनाको गोलको मद्दतमा इङ्ल्यान्डलाई पाखा लगायो। अर्जेन्टिनाले फाइनलमा पश्चिम जर्मनीलाई हराई दोस्रो पटक च्याम्पियन बन्यो। पेलेपछि म्याराडोना विश्व फुटबलमा उदायो। सन् १९९० विश्वकपको उद्घाटन खेलमै साबिक विजेता अर्जेन्टिना क्यामरुनबाट पराजित भए पनि फेरि फाइनलमा पुग्न सफल भयो। अर्जेन्टिनाका सब्स्टिच्युट गोलकिपर सर्गेई गोएकोचिया नायक साबित भए। फाइनल खेलको ८५औं मिनेटमा पेनाल्टी गोलका कारण पश्चिम जर्मनीबाट पराजित भए। विश्वकपकै इतिहास निकै कम औसत गोल भयो। इटालीका मारियो जगालो जस्तै जर्मनीका फ्रेन्ज बेकनबाउर विश्वकप जित्ने खेलाडी एवं प्रशिक्षक बने। सन् १९९४ विश्वकपमा रसियाका ओलेग सालेन्कोले क्यामरुनविरुद्धको खेलमा एक्लैले पाँच गोल गरी कीर्तिमान राखे भने सोही खेलमा क्यामरुनका रोजर मिल्ला विश्वकपमा गोल गर्ने पाका खेलाडी बने। इटालीका रोबेर्टो बाजियो खलनायक साबित भए। पहिलो पटक विश्वविजेता बन्न सफल फ्रान्सले दोस्रो पटक विश्वकप आयोजना (१९९८ विश्वकप) गर्दा सहभागीको संख्या ३२ पुर्याइएको थियो। क्रोएसियाले १९६६ विश्वकपमा पोर्चुगलले जस्तै पहिलो प्रयासमै तेस्रो स्थान हासिल गर्न सफल भयो। अर्जेन्टिनाका ग्राबियल बाटिस्टुटाले लगातार दुई विश्वकपमा ह्याट्रिक गरे। यसअघि १९९० विश्वकपमा युगोस्लाभियाका लागि गोल गरेका क्रोएसियाका रोबर्ट प्रोसिनेकीले यसपटक जमैकाविरुद्ध गोल गरेर विश्वकपको इतिहासमा दुई छुट्टाछुट्टै देशका लागि गोल गर्ने पहिलो खेलाडी बने। एसियामा पहिलो पटक आयोजित २००२ कोरिया जापान विश्वकपमा नवप्रवेशी सेनेगलले पहिलो खेलमै साबिक विजेता फ्रान्सलाई हराएर सनसनी मच्चाए। ब्राजिल र जर्मनी समान सात पटक फाइनल खेलिरहेको भए पनि ब्राजिलले बाजी मार्यो। यसरी ब्राजिल जुनसुकै महादेशमा पनि विश्वकप जित्ने राष्ट्र बन्यो। टर्कीका हाकन सुकरले दक्षिण कोरियाविरुद्ध तेस्रो स्थानका लागि भएको खेलको ११औं सेकेन्डमा गोल गरी कीर्तिमान रचे। २००६ जर्मनी विश्वकपमा १९३४ विश्वकपपछि धेरै संख्यामा नवप्रवेशी टोलीले प्रवेश पाएको थियो। १९९४ विश्वकपमा जस्तै पेनाल्टी सुटआउटबाट विश्वविजेता बनेको २००६ विश्वकपको फाइनलमा इटालीले फ्रान्सलाई ११ को बराबरीपछि ५३ ले स्तब्ध पार्यो। फ्रान्सलाई फाइनलसम्म पुग्ने डोर्याउने क्रममा स्पेन अनि ब्राजिललाई हराउँदा महŒवपूर्ण भूमिका निभाएका जिनेदिन जिदानले फाइनलमा इटालीका मार्को माटेराजीलाई दिएको हेड बटकाका कारण भिलेन साबित भए। युरो २००८ च्याम्पियन पनि रहेका स्पेनका आन्द्रेज इनिएस्टाले ११६औं मिनेटमा गरेको गोलको मद्दतले पहिलो पटक अफ्रिकामा आयोजित २०१० विश्वकप स्पेनले पहिलोपटक जितेर विश्वकप जित्ने आठौं राष्ट्र बन्यो। सबैभन्दा कम गोल गरेर तथा अर्को महाद्वीपमा विश्वकप जित्ने पहिलो युरोपेली राष्ट्र पनि बन्यो। स्पेन आफ्नो पहिलो खेलमा स्विट्जरल्यान्डबाट पराजित भए पनि फाइनलसम्म पुग्यो। १९९४ विश्वकप विजेता ब्राजिलियन प्रशिक्षक कार्लोस अल्बर्टो परेराको घरेलु टोली दक्षिण अफ्रिकाले फ्रान्समाथि विजय हात पारे पनि दक्षिण अफ्रिका समूह चरणबाट बाहिरिने पहिलो आयोजक राष्ट्र बन्यो। १९३० देखिका सबै विजेता टोली छनोट हुन सफल यस विश्वकप २०१४ को फाइनलमा जर्मनीले अर्जेन्टिनालाई एक गोलले स्तब्ध पार्यो। हालसम्मकै धेरै गोल भएको (१७१ गोल अर्थात् प्रति खेल २६७ गोल) भएको कोलम्बियाका हामेस रोड्रिगेज उच्च गोलकर्ता र अर्जेन्टिनाका लियोनेल मेस्सी सर्वोत्कृष्ट खेलाडी भए। अफिसियल तवरमा पहिलोचोटी गोल लाइन प्रविधि र फ्रिकिकको लागि भ्यानिसिङ स्प्रे प्रचलनमा आयो। २०१३ को कन्फेडेरेसन कप विजेता तथा आयोजक ब्राजिलले सेमिफाइनलमा जर्मनीसँग एकका विरुद्ध सात गोलको शर्मनाक हार बेहोर्यो। जर्मनी अमेरिकी माटोमा विश्वकप जित्ने पहिलो युरोपेली राष्ट्र बन्यो। विश्वकप २०१८ को फाइनलमा फ्रान्सले क्रोएसियालाई दुईका विरुद्ध चार गोलले हराई दोस्रो चोटी उपाधि उचाल्यो। इङ्ल्यान्डका ह्यारी केन सर्वाधिक गोलकर्ता र क्रोएसियाका लुका मोड्रिच उत्कृष्ट खेलाडी बनेका थिए।"
कालीकोटका थरीथरी चुनावी रेकर्ड,"कालीकोट : कालीकोटबाट प्रतिनिधिसभा सदस्यमा माओवादी केन्द्रका महेन्द्रबहादुर शाहीले रेकर्ड ब्रेक गरेका छन्। २०४८ सालपछिका निर्वाचनमा एक पटक निर्वाचित सांसद फेरि दोहोरिएका थिएनन्। २०७० सालको दोस्रो संविधानसभा निर्वाचनमा विजयी शाहीले २०७४ र २०७९ साल गरी तीन वटा निर्वाचन जितेर रेकर्ड ब्रेक गरेका हुन्। उनले यस पटक २४ हजार ४ सय ७४ मत ल्याएर नेकपा एमालेका उम्मेदवार नगिन्द्र शाहीलाई पराजित गरे। नगिन्द्रले १६ हजार ४ सय १० मत प्राप्त गरे। जुम्लाबाट २०३२ मंसिर २६ गते तत्कालीन पञ्चायत सदस्य धर्मदत्त उपाध्यायले जिल्ला विभाजन भई कालीकोट छुट्टै जिल्ला बनेपछि पहिलो निर्वाचन जिते। त्यसपछि २०३७ र २०४२ सालको पञ्चायतकालीन निर्वाचन उनैले जिते। जिल्लाका सबैभन्दा बढी समय सांसद हुने नेता उनै थिए। २०४६ सालमा बहुदल आएपछि भएको निर्वाचनमा नेपाली कांग्रेसका संस्थापक नेता तिलकप्रसाद न्यौपानेले जिते। २०५१ सालको मध्यावधि निर्वाचनमा तिलकलाई पराजित गर्दै नेकपा एमालेका उम्मेदवार यज्ञराज न्यौपाने विजयी भए। उनी फेरि जिल्ला फर्किएनन्। २०५६ सालको निर्र्वाचनमा एमालेकै उम्मेदवार प्रेमबहादुर सिंह जिते। उनी पनि फेरि फर्किएनन्। २०६४ सालको पहिलो संविधानसभा निर्वाचनमा द्वन्द्वबाट आएको तत्कालीन नेकपा माआवादीबाट खड्गबहादुर विश्वकर्मा प्रकाण्ड विजयी भए। उनी २०६७ सालमा नेकपा माओवादी केन्द्रको विभाजनमा वैद्य समूहमा लागेर फेरि फर्किएनन्। २०७० सालको दोस्रो संविधानसभा निर्वाचनमा वैद्य समूहले निर्वाचनमा भाग नलिँदा माओवादी केन्द्रबाटै पूर्वलडाकु, जनमुक्ति सेनाका कमान्डर महेन्द्रबहादुर शाहीले चुनाव लडे। उनैले विजय पनि हासिल गरे। त्यसयता लगातार महेन्द्रबहादुर शाही संसद् चुनिँदै आएका छन्। नेपाली कांग्रेस कालीकोटले ३० वर्षपछि सांसद पाएको छ। नेपाली कांग्रेस कालीकोटका अग्रज नेता हिक्मतबहादुर विष्ट कालीकोट प्रदेश सभा (२) मा निर्वाचित भएका छन्। उनले नेकपा एमालेका वीरेन्द्रबहादुर बोगटीलाई ७ हजार ९ सय ४४ मतान्तरले पराजित गर्दै विजयी बनेका हुन्। उनी ३० वर्षपछि कांग्रेसबाट जित्ने पहिलो सांसद हुन्। २०४८ सालको आमनिर्वाचनमा नेपाली कांग्रेसका संस्थापक नेता तिलकप्रसाद न्यौपाने सांसद जिते। त्यो जित गुट, उपगुटका कारण कांग्रेसले २०५१ सालमा भएको मध्यावधि निर्वाचनमा टिकाउन सकेन। २०५१ सालको निर्वाचनमा पार्टीका तर्फबाट आधिकारिक उम्मेदवार फेरि तिलकप्रसाद न्यौपाने नै थिए। उनका विरुद्ध कांग्रेसकै विष्णुबहादुर शाही बागी उठे। जसको फाइदा उठाउँदै एमालेका यज्ञराज न्यौपाने विजयी भए। त्यसयता कुनै चुनावमा कांग्रेसले जितेन । २०७० सालमा कांग्रेसबाट युवा नेता भूपेन्द्रजंग शाहीले टिकट पाए। सिनियर नेतालाई टिकट नदिएको भनेर पार्टीभित्रकै असन्तुष्टि र गुटकै कारण उनलाई असहयोग गरी हराइयो। २०७४ सालको प्रतिनिधिसभा निर्वाचनमा कांग्रेसको जित्ने सम्भावना हुँदा वाम गठबन्धन भएर झिनो मतले उनै शाही पराजित भए। कांग्रेसबाट कोही पनि सांसद बनेनन्। झन्डै ३० वर्षदेखि गुमाउँदै आएको सांसद पद बल्ल २०७९ सालमा नेपाली कांग्रेस, माओवादीबीच भएको गठबन्धनका कारण कांग्रेसले प्राप्त गर्न सफल भयो। रोचक कुरा जिल्लामा प्रायः कोटकै सांसदहरू विजयी बन्दै आएका छन्। २०३२, २०३७ र २०४२ सालको निर्वाचनमा रास्कोटका धर्मदत्त उपाध्याय सांसद बने। तत्कालीन जिल्ला विकास समितिका सभापति कटकबहादुर शाहीका अनुसार २०४८ सालमा नेपाली कांग्रेसका नेता तिलकप्रसाद न्यौपाने सांसद बने। उनी राचुली धनाडाका थिए। उनलाई २०५१ सालको मध्यावधि निर्वाचनमा पराजित गर्दै रास्कोट फुकोटकै यज्ञराज न्यौपाने सांसद बने। फेरि सांसदमा कोटको विजय भयो। २०५६ सालको निर्वाचनमा फेरि डिल्लीकोटका नेकपा एमालेका प्रेमबहादुर सिंह विजयी बने। उनीसँग लडेका गेलाका नेपाली कांग्रेसका नेता नेत्रबहादुर शाही पराजित भए। त्यतिबेला पनि कोटकै विजय भयो। २०६४ सालमा तत्कालीन नेकपा माओवादीका नेता माल्कोटका खड्गबहादुर विश्वकर्मा विजयी भए। फेरि पनि कोटकै विजय भयो। २०७० सालको निर्वाचनमा नानीकोटकै महेन्द्रबहादुर विजयी बने। त्यसपछि लगातार महेन्द्रबहादुर २०७४ र २०७९ गरी तीन कार्यकाल विजयी बने। जसबाट कालीकोटमा कोटको विजयले निरन्तरता पाउँदै आएको छ।"
स्याउमा अब्बल मुस्ताङ,"जोमसोम : मुस्ताङमा यस वर्ष ६ हजार ६ सय मेट्रिकटन स्याउ उत्पादन भएको छ। पोहोरभन्दा १ हजार ३३ मेट्रिकटन (१८५६ प्रतिशत) बढी स्याउ फलेको कृषि ज्ञान मुस्ताङले जनाएको छ। ज्ञान केन्द्रले किसानको बगंैचामा पुगेर स्याउको उत्पादन, बजारलगायतको सर्वेक्षण गरेको थियो। केन्द्रले क्रप कटिङ विधि र जिल्लाका स्थानीय स्याउ किसानसँग सोधपुछ गरी तथ्यांक तयार गरेको कार्यालय प्रमुख प्रकाश बस्ताकोटीले जानकारी दिए। २०७९०८० मा जिल्लाको कुल ५ सय ८० हेक्टर जमिनमा लगाइएको स्याउ बोटमा उक्त परिमाणमा स्याउ उत्पादन भएको हो। पाँचवटै स्थानीय तहमा १ हजार ४ सय ७५ हेक्टर जमिनमा स्याउ खेती गरिएको छ। ५ सय ८० हेक्टर जमिनको उत्पादनशील स्याउ बगैंचाको क्रप कटिङ सर्वेक्षण गर्दा जिल्लामा प्रतिहेक्टर ११३७ मेट्रिकटन स्याउ उत्पादन हुने पाइएको प्रमुख बस्ताकोटीले बताए। यसैगरी जिल्लाको कुल स्याउ उत्पादन मध्ये यसवर्ष ४ सय ४० मेट्रिकटन उच्च घनत्व प्रविधिमा आधारित स्याउको उत्पादन भएको छ। मुस्ताङमा ३८ हेक्टर जमिनमा उच्च घनत्व प्रविधिमा आधारित स्याउ खेती गरिएको छ। जसमध्ये २२ हेक्टरका बगैंचाले उत्पादन दिइरहेका छन्। यो स्याउ प्रतिहेक्टरमा लगाइएको बोटमा करिब २० टनसम्म स्याउ उत्पादन हुने गरेको छ। नयाँ स्याउ बगंैचाका बोटबाट स्याउ उत्पादन सुरु हुन थालेको, किसानले बगैंचा व्यवस्थापनमा ध्यान दिन थालेको र स्याउका लागि अनुकूल मौसम भएकाले उत्पादनमा राम्रो भएको केन्द्रले जनाउको छ। सबैभन्दा बढी घरपझोङ गाउँपालिकामा स्याउ फल्ने गरेको छ। सबैभन्दा बढी क्षेत्रफलमा स्याउ खेती विस्तार भएको स्थानीय तह वारागुङ मुक्ति क्षेत्र गाउँपालिकाको हो। कम क्षेत्रफलमा स्याउ विस्तार भएको पालिका लोमान्थाङ हो। केही वर्षयता मुस्ताङका किसान धमाधम परम्परागत जातका स्याउ छाडेर उच्च घनत्व प्रविधिमा आधारित स्याउ लगाइरहेका छन्। संघ तथा प्रदेश सरकारले अनुदानमा सहुलियत दरमा बिरुवा वितरण गरेका थिए। स्याउ जोन कार्यक्रमअन्तर्गत १ सय २५ वटा सहकारीसमूहनिजी फर्मका कार्यक्रम सञ्चालित छन्। केन्द्रले स्याउ विशेष कार्यक्रमका साथै स्याउ ब्लक कार्यक्रम सञ्चालन गर्दै आइरहेको छ। मुस्ताङमा फलेकामध्ये ७० प्रतिशत स्याउ बाहिर निर्यात हुने गरेको छ भने बाँकी जिल्लामै खपत हुने गर्छ। बर्सेनि व्यापारीहरू स्याउ नपाक्दै खरिदका लागि आउने गर्छन्। भदौ महिनामा बैनापट्ट गरेर गएका व्यापारी असोज लागेपछि स्याउ टिप्न आउँछन्। जिल्लाका खुद्रा व्यापारीलाई पनि फुटकर रूपले स्याउ बिक्री गरिन्छ। घुम्न आएका पर्यटकले यहाँबाट कोसेलीका रूपमा लैजान स्याउ खरिद गर्ने गरेको स्थानीय खुद्रा व्यापारी कल्पना नेपालीले बताइन्। उनले मुस्ताङ आएका पर्यटकलाई प्रतिकेजी १ सय ३० रुपैयाँमा बिक्री गर्ने गरेको बताइन्।"
सुनसरी २ मा एमालेका भीम आचार्य विजयी,काठमाडौं : सुनसरी क्षेत्र नं २ बाट नेकपा एमालेका भीम आचार्य विजयी भएका छन्। उनले कांग्रेसका सीताराम मेहतालाई पराजित गरेका हुन्। आचार्यले ३२ हजार ८ मत ल्याएर विजयी भएका हुन्। प्रतिस्पर्धी मेहताले भने २६ हजार ५८ मत ल्याए।
गृहमन्त्रीलाई हराउने राप्रपाका उम्मेदवार,"काठमाडौंः प्रतिनिधि सभा निर्वाचनमा राष्ट्रिय प्रजातन्त्र पार्टीका उम्मेदवारले बहालवाला गृह मन्त्रीदेखि पूर्वगृह मन्त्रीलाई पराजित गराएका छन् । प्रत्यक्षमा एक बहालवाला, दुई पूर्व र एक पूर्वगृहराज्यमन्त्री पराजित भएका छन् । राप्रपाका उम्मेदवारले बहालवाला गृह मन्त्री बालकृष्ण खाण, पूर्वगृह मन्त्री कमल थापा, कृष्णप्रसाद सिटौला र पूर्वगृह राज्य मन्त्री देवेन्द्रराज कँडेललाई पराजित गराएका हुन् । बोहोराले बहालवाला गृह मन्त्री बालकृष्ण खाणलाई पराजित गर्दै विजयी भए । नेपाली कांग्रेसका नेता कृष्णप्रसाद सिटौला झापा४ मा राप्रपा अध्यक्ष राजेन्द्र लिङ्देनसँग पराजित भए । सिटौला लिङ्देनसँग दोस्रो पटक पराजित भएका हुन् । लिङ्देनले २०७४ र २०७९ गरी सिटौलालाई पराजित गरेका हुन् । यस्तै राप्रपा नेपालका अध्यक्ष एवं पूर्वगृहमन्त्री कमल थापा राप्रपाका उम्मेदवार दीपकबहादुर सिंहसँग पराजित भए । थापाले एमालेको साथ पाएका थिए । थापा पूर्वराजा ज्ञानेन्द्र शाहको प्रत्यक्ष शासनमा गृहमन्त्री भएका थिए । राप्रपाका अर्का उम्मेदवार ध्रुवबहादुर प्रधानले पूर्वगृह राज्यमन्त्री देवेन्द्रराज कडेललाई पराजित गरेका थिए । प्रधान नेपाल प्रहरीका पूर्वप्रमुख पनि हुन्।"
इलाम२ मा एमालेका सुवास नेम्वाङ निर्वाचित,इलाम: इलाम २ बाट नेकपा एमालेका सुवासचन्द्र नेम्वाङ निर्वाचित भएका छन् ।
समानुपातिकतर्फ ७६ लाख मत गनियो,"काठमाडौं : निर्वाचन आयोगले समानुपातिकतर्फ हालसम्म कूल ७६ लाख १२ हजार छ सय ९८ मतगणना गरेको छ। आयोगले साँझ ५ बजेर ४० मिनेटसम्म उपलब्ध गराएको विवरणअनुसार कूल ४७ राजनीतिक दलले प्राप्त गरेको मत गणना गरेको हो। दोस्रोमा रहेको नेपाली कांग्रेसले २० लाख १६ हजार छ सय २५ मत प्राप्त गरेको छ। तेस्रोमा रहेको नेकपा (माओवादी केन्द्र) ले आठ लाख ९१ हजार आठ सय आठ मत प्राप्त गर्दा राष्ट्रिय स्वतन्त्र पार्टीले आठ लाख ५४ हजार आठ सय ७१ मत प्राप्त गरेको छ। राष्ट्रिय प्रजातन्त्र पार्टीले चार लाख ५८ हजार चार सय ५९ मत, जनता समाजवादी पार्टीले दुई लाख ४८ हजार नौ सय ६८ मत, नेकपा (एकीकृत समाजवादी) ले एक लाख ९३ हजार नौ सय ६४ मत, जनमत पार्टीले एक लाख ७८ हजार दुई सय ३२ मत, नागरिक उन्मुक्ति पार्टीले एक लाख ७५ हजार आठ सय ५९ मत, लोकतान्त्रिक समाजवादी पार्टीले एक लाख चार हजार तीन सय ४९ मत, नेपाल मजदुर किसान पार्टीले ६८ हजार तीन सय आठ मत प्राप्त गरेका छन्। अन्तिम स्थानमा रहेको नेश्नलिष्ट पिपल्स पार्टीले एक हजार एक सय ५९ मत प्राप्त गरेका छन्। यही मङ्सिर चार गते सम्पन्न प्रतिनिधिसभाको निर्वाचनमा कूल ६१ प्रतिशत मतदान भएको थियो। सो निर्वाचनमा एक करोड ७९ लाख ८८ हजार पाँच सय ७० मतदातालाई मताधिकार थियो। निर्वाचनमा प्रतिनिधिसभातर्फ पहिलो हुने निर्वाचित हुने निर्वाचन प्रणालीका लागि दुई हजार चार सय १२ उम्मेदवार चुनावी प्रतिस्पर्धामा थिए। यसैगरी प्रतिनिधिसभाको समानुपातिक निर्वाचन प्रणालीतर्फ दुई हजार एक सय ९९ उम्मेदवारको नाम अन्तिम बन्दसूचीमा कायम गरिएको छ।"
मतदान अधिकृतको हस्ताक्षर नभएको मतपत्र भेटिएपछि इलाम२ को मतगणना स्थगित,इलाम: इलामको क्षेत्र नम्बर २ को प्रतिनिधि सभा सदस्यतर्फको मत गणना स्थगित भएको छ । मतगणना अन्तिम समय पुगेका बेला मतदान अधिकृतको सही नभएको मतपत्र भेटिएको भन्दै मतगणना स्थगित भएको हो । मत गणनका क्रममा ७० वटा मतपत्र हराएको र ४० वटामा मतदान अधिकृतको सही नभएको भेटिएपछि गणना स्थगित भएको हो । अब इलाम २ मा १ हजार ९९२ मत गन्न बाँकी छ । मतगणनाका क्रममा मतदान अधिकृतको हस्ताक्षर नभएका मतपत्र भेटिएपछि नेपाली कांग्रेसका उम्मेदवार डम्बर खड्कातर्फका प्रतिनिधिले गणना स्थगित गराएका छन् । पछिल्लो गणना अनुसार नेकपा एमालेका उम्मेदवार सुवास नेम्वाङले १३० मतले अग्रता लिएका छन् । बाँकी रहेको इनपा१ साँखेजुङको मत गणना हुँदै गर्दा यो विवाद आएको हो । मत गणना स्थगित भएपछि मत गणनास्थल गौतमबुद्ध सभागृह (सीटी हल)को सुरक्षा व्यवस्था कडा पारिएको छ। दुवै उम्मेदवारका समर्थकले अहिले मतगणनास्थल बाहिर नाराबाजी गरिरहेका छन् ।
सुनसरी४ मतगणना स्थगित,धरान : सुनसरी क्षेत्र नम्बर ४ को मतगणना स्थगित भएको छ। मतगणनामा घटिएका कर्मचारीले कांग्रेसको मत एमालेको पक्षमा गणना गरेको भन्दै कांग्रेसले विरोध जनाएपछि मतगणना स्थगित भएको हो। मतगणना भैरहेको अवस्थामा सरकारका सञ्चारमन्त्री तथा कांग्रेस केन्द्रीय सदस्य ज्ञानेन्द्र कार्की र एमालेका केन्द्रीय सदस्य जगदिश कुसियत बीच कडा प्रतिस्पर्धा भइरहेको थियो। निर्वाचन आयोगका कर्मचारीले कांग्रेसको मत एमालेको उम्मेदवारकोमा गणना गरेपछि समस्या उत्पन्न भएको कांग्रेस सुनसरी क्षेत्र नम्बर ४ निर्वाचन परिचालन समितिका संयोजक रेवती दुलालले बताए। उनले मतगणनामा सहभागी कर्मचारीलाई परिवर्तन गरी निष्पक्ष कर्मचारी नखटाएसम्म मतगणना कांग्रेसले सहभागिता नजनाउने बताए। मतगणनामा कांग्रेसले आपत्ति जनाएपछि सर्वदलीय बैठक बसे पनि सहमति नभएपछि आइतबार ८ बजेसम्म मतगणना स्थगित गरिएको सुनसरीका प्रमुख जिल्ला अधिकारी इन्द्रदेव यादवले बताए। मतगणना स्थगित भएपछि स्थलमा केहिबेर तनाव उत्पन्न भएको थियो। जिल्ला प्रहरी कार्यालयका डीएसपी राजकुमार राईको नेतृत्वमा खटिएको प्रहरीले तनाव उत्पन्न गराउने टोलीलाई नियन्त्रणमा लिएका कारण केही अप्रिय घटना हुन पाएन। सुनसरीमा गणना भएको ६१ हजार ५२४ मतमा कांग्रेसका ज्ञानेन्द्र कार्कीले २३ हजार ४३९ मत र एमालेका जगदीश कुसियतले २३ हजार ३४१ मत प्राप्त गरेका छन्।
"सर्लाही २ मा राजेन्द्र महतो पराजित, महिन्द्र राय यादव दुई हजार बढी मतान्तरले विजयी",मलङ्वा : सर्लाही क्षेत्र न २ मा नेपाल समाजवादी पार्टीका अध्यक्ष महिन्द्र राय यादव विजयी भएका छन्। उनले लोकतान्त्रिक समाजवादी पार्टीका वरिष्ठ नेता राजेन्द्र महतोलाई २ हजार ११ मतले पराजित गरेका हुन्। यादवले २३ हजार ५२९ मत ल्याएका छन् भने महतोले २१ हजार ५१८ मत ल्याएका छन्। यादव यस क्षेत्रका निवर्तमान प्रतिनिधिसभा सदस्य हुन् भने राजेन्द्र महतो धनुषा ३ बाट यसअघि चुनाव जितेका थिए।
प्रचण्ड र भारतीय राजदूत श्रीवास्तवबीच भेटवार्ता,"काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्ड' र नेपालस्थित भारतीय राजदूत नविन श्रीवास्तवबीच भेटवार्ता भएको छ। शनिबार प्रचण्ड निवास खुमलटारमा दुईबीच छलफल भएको हो। 'भारतीय राजदूत नविन श्रीवास्तव खुमलटारमै पुगेर अध्यक्षज्युसँग भेटवार्ता गर्नुभएको हो,' प्रचण्ड निकट नेताले अन्नपूर्णसँग भने। प्रचण्ड र श्रीवास्तवबीच समसमायिक विषयमा पनि छलफल भएको थियो। प्रचण्ड र भारतीय राजदूत श्रीवास्तवको भेटलाई अर्थपूर्ण रूपमा हेरिएको छ। राजदूत श्रीवास्तवले यसअघि शुक्रबार प्रधानमन्त्री शेरबहादुर देउवासँग भेटवार्ता गरेका थिए।"
"समानुपातिक मतगणनामा ओलीको आशंका, चनाखो रहन कार्यकर्तालाई निर्देशन","काठमाडौं : नेकपा एमाले अध्यक्ष केपी शर्मा ओलीले समानुपातिक मतगणनामा चनाखो रहन कार्यकर्ताहरूलाई निर्देशन दिएका छन्। केही पार्टीको मत अस्वभाविक वृद्धि भइरहेको भन्दै उनले चनाखो रहन निर्देशन दिएका हुन्। उनले एउटा पार्टीको मत थ्रेसहोल्ड कटाउन गठबन्धनमा रहेको पार्टीमा जोड्ने काम हुनसक्ने भन्दै मत परिणामको मुचुल्का पठाउन आह्वानसमेत गरेका छन्। 'समानुपातिक मतगणना भइरहेको छ। सुरु देखिको मतगणनालाई नियाल्दा पछिल्लो समयमा केही पार्टीको मत वृद्धि अस्वाभाविक देखिन्छ। एउटा पार्टीलाई आएको केही मत ३ प्रतिशत नकट्ने गठबन्धनमा रहेको अर्को पार्टीमा जोड्नेजस्ता गलत कार्य पनि हुनसक्छ। जिल्ला जिल्लामा मतगणनामा रहनुभएका साथीहरू चनाखो रहनुहोस्। मतगणनामा प्रतिनिधि रहनुभएका साथीहरूलाई म त्यहाँको मत परिणामको मुचुल्काको प्रति मेरो फेसबुकको म्यासेज बक्समा पठाउनु हुन अनुरोध गर्दछु,' उनले समाजिक सञ्जालमा लेखेका छन्।"
"समानुपातिकतर्फ ६ प्रदेशमा एमाले, एक कांग्रेस अगाडि","काठमाडौं : प्रदेशसभा समानुपातिकतर्फ नेकपा (एमाले) छ प्रदेशमा पहिलो भएको छ। प्रदेशसभा सदस्य समानुपातिकमा निर्वाचन आयोगले आज साँझ ८ बजेसम्म अद्यावधिक गरेको मतपरिणामअनुसार प्रदेश नं १ मा (एमाले) ले तीन लाख ४६ हजार दुई सय ४४ मत प्राप्त गरेको छ। त्यसैगरी कांग्रेसले तीन लाख छ सय ४९ र नेकपा (माओवादी केन्द्र) ले एक लाख एक हजार तीन सय ७२ मत पाएको छ। यस प्रदेशमा जनता समाजवादी पार्टी, नेपाल, नेकपा (एकीकृत समाजवादी) र जनमत पार्टी, सङ्घीय लोकतान्त्रिक राष्ट्रिय मञ्चलगायत पार्टीले एक लाख पुयाउन सकेका छैनन्। मधेस प्रदेशमा भने कांग्रेस समानुपातिकमा एक लाख ८० हजार आठ सय १६ मत पाएको छ भने (एमाले) ले एक लाख ५४ हजार सात सय ९२ हजार मत प्राप्त गरी दोस्रो स्थान रहेको छ। जसपा नेपालले एक लाख २६ हजार तीन सय ८६ र जनमत पार्टीले एक लाख दुई हजार आठ सय ४४ मत प्राप्त गरेको छ। माओवादी केन्द्रले ७० हजार पाँच सय ६२ मत प्राप्त गरी पाँचौँ स्थानमा छ। बागमती प्रदेशमा एमालेले तीन लाख ८४ हजार चार सय ८३ मत ल्याएको छ। कांग्रेसले तीन लाख ३६ हजार ८४, राष्ट्रिय प्रजातन्त्र पार्टीले दुई लाख एक हजार तीन सय ९३, माओवादी केन्द्रले एक लाख ८७ हजार एक र नेपाल मजदुर किसान पार्टीले ६१ हजार ५६६ मत पाएको छ। गण्डकी प्रदेशमा एमालेले तीन लाख ११ हजार तीन सय ८९, कांग्रेसले दुई लाख ८८ हजार तीन सय ७३, माओवादी केन्द्रले एक लाख १२ हजार दुई सय २१ र राप्रपाले ५४ हजार सात सय ३६ मत पाएको छ। लुम्बिनी प्रदेशमा एमालेले तीन लाख ९३ हजार नौ सय, कांग्रेसले तीन लाख ६२ हजार, ३२, माओवादी केन्द्रले एक लाख ३९ हजार चार सय ७४ र राप्रपाले ९७ हजार सात सय एक मत पाएको छ। त्यसैगरी कर्णाली प्रदेशमा एमालेले एक लाख ४६ हजार आठ सय २०, कांग्रेसले एक लाख ३० हजार ६६, माओवादी केन्द्रले एक लाख १७ हजार ६२ र एकीकृत समाजवादीले २९ हजार ५१ मत प्राप्त गरेको छ। सुदूरपश्चिम प्रदेशमा एमालेले दुई लाख १० हजार ५६, कांग्रेसले एक लाख ९७ हजार नौ सय १०, माओवादी केन्द्र ले ९२ हजार सात सय ९५ मत प्राप्त गरी तेस्रो स्थानमा रहेको छ।"
१२५ क्षेत्रको मतपरिणाम सार्वजनिक,"काठमाडौं : यही मंसिर ४ गते सम्पन्न प्रतिनिधिसभा तथा प्रदेशसभा सदस्य निर्वाचनअन्तर्गत हालसम्म एक सय २५ क्षेत्रको मतपरिणाम आइसकेको छ। निर्वाचन आयोगको सूचना प्रणालीमा प्रविष्ट भएको विवरणानुसार प्रतिनिधिसभातर्फ पहिलो हुने निर्वाचित हुने प्रणालीतर्फ ती क्षेत्रको मतपरिणाम सार्वजनिक भइसकेको छ भने चार क्षेत्रबाहेक अन्य क्षेत्रमा मतगणना भइरहेको छ। समानुपातिक प्रणालीको मतगणना पनि एकैसाथ भइरहेको छ। दोलखा, स्याङ्जा२ र बाजुरामा मतगणना सुरु हुन बाँकी रहेको छ। दोलखा र स्याङ्जामा सत्तापक्ष र प्रतिपक्षबीच विवादका कारण मतपेटिका सङ्कलन भइसके पनि गणना सुरु हुन सकेको छैन। त्यहाँका विवाद भएका मतदानस्थलमा पुनः मतदान गराउने या मतगणना सुरु गर्ने भन्ने विषयमा आयोगले निर्णय गर्न बाँकी रहेको छ। बाजुराको बूढीनन्दा नगरपालिका५ स्थित नन्देश्वरी मावि, पिपलचौर मतदान केन्द्रमा आज मतदान सम्पन्न भएको छ।"
महोत्तरीमा मतपेटिकाभित्र मतदाताको पत्र : नेताहरूले देश लुटेर खाइसके,बर्दिबास : महोत्तरी क्षेत्र नम्बर १ मा मतगणना गर्ने क्रममा मतदाताको फेरी अर्को पत्र फेला परेको छ। भँगहा नगरपालिका३ को मतपेटिकामा भेटिएको उक्त पत्रमा ती मतदाताले नेताहरूले नेपाल देश लुटेर खाइसकेको टिप्पणी गरेका छन्। नेताहरूले जनतालाई ठुलो धोका दिएर स्वीजरल्याण्डको बैंकमा पैसा जम्मा गरेको पनि ती मतदाता आरोप लगाएका छन्। नेपालको नेताले किसानका बारेमा केही विकास नगरेको पत्रमा उल्लेख गरेका छन्। यसअघि पनि मतपेटिकाभित्र पत्र भेटिएको थियो। उक्त पत्रमा मतदाताले शैक्षिक योग्यता र उमेरको हद लागू गर्नुपर्ने माग राखेका थिए। त्यस क्षेत्रमा उम्मेदवारी दिने सबै नेताहरू भ्रष्ट भएको हुनाले आफूले मत दिन नसकेको उनले पत्रमा उल्लेख गरेका थिए। सानो अर्धकट्टीमा लेखिएको उक्त पत्रमा जनता मत खसाल्न बाध्य भएको हुनाले मत हालेको समेत उनले उल्लेख गरेका थिए।
'निर्वाचन जनताको राजनीतिक चेतनास्तर नाप्ने ब्यारोमिटर हो',"भक्तपुर : भक्तपुर नगरपालिकाका प्रमुख एवं नेपाल मजदुर किसान पार्टीका केन्द्रीय सदस्य सुनील प्रजापतिले निर्वाचन जनताको राजनीतिक चेतनास्तर नाप्ने ब्यारोमिटर भएको बताएका छन्। भक्तपुर नगरपालिका६ चोछेँस्थित छुमा गणेश बचत तथा ऋण सहकारी संस्थाको १५ औं वार्षिक साधारणसभाको शनिबार उद्घाटन गर्दै उनले उक्त कुरा बताएका हुन्। उनले जनताले देशभक्त र देशद्रोही पार्टी चिन्ने समय पनि निर्वाचनमै भएकोले स्वविवेक प्रयोग गरी निर्वाचनमा जनताले भाग लिनुपर्ने धारणा राख्नुपर्ने जानकारी गराए। कार्यक्रममा प्रमुख प्रजापतिले नयाँ पुस्तालाई राजनीतिक रूपमा सचेत र संगठित बनाउन सके मुलुकको विकासमा टेवा पुग्ने बताए। भक्तपुर नपा भ्रष्टाचारशून्य नगरपालिका भएकै कारण जनताको यसप्रति अपनत्व कायम रहेको बताउँदै उनले समाज राम्रो बनाउन त्यहाँका नागरिकहरू सभ्य र असल हुनुपर्ने बताए। भक्तपुर६ का वडाध्यक्ष हरिराम सुवालले देशको सार्वभौमिकता रक्षाको निम्ति नेमकिपाले खेलेको भूमिका उल्लेखनीय रहेको बताए। 'भक्तपुरमा नेमकिपाको जीत भनेकै यहाँका जनताको जीत हो', उनले भने। अर्का अतिथि भक्तपुर६ का वडा सदस्य गोविन्द दुवालले सहकारी संस्थाका सञ्चालकहरू इमानदार भए सदस्यहरूले त्यस संस्थाबाट लाभ पाउन सकिने बताउँदै राजनीति गर्नेहरू इमानदार नभए जनताले दुःख पाउने बताए। संस्थाका अध्यक्ष सिद्धिराम अवालले सञ्चालक समितिको दृढ विश्वास र कार्यकुशलताले गर्दा सदस्यहरूको मागबमोजिम आवश्यक तालिमहरू सञ्चालन गर्न सफल भएको बताए।"
हामी जनतासामु गरेका बाचा भुल्दैनौँ : महेन्द्रबहादुर शाही,"कालिकोट : कालिकोटबाट प्रतिनिधिसभा सदस्यमा विजयी भएका महेन्द्रबहादुर शाहीले जनताका सामु गरेका वाचा नभुल्ने प्रतिबद्धता जनाएका छन्। संयुक्त बाम लोकतान्त्रिक गठबन्धनले आयोजना गरेको निर्वाचित सांसदलाई बधाई तथा मतदाताहरूलाई धन्यवाद दिने कार्यक्रममा शाहीले यस्तो बताएका हुन्। उनले भने, जिल्लाको समग्र विकास र समृद्धिका लागि जनताले देखेको सपना म पूरा गर्छु। गठबन्धनबाट विजयी तीनै जना सांसदले पूरा गर्नेछौँ। जिल्लामा निर्वाचनमा भाग लिएका अन्य राजनीतिक दलहरूले जनताका समु गरेका प्रतिबद्धता पूरा गर्ने जिम्मा पनि हामीलाई नै दिनुस्।' प्रदेशसभा 'ख' बाट विजयी सांसद हिक्मतबहादुर बिष्टले जनताको समृद्धिको सपना आफूहरूको जिम्मामा आएको बताए। प्रदेशसभा 'क' बाट विजयी सांसद दुर्गबहादुर रावतले विगतमा आफूहरूले अगाडि बढाएका तर अधुरा रहेका जनताका सवालहरू यस पटक पूरा गर्ने प्रतिबद्धता जनाए।"
गृहमन्त्री खाणले दिए बोहोरालाई बधाइ,रुपन्देही : गृहमन्त्री बालकृष्ण खाणले रुपन्देही क्षेत्र नं ३ बाट निर्वाचित हुने राप्रपा नेता दीपक बोहोरालाई बधाइ दिएका छन्। गृहमन्त्री खाणले बोहोरालाई टेलिफोनमार्फत् बधाइ दिएका हुन्। उनले बोहोरालाई सफल कार्यकालको शुभकामना दिए। बोहोराले खाणलाई दुई हजार ६८१ मतान्तरले पराजित गरेका थिए। बोहोराले ३६ हजार ७१७ मत प्राप्त गरेका थिए भने खाणले ३४ हजार ३६ मत प्राप्त गरे।
बागमती प्रदेशसभामा कांग्रेस ठूलो दल बन्दै,"हेटौंडा : बागमती प्रदेशसभामा नेपाली कांग्रेस सबैभन्दा ठूलो दल बन्ने भएको छ। हालसम्म प्रत्यक्षतर्फको ४५ सिटको नतिजा सार्वजनिक हुँदा कांग्रेसले १८ सिट जितेको छ। बागमती प्रदेशमा प्रत्यक्षतर्फ कूल ६६ सिट रहेको छ। अब २१ सिटको नतिजा आउँन बाँकी हुँदा एमालेभन्दा कांग्रेसले ९ सिट बढी जितेको छ। हालसम्म नेकपा एमालेले ९, नेकपा माओवादी केन्द्रले ७, राष्ट्रिय प्रजातन्त्र पार्टी राप्रपाले ५, नेकपा एकीकृत समाजवादीले ४ सिट जितेको छ। त्यस्तै नेपाल मजदुर किसान पार्टीले १ र हाम्रो नेपाली पार्टीले १ सिट जितेको प्रदेश निर्वाचन कार्यालयले जनाएको छ। मतगणना भइरहेका ६ स्थानमा कांग्रेसले फराकिलो अग्रता लिएको छ। त्यस्तै ४ स्थानमा एमाले ६ स्थानमा माओवादी केन्द्र, २ स्थानमा राप्रपा र १ स्थानमा एकीकृत समाजवादीको अग्रता रहेको छ। समानुपातिकतर्फ भने एमालेले हालसम्म सबैभन्दा बढी मत पाएको प्रदेश निर्वाचन कार्यालयले जनाएको छ। यसअघि बागमती प्रदेशसभामा एमाले विभाजनपश्चात पनि सबैभन्दा ठूलो दल थियो।"
बर्दिबासमा स्थगित भएको दुई घण्टापछि मतगणना सुरु,बर्दिबास : करिब दुई घण्टासम्म रोकिएको मतगणना केही समय अगाडिदेखि सुरु भएको छ। मतगणनास्थलमा बसेको सर्वदलीय बैठकले समस्या समाधान गर्ने सहमति जनाएपछि दिउँसो ३ बजेबाट मतगणना सुरु भएको हो। जनमत पार्टी कार्यकर्ताले आफ्नो पार्टीको समानुपातिक भोट अन्य पार्टीमा जोडिदिएको आरोप लगाउँदै गणनामा अवरोध जनाएपछि मतगणना स्थगित गरिएको थियो। पार्टीका केन्द्रीय सदस्य वीरेन्द्र महतोका अनुसार गणना गर्दा र मुचुल्का उठाउँदा आफ्नो पार्टीको भोट तलमाथि बनाएको आरोप लगाएका छन्। निर्वाचन अधिकृत गुणराज श्रेष्ठले मुचुल्का उठाउँदा गरिएको समयमा त्रुटि भएको तर डेटा अपडेट गर्दा त्यो त्रुटि नहुने हुँदा मत अन्यत्र जाने कुरा असम्भव भएको बताएका छन्। अन्य पार्टीमा मत गएको दाबी गर्दै आफ्नो मत संरक्षण गर्नुपर्ने माग गर्दै केहीबेर जनमतका कार्यकर्ताले नाराबाजी समेत गरेका थिए।
समानुपातिकमा माओवादी केन्द्रले राष्ट्रिय स्वतन्त्र पार्टीलाई उछिन्यो,"काठमाडौं : प्रतिनिधि सभा समानुपातिकतर्फ नेकपा माओवादी केन्द्रले राष्ट्रिय स्वतन्त्र पार्टीलाई उछिनेको छ। पछिल्लो मत परिणामअनुसार समानुपातिकमा नेकपा एमाले पहिलो स्थानमा छ। एमालेले १८ लाख ९६ हजार ७३१ मत ल्याउँदा नेपाली कांग्रेसले १८ लाख २९ हजार ७९१ मत ल्याएको छ। यस्तै माओवादी केन्द्रले ८ लाख १ हजार ५२४ मत ल्याएर तेस्रो स्थान बनाएको छ। यस अगाडि तेस्रो स्थानमा रहेको राष्ट्रिय स्वतन्त्र पार्टीलाई माओवादी केन्द्रले पछाडि पारेको हो। राष्ट्रिय स्वतन्त्र पार्टीले समानुपातिकमा ७ लाख ९९ हजार ३२० मत ल्याएको छ। यसैगरी राष्ट्रिय प्रजातन्त्र पार्टीले ४ लाख १० हजार ६८० मत ल्याएको छ। नेकपा एकीकृत समाजवादीले समानुपातीकमा एक लाख ७२ हजार ४७७ मत, जनता समाजवादी पार्टीले २ लाख १९ हजार १७ मत ल्याएको छ। देशभर मतगणना जारी रहेको छ।"
इलाम २ मा नेम्वाङसँग मतान्तर घटाउँदै डम्बर खड्का,"काठमाडौं : इलाम क्षेत्र नम्बर २ मा नेकपा एमालेका उम्मेदवार सुवास नेम्वाङ ३९० मतान्तरले अग्रता लिएका छन् । पछिल्लो मत परिणाम अनुसार नेम्वाङले २७ हजार २५६ मत प्राप्त गरेका छन् । त्यस्तै नेपाली कांग्रेसका उम्मेदवार डम्बर खड्काले २६ हजार ८६६मत ल्याएका छन्। राष्ट्रिय स्वतन्त्र पार्टीका प्रकाश सापकोटाले १२ सय ६३ मत प्राप्त गरेका छन्। अब इलाम नगरपालिकाको वडा नम्बर १, २, ३ र ४ को मतगणना हुन बाँकी रहेको छ।"
बुढीनन्दा नगरपालिका ५ मा पुन: मतदान जारी,बाजुरा : बुढीनन्दा नगरपालिका ५ नन्देश्वरी माविमा उच्च सुरक्षाकाबीच शनिबार बिहान ७ बजेबाट पुन मतदान सुरु भएको छ । मंसिर ४ गते को निर्वाचनमा नेपाली कांग्रेस र नेकपा एमालेका कार्यकर्ताबीच दोहोरो झडप भएपछि मतदान स्थगित गरिएको थियो । मंसिर ७ गते स्थगित गरिएको निर्वाचन निर्वाचन आयोगले पुन: मंसिर १० गते गर्ने भनेर सुचना जारी गरेको थियो। बिहान सात बजेबाट सुरु भएको मतदान केन्द्रमा मतदाताको उल्लेखनीय उपस्थिति रहेको सहयाक प्रहरी निरीक्षक ईश्वर नायकले बताए । मतदान केन्द्रमा सुरक्षा ब्यवस्था कडा परिएको छ । नेपाल प्रहरी शसस्त्र प्रहरी नेपाली सेना गरी ५ सय बढी सुरक्षाकर्मीको सुरक्षाकाबीच मतदान भइरहको नायकले बताए।
राप्रपाका दिपक बोहोराले हराए गृहमन्त्री खाणलाई,रुपन्देही: रुपन्देही३मा राप्रपाका दिपक बोहोरा विजयी भएका छन् । बोहोराले गृहमन्त्रीसमेत रहेका नेपाली कांग्रेसका नेता बालकृष्ण खाणलाई पराजित गरेका हुन् । बोहोराले ३६ हजार ६४८ मतसहित विजयी भएका छन् । गृहमन्त्रीलाई पराजित गराउन बोहोराले खाणभन्दा २ हजार ६४२ मत बढी ल्याए । खाणले ३४ हजार ६ मत प्राप्त गरेका छन् ।
प्रतिनिधिसभाको प्रत्यक्षतर्फ कांग्रेस अगाडि,"काठमाडौं : प्रतिनिधिसभाको प्रत्यक्षतर्फका १६५ निर्वाचन क्षेत्रमध्ये हालसम्म ११८ स्थानमा अन्तिम मतपरिणाम सार्वजनिक भएको छ। निर्वाचन आयोगका अनुसार प्रत्यक्षतर्फ कांग्रेस पहिलो, नेकपा (एमाले) दोस्रो र नेकपा (माओवादी केन्द्र) तेस्रो स्थानमा छन्। हालसम्म नेपाली कांग्रेस ३९ स्थानमा विजयी भएको छ। एमाले ३२, माओवादी केन्द्र १३, एकीकृत समाजवादी सात, राष्ट्रिय स्वतन्त्र पार्टी, जनता समाजवादी पार्टी र राष्ट्रिय प्रजातन्त्र पार्टी पाँचपाँच, लोकतान्त्रिक समाजवादी पार्टी चार, राष्ट्रिय जनमोर्चा र नेपाल मजदुर किसान पार्टी एकएक तथा पाँच स्वतन्त्र उम्मेदवार विजयी भएका छन्। आयोगका अनुसार जारी मतगणनामा कांग्रेस १५, एमाले ११, माओवादी केन्द्र पाँच, एकीकृत समाजवादी र राष्ट्रिय स्वतन्त्र पार्टी तीनतीन, राष्ट्रिय प्रजातन्त्र पार्टी र नागरिक उन्मुक्ति पार्टी दुईदुई, जनता समाजवादी पार्टी एक स्थानमा अगाडि छन्। दोलखा, स्याङ्जा र बाजुराका तीन क्षेत्रमा मतगणना हुन सकेको छैन। प्रदेशसभाको प्रत्यक्षतर्फ कांग्रेस चार, एमाले दुई र माओवादी केन्द्र एक प्रदेशमा अगाडि छन्। बागमती, गण्डकी, लुम्बिनी र कर्णाली प्रदेशमा कांग्रेस अगाडि छ। प्रदेश नं १ र मधेसमा एमाले तथा सुदूरपश्चिम प्रदेशमा माओवादी केन्द्र अगाडि छ। प्रदेश नं १ मा एमाले १८, कांग्रेस ११, माओवादी केन्द्र छ, राष्ट्रिय प्रजातन्त्र पार्टी दुई स्थानमा विजयी भएका छन्। मधेसमा एमाले १२, कांग्रेस १२, जसपा आठ, लोसपा सात, जनमत पार्टी छ, माओवादी चार र स्वतन्त्र छ स्थानमा विजयी भएका छन्। बागमतीमा कांग्रेस १८, एमाले नौ, माओवादी सात, राप्रपा पाँच, एकीकृत समाजवादी चार, नेपाल मजदुर किसान पार्टी र हाम्रो नेपाली पार्टी एकएक स्थानमा विजयी भएका छन्। गण्डकीमा कांग्रेस १४, एमाले १२, माओवादी केन्द्र तीन र एकीकृत समाजवादी एक, लुम्बिनीमा कांग्रेस १४, एमाले १२, माओवादी चार, जसपा, नागरिक उन्मुक्ति पार्टी र लोसपा दुईदुई, राप्रपा र जनमत पार्टी एकएक तथा स्वतन्त्र तीन स्थानमा विजयी भएका छन्। कर्णाली प्रदेशमा कांग्रेस र माओवादी छछ, एमाले दुई र स्वतन्त्र उम्मेवार एक तथा सुदूरपश्चिम प्रदेशमा माओवादी सात, कांग्रेस छ, नागरिक उन्मुक्ति पार्टी र एमाले दुईदुई तथा स्वतन्त्र उम्मेदवार एक स्थानमा विजयी भएका छन्।"
"सिरहा२ मा जसपाका राजकिशोर यादव विजयी, चित्रलेखा यादव पराजित",सिरहा : सिरहा२ मा जनता समाजवादी पार्टी नेपालका राजकिशोर यादव विजयी भएका छन् । नेपाली कांग्रेसकी चित्रलेखा यादवलाई पराजित गर्दै सिरहा२ बाट प्रतिनिधिसभा सदस्यमा जसपाका यादव विजयी भएका हुन्। निर्वाचन आयोगका अनुसार राजकिशोरले २४ हजार १७८ मत प्राप्त गरेका छन् । उनका निकटतम् प्रतिद्वन्द्वी सत्ता गठबन्धनका उम्मेदवार चित्रलेखाले २३ हजार २८ मत पाएकी छन् । जनमत पार्टीका उम्मेदवार विनोदकुमार यादवले १६ हजार ९०२ मत प्राप्त गरेका छन् । राष्ट्रिय प्रजातन्त्र पार्टी मुरलि मिझारले ७८२ मत प्राप्त गरेका छन्।
मोरङ ३ बाट प्रदेशसभामा कांग्रेस र एमाले विजयी,"विराटनगर : मोरङको निर्वाचन क्षेत्र नम्बर ३ बाट प्रदेशसभा सदस्यमा नेपाली कांग्रेस र नेकपा (एमाले)का उम्मेदवार विजयी बनेका छन्। क्षेत्र नम्बर ३ को कबाट कांग्रेसका मानबहादुर लिम्बू र खबाट एमालेका ज्ञानेन्द्र सुवेदी निर्वाचित भएका हुन्। सत्तारुढ गठबन्धनका उम्मेदवार लिम्बूले १९ हजार ७४९ मत प्राप्त गरे। उनका प्रतिस्पर्धी एमालेका दिलिपकुमार राईले १४ हजार ८१७ मत मात्रै ल्याउन सके। लिम्बू र राईबीचको मतान्तर ४ हजार ९३२ रहेको छ। कांग्रेसबाट उम्मेदवारी दिएका प्रदेश १ वन, वातावरण तथ भूसंरक्षण मन्त्री शेखरचन्द्र थापाको निधन भएपछि उनका ठाउँमा कांग्रेसले लिम्बूलाई टिकट दिएको हो। नसोचेको टिकट पाएका उनीसँग पराजित भएका राई पथरीशनिश्चरे नगरपालिकाका पूर्वमेयर हुन्। प्रदेशसभामा राप्रपाले पनि उल्लेख्य मत प्राप्त गरेको छ। राप्रपाका तीर्थबहादुर गुरुङले ७ हजार १९० मत ल्याएका हुन्। यो क्षेत्रको प्रदेशसभामा ४७ हजार ३५० मत खसेको थियो। जसमा ४५ हजार ५ सय ८७ सदर र १ हजार ७६३ मत बदर भएको निर्वाचन अधिकृत रामहरि शर्मा काफ्लेले जानकारी दिए। त्यस्तै ३ को खबाट निर्वाचित भएका एमालेका सुवेदीले १७ हजार ४२८ मत प्राप्त गरे। उनका निकटतम प्रतिद्वन्द्वी नेकपा (एकीकृत समाजवादी)का लक्ष्मीकुमार श्रेष्ठ १५ हजार ३५८ मतमा सीमित बने। सुवेदी र श्रेष्ठको मतान्तर २ हजार ७० रहेको छ। सुवेदी बेलबारी नगरपालिकाका पूर्वमेयर हुन्। यो क्षेत्रबाट राप्रपाका रमेश रिजालले १० हजार १२६ मत पाएका छन्। प्रदेशसभामा खसेको ४९ हजार ७४१ मतमध्ये ४७ हजार ८६५ सदर भएको निर्वाचन अधिकृत काफ्लेले जानकारी दिए। उनका अनुसार १ हजार ८ सय ७६ मत बदर भएको छ।"
बारामा विरासत जोगाउन नसक्ने उम्मेदवार,"सिमराः प्रतिनिधि सभा र प्रदेशसभा सदस्य चयनका लागि मंसिर ४ गते भएको प्रत्यक्षतर्फको निर्वाचनको अन्तिम मत परिणाम आईसकेको छ । बाराको चार निर्वाचन क्षेत्रमध्ये दुई सिटमा नेकपा एमाले जित्दा नेकपा एकीकृत समाजवादी र जनता समाजवादी पार्टी नेपालले एकएक सिट जितेका छन् । प्रदेशसभातर्फको नजितामा पनि एमाले अगाडी देखिएको छ । आठ प्रदेशसभा मध्ये चार सिटमा एमाले, दुई सिटमा जसपा, एक सिटमा लोसपा र एक सिट स्वतन्त्र उम्मेदवारले जितेका छन् । जसमध्ये बारा २ का उम्मेदवार यादव मात्रै निर्वाचित भए । दोहोरिएर आएका अन्य तीन उम्मेदवार आफ्नो बिरासत जोगाउन असफल देखिए । बारा १ मा नेपाल सरकारका खानेपानी मन्त्री एवम् नेपाली कांग्रेसका सहमहामन्त्री चौधरी फराकिलो मतान्तरले पराजित भए । अघिल्लो पटकको निर्वाचनमा बिजय प्राप्त गर्दा प्रतिस्पर्धी रहेका अच्युत मैनालीसंग यसपटक उनले हार व्यहोरे । एमाले पोलिटव्युरो सदस्य एवम् मधेस प्रदेश सहइन्चार्ज मैनालीसंग नौ हजार एक सय ३९ मतको फराकिलो मतान्तरले चौधरी पराजित भएका छन् । मैनालीले ३९ हजार एक सय ९५ मत प्राप्त गर्दा चौधरीले तीस हजार ५६ मत पाएका छन् । बारा क्षेत्र नं ३ मा तत्कालिन संघीय समाजवादी फोरम (हाल जसपा) बाट निर्वाचित भएका यादव यसपटक पराजित भए । नेकपा एमालेका उम्मेदवार अध्यानन्द पाण्डेलाई पराजित गरेका यादव यसपटक एमाले पोलिटव्युरो सदस्य एवम् मधेस प्रदेश सहइन्चार्ज साहसंग यादव दुई हजार नौ सय ८२ मतले पराजित भए । बाराबाट प्रतिनिधि सभा प्रतिनिधित्व गर्ने एक मात्रै महिलाको रुपमा निर्वाचित हुने क्रममा साहले २० हजार दुई सय ५२ मत प्राप्त गरिन् । जसपाका यादवले भने १७ हजार दुई सय ६९ मत पाएका छन् । २०७४ सालको निर्वाचनमा नेकपा माओवादी केन्द्रबाट बारा ३(१) को प्रदेशसभा सदस्यमा निर्वाचित भएकी साह नेकपा विभाजनपछि एमालेमै बसेकी थिइन् । साहले एमाले रोजेपछि माओवादी केन्द्रले उनलाई प्रदेशसभा सदस्यबाट हटाएको थियो । प्रदेशसभा सदस्य पद त्यागेर एमालेसंगको यात्रा अघि बढाएकी साह यसबीचमा मन्त्री समेत बनेकी थिईन् । बारा क्षेत्र नं ४ मा तत्कालिन राष्ट्रिय जनता पार्टी नेपाल (हाल लोसपा) बाट निर्वाचित भएका एकवाल मियाँ यसपटक एमालेबाट उम्मेदवार रहेका थिए । उम्मेदवारी मनोनयन गर्ने अघिल्लो दिन लोसपा त्यागेर एमाले प्रवेश गरेका मियाँले प्रतिनिधिसभा सदस्यको टिकट पाएका थिए । २०७४ सालको निर्वाचनमा एमालेका उम्मेदवार देवनारायण चौधरीलाई पराजित गर्दै सांसद बनेका मियाँ यसपटक भने फराकिलो मतले पराजित भए । उनलाई नेकपा एकिकृत समाजवादीका कृष्णकुमार (किसान) श्रेष्ठले पराजित गरे । अघिल्लो निर्वाचनमा तनहुँ १ बाट निर्वाचित सांसद श्रेष्ठ यसपटक बारा आएका थिए । मियाँ र श्रेष्ठ दुवै पूर्वमन्त्री हुन् । श्रेष्ठले मियालाई नौ हजार नौ सय ८१ मतले पराजित गरेका हुन् । श्रेष्ठले तीस हजार दुई सय ५६ मत प्राप्त गर्दा मियाँले २० हजार दुई सय ७५ मत प्राप्त गरे । फराकिलो मतान्तरले पराजित भएका मियाँले पनि यस क्षेत्रमा आफ्नो विरासत जोगाउन असफल देखिए ।"
माओवादीका अधिकारीलाई पराजित गर्दै चितवन३ मा राप्रपाका विक्रम पाण्डे विजयी,काठमाडौं : चितवन३ मा राष्ट्रिय प्रजातन्त्र पार्टीका विक्रम पाण्डे विजयी भएका छन्। निर्वाचन आयोगको तथ्याङ्क अनुसार नेपाल कम्युनिष्ट पार्टी (माओवादी केन्द्र)का उम्मेदवारलाई पराजित गर्दै चितवन३ बाट प्रतिनिधि सभा सदस्यमा ९ हजार २३६ मतान्तरले विजयी भएका हुन् । पाण्डेले ३५ हजार ६० मत ल्याउँदा उनका निकटतम् प्रतिद्वन्द्वी सत्ता गठबन्धनका उम्मेदवार भोजराज अधिकारीले २५ हजार ८२४ मत पाएका छन्। राष्ट्रिय स्वतन्त्र पार्टीकी जीता वरालले १४ हजार ८४३ मत ल्याएर तेस्रो स्थान बनाएकी छन्। स्वतन्त्र उम्मेदवार दिनेश कोइरालाले १२ हजार २७५ मत प्राप्त गर्दै चौथो भएका छन्।
"इलाम१ मा झलनाथ खनाललाई सकस, २६४१ मतले बस्नेत अगाडि",काठमाडौं : इलाम क्षेत्र नम्बर १ मा नेकपा एमालेका उम्मेदवार महेश बस्नेतको अग्रता कायमै छ। पछिल्लो मतपरिणाम अनुसार बस्नेतले १७ हजार ५०५ मत ल्याएका छन् । उनलाई पछ्याइरहेका सत्ता गठबन्धनका उम्मेदवार नेकपा एकीकृत समाजवादीका सम्मानित नेता झलनाथ खनालले १४ हजार ८६४ मत ल्याएका छन् । उनीहरु बीचको मतान्तर २ हजार ६४१ रहेको छ। अहिलेसम्म ३९ हजार ७३८ मत गणना भइसकेको छ।
कर्णालीमा एमालेले गुमायो प्रतिनिधिसभाका सबै सिट,"सुर्खेत : हालै सम्पन्न प्रतिनिधि तथा प्रदेशसभाको निर्वाचन अन्तर्गत कर्णालीमा नेकपा एमालेले क्षति व्यहोरेको छ। एमालेले यसपटक कर्णालीमा प्रतिनिधिसभाका सबै सिट गुमाएको छ। प्रतिनिधिसभाका १२ वटा सिटमध्ये एमालेले एउटा पनि सिट जित्न सकेन। प्रदेशसभातर्फ पाँच सिट जिते पनि एमालेले प्रतिनिधिसभातर्फ भने सबै सिट गुमाएको हो। बाम गठबन्धको बलमा त्यतिबेला एमालेले सुर्खेत र दैलेखका दुईदुई, डोल्पा र मुगुमा एकएक गरी ६ सिट जितेको थियो। अघिल्लो पटक बाम गठबन्धनबाट लाभ लिएको एमाले यसपाली भने सत्ता गठबन्धनसँग पराजित हुन पुगेको छ। यसपटक कर्णालीका १२ वटै निर्वाचन क्षेत्रमा एमालेका उम्मेदवारहरू पराजित भएका छन्। सत्ता गठबन्धनसँग एक्लै प्रतिस्पर्धा गर्नुपर्दा यसपाली कर्णालीमा क्षति व्यहोर्नु परेको एमालेको भनाइ छ। एमालेले सबै सिट गुमाउँदा यसपाली सबैभन्दा धेरै लाभ कर्णालीमा नेपाली कांग्रेसलाई भएको छ। २०७४ को निर्वाचनमा कांग्रेसले प्रतिनिधिसभातर्फ एउटा पनि सिट जितेको थिएन। अघिल्लो निर्वाचनमा शून्य बनेको कांग्रेसले यसपाली भने गठबन्धनको बलमा प्रतिनिधिसभातर्फ चारवटा सिट जितेको छ। कांग्रेसले सुर्खेतका दुई, दैलेखमा एक र मुगुमा एक गरी चार वटा सिट जितेको हो। कांग्रेसको तर्फबाट सुर्खेत क्षेत्र नं १ मा उपसभापति पूर्णबहादुर खड्का र क्षेत्र नं २ बा हृदयराम थानी विजयी भएका छन्। यस्तै दैलेखको क्षेत्र नं २ बाट दिक्पाल शाही र मुगुबाट ऐनबहादुर शाही विजयी भएका हुन्। यस्तै कर्णालीलाई आफ्नो आधार क्षेत्र दाबी गर्दै आएको नेकपा माओवादी केन्द्रले कांग्रेसकै बराबर चार सिट जितेको छ। प्रतिनिधिसभाका चार सिट हात पारे पनि माओवादीलाई अघिल्लो निर्वाचनको तुलनामा यसपटक एक सिट घाटा भएको छ। २०७४ मा एमालेसँगको गठबन्धनका कारण कर्णालीमा माओवादीले जुम्ला, कालिकोट, रुकुमपश्चिम, सल्यान र जाजरकोटमा गरी पाँच सिट जितेको थियो। तर यसपाली सत्ता गठबन्धनमा रहेको माओवादीले अघिल्लो पटकभन्दा एक सिट कम जितेको हो। अर्थात माओवादीले यसपाली चार सिटमै चित्त बुझाएको छ। कर्णालीमा यसपटक प्रतिनिधिसभातर्फ माओवादीबाट रुकुमपश्चिमा जनार्दन शर्मा, जाजरकोटमा शक्तिबहादुर बस्नेत, कालिकोटमा महेन्द्रबहादुर शाही र हुम्लामा छिरिङ डम्डुल लामाले जितेका छन्। यस्तै सत्ता गठबन्धनकै बलमा नेकपा एकीकृत समाजवादीले यसपटक कर्णालीमा प्रतिनिधिसभाका तीन वटा सिट जितेको छ। सत्ता गठबन्धनसँगको भागबण्डामा तीन सिटमा समाजवादीका उम्मेदवार चुनाव लडेका थिए। उसले उम्मेदवारी दिएका तीन वटै सिट जितेको छ। समाजवादीको तर्फबाट सल्यानमा प्रकाश ज्वाला, डोल्पामा धनबहादुर बुढा र दैलेखको क्षेत्र नं १ मा अम्मरबहादुर थापा विजयी भएका छन्। सत्ता गठबन्धनमा भागबण्डा हुँदा पाएका मध्ये कांग्रेस र एकीकृत समाजवादीका उम्मेदवार सबै ठाउँमा विजयी भए। तर माओवादीले भने जुम्लामा सिट गुमाएको हो। जुम्लामा सत्ता गठबन्धनको तर्फबाट उम्मेदवार बनेकी माओवादी नेतृ गोमा गौतम राप्रपाका उम्मेदवार ज्ञानबहादुर शाहीसँग पराजित भइन्। कर्णालीमा प्रतिनिधिसभातर्फ राप्रपाले एक सिट हात पारेको छ।"
जसपाका सुरेन्द्र यादवलाई पराजित गर्दै कांग्रेसका महेन्द्र राय विजयी,महोत्तरी : नेपाली कांग्रेसका उम्मेदवार महेन्द्रकुमार राय महोत्तरी क्षेत्र नं ४ बाट प्रतिनिधिसभामा निर्वाचित भएका छन् । सतारुढ ५ दलीय गठबन्धनका साझा उम्मेदवार रायले जनता समाजवादी पार्टीका डा सुरेन्द्रकुमार यादवलाई ४ हजारभन्दा बढी मतअन्तरले पराजित गरेका हुन्। निर्वाचन अधिकृत कार्यालयका अनुसार रायले २५ हजार ४२० मत प्राप्त गरी विजय हासिल गरेका छन् । पराजित भएका यादवले २१ हजार २९६ मत ल्याएका छन् । राय र यादवबीचको मतान्तर चार हजार १ सय २४ रहेको छ । त्यस्तै जनमतका मनोजकुमार साहले १० हजार ३९ मत प्राप्त गरेका हुन् । ९८ हजार ८९६ मतदाता रहेको निर्वाचन क्षेत्र नं ४ मा ६२ हजार ५२३ मत खसेको थियो। जसमा सदर मत ५८ हजार ७५० छ भने ३ हजार ७ सय ७३ मत बदर भएको निर्वाचन अधिकृतको कार्यालय रामगोपालपुरले जनाएको छ ।
प्रधानमन्त्री देउवा र प्रचण्डबीच भेटवार्ता,काठमाडौं: प्रधानमन्त्री शेरबहादुर देउवा र नेकपा (माओवादी केन्द्र)का अध्यक्ष पुष्पकमल दाहाल (प्रचण्ड) बीच भेटवार्ता भएको छ । प्रधानमन्त्री निवास बालुवाटारमा आज बिहान भएको भेटमा निर्वाचनको हालसम्मको परिणाम र विकसित राजनीतिक घटनाक्रममा विषयमा छलफल भएको प्रचण्डको सचिवालयले जनाएको छ । सत्ता साझेदार नेपाली कांग्रेस र माओवादी केन्द्र सहित प्रतिनिधिसभा र प्रदेशसभा सदस्य निर्वाचनमा गठबन्धन गरेको अवस्थामा निर्वाचनको परिणाम आउँदै गर्दा भएको यस भेटघाटलाई आगामी सहकार्यका रुपमा हेरिएको छ ।
कर्णालीमा मुख्यमन्त्रीका आकांक्षीहरू विजयी,"सुर्खेत : कर्णालीमा भावी मुख्यमन्त्रीको आकांक्षासहित प्रदेशसभाको निर्वाचनमा उम्मेदवार बनेकाहरू विजयी भएका छन्। भावी मुख्यमन्त्रीको आकांक्षासहित मुख्य दल नेपाली कांग्रेस, नेकपा एमाले र माओवादी केन्द्रबाट निर्वाचन लडेका ६ जना उम्मेदवारहरू नै विजयी भएका हुन्। कर्णालीलाई आफ्नो आधार क्षेत्र दाबी गर्दै आएको माओवादीमा भावी मुख्यमन्त्रीका रूपमा यी दुई जनालाई नै हेरिएको छ। रुकुमपश्चिमको प्रदेशसभा (ख) बाट उम्मेदवार बनेका राजकुमार शर्मा २० हजार एकसय ६० मत प्राप्त गरी विजयी भएका छन्। यस्तै सुर्खेत क्षेत्र नं २ (ख) बाट उम्मेदवार बनेका विन्दमान विष्ट १३ हजार ९ सय ९ मतसहित विजयी भएका छन्। कर्णालीमा माओवादीको नेतृत्वमा सरकार गठन भएमा शर्मा र विष्ट मध्ये एक जना मुख्यमन्त्री बन्ने देखिन्छ। माओवादीको कर्णाली प्रदेश कमिटीका पूर्वअध्यक्ष रहेका शर्मा माओवादी नेता तथा वर्तमान अर्थमन्त्री जनार्दन शर्मा निकट हुन्। मुख्यमन्त्रीको आकांक्षासहित प्रदेशसभा सदस्यमा विजयी भएका शर्मा नै भावी मुख्यमन्त्री बन्ने माओवादी स्रोतको दाबी छ। तर यसअघि प्रदेश सरकारको आर्थिक मामिला तथा योजना मन्त्री भइसकेका विष्ट पनि मुख्यमन्त्री बन्ने आकांक्षासहित पुनः प्रदेशसभातर्फ नै उम्मेदवार बनेका थिए। माओवादी उपमहासचिव शक्तिबहादुर बस्नेत निकट भएको र यसअघि प्रदेश सरकारको मन्त्री भई अनुभव हाँसिल गरिसकेकाले पनि विष्ट नै भावी मुख्यमन्त्री बन्ने माओवादी कार्यकर्ता बताउँछन्। नेकपा एमालेमा भावी मुख्यमन्त्रीको आकांक्षीसहित निर्वाचन लडेका यामलाल कँडेल र विनोदुमार शाह पनि प्रदेशसभाको सदस्यमा विजयी भएका छन्। एमाले स्थायी कमिटी सदस्य तथा प्रदेश इन्चार्ज कँडेल मुख्यमन्त्रीको आकांक्षासहित प्रदेशसभाको उम्मेदवार बनेका थिए। उनी सुर्खेत क्षेत्र नं २ (क) बाट १८ हजार ५ सय ६१ मतसहित विजयी भएका छन्। कँडेल यसअघि पनि प्रदेशसभा सदस्य थिए। तर तत्कालीन नेकपाभित्रको विवाद र विभाजनका कारण उनी त्यसबेला मुख्यमन्त्री बन्न सकेनन्। मुख्यमन्त्री बन्ने आकांक्षाकै कारण उनी यसपाली पनि प्रतिनिधिसभा त्यागेर प्रदेशसभातर्फ नै उम्मेदवार बनेका थिए। विजयी भएसँगै कँडेललाई एमालेभित्र भावी मुख्यमन्त्रीको रूपमा चर्चा गर्न थालिएको छ। यस्तै मुख्यमन्त्रीका आकांक्षी एमाले कर्णाली प्रदेश कमिटीका अध्यक्ष विनोदकुमार शाह पनि प्रदेशसभा सदस्यमा विजयी भएका छन्। उनी दैलेखको निर्वाचन क्षेत्र नं २ (ख) बाट ९ हजार ४ सय ६४ मतसहित विजयी भएका छन्। पार्टीको प्रदेश कमिटी अध्यक्ष शाहले मुख्यमन्त्रीको आकांक्षा राखेको भए पनि प्रदेशमा एमालेले सरकारको नेतृत्व गर्ने अवसर पाएको खण्डमा नेता कँडेल नै भावी मुख्यमन्त्री बन्ने एमाले स्रोतको दाबी छ। यस्तै नेपाली कांग्रेसमा पनि मुख्यमन्त्रीका आकांक्षीहरू प्रदेशसभाको सदस्यमा विजयी भएका छन्। पुनः मुख्यमन्त्रीमा दोहोरिने आकांक्षासहित हुम्लाको प्रदेशसभा (ख) बाट उम्मेदवार बनेका वर्तमान मुख्यमन्त्री जीवनबहादुर शाही पनि प्रदेशसभा सदस्यमा विजयी भएका छन्। उनले ७ हजार ५६ मत ल्याएका छन्। दोस्रो पटक मुख्यमन्त्री बन्ने आकांक्षासहित प्रदेशसभाको उम्मेदवार बनेका शाही विजयी भएसँगै कर्णालीमा कांग्रेसको नेतृत्वमा सरकार गठन हुँदा उनी नै पुनः मुख्यमन्त्री बन्ने कांग्रेस स्रोतको भनाइ छ। यस्तै कांग्रेसभित्रै मुख्यमन्त्रीका अर्का बलिया दाबेदार जाजरकोटका राजीवविक्रम शाह पनि प्रदेशसभाको सदस्यमा विजयी भएका छन्। जाजरकोटको प्रदेशसभा (ख) बाट उम्मेदवार बनेका कांग्रेस केन्द्रीय सदस्य शाह १६ हजार ४० मतसहित विजयी भएका हुन्। पार्टीको केन्द्रीय नेतृत्वबाट भावी मुख्यमन्त्रीको आश्वासन पाएपछि नै प्रदेशसभाको उम्मेदवार बन्न तयार भएको र शाह नै अब कांग्रेसको तर्फबाट मुख्यमन्त्री बन्ने उनी निकट स्रोतको दाबी छ। कांग्रेसमा मुख्यमन्त्रीका अर्का आकांक्षी ललितजंग शाही भने पराजित भएका छन्। पार्टीको प्रदेश समितिका सभापति रहेका शाही जुम्लाको प्रदेश सभा (क) मा बागी उम्मेदवारी दिएका देबेन्द्रबहादुर शाहीसँग पराजित भएका हुन्।"
धनुषा४(क) बाट कांग्रेसका यादव विजयी,धनुषा: धनुषा क्षेत्र नम्बर ४ (क) बाट प्रदेशसभा सदस्यमा नेपाली कांग्रेसका उम्मेदवार विजयी भएका छन् । सत्तारुढ गठबन्धनबाट उम्मेदवारी दिएका शेषनारायण यादवले नेकपा एमालेका उम्मेदवारलाई १ हजार ४४९ मतान्तरले पराजित गर्दै निर्वाचित भएका हुन् । कांग्रेसका शेषनारायणले १४ हजार ५५ मत प्राप्त गर्दा एमालेका उम्मेदवार सन्तोष यादवले १२ हजार ६०६ मत ल्याए । यस क्षेत्रबाट २०७४ सालमा तत्कालिन संघीय समाजवादी फोरमबाट प्रदेशसभामा निर्वाचित भएका जनता समाजवादी पार्टीका ज्ञानेन्द्र कुमार यादव ८ हजार १९६ मतमा सिमित बने । हाल निर्वाचित शेषनारायण मनोनयन दर्ताको अन्तिम समयमा जनता समाजवादी पार्टी त्यागेर कांग्रेस प्रवेश गरेका थिए ।
"मुगुमा प्रतिनिधिसभामा कांग्रेसका शाही विजयी, प्रदेशमा एमाले र माओवादी",मुगु : मुगुमा प्रतिनिधिसभामा नेपाली कांग्रेसका ऐनबहादुर शाही विजयी भएका छन्। शाहीले १४ हजार ७ सय ६ मत प्राप्त गरी विजयी भएका हुन् भने उनका प्रत्यासी नेकपा एमालेका राजबहादुर कार्कीले १० हजार ७ सय १० मत प्राप्त गरे प्रदेशसभा (क) मा नेकपा एमालेका जितबहादुर मल्ल र (ख) मा गठबन्धनका तर्फबाट नेकपा माओवादीका मंगलबहादुर शाही विजयी भएका हुन। प्रदेशसभा (ख) गठबन्धनकै नेकपा मओवादीका मंगलबहादुर शाहीले ८ हजार ४ सय २९ मत प्राप्त गरी विजयी भए। उनका निकटतम प्रतिद्वन्द्वी नेकपा एमालेका कर्णबहादुर मल्लले ४ हजार ८ सय ८४ मत प्राप्त गरेका छन्।
राष्ट्रिय पञ्चायत जितेका ३ सांसद निर्वाचित,"काठमाडौंः विसं २०३८ सालको राष्ट्रिय पञ्चायत सदस्यको निर्वाचनमा निर्वाचित तीन सांसद प्रतिनिधि सभा निर्वाचन २०७९ मा निर्वाचित भएका छन् । २०३८ सालको चुनावमा विजयी भएका कांग्रेसका अर्जुननरसिंह केसी, लोकतान्त्रिक समाजवादी पार्टीका शरतसिंह भण्डारी र राप्रपाका दीपक बोहोरा निर्वाचित भएका हुन् । केसी २०३८ सालको चुनावमा नुवाकोटबाट हलो चिन्ह लिएर चुनाव लडेका थिए । भण्डारी महोत्तरीबाट हाँस चुनाव चिन्हबाट जित्दा दीपक बोहोरा भने बलेको दियो चिन्हबाट चुनाव लडेका थिए । त्यसपछि उनीहरु पटकपटक सांसद र मन्त्री बनेका छन्। दीपक बोहराले रुपन्देही३ बाट, अर्जुननरसिंह केसी नुवाकोट२ बाट र शरतसिंह भण्डारी महोत्तरी२ बाट निर्वाचित भएका हुन् । बोहोराले बहालवाला गृहमन्त्री बालकृष्ण खाणलाई पराजित गर्दै विजयी भएका हुन् । बोहोरा ४ दशकदेखि राप्रपामा क्रियाशील छन् । २०३८ सालमा राष्ट्रिय पञ्चायत सदस्यमा निर्वाचित उनी २०४२ सालको राष्ट्रिय पञ्चायत सदस्य निर्वाचित भएका थिए । उनी २०७० सालमा रुपन्देही निर्वाचन क्षेत्र नम्बर २ बाट संविधानसभा सदस्यमा निर्वाचित भएका थिए । बोहोरा २०४४ मा निर्माण तथा यातायातमन्त्री, २०४३ मा निर्माण तथा यातायात राज्यमन्त्री, २०४० मा पर्यटन राज्यमन्त्री, २०३८ सालमा पर्यटन राज्यमन्त्री र २०३८ मा पर्यटन सहायकमन्त्री, २०७३ सालमा आपूर्तिमन्त्री, २०७४ मा स्वास्थ्यमन्त्री, २०७२ मा श्रम तथा रोजगार मन्त्री, २०६७ मा वन तथा भूसंरक्षण मन्त्री बनेका थिए । यस्तै, कांग्रेस नेता केसी राष्ट्रिय स्वतन्त्र पार्टीका उम्मेदवार सुमन विक्रम पाण्डेलाई ११ हजार ६३० मतान्तरले पराजित गर्दै विजयी भएका हुन् । २०३८ सालमा केसी सूर्यबहादुर थापाको मन्त्रिपरिषद्मा स्वास्थ्य राज्यमन्त्री नियुक्त भए । ०४८ र ०५१ को संसदीय चुनावमा केसी दुई पटक संसद सदस्यको रूपमा पनि निर्वाचित भएका थिए । केसी स्वास्थ्य, शिक्षा र भौतिक योजना मन्त्री थिए । २०७३ मा माओवादी अध्यक्ष प्रचण्ड नेतृत्वको सरकारमा केसी सहरी विकास मन्त्री थिए । लोसपा नेता शरतसिंह भण्डारी महोत्तरी२ बाट तराई मधेश लोकतान्त्रीक पार्टीका विजयकुमार सिंहलाई १४ हजार ७० मतान्तरले पराजित गर्दै निर्वाचित भएका हुन् । भण्डारी २०४३ देखि हालसम्म विभिन्न मन्त्रिपरिषद्मा १५ पटक राज्यमन्त्री र मन्त्रीको जिम्मेवारी सम्हालिसकेका छन् । भण्डारी नेपाली कांग्रेसको तर्फबाट आम निर्वाचन २०५६ मा व्यवस्थापिका संसदमा निर्वाचित भएका थिए । नेपाली कांग्रेस विभाजित हुँदा भण्डारी नेपाली कांग्रेस (लोकतान्त्रिक)को पक्षमा गएका थिए ।"
"अछाममा समानुपातिक तर्फको मतगणना सम्पन्न, कांग्रेसलाई पहिलो","अछाम : अछाममा समानुपातिक तर्फको मतगणना सम्पन्न भएको छ। जिल्लाको दुवै निर्वाचन क्षेत्रमा समानुपातिकतर्फको मतगणना सकिएको हो। प्रतिनिधिसभा समानुपातिक तर्फ नेपाली कांग्रेसले सबैभन्दा बढी ३० हजार ३४९ मत प्राप्त गरेको छ। नेकपा एमालले २८ हजार ९९३,नेकपा माओवादी केन्द्रले १२ हजार ५६२,समाजवादीले ४ हजार ३७० र राष्ट्रिय स्वतन्त्र पार्टीले १ हजार ४७० मत प्राप्त गरेका छन्। क्षेत्र नम्बर १ बाट नेपाली कांग्रेसले १४ हजार ५२५, एमालले १३ हजार ९६८, माओवादीले ७ हजार २२८, समाजवादीले २ हजार ७४७, राष्टिय स्वतन्त्र पार्टीले ७८५ मत पाएको छ। क्षेत्र नम्बर २ बाट नेपाली कांग्रेसले १५ हजार ८३४, एमालेले १५ हजार २४, माओवादीले ५ हजार ३३४, समाजवादीले १ हजार ६२३ ,राष्टिय स्वतन्त्र पार्टीले ६४१ मत प्राप्त गरेको छन्। क्षेत्र नम्बर १ मा खसेको ४२ हजार २८१ मतमध्ये २ हजार ४५९ मत बदर भएको निर्वाचन अधिकृतको कार्यालय साँफेबगरले जनाएको छ। क्षेत्र नम्बर १ मा प्रदेशसभा समानुपातिकतर्फको अन्तिम मत परिणम अनुसार कांग्रेसले १४ हजार ४२ मत पाएको छ। एमालेले १४ हजार १९,माओवादी केन्द्रले ६ हजार ८९१ र समाजवादीले ३ हजार ४४६ मत प्राप्त गरेका छन्। प्रदेश समानुपातिकतर्फ ४१ हजार ४४६ मत खसेको मध्ये २ हजार २४२ मत बदर भएका छन्। अछाम २ प्रदेश सभा समानुपातिकको मतगणना जारी छ।"
"समानुपातिकमा एमालेले कटायो १७ लाख मत, राष्ट्रिय स्वतन्त्र पार्टीको तेस्रो स्थान कायमै","काठमाडौं : प्रतिनिधिसभाको समानुपातिकतर्फ एमालेले १७ लाख मत कटाएको छ। शनिबार बिहान ७ बजेसम्मको मतगणना अनुसार एमालेले १७ लाख ४२ हजार २५९ मत ल्याएको हो। त्यसपश्चात क्रमशः कांग्रेस, राष्ट्रिय स्वतन्त्र पार्टी, माओवादी केन्द्र, राष्ट्रिय प्रजातन्त्र पार्टीले मत पाएका छन्। नेपाली कांग्रेस १६ लाख ६८ हजार १४०, राष्ट्रिय स्वतन्त्र पार्टी ७ लाख ५६ हजार ४२०, नेपाल कम्युनिष्ट पार्टी (माओवादी केन्द्र) ७ लाख ३७ हजार १५३, राष्ट्रिय प्रजातन्त्र पार्टी ३ लाख ८८ हजार ६५९, जनता समाजवादी पार्टीले २ लाख ६ हजार ५८४ मत पाएका छन्। यसैगरी नेपाल कम्युनिष्ट पार्टी (एकिकृत समाजवादी)ले १ लाख ५१ हजार ७२२, नागरिक उन्मुक्ति पार्टीले १ लाख ३६ हजार ७५२, जनमत पार्टीले १ लाख ३३ हजार ८९१, लोकतान्त्रिक समाजवादी पार्टी, नेपाल राष्ट्रिय प्रजातान्त्रिक पार्टी (राप्रपा)ले समानुपातिकतर्फ थ्रेसहोल्ड कटाउँदा हालसम्म एकीकृत समाजवादी, लोसपा र जसपाले थ्रेसहोल्ड कटाउन सकेका छैनन्। देशभर समानुपातिकतर्फको मत गणना जारी रहेको छ।"
"रुपन्देही३ मा मतान्तर बढाउँदै राप्रपाका दीपक बोहोरा, गृहमन्त्री खाण १८४२ मतले पछाडि",रुपन्देही : रुपन्देही ३ मा गृहमन्त्री एवं नेपाली कांग्रेसका उम्मेदवार बालकृष्ण खाण १ हजार ८४२ मतले पछि परेका छन्। राप्रपाका दीपक बोहोराले खाणसँग मतान्तर बढाउँदै पछिल्लो समय निरन्तर अग्रता लिएका हुन्। पछिल्लो मतपरिणाम अनुसार एमालेसँग तालमेत गरेका राप्रपाका बोहोराले ३२ हजार ८४८ मत ल्याएका छन् भने सत्ता गठबन्धनका खाँणले ३१ हजार ६ मत ल्याएका छन्। रुपन्देही ३ मा ९ हजार बढी मत गणना हुन बाँकी रहेको छ।
सप्तरी४ मा कांग्रेसका तेजुलाल चौधरीको ह्याट्रिक,"सप्तरी : सप्तरीको प्रतिनिधिसभा ४ मा नेपाली कांग्रेसका तेजुलाल चौधरी तेस्रो पटक विजयी भएका छन् । निर्वाचन अधिकृतको कार्यालय क्षेत्र नम्बर ४, सप्तरीले सार्वजनिक गरेको नतिजा अनुसार चौधरीले २३ हजार ४९१ मत प्राप्त गरी निर्वाचित भएका हुन् । उनका निकटतम् प्रतिद्वन्द्वी जसपाका बालकिशोर यादवले १७ हजार ९७७ मत प्राप्त गरेको निर्वाचन अधिकृत विश्वबन्धु पौडेलले जनाए । जनमत पार्टीका सुकदेवप्रसाद साहले १२ हजार ९२५ मत प्राप्त गरे । जसपाका विद्रोही उम्मेदवार कासिम मियाँ १ हजार ७१७ मत ल्याई पाँचौ स्थानमा रहे । गत निर्वाचनमा एक्लै लडेको कांग्रेसका चौधरीको २४ हजार ११३ मत आएको थियो । उनका निकटतम् प्रतिस्पर्धी राजपाका मृगेन्द्रकुमार सिंह यादवको १४ हजार ८८६ र एमालेका मो इस्लामको १४ हजार ३०५ मत आएको थियो । २०७० सालको दोस्रो संविधान सभामा समेत निर्वाचित चौधरी २०७४ सालमा युवा तथा खेलकुद राज्यमन्त्री बनेका थिए । यो नतिजा आएसँगै सप्तरीको प्रत्यक्षतर्फ सबै परिणाम घोषणा भएको छ । जसअनुसार प्रतिनिधिसभामा कांग्रेस २, जनमत र जसपा एकएक स्थानमा विजयी भएको छ । प्रदेश सभामा जनमत पार्टीले ४, नेपाली कांग्रेस, नेकपा (एमाले), नेकपा (एस) र स्वतन्त्रले एकएक सदस्यमा जित हासिल गरेको छ ।"
"मोरङ  ३ मा कांग्रेसका सुनिल शर्मा भारी मतान्तरले विजयी, रेखा थापा पराजित",विराटनगर : मोरङको निर्वाचन क्षेत्र नम्बर ३ बाट नेपाली कांग्रेसका सुनील शर्मा प्रतिनिधिसभा सदस्यमा निर्वाचित भएका छन्। निर्वाचन अधिकृतको कार्यालयले शनिबार बिहान सार्वजनिक गरेको अन्तिम मतपरिणाम अनुसार सत्तारुढ गठबन्धनबाट उम्मेदवारी दिएका शर्मा भारी मतान्तरले विजयी भएका हुन्। शर्माले ४८ हजार ६३१ मत प्राप्त गरेको निर्वाचन अधिकृत रामहरि शर्मा काफ्लेले जानकारी दिए। उनका अनुसार शर्माका निकटतम प्रतिद्वन्द्वी नेकपा (एमाले)का भानुभक्त ढकालले २५ हजार ८९५ मत प्राप्त गरेका छन्। शर्मा र ढकालबीचको मतान्तर २२ हजार ७३६ रहेको छ। २०७४ सालको निर्वाचनमा शर्मालाई पराजित गरेर ढकाल प्रतिनिधिसभा सदस्य चुनिएका थिए। त्यसको ठीक ५ वर्षपछि ढकालसँग हारको बदला लिँदै शर्मा सांसद बनेका हुन्। यो क्षेत्रबाट यसअघिका निर्वाचनमा वामपन्थी उम्मेदवार विजयी हुँदै आएका थिए। वामपन्थी बाहुल्य क्षेत्रमा शर्माको प्रवेशसँगै कांग्रेसले पहिलोपटक जित निकाल्न सकेको हो। उनी विराटनगरको नोबेल शिक्षण अस्पताल र काठमाडौं शिक्षण अस्पतालका सञ्चालक हुन्। यसैबीच शर्मा र ढकालसँग प्रतिस्पर्धामा उत्रिएकी नेपाली चलचित्र जगतकी चर्चित नायिका रेखा थापाले १० हजार ९९८ मत ल्याएकी छिन्। प्रतिस्पर्धामा तेस्रो बनेकी रेखाले राप्रपाबाट उम्मेदवारी दिएकी थिइन्। निर्वात अधिकृत काफ्लेका अनुसार मंसिर ४ गतेको निर्वाचनमा यो क्षेत्रमा ९७ हजार १२६ मत खसेको थियो। खसेकोमध्ये ९२ हजार २०२ सदर र ४ हजार ९२४ मत बदर भएको उनले बताए।
न्यून महिला निर्वाचित,"काठमाडौं : प्रतिनिधिसभा र प्रदेशसभा सदस्य निर्वाचनमा यसपटक न्यून संख्यामा महिला निर्वाचित भएका छन्। प्रतिनिधिसभाको १ सय ६५ मध्ये १ सय ३० सिटको परिणाम घोषणा हुँदा ७ जना मात्रै महिला निर्वाचित भएका छन्। ठुला र पुराना भनिएका दलबाट पनि निर्वाचित हुने महिलाको संख्या न्यून छ। नेपाली कांग्रेसबाट एकजना पनि महिला निर्वाचित भएका छैनन्। सबैभन्दा धेरै एमालेबाट तीन जना महिलाले जित निकाले। एमालेबाट जुलिकुमारी महतो, विद्या भट्टराई र ज्वालाकुमारी साहले चुनाव जितेका हुन्। माओवादीबाट निर्वाचित हुनेमा एक जना महिला मात्रै छिन्। माओवादीबाट रेखा शर्मामात्रै निर्वाचित भइन्। राष्ट्रिय स्वतन्त्र पार्टीबाट भने दुई महिलाले जित निकाले। सोविता गौतम र डा तोसिमा कार्की स्वतन्त्र पार्टीबाट निर्वाचित हुने महिला हुन्। र, उनीहरू दुवै संसद्मा नयाँ अनुहारमा पर्छन्। रेशम चौधरीले नेतृत्व गरेको नागरिक उन्मुक्ति पार्टीबाट एक महिला निर्वाचित भइन्। पार्टी अध्यक्ष रञ्जिता चौधरीबाहेक अन्य महिला उम्मेदवारले प्रतिनिधिसभामा जित निकाल्न सकेनन्। निर्वाचित महिला उम्मेदवारहरू रेखा शर्मा : माओवादी नेतृृ रेखा शर्मा दाङ २ बाट निर्वाचित बनेकी हुन्। शर्माले एमालेका महासचिव शंकर पोखरेललाई हराएकी हुन्। शर्माले २६ हजार ८ सय ८० मत ल्याउँदा पोखरेलले २६ हजार ६ सय ८७ मत ल्याएका थिए। जुलीकुमारी महतो (महासेठ) : धनुषा३ बाट निर्वाचित एमाले नेत्रीमा पर्छिन्, जुलीकुमारी महतो महासेठ। उनले लोसपा नेता अनिलकुमार झालाई पराजित गरेकी हुन्। महतोले ३३ हजार ३ सय ५५ मत ल्याउँदा झाले २६ हजार ६ सय ८६ मत ल्याए। विद्या भट्टराई : एमाले नेतृ विद्या भट्टराई कास्की२ बाट दोस्रोपटक निर्वाचित भएकी हुन्। उनले १६ हजार ९ सय ९८ मत ल्याएकी छन्। उनका निकटतम प्रतिस्पर्धी राष्ट्रिय स्वतन्त्र पार्टीका माधवप्रसाद कँडेलले १२ हजार ४ सय ९५ मत ल्याए। सत्ता गठबन्धनका उम्मेदवार नेकपा एसका श्रीनाथ बरालले भने ९ हजार ६ सय ५९ मत ल्याए। भट्टराई एमाले नेता स्वर्गीय रवीन्द्र अधिकारीकी पत्नी हुन्। अधिकारीको हवाईजहाज दुर्घटनामा ताप्लेजुङमा मृत्यु भएपछि भएको उपनिर्वाचनमा समेत भट्टराई निर्वाचित भएकी थिइन्। ज्वालाकुमारी साह : एमाले नेतृ ज्वालाकुमारी साह बारा३ बाट निर्वाचित भएकी छन्। उनले जसपाका नेता रामबाबुकुमार यादवलाई पराजित गरेकी हुन्। जसपासँग यो क्षेत्रमा एमालेको गठबन्धन थिएन। गठबन्धन नहुँदा पनि साह विजयी भइन्। उनले २० हजार २ सय ५१ मत ल्याएकी छन्। निकटतम प्रतिस्पर्धी यादवले १७ हजार २ सय ७९ मत ल्याए। सत्तारूढ गठबन्धनका उम्मेदवार लोसपाका लालबाबुसिंह भइहार तेस्रो भए। तोसिमा कार्की : ललितपुर३ बाट राष्ट्रिय स्वतन्त्र पार्टीबाट कार्की निर्वाचित भएकी हुन्। उनले एमाले र सत्ता गठबन्धनका उम्मेदवारलाई भारी मत अन्तरले पराजित गरिन्। उनले ३१ हजार १ सय ३६ मत ल्याउँदा उनका निकटतम प्रतिस्पर्धी एमालेका अमृत ढकालले १२ हजार ९ सय ६३ मत ल्याए। माओवादी केन्द्रका प्रभावशाली नेतृ एवं जलस्रोत ऊर्जा जलस्रोत तथा सिँचाइमन्त्री पम्फा भुसालसमेत यही पराजित बनिन्। सोविता गौतम : काठमाडौं२ बाट पूर्वसभामुख ओनसरी घर्तीलाई हराएर गौतम निर्वाचित भएकी हुन्। उनले १५ हजार २ सय २९ मत ल्याउँदा निकटतम प्रतिस्पर्धी एमालेका मणिराम फुयाँलले ११ हजार ५ सय ५५ मत ल्याए भने राप्रपाकी कुन्ती पोखरेलले ११ हजार १४ र घर्ती चौथो भएर ९ हजार ४ सय ४९ मत मात्र ल्याइन्। रञ्जिता श्रेष्ठ चौधरी : रेशम चौधरीले नेतृत्व गरेको पार्टीबाट कैलाली१ मा श्रेष्ठ निर्वाचित भएकी हुन्। उनले ३० हजार ४ सय ४ मत ल्याइन्। उनको निकटतम प्रतिद्वन्द्वी पूर्वमन्त्री एवं कांग्रेस नेता रामजनम चौधरीले १८ हजार ८ मत ल्याएका छन्। चौधरी पटकपटक मन्त्री र संसद् भइसकेका व्यक्ति हुन्। अझै ६ जना महिला उम्मेदवार प्रतिस्पर्धामा छन्। समाचार तयार पार्दासम्म तीन जनाको अग्रता छ। सुनसरी३ बाट एमालेकी भगवती चौधरीले अग्रता लिएकी छन्। भगवतीले कांग्रेसका प्रभावशाली नेता एवं पूर्वउपप्रधानमन्त्री विजय गच्छदारसँग प्रतिस्पर्धा गरिरहेकी छन्। सुनसरी१ बाट रास्वपाकी गोमा तामाङ अघि छिन्। उनी जसपाका वरिष्ठ नेता अशोककुमार राईसँग प्रतिस्पर्धा गरिरहेकी छन्। त्यस्तै तेह्रथुमबाट कांग्रेस नेतृ सीता गुरुङले पनि अग्रता लिइरहेकी छन्। उनको प्रतिस्पर्धा एमालेका नेता विजय सुब्बासँग भइरहेको छ। उदयपुर १ का एमालेकी मञ्जु चौधरीको प्रतिस्पर्धा कांग्रेस नेता एवं परराष्ट्रमन्त्री डा नारायण खड्कासँग भइरहेको छ। कांग्रेसकी नेतृ एवं पूर्वउपसभामुख चित्रलेखा यादव सिरहा२ मा उठेकी छन्। उनको प्रतिस्पर्धा जसपाका नेता राजकिशोर यादवसँग छ। एमालेकी सचिव पदमाकुमारी अर्याल पनि प्रतिस्पर्धामा छिन्। उनी उठेको स्याङ्जा२ मा विवाद भएर मतगणना नै सुरुवात भएको छैन। अर्यालसँग नेपाली कांग्रेस उपसभापति धनराज गुरुङबीच प्रतिस्पर्धा भएको छ। ठुला दलले टिकट दिँदा नै कन्जुस्याइँ गरेका थिए। एमालेले ११ जना महिलालाई उठाएको थियो। राष्ट्रिय स्वतन्त्र पार्टीले पनि १२ जना मात्रै महिलालाई उठाएको थियो। कांग्रेसले ५ जना, माओवादी केन्द्रले ८, नेकपा एसले १ तथा जनमोर्चा नेपालले एक जनालाई उम्मेदवार बनाएको थियो। प्रत्यक्षतर्फ २ हजार ४ सय १२ मध्ये महिला उम्मेदवारको संख्या २ सय २९ मात्रै छन्। प्रदेशसभाको प्रत्यक्षतर्फ ३ सय ३० सिटमा ३ सय २६ जनाको उम्मेदवारी परेकामा महिला २ सय ८६ जना मात्रै छन्। प्रतिनिधिसभाको प्रत्यक्षतर्फ ९३३ प्रतिशत र प्रदेशसभामा ८५९ प्रतिशतमात्रै उम्मेदवारी परेको थियो। डिनादेखि बिनासम्म पराजित यो निर्वाचनमा न्यून उम्मेदवारी महिलाको परेको थियो। तर, कांग्रेसकी सहमहामन्त्री महालक्ष्मी उपाध्याय (डिना)देखि नेकपा माओवादी केन्द्रका अध्यक्ष पुष्पकमल दाहाल प्रचण्डकी बुहारी बिना मगरसम्म पराजित भए। सहमहामन्त्री डिना राप्रपाका नेता दीपकबहादुर सिंहसँग हारेकी छन्। कांग्रेस नेतृ एवं प्रतिनिधिसभाका उपसभामुख पुष्पा भुसाल एमालेले नेता टोपबहादुर रायमाझीसँग पराजित भइन्। एमालेकी नेत्री कोमल वली, शान्ता चौधरी, निरुदेवी पाल, गौरीकुमारी वली, मञ्जु शर्मा चालिसे पनि पराजित भएका छन्। दाङ३ बाट वली कांग्रेस नेता एवं पूर्व मन्त्री दीपक गिरीसँग पराजित भएकी छन्। त्यस्तै दाङ१ बाट शान्ता चौधरी सहरी विकास मन्त्री एवं नेकपा एसका नेता मेटमणि चौधरीसँग पराजित भइन्। पाल कञ्चनपुर ३ बाट हारिन्। उनलाई कांग्रेस नेता रमेश लेखकले पराजित गरे। मोरङ २ बाट पूर्वउपप्रधानमन्त्री सुजाता कोइराला एमालेका ऋषिकेश पोखरेलसँग पराजित भइन्। माओवादी नेतृहरू पूर्वसभामुख एवं ओनसरी घर्ती, ऊर्जा, जलस्रोत तथा सिँचाइ मन्त्री पम्फा भुसाल, कल्पना धमला, अञ्जना विशुंखे, गोमा कुँवर, मानुषी यमी भट्टराई, बिना मगर पराजित भएका छन्। प्रदेशसभामा पनि उस्तै अवस्था प्रदेशसभामा पनि विजयी महिलाको संख्या न्यून छ। काठमाडौं ६ (क)मा नेपाली कांग्रेसकी उम्मेदवार हरिप्रभा श्रेष्ठ खड्गी विजयी भइन्। खड्गीले ४ हजार ३ सय ५६ मत प्राप्त गरी विजयी भइन्। नेकपा एमालेका उम्मेदवार निरेशलालसिंह महर्जनले ३ हजार ९ सय ३६ पाएका थिए। सिन्धुपाल्चोक१ (क) मा नेपाली कांग्रेसकी उम्मेदवार मसिना खड्का भण्डारी विजयी भइन्। उनले नेकपा (एमाले) का उम्मेदवार युद्धविक्रम तामाङलाई पराजित गरेकी हुन्। खड्काले १४ हजार ६ सय ५२ मत ल्याइन्। उनका निकटतम् प्रतिस्पर्धी युद्धविक्रम तामाङले १३ हजार ४ सय ९० मत ल्याए। स्याङ्जाको निर्वाचन क्षेत्र नम्बर १ (क) मा नेकपा (एमाले) की नेता सीताकुमारी सुन्दास विजयी भइन्। सत्ता गठबन्धनबाट साझा उम्मेदवार बनेकी नेकपा (माओवादी केन्द्र) की अमृता थापालाई १ हजार ४ सय २४ मतान्तरले हराउँदै सुन्दास १४ हजार ६ सय ९० मतसहित विजयी भएकी हुन्। निकटतम् प्रतिद्वन्द्वी अमृता थापाले १३ हजार २ सय ६६ मत प्राप्त गरिन्। मकवानपुर क्षेत्र नम्बर २ (१) मा सत्ता गठबन्धनबाट नेकपा (माओवादी केन्द्र) की उम्मेदवार कुमारी मुक्तान विजयी भएकी छिन्। मुक्तानले नेकपा (एमाले) का उम्मेदवार विष्णु ढकाललाई ३२२ मतले पराजित गरेकी हुन्। मुक्तानले १९ हजार ८७३ मत प्राप्त गरेकी छन्। ढकालले १९ मत ५५१ प्राप्त गरेका छन्। बाँके प्रतिनिधिसभा निर्वाचन क्षेत्र नं १ को प्रदेशसभा (क) मा नेकपा (माओवादी केन्द्र)की कृष्णा केसी विजयी भएकी छन्। केसीका निकटतम् प्रतिद्वन्द्वी नागरिक उन्मुक्ति पार्टीका सोमराज चौधरीले सात हजार ९६६ मत ल्याएका छन्। प्रदेशसभा सदस्यतर्फ सर्लाही निर्वाचन क्षेत्र नम्बर१ खबाट नेकपा (एकीकृत समाजवादी)की उम्मेदवार बेची लुंगेली विजयी भएकी छन्। उनी १३ हजार ६ सय ७६ मतसहित मधेस प्रदेशसभा सदस्य पदमा निर्वाचित भएकी हुन्। उनका निकटतम् प्रतिस्पर्धी नेकपा (एमाले) की उम्मेदवार शान्तिकुमारी लामाले ६ हजार ९ सय ७७ मत पाएकी हुन्। एकीकृत समाजवादीकी उम्मेदवार रमा आलेमगर विजयी भएकी छन्। उनले ५ हजार ८ सय १८ मत प्राप्त गरेकी छन्। उनका निकटतम् प्रतिस्पर्धी नेकपा एमालेका रामशरण आलेमगरले ५ हजार १ सय ८८ मत पाएका प्राप्त गरेका छन्। राष्ट्रिय प्रजातन्त्र पार्टी झापाबाट सविना बजगाइँ विजयी भएकी छन्। उनले १३ हजार ६ सय १२ मत प्राप्त गरेकी छन् भने उनका प्रतिस्पर्धी माओवादीका श्यामवीर लिम्बूले १२ हजार २ सय २५ मत पाएका छन्। यसैगरी स्वतन्त्रबाट महोत्तरी क्षेत्र नं २ ख बाट सुरिताकुमारी साहा निर्वाचित भएकी छन्। उनले ८ हजार ५ सय ६८ मत प्राप्त गर्दा उनका प्रतिस्पर्धी नेपाली कांग्रेसका नागेश्वर यादवले ६ हजार ८ सय २ मत पाएका छन्। यसैगरी लोसपाबाट महोत्तरी क्षेत्र नं ३ की रानीकुमारी तिवारी निर्वाचित भएकी छन्। तिवारीले ६ हजार ४ सय १४ मत प्राप्त गर्दा उनका प्रतिस्पर्धी स्वतन्त्रका उज्ज्वलकुमार झाले ५ हजार ४ सय ८९ मत पाएका छन्। जनता समाजवादी पार्टीमा कुनै पनि महिलाले विजय हासिल गरेका छैनन्। भने जनमत पार्टीमा ६ जना पुरुषमा एउटा पनि महिला छैनन्। यसैगरी नागरिक उन्मुक्ति पार्टीमा पाँच पुरुषमा एउटा पनि महिला उम्मेदवार छैनन्।"
शेखरले लिए लालबाबुसँग बदला,"विराटनगर : मुलुकलाई ३ वटा प्रधानमन्त्री दिएको कोइराला परिवारबाट विरासतको राजनीति गर्ने नेतामध्ये डा शेखर कोइराला अग्रणी मानिन्छन्। कोइराला परिवारको विरासत थाम्ने नेताका रूपमा हेरिएका डा शेखरका लागि २०७४ सालको निर्वाचन परिणाम भने निराशाजनक रहयो। तर उनले त्यो निराशालाई ठीक ५ वर्षपछि उत्साहमा परिणत गरिछाडेका छन्। अर्थात मंसिर ४ मा सम्पन्न निर्वाचनको नतिजा शेखरको पक्षमा परेको छ। मोरङको निर्वाचन क्षेत्र नम्बर ६ बाट प्रतिनिधिसभा सदस्यमा उनी निर्वाचित भएका हुन्। प्रतिस्पर्धी नेकपा (एमाले)का स्थायी कमिटी सदस्य लालबाबु पण्डितलाई भारी मतान्तरले पराजित गर्दै नेपाली कांग्रेसका नेता शेखर सांसद चुनिए। उनले ३५ हजार २१३ मत ल्याउँदा लालबाबु २२ हजार ९२९ मतमा सीमित बने। शेखर र लालबाबुबीचको मतान्तर १२ हजार २८४ छ। उनै लालबाबुसँग ५ वर्षअघि बेहोरको पराजयको बदला लिँदै यसपटक शेखरले प्रतिनिधिसभाको यात्रा तय गरेका हुन्। २०७४ सालको निर्वाचनमा र लालबाबुसँग ६७५ मत अन्तरले पराजित हुँदा उनका लागि प्रतिनिधिसभाको ढोका बन्द भएको थियो। त्यतिबेला लालबाबुले ३३ हजार ९४१ मत ल्याउँदा शेखरले ३३ हजार २६६ मत मात्रै प्राप्त गरेका थिए। शेखर पहिलो संविधानसभाको उपनिर्वाचन (२०६५) र दोस्रो संविधानसभा निर्वाचन (२०७०)मा यही क्षेत्रबाट विजयी बनेका थिए। तर २०७४ सालमा भने पराजित भए। यसपटकको निर्वाचन परिणाम भने उनका लागि सुखद् रहयो। उही निर्वाचन क्षेत्रमा पुरानै प्रतिस्पर्धीमाथि शेखर हाबी भए। ५ वर्षअघि गुमेको कांग्रेस किल्ला फिर्ता ल्याएरै छाडे। शेखरलाई प्रतिनिधिसभा सदस्य हुन तगारो बनेका लालबाबु दोस्रोपटक जित्ने आशासहित चुनावी मैदानमा आएका थिए। मैदानमा शेखरसँगको दोस्रो भेट उनका लागि फापेन। फेरिएको राजनीतिक परिवेशमा प्रतिस्पर्धी बनेर प्रतिनिधिसभा सदस्य हुने दौडमा लालबाबु हारे। लालबाबु २०४८ र २०५६ को आमनिर्वाचनमा मोरङको तत्कालीन क्षेत्र नम्बर ३ बाट प्रतिनिधिसभा सदस्यमा विजयी बनेका थिए। विगतदेखिको पार्टीभित्रको आन्तरिक द्वन्द्व र असन्तुष्टिको सम्बोधन, सत्तारुढ गठबन्धन, उक्त क्षेत्रमा सांगठनिक हिसाबले एमालेको कमजोर उपस्थिति तथा कांग्रेसको पकडक्षेत्र यसपटक शेखरका लागि चुनाव जित्ने मुख्य आधार बने। पार्टीभित्रको द्वन्द्व, एमाले र माओवादी मिलेर बनेको वाम गठबन्धन, राष्ट्रियस्तरमा लालबाबुको चुलिएको लोकप्रियतालगायतका कारण अघिल्लो चुनाव हारेका थिए। त्यतिबेला एमालेलाई साथ दिएको माओवादी र एमालेबाटै फुटेर बनेको एकीकृत समाजवादीसहितको सत्ता गठबन्धन बन्दा शेखरलाई सहज भयो। शेखर २०६४ को पहिलो संविधानसभा निर्वाचनमा तत्कालीन मधेसी जनअधिकार फोरमका अध्यक्ष विजयकुमार गच्छदारसँग पराजित भएका थिए। उपनिर्वाचनमा भने फोरम लोकतान्त्रिककै चुमनारायण तब्दारलाई पराजित गरेर संविधासनसभा सदस्य बने। २०७० सालको दोस्रो संविधानसभा निर्वाचनमा पनि विजय गच्छदारलाई हराउँदै उनी विजयी भए। तर ५ वर्षअघि पराजित हुँदा समग्र राष्ट्रिय राजनीतिमा नै शेखरको भूमिका खुम्चिएको थियो। कांग्रेसको १४ औँ महाधिवेशनपछि भने पार्टीभित्र संस्थापनइतर समूहको प्रभावशाली नेता शेखरको भूमिका अलि फराकिलो बनेको छ। महाधिवेशनमा पार्टी सभापतिमा उनले ४० प्रतिशत मत प्राप्त गरेका थिए। शेखरले २०२७ सालमा विराटनगरको महेन्द्र मोरङ क्याम्पसबाट कांग्रेसको भातृ संगठन नेविसंघमा आवद्ध भएर राजनीति सुरु गरेका हुन्। पार्टीको सदस्यता २०२८ सालमा प्राप्त गरे। कांग्रेसको राजनीतिमा सक्रिय उनी पार्टीको ११ औँ, १२ औँ र १३ औँ महाधिवेशनसम्म केन्द्रीय सदस्य रहे। १४ औँ महाधिवेशनमा पार्टी सभापतिमा उठ्दा शेरबहादुर देउवासँग पराजित भए। पार्टीभित्र अहिले संस्थापनइतर समूहको नेतृत्व शेखरले गरिरहेका छन्। कांग्रेसमा स्थापित नेतृ नोना कोइरालाका छोरा उनी विराटनगर महानगरपालिका७ निवासी हुन्। ७२ वर्षीय शेखरले अल इण्डिया मेडिकल साइन्स इन्ष्टिच्युट (एमस), भारतबाट एमडी गरेका छन्। उनलाई तत्कालीन विद्रोही माओवादीसँग भएको १२ बुँदे विस्तृत शान्ति सम्झौताका सूत्रधार मानिन्छ। तत्कालीन प्रधानमन्त्री स्वः गिरिजाप्रसाद कोइरालाका सहयोगीको भूमिका निर्वाह गर्दै माओवादी अध्यक्ष पुष्पकमल दाहाल प्रचण्डसँग वार्ता गरेका शेखरले अन्तरिम संविधान निर्माणमा रचनात्मक भूमिका निर्वाह गरेका थिए। कांग्रेसको ह्वीप नमानिकन संविधान निर्माणमा राज्यको हरेक निकायमा मधेसी, मुस्लिम, महिला, दलित र आदिवासी जनजातिको समावेशीताको व्यवस्था राख्न संविधानसभामा संशोधन प्रस्ताव दर्ता गराएका उनले राज्यबाट संविधानसभा सदस्य पदक प्राप्त गरेका छन्। धरानस्थित बीपी कोइराला स्वास्थ्य विज्ञान प्रतिष्ठानमा १० वर्ष काम गरेका उनी २०६१ सालपछि राजनीतिमा छाइरहेका छन्। बीपीको संस्थापक रेक्टरका रूपमा उनले २०५० साल साउन १० गतेबाट काम सुरु गरेका थिए। २०५५ मा बीपीकै उपकुलपति बने। बीपी छाडेर राजनीतिमा आएका शेखरले हालसम्म ५ वटा निर्वाचनमा प्रतिस्पर्धा गरिसकेका छन्। १५ वर्षदेखि चुनाव लडिरहेका उनले ३ वटामा जित निकाले भने २ वटामा पराजय बेहोरे। जितपछि शेखरले परम्परागत राजनीतिक दलसँग भन्दा पनि आमजनतामा व्यक्तिप्रति वितृष्णा बढेको बताए। अहिलेको चुनावी परिणामलाई जनताको वितृष्णा पोखिएको रूपमा लिनुपर्ने उनले बताए। दलसँग वितृष्णा भयो भने दलीय सिष्टम नै रहँदैन, उनले भने, सुशासन दिन नसक्दा तथा भ्रष्टाचार नियन्त्रण र दण्डहीनताको अन्त्य गर्न नसक्नु वितृष्णाको प्रमुख कारण हो। सुशासनलाई आफ्नो प्रमुख मुद्दा बनाउने शेखरले बताए। बिना सुशासन देश अघि नबढ्ने उनले बताए। मुलुकले परिवर्तन खोजेको छ। परिवर्तन युवाहरुबाट मात्रै सम्भव छैन, शेखरले भने। मोरङ ६ को कबाट माओवादीका जीवन आचार्य र खबाट कांग्रेसका केदार कार्की प्रदेशसभा सदस्यमा निर्वाचित भएका छन्। यो निर्वाचन क्षेत्रमा मोरङको सुन्दरहरैँचा नगरपालिकाको वडा २, ३, ४, ५, ६ र ७, बूढीगंगा गाउँपालिका र विराटनगर महानगरको ४, ५, ६, ७, ८, ९, ११ र १२ नम्बर वडा समेटिएको छ। निर्वाचनमा ८५ हजार ३७१ मत खसेको थियो। खसेकोमध्ये ८० हजार ४१७ मत सदर भएको छ।"
मोरङ २ बाट प्रदेशसभा सदस्यमा माओवादी र एमाले विजयी,विराटनगर : मोरङको निर्वाचन क्षेत्र नम्बर २ बाट प्रदेशसभा सदस्यमा नेकपा (माओवादी केन्द्र) र नेकपा (एमाले)का उम्मेदवार विजयी भएका छन्। क्षेत्र नम्बर २ को कबाट माओवादीका गणेश उप्रेती सुशील र खबाट एमालेका लीलाबल्लभ अधिकारी निर्वाचित भएका हुन्। सत्तारुढ गठबन्धनबाट उम्मेदवारी दिएका उप्रेतीले एमालेका दानबहादुर कार्की (डीबी)लाई ३५५ मत अन्तरले पराजित गरे। उप्रेतीले १५ हजार ३३ मत प्राप्त गरेर प्रदेशसभाको यात्रा तय गर्दा उनका निकटतम प्रतिद्वन्द्वी एमालेका कार्की १४ हजार ६७८ मतमा सीमित बने। २०७४ सालमा पनि उप्रेती यही क्षेत्रबाट उम्मेदवार बनेका थिए। तत्कालीन वाम (एमालेमाओवादी) गठबन्धनका उम्मेदवार उनी त्यतिबेला भने निर्वाचिन हुन सकेनन्। उप्रेती तेस्रो प्रयासमा विजयी बनेका हुन्। २०७४ सालको दोस्रो संविधानसभा निर्वाचनमा पनि उनी पराजित बनेका थिए। क्षेत्र नम्बर २ खबाट निर्वाचित अधिकारीले भने नेपाली कांग्रेसका विनोद कार्कीलाई २ हजार ८ सय मतान्तरले पराजित गरे। अधिकारीले १७ हजार ७५२ मत पाउँदा उनका प्रतिस्पर्धी सत्तारुढ गठबन्धनका साझा उम्मेदवार कार्की १४ हजार ९५२ मतमै खुम्चिए। यो क्षेत्रबाट अधिकारी दोस्रोपटक प्रदेशसभा सदस्यमा विजयी बनेका हुन्। २०७४ सालमा वाम गठबन्धनबाट उम्मेदवार भएर चुनाव जितेपछि संसद छिरेका उनी प्रदेश १ का पूर्वआन्तरिक मामिला तथा कानुन राज्यमन्त्री हुन्। मोरङ क्षेत्र नम्बर २ को प्रतिनिधिसभा सदस्यमा भने एमालेका ऋषिकेश पोखरेल निर्वाचित भएका छन्। पूर्वप्रधानमन्त्री स्वः गिरिजाप्रसाद कोइरालाकी छोरी एवं कांग्रेस नेतृ सुजाता कोइरालालाई १ हजार २०८ मतले पराजित गर्दै पोखरेल विजयी बनेका हुन्। पोखरेलले ३३ हजार १४८ मत पाउँदा कोइरालाले ३१ हजार ९४० मत मात्रै ल्याउन सकिन्।
नुवाकोट २ मा कांग्रेसका अर्जुननरसिंह केसी विजयी,"नुवाकोट : नुवाकोट२ मा नेपाली कांग्रेसका अर्जुननरसिंह केसी विजयी भएका छन्। केसीले २८ हजार एक सय ७ मत प्राप्त गर्दै विजयी भएका हुन्। केसीका निकटतम प्रतिद्वन्द्वी राष्ट्रिय स्वतन्त्र पार्टीका सुमनबिक्रम पाण्डेले १६ हजार चारसय ७७ मत पाएका छन्। २०७४ को निर्वाचनमा केसीलाई १० हजार पाँच सय ५७ मतले पराजित गरेको नेकपा एमालेका उम्मेदवार नारायणप्रसाद खतिवडाले १५ हजार पांचसय ६१ मत पाएका छन्। राप्रपाका झनकवहादुर प्याकुरेलले एकहजार पाँच सय ७१ मत पाएका छन्। केसीको यो पाँचौ विजय हो। उनी २०३८ सालमा सुर्यबहादुर थापा सरकारको स्वास्थ्य राज्यमन्त्री भएका थिए। उनी २०३८,२०४८,२०५१, २०७० र २०७९ को निर्वाचनमा विजयी भए। केसीले २०४३, २०६४ र २०७४ को निर्वाचनमा पराजित भएका थिए। प्रतिनिधि सभा सदस्यमा विजय भएपछि केसीले संविधान, गणतन्त्र तथा देशको रक्षाका लागि आफ्नो अभियान जारी रहने बताए। उनले जनताको मागमा आधारित कार्य गर्नेसमेत प्रतिबद्धता दोहोर्याए। चार प्रदेश सभा तथा दुई प्रतिनिधि सभा सबै सिटमा सत्तारुढ गठबन्धनका उम्मेदवारहरु विजयी भएका छन्। नुवाकोट २ को प्रदेश सभा ख मा समेत सत्तारुढ दलकै उम्मेदवार कांग्रेसका बहादुरसिंह तामाङ विजयी भएका छन्। सो प्रदेश सभामा सत्तारुढ दलका तर्फवाट कांग्रेसका उम्मेदवार बहादुरसिंह लामाले १७ हजार दुई सय ४९ मत ल्याएर विजयी भए। उनका निकटतम प्रतिद्वन्द्वी नेकपा एमालेका विजयसिंह तामाङले नौहजार एकसय २४ मत पाए। राप्रपाका रणप्रसाद न्यौपानेले दुई हजार ६ सय ६५ मत पाए। नुवाकोट १ क मा समेत सत्तारुढ गठबन्धनकै उम्मेदवार राधिका तामाङ दोस्रो पटक विजयी भएकी छन्। प्रदेश सभामा माओवादी केन्द्रकी तामाङ १६ हजार एकसय ६९ मतका साथ विजय प्राप्त गरेकी हुन्।उनका निकटतम प्रतिद्वन्द्वी नेकपा एमालेका सुशीलकुमार खड्काले ११ हजार तीनसय ५७ मत पाएका छन्। राप्रपाका रामु पण्डितले एकहजार पाँचसय नौ मत पाएका छन्। नुवाकोटको दुवै वटै क्षेत्रमा प्रत्यक्षतर्फको सबै परिणाम आइसकेको मुख्य निर्वाचन अधिकृतको कार्यालय नुवाकोटले जनाएको छ। प्रदेश र प्रतिनिधि सभाको समानुपातिकतर्फको मतगणना कार्य भइरहेको छ।"
काभ्रे१ मा माओवादी केन्द्रका लालध्वज विजयी,काभ्रे : काभ्रे प्रतिनिधि सभा क्षेत्र नं १ मा माओवादी केन्द्रका नेता सूर्यमान दोङ (लालध्वज) विजयी भएका छन्। नेकपा एमालेका केन्द्रिय सदस्य रेशम लामालाई ३ हजार ९ सय ६४ मतले पछि पार्दै सत्ता गठबन्धनका उम्मेदवार दोङ विजयी भएका हुन्। निर्वाचन आयोगका अनुसार दोङले ३४ हजार ५ सय १२ मत प्राप्त गरेका छन् । उनका निकटतम प्रतिद्वन्द्वी लामाले ३० हजार ५ सय ४८ मत प्राप्त गरेका छन्। दोङ २०७० को दोस्रो संविधानसभाको निर्वाचनमा भने साविकको निर्वाचन क्षेत्र नं १ मा नेपाली काँग्रेसका उम्मेदवार तिर्थ लामासँग पराजित भएका थिए । काभ्रेका कुल मतदाता ३ लाख १० हजार ६३ मतदातामध्ये क्षेत्र नं १ मा १ लाख ५२ हजार ६ सय २१ मतदातामा रहेकोमा ५९ हजार १ सय ४९ मत खसेको थियो । दुई प्रतिनिधि सभा क्षेत्र र चार प्रदेश सभा क्षेत्र रहेको काभ्रे जिल्लामा सबै क्षेत्रको प्रत्यक्ष तर्फको मतपरिणाम सार्वजनिक भइसकेको छ । प्रतिनिधि सभा २ मा नेकपा एमालेका उम्मेदवार गोकुल बाँस्कोटा विजयी भएका छन्।
कालीकोटका थरीथरी चुनावी रेकर्ड,"कालीकोट : कालीकोटबाट प्रतिनिधिसभा सदस्यमा माओवादी केन्द्रका महेन्द्रबहादुर शाहीले रेकर्ड ब्रेक गरेका छन्। २०४८ सालपछिका निर्वाचनमा एक पटक निर्वाचित सांसद फेरि दोहोरिएका थिएनन्। २०७० सालको दोस्रो संविधानसभा निर्वाचनमा विजयी शाहीले २०७४ र २०७९ साल गरी तीन वटा निर्वाचन जितेर रेकर्ड ब्रेक गरेका हुन्। उनले यस पटक २४ हजार ४ सय ७४ मत ल्याएर नेकपा एमालेका उम्मेदवार नगिन्द्र शाहीलाई पराजित गरे। नगिन्द्रले १६ हजार ४ सय १० मत प्राप्त गरे। जुम्लाबाट २०३२ मंसिर २६ गते तत्कालीन पञ्चायत सदस्य धर्मदत्त उपाध्यायले जिल्ला विभाजन भई कालीकोट छुट्टै जिल्ला बनेपछि पहिलो निर्वाचन जिते। त्यसपछि २०३७ र २०४२ सालको पञ्चायतकालीन निर्वाचन उनैले जिते। जिल्लाका सबैभन्दा बढी समय सांसद हुने नेता उनै थिए। २०४६ सालमा बहुदल आएपछि भएको निर्वाचनमा नेपाली कांग्रेसका संस्थापक नेता तिलकप्रसाद न्यौपानेले जिते। २०५१ सालको मध्यावधि निर्वाचनमा तिलकलाई पराजित गर्दै नेकपा एमालेका उम्मेदवार यज्ञराज न्यौपाने विजयी भए। उनी फेरि जिल्ला फर्किएनन्। २०५६ सालको निर्र्वाचनमा एमालेकै उम्मेदवार प्रेमबहादुर सिंह जिते। उनी पनि फेरि फर्किएनन्। २०६४ सालको पहिलो संविधानसभा निर्वाचनमा द्वन्द्वबाट आएको तत्कालीन नेकपा माआवादीबाट खड्गबहादुर विश्वकर्मा प्रकाण्ड विजयी भए। उनी २०६७ सालमा नेकपा माओवादी केन्द्रको विभाजनमा वैद्य समूहमा लागेर फेरि फर्किएनन्। २०७० सालको दोस्रो संविधानसभा निर्वाचनमा वैद्य समूहले निर्वाचनमा भाग नलिँदा माओवादी केन्द्रबाटै पूर्वलडाकु, जनमुक्ति सेनाका कमान्डर महेन्द्रबहादुर शाहीले चुनाव लडे। उनैले विजय पनि हासिल गरे। त्यसयता लगातार महेन्द्रबहादुर शाही संसद् चुनिँदै आएका छन्। नेपाली कांग्रेस कालीकोटले ३० वर्षपछि सांसद पाएको छ। नेपाली कांग्रेस कालीकोटका अग्रज नेता हिक्मतबहादुर विष्ट कालीकोट प्रदेश सभा (२) मा निर्वाचित भएका छन्। उनले नेकपा एमालेका वीरेन्द्रबहादुर बोगटीलाई ७ हजार ९ सय ४४ मतान्तरले पराजित गर्दै विजयी बनेका हुन्। उनी ३० वर्षपछि कांग्रेसबाट जित्ने पहिलो सांसद हुन्। २०४८ सालको आमनिर्वाचनमा नेपाली कांग्रेसका संस्थापक नेता तिलकप्रसाद न्यौपाने सांसद जिते। त्यो जित गुट, उपगुटका कारण कांग्रेसले २०५१ सालमा भएको मध्यावधि निर्वाचनमा टिकाउन सकेन। २०५१ सालको निर्वाचनमा पार्टीका तर्फबाट आधिकारिक उम्मेदवार फेरि तिलकप्रसाद न्यौपाने नै थिए। उनका विरुद्ध कांग्रेसकै विष्णुबहादुर शाही बागी उठे। जसको फाइदा उठाउँदै एमालेका यज्ञराज न्यौपाने विजयी भए। त्यसयता कुनै चुनावमा कांग्रेसले जितेन । २०७० सालमा कांग्रेसबाट युवा नेता भूपेन्द्रजंग शाहीले टिकट पाए। सिनियर नेतालाई टिकट नदिएको भनेर पार्टीभित्रकै असन्तुष्टि र गुटकै कारण उनलाई असहयोग गरी हराइयो। २०७४ सालको प्रतिनिधिसभा निर्वाचनमा कांग्रेसको जित्ने सम्भावना हुँदा वाम गठबन्धन भएर झिनो मतले उनै शाही पराजित भए। कांग्रेसबाट कोही पनि सांसद बनेनन्। झन्डै ३० वर्षदेखि गुमाउँदै आएको सांसद पद बल्ल २०७९ सालमा नेपाली कांग्रेस, माओवादीबीच भएको गठबन्धनका कारण कांग्रेसले प्राप्त गर्न सफल भयो। रोचक कुरा जिल्लामा प्रायः कोटकै सांसदहरू विजयी बन्दै आएका छन्। २०३२, २०३७ र २०४२ सालको निर्वाचनमा रास्कोटका धर्मदत्त उपाध्याय सांसद बने। तत्कालीन जिल्ला विकास समितिका सभापति कटकबहादुर शाहीका अनुसार २०४८ सालमा नेपाली कांग्रेसका नेता तिलकप्रसाद न्यौपाने सांसद बने। उनी राचुली धनाडाका थिए। उनलाई २०५१ सालको मध्यावधि निर्वाचनमा पराजित गर्दै रास्कोट फुकोटकै यज्ञराज न्यौपाने सांसद बने। फेरि सांसदमा कोटको विजय भयो। २०५६ सालको निर्वाचनमा फेरि डिल्लीकोटका नेकपा एमालेका प्रेमबहादुर सिंह विजयी बने। उनीसँग लडेका गेलाका नेपाली कांग्रेसका नेता नेत्रबहादुर शाही पराजित भए। त्यतिबेला पनि कोटकै विजय भयो। २०६४ सालमा तत्कालीन नेकपा माओवादीका नेता माल्कोटका खड्गबहादुर विश्वकर्मा विजयी भए। फेरि पनि कोटकै विजय भयो। २०७० सालको निर्वाचनमा नानीकोटकै महेन्द्रबहादुर विजयी बने। त्यसपछि लगातार महेन्द्रबहादुर २०७४ र २०७९ गरी तीन कार्यकाल विजयी बने। जसबाट कालीकोटमा कोटको विजयले निरन्तरता पाउँदै आएको छ।"
इलाम केन्द्रविन्दू भएर भूकम्प,काठमाडौं : इलामको विल्याँटे बजार केन्द्रविन्दु भएर भूकम्प गएको छ। राष्ट्रिय भूकम्प मापन तथा अनुसन्धान केन्द्र लैनचौरका अनुसार आज साँझ ७ बजेर ५१ मिनेट जाँदा इलामको विल्याँटे बजार केन्द्रविन्दु भएर ३७ रेक्टर स्केलको भूकम्प गएको हो। उक्त भूकम्प गोरखा भूकम्पको परकम्प नभएर नयाँ भूकम्प भएको सो केन्द्रले गएको छ। केही दिन पहिले पश्चिम केन्द्रविन्दु भएर भूकम्प जाँदा छ जनाको मृत्यु हुनुका साथै आठ जना घाइते भएका थिए।
मोटरसाइकल दुर्घटनामा युवकको मृत्यु,काठमाडौं : तनहुँमा मोटरसाइकल दुर्घटनामा परेर आज एक युवकको मृत्यु भएको छ। घिरिङ गाउँपालिका१ पुटारका २२ वर्षीय सुनिल दरैको मोटरसाइकल दुर्घटनामा परी मृत्यु भएको हो। जगौलिटारस्थित कच्ची सडकमा बनटारबाट पुटारतर्फ जाँदै गरेको लु३९प ५०९७ नंको मोटरसाइकल अनियन्त्रित भई सडकदेखि ५० मिटर तल खस्दा दरैको मृत्यु भएको हो। दुर्घटनामा परी सख्त घाइते दरैको सेतीगङ्गा अस्पताल बेलचौतारामा उपचारका क्रममा मृत्यु भएको प्रहरी नायब उपरीक्षक युवराज खड्काले जानकारी दिए। मोटरसाइकलमा सवार सोही वडाका २१ वर्षीय खुमबहादुर राना र २१ वर्षीय रामबहादुर कुमाल गण्डकी मेडिकल अस्पताल पोखरामा उपचार गरी घर फर्किका प्रहरीले जनाएको छ।
पशुपति क्षेत्र विकास कोषले गौशाला धर्मशालामा डोजर चलायो,"काठमाडौं: पशुपति क्षेत्र विकास कोषले गौशाला धर्मशालाले बनाएका मापदण्डविपरीतका संरचना भत्काउन डोजर चलाएको छ । कोषले धर्मशालामा पहिलोपटक डोजर चलाएको हो । कोषबाट अनुमति नलिई संरचना निर्माण गरेको भन्दै शनिबार बिहान गौशाला चोकपट्टिको पर्खालमा डोजर चलाएको हो । यसअघि पुरातत्त्व विभाग र कोषले पटक पटक पत्राचार गरे पनि नेपाल मारवाडी सेवा समितिले बेवास्ता गर्दै आएको थियो । धर्मशालाको भाडा चार हजार ! गुठीले हडप्यो पशुपतिको जग्गा गौशाला धर्मशालामा अवैध संरचना कोषले ३५ दिने सार्वजनिक सूचना गर्दा पनि अटेरी गरेपछि भत्काउने निर्णय गरी २४ घण्टाको अल्टिमेट दिएर शुक्रबार नै धर्मशालामा सूचना टाँससमेत गरेको थियो । डोजरले भत्काउन थालेपछि काठमाडौंका प्रमुख जिल्ला अधिकारी घनश्याम उपाध्यायले फोन गरेर गौशालाका डीएसपीलाई तत्कालका लागि रोक्न आदेश दिएका थिए । कोषका प्रवक्ता रेवतीरमण अधिकारीले जिल्ला प्रशासन कार्यालयबाट पत्र पठाएर सुरक्षा दिनू भन्ने आदेश भएको जानकारी सञ्चारकर्मीलाई दिए । रातरात के भयो र भत्काउन तयारी भएको कुरा किन रोकियो थाहा भएन, उनले भने । धर्मशालाले कोषको स्वीकृति बेगर १८ हजार ०९६ वर्गफिटको नक्सा बमोजिमको संरचना निर्माण गरेको छ । धर्मशालाले मासिक १२ लाखभन्दा बढी कमाउँछ तर कोषलाई वार्षिक ५१ हजार त्यो पनि सहयोग भनेर दिन्छ, कोषका सदस्यसचिव डा मिलनकुमार थापाले भने, २०६० सालमा गरेको सम्झौताको करारअवधि अनिश्चित छ, यस्तो कहीँ हुँदैन यहीँ भएको छ । न सम्झौताअनुसार नन्दीलाई पाल्ने काम भएको छ । केवल व्यापार भएको छ । मारवाडी सेवा समितिका अध्यक्ष कैलाश गोयलले आफूहरूले सबै काम मापदण्डभित्रै रहेर काम गरिरहेकाले डोजर चलाउने काम अमान्य भएको बताए ।"
ट्याक्टर दुर्घटनामा एक वृद्धको मृत्यु,झापा : झापामा ट्याक्टर दुर्घटनामा एक वृद्धको मृत्यु भएको छ। मृत्यु हुनेमा बिर्तामोड नगरपालिका९ निवासी ७२ वर्षीय वृद्ध बुद्धराज श्रेष्ठ रहेको जिल्ला ट्राफिक कार्यालय बिर्तामोडले जनाएको छ। प्रहरीका अनुसार धान बोकेर आउँदै गरेको प्र१०१००१त ८४८९ नम्बरको ट्याक्टर अनियन्त्रित भई पल्टिँदा श्रेष्ठको मृत्यु भएको हो। ट्याक्टरको ट्रलीमा राखिएको धानमाथि उनी बसेका थिए। दुर्घटनामा परी घाइते भएका श्रेष्ठलाई उपचारका लागि बिएण्डसी हस्पिटल बिर्तामोड लैजादै गरेको अवस्थामा बाटैमा मृत्यु भएको थियो। घटनापछि ट्रयाक्टर चालक ज्ञानबहादुर श्रेष्ठलाई प्रहरीले नियन्त्रणमा लिएको छ।
भीरबाट लडेर महिलाको मृत्यु,बैतडी : बैतडीको पुर्चौडी नगरपालिकामा भीरबाट लडेर एक महिलाको मृत्यु भएको छ। पुर्चौडी६ खठायतगाउँकी ३२ वर्षीया लिला खडायतको खर काट्ने क्रममा भीरबाट लडेर मृत्यु भएको हो। शनिबार दिउँसो ३ बजेको समयमा खर काट्ने क्रममा भकरेडीमाणौ नजिकैको भीरबाट लडेर घटनास्थलमै मृत्यु भएको स्थानीय लक्ष्मण बोहराले जानकारी दिए। मृतक लिला खडायतका २ छोरी एक छोरा छन्। श्रीमान रोजगारीका सिलसिलामा भारतमा छन्। पछिल्लो समय बैतडीमा भीरबाट लडेर महिलाहरूको ज्यान जाने क्रम बढेको छ।
तीव्र गतिमा सवारी कुदाए कारबाही,"काठमाडौं : तीव्र गतिमा सवारी चलाउनुहुन्छ छ ? होसियार। प्रहरीको फन्दामा पर्नुहोला। उपत्यका ट्राफिक कार्यालयले अबदेखि तीव्र गतिमा सवारी चलाउने चालकलाई कारबाही गर्न अभियान नै थालेको छ। मंसिर १५ देखि यस्ता चालकको सवारी अनुमतिपत्र नियन्त्रणमा लिने प्रहरीले जनाएको छ। यसका साथै एक घण्टा सचेतना कक्षा लिनु पर्नेछ। एक हजार जरिबाना लाग्नेछ। ट्राफिक महाशाखाका प्रवक्ता एसएसपी राजेन्द्रप्रसाद भट्टका अनुसार अहिलेसम्म मादक पदार्थ सेवन गरेर सवारी चलाउनेले मात्रै सचेतना कक्षा लिनुपर्ने अनिवार्य थियो। मंसिर १५ देखि तीव्र गतिमा सवारी चलाउनेले पनि सचेतना कक्षा लिनुपर्नेछ। भट्ट भन्छन्, तीव्र गतिमा हुँदा सवारी अनियन्त्रित भई दुर्घटना हुने धेरै सम्भावना हुन्छ। ९० प्रतिशत मृत्यु नै हुन्छ। १० प्रतिशत घाइते हुन्छन्। यस्तो दुर्घटना कम गर्न तीव्र गतिप्रति कडा कारबाही सुरु गरेका हौं। एउटै कसुर पाँच पटक गरे लाइसेन्स निलम्बन ट्राफिक महाशाखाको तथ्यांकअनुसार २०७८०७९ मा उपत्यकामा १० हजार ४ सय २४ सवारी दुर्घटना भएका छन्। जसमध्ये ३ हजार ५ सय ४३ सवारी दुर्घटना तीव्र गतिकै कारण भएको छ। ५ हजार ७ सय ९७ सवारी चालक तीव्र गतिको कारण कारबाहीमा परेका छन्। यस्तै २०७९०८० सुरु भएपछि उपत्यकामा २ हजार ६ सय ५२ वटा सवारी दुर्घटना भएको छ। जसमध्ये ६ सय ४९ वटा दुर्घटना तीव्र गतिकै कारण भएको छ। यस्तै २०७७०७८ मा ६ हजार ९ सय ३३, २०७८७९ मा १८ हजार २ सय ४३ र २०७९०८० मा ८ हजार ५ सय ८४ जना सवारी चालक तीव्रगति राडरगन कारबाहीमा परेका छन्। ट्राफिक महाशाखाका अनुसार पाँच पटकसम्म्म एउटै कसुरमा कारबाही भएको सवारी चालकको सवारी लाइसेन्स निलम्बन गरिनेछ। २०७७०७८ देखि हालसम्म यस्तो कसुरमा उपत्यकामा १५ जना सवारी चालकको लाइसेन्स निलम्बनमा परेको छ। २०७८०७९ मा ३३ हजार ५ सय ९० जना सवारीचालक मापसे कारबाहीमा परेका छन्। यस्तै २०७९०८० यता ९ सय ७ सय ९४ जना सवारी चालक मापसे कारबाहीमा परेका छन्। ठक्कर दिएर भाग्ने सबै पक्राउ उपत्यकामा ठक्कर दिएर भाग्ने प्रचलन बढिरहेको बताउँदै महाशाखा प्रवक्ता भट्ट भन्छन्, यस्तो सबै केसलाई हामीले पक्राउ गर्न सफल भएका छौं। ट्राफिक प्रहरीको निगरानी र उत्कृष्ट अनुसन्धानले पैदलयात्रीलाई ठक्कर दिएर भाग्ने सवारीसाधन समाउन सफल भएका छौं। महाशाखाका अनुसार २०७८०७९ मा हिट एन्ड रन केसमा महाशाखामा २ सय ५८ वटा केस दर्ता भएका थिए। जसमध्ये १ सय ९० वटा केसमा मिलापत्र भएको थियो। ६८ केस अनुसन्धानमा छ। २०७९०८० सुरु भएपछि हिट एन्ड रनका ९३ केस महाशाखामा दर्ता भए। जसमध्ये ४६ केसमा मिलापत्र भयो। ४७ केसमा अनुसन्धान भइरहेको छ। यसका साथै ट्राफिक महाशाखाले चर्को आवाज निकाल्ने सवारीसाधनविरुद्ध कारबाही सुरु गरेको छ। तोकिएको मापदण्डभन्दा बढी ध्वनि निकाल्ने सवारीसाधनलाई १० हजारसम्म जरिबाना हुनेछ। सवारीसाधनको स्वरूप परिवर्तन गरेर चलाउनेलाई पनि कारबाही हुनेछ। यस्तो गर्नेलाई ७५ सय रुपैयाँसम्म जरिबाना हुनेछ। दर्ता बिना चलाएका इलेक्ट्रिक सवारीसाधन र ईरिक्सालाई पनि कारबाही हुनेछ।"
अनाथ दाजुलाई उपचार खर्च दिँदै अनाथ आश्रमकी बहिनी,"गोरखा: गतहप्ता दुर्घटनामा परी घाइते भएका एक अनाथ युवालाई अनाथ आश्रममा बसेर पढ्ने बहिनीले उपचार खर्च प्रदान गरेकी छिन् । दुर्घटनामा परी हात काटिएका चुमनुब्री ३ फ्राक्पाका २२ बर्षका खच्चड गोठाला रसबहादुर गुरुङलाई हाम्रो सहारा फाउण्डेशनले सञ्चालन गरेको अनाथालयमा बसेर पढ्ने १४ बर्षकी वुद्धमाया गुरुङले २० हजार रुपैयाँ प्रदान गरेकी हुन् । गोरखाको नयाँबजारस्थित अनाथालयमा बस्ने वुद्धमायाले काठमाडौँको शिक्षण अस्पतालमा उपचाररत दाजुलाई शुक्रबार रकम हस्तान्तरण गरेकी फाउण्डेशनकी अध्यक्ष कल्पना श्रेष्ठले जानकारी दिइन् । बुबा पनि नभएको, आमा पनि नभएको, उपचार खर्च पनि नभएर औषधी किन्न पनि नसकेको भन्ने खबर आयो, श्रेष्ठले भनिन्, अनि फाउण्डेशनले निर्णय गरेर उनकै बहिनी वुद्धमायाको हातबाट सो रकम हस्तान्तरण गरेका हौँ । दुर्घटनामा परी मरणासन्न भएको खबर पाएपछि सो क्षेत्रबाट निर्वाचित सांसद राजेन्द्र बजगाईँले हेलिकोप्टरबाट उद्धार गरी शिक्षण अस्पतालमा भर्ना गरेका थिए । हेलिकोप्टर खर्चबापत एकलाख रुपैयाँ बजगाईँले दिने र बाँकी खर्च स्थानीयबासीले संकलन गरिरहेका स्थानीय वीरबल घलेले बताए । अभिभावक कोही पनि नभएको उनको ज्यान बचाउन गाउँपालिकाकी निवर्तमान उपाध्यक्ष कुमारी गुरुङ लगायतले उपचार खर्च संकलन अभियान चलाएका घलेले बताए ।"
"मोरङमा मोटरसाइकल दुर्घटना, चालकको मृत्यु",विराटनगर : मोरङको पथरीशनिश्चरेमा शनिबार बिहान मोटरसाइकल दुर्घटना हुँदा चालकको मृत्यु भएको छ । प्रहरीका अनुसार पूर्वपश्चिम लोकमार्गअन्तर्गत पथरीशनिश्चरे नगरपालिका२ जयचोकमा प्रदेश १०२०४० प ७७७५ नम्बरको मोटरसाइकल आफैँ अनियन्त्रित भएर दुर्घटनामा परेको हो । दुर्घटनामा मोटरसाइकल चालक मिक्लाजुङ गाउँपालिका७ का २५ वर्षीय मनिहाङ लिम्बूको मृत्यु भएको मोरङ ट्राफिक प्रमुख प्रहरी निरीक्षक राजकुमार कार्कीले जानकारी दिए । उनका अनुसार दुर्घटनामा परेर गम्भीर घाइते भएका लिम्बूलाई प्रहरीले उद्धार गरेर उपचारका लागि उर्लाबारीको मंगलबारेस्थित मदन भण्डारी ट्रमा सेन्टरमा लगेको थियो । उपचारकै क्रममा बिहान ६ः३० बजेतिर मृत्यु भएको हो । घटनाको अनुसन्धान सुरु गरिएको प्रहरीले जनाएको छ ।

शीर्षक,विवरण
आईपीएल : पन्जाबलाई १७ रनले पराजित गर्दै दिल्ली शीर्ष चारमा,काठमाडौं : इन्डियन प्रिमियर लिग (आईपीएल) क्रिकेटमा पन्जाब किंग्सलाई १७ रनले पराजित गर्दै नयाँ दिल्ली अंक तालिकाको शीर्ष चारमा उक्लिएको छ। साथै प्ले अफ सम्भावना पनि बलियो बनाएको छ। १३ खेलमा ७ जितसहित १४ अंक जोडेर दिल्ली शीर्ष चारमा उक्लिँदा पराजित पन्जाबको प्ले अफ सम्भावना लगभग समाप्त भएको छ। सोमबार राति डीवाई पाटिल स्पोर्टस एकेडेमीमा टस हारेर ब्याटिङ गरेको दिल्लीले निर्धारित २० ओभरमा ७ विकेट गुमाउँदै १५९ रन बनायो। १६० रनको विजयी लक्ष्यसहित जवाफी ब्याटिङ गरेको पन्जाब ९ विकेटको क्षतिमा १४२ रनमा समेटियो। पन्जाबका लागि जितेश शर्माले सर्वाधिक ४४ रन बनाए। जोनी बारिस्टोले २८ र राहुल चाहरले २५ रन जोडे। दिल्लीका शार्दुल ठाकुरले चार विकेट लिए। अक्षर पटेल र कुलदीप यादवले २२ विकेटले लिए। यसअघि पहिले ब्याटिङ गरेको दिल्लीका लागि १५९ रनको योगफल तयार पार्ने क्रममा मिचेल मार्शले सर्वाधिक ६३ रन बनाए। शर्फराज खानले ३२ र ललित यादवले २४ रन जोडे। पन्जाबका लियाम लिविंगस्टोन र अर्शदीप सिंहले समान ३३ विकेट लिए। कसिगो राबडाले १ विकेट लिए। हारसँगै १३ खेलमा १२ अंक जोडेको पन्जाबको प्लेअफ सम्भावना लगभग सकिएको छ। आईपीएलमा गुजरात प्लेअफमा प्रवेश गरिसकेको छ। राजस्थान र लखनऊको सम्भावना बलियो छ। चौथो टिमका लागि दिल्ली र बेंगलोरबीच प्रतिस्पर्धा छ। अन्य टिमको नेट रनरेटबाहेक सम्भावना न्यून छ। आईपीएलमा मंगलबार मुम्बई र हैदरावाद भिड्दैछन्। वानखेडे स्टेडियममा साँझ ७:४५ मा खेल हुनेछ।
दलहरुको विरोधले मोरङको रंगेलीमा शून्यबाट सुरु भयो मतगणना,"विराटनगर : मतपरिणामले पछि पर्दै गएको नेपाली कांग्रेससमेतका दलको विरोधका कारण रोकिएको मोरङको रंगेली नगरपालिकाको मतगणना ४६ घण्टापछि पुनः सुरु भएको छ। तर अगाडि गणना भएको ३१३२ मतलाई मान्यता नदिने गरी शून्यबाट मतगणना सुरु भएको हो। सर्वदलीय सहमतिमा पहिलेको गणना रद्ध गरिएको रंगेलीका मुख्य निर्वाचन अधिकृत रामहरि शर्मा काफ्लेले जानकारी दिए। उनकाअनुसार पहिलो चरणमा रंगेलीमा १, २ र ३ नम्बर वडाको मतगणना जनता क्याम्पसमा भइरहेको थियो। पहिले गनेको मत फेरि दोहोर्याउने गरी अहिले पुरानै वडाबाट पुनः गणना थालिएको छ। ९ वटा वडा रहेको रंगेलीमा स्थानीय तह निर्वाचनअन्तर्गत वैशाख ३० गते २७२७० मत खसेको थियो। गठबन्धनमा रहेका कांग्रेस र जनता समाजवादी पार्टी (जसपा)को विरोधपछि मतगणना शनिबार राति ८ बजेदेखि रोकिएको थियो। विरोध सुरु भएपछि एक्लाएक्लै चुनावी मैदानमा रहेका अन्य दलहरु लोकतान्त्रिक समाजवादी पार्टी (लोसपा), नेकपा (माओवादी केन्द्र), सिके राउत नेतृत्वको जनमत पार्टीसमेतले गठबन्धनलाई साथ दिए। रंगेलीमा नेकपा (एमाले) र राप्रपा पनि एक्लाएक्लै चुनावी मैदानमा छन्। गणना भइसकेको मतपरिणामअनुसार मेयरका एमाले उम्मेदवार दिलीप बगडिया (अग्रवाल) १६३१ मतका साथ अगाडि थिए। गठबन्धनबाट कांग्रेसका मोदराज घिमिरेको १०६७ मत थियो। उपमेयरमा एमालेकी भुमा पराजुलीले १६०७ मत र गठबन्धनबाट जसपाका पन्नालाल मण्डलले ४२२ मत पाएका थिए। निर्वाचन अधिकृत काफ्लेकाअनुसार निर्वाचन आयोग र सीसी क्यामेराको निगरानीमा भइरहेको गणना वैशाख ३१ गते बिहानका राति २ बजेदेखि सुरु भएको थियो। मतगणना जारी रहेका बेला रंगेली८ मा कांग्रेसबाट वडाध्यक्षको उम्मेदवार रहेका आशिष दोर्जेले आफ्नो मतपेटिका सिल नगरिएको, टुटाएको र फुटाएको अवस्थामा रहेको भनेर निर्वाचन अधिकृतको कार्यालयको ध्यानआकर्षण गराएका थिए। त्यसलगत्तैको विरोधले रोकिएको गणना ४६ घण्टासम्म ठप्प बन्यो। सर्वदलीय सहमतिपछि सोमबार बेलुका ६ बजेदेखि पुनः जिरो (शून्य)बाट सुरु भएको काफ्लेले बताए। वडा नम्बर ८ को मटपेटिका देखाउन दबाब दिँदै कांग्रेसले पहिलाको मतगणना स्थगित गरेर पुनः मतदान गर्नु पर्ने र निर्वाचन सम्पन्न गराउन खटिएको निर्वाचन अधिकृतसहितका कर्मचारीको टोली परिवर्तन हुनुपर्ने माग राखेको थियो। मागलाई अस्वीकार गर्दै प्रमुख निर्वाचन आयुक्त दिनेशकुमार थपलियाले आइतबार नै नरोक्न र मतगणना सुरु गर्न निर्देशन दिएका थिए। तर विरोधमा उत्रिएका दल सहमत नभएपछि थपलिया आफैँ सोमबार रंगेली पुग्नुपर्ने अवस्था आयो । उनले माग पूरा र पुनः चुनाव गराउन सम्भव नभएको बताएपछि बसेको सर्वदलीय बैठकमा सहमति जुटाएर सबै दलको रहोबरमा मतपेटिका उम्मेदवारलाई देखाइएसँगै मतगणना पुनः सुरु भएको हो। मतपेटिकामा समस्या नदेखिए पनि अगाडिको रद्ध गरेर पुनः सुरुबाट मत गन्ने सहमति दलहरुबीच भएको छ। बैठकमा दलका तर्फबाट कांग्रेसका उम्मेदवार घिमिरे, पार्टीको महासमिति सदस्य रामनारायण मण्डल र गोपालमानसिंह राजभण्डारी, एमाले उम्मेदवार अग्रवाल, पार्टीका नगर अध्यक्ष दलबहादुर बस्नेत, प्रदेश १ कमिटी सदस्य डिल्ली दाहाल, माओवादीबाट नगर अध्यक्ष शिवप्रसाद अधिकारी, जसपाका नगर अध्यक्ष एवं उपमेयर उम्मेदवार पन्नालाल मण्डललगायत सहभागी थिए। निर्वाचन अधिकृत शर्माको अध्यक्षतामा भएको बैठकमा स्थानीय तह निर्वाचन अनुगमन टोलीका संयोजक एवं सामाजिक विकास मन्त्रालयका सचिव दीर्घराज मैनाली र स्थानीय सुरक्षा प्रमुख पनि थिए। एक गणकका अनुसार ५२ लहरको मतपत्र लामो छ। मतपत्र नै करिब आधा मिटर लामो छ, उनले भने, एउटा गणना गर्न ४ देखि ५ मिनेट लाग्छ। अगाडि गरिएको गणनाले मान्यता नपाउँदा पुनः दोस्रो पटक झण्झट र कर्मचारी व्यवस्थापनमा समस्या भएको उनको भनाइ छ। उनका अनुसार सौहार्दपूर्ण तरिकाले भइरहेको मतगणना झण्डै २ दिन रोकिँदा निर्वाचनको नतिजा छिटो आउन पाएन। शून्यबाट गर्नुपर्ने गणनाले यसअघिको मिहिनेत र समयसमेत त्यत्तिकै खेर गयो। मेयर उम्मेदवार घिमिरेले भने शंका गरिएको मतपेटिकामा केही पनि समस्या नदेखिएको बताए। प्रमुख निर्वाचन आयुक्त आएपछि सर्वदलीय बैठक बसेर मतगणना सुरु गरिएको उनको भनाइ छ। कसैले फोटो खिचेर देखाइदिए। मतपेटिकामा समस्या होला भनेर हामीले पनि विश्वास गर्यौं। तर मतदानमा प्रयोग नभएको मतपत्र हालेर ल्याइएको मतपेटिकाको फोटो परेछ, उनले भने, यो कुरा मुख्य निर्वाचन अधिकृतले समयमै बुझाउन नसक्दा मतगणना रोकेका हौं। अब शून्यबाट गणना सुरु भएको छ। अगाडि नै प्रष्ट पारिदिएको भए यो समस्या आउने थिएन। जनताको चाहना एकातिर र निर्वाचनको नतिजा अर्कैतिर आइरहँदा पनि शंका गर्ने अवस्था बनेको घिमिरेको भनाइ छ। मतगणना रोकिएको विषयमा गृहमन्त्री बालकृष्ण खाँणले पनि चासो व्यक्त गरेको स्रोतले बतायो।"
दैलेखको मतगणना स्थलमा तनाव : प्रहरीको लाठी चार्जबाट पत्रकार र सर्वसाधारण घाइते,दैलेख : जिल्ला सदरमुकामको नारायण नगरपालिकास्थित मुख्य निर्वाचन अधिकृतको कार्यालय अगाडि प्रहरीको लाठी चार्जबाट सर्वसाधारण र पत्रकार घाइते भएका छन्। जिल्ला अदालतमा रहेको मुख्य निर्वाचन कार्यालय अगाडि युवाहरुको दुई समुहबीच भएको आपसी विवाद साम्य पार्न प्रहरीले सर्वसाधारण र पत्रकारमाथि लाठी चार्ज गरेको हो। युवाहरुले प्रहरीमाथि ढुंगा प्रहार गरेपछि नेपाल प्रहरी र सशस्त्र प्रहरीले मत परिणामको पखाईमा रहेको सर्वसाधारण र मुख्य निर्वाचन कार्यालयमा मत परिणामको समाचार संकलनका लागि गएका पत्रकारमाथि लाठी चार्ज गरेको हो। लाठी चार्जबाट दुई पत्रकारसहित नारायण नगरपालिका७ की डिलमाया शाहीलगायत सर्वसाधरण घाइते भएका छन्। लाठी चार्जबाट नेपाल पत्रकार महासंघ दैलेखका उपाध्यक्ष महेन्द्र सापकोटा र रेडियो नेपालमा कार्यरत भीमबहादुर सिजापती घाइते छन्। घाइतेहरुको स्थानीय मेडिकलमा उपचार भइरहेको छ। यता युवाहरुको ढुंगा प्रहारबाट नेपाल प्रहरी र सशस्त्र प्रहरी पनि घाइते भएको जिल्ला प्रहरी कार्यालयले जनाएको छ।
"दैलेखको ठाटीकाँध गाउँपालिका अध्यक्षमा कांग्रेस, उपाध्यक्षमा एमाले विजयी","दैलेख : दैलेखको ठाटीकाँध गाउँपालिकाको अध्यक्षमा नेपाली कांग्रेस विजयी भएको छ। कांग्रेसका रक्षबहादुर शाह २ हजार ५७१ मतसहित अध्यक्ष निर्वाचित भएको निर्वाचन अधिकृतको कार्यालयले जनाएको छ। उनले एमालेकी लक्ष्मीदेवी शाहलाई २९२ मतान्तरले पराजित गरे। लक्ष्मीले २ हजार २७९ मत प्राप्त गरिन्। अध्यक्षमा पराजित एमालेकी शाह जिल्ला समन्वय समितिका निवर्तमान उपप्रमुख हुन्। २०७४ को स्थानीय तहको निर्वाचनमा एमालेले जितेको यो गाउँपालिकामा यो पटक कांग्रेसले जित हात पारेको हो। २०७४ मा कांग्रेसका रक्षबहादुर शाह एमालेका धीरबहादुर शाहीसँग अध्यक्षमा पराजित भएका थिए। यो गाउँपालिकामा नेकपा माओवादी केन्द्रका उमेशकुमार रावत १ हजार ६१७ मतसहित तेस्रो स्थानमा रहे। एमालेले गाउँपालिका उपाध्यक्ष भने जितेको छ। उपाध्यक्षमा एमालेका देवीराम बडुवाल निर्वाचित भएका छन्। उनी २ हजार ६९५ मतसहित उपाध्यक्षमा विजयी भएका हुन्। बडुवालले कांग्रेसकी भद्राकुमारी शाहीलाई २७९ मतले पराजित गरे। कांग्रेसकी शाहीले २ हजार ४१६ मत प्राप्त गरिन्। माओवादी केन्द्रबाट उपाध्यक्ष पदका उम्मेदवार विजुकुमारी थापा रोकाय १ हजार ५७ मतमा सीमित भइन्। ६ वडा रहेको यो गाउँपालिकामा चारमा कांग्रेस र दुईमा एमालेका उम्मेदवार वडाध्यक्षमा निर्वाचित भएका छन्। निर्वाचन अधिकृतको कार्यालयले दिएको जानकारीअनुसार ठाटीकाँध गाउँपालिका१ मा कांग्रेसका चक्र कामी, २ मा एमालेका प्रेमबहादुर मगर, ३ मा कांग्रेसका भरतबहादुर बम, ४ मा कांग्रेसका केहेर सिंह कठायत, ५ मा एमालेका लालबहादुर शाही र ६ मा कांग्रेसका जोरासिंह रोकाय क्षेत्री वडाध्यक्षमा निर्वाचित भएका छन्। अध्यक्षमा निर्वाचित कांग्रेसका रक्षबहादुर शाह र उपाध्यक्षमा निर्वाचित एमालेका देवीराम बडुवाल । तस्बिर : अन्नपूर्ण"
"खिजीदेम्वामा जसपा विजयी, कांग्रेसले उपाध्यक्ष जित्दा एमाले क्लिन स्वीप","ओखलढुंगा : खिजीदेम्वा गाउँपालिका अध्यक्षमा जसपाका गम्बु शेर्पा विजयी भएका छन्। नेपाली कांग्रेसको गढ मानिएको खिजीदेम्बामा जनता समाजवादीका उम्मेदवार शेर्पाले कांग्रेसका भुपेन्द्र बस्नेतलाई १३० मतान्तरले पराजित गरे। उनले २ हजार ८८२ मत ल्याएर विजयी भए। कांग्रेसका बस्नेतले २ हजार ७५२ मत पाए। एमालेका रामबहादुर खत्रीले १ हजार ७१५ मत ल्याएर तेस्रो भए। उपाध्यक्षमा कांग्रेसकी सुशिला तामाङ विजयी भएकी छन्। उनले २ हजार ८२४ मत ल्याउँदा जसपाले २ हजार २४१ र एमालेले उपाध्यक्षमा १ हजार ७१५ मत पाएको छ। यसअघि खिजीदेम्बा नेपाली कांग्रेसको गढ थियो। यो कांग्रेसका पूर्वजिल्ला सभापति महेश कोर्मोचा र हालका केन्द्रीय सदस्य प्रदीप सुनुवारको गाउँ पनि हो। २०७४ को स्थानीय निर्वाचनमा अध्यक्ष उपाध्यक्षसहित बहुमत सिट कांग्रेसले जितेको थियो। हाल ९ वटा वडा रहेको खिजीदेम्बाका ७ वडा कांग्रेस र २ वटा वडा जसपाले जितेको छ। कांग्रेसबाट वडा नम्बर २ मा सुरेन्द्रशंकर घिमिरे, ३ मा टंकराज सुनुवार, ४ मा होमबहादुर सुनुवार, ५ मा राम सुनुवार, ७ मा डिल्लीराम बस्नेत, ८ मा नगेन्द्र बस्नेत र वडा नम्बर ९ मा ङ्वाङफुरी शेर्पा विजयी भए। जसपाका वडा नम्बर १ मा कुमार सुनुवार र ६ मा पासाङनिमा शेर्पाले जित हात पारे। अधिकांश वडा जिते पनि कांग्रेसले प्रमुखमा भने पराजय व्यहोरेको छ। एमाले क्लीन स्वीप २०७४ को निर्वाचनमा एमालेले ४ वडा जितेको एमाले यो पटक क्लीन स्वीप भएको छ। एमाले जिल्ला सचिव कमल न्यौपाने, प्रदेश सदस्य सुदिप सुनुवार तथा पालिका अध्यक्षका उम्मेदवार नेता रामबहादुर खत्रीका वडा समेत गुमाएको एमालेले पालिकाका ९ वडाभरिमा १ वडा सदस्यमा चित्त बुझाउनु परेको छ। अहिले वडा नम्बर २ मा १ सदस्य भने जित्न सकेको छ। २०७४ को निर्वाचनमा एमालेले ४ वटा वडा अध्यक्षसहित १७ पदाधिकारी जितेको थियो। एमालेभित्रको गुटबन्दी र अन्तर्घातका कारण एमाले दोस्रोबाट तेस्रो शक्तिमा पुगेको छ। २०७४ पनि अन्तरघातकै कारण एमाले पराजित भएको थियो। जसपा भने डेढ वर्षमा पहिलो शक्तिका रुपमा उदाउन सफल भएको छ । विगत १८ महिनादेखि निरन्तर संगठनको काम गरेका जसपाका शेर्पाले पुराना र ठुला दलहरुलाई पराजित गरेर जसपालाई स्थापित गर्न सफल भएका छन्।"
सहिदभूमि६ को पुन: मतदानमा ७४ प्रतिशत मत खस्यो,धनकुटा : सहिदभूमि गाउँपालिका वडा नं ६ को तीन मतदान केन्द्रमा सोमबार सम्पन्न पुनमतदानमा ७४ प्रतिशत मत खसेको छ। सो वडाको ठाकुरदेवी मावि र ६ नं वडामा रहेको तीन मतदान केन्द्रमा २ हजार ५ सय १३ मतदाता थिए। जसमध्ये १ हजार ८ सय ६० जनाले मत हालेको निर्वाचन अधिकृत रुद्रमणी गिरीले बताए। गत वैशाख ३० गते शुक्रवार मतदान प्रक्रियामा नेकपा एमाले र गठवन्धनका प्रतिनिधि वीच विवाद हुँदा स्थगित भएको उक्त केन्द्रहरुमा आज पुन: मतदान भएको थियो। गत शुक्रवार सम्पन्न निर्वाचनमा स्थगित हुनुपूर्व ८ सय १२ मत खसेको थियो। खसेको मतलाई रद्ध गरेर पुन सुरुदेखि नै मतदान कार्य भएको थियो। मतदान केन्द्रको सुरक्षा व्यवस्थालाई कडाई गरिएको थियो। पुन मतदान लागि नयाँ कर्मचारी खटाइएको छ। पुरानो कर्मचारीको सेट परिवर्तन गरिएको उनले बताए। मत गणनाको लागि अहिले दलका प्रतिनिधि तथा उम्मेदवारसँग सर्वदलीय बैठक बस्ने तयारी भइरहेको छ। पिप्लेस्थित सहिदभूमि गाउँपालिकाको कार्यालय रहेको भवनको माथिल्लो तलामा मत गणनाको व्यवस्था गरिएको छ। सम्भवत आज बेलुकादेखि नै मत गणना हुने बताइएको छ। निर्वाचन आयोग र मुख्य निर्वाचन अधिकृतसँगको समन्वयमा नयाँ मिति तोकिएको थियो। सहिदभूमि गाउँपालिकाको अध्यक्षमा गबवन्धनको तर्फबाट एकीकृत समाजवादीका जेवी राई र नेकपा एमालेको तर्फबाट निवर्तमान अध्यक्ष मनोज राई उम्मेदवार बनेका छन्।
"बालेन शाहले ९ हजार मत कटाए, केशव र सिर्जनाको कति ?","काठमाडौं : काठमाडौं महानगरपालिकाको मेयरमा स्वतन्त्र उम्मेदवार बालेन शाहले ९ हजार मत कटाएका छन्। राति २:४५ बजेसम्म को गणनामा शाहले ९ हजार १८६ मत प्राप्त गरेका छन्। उनलाई पछ्याइरहेका एमालेका केशव स्थापितले ४ हजार ९४८ मत प्राप्त गरेका छन्। स्थापितभन्दा शाह ४ हजार २३८ मतले अगाडि छन्। त्यस्तै नेपाली कांग्रेसकी सिर्जना सिंहले ४ हजार ३२० मत प्राप्त गरेकी छन्। काठमाडौंमा वडा नम्बर १ र २ मा गणना सकिएको छ। दुबै वडाको अध्यक्षमा एमाले विजयी भएपछि यी वडाबाट मेयरमा स्थापितले उल्लेख्य मत पाएनन्। बालेन शाहलाई बहुमत मत गएको छ। अहिले वडा नम्बर ३, ४, ५, ६, ३१ र ३२ को गणना भइरहेको छ। त्यस्तै उपमेयरमा एमालेकी सुनिता डंगोलले ७ हजार ८३० मत प्राप्त गरेकी छन्। गठबन्धनबाट एकीकृत समाजवादीका रामेश्वर श्रेष्ठले २ हजार २२० मत पाएका छन्। सुनिताले ५ हजार ६१० मतले लिड गरेकी छन्।"
अवरुद्ध भएको दुई घण्टापछि भरतपुरको मतगणना पुन: सुरु,चितवन : भरतपुर महानगरपालिकाको मतगणना पुन: सुरु भएको छ। विवादको विषय सर्वदलीय बैठकले टुंग्याएपछि गणना राति १२:४५ बजेपछि पुन: सुरु भएको हो। गणनामा गठबन्धन र एमालेले विवाद गरेपछि ११ बजेतिर भरतपुरको मतगणना अवरुद्ध भएको थियो। विवाद मिलाउन यहाँ सर्वदलीय बैठक बसेको थियो। यहाँ माओवादी केन्द्रकी रेणु दाहाल र एमालेका विजय सुवेदीबीच कडा प्रतिस्पर्धा भइरहेको छ।
"१०० पालिकामा कांग्रेस विजयी, एमाले र माओवादीले कति पालिका जित्यो ?",काठमाडौं : स्थानीय तहको वैशाख ३० गते सम्पन्न निर्वाचनको मतपरिणाम आउने क्रम जारी छ। निर्वाचन आयोगकाअनुसार हालसम्म २२० पालिकाको अन्तिम मतपरिणाम सार्वजनिक भइसकेको छ। यसमा एक सय पालिका जित्दै नेपाली कांग्रेस पहिलो स्थानमा छ। ६२ सीट जितेको नेकपा एमाले दोस्रो स्थानमा छ। ५० पालिका माओवादी केन्द्रले जितेको छ। ४ पालिकामा एकीकृत समाजवादीले जितेको छ भने ३ ठाउँमा स्वतन्त्र उम्मेदवार जितेका छन्। कांग्रेसले जितेका सय पालिका : नुवाकोट : तादी गाउँपालिका: अध्यक्ष सन्तमान तामाङ तार्केश्वर गाउँपालिका: अध्यक्ष शिव अधिकारी म्यागङ गाउँपालिका: अध्यक्ष आशा तामाङ डडेल्धुरा : गन्यापधुराको गाउँपालिका अध्यक्ष ईन्द्रबहादुर कार्की नवदुर्गा गाउँपालिका: अध्यक्ष लक्ष्मीप्रसाद अवस्थी भागेश्वर गाउँपालिकाः अध्यक्ष हेम राज चटौत मनाङ : नार्पा भूमी गाँउपालिका: कोन्जो तेन्जीङ लामा नासोँ गाउँपालिका: धनबहादुर गुरुङ मुस्ताङ : घरपोझङ गाउँपालिका: मोहनसिंह लालचन गुल्मी : रेसुङ्गा नगरपालिकामा: खिलध्वज पन्थी गुल्मीदरबार गाउँपालिका: अध्यक्ष सरोजकुमार थापा मदाने गाउँपालिका: अध्यक्ष महेन्द्रबहादुर कुँवर डोटी : बडीकेदार गाउँपालिका: अध्यक्ष भैरवबहादुर साउद आदर्श गाउँपालिका: अध्यक्ष गणेशबहादुर खड्का पूर्वीचौकी गाउँपालिका: अध्यक्ष रामप्रसाद उपाध्याय सायल गाउँपालिका: अध्यक्ष धर्मराज जोशी संखुवासभा : खाँदबारी नगरपालिका: मेयर महेश थपलिया सिलिचोङ गाउँपालिका: अध्यक्ष भोपालराज राई मकालु गाउँपालिका: अध्यक्ष ओङ्दी छिरिङ शेर्पा सभापोखरी गाउँपालिका: अध्यक्ष भीमबहादुर लिम्बु सोलुखुम्बु : लिखु पिके गाउँपालिका: अध्यक्ष मीनादेवी कार्की सोताङ गाउँपालिका: अध्यक्ष खिलराज बस्नेत महाकुलुङ गाउँपालिका: अध्यक्ष सूर्यबहादुर राई पाँचथर : कुम्मायक गाउँपालिका: अध्यक्ष वंमप्रसाद लावती फालेलुङ गाउँपालिका: वीरबिक्रम थाम्सुहाङ फाल्गुनन्द गाउँपालिका: अध्यक्ष बृजहाङ आङदेम्बे हिलियाङ गाउँपालिका: अध्यक्ष समरबहादुर अधिकारी अछाम : ढकारी गाउँपालिका: अध्यक्ष प्रकाशबहादुर साउद कमलबजार नगरपालिका: मेयर यज्ञप्रसाद ढकाल बान्नीगढी जयगढ गाउँपालिका: अध्यक्ष टेकबहादुर साउँद रामारोशन गाउँपालिकाः अध्यक्षमा मान बहादुर साउद चौरपाटी गाउँपालिका: अध्यक्ष भीमबहादुर साउद सर्लाही : धनकौल गाउँपालिका: अध्यक्ष रामाश्रेय साह् हरिपुर नगरपालिकाः मेयर गोपाल पञ्जियार ब्रम्हपुरी गाउँपालिका: अध्यक्ष रामपदारथ साह तेली तेह्रथुम : फेदाप गाउँपालिका: अध्यक्ष केशवप्रसाद भेटवाल आठराई गाउँपालिका: अध्यक्ष दिलकुमार पाहिम लालीगुराँस नगरपालिका मेयरःअर्जुन माबोहाङ ताप्लेजुङ : मेरिङदेन गाउँपालिका: अध्यक्ष युक हां वीर हांगाम मिक्वाखोला गाउँपालिकाः भक्तबहादुर कार्की लमजुङ दुधपोखरी गाउँपालिका: अध्यक्ष धनप्रसाद गुरूङ दपोखरी गाउँपालिका: अध्यक्ष धनप्रसाद गुरूङ सुन्दरबजार नगरपालिका: कृष्णप्रसाद कोइराला स्याङ्जा गल्याङ नगरपालिका: मेयर गुरूप्रसाद भट्टराई भिरकोट नगरपालिका: मेयर गोविन्दकुमार कर्माचार्य काठमाडौं कीर्तिपुर नगरपालिका: अध्यक्ष राजकुमार नापित दक्षिणकाली नगरपालिका: मेयर मोहन बस्नेत दाङ राजपुर गाउँपालिकाः अध्यक्ष सरद बुढाथोकी दंगीशरण गाउँपालिका: अध्यक्ष शम्भू गिरी कालिकोट तिलागुफा नगरपालिका: अध्यक्ष शंकरप्रसाद उपाध्याय तीलागुफा नगरपालिकाः मेयरमा शंकरप्रसाद उपाध्याय बागलुङ तमानखोला गाउँपालिका: अध्यक्ष जोकलाल बुढा गलकोट नगरपालिका: मेयर भरत शर्मा निसी खोला गाउँपालिका: अध्यक्ष सूर्यबहादुर घर्ती खोटाङ केपिलासगढी गाउँपालिका: समिर राई साकेला गाउँपालिकाः अध्यक्ष रविप्रकाश राई बराहपोखरी गाउँपालिकाः अध्यक्षमा शारिकराम बन्जारा सल्यान कुमाख गाउँपालिका: अध्यक्ष मानबहादुर बुढाथोकी सिद्ध कुमाख गाउँपालिकाः अध्यक्ष भरत गिरी त्रिवेणी गाउँपालिका: अध्यक्ष खिमबहादुर राउत धनकुटा साँगुरीगढी गाउँपालिका: अध्यक्ष जितेन्द्र राई छथर जोरपाटी गाउँपालिका: अध्यक्ष छत्रबहादुर सुब्बा पाख्रीबास गाउँपालिकाः अध्यक्ष ज्ञान बहादुर गरूङ बझाङ मस्टा गाउँपालिका: अध्यक्ष ज्ञानबहादुर बोहरा बुंगल नगरपालिका: मेयर जयबहादुर धामीबैतडी शिवनाथ गाउँपालिका: अध्यक्ष कर्णसिंह साउद सिगास गाउँपालिका: अध्यक्ष हरिसिंह धामी दैलेख भैरवी गाउँपालिका: अध्यक्ष रिताकुमारी शाही महाबु गाउँपालिका: अध्यक्ष लक्ष्मण गुरूङ भैरवी गाउँपालिका: अध्यक्ष रिता शाही सिन्धुली घ्याङलेख गाउँपालिका: अध्यक्ष जगतबहादुर भोलन तिनपाटन गाउँपालिका: अध्यक्ष कर्णबहादुर मगर रसुवा आमाछोदिङ गाउँपालिका: अध्यक्ष बुचुङ तामाङ कालिका गाउँपालिका: अध्यक्षमा हरिकृष्ण देवकोटा हुम्ला खार्पुनाथ गाउँपालिका: अध्यक्ष कर्णबहादुर रावल कनका सुन्दरी गाउँपालिका: अध्यक्ष दामोदरप्रसाद आचार्य बाजुरा स्वामीकार्तिक खापर गाउँपालिका: अध्यक्ष भरत रोकाया कास्की माछापुच्छ्रे गाउँपालिका: अध्यक्ष मीनबहादुर गुरूङ सिन्धुपाल्चोक हेलम्बु गाउँपालिका: अध्यक्ष निमा ग्याजेङ शेर्पा म्याग्दी रघुगंगा गाउँपालिका: अध्यक्ष भवबहादुर भण्डारी प्युठान ऐरावती गाउँपालिका: नवीलविक्रम शाह गोरखा आरूघाट गाउँपालिका: अध्यक्ष राजु गुरूङ भोजपुर अरूण गाउँपालिका: अध्यक्ष शालिकराम खत्री रोल्पा गंगादेव गाउँपालिकाः अध्यक्ष हरीबहादुर पुन डोल्पा ठूलोभेरी नगरपालिका: मेयर स्वर्णबहादुर बुढा जुम्ला हिमा गाउँपालिका: अध्यक्ष लक्ष्मण शाही कञ्चनपुर बेलडाँडीको गाउँपालिकाः अध्यक्ष हरिसचन्द्र राना ओखलढुंगा चम्पादेवी गाउँपालिका: अध्यक्ष नवराज जिसी इलाम सन्दकपुर गाउँपालिका: अध्यक्ष तुलाराम गुरूङ अर्घाखाँची छत्रदेव गाउँपालिकाः अध्यक्षमा चन्द्रमान श्रेष्ठ मुगु कार्मारोङ गाउँपालिकाः अध्यक्ष छिरीङ क्याप्ने लामा तनहुँ देवघाट गाउँपालिका: तिलबहादुर थापा मकवानपुर कैलाश गाउँपालिका: अध्यक्ष लोकबहादुर मोक्तान पर्वत पैंयू गाउँपालिका: अध्यक्ष तोरणमल्ल ठकुरी बर्दिया बारबर्दिया नगरपालिका: मेयर छविलाल थारू सिन्धुपाल्चोक बाह्रबिसे नगरपालिका: अध्यक्ष बालकृष्ण बस्नेत धादिङ खनियाबास गाउँपालिका: अध्यक्ष रणबहादुर तामाङ जाजरकोट कुसे गाउँपालिका: अध्यक्ष हरिचन्द्र बस्नेत पाल्पा रैनादेवी छहरा गाउँपालिका: अध्यक्ष रूक्मागत भट्टराई रामेछाप गोकुलगंगा गाउँपालिका: काजीबहादुर खड्का
भरतपुरमा रेणु दाहालभन्दा ३ मतले पछि विजय सुवेदी,भरतपुर : भरतपुर महानगरपालिकामा माओवादी केन्द्रकी उम्मेदवार रेणु दाहाल झिनो मतले अगाडि छिन्। पछिल्लो मतपरिणाअनुसार दाहाल एमाले उम्मेदवार विजय सुवेदीभन्दा ३ मतले अगाडि छन्। १५ हजार ९३३ गणना गर्दा दाहालले ५३१३ मत ल्याएकी छन् भने सुवेदीले ५३१० मत ल्याएका छन्। कांग्रेसका बागी उम्मेदवार जगन्नाथ पौडेलले भने २५३६ मत ल्याएका छन्। पौडेलले मतान्तर घटाउँदै लगेका छन्। त्यस्तै प्रमुखमा कांग्रेसका चित्रसेन अधिकारीले ६४०२ मतका साथ अग्रस्थानमा छन् भने दोस्रोमा राप्रपाकी हिमला गुरुङले ४२९८ मत पाएकी छन्। भरतपुरमा दुई गठबन्धनबीच प्रतिस्पर्धा भइरहेको छ।
काभ्रेमा चट्याङ लागेर किशोरीको मृत्यु,काभ्रे : जिल्लाको रोशी गाउँपालिका वडा नं ९ मंगलटार पन्नचेमा चट्याङ लागेर एक किशोरीको मृत्यु भएको छ। रोशी ९ मंगलटार पन्नचेका गणेश लुङ्गेलीकी १६ वर्षीय छोरी साजनी लुङ्गेली बारीबाट घर फर्किने क्रममा बाटोमा चट्याङ लागेर घाइते भएकोमा भकुण्डे मेडिकलमा उपचारको क्रममा मृत्यु भएको जिल्ला प्रहरी कार्यालयका सूचना अधिकारी हरि खतिवडाले जानकारी दिए। उनकाअनुसार मृतक किशोरीको शव धुलिखेल अस्पतालमा राखिएको छ।
दाङको दंगीशरण गाउँपालिकामा कांग्रेस विजयी,"दाङ : दाङको दंगीशरण गाउँपालिकामा नेपाली काङ्ग्रेस विजयी भएको छ। भारी मतान्तरसहित अध्यक्षमा शम्भु गिरी र उपाध्यक्षमा पिमा खड्का ओली निर्वाचित भएका छन्। निकटतम प्रतिद्वन्दी एमालेका उम्मेदवार एमनाथ शाह अध्यक्षमा र बुधनी चौधरी उपाध्यक्षमा पराजित भएका छन्। पालिकामा रहेका ७ वडामा वडा न१, ३, ६ काङ्ग्रेस र अरु ४ वडा एमालेले जितेको छ।"
वीरगन्जमा राजेशमानले लिए तीन हजार बढी मतको अग्रता,वीरगन्ज : मधेस प्रदेशको एक मात्र वीरगन्ज महानगरपालिकाको मेयरमा गठबन्धनबाट जसपाका उम्मेदवार राजेशमान सिंहले दोब्बर बढी मतको अग्रता कायमै राखेका छन्। राति १० बजेसम्म ११ हजार ८८१ मत गणना हुँदा सिंहले ५८२७ मत प्राप्त गरेका छन्। उनलाई एमालेका उम्मेदवार विजय कुमार सरावगीले २५७३ मतका साथ पछ्याइरहेका छन्। यसअघि २ हजार ८२७ मतले पछि रहेका सरावगी अहिले ३ हजार २५४ मतले पछाडि परेका छन्। उपमेयरतर्फ गठबन्धनबाट कांग्रेसका उम्मेदवार इम्तियाज आलमले ३ हजार ७२६ मतका साथ अग्रता कायम राखेका छन्। लोसपाका उम्मेदवार पुरुषोत्तमलाल झाले भने ६३३ मत पाएका छन्। ३२ वडा रहेको वीरगन्ज महानगरपालिकामा शुक्रबार भएको मतदानमा ७३ प्रतिशत अर्थात ९४ हजार ६ सय मत खसेको थियो।
रसुवाको कालिका गाउँपालिकामा कांग्रेसका उम्मेदवार विजयी,"रसुवा : रसुवाको कालिका गाउँपालिकाको अध्यक्ष र उपाध्यक्ष दुवैमा नेपाली कांग्रेस विजयी भएको छ। अध्यक्षमा हरिकृष्ण देवकोटाले २६२२ मत पाए। उनको निकटतम प्रतिद्वन्द्वी नेकपा एमालेका कमलनाथ आचार्यले २२८३ मत पाए। माओवादीका उम्मेदवार सोमबहादुर तामाङले १५२२ मत ल्याएका छन्। उपाध्यक्षमा कांग्रेसकी मिरा लामाले २८१० मत ल्याएर निर्वाचित भइन्। उपाध्यक्षकी निकटतम प्रतिद्वन्द्वी नेकपा एमालेकी अम्बिका भट्टले २००२ मत पाइन्। यस्तै नेकपा समाजवादीका उम्मेदवार विष्णुप्रसाद देवकोटाले १ हजार ४० मत ल्याए। अन्तिम परिणाम अनुसार वडा नम्बर १ मा नेकपा माओवादी केन्द्रका दावा तामाङ, वडा नम्बर २ मा नेपाली कांग्रेसका उमेश बहादुर न्यौपाने, वडा नम्बर ३ मा कांग्रेसका फडिन्द्र प्रसाद न्यौपाने, वडा नम्बर ४ मा कांग्रेसका खेसम तामाङ र वडा नम्बर ५ मा कांग्रेसका सन्दीप पौडेलले जित हासिल गरेका छन्। २०७४ सालमा भएको निर्वाचनमा अध्यक्षमा एमालेले विजयी हासिल गरेको थियो।"
सिन्धुलीको घ्याङलेखमा गठबन्धन दलका उम्मेदवार विजयी,"सिन्धुली : सिन्धुलीको घ्याङलेख गाउँपालिका गठबन्धन दलका उमेदवार विजयी भएका छन्। गाउँपलिका अध्यक्षमा गठबन्धनतर्फ नेपाली कांग्रेसका जगत बहादुर भोलन र उपाध्यक्षमा नेकपा माओवादी केन्द्रका शंकरमान घलान विजयी भएका हुन्। अध्यक्ष भोलनले २ हजार १०३ मत र उपाध्यक्ष घलानले २ हजार ९८३ मत प्राप्त गरेको निर्वाचन अधिकृतको कार्यालयले जनाएको छ। अध्यक्ष पदका निकटतम प्रतिद्वन्द्वी एमालेका चतुरमान लोले १ हजार ३८३ र उपाध्यक्षमा एमालेकै प्रमिला वाईवाले १ हजार ५२८ मतसहित पराजित भए। पाँच वडा रहेको गाउँपालिकामा चारमा प्यानलसहित माओवादी केन्द्रले जित हात पारेको छ भने एक वडामा एमालेले जितेको छ। प्राप्त जानकारीअनुसार नेकपा माओवादी केन्द्रबाट वडा नम्बर १ मा सोमबहादुर भोलन, २ मा रोशन कुमार भोलन, ४ मा अमृत कुमार वाइबा र ५ मा ज्ञानबहादुर सिजालीको प्यानल नै विजयी भएको छ। वडा नम्बर ४ मा एमालेका निश्चल सुनुवार निर्वाचित भएका छन्।"
मन्थली नगरपालिका मेयर र उपमेयरमा एमालेको अग्रता,"काठमाडौं : रामेछापको मन्थली नगरपालिका मेयर र उपमेयर दुवैमा नेपाल कम्युनिष्ट पार्टी (एमाले) अगाडि रहेको छ। मन्थली वडा नं १,२,१२,१३,१४ गणना गर्दा मेयरमा एमालेका लव श्रेष्ठले ३७५६ मत प्राप्त गरेका छन्। उनलाई नेपाली काँग्रेसका विनोद कुमार कार्कीले पछ्याई रहेका छन् । उपमेयरमा एमालेकी ईश्वरी बस्नेतले ३५१६ मत ल्याएकी छन् । उनलाई नेपाली काँग्रेसकी यसोदा श्रेष्ठले पछ्याइरहेकी छन्। मन्थली नगरपालिकामा माओवादी केन्द्र र एकीकृत समाजवादीले गठबन्धन गरेको छ। अहिले वडा नं ३ र ४ गणना भइरहेको छ। दुई वटै वडामा एमालेले अग्रता लिएको छ। वडा नम्बर ३ मा १४०० मतगणना भइसकेको छ। मन्थली नगरपालिका मतगणना (मन्थली वडा नं १,२,१२,१३,१४ गणना) नेकपा एमाले प्रमुख : लव श्रेष्ठ  ३७५६ उपप्रमुख : ईश्वरी बस्नेत  ३५१६ नेपाली कांग्रेस प्रमुख : विनोद कुमार कार्की ३३३१ उपप्रमुख : यसोदा श्रेष्ठ  ३३७४ माके र एस गठबन्धन प्रमुख : दिपक राज प्रसाई (माओवादी केन्द्र)  ११०५ उपप्रमुख : कृष्ण बहादुर थापा (एकीकृत समाजवादी)  ३८४"
भीमदत्त नगरपालिकाको मतगणना पुनः सुरु,महेन्द्रनगर : आईतबारदेखि अवरुद्ध भीमदत्त नगरपालिकाको मतगणना पुनः सुरु भएको छ। कञ्चनपुरको भीमदत्त नगरपालिकामा आईतबारदेखि अवरुद्ध रहेको मत गणना कार्य पुनः सुचारु हुने भएको छ। सर्वदलिय बैठकले २ नम्बर वडाको मत गणना स्थगितगरी ३ र १९ वडाको गणना सुरु गर्ने निणर्य गरेपछि मतगणना सुरु भएको हो। वडा नम्बर २ स्थित सरस्वति माध्यामिक विद्यालयमा भएको मतदानमा गणना गर्दा अधिक मत पाइएको थियो। निर्वाचन कार्यालयले एक सय मतपत्र भनि खोलिएको पोकामा एक सय २३ मतपत्र भेटिएपछि विवाद हुदाँ मतगणना स्थगित भएको थियो। त्यसैगरी कृष्णपुर नगरपालिकामा पनि मतगणना स्थगित भएको छ। कृष्णपुर नगरपालिका९ को पञ्चाधिन माध्यामिक विद्यालयको बुथ केन्द्रको मतगणना हुँदा खसेको मतभन्दा बढी मत गणना गर्दै नतिजा सार्वजनिक भएपछि नेकपा एमाले र माओवादी केन्द्रले विरोध गरेका छन्। पञ्चाधिन बुथ केन्द्रमा १ हजार ९ सय १४ मत खसेकोमा २ हजार ६४ मत गणना भएको भन्दै नतिजा प्रकाशित गरिएको थियो।
"उमाकुण्ड गाउँपालिकामा नेपाली कांग्रेसको अग्रता, पछ्याउँदै एमाले","काठमाडौं : रामेछापको उमाकुण्ड गाउँपालिकामा नेपाली कांग्रेस अगाडि रहेको छ। वडा नं १, वडा नं २ र वडा नं ३ को मत गणना गर्दा अध्यक्षमा नेपाली कांग्रेसका जितबहादुर कटुवालले १२०९ मत प्राप्त गरेका छन्। उनका निकटतम प्रतिद्वन्दी एमालेका शेरबहादुर सुनुवारसँग ५३ मतान्तर रहेको छ। त्यसैगरी उपाध्यक्षमा कांग्रेसकी सावित्री सुनुवारले १२१४ प्राप्त गरेकी छन् । उनका निकटतम प्रतिद्वन्दी एमालेकी गंगा देवी कार्कीसँग १५८ मतान्तर रहेको छ। वडा नं १ मा एमालेका ङावा तिण्डु शेर्पा, वडा नं २ मा नेपाल कम्युनिष्ट पार्टी (माओवादी केन्द्र) का खम्ब ध्वज बस्नेत, वडा नं ३ मा एमालेका गुणकुमार थापा वडाअध्यक्षमा निर्वाचित भएका छन्। उमाकुण्ड गाउँपालिकाका मतगणना (वडा नं १, वडा नं २ र वडा नं ३ ) नेपाली कांग्रेस अध्यक्ष : जित वहादुर कटुवाल  १२०९ उपाध्यक्ष : सावित्री सुनुवार  १२१४ नेकपा एमाले अध्यक्ष : शेरबहादुर सुनुवार  ११५६ उपाध्यक्ष : गंगा देवी कार्की  १०५६ राष्ट्रिय प्रजातन्त्र पार्टी अध्यक्ष : हिक्मतबहादुर सुनुवार  ११०१ नेपाल कम्युनिष्ट पार्टी (माओवादी केन्द्र) उपाध्यक्ष : अनन्त कुमार खड्का  १०२६"
डडेल्धुराको अजयमेरुमा माओवादीका भट्ट विजयी,"डडेल्धुरा : डडेल्धुराको अजयमेरु गाउँपालिकामा नेकपा माओवादीका उमेशप्रशाद भट्ट विजयी भएका छन्। भट्ट दोस्रो कार्याकालका लागि पुन: विजयी भएका हुन्। निर्वाचन आयोगका अनुसार स्थानीय तह निर्वाचन २०७९ अन्तर्गत अजयमेरु गाउँपालिका प्रमुखमा नेपाल कम्युनिष्ट पार्टी (माओवादी केन्द्र) का उम्मेदवार उमेशप्रसाद भट्ट २,४६९ मत ल्याई विजयी भएका छन्। उनले निकटतम प्रतिद्वन्द्वी नेपाल कम्युनिष्ट पार्टी(एमाले) उम्मेदवार पदमबहादुर पाललाई १७२ मतान्तरले पराजित गरेका हुन्। पराजित पदमबहादुर पालले २,२९७ मत ल्याएका छन्। उपाध्यक्षमा कांग्रेसका उम्मेदवार बशन्ती पालले २५६५ मत ल्याएर विजयी हासिल गरेका छन्। उनले २५६ले पछि पार्दै माओवादीका उम्मेदवार कलावती भाडलाई पराजित गरेका हुन्। कलावतीले २३०९ मत मात्रै प्राप्त गरेका छन्। कलावती यो भन्दा पहिले उपाध्यक्ष पदमा जित हासिल गरेका हुन्। अजयमेरु गाउँपालिकामा वडा नं १ र ६ कांग्रेस, २ र ४ माओवादी वडा नं ५ मा एमाले र वडा नं ३ मा स्वतन्त्र उमेदवारले जितेका छन्।"
लिखु तामाकोसी गाउँपालिका अध्यक्षमा कांग्रेस र उपाध्यक्षमा एमालेको अग्रता,"काठमाडौं : रामेछापको लिखु तामाकोसी गाउँपालिकामा अध्यक्षमा नेपाली कांग्रेस र उपाध्यक्षमा एमाले अगाडि रहेको छ। वडा नं १ दुरागाउँ, वडा नं २ सैपु र वडा नं ७ तिल्पुङको मत गणना गर्दा अध्यक्ष नेपाली कांग्रेसका केशव महतले १ हजार ९७७ मत प्राप्त गरेका छन्। उनका निकटतम प्रतिद्वन्दी एमालेका कमलप्रसाद कडरियाले सँग १४१ मतान्तर रहेको छ। त्यसैगरी उपाध्यक्षमा दीपा पाख्रिनले १ हजार ९१४ प्राप्त गरेकी छन् । उनका निकटतम प्रतिद्वन्दी नेपाली कांग्रेसकी सरस्वती गुरुङ खड्कासँग ३७५ मतान्तर रहेको छ। लिखुतामाकोशी गाउँपालिका १ र २ वडामा एमालेको प्यानलै विजयी भएको छ। त्यसैगरी वडा नं ७ मा नेकपा माओवादी केन्द्रको प्यानल विजयी भएको छ। निर्वाचन अधिकृतको कार्यालयका अनुसार अब वडा नं ३ बिजुलीकोट र वडा नं६ खिम्तिको मत गणना सुरु गरिएको छ। लिखु तामाकोसी गाउँपालिकामा माओवादी केन्द्र र एकीकृत समाजवादीले गठबन्धन गरेको छ। लिखु तामाकोशी गाउँपालिकाका उम्मेदवार नेपाली कांग्रेस अध्यक्ष : केशव महत  १९७७ उपाध्यक्ष : सरस्वती गुरुङ खड्का  १५३९ नेकपा एमाले अध्यक्ष : कमलप्रसाद कडरिया१८३६ उपाध्यक्ष : दीपा पाख्रिन  १९१४ माके र एस गठबन्धन अध्यक्ष : नवराज पौडेल (एकीकृत समाजवादी)  ९१४ उपाध्यक्ष : ध्रुवकुमार कार्की (माओवादी केन्द्र)  १४७४"
सिद्ध कुमाखको अध्यक्षमा कांग्रेसका उम्मेदवार निर्वाचित,"दाङ : सल्यानको सिद्ध कुमाख गाउँपालिकामा गठबन्धनका उम्मेदवारलाई पराजित गर्दै नेपाली कांग्रेसका उम्मेदवार विजयी भएका छन्। माओवादी केन्द्र, एकीकृत समाजवादीका साझा उम्मेदवारलाई ३७५ मतले पराजित गर्दै कांग्रेसका भरत गिरी निर्वाचित भएका हुन। गिरीले २१७३ मत ल्याएर निर्वाचित हुँदा गठबन्धन एकीकृत समाजवादीका चित्र बहादुर चलाउनेले १७९८ मत ल्याएका छन्। उपाध्यक्षमा भने गठबन्धन माओवादी केन्द्रका राम बहादुर बस्नेत निर्वाचित भएका छन्। बस्नेतले २ हजार ३५ मत ल्याएर निर्वाचित भएका हुन। उनका निकटतम प्रतिद्धन्द्धी नेपाली कांग्रेसकी पूर्णिमा चलाउनेले १९६३ मत ल्याएकी छन्। ५ वडा रहेको गाउँपालिकामा वडा न १ र २ माओवादी केन्द्र निर्वाचित भएको छ भने वडा न ३,४ र ५ मा नेपाली कांग्रेस निर्वाचित भएको छ।"
भरतपुरको मतगणना अवरुद्ध,चितवन : भरतपुर महानगरपालिकाको मतगणना रोकिएको छ। गणनामा नियतबस त्रुटि गरेको भन्दै कांग्रेस र माओवादीले उजुरी गरेका थिए। प्रमुख जिल्ला अधिकारी अश्मान तामाङले गणक हटाएपछि एमालेले विरोध गरेको कारण मतगणना स्थगित भएको हो। एमालेनिकट कर्मचारी भएकै कारण गठबन्धनका उमेदवारका प्रतिनिधिले शंका गरेका थिए। निष्पक्ष नभएको उजुरी गरेपछि प्रजिअ तामाङले कर्मचारी फेरेका थिए। अहिले गणना पुन सुरु गर्न सर्वदलीय बैठक बसिरहेको छ।
धर्मदेवी नगरपालिकाको मेयरमा एमाले र उपमेयरमा कांग्रेस,संखुवासभा : संखुवासभाको धर्मदेवी नगरपालिकामा नेकपा एमाले विजयी भएको छ। एमालेका मेयर उम्मेदवार उदयचन्द्र पौडेल ४ हजार २८२ मतसहित विजयी भएका छन्। कांग्रेसका थलकुमार लिङ्थेप ४ हजार १९३ मतसहित पराजित भएका छन्। उपमेयरमा कांग्रेसकी तारा महत ४ हजार ३२३ मतसहित विजयी भएकी छन्। एमालेकी लक्ष्मीदेवि गिरि ४ हजार १०५ मतसहित पराजित भइन्।
ताप्लेजुङ्का ४ पालिकामा गठबन्धन विजयी,"ताप्लेजुङ : ताप्लेजुङको चारवटा स्थानीय तहको मतगणना सकिएको छ। गणना भएको चारवटै पालिका गठबन्धनले जितेको हो। पछिल्लो परिणाम अनुसार मिक्वाखोला गाउँपालिकामा नेपाली कांग्रेसका भक्तबहादुर कार्की २ हजार २३ मत प्राप्त गर्दै निर्वाचित भएका हुन्। उनका निकटतम प्रतिस्पर्धी नेकपा एमालेका दिवश लिम्बूलाई ५९ मतलेपछि पार्दै निर्वाचित भएका हुन्। लिम्बूले १ हजार ९ सय ६४ मत प्राप्त गरे। यस्तै पालिकाको उपाध्यक्षतर्फ गठबन्धनकै नेकपा माओवादी केन्द्रका डण्डु शेर्पा विजयी भए। शेर्पाले २ हजार १ सय ७४ मत प्राप्त गर्दै उनका प्रतिस्पर्धी एमालेकी मिनाकुमारी केदेमले १ हजार ७ सय ४३ मत प्राप्त गरिन्। उता मैवाखोला गाउँपालिकामा माओवादी केन्द्रका विजय प्रकाश वनेम निर्वाचित भएका छन्। २ हजार ६ सय ९ मत प्राप्त गर्दै वनेम विजयी भएका हुन्। एमाले किल्ला भनिदैं आएको मैवाखोलामा यसपटक गठबन्धनले किल्ला भत्काएको छ। वनेमले निवर्तनमान गाउँपालिका अध्यक्ष राजन थत्लुङलाइ पराजित गरे। थत्लुङले २ हजार ५२ मत ल्याए। उपाध्यक्षमा गठबन्धनतर्फ नेपाली काँग्रेसकी कमल कुमारी लिम्बू निर्वाचित भईन्। उनले २ हजार ५ सय ४१ मत प्राप्त गरिन। जहाँ निवर्तनमान उपाध्यक्ष कौशिला थत्लुङलाइ २ हजार १ सय १ मत ल्याईन। मैवाखोला गाउँपालिका एमाले सचिव तथा पूर्वमन्त्री योगेशकुमार भट्टराईको गृह गाउँ हो। २०७४ सालको स्थानीय तहको निर्वाचनमा ३२ सदस्यीय गाउँसभा रहने यो गाउँपालिकाबाट अध्यक्ष, उपाध्यक्षसहित ३२ मध्ये ३१ सभा सदस्य एमालेबाट निर्वाचित भएका थिए। यसपटक भने मैवाखोलाको ६ नम्बर वडा मात्रै जित्यो। मेरिङदेन गाउँपालिकामा नेपाली कांग्रेसका गठबन्धनका उम्मेदवार युक हां विर हांगाम डम्बरले २ हजार ८ सय ६९ मतसहित अध्यक्षमा निर्वाचित भएका छन्। उनका निकटतम प्रतिस्पर्धी एमालेका केदारजंग लिम्बूले २ हजार ७ सय ७० मत ल्याएका छन्। उपाध्यक्षमा एकीकृत समाजवादीका दुर्गाप्रसाद श्रेङचोङ्गवाङ २ हजार ५ सय ९८ मत ल्याएर निर्वाचित भए। उनलाई एमालेको समर्थन रहेका स्वतन्त्र उम्मेदवार दावाछिरिङ शेर्पाले चुनौती दिएका थिए। शेर्पा १ हजार ६सय ५७ मत मात्रै प्राप्त गरे। त्यहाँ अध्यक्ष काँग्रेस र उपाध्यक्ष नेकपा एसले पाउने सहमति थियो। उता फक्ताङलुङ गाउँपालिकाको अध्यक्षमा माओवादी केन्द्रका राजन लिम्बू (मुक्ति) निर्वाचित भएका छन्। लिम्बू २ हजार ६ सय ६० मत ल्याएर निर्वाचित भएका हुन्। उनले निवर्तनमान पालिका अध्यक्ष समेत रहेका नेकपा (एमाले) उम्मेदवार सरोज लिम्बूलाई ३ सय ४८ मतान्तरले पराजित गरे। सरोजले २ हजार ३ सय १२ मत ल्याएका छन् । उपाध्यक्षमा भने नेपाली कांग्रेसका रविन साम्रा लिम्बू निर्वाचित भएका छन्। उनले २ हजार ३ सय ५८ मत प्राप्त गरे। उनका प्रतिस्पर्धी एमालेकी शान्ति माया लिम्बू (पौडेल) ले २ हजार २ सय १२ मत ल्याइन्। अब दुई पालिकाको मतगणना अन्तिम चरणमा पुगेको छ। फुङ्लिङ नगरपालिका र आठराई त्रिवेणी गाउँपालिकाको मतगणना आजै राति सम्ममा आईसक्ने बताईएको छ। फुङ्लिङ नगरपालिकामा नेपाली कांग्रेसको अग्रता रहेको छ भने आठराई त्रिवेणीमा नेकपा एमालेले अग्रता लिएको छ। उता सिरिजंघा, सिदिंवा र पाथिभरा याङ्वरक गाउँपालिकाको भने मंगलबार दिउँसोसम्ममा सकिने बताईएको छ। जिल्लाका ५१ वटा वडाको मतगणना सम्पन्न हुँदा नेकपा एमालले २६, नेपाली कांग्रेसले १२, नेकपा माओवादी केन्द्रले ८, नेकपा एकीकृत समाजवादीले २, स्वतन्त्रले २ र संघिय लोकतान्त्रिक राष्ट्रिय मञ्चले एक स्थानमा जितेको छ।"
बर्दियाको बारबर्दिया नगरपालिकामा कांग्रेसका उम्मेदवार विजयी,"गुलरिया : बर्दियाको बारबर्दिया नगरपालिकाको प्रमुखमा नेपाली कांग्रेसका छविलाल थारु र उपप्रमुखमा रत्ना कुमारी पाण्डे विजयी भएका छन्। नेकपा एमालेका पदमप्रसाद ढकाल र उपप्रमुख नारायणी चौधरीलाई पराजितगर्दै कांग्रेसबाट प्रमुख र उपप्रमुख विजयी भएका हुन्। नगरप्रमुख पदमा थारुले १३ हजार ६ मत र पाण्डेले १२ हजार ४९१ मत प्राप्त गरेकी छिन्। निकटतम प्रतिद्वन्दी नेकपा एमालेका ढकालले १० हजार ३५१ र चौधरीले १० हजार ८ सय ५५ मत प्राप्त गरेका हुन्। अघिल्लो निर्वाचनमा माओवादी केन्द्रले जीतेको पालिकामा यस पटक नेपाली कांग्रेसले जित हात पारेको छ। अधिकांश वडाहरुमा नेपाली कांग्रेसका वडाध्यक्षहरु विजयी भएका छन्। नगरप्रमुख पदमा २ हजार ६ सय ५५ र उपप्रमुख पदमा १ हजार ६ सय ३६ मतान्तर रहेको छ। एघार वटा वार्डहरु रहेको बारबर्दिया नगरपालिकामा नेपाली कांग्रेसले ६ वटा वडा, नेकपा एमालेले ३ वटा वडा र माओवादी केन्द्रले २ वटा वडामा विजय प्राप्त गरेको बारबर्दिया नगरपालिकाका निर्वाचन अधिकृत कृष्णप्रसाद चापागाईले बताए। बारबर्दिया नगरपालिकाको नेपाली काँग्रेसबाट वडा नम्वर १ मा कैलासपति थारु, २ मा रामफेरन थारु, ३ मा नन्दलाल थारु, ४ मा सिताराम योगी, ८ मा नरबहादुर चन्द र वडा नम्वर ९ मा देवेन्द्र कुमार विष्ट विजयी भएका छन्। नेकपा एमालेबाट वडा नम्वर ५ मा लालबहादुर थारु चौधरी, ६ मा झग बहादुर वली क्षेत्री र वडा नम्वर १० मा रणबहादुर चौधरी विजयी भएका छन्। माओवादीबाट वडा नम्वर ७ मा ईन्द्रप्रसाद थारु चौधरी र वडा नम्वर ११ मा विजय कुमार चौधरी विजयी भएका हुन्। गत स्थानीय तहको निर्वाचनमा माओवादी केन्द्रले जितेको पालिकामा यसपटक नेपाली कांग्रेसले बाजी मारेको हो।"
मकालु गाउँपालिकाको अध्यक्षमा कांग्रेस र उपमेयरमा माओवादी उम्मेदवार विजयी,"सङ्खुवासभा : सङ्खुवासभाको मकालु गाउँपालिका अध्यक्षमा कांग्रेसका ओङदी शेर्पा र उपाध्यक्षमा नेकपा (माओवादी केन्द्र)की मनकला राई विजयी भएका छन्। शेर्पाले ३ हजार १७ मत र राईले २ हजार ७५९ मत ल्याएर विजयी भएका हुन्। अध्यक्ष पदका निकटम प्रतिस्पर्धी भरत कटुवालले २ हजार ४७८ मत ल्याएर पराजित भएका छन्। अध्यक्षमा शेर्पा ५३९ मत अन्तरले विजयी भएका हुन्। त्यसैगरी उपाध्यक्षमा एमालेकी चमेली राईले २ हजार ३३ मत ल्याएर पराजित भएकी हुन्। उपाध्यक्षमा मनकला ७२६ मत अन्तरले विजयी भएकी हुन्। चमेली यस अघि मकालुकी गाउँपालिका उपाध्यक्ष थिइन्। त्यसैगरी वडा नं १ मा नेपाली कांग्रेसका आङ्वु शेर्पाले २८७ मत ल्याएर विजयी भएका छन्। वडा २ मा एमालेका छोपाल शेर्पाले ६१० मत ल्याएर विजयी भएका भएका छन्। त्यसैगरी वडा नं ३ मा माओवादीका बद्री बहादुर राई(याम्फु)ले ६५१ मत प्राप्त गरी विजयी भएका छन्। वडा नं ४ मा माओवादीकै बालकुमार तामाङले ३७९ मत प्राप्त गर्दै विजयी भएका छन्। वडा नं ५ र ६ मा क्रमश एमालेका योगराज राईले ८२४ मत, नरेन्द्र कुमार राईले २८२ मत ल्याई विजयी भएका छन्। मकालु गाउँपालिकामा २०७४ को निर्वाचनमा एमालेले अध्यक्ष र उपाध्यक्ष पद जितेको थियो। गाउँपालिका अध्यक्ष खड्ग कटुवालको मृत्यु पछिको उप निर्वाचनम एमालेकै तेजबहादुर पोख्रेलले जितेका थिए। यस पटकको निर्वाचनका अगाडि पोख्रेलले एमालेबाट राजीनामा दिएका थिए। निर्वाचित मकालु गाउँपलिका अध्यक्ष शेर्पा र उपाध्यक्ष मनकला राई ।"
चौरपाटी गाउँपालिकामा कांग्रेस विजयी,"अछाम : अछामको चौरपाटी गाउँपालिकाको अध्यक्ष नेपाली कांग्रेसका भीमबहादुर साउद र उपाध्यक्षमा सरदेवि खड्का विजयी भएका छन्। अध्यक्ष साउदले ३ हजार ९८२ मत प्राप्त गरेका छन् भने उनका प्रतिदन्द्धी एमालेका रामबहादुर आउजीले २ हजार ५०६ मत पाएका छन्। साउदले १ हजार ४८६ मत अन्तरले जितेका छ्न्। त्यसैगरी निवर्तमान पालिका अध्यक्ष समाजवादीका हर्क साउदले एक हजार ४७४ पाएका छन्। हर्क साउद ०७४ सालको निर्वाचनमा १ मतले विजयी भएका थिए। भने अहिलेका निर्वाचित अध्यक्ष भीम साउदले एक मतले हारेका थिए। उपाध्यक्षमा निर्वाचित सरदेवी खड्काले ३ हजार ७३४ मत पाएकी छन्। उनका निकटम प्रतिदन्द्धी एमालेका अनिता खड्काले २ हजार ४९१ प्राप्त गरेकी छन्। ७ वडा रहेको चौरपाटीमा ४ कांग्रेस, २ नेकपा एमालेले जितेका छन्। वडा नं १ मा कांग्रेसका बिरबहादुर थापा, वडा नं २ मा काग्रेसका रणबहादुर साउद, वडा नं ३ मा एमालेका बिरेन्द्रबहादुर साउद, वडा नं ४ मा कांग्रेसका लालबहादुर धामी, वडा नं ५ मा कांग्रेसका हिमकर्ण खड्का, वडा नं ६ मा एमालेका डबलबहादुर खड्का र वडा नं ७ मा एमालेका ललित बोगटीले जितेका छन्।"
भरतपुरमा रेणु दाहाल १५ मतले अगाडि,चितवन : भरतपुर महानगरपालिकाको मेयरमा माओवादी केन्द्रकी रेणु दाहालले अग्रता कायमै राखेकी छन्। १६ हजार १३३ मत गणना हुँदा रेणुले ५ हजार ३८२ मत प्राप्त गरेकी छन्। उनका प्रतिद्वन्द्वी नेकपा एमालेका विजय सुवेदीले ५ हजार ३६७ मत प्राप्त गरेका छन्। सुवेदी रेणुभन्दा १५ मतले पछाडि छन्। स्वतन्त्र उम्मेदवार जगन्नाथ पौडेलले २ हजार ५७७ मत प्राप्त गरेका छन्। उपप्रमुखमा कांग्रेसका चित्रसेन अधिकारी ६ हजार ५०४ र राप्रपाकी हिमला गुरुङले ४ हजार ३४५ मत प्राप्त गरेकी छन्। वडा अध्यक्षमा कांग्रेसका अर्पण पोखरेलले १ हजार ९८६ मत प्राप्त गरेका छन्। एमालेका भानुभक्त सापकोटाले १ हजार २९५ मत प्राप्त गरेका छन्। राप्रपा उम्मेदवारले ७१७ मत पाएका छन्।
मुस्ताङका पालिका अध्यक्षले लिए पद तथा गोपनीयता शपथ,"जोमसोम : स्थानीय तह निर्वाचनमा विजयी भएका मुस्ताङका ५ वटै पालिकाका नवनिर्वाचित अध्यक्षहरुले सोमबार पद तथा गोपनीयताको शपथ लिएका छन्। जिल्ला समन्वय समितिको सभाहलमा मुख्य निर्वाचन अधिकृत एवं जिल्लाका न्यायाधिश रोमाकान्त ज्ञवालीले ५ वटै पालिकाका अध्यक्षहरुलाई पथ तथा गोपनीयताको शपथ ग्रहण गराएको जिल्ला निर्वाचन कार्यालय मुस्ताङले जनाएको छ। मुस्ताङको लोमान्थाङ गाउँपालिकाबाट टसी नर्बु गुरुङ, लोघेकर दामोदरकुण्ड गाउँपालिकाबाट लोप्साङ छोम्फेल बिष्ट, वारागुङ मुक्तिक्षेत्रबाट रिङजिङ नामगेल गुरुङ,घरपझोङ गाउँपालिकाबाट मोहनसिंह लालचन र थासाङ गाउँपालिकाबाट प्रदिप गौचनले पद तथा गोपनीयताको शपथ ग्रहण गरेको जिल्ला निर्वाचन अधिकारी मदन अर्यालयले जानकारी दिए। शपथ ग्रहण कार्यक्रममा मुख्य निर्वाचन अधिकृत न्यायाधिश रोमाकान्त ज्ञवालीले ५ वटै पालिकाका नवनिर्वाचित अध्यक्षहरुलाई खादा लगाएर बधाई ज्ञापन गरे। सो अवसरमा उनले जनताले दिएको अभिमतको उच्चकदर गर्दै आगामी ५ वर्षीय कार्यकाल सफल र फलदायी हुने विश्वाश व्यक्त गरे। यस्तै ५ वटै नवनिर्वाचित अध्यक्षहरुलाई जिल्ला समन्वय समितिका कार्यवाहक प्रमुख राजेन्द्र शेरचनले अविर र खादा लगाएर शुभकामना व्यक्त गरे। शपथ ग्रहण कार्यक्रममा नेकपा एमाले,नेपाली कांग्रेस,नेकपा माओवादी केन्द्र, एकीकृत समाजवादी र राप्रपाका जिल्ला नेताहरुको उपस्थिती रहेको थियो।"
दैलेखको भगवतीमाई गाउँपालिका अध्यक्षमा माओवादी र उपाध्यक्षमा कांग्रेस विजयी,"दैलेख : दैलेखको भगवतीमाई गाउँपालिकाको अध्यक्षमा नेकपा माओवादी केन्द्र विजयी भएको छ । संविधान जारी भएपछि पहिलो पटक २०७४ मा भएको स्थानीय तह निर्वाचनमा एमालेले जीतेको गाउँपालिमा यो पटक अध्यक्षमा माओवादीका गणेशबहादुर थापा विजयी भएका हुन् । उनी २ हजार ८ सय ४६ मतसहित विजयी भएको निर्वाचन अधिकृतको कार्यालयले जनाएको छ । थापाले नेपाली कांग्रेसका दशरथ खड्का र नेकपा एमालेका शान्तिप्रसाद शर्मालाई पराजित गरेका हुन् । कांग्रेसका खड्काले दोस्रो स्थानमा रहेर २ हजार २ सय ३ मत ल्याउँदा तेस्रो स्थानमा रहेका एमालेका शर्माले १ हजार ९ सय ३४ मत प्राप्त गरे । गाउँपालिकाको अध्यक्षमा विजयी थापा २०७४ सालमा भएको स्थानीय तह निर्वाचनमा पराजित भएका थिए । यता, गाउँपालिकाको उपाध्यक्षमा भने नेपाली कांग्रेसकी मिनाकुमारी खड्का विजयी भएकी छिन् । गाउँपालिकाको उपाध्यक्षमा विजयी खड्काले २ हजार ६ सय ८३ मत ल्याउँदा प्रत्यासी नेकपा माओवादी केन्द्रकी मनिषा सोनी विकले २ हजार २ सय ४७ र नेकपा एमालेकी बसन्ता शाहीले १ हजार ९ सय २२ मत प्राप्त गरेकी हुन् ।"
"वीरगन्जमा गठबन्धनको दोब्बर अग्रता, एमालेका सरावगी २८२७ मतले पछि",वीरगन्ज : मधेस प्रदेशको एक मात्र वीरगन्ज महानगरको मेयरमा गठबन्धनबाट जसपाका उम्मेदवार राजेशमान सिंहले सुरुदेखि नै कायम राखेको फराकिलो अग्रता दोब्बरभन्दा बढी पुगेको छ। सोमबार बेलुकी ६ बजे निर्वाचन कार्यालयले उपलब्ध गराएको आधिकारीक विवरण अनुसार १०४८१ मतको गणना हुँदा मेयर पदमा सिंह ५१३३ मतका साथ अग्रस्थानमा छन्। उनलाई एमालेका उम्मेदवार विजय कुमार सरावगीले २३०६ मतका साथ पछ्याइरहेका छन्। मेयरमै राप्रपाका गिरिश गिरीले १५० मत पाएका छन्। यस्तै उपमेयरमा गठबन्धनबाट कांग्रेसका उम्मेदवार इम्तियाज आलमले ३०१० मतका साथ अग्रता कायम राखेका छन्। लोसपाका उम्मेदवार पुरुषोत्तमलाल झाले भने ४८९ मत पाएका छन्। उपमेयरमै स्वतन्त्र उम्मेदवार रम्भा मिश्रा भने २०७ मतका साथ तेश्रो स्थानमा छिन्। स्वतन्त्र उपमेयर उम्मेदवार रम्भा मिश्राले ३१२मत पाएकि छन्। ३२ वडा रहेको वीरगन्ज महानगरपालिकामा शुक्रबार भएको मतदानमा ७३ प्रतिशत अर्थात ९४ हजार ६ सय मत खसेको थियो।
"मुस्ताङको ४ पालिकामा एमाले, १ मा कांग्रेस विजयी","जोमसोम : हिमाली जिल्ला मुस्ताङमा स्थानीय तह सदस्य निर्वाचन २०७९ को सम्पूर्ण मतगणना सम्पन्न भईसकेको छ। मुस्ताङको ५ स्थानीय तहको निर्वाचन मतगणना सकिदाँ जिल्लाको ४ पालिकामा नेकपा एमाले विजयी भएको छ भने एक पालिकामा नेपाली कांग्रेस विजय भएको छ। बैशाख ३० गते भएको स्थानीय तह सदस्य निर्वाचनमा नेकपा एमालेले लोमान्थाङ, लोघेकर दामोदरकुण्ड, वारागुङ मुक्तिक्षेत्र र थासाङ गाउँपालिकामा अध्यक्ष पद जितेको हो। नेपाली कांग्रेसले घरपझोङ गाउँपालिकामा अध्यक्ष पद जितेको हो। यस्तै नेकपा एमालले ५ स्थानीय तहमध्ये लोमान्थाङ र वारागुङ मुक्तिक्षेत्र गाउँपालिका गरी ३ उपाध्यक्ष पदमा विजयी हुँदा नेपाली कांग्रेसले घरपझोङ र थासाङ गाउँपालिकामा उपाध्यक्ष पद जितेको हो। जिल्लाको लोमान्थाङ गाउँपालिकामा एमालेका टसी नर्बु गुरुङ ६६८ मत ल्याई विजयी हुँदा कांग्रेसका टसी गुरुङले ५१४ मत प्राप्त गरे। उपाध्यक्षमा एमालेकी छ्युमी बिष्टले ६३२ मत ल्याई विजयी हुँदा नेपाली कांग्रेसकी छरिङ ढोका गुरुङले ५२९ मत पाईन्। लोघेकर दामोदरकुण्डमा एमालेका लोप्साङ छोम्फेल बिष्टले ६८९ मत ल्याई विजयी हुँदा उनका प्रतिद्धन्दी नेकपा समाजवादीको देव बहादुर गुरुङले १८५ मत पाए। एमालेकै छिरिङ ल्हामो गुरुङले ६४२ मत प्राप्त गरी उपाध्यक्ष पद जित्दा कांग्रेसकी लक्षमी गुरुङले २२५ मत पाईन्। वारागुङ मुक्तिक्षेत्र गाउँपालिकामा एमालेका रिङजिङ नामगेल गुरुङले ६६७ मत ल्याई अध्यक्ष पदमा विजयी हुँदा कांग्रेसका आङजेन गुरुङले ५७७ मत पाए। उपाध्यक्ष पदमा एमालेकी दिकी गुरुङले ७४९ मत ल्याई विजयी हुँदा कांग्रेसकी धेव आङ्वो गुरुङले ६७७ मत पाएकी थिईन्। मुस्ताङको घरपझोङ गाउँपालिकाको अध्यक्ष पदमा कांग्रेसका मोहनसिंह लालचनले ७६० मत प्राप्त गरी विजयी हुँदा एमालेका सञ्जयकुमार थकालीले ७५८ मत ल्याए। उनी २ मतले अध्यक्ष पदमा कांग्रेसका उम्मेदवार लालचनसंग पराजित भएका थिए। यस्तै थासाङ गाउँपालिकामा एमालेका प्रदिप गौचनले ११४४ मत ल्याई अध्यक्ष पदमा विजयी हुँदा कांग्रेसकी बालकुमारी शेरचनले १०५५ मत पाईन्। उपाध्यक्ष पदमा कांग्रेसका सोमल हिराचनले १११२ मत ल्याई विजयी हुँदा एमाले उम्मेदवार सुमिता शेर्पाले १०८० मत पाएकी थिईन्। १२६ पदमध्ये एमाले ९७ पदमा विजयी मुस्ताङको ५ स्थानीय तहको कुल १३६ पदमध्ये नेकपा एमालले ९७ पदमा विजयी हुँदा नेपाली कांग्रेसले २४ पदमा विजयी भएको निर्वाचन कार्यालयले जनाएको छ। यस्तै राप्रपा २, माओवादी केन्द्र २ र एकीकृत समाजवादीले १ पदमा विजय हासिल गरेको छ। बदर मत १ दशमलव ६९ प्रतिशतआशिंक बदर मत २७ दशमलव ९९ प्रतिशत स्थानीय तह सदस्य निर्वाचन २०७९ अन्तर्गत भएको निर्वाचनमा बदर मतसंख्या बढेको छ। स्थानीय तह निर्वाचन २०७४ मा कुल मतदाता संख्या ८७४० हुँदा १ दशमलव १५ प्रतिशत मत बदर भएको भएकोमा यसपटक बदर मत संख्या बढेर १ दशमलव ६९ प्रतिशत पुगेको जिल्ला निर्वाचन कार्यालयका सूचना अधिकारी समिर थापाले जानकारी दिए। स्थानीय तह निर्वाचन २०७९ मा मुस्ताङको कुल मतदाता १०८८५ रहेकोमा ७२ दशमलव ०७ प्रतिशत मतदान भएको थियो। स्थानीय तह निर्वाचनमा १०१ मत बदर भएकोमा यसपटक १२८ मत बदर भएको उनले जानकारी दिए। लोमान्थाङमा ८,लोघेकर दामोदरकुण्डमा ६०,घरपझोङमा ५२ र थासाङ गाउँपालिकामा ८ मत पूर्णरुपमा बदर भएको थियो। तर वारागुङ मुक्तिक्षेत्रमा पूर्ण बदर मतको संख्या शून्य छ। स्थानीय तह सदस्य निर्वाचनमा हिमाली जिल्ला मुस्ताङको ३८ मतदान केन्द्रमा कुल खसेको मतको २७ दशमवल ९९ प्रतिशत आशिंक बदर भएको जिल्ला निर्वाचन कार्यालयले जनाएको छ। जसअनुसार लोमान्थाङमा ५०४ ,लोघेकर दामोदरकुण्डमा ४५,वारागुङ मुक्तिक्षेत्रमा ५७२ ,थासाङमा ६३५ र घरपझोङ गाउँपालिकामा ३६१ गरी कुल ३११७ मत आशिंक रुपमा बदर भएको सूचना अधिकारी थापाले बताए। उनले कुल खसेको मतको एक चौथाई मत आशिंक बदर भएको जनाए। निर्वाचन कार्यालयका सूचना अधिकारी थापाले स्थानीय तह सदस्य निर्वाचन २०७९ मा प्रभावकारी ढंगले निर्वाचन आयोगले मतदाता शिक्षा उपलब्ध गराउन नसक्दा बदर र आशिंक बदर मत संख्या बढेको दावी गरे। छोटो समयमा मतदातालाई मताधिकार कसरी प्रयोग गर्ने भन्ने बुझाउन नसक्दा मतसंख्या बढेको उनको भनाई छ। यस्तै निर्वाचनमा भाग लिएका राजनितिक दल र तिनका उम्मेदवारहरुले पनि मतदातालाई मत खसाल्ने विधि र प्रक्रियाको बारेमा जानकारी दिन नसक्दा पनि मुस्ताङमा आशिंक बदर मतको प्रतिशत ह्वात्तै बढेको हो।"
काठमाडौं महानगरको उपमेयरमा सुनिता डंगोलको निरन्तर अग्रता,काठमाडौं : काठमाडौं महानगरपालिकाको उपमेयरमा एमालेकी उम्मेदवार सुनिता डंगोलले अग्रता कायम गरेकी छन्। डंगोलले ६ हजार ५५७ मत प्राप्त गरेकी छन्। गठबन्धनका रामेश्वर श्रेष्ठले १ हजार ८५५ मत प्राप्त गरेका छन्। श्रेष्ठले कलम चुनाव चिन्ह्बाट उम्मेदवारी दिएका थिए। राप्रपाका उम्मेदवार १ हजार ३७८ मत प्राप्त गरेका छन्।
भारतीय प्रधानमन्त्री मोदी स्वदेश प्रस्थान,"लुम्बिनी : नेपालको औपचारिक भ्रमणको सिलसिलामा आज बिहान लुम्बिनी आएका भारतीय प्रधानमन्त्री नरेन्द्र मोदी भारतीय वायुसेनाको विशेष हेलिकोप्टरबाट स्वदेश फर्किएका छन्। यहाँस्थित अन्तरराष्ट्रिय बौद्ध प्रार्थना केन्द्र तथा प्रेक्षालय नजिक निर्माण गरिएको हेलिप्याडमा प्रधानमन्त्री शेरबहादुर देउवाले भारतीय समकक्षी मोदीलाई बिदाइ गरे। भारतका विशिष्ट अतिथिलाई प्रधानमन्त्री देउवाकी धर्मपत्नी डा आरजु राणा देउवा, गृहमन्त्री बालकृष्ण खाण, परराष्ट्रमन्त्री डा नारायण खड्का, भौतिक पूर्वाधार तथा यातायातमन्त्री रेनुकुमारी यादव, संस्कृति, पर्यटन तथा नागरिक उड्डयनमन्त्री प्रेमबहादुर आले, शिक्षा, विज्ञान तथा प्रविधिमन्त्री देवेन्द्र पौडेलले पनि बिदाइ गरेका थिए। उनको बिदाइमा लुम्बिनी प्रदेशका मुख्यमन्त्री कुलप्रसाद केसी, नेपाल सरकारका मुख्य सचिव शङ्करदास बैरागी, परराष्ट्र सचिव भरतराज पौडेल, भारतका लागि नेपाली राजदूत डा शङ्कर शर्मा, काठमाडौँस्थित भारतीय राजदूतावासका कार्यबाहक राजदूत नाम्या खम्पालगायत पनि उपस्थित थिए।"
नेपालले दोस्रो अन्तर्राष्ट्रिय विमानस्थल सञ्चालनमा ल्याएकोमा चीनले दियो बधाई,काठमाडौं : उत्तरी छिमेकी चीनले दोस्रो अन्तर्राष्ट्रिय विमानस्थल सञ्चालनमा ल्याएकोमा नेपाल सरकारलाई बधाई दिएको छ। नेपालको दोस्रो अन्तर्राष्ट्रिय विमानस्थलका रुपमा गौतमबुद्ध अन्तर्राष्ट्रिय विमानस्थलको सोमबार प्रधानमन्त्री शेरबहादुर देउवाले उद्घाटन गरेका थिए। जजिरा एयरलाइन्सले पहिलो अन्तर्राष्ट्रिय उडान भरेको थियो। चिनियाँ राजदूतावासले सोमबारै गौतम बुद्ध अन्तर्राष्ट्रिय विमानस्थललाई अन्तर्राष्ट्रिय रुट खोलेकोमा बधाई दिएको हो। चिनियाँ कम्पनीले ठेक्का लिएको विमानस्थलले निर्माण सम्पन्न गरी अन्तर्राष्ट्रिय उडान थालेको भन्दै चीनले बधाई दिएको छ। साथै विमानस्थललाई उडानयोग्य बनाउन कडा परिश्रम गर्ने सबैलाई चीनले प्रशंसा गरेको छ।
रसुवाको उत्तरगया गाउँपालिकामा एमालेका उम्मेदवार विजयी,"रसुवा : रसुवाको उत्तरगया गाउँपालिकाको अध्यक्ष र उपाध्यक्ष दुवैमा नेकपा एमाले विजयी भएको छ। अध्यक्षमा माधव अर्यालले २९९९ मत पाए। उनको निकटतम प्रतिद्वन्द्वी नेपाली कांग्रेसका उपेन्द्र लम्सालले २५६० मत पाए। उपाध्यक्षमा एमालेकी चमेली गुरुङले ३१३४ मत ल्याएर निर्वाचित भइन्। उपाध्यक्षकी निकटतम प्रतिद्वन्द्वी नेपाली कांग्रेसकी सुनितामाया गुरुङले २४५२ मत पाइन्। अन्तिम परिणाम अनुसार वडा नम्बर १ मा नेकपा एमालेका मारसिङ तामाङ, वडा नम्बर २ मा एमालेका टुकु सुवेदी, वडा नम्बर ३ मा एमालेका लालबहादुर तामाङ, वडा नम्बर ४ मा कांग्रेसका अमर बहादुर बुलुन र वडा नम्बर ५ मा माओवादीका यमनाथ आचार्यले जित हासिल गरेका छन्। २०७४ सालमा भएको निर्वाचनमा अध्यक्षमा कांग्रेस र उपाध्यक्षमा एमालेले विजयी हासिल गरेको थियो।"
विराटनगर महानगरपालिकाको मेयरमा कांग्रेस र उपमेयरमा एमालेकै अग्रता,विराटनगर : विराटनगर महानगरपालिकाको मेयरमा कांग्रेस र उपमेयरमा एमालेले अग्रता कायमै राखेका छन्। गठबन्धनबाट मेयरको उम्मेदवार बनेका कांग्रेसका नागेश कोइराला ५६९३ मतका साथ अगाडि छन्। एमालेका मेयर उम्मेदवार सागर थापा ४०८३ मतका साथ कोइरालालाई पछ्याइरहेका छन्। मेयरका स्वतन्त्र उम्मेदवार उमेश यादवले १९७४ र राप्रपाका प्रल्हाद साहले १०१५ मत पाएका छन्। उपमेयरमा एमाले उम्मेदवार शिल्पा निराला कार्कीले ४६८७ मतका साथ अग्रता कायम राखेकी छन्। गठबन्धनबाट उपमेयरको उम्मेदवार बनेका जसपाका अमरेन्द्र यादवले ३३६३ मत मात्रै ल्याएका छन्। उपमेयरकी स्वतन्त्र उम्मेदवार नमिता न्यौपानेले १०७८ र राप्रपाकी विन्दाकुमारी लुइँटेल (आचार्य)ले १२२४ मत प्राप्त गरेका छन्। विराटनगरमा अहिले ९ ठाउँमा मतगणना जारी छ। यसअघि गणनास्थल ६ वटा थियो। सोमबार दिउँसोबाट ३ वटा थप गरेर गणनास्थल ९ पुर्याइएको हो। मतगणना आदर्श विद्यालयमा भइरहेको छ।
इलामको सन्दकपुर गाउँपालिकामा कांग्रेसका उम्मेदवार विजयी,इलाम : जिल्लाको सन्दकपुर गाउँपालिकामा नेपाली कांग्रेसका उम्मेदवार तुलाराम गुरुङ विजयी भएका छन्। उनका निकटतम प्रतिष्पर्धी नेकपा एमालेका उम्मेदवार उदय राईलाई नौ सय ६५ मत अन्तरलेपछि पार्दै गुरुङ निर्वाचित भएका हुन्। गठबन्धनका तर्फबाट नेपाली कांग्रेसका गुरुङले चार हजार दुई सय २३ मत पाएका छन्। उनका प्रतिष्पर्धी एमालेका उम्मेदवार राईले तीन हजार दुई सय ५८ मत प्राप्त गरेका छन्। पराजित राई निर्वतमान गाउँपालिका अध्यक्ष हुन्। एमालेले राईलाई दोस्रो पटक उम्मेदवार बनाएपछि एमालेको एक समूहले असहमती जनाएको थियो। नेकपा एमाले इलामका जिल्ला सचिव उमेश गुरुङले सन्दकपुर गाउँपालिका अध्यक्ष पदमा स्वतन्त्र उम्मेदवारीसमेत दर्ता गराएका थिए। उनलेपछि उम्मेदवारी फिर्ता लिएका थिए। वडा नम्बर १ बाट गत स्थानीय निर्वाचनमा विजयी वडाध्यक्षका उम्मेदवार नन्द कुमार राईलेसमेत एमाले पार्टी परित्यागगरी वडा १ मा स्वतन्त्ररुपमा वडाध्यक्ष पदको उम्मेदवारी दिएका थिए। उपाध्यक्ष पदमा गठबन्धन तर्फबाट एकीकृत समाजवादीका हरी लुङ्गेलीले एमालेकी उम्मेदवार तुलसादेवी सेडाईलाई छ सय ५१ मतअन्तरले पराजित गरे।
सत्यवती गाउँपालिकामा गठबन्धनलाई हराउँदै एमाले विजयी,गुल्मी : सत्यवती गाउँपालिका गुल्मीमा नेकपा एमालेका टिकाराम पाण्डे र निरमाया तरामु विजयी भएका छन्। यसअघि यस गाउँपालिका अध्यक्षमा नेपाली कांग्रेसले र उपाध्यक्षमा एमालेले जितेको थियो। सोमवार आएको मतपरिणामअनुसार गाउँपालिका अध्यक्षमा एमालेका पाण्डेले ६ हजार २६७ मत प्राप्त गर्दै विजयी भए। उनका प्रतिस्पर्धी कांग्रेसका पारिश्वर ढकालले ५ हजार ६११ मत प्राप्त गरे। उनीहरुबीच ६५६ मतको अन्तर छ। उपाध्यक्षमा एमालेकै निरमाया तरामुले ६ हजार २२४ मत प्राप्त गरेर निर्वाचित भएकी छन्। उनकी प्रतिस्पर्धी गठबन्धनकी उम्मेदवार तेजकुमारी थापाले ५ हजार ५६१ मत प्राप्त गरिन्।
"प्यूठानको माण्डवीमा अध्यक्ष माओवादी, उपाध्यक्षमा कांग्रेस विजयी",प्यूठान : माण्डवी गाउँपालिका प्यूठानमा नेकपा माओवादी केन्द्रका नवराज अधिकारी (रोशन) अध्यक्षमा विजयी भएका छन्। उनका प्रतिस्पर्धी एमालेका श्रीधर रोकालाई २ सय ५७ मतले पछिपार्दै विजयी भएका हुन्। अधिकारीले ३ हजार ६ सय ७६ र रोकाले ३ हजार ४ सय १९ मत लिएका छन्। रोका निवर्तमान गाउँपालिका अध्यक्ष हुन्। ०७४ को निर्वाचनमा पनि यी दुईबीच प्रतिस्पर्धा भएको थियो। गाउँपालिका उपाध्यक्षमा नेपाली कांग्रेसका पूर्ण कालाथोकी विजयी भएका छन्। उनले ३ हजार ५ सय ८६ र एमालेकी सम्झना घर्तीले ३ हजार ३ सय १२ मत लिएकी छन्। उपाध्यक्षमा २ सय ७४ मतको अन्तर भएको छ।
"भरतपुरमा विजयलाई पछ्याउँदै रेणु, मतान्तर घट्यो",चितवन : भरतपुर महानगरपालिकाको मेयरमा माओवादी केन्द्रकी रेणु दाहाल र एमालेका विजय सुवेदीबीच कडा प्रतिस्पर्धा भइरहेको छ। पछिल्लो परिणाममा अग्रता लिइरहेका एमाले उम्मेदवार सुवेदीलाई माओवादी उम्मेदवार दाहालले पछ्याई रहेकी छन्। साँझ पाँच बजे सार्वजनिक मत परिणाममा दाहालले मतान्तर घटाएकी छन्। यसअघि सुवेदीसँग ५४ मतको अन्तर रहेकोमा रेणुले अहिले २३ मतमा झारेकी छन्। सुवेदी अहिले २३ मतले अगाडि छन्। १४ हजार ७३० मत गणना हुँदा सुवेदीले ४ हजार ९५३ मत प्राप्त गरेका छन्। रेणुले ४ हजार ९३० प्राप्त गरेकी छन्। स्वतन्त्र उम्मेदवार जगन्नाथ पौडेलले २ हजार २९० मत प्राप्त गरेका छन्। उपप्रमुखमा चित्रसेन अधिकारीले ५ हजार ९१३ मत प्राप्त गरेका छन्। हिमला गुरुङले ३ हजार ९६५ मत प्राप्त गरेका छन्। वडा नम्बर ४ को ३ हजार ४०२ मत गणना हुँदा वडाध्यक्षमा कांग्रेसका अर्पण पोखरेलले १ हजार ४३४ मत प्राप्त गरेका छन् भने एमालेका भानुभक्त सापकोटाले ९२७ मत प्राप्त गरेका छन्।
डोटीको सायल गाउँपालिकामा कांग्रेस एक्लैले माओवादीसमाजवादी गठबन्धन र एमालेलाई हरायो,"डोटी : डोटीको सायल गाउँपालिकाको अध्यक्षमा नेपाली कांग्रेसका धर्मराज जोशी निर्वाचित भएका छन्। एमालेका उम्मेदवार तेजबहादुर डुम्रेललाई पराजित गर्दै जोशी निर्वाचित भएका हुन्। उनीहरू दुबैजना २०७४ को स्थानीय तह निर्वाचनका पनि प्रतिस्पर्धी हुन्। त्यतिबेला डुम्रेल निर्वाचित भएका थिए। यसपटक अध्यक्षमा जोशीले ३ हजार २४३ मत प्राप्त गरी जीत हासिल गर्दा डुम्रेलले २ हजार २४० मत प्राप्त गरे। नेकपा एकीकृत समाजवादीसँगको तालमेलमा उठेका नेकपा माओवादी केन्द्रका उम्मेदवार डबलबहादुर साउदले ५ सय ३२ मत प्राप्त गरे। उपाध्यक्षमा पनि कांग्रेसकै निर्मला बोहरा ओली निर्वाचित भइन्। उनले २ हजार ९३७ मत प्राप्त गर्दा निकटतम प्रतिद्वन्द्वी एमालेकी विश्नादेवी सिंहले २ हजार १५४ मत प्राप्त गरिन्। सिंह निवर्तमान उपाध्यक्ष हुन्। यस्तै माओवादी केन्द्रसँगको तालमेलमा उठेका नेकपा एसका टिका सिंहले ६ सय २६ मत प्राप्त गरे। ६ वटा वडा रहेको सायल गाउँपालिकामा ५ वटामा कांग्रेस जित्दा एकमा एमाले जित्यो। अघिल्लो निर्वाचनमा एकमात्रै कांग्रेसले जितेको थियो भने, पाँचमा एमाले जितेको थियो। यसपटक वडा नम्बर १ मा एमालेका लालबहादुर रोकायाको प्यानल विजयी हुँदा बाँकी वडामा कांग्रेसको प्यानल विजयी भए। जसमा वडा नम्बर २ मा मानबहादुर सिंह, वडा नम्बर ३ मा नवराज उपाध्याय, वडा नम्बर ४ मा जगतबहादुर सिंह, वडा नम्बर ५ मा बहादुर साउद र वडा नम्बर ६ मा दीपकबहादुर साउदको प्यानल विजयी भएको छ। योसँगै डोटीका नौ स्थानीय तहमध्ये छ स्थानीय तहको नतिजा सार्वजनिक भइसकेको छ। जसमा चार पालिकामा नेपाली कांग्रेसले जित हात पारेको छ भने एउटामा नेकपा एमाले र एउटामा नेकपा माओवादीले जित निकालेको छ। डोटीको बडीकेदार गाउँपालिका, पूर्वीचौकी गाउँपालिका, आदर्श गाउँपालिका र आदर्श गाउँपालिकामा नेपाली कांग्रेसले जितेको छ भने जोरायल गाउँपालिकामा नेकपा एमाले र बोगटान फुड्सलि गाउँपालिकामा नेकपा माओवादीले जितेको छ। दुईवटा नगरपालिका शिखर नगरपालिका र दिपायल सपलगढी नगरपालिका तथा केआईसिंह गाउँपालिकामा मतगणना जारी छ। बाँकी तीनवटै स्थानीय तहमा नेपाली कांग्रेसले ठूलो मतअन्तरले अग्रता लिएको छ।"
भरतपुरमा रेणुले बढाइन् अग्रता,चितवन : भरतपुर महानगरपालिकाको मेयरमा माओवादी केन्द्रकी रेणु दाहाल र एमालेका विजय सुवेदीबीच कडा प्रतिस्पर्धा भइरहेको छ। पछिल्लो परिणाममा माओवादी उम्मेदवार दाहालले अग्रता बढाएकी छन्। यसअघि १२ मतको अग्रता लिएकी रेणुले अहिले १७ मतको अग्रता बनाएकी छन्। १५ हजार ४३२ मत गणना हुँदा रेणुले ५ हजार १६५ मत प्राप्त गरेकी छन्। एमालेका सुवेदीले ५ हजार १४८ प्राप्त गरेका छन्। स्वतन्त्र उम्मेदवार जगन्नाथ पौडेलले २ हजार ४४० मत प्राप्त गरेका छन्। उपप्रमुखमा कांग्रेसका चित्रसेन अधिकारीले ६ हजार २०६ मत प्राप्त गरेका छन्। राप्रपाकी हिमला गुरुङले ४ हजार १५७ मत प्राप्त गरेकी छन्। वडा नम्बर ४ को चार हजार १०४ मत गणना हुँदा वडाध्यक्षमा कांग्रेसका अर्पण पोखरेलले १ हजार ७३७ मत प्राप्त गरेका छन् भने एमालेका भानुभक्त सापकोटाले १ हजार १३३ मत प्राप्त गरेका छन्।
रामेछापको पालिका अध्यक्षमा कांग्रेसले खोल्यो खाता,रामेछाप : रामेछाप जिल्लामा पहिलोपटक पालिका अध्यक्षको मत परिणाम सार्वजनिक भएको छ। नेपाली कांग्रेसको तर्फबाट उम्मेदवार बनेका गोकुलगंगा गाउँपालिका अध्यक्ष पदका काजीबहादुर खड्का (दिनेश) भारी मतान्तरका साथ निर्वाचित भएका हुन्। निकटतम प्रतिद्वन्द्वी नेकपा एमालेका खड्गबहादुर सुनुवारलाई १ हजार ३ सय ८३ को फराकिलो अन्तरले पराजित गरेका हुन्। खड्काले ६ हजार ९३ मत प्राप्त गरेका थिए भने सुनुवारले ४ हजार ७ सय १० मत प्राप्त गरेका थिए। खड्का गत स्थानीय निर्वाचनमा गोकुलगंगा गाउँपालिका५ नामाडीबा वडाध्यक्षमा पराजित भएका थिए भने सुनुवार निवर्तमान पालिका अध्यक्ष हुन्। यस्तै उपप्रमुखमा पनि नेपाली कांग्रेसबाट उषा कार्की निर्वाचित भएकी छिन्। कार्कीले ५ हजार २ सय ५३ मत प्राप्त गर्दै विजयी भएको निर्वाचन कार्यालयले जानकारी दिएको छ। कार्कीले निवर्तमान उपाध्यक्ष एमालेकी राधिका श्रेष्ठलाई ४ सय ६७ मतको अन्तरमा पराजित गरेकी हुन्। एमालेबाट पराजित श्रेष्ठ सोही पालिकाकी उपाध्यक्ष पनि हुन्।
काठमाडौंमा बालेन शाहले ३ हजार ५१ मतले लिड गर्दै,"काठमाडौं : काठमाडौं महानगरपालिकाको मेयरमा स्वतन्त्र उम्मेदवार बालेन शाहले निरन्तर अग्रता कायम गरेका छन्। लौरो चिन्ह्बाट उम्मेदवारी दिएका शाहले ६ हजार ३९८ मत प्राप्त गरेका छन्। एमालेका केशव स्थापितले ३ हजार ३४७ मत प्राप्त गरेका छन्। बालेन र केशवको मतान्तर ३ हजार ५१ छ। सिर्जना सिंहले २ हजार ९६७ मत प्राप्त गरेकी छन्। यस्तै, राप्रपाका मदनदास श्रेष्ठले ५९२ मत ल्याएका छन्।"
नेपाल र भारतबीच ६ वटा बुँदामा हस्ताक्षर,"लुम्बिनी : नेपाल भारत सहयोगात्मक सम्बन्धको प्रतीकका रुपमा ४९० मेगावाट क्षमताको अरुण चौथो जलविद्युत आयोजना निर्माण हुने भएको छ। नेपाल विद्युत प्राधिकरण र भारतीय ऊर्जा उत्पादक संस्था (एसजेभिएन)ले उक्त आयोजनाको निर्माण गर्नेछन्। प्रधानमन्त्री शेरबहादुर देउवा र उनका भारतीय समकक्षी नरेन्द्र मोदीको नेतृत्वमा सोमबार भएको द्वीपक्षीय वार्तापछि उक्त आयोजना निर्माण गर्नेसम्बन्धी सम्झौतापत्रमा हस्ताक्षर भएको हो। दुबै देशका प्रधानमन्त्री र प्रतिनिधिमण्डलका सदस्यहरुको उपस्थितिमा प्राधिकरणका कार्यकारी निर्देशक कुलमान घिसिङ र एसजेभिएन लिका अध्यक्ष नन्दलाल शर्माले समझदारीपत्रमा हस्ताक्षर गरे। उनीहरुले समझदारीपत्र आदानप्रदान पनि गरे। आजैका मितिदेखि ९० दिनभित्र उक्त कम्पनीले पूर्व सम्भाव्यता अध्ययन प्रतिवेदन समीक्षाका निम्ति नेपाल सरकारसमक्ष प्रस्तुत गर्नेछ भने एक वर्षभित्रमा प्राधिकरण र उक्त कम्पनीबीच परियोजना निर्माणको सम्झौता हुनेछ। त्यसको छ महिनापछि आयोजनाको विस्तृत परियोजना प्रतिवेदन तयार हुनेछ। त्यसैगरी प्रधानमन्त्रीद्वयको उपस्थितिमा अन्य पाँचवटा समझदारी पत्रमा पनि हस्ताक्षर भई दुईपक्षीय आदानप्रदान गरिएका छन्। भारतीय शैक्षिक एवं सांस्कृतिक प्रतिष्ठानले लुम्बिनी बौद्ध विश्वविद्यालय र त्रिभुवन विश्वविद्यालयसँग सम्बन्धित एकएकवटा तथा काठमाडौँ विश्वविद्यालयसँग तीनवटा समझदारीपत्रमा हस्ताक्षर गरेको हो। लुम्बिनी बौद्ध विश्वविद्यालय र भारतीय सांस्कृतिक सम्बन्ध परिषद् (आइसिसीआर), त्रिभुवन विश्वविद्यालय नेपाल तथा एशियाली अध्ययन केन्द्र (सिनास) र आइसिसीआर, काठमाडौँ विश्वविद्यालय र आइसिसीआर, सोही विश्वविद्यालय र चेन्नइस्थि भारतीय प्रविधि प्रतिष्ठानसँग अन्य दुईवटा सहमतिपत्रमा हस्ताक्षर भयो। ती सम्झौतापत्रहरुमा भारतीय पक्षबाट विदेश सचिव विनयमोहन क्वात्राले हस्ताक्षर गरेको थियो भने नेपालको तर्फबाट लुम्बिनी बौद्ध विश्वविद्यालयका प्रा डा हृदयरत्न ब्रजाचार्य, काठमाडौँ विश्वविद्यालयका उपकूलपति प्रा भोला थापा र त्रिभुवन विश्वविद्यालयसँग सम्बन्धित सम्झौतामा त्रिभुवन विश्वविद्यालय नेपाल तथा एशियाली अध्ययन केन्द्र (सिनास)का कार्यकारी निर्देशक डा मृगेन्द्रबहादुर कार्कीले अलगअलग हस्ताक्षर गरेका थिए। यसैबीच दुबै देशका प्रधानमन्त्रीबीच मध्याह्न भएको द्विपक्षीय वार्ता जलविद्युत् आयोजना निर्माण, नेपालको भौतिक पूर्वाधार विकास र सम्पर्क सञ्जाल विस्तारका विषयमा केन्द्रित भएको छ। दुई देशका प्रधानमन्त्री नेतृत्वको प्रतिनिधिमण्डलबीच हुने वार्तामा आपसी हित र चासोका समग्र पक्षमा विचारविमर्श हुनाका साथै व्यापार, पर्यटन, लगानी, जनस्तरको सम्पर्क एवं सम्बन्ध अभिवृद्धिबारे पनि छलफल भएको थियो। द्विपक्षीय वार्तामा शिक्षा तथा स्वास्थ्य क्षेत्रको पूर्वाधार निर्माणका निम्ति विकास सहायता, व्यापार सहजीकरण, पारस्परिक हित, सहकार्य र साझेदारी प्रवद्र्धनलाई प्रमुख रुपमा उठाएको थियो। गत चैतमा भएको प्रधानमन्त्री देउवाको भारत भ्रमण र त्यस क्रममा भएका सहमति, तिनको समीक्षा एवं शीघ्र कार्यान्वयका निम्ति अवलम्बन गर्नुपर्ने उपायबारे विचार आदानप्रदान भएको थियो। प्रधानमन्त्री नेतृत्वको प्रतिनिधिमण्डलमा गृह, परराष्ट्र, भौतिक पूर्वाधार तथा यातायात, ऊर्जा, संस्कृति, पर्यटन तथा नागरिक उड्डयन, शिक्षा, विज्ञान तथा प्रविधिमन्त्री, नेपाल सरकारका मुख्यसचिव, परराष्ट्र सचिव, राजदूत शर्मालगायत रहनेछन् भने प्रधानमन्त्री मोदी नेतृत्वको प्रमण्डलमा विदेश सचिव, विदेश मन्त्रालयका सहसचिवहरू र काठमाडौँस्थित भारतीय दूतावासका कार्यबाहक राजदूत नाम्ग्या खम्पा रहेका थिए।"
विराटनगरमा गाडी दुर्घटना हुँदा ६ जना घाइते,"विराटनगर : विराटनगर महानगरपालिका२ मा सोमबार दिउँसो यात्रुवाहाक माइक्रो दुर्घटना हुँदा ६ जना घाइते भएका छन्। प्रहरीका अनुसार विराटनगरबाट यात्रु लिएर सप्तरीको राजविराजतर्फ जाँदै गरेको ना १ ज ७८१३ नम्बरको माइक्रो दिउँसो ४:२० बजेतिर दुर्घटनामा परेको हो। कोसी लोकमार्गअन्तर्गत विराटनगर२ स्थित पञ्जावी पेट्रोल पम्पमा डिजेल भर्न जाने क्रममा अनियन्त्रित भएको माइक्रो पम्पको पर्खालमा ठोक्किन पुगेको थियो। दुर्घटनामा परेर विराटनगर५ सरोचियाकी ६५ वर्षीया उर्मीलादेवी साह, विराटनगर१५ की ३२ वर्षीया हीरादेवी देव, सुनसरी इनरुवा नगरपालिका१ की २० वर्षीया बिनाकुमारी यादव, ३३ वर्षीया रेणुका मण्डल, इनरुवा५ का ५ वर्षीय बालक रितिक शर्मा र सप्तरीको राजविराज नगरपालिका५ का १९ वर्षीय चन्दन यादव घाइते भएका छन्। घाइतेमध्ये उर्मीलादेवीको अवस्था गम्भीर रहेको प्रहरीले जनाएको छ। घाइतेको विराट नर्सिङ होममा उपचार भइरहेको छ। प्रहरीले ब्रेक फेल भएर माइक्रो दुर्घटनामा परेको हुनसक्ने अनुमान गरेको छ। माइक्रोको अगाडिको भागमा क्षति पुगेको छ। दुर्घटनालगत्तै फरार बनेका माइक्रो चालकको खोजी तीव्र पारेर घटनाको अनुसन्धान थालिएको जानकारी प्रहरीले दिएको छ।"
भरतपुरमा पुन: रेणुले लिइन् अग्रता,चितवन : भरतपुर महानगरपालिकाको मेयरमा माओवादी केन्द्रकी रेणु दाहाल र एमालेका विजय सुवेदीबीच कडा प्रतिस्पर्धा भइरहेको छ। पछिल्लो परिणाममा माओवादी उम्मेदवार दाहालले अग्रता लिएकी छन्। १५ हजार २३१ मत गणना हुँदा रेणुले ५ हजार १०१ मत प्राप्त गरेकी छन्। एमालेका सुवेदीले ५ हजार ८९ प्राप्त गरेका छन्। रेणुले १२ मतले अग्रता लिएकी हुन्। स्वतन्त्र उम्मेदवार जगन्नाथ पौडेलले २ हजार ३९६ मत प्राप्त गरेका छन्। उपप्रमुखमा कांग्रेसका चित्रसेन अधिकारीले ६ हजार १२२ मत प्राप्त गरेका छन्। राप्रपाकी हिमला गुरुङले ४ हजार १०४ मत प्राप्त गरेकी छन्। वडा नम्बर ४ को मत गणना हुँदा वडाध्यक्षमा कांग्रेसका अर्पण पोखरेलले १ हजार ६४६ मत प्राप्त गरेका छन् भने एमालेका भानुभक्त सापकोटाले १ हजार ४६ मत प्राप्त गरेका छन्।
नुवाकोटमा तीन दिन लगाएर आधा वडाको मतपरिणाम,"नुवाकोट : स्थानीय तह सदस्य निर्वाचन २०७९को निर्वाचन अन्तर्गत नुवाकोटको आधा वडामा मतगणना सम्पन्न भएको छ। १२ स्थानीय तहमा रहेका ८८ वडामध्ये अर्थात् ४४ वडाको मत गणना सम्पन्न भएको छ। जिल्ला निर्वाचन कार्यालयका अनुसार नेपाली कांग्रेसले २० वडा, नेकपा माओवादी केन्द्रले १२ वडा, नेकपा एमालेले ११ वडामा जीत हासिल गरेका छन्। मत परिणामको नतिजा अनुसार नुवाकोटका स्थानीय तहमा सोमबार वेलुकीसम्म १ सय ७० जना उम्मेदवारहरु निर्वाचित भएका छन्। जसमा एक जना गाउँपालिका अध्यक्ष, एक जना उपाध्यक्ष, ४४ जना वडाध्यक्षलगायत निर्वाचित भएका छन्। मत गणना जारी रहेकोले थप परिणाम आउन बाँकी रहेको छ।"
"गुल्मीको मदानेमा अध्यक्ष कांग्रेस, उपाध्यक्षमा एमालेका उम्मेदवार विजयी",गुल्मी : गुल्मीको मदाने गाउँपालिकामा नेपाली कांग्रेसका महेन्द्रबहादुर कुँवर अध्यक्षमा विजयी भएका छन्। उपाध्यक्षमा नेकपा एमालेका सरिता खड्का निर्वाचित भएकी छन्। अध्यक्षमा कुँवरले ४ हजार ७ सय ७ मत लिएर विजयी भए। उपाध्यक्षमा खड्काले ४ हजार ५ सय ६५ मत ल्याएकी छन्। अध्यक्षमा प्रतिस्पर्धी नेकपा एमालेका प्रेम केसीले ४ हजार ६ सय ९७ मत लिएका छन्। उपाध्यक्षमा माओवादी केन्द्रका बेगम चन्द बोहराले ४ हजार २ सय ११ मत लिए। गाउँपालिकामा रहेका ७ वटा वडाहरु मध्ये ५ वटा वडामा नेपाली कांग्रेस र दुई वटा वडामा एमाले विजयी भएको छ। उपाध्यक्षमा खड्का दोस्रो कार्यकालका लागि निर्वाचित भएकी हुन्।
कञ्चनपुरको भीमदत्त र कृष्णपुरमा मतगणना स्थगित,"महेन्द्रनगर : कञ्चनपुरको भीमदत्त नगरपालिका र कृष्णपुर नगरपालिकामा मतगणना स्थगित भएको छ । आइतबार भीमदत्त नगरपालिका२ को मतगणना गर्दा एक सय मतपत्र भनि खोलिएको पोकामा एक सय २३ मतपत्र भेटिएपछि विवाद हुँदा गणना रोकिएको थियो । मतगणना सुचारुका लागि पटकपटक सर्वदलीय बैठक बसेर छलफल भएपनि सहमति जुट्न नसक्दा गणना हुन सकेको छैन । मतगणनाका क्रममा मतपेटिकामै अधिक मत पाइएपछि नेकपा एमालेसहित अन्य दलहरुले विरोध जनाउँदै पुनः निर्वाचनको माग गर्दै आएका छन् । वडा नम्बर २ स्थित सरस्वति माध्यामिक विद्यालयमा भएको मतदानमा गणना गर्दा अधिक मत पाइएको थियो । निर्वाचन कार्यालयले एक सय मतपत्र भनि खोलिएको पोकामा एक सय २३ मतपत्र भेटिएपछि विवाद भएको बताए । मुख्य निर्वाचन अधिकृत मदन धामीले निर्वाचन आचारसंहिता अनुसार पुनः मतदान गर्न नमिल्ने बताए । तर, मत काउन्ट गर्नेबेला गणक परिर्वतन गरिँदा केही यताउता परेको उनले बताए । भीमदत्त नगरपालिकामा मेयर र उपमेयरमा नेपाली कांग्रेसका उम्मेदवारले अग्रता लिएका छन् । नेपाली कांग्रेसका मेयरका उम्मेदवारले १२३३,उपमेयरका उम्मेदवारले ९३९ मत ल्याएका छन भने एमालेका मेयरका उम्मेदवारले ३४३ र नेकपा एस र माओवादीका गठबन्धनका उम्मेदवारले २२१ मत प्राप्त गरेका छन् । त्यसैगरी, कृष्णपुर नगरपालिकामा पनि मतगणना स्थगित भएको छ । कृष्णपुर नगरपालिका ९ को पञ्चाधिन माध्यामिक विद्यालयको बुथ केन्द्रको मतगणना हुँदा खसेको मतभन्दा बढी मत गणना गर्दै नतिजा सार्वजनिक भएपछि नेकपा एमाले र माओवादी केन्द्रले विरोध गरेका छन् । पञ्चाधिन बुथ केन्द्रमा १ हजार ९ सय १४ मत खसेकोमा २ हजार ६४ मत गणना भएको भन्दै नतिजा प्रकाशित गरिएको थियो । कृष्णपुर नगरपालिकाका प्रमुख निर्वाचन अधिकृत नरेन्द्रबहादुर बुढाले कम्पुटरमा डाटा इन्ट्री गर्दा गल्ती भएको बताए । कृष्णपुरमा नेपाली कांग्रेसले अग्रता लिएको छ । नेपाली कांग्रेसका मेयर उम्मेदवारले ८ सय ९८, एमालेका मेयर उम्मेदवारले ५ सय २९ र माओवादी केन्द्रका उम्मेदवारले ४ सय ७९ मत पाएका छन । एक पालिकामा कांग्रेस र एकमा एमाले विजयी नौ वटा स्थानीय तह रहेको कञ्चनपुरमा दुई पालिकामा मतगणना सम्पन्न भएको छ । बेलडाँडी गाउँपालिकामा नेपाली कांग्रेसका अध्यक्ष पदका उम्मेदवार हरिशचन्द्र राना ४१०३ मत ल्याएर विजयी भएका छन् । उनका निकटतम प्रतिस्पर्धी नेकपा एमालेका अकलबहादुर विष्टले २३०१ मत ल्याएका छन् । यस्तै, गाउँपालिका उपाध्यक्षमा पनि नेपाली कांग्रेसकी शान्ति नाथले ३६७३ मत ल्याइ विजयी भएकी छिन् । त्यसैगरी, लालझाडी गाउँपालिकामा नेकपा एमाले विजयी भएको छ । गाउँपालिकाको अध्यक्षमा निर्मल राना ४५१६ मत ल्याई विजयी भएका छन् । उनका निकटतम प्रतिद्वन्द्वी माओवादी केन्द्रका मदनसेन वडायकले २८५८ मत ल्याए । उपाध्यक्षमा पनि एमालेकै सपना चौधरी राना विजयी भएकी छिन । उनले ३५६१ मत ल्याउदा उनकी निकटतम प्रतिद्वन्द्वी नेपाली कांग्रेसकी राधा रानाले ३४९३ मत ल्याइन ।"
रामेछापको लिखु तामाकोसी२ सैपुमा एमालेको प्यानल विजयी,"काठमाडौं : रामेछापको लिखु तामाकोसी गाउँपालिका२ सैपुमा नेपाल कम्युनिष्ट पार्टी (एमाले)को प्यानल नै निर्वाचित भएको छ। नेपाल कम्युनिष्ट पार्टी (माओवादी केन्द्र) र नेकपा एकीकृत समाजवादीको गठबन्धनलाई पराजित गर्दै एमालेका उम्मेदवार सन्तोष पौडेल वडा अध्यक्षमा निर्वाचित भएका हुन्। निर्वाचन अधिकृतको कार्यालयका अनुसार पौडेलले ५७५ मत ल्याउँदा उनका निकटतम प्रतिद्वन्दी (माओवादी केन्द्र) र नेकपा एकीकृत समाजवादीको गठबन्धनका उम्मेदवार रेख बहादुर पौडेलले ५०३ मत प्राप्त गरेका छन् । वडा अध्यक्षका प्रत्यासी कांग्रेसका उम्मेदवार पदम तामाङले ५०२ मत प्राप्त गरेका छन्। रामेछापमा सत्तारुढ गठबन्धनबीच भागबण्डा नमिलेपछि माओवादी र एसले गठबन्धन गरेका थिए। वडा सदस्यमा एमालेका केशरबहादुर कार्की, नेत्रबहादुर बस्नेत, सुमित्रा राई (सुनुवार) र एक माया बिक निर्वाचित भएका हुन्। सदस्यमा राई (सुनुवार)ले सबैभन्दा बढी मत ६२४ ल्याइन्। २०७४ सालमा भएको स्थानीय तहको निर्वाचनमा कांग्रेस र माओवादीबीच गठबन्धन हुँदा एमालेले सैपुमा ३ वटा वडा सदस्य विजयी भएको थियो। राजनीतिक यात्रा २०५८ सालबाट अनेरास्वियूबाट विद्यार्थी राजनीतिमा प्रवेश गरेका पौडेल २०६० सालमा जिल्ला कमिटीमा आवद्ध भएका थिए। उनले २०६४ सालमा एमालेको संगठित सदस्यता लिएका हुन्। २०६६ सालमा शिक्षण पेशामा संलग्न भएका उनी एमाले निकट नेपाल राष्ट्रिय शिक्षक संगठनको जिल्ला संगठन सदस्य, कोषाध्यक्ष हुँदै हाल जिल्ला सचिव रहेका थिए। १३ वर्षअघि पौडेल अरुणोदयमा निम्न माध्यमिक विद्यालयको राहत दरबन्दीको शिक्षक भएका उनले स्थानीय तह निर्वाचनका लागि उम्मदवार दिन राजीनामा दिएका थिए। ग्रामीण क्षेत्रको राजनीतिमा प्रायः शिक्षण पृष्ठभूमिकै नेताहरुको हालीमुहाली रहेको छ। उनीसँगै वडाअध्यक्षको प्रतिस्पर्धामा उत्रिएका रेखबहादुर पौडेल र पदम तामाङको पृष्ठभूमी पनि शिक्षण पेशा नै हो। हेडमास्टर छाडेर राजनीतिमा सन्तोष सर : भन्छन्, पाँच वर्षभित्र नमूना वडा बनाउँछु"
स्याङ्जाको भीरकोट नगरपालिकाको प्रमुख र उपप्रमुखमा कांग्रेसका गोविन्द र भगवती निर्वाचित,स्याङ्जा : भीरकोट नगरपालिकाको प्रमुख र उपप्रमुख पदमा नेपाली कांग्रेसका उम्मेदवार गोविन्दकुमार कर्मचार्य र भगवती रेग्मी निर्वाचित भएका छन्। प्रमुख कर्माचार्यले प्रतिस्पर्धी नेकपा एमालेका विश्वनाथ अर्याललाई ८ सय ३५ र उपप्रमुख रेग्मीले सरस्वती अधिकारीलाई २ हजार २८१ मत पछि पार्दै विजयी भएका हुन्। कर्मचार्यले ६ हजार ५०४ मत प्राप्त गर्दा उनका प्रतिस्पर्धी नेकपा एमालेका विश्वनाथ अर्यालले ५ हजार ६६९ मत पाएका छन्। उपप्रमुखमा रेग्मीले ७ हजार १७९ मत पाउँदा उनका प्रतिस्पर्धी सरस्वती अधिकारीले ४ हजार ८९८ मत प्राप्त गरिन्। नौ वडा रहेको नगरपालिकाको वडा नं ६ बाहेक सबै वडामा नेपाली कांग्रेसका अध्यक्षका उम्मेदवार विजयी भएका छन्। वडा नं ६ को अध्यक्ष पदमा मात्रै नेकपा एमाले निर्वाचित भएको छ। भीरकोटका ४७ सदस्यीयमध्ये ४६ सदस्य नेपाली कांग्रेस विजयी भएको नेपाली कांग्रेस भीरकोट नगर सभापति यामप्रसाद अधिकारी (लक्ष्मण) ले जानकारी दिए। २० हजार ४२७ जना मतदाता रहेकोमा यहाँ १३ हजार १३ जनाले मतदान गरेका थिए । २०७४ को स्थानीय तह निर्वाचनमा पनि भीरकोट नगरपालिकाको प्रमुख र उपप्रमुखमा नेपाली कांग्रेसका छायाराम खनाल र सीमा केसी कर्माचार्य विजयी भएका थिए। निर्वाचनको घोषणा भएसँगै बहालवाला नगरप्रमुख खनालले टिका लगाइ विजयको शुभकामना दिएका थिए।
"सिन्धुलीमा माओवादी केन्द्र १६, कांग्रेस १० र एमाले ५ वडामा विजयी","सिन्धुली : स्थानीय तह निर्वाचन २०७९ को मत परिणाम धमाधम आइरहेको छ । सिन्धुलीका ७९ वडामध्ये ३१ वडामा मतगणना सकिएको छ । हालसम्मको परिणामअनुसार नेकपा माओवादी केन्द्रले १६ वडामा जित हात पारेको छ । नेपाली कांग्रेसले १० र नेकपा एमालेले ५ वटा वडामा जितेका छन् । माओवादी केन्द्रले मरिण गाउँपालिका १, २, ३, ५ र ६ नम्बर वडा, गोलन्जोर १, फिक्कल १, घ्याङलेख १, र ५ तथा दुधौली नगरपालिकाको १२, १३ र १४ नं वडामा जित निकालेको छ । यस्तै कमलामाई नगरपालिका २ र हरिहरपुरगढी गाउँपालिका ३ र ६ मा पनि माओवादी केन्द्र विजयी भएको छ । मरिण र गोलन्जोर बाहेकका वडाहरुमा माओवादी केन्द्रले गएको स्थानीय निर्वाचनमा हार व्यहोरेको थियो। त्यस्तै, कांग्रेसले कमलामाई नगरपालिका १, तीनपाटन गाउँपालिकाको वडा नं २, १० र ११, हरिहरपुरगढी २, र गोलन्जोर २ मा जित हात पारेको छ । यस्तै, सुनकोशी गाउँपालिका १, दुधौली नगरपालिका १ र ३ मा पनि कांग्रेसले जित हात पारेको छ । नेकपा एमालेले हालसम्म हरिहरपुरगढीको १, तीनपाटन १ र कमलामाइ नगरपालिकाको ३, मरिण गाउँपालिका ४ र दुधौली नगरपालिका २ मा विजयी भएको छ । दुई नगरपालिकासहित ९ वटा पालिका रहेको सिन्धुलीका सबै पालिकामा सत्तागठबन्धन अगाडि छ भने एमालेले पछ्याइरहेको छ ।"
स्याङ्जाको गल्याङ् नगरप्रमुख र उपप्रमुखमा कांग्रेसका उम्मेदवार निर्वाचित,"स्याङ्जा : गल्याङ नगरपालिकाको प्रमुख र उपप्रमुखमा नेपाली कांग्रेसका गुरुप्रसाद भट्टराई र हेमा न्यौपाने विजयी भएका छन्। भट्टराईले नेकपा एमालेका उम्मेदवार सूर्यप्रसाद गैह्र(पारस)लाई ६ सय ९९ मतले पछि पार्दै विजयी भएका हुन्। यसैगरी एमालेकै उपप्रमुख देवी थापालाई ६३ मतले पछि पार्दे न्यौपाने विजयी भएकी छन्। प्रमुख भट्टराईले ९ हजार ६२१ मत पाउँदा उनका प्रतिस्पर्धी गैहेले ८ हजार ९२२ मत पाएका छन्। यसैगरी न्योपानेले ९ हजार ११८ मत पाउँदा थापाले ९ हजार ५५ मत पाएकी छन्। नगरपालिकाको वडा नं १, ३, ४, ६, ९ र १० गरी ६ वटा वडामा नेपाली कांग्रेसका अध्यक्षका उम्मेदवारहरु विजयी भएका छन्। वडा नं २, ७, ८ र ११ मा नेकपा एमाले र वडा नं ५ मा माओवादी केन्द्रका वडाध्यक्षका उम्मेदवार विजयी भए। यसैगरी गल्याङ् नगरपालिका १ देखि ११ सम्मका निर्वाचित वडाअध्यक्षमा क्रमश : मणीप्रसाद बस्याल, खर्गबहादुर थापा (अशोक), कृष्णप्रसाद भट्टराई, ढाकाराम न्यौपाने, घनश्याम भट्टराई, दिप गुरुङ, झवीलाल पाण्डे, झिमबहादुर थापा, नामदेव खनाल, मुक्ति खनाल र दलबहादुर सिंजाली निर्वाचित भएका छन्। यसअघि २०७४ को स्थानीय निर्वाचनमा नेकपा एमालेका भुपराज अधिकारी र देवी थापा निर्वाचित भएका थिए। यसअघि गल्याङ् नेकपा एमालेको बलियो पडक क्षेत्र हो। यहाँ १९ हजार ८८० जनाले मतदान गरेका थिए। नगरको मतदाता संख्या २९ हजार ५५७ जना हो।"
पुतलीबजार ३ र ४ मा कांग्रेसका उम्मेदवार प्यानलसहित विजयी,"स्याङ्जा : पुतलीबजार नगरपालिका३ को अध्यक्षमा नेपाली कांग्रेसका राजेन्द्रप्रसाद श्रेष्ठ प्यानलसहित निर्वाचित भएका छन्। आफ्ना प्रतिस्पर्धी नेकपा एमालेका अमृतप्रसाद श्रेष्ठले भन्दा निर्वाचित श्रेष्ठले २ सय ६७ मत पढी पाएका छन्। राजेन्द्रले १ हजार ३ सय ७३ मत पाउँदा अमृतले १ हजार १ सय ६ मत पाएका छन्। यसैगरी खुला सदस्यमा अमिरवक्स मिया, सोमबहादुर कुँवर, महिला सदस्यमा सविता पौडेल र दलित महिला सदस्यमा चन्द्रकला सार्किनी निर्वाचित भएका हुन्। यस्तै वडा नं ४ को अध्यक्षमा पनि नेपाली कांग्रेसका शिवबहादुर थापा प्यानलैसहित निर्वाचित भएका छन्। थापाले नेकपा एमालेका रुद्रप्रसाद पोखरेललाई पराजित गरेका हुन्। महिला सदस्यमा लिलाबती पोख्रेल, दलित महिला सदस्यमा मिना दमै र खुल्ला सदस्यमा पृथ्वीप्रसाद पोखरेल र सुरेन्द्र केसी छन्। यसअघि २०७४ सालको स्थानीय निर्वाचनमा यी दुबै पालिकामा नेकपा एमाले निर्वाचित भएका थिए।"
"जीतबहादुरको राजनीतिक संस्कार : चुनाव हारे, जितेकालाई ससम्मान खादा लगाएर बधाई दिए","गोरखा : चुनावको नतिजा सार्वजनिक भएपछि सोमबार बारपाक सुलीकोट गाउँपालिकाको प्रांगणमा एउटा अनौठो दृश्य देखियो। चुनावी नतिजाले एकाथरीमा यसै उत्साह थियो, अर्काथरी निराश। तर यो दृश्यले दुवैथरीमा उत्साहको संचार गर्यो। दृश्यका नायक थिए त्यहीँ पालिकाको स्थानीय तह चुनावमा अध्यक्ष पदका उपविजेता बनेका कांग्रेसका युवा नेता जीतबहादुर घले। सोही पालिकामा माओवादीबाट अध्यक्ष पदमा विजयी बनेका विष्णुप्रसाद भट्टसँग आठसय ५५ मतले पछाडि परेको नतिजा सार्वजनिक भएपछि उनले गरेको व्यवहारले उनी साँच्चै असल राजनीतिक संस्कारका नायक रहेछन् भन्ने पुष्टि भयो। भट्ट विजयी घोषणा भएलगत्तै जीतबहादुरले निशंकोच, भद्र र सालिन मुस्कानका साथ खादा लगाउँदै बधाई दिए। घलेले बधाई मात्र दिएनन्, भट्टलाई प्रतिद्वन्द्वी भन्दापनि अनन्य मित्रलाई गर्ने व्यवहार गरे। जुन व्यवहारले नतिजाप्रति निराश, उदास भएका कांग्रेस कार्यकर्तामा नयाँ उमंग थप्यो। सबैका अनुहार उज्याला भए। बारपाक सुलीकोट गाउँपालिकाका माओवादीका उम्मेदवार भट्टले पाँचहजार सातसय १९ मत प्राप्त गरेर विजयी हुँदा घले चार हजार आठसय सय ६८ मत प्राप्त गरेर उपविजेता भएका थिए। निस्कपट, शालिन, भद्र र निश्छल मुस्कानका साथ हात मिलाउँदै घलेले भट्टलाई भने, मैले आफ्नो जनमत मात्र कायम गर्न सकेँ, जित्न सकिन। तपाईँले जित्नु भयो। धेरै धेरै बधाइ छ। तपाईँसित जनताले विकास र संवृद्धिको ठूलो अपेक्षा गरेका छन्। तपाईँले यसअघिको कार्यकालमा जति गर्नुभयो, त्यो भन्दा यो कार्यकालमा दोब्बर, तेब्बर राम्रो गर्नुहोस्। मैले पनि र जनताले पनि तपाईँसित यत्ति अपेक्षा गरेका छौँ, शुभकामना। घले नेपाली कांग्रेसका बारपाक सुलिकोट गाउँपालिकाका सभापति पनि हुन्। सो पालिकाको विकास र संवृद्धिका महत्वपूर्ण निर्णयमा उनको पनि भूमिका रहने गर्छ। अध्यक्ष पदमा विजयी बनेका भट्टले यो यथार्थलाई सहज रुपमा महशुस गरे। साथै उनको शुभकामना स्वीकार गर्दै भने, धन्यवाद। तपाईँहरुको साथ र सहयोग पाइरहुँ। तपाईँहरुको साथ र सहयोगले मात्र विकास र संवृद्धि सम्भव छ। बारपाक सुलीकोटको विकास र संवृद्धिका लागि इमान्दारिताका साथ आफ्नो कार्यभार पूरा गर्नेछु। यति भन्दै घलेले भट्ट र उपाध्यक्षमा निर्वाचित सनमाया गुरुङलाई खादा पहिर्याइदिए। सबैसित मिलेर फोटो खिचाए। यो दृश्यपछि दुई पक्षका कार्यकर्ताबीच कलुश, द्वेष तथा प्रतिशोधको भावना मत्थर भएको दृश्य देखिन्थ्यो।"
भोलिदेखि संघीय संसदको बजेट अधिवेशन,काठमाडौंः संघीय संसदको बजेट अधिवेशन मंगलबार अपराह्न ४ बजे बस्ने गरी आह्वान गरिएको छ । सभामुख अग्निप्रसाद सापकोटाले भोलि (मंगलबार) संसदको बजेट अधिवेशन डाकेका हुन् । सोमबार संसद भवन अवलोकनका लागि नयाँ बानेश्वर पुगेका सभामुख सापकोटाले अधिवेशनलाई सौहार्दपूर्ण ढंगले सञ्चालन गर्न राजनीतिक दलहरुलाई अपिल गरे।
छत्रदेव गाउँपालिकामा कांग्रेसका श्रेष्ठ विजयी,"अर्घाखाँची : अर्घाखाँचीको छत्रदेव गाउँपालिकामा नेपाली कांग्रेसका चन्द्रमान श्रेष्ठ विजयी भएका छन्। नेकपा एमालेका उम्मेदवार दिपक पन्थीलाई १ सय ८३ मतले पछिपार्दै अध्यक्षमा कांग्रेसका श्रेष्ठ विजयी भएका हुन्। श्रेष्ठले ७ हजार चारसय ७ मत ल्याउँदा पन्थीले ७ हजार दुईसय २४ मत पाउन सफल भए। अध्यक्ष जितेका श्रेष्ठ नेपाली कांग्रेसको जिल्ला सदस्य, जिल्ला उपसभापती, जिल्ला विकास समिती सदस्यहुँदै हाल महाधिवेशन प्रतिनिधि छन्। अर्घाखाँचीका अन्य स्थानीय तहमा मतगणनाको अवस्था हेर्दा कांग्रेस कमजोर देखिएपनि छत्रदेवमा विजय हुँदा कांग्रेस कार्यकर्ता खुशी भएका छन्। २०७४ सालको स्थानिय निर्वाचनमा पनि यहाँ कांग्रेस नै विजयी भएको थियो। यस्तै उपाध्यक्षमा भने नेकपा एमालेका उम्मेदवार मनी पन्थी ७ हजार ५ सय १९ मतका साथ विजयी भएकी छिन्। नेपाली कांग्रेसका उम्मेदवार ईन्दिरा भुसाललाई २ सय ८४ मतले पछि पार्दै पन्थीले जित हात पारेकी हुन्। भुसालले ७ हजार दुईसय ३५ मत ल्याएकी थिईन्।"
थप ७ जनामा कोरोना संक्रमण,"काठमाडौं : पछिल्लो २४ घन्टामा थप ७ जनामा कोरोना संक्रमण देखिएको छ। देशभर गरिएको १ हजार ५ सय ४६ पीसीआर परीक्षणका क्रममा ६ जना र १ हजार २ सय ३९ र एन्टिजेन परीक्षणमा १ जनामा कोरोना संक्रमण पुष्टि भएको हो । कोरोनाका कारण सोमबार पनि कसैको मृत्यु नभएको स्वास्थ्य मन्त्रालयले जनाएको छ । त्यस्तै, थप ९ संक्रमित निको हुँदा हालसम्म नेपालमा ९ लाख ६६ हजार ९ सय १३ जना निको भएका छन् । हाल नेपालमा १ सय ३९ सक्रिय संक्रमित रहेको मन्त्रालयले जनाएको छ ।"
निर्वाचनमा 'धाँधली' भयो भन्नु निराधार : प्रमुख निर्वाचन आयुक्त,"धरान : प्रमुख निर्वाचन आयुक्त दिनेशकुमार थपलियाले स्थानीय तह निर्वाचनमा धाँधली भयो भन्नु निराधार भएको बताएका छन्। धरान उपमहानगरपालिकाको मतगणनाको निरीक्षण गर्न धरान आएका थपलियाले सञ्चारकर्मीसँग कुरा गर्दै निर्वाचनमा धाँधली नभएको दावी गरे। नेकपा एमालले विज्ञप्ति जारी गर्दै स्थानी तह निर्वाचनमा सत्ता गठबन्धनले योजनावद्ध धाँधली गरेको आरोप लगाएको छ। त्यसको खण्डन गर्दै प्रमुख आयुक्त थपलियाले निर्वाचनमा कहीकतैबाट धाँधली नभएको स्पष्ट पारेका हुन्। निर्वाचनमा धादली भएकै हो भन्ने पत्रकारले सोधेको जिज्ञासामा उनले भने,' निर्वाचनमा धाँधली भएको छैन । ककस्ले के आरोप लगाउँछ त्यो निर्वाचन आयोगको सरोकार होइन।' उनले सबैको सहयोगले निर्वाचनमा मतदान शान्तिपूर्वक सम्पन्न भएको धारण व्यक्त गरे। उनले निर्वाचनमा धाँधली भएको आरोप लगाउनेहरुलाई नै यसको जवाफ खोज्न पनि आग्रह गरे । उनले निर्वाचन के कसरी सम्पन्न हुँदैछ भन्ने कुरा सबैलाई थाहा भएकाले हल्लाका पछाडि नलाग्न आग्रह गरे। प्रमुख निर्वाचन आयुक्त थपलियाले सबै स्थानीय तहको निर्वाचनको नतिजा निकाल्न धेरै समय लाग्ने भएकाले आयोगले विकल्प खोजेर जेठ ५ सम्ममा सबै तहको मतगणना सम्पन्न गर्ने बताए । उनले मतदान सम्पन्न गर्नका लागि सहयोग गर्ने सुरक्षाकर्मी, कर्मचारी, पत्रकार, राजनीतिक दललगायत सबैलाई धन्यावाद दिए। धरानमा सञ्चारचारकर्मीसँग कुरा गर्दै प्रमुख निर्वाचन आयुक्त दिनेशकुमार थपलिया । तस्बिर : रत्नप्रसाद आचार्य"
सुख्खा बन्दरगाह र औद्योगिक क्षेत्रको काम छिट्टै अघि बढ्छ : मन्त्री बडू,"महेन्द्रनगर : उद्योग वाणिज्य तथा आपूर्तिमन्त्री दीलेन्द्रप्रसाद बडूले कञ्चनपुरको दोधारा चाँदनीमा प्रस्तावित सुख्खा बन्दरगाह र दैजिछेला औद्योगिक क्षेत्र निमार्णको काम छिट्टै अघि बढ्ने बताएका छन् । उनले बन्दरगाह र औद्योगिक क्षेत्र सरकारको उच्च प्राथमिकतामा रहेको बताउँदै काम सुरु गर्ने गरी तयारी भइरहेको बताए । 'यि दुवै महत्वपूर्ण योजना सरकारको मुख्य प्राथमिकतामा छन्, भारतले पनि काम सुरु गरिसकेको छ, 'उनले भने, सुख्खा बन्दरगाह र औद्योगिक क्षेत्र निमार्णपछि सुदूरपश्चिले ठूलो फड्को मार्छ यो नाका त्रिदेशीय नाकाका रुपमा विकास हुन्छ ।' उनले छिट्टै कामको थालनी गर्नका लागि बजेटको व्यवस्थापन समेत भइरहेको बताए । उनले दैजी औद्योगिक क्षेत्रको निर्माण भइसकेपछि २२ हजार नागरिकले रोजगारी पाउने बताए । उद्योग मन्त्रालयका सहसचिव नारायण रेग्मीले सुख्खाबन्दरगाहको निर्माणका लागि पहिलो चरणमा सात अर्ब लाग्ने अनुमान गरिएको बताए । 'वातावरणीय प्रभाव मूल्याङ्कन र जग्गा भोगाधिकारको विषय टुङ्गो लाग्ने चरणमा छ,' उनले भने, 'नयाँ बजेटमा सुख्खाबन्दरगाहलाई सम्बोधन हुने विषय एकसाथ टुङ्गोमा पुग्छ ।' दोधारा चादँनीको सुख्खाबन्दरगाह र दैजी औद्योगिक क्षेत्रको मन्त्री बडूसँगै पूर्वमन्त्री रमेश लेखक, नारायाणप्रकाश साउद, उद्योग सचिव गणेशप्रसाद पाण्डेयले सोमबार स्थलगत अनुगमन गरेका हुन्।"
माओवादीको लालकिल्ला रामारोशनमा कांग्रेसका उम्मेदवार विजयी,"अछाम : अछामको रामारोशन गाउँपालिकाको अध्यक्ष नेपाली कांग्रेसका मानबहादुर साउद निर्वाचित भएका छन्। साउद ३ हजार १२७ मतमा साथ विजयी भएका हुन्। माओवादी केन्द्रका पहलबहादुर साउदले २ हजार ८९७ मत प्राप्त गरेका छन्। यसैगरी नेकपा एमालेका चक्र रावलले २ हजार ७ सय ९७ मत पाएका छन्। उपाध्यक्षमा माओवादी केन्द्रका सिर्जना बुढा विजयी भएकी छन्। उनले ३ हजार २८ मतका साथ विजयी भएकी हुन। उनका निकटतम प्रतिद्वन्द्वी नेकपा एमालेका बसन्ती साउदले २ हजार २२८ मत प्रात गरेका छन्। त्यसैगरी समाजवादीका ताराप्रसाद खनालले २ हजार १६२ मत प्राप्त गरेका छन्। ७ वडा रहेको रामारोशनमा ३ माओवादी,२ एमाले, २ कांग्रेसले जितेका छन्। वडा नं १ मा माओवादी केन्द्रका चक्रबहादुर साउद, वडा नं २ मा माओवादी केन्द्रका मीबहादुर परियार, वडा नं ३ मा कांग्रेसका गणेश साउद, वडा नं ४ मा एमालेका तर्कराज उपाध्याय, वडा नं ५ मा कांग्रेसका केशरबहादुर साउद, वडा नं ६ मा माओवादीका सुशील साउद र वडा नं ७ मा एमालेका तप्तबहादुर भण्डारीले जितेका छन्। समाजबादी र कांग्रेसबीच गठबन्धन भएको थियो। रामारोशन गाउँपालिका माओवादीको लालकिल्ला भनेर चिनिन्छि। यसअघिको निर्वाचनमा पालिका अध्यक्ष र उपाध्यक्ष दुवै माओवादीले जितेका थियो।"
भारत र नेपालबीचको सम्बन्ध हिमालजस्तै अटल छ : नरेन्द्र मोदी,"लुम्बिनी : भारतीय प्रधानमन्त्री नरेन्द्र मोदीले नेपाल भारतबीचको सम्बन्धन हिमालजस्तै अटल भएको बताएका छन्। बुद्धजयन्तीको अवसरमा लुम्बिनीमा आयोजित समारोहमा सोमबार सम्बोधन गर्दै प्रधानमन्त्री मोदीले दुई देशको सम्बन्धलाई हिमालजतिकै उचाइ दिनुपर्ने बताए। 'भारत र नेपालबीचको सम्बन्ध हिमालजस्तै अटल छ, हिमालजस्तै पुरानो छ। त्यो नैसर्गिक र अस्वभाविक सम्बन्धलाई हिमालजतिकै उचाइ दिन जरुरी छ,' उनले भने। उनले नेपाल र भारतबीच भएको खानपान, रीतिरिवाज र पारिवारिक सम्बन्धनजस्तै इन्फास्टक्चर र प्रविधिमा पनि सहयोग गर्न भारत हरदम तयार रहेको बताए। उनले नेपालीमै सम्बोधन गर्दै भने, 'नेपाल र भारतबीचको मित्रताले मानवीय संकल्पलाई पूरा गर्न दुवै देशले यसैगरी काम गरिरहन्छ भन्ने मैले विश्वास लिएको छु।' उनले नेपाल आउँदा राजनीतिक भ्रमणभन्दा छुट्टै अध्यात्मिक अनुभूति हुने बताए। उनले यसको मूल कारण यहाँका प्राचीन सभ्यता, तीर्थस्थल, मठमन्दिर र सर्वोच्च शिखर सगरमाथा भएको बताए। उनले विगत सम्झिए, 'म जनकपुर आउँदा भनेको थिएँ नेपाल बिना राम पनि अधुरो छ। नेपाल र भारतबीच प्राचीनकालदेखि अद्भूत सम्बन्ध रहँदै आएको छ। त्यसलाई दुवै देश मिलेर समृद्धितर्फ अगाडि बढँउनुपर्छ। नेपाल र भारतको विरासतलाई मिलेर समृद्ध बनाउँ। बुद्ध सर्किट र लुम्बिनीलाई सहयोग गर्न भारत सधैं तयार छ।'"
विराटनगर१८ को वडाध्यक्षमा स्वतन्त्र उम्मेदवार जितेन्द्रकुमार साह निर्वाचित,"विराटनगर : विराटनगर महानगरपालिका१८ को वडाध्यक्षमा स्वतन्त्र उम्मेदवार जितेन्द्रकुमार साह निर्वाचित भएका छन् । जनता समाजवादी पार्टी (जसपा) बाट टिकट नपाएपछि प्यानलै खडा गरेर उनी स्वतन्त्र उम्मेदवार बनेका थिए । लालटिन चुनाव चिन्ह लिएर निर्वाचनको मैदानमा उत्रिएका साह ७१६ मत ल्याएर वडाध्यक्ष बनेका हुन् । उनका निकटतम प्रतिद्वन्द्वी जसपाका दिनेशकुमार यादवले ६३८ मत मात्रै ल्याए । साह र यादवबीचको मतान्तर ७८ रहेको छ । सोही वडाको खुला र महिला सदस्यमा पनि स्वतन्त्र उम्मेदवार विजयी भएका छन् । वडा सदस्यमा खुलाबाट गौरव मण्डल र महिला सदस्यमा टुरिया यादव निर्वाचित भएका हुन् । एक खुला सदस्य र एक दलित महिला सदस्य पदमा कांग्रेसका उम्मेदवार विजयी भएका छन् । कांग्रेसबाट खुलामा महेशकुमार मण्डल र दलित महिला सदस्यमा गीतादेवी ऋषियासन निर्वाचित भएका हुन् । वडाध्यक्षमा निर्वाचित साहले जनताले दिएको मतको आफूले कदर गर्ने बताए । जनताले राजनीतिक दललाई मात्रै हेर्छन् भन्ने भ्रम छ । तर त्यो सत्य हैन, 'उनले भने, 'व्यक्ति हेरेर पनि मतदान गर्छन् । मेरो विजय त्यसको एउटा उदाहरण हो ।' जनताले साथ दिँदा आफू निर्वाचित भएको र जनताकै सेवामा समर्पित भएर काम गर्ने साहको भनाइ छ ।"
वीरगन्ज महानगर : उपमेयरमा आधा भन्दाबढी मत बदर भएपछि पुन मतदानको माग,वीरगन्ज : वीरगन्ज महानगरपालिकाको उपमेयरकी स्वतन्त्र उम्मेदवार रम्भा मिश्राले महानगरमा उपमेयर पदका लागि पुन निर्वाचन गराउन निर्वाचन आयोगसंग माग गरेकी छन्। मतदाता शिक्षाको अभावमा उपमेयर पदको आधाभन्दाबढी मत बदर भइरहेकाले उपमेयर पदको पुन मतदान गराउन उनले माग गरेकी हुन्। वीरगन्ज महानगरको जारी मतगणनाका क्रममा मेयरमा २५ प्रतिशत र उपमेयर पदमा ५० प्रतिशत भन्दाबढी मत बदर भइरहेको भेटिरहेको छ। सोमबार अपरान्ह मुख्य निर्वाचन अधिकृत धर्मराज पौडेललाइ निवेदन बुझाउदैं मिश्राले महानगरमा गत शुक्रबार भएको उपमेयरको मतदान रद्धगरी पुन मतदान गराउन आयोगसंग माग गरेकी हुन्। जारी मतगणनामा उपमेयर पदमा आधा भन्दाबढी मत बदर भइरहेको भन्दै मिश्रले यसले नागरिकको वास्तविक जनमत नआउने बताएकि छन्। निर्वाचन आयोगले यसपालि मतदाता शिक्षा कार्यक्रम सन्चालन नगरेका कारण शुक्रबारको मतदानमा मतदान गर्ने क्रममा आधाभन्दा बढी मतदाताहरुले आफूले रुचाएका उम्मेदवारको चुनाव चिन्ह पहिचान गर्न अलमलमा परेकोले मत बदर भएको उनको जिकिर छ। त्यसैले वीरगन्ज महानगरमा उपमेय पदको मतगणना स्थगित गरी मतदाता शिक्षा सन्चालन गरेपछि मात्रै पुन त्यो पदमा अर्को मतदान गराउनु पर्ने माग मिश्राको छ। लोसपाबाट चुनाव लड्ने तयारी गरेपनि अन्तिम समयमा आएर लोसपा नेतृत्वले टिकट नदिएपछि पार्टीबाट राजीनामा दिएर मिश्रले उपमेयरमा स्वतन्त्र उम्मेदवारी दिएकी थिइन्। निर्वाचन आयोगले उनलाइ गुलाफको फूल चुनाव चिन्ह प्रदान गरेको थियो।
"खाँदबारीको मेयरमा कांग्रेस, उपमेयरमा एमाले विजयी","संखुवासभा : खाँदबारी नगरपालिकाको मेयरमा गठबन्धनका तर्फबाट नेपाली कांग्रेसका महेश थपलिया र उपमेयरमा नेकपा एमालेकी महेश्वरा बज्राचार्य विजयी भएका छन् । थपलियाले ७ हजार ३४ मत ल्याए भने उनका निकटतम प्रतिद्वन्दी एमालेका जितबहादुर घिमिरेले ५५ सय ८९ मत ल्याएका छन् । थपलिया गत निर्वाचनमा एमालेका मुरारीप्रसाद खतिवडासँग पराजित भएका थिए । उपमेयर निर्वाचित बज्राचार्यले ६ हजार ३ सय ८५ मत मत ल्याउँदै नेकपा (माओवादी केन्द्र)का दिव्यराज बरालललाई हराएकी हुन् । बरालले ५१ सय ४७ मत ल्याएका छन् । ०७४ को निर्वाचनमा मेयर र उपमेयर नै नेकपा एमालेले जितेको थियो । खाँदबारीमा वडा १, ७, ८, ११ कांग्रेसले जितेको छ भने वडा २, ३, ४, ५, ९ र १० नेकपा एमाले जितेको छ । वडा नम्बर ६ मा माओवादीले जितेको छ । नेपाली कांग्रेसले मेयर सहित ४ वडा वडा जिते पनि कार्यापालिकामा एमाले बहुमत हुने निश्चित भएको छ ।"
माथाँगढी गाउँपालिकामा एमालेका उम्मेदवार विजयी,"तानसेन : पाल्पाको माथाँगढी गाउँपालिकामा अध्यक्ष र उपाध्यक्षमा नेकपा एमालेका यम चिदी र विष्णुमाया लुङ्चे विजयी भएका छन्। अध्यक्ष चिदीले ५५५ मतले नेपाली कांग्रेसका सन्तोष कुमार थापालाई पराजित गरेका हुन्। विजेता अध्यक्ष चिदीले ६१०९ मत प्राप्त गरे। उनका प्रतिद्धन्दी कांग्रेसका थापाले ५५५४ मत प्राप्त गरी उपविजेता बने। उपाध्यक्षमा विजयी विष्णुमाया लुङ्चेले २३८ मतले कांग्रेसकी उम्मेदवार विजया भट्टराईलाई पराजित गरिन्। उपाध्यक्षमा विजयी एमालेकी उम्मेदवार लुङ्चेले ५८८२मत प्राप्त गरिन्। उनकी प्रतिद्धन्दी कांग्रेसकी भट्टराईले ५६४४ मतप्राप्त गरी उपविजेता बनिन्। ८ वटा वडा रहेको माथाँगढी गाउँपालिकामा नेकपा एमालेले ४ वटा वडाध्यक्षसहित पालिकाको अध्यक्ष र उपाध्यक्षमा विजय हासिल गरेको छ भने कांग्रेसले ४ वटा वडामा विजय हासिल गरेको छ। नेकपा एमालेबाट वडा नं १ राजकुमार पन्थी, वडा नं २ बोम बहादुर ठाडा मगर, वडा नं ३ मा तेज बहादुर घर्तिमगर र वडा नं ४ मा शंकर दर्लामी थापा विजयी भए। काग्रेसबाट वडा नं ५ मा गणेशमान गाँहा, वडा नं ६ बाट युव बहादुर ठाडा, वडा नं ७ बाट जंगबहादुर दर्लामी र वडा नं ८ बाट दिलबहादुर ढेंगा विजयी भए। २०७४ सालको स्थानीयतह निर्वाचनमा गाउँपालिकाको अध्यक्ष, उपाध्यक्षसहित ८ वटै वडामा कांग्रेस विजयी भएको थियो।"
दुर्गाथलीमा गठबन्धन दल विजयी,बझाङ : दुर्गाथली गाउँपालिकामा गठबन्धनले प्रमुख र उप्रमुखसहित पाँच वडामा विजयी हात पारेको छ। गाउँपालिका अध्यक्षमा गठबन्धन(नेकपा माओवादी केन्द्र) का दिलबहादुर थापा २८२३ मत ल्याएर विजयी भएका छन् भने उनका प्रतिस्पर्धी नेकपा एमालेका दलबहादुर धामी १८८३ मत ल्याएर पराजित भएका छन्। गाउँपालिका उपाध्यक्षमा गठबन्धन(नेपाली कांग्रेस) का जनक दौल्यालले २८४० मत ल्याएर विजयी भएका छन् भने उनका प्रतिस्पर्र्धी शारदा बिकले १०१ मत ल्याएर पराजित भएकी छन्। ७ वडा रहेको दुर्गाथली गाउँपालिकामा गठबन्धनले ५ वडामा विजयी हासिल गरेको छ भने २ वडामा नेकपा एमालेले विजयी हात पारेको छ।
माङ्सेबुङ अध्यक्षमा एमालेका राई विजयी,"इलाम : इलामको माङ्सेबुङ गाउँपालिकामा नेपाली कांग्रेसका उम्मेदवारलाई हराउँदै अध्यक्ष पदमा नेकपा एमालेका उम्मेदवार हेमन्त राई विजयी भएका छन्। उपाध्यक्षमा जनता समाजवादी पार्टी नेपालका विनोद नेम्बाङ विजयी भएका छन्। नेम्बाङले पाँच वर्ष अघि आफूलाई पराजित गर्ने एमालेकी सुनिता सुब्बालाई पराजित गरेका हुन्। गठबन्धनका तर्फबाट उम्मेद्वारी दिएका नेपाली कांग्रेसका डिकेन्द्र इदिङ्गोलाई ३ सय २३ मतान्तरले पराजित गर्दै एमालेका राई अध्यक्ष पदमा विजयी भएका हुन्। एमालेका राईले ३ हजार ८ सय १८ मत ल्याउँदा उनका निकटतम प्रतिष्पर्धी कांग्रेसका डिकेन्द्र इदिङ्गोले ३ हजार ४ सय ९५ मत पाएको निर्वाचन अधिकृत घनेन्द्र अधिकारीले जानकारी दिए। इदिङ्गो निवर्तमान गाउँपालिका अध्यक्ष हुन्। २०७४ को स्थानीय तह सदस्य निर्वाचनमा राईलाई नै पराजित गर्दै इदिङ्गो अध्यक्षमा विजयी भएका थिए। ५ वर्षपछि राई र इदिंगो भिडेका थिए। त्यस्तै एमालेकी उम्मेद्वार सुनिता सुब्बालाई ६ सय ८३ मतान्तरले पराजित गर्दै नेम्बाङ उपाध्यक्ष पदमा विजयी भएका हुन्। गठबन्धनका तर्फबाट उम्मेद्वारी दिएका नेम्बाङले ३ हजार ७ सय २९ मत पाउँदा उनका निकटतम प्रतिष्पर्धी एमालेकी सुब्बाले ३ हजार ४६ मत पाएकी छन्। सुब्बा निवर्तमान उपाध्यक्ष हुन्। २०७४ को स्थानीय तह निर्वाचनमासमेत नेम्बाङ र सुब्बा उपाध्यक्ष पदका प्रतिष्पर्धी थिए। सो निर्वाचनमा एमालेकी सुब्बा विजयी भएकी थिइन्। यसपटक नेम्बाङले विजय हासिल गरे। माङसेबुङ गाउँपालिकामा नेपाली कांग्रेस, नेकपा (माओवादी केन्द्र), जनता समाजवादी पार्टी र राष्ट्रिय जनमुक्तिको संयुक्त गठबन्धन थियो। वडा नम्बर १ मा भने एमाले र माओवादी केन्द्रको गठबन्धन थियो। १२ हजार ५ सय ६८ मतदाता रहेको माङसेबुङमा ८ हजार ३ सय ७ मत खसेको थियो।"
महोत्तरीका तीन पालिकामा लोसपाका वडाध्यक्ष निर्वाचित,"महोत्तरी : महोत्तरीमा लोकतान्त्रिक समाजवादी पार्टी(लोसपा)का तर्फबाट ३ वडाध्यक्ष विजयी भएका छन्। आईतबार मतगणनाको क्रममा ६ वटा पालिकामा ३ मा लोसपा, १ मा नेपाली कांग्रेस, १ जनता समाजवादी पार्टी र १ जना नेकपा माओवादीको तर्फबाट वडाध्यक्ष पदमा निर्वाचित भएका हुन। निर्वाचन अधिकृतको कार्यालयका अनुसार भंगहा नगरपालिका वडा नं १ मा विपीन साह ९६१ मत ल्याई विजयी हासिल गरेका हुन। त्यस्तै महोत्तरी गाँउपालिका १ मा रंजित कुमार चौधरी सोही पार्टीको तर्फबाट ३७८ मत ल्याई विजयी हासिल गरेका हुन। यता लोकतान्त्रिक समाजवादी पार्टीको तर्फबाट मटिहानी नगरपालिका वडा नं १ मा रंजितकुमार चौधरी विजयी हासिल गरेका छन्। निर्वाचन अधिकृत कार्यालयका अनुसार मनरा सिस्वा नगरपालिका वडा नं १० मा कांग्रेसका अरुणकुमार चौधरीले ७८० मत ल्याई विजयी भएका छन्। रामगोपालपुर नगरपालिका वडा नं २ मा नेकपा माओवादीको मुकेश यादव निर्वाचित भएका हुन। त्यस्तै पिपरा गाँउपालिका वडा नं २ मा जनता समाजवादी पार्टीको तर्फबाट संजित यादव निर्वाचित भएका हुन्।"
"उपाध्यक्षमा पराजय, वडाध्यक्षमा विजय","प्यूठान : ०७४ सालको स्थानीय तह निर्वाचनमा गाउँपालिका उपाध्यक्षमा पराजय भएकी माओवादी केन्द्रकी लक्ष्मी पल्ली वडाध्यक्षमा विजयी भएकी छिन्। शनिबार सम्पन्न मतगणना अनुसार सरुमारानी गाउँपालिका५ को वडाध्यक्षमा पल्ली विजयी भएकी हुन्। उनले ७ सय ३२ र प्रतिस्पर्धी नेकपा एमालेका उमबहादुर खाम्चाले ४ सय ५४ मत लिएका छन्। उनीहरुबीच २ सय ७८ को मतान्तर भएको छ। सरुमारानीका ६ वटा वडा मध्ये ६ र ५ को मात्र नतिजा आएको छ। यस्तै झिमरुक गाउँपालिका वडा नम्वर १ मा नेकपा एमालेका धुर्वराज खनाल पूनः वडा अध्यक्षमा विजयी भएका छन्। खनालसहित अन्य सदस्यमा पनि एमालेका सवै सदस्य विजयी भएका छन्। आइतबार विहानै सम्पन्न मतपरिणाम अनुसार खनाल गठवन्धनबाट उम्मेदवार बनेका राष्ट्रिय जनमोर्चाका रामबहादुर जिसीलाई ३ सय ९० मतले पछिपार्दै विजयी भएका हुन्। खनालले १ हजार ९ र जिसीले ६ सय १९ मत लिएका छन्। वडा सदस्यमा गिता सुनार, प्रतिमान पुन, यमुना घर्तीमगर र शंकर पोखरेल विजयी भएका छन्। यस वडामा यसअघि पनि एमालेको प्यानलै विजयी भएको थियो। झिमरुकमा हालसम्म १ वडाको मात्र अन्तिम नतिजा आएको छ। झिमरुक १ एमालेका पोलिटब्यूरो सदस्य एवं प्यूठान इन्चार्ज सूर्य थापाको गृह वडा भएकाले पनि यसलाई धेरैले उनको प्रतिष्ठासित समेत जोडेर हेरेका थिए।"
धरानमा कांग्रेस र एमालेलाई टक्कर दिँदै स्वतन्त्र उम्मेदवार हर्क साम्पाङ,धरान : धरान उपमहानगरपालिकामा त्रिपक्षीय प्रतिष्पर्धा भएको छ । धरानमा गठबन्धनका उम्मेदवारको अग्रता कायमै रहेको छ । गठबन्दनको तर्फबाट मेयरका उम्मेदवार कांग्रेसका किशोर राईले ३६४५ मत प्राप्त गरी अग्रस्थान कायम गरेका छन्। एमालेकी मन्जु भण्डारी र स्वतान्त्र उम्मदेवार हर्क साम्पाङले मतान्तर घटाइरहेका छन् । एमालेकी मेयरकी प्रत्यासी भण्डारीले २८९५ मत प्राप्त गरी कांग्रेसका राईलाई पछ्याइरहेकी छिन् । मेयरका स्वतन्त्र प्रत्यासी धरानका भष्ट्राचारविरुद्धका सामाजिक अभियन्ता हर्क साम्पाङले २७०९ मत प्राप्त गरी तेस्रो स्थानमा छन् । उपमेयरमा गठबन्दनको तर्फबाट माओवादी केन्द्रका अईन्द्रविक्रम बेघाले ३९५३ मत प्राप्त गरी अग्रता कायमै राखेका छन् । एमालेका पदम इस्वोले ३४७६ मत प्राप्त गरी बेघालाई पछ्याइरहेका छन्। धरानमा गठबन्धनका किशोर राई र एमालेकी मञ्जु भण्डारीको पकड रहेको क्षेत्रमा समेत साम्पाङले राम्रो मत ल्याएका छन् । एमाले र कांग्रेसका वडाअध्यक्षका उम्मेदवारले लिडिङ गरेको वडाहरुमा समेत स्वतन्त्र उम्मेदवारको मत बढि झरेकाले चुनावी परिणाम अप्रत्यासित रुपमा आउन सक्ने अनुमान गरिएको छ । प्राप्त मत परिणामले एमालेको गडका रुपमा रहेको धरानमा मतदाताहरु राजनीतिक दलहरुप्रति वाक्क भएर स्वतन्त्र उम्मेदवारको पक्षमा उभिएको देखिन्छ । धरानमा ११ हजार ५४८ मत गणना गरिएको छ ।
बान्नीगढी जयगढको अध्यक्षमा कांग्रेस र उपाध्यक्षमा एमाले,"अछाम : अछामको बान्नीगढी जयगढ गाउँपालिकाको नतिजा सार्वजनिक भएको छ। गाउँपालिकाको अध्यक्षमा कांग्रेस र उपाध्यक्षमा एमालेका उम्मेदवार विजयी भएका छन्। गाउँपालिकाको अध्यक्षमा कांग्रेसका टेकबहादुर साउद विजयी भएका छन्। साउद ३ हजार ११२ मतले विजयी भएका हुन्। उनका निकटतम प्रतिद्धन्द्धी नेकपा एमालेका लोकबहादुर साउदले २ हजार ६१४ मत प्राप्त गरेका छन्। उपाध्यक्षमा नेकपा एमालेका बिन्दु रावल विजयी भएकी छन्। उनले २ हजार ७३१ मतका साथ विजयी भएकी हुन्। उनका निकटतम प्रतिद्धन्द्धी माओवादीका निर्मला साउदले २ हजार ७१७ मत प्रात गरेकी छन्। ६ वडा रहेको बान्नीगढिमा ३ कांग्रेस, २ नेकपा एमाले, १ माओवादीले जितेका छन्। वडा नं १ मा कांग्रेसका गजेन्द्र खड्का, वडा नं २ मा कांग्रेसका नेत्रबहादुर साउद, वडा नं ३ मा कांग्रेसका नवराज साउद, वडा नं ४ मा एमालेका किरण खत्री, वडा नं ५ मा एमालेका टंक साउद, वडा नं ६ मा माओवादीका जगत थापा विजयी भएका छन्। बान्नीगढी जयगढ गाउँपालिकामा कांग्रेस, समाजवादी र माओवादीबीच गठबन्धन भएको थियो।"
डोटीको पूर्वीचौकी गाउँपालिकामा कांग्रेसले गर्यो 'क्लिन स्विप',"डोटी : डोटीको पूर्वीचौकी गाउँपालिकामा नेपाली कांग्रेसले 'क्लिन स्विप' गरेको छ । गाउँपालिकाको अध्यक्ष, उपाध्यक्षलगायत सातवटै वडाका वडा अध्यक्ष तथा सदस्यमा समेत नेपाली कांग्रेसका उम्मेदवार विजयी भएका छन् । २०७४ को स्थानीय तहको निर्वाचनमा भने कांग्रेसकै अन्तरघातका कारण पालिकाको नेतृत्व नेपाली कांग्रेसले गुमाएको थियो । त्यतिखेरको निर्वाचनमा सातवटा वडामध्ये नेपाली कांग्रेसले पाँचवटा वडामा जित हात पारेपनि पालिकाको अध्यक्ष र उपाध्यक्षमा हार व्यहोरेको थियो । यसपटकको निर्वाचनमा नेपाली कांग्रेसको तर्फका अध्यक्षका उम्मेदवार रामप्रसाद उपाध्याय र उपाध्यक्षका उम्मेदवार पशुपति खड्काले जित हात पारेका हुन् । अध्यक्षमा विजयी भएका उपाध्यायले ५१३३ मत ल्याएका छन् भने उनका निकटतम प्रतिद्वन्द्वी नेकपा एमालेका कृष्णकुमार खड्काले २२०५ मत ल्याएका छन् । तेस्रोमा नेकपा एकिकृत समाजवादीका देवबहादुर खड्काले २३२ मत ल्याएका छन् । त्यसैगरी, उपाध्यक्षमा नेपाली कांग्रेसबाट पशुपति खड्काले ४७२१ मत ल्याएर विजयी भएकी छन् भने उनका निकटतम प्रतिद्वन्द्वी नेकपा एमालेका शारखा कुमारी साउदले २४४४ मत ल्याएकी छिन् । उपाध्यक्षको तेस्रोमा आउने नेकपा माओवादीका हरीश कुँवरले २५७ मत ल्याएका छन् । ७ वटा वडा रहेको पूर्वीचौकी गाउँपालिकाको सबै वडामा नेपाली कांग्रेसका उम्मेदवार विजयी भएका छन् । वडा नम्बर १ को वडा अध्यक्षमा अंकबहादुर खड्का (७५३), वडा नम्बर २ को अध्यक्षमा योगेन्द्र ठकुल्ला (४१२), वडा नम्बर ३ को अध्यक्षमा खडक बहादुर धामी (७७७), वडा नम्बर ४ को अध्यक्षमा बल बहादुर खड्का (६७१) विजयी भएका छन् । त्यसैगरी, वडा नम्बर ५ को वडा अध्यक्षमा खडकबहादुर साउद (५६१), वडा नम्बर ६ को अध्यक्षमा पुष्पराज जोशी (५१३), र वडा नम्बर ७ को वडा अध्यक्षमा प्रेमबहादुर खड्का (६४५) विजयी भएका हुन् । पूर्वीचौकी गाउँपालिकाको सबै वडामा सदस्य समेत नेपाली कांग्रेसकै उम्मेदवार विजयी भएका छन् । योसँगै डोटीका नौ स्थानीय तहमध्ये पाँच स्थानीय तहको नतिजा सार्वजनिक भइसकेको छ । जसमा तीन पालिकामा नेपाली कांगैसले जित हात पारेको छ भने एउटामा नेकपा एमाले र एउटामा नेकपा माओवादीले जित निकालेको छ । डोटीको बडीकेदार गाउँपालिका, पूर्वीचौकी गाउँपालिका, आदर्श गाउँपालिकामा नेपाली कांग्रेसले जितेको छ भने जोरायल गाउँपालिकामा नेकपा एमाले र बोगटान फुड्सिल गाउँपालिकामा नेकपा माओवादीले जितेको छ ।"
२२ वर्षीय युवा बने गाउँपालिका अध्यक्ष,मलङ्वा : सर्लाहीको रामनगर गाउँपालिकामा२२ वर्षीय राजाबाबु यादव गाउँपालिका अध्यक्षमा निर्वाचित बनेका छन्। माओवादी केन्द्रबाट चुनाव लडेका राजाबाबु कांग्रेसका उम्मेदवारलाई हराउँदै अध्यक्षमा निर्वाचित बनेका हुन्। राजाबाबु कांग्रेसका हरिनन्दनप्रसाद यादवलाई १ हजार ६ सय ८९ मतले पछि पार्दै जित हासिल गरेका हुन्। राजाबाबुले ४ हजार ८१ मत ल्याएका छन् भने कांग्रेसका हरिनन्दनले २ हजार ३ सय ९२ मत पाएका छन्। उपाध्यक्षमा माओवादीकै गीता देवी निर्वाचित भएकी छिन्। गीताले ३ हजार ५ सय २३ मत प्राप्त गरेकी छिन्। उनका प्रतिद्वन्द्वी कांग्रेसकी कोशिला साहले २ हजार ६ सय ३७ मत प्राप्त गरेकी छिन्।
धनुषाको औरही गाउँपालिकाको दुई वडामा कांग्रेस विजयी,"जनकपुरधाम : धनुषाको औरही गाउँपालिकाको दुई वडामा नेपाली कांग्रेसले विजयी हासिल गरेको छ । औरही गाउँपालिका वडा नं १ र २ मा नेपाली कांग्रेसका वडा अध्यक्षसहित ३ जना विजयी भएका छन्। कांग्रेसका अशेश्वर यादवले ८९६ मत ल्याएर निर्वाचित भएका हुन् । वडा सदस्यहरुमा पनि कांग्रेसकै ४ जना उम्मेदवारहरु विजयी भएका छन् । महिला सदस्यमा सकिना खातुनले ८७९, दलित महिला सदस्यमा बेचनी कुमारी दासले ८९६ र सदस्यमा रामअशिष चौधरीले ८७२ मत पाएका छन् । औरही गाउँपालिकाको एक सदस्य पदमा भने नेकपा एमालेका भुप नारायण यादवले ८६६ मत ल्याएर निर्वाचित भएका छन् । यसैगरी, वडा नं २ मा नेपाली कांग्रेसकै श्रीकिसुन यादवको प्यानल हित विजयी भएको छ ।"
हरिपुरमा कांग्रेसका पजियार निर्वाचित,मलङ्वा : सर्लाहीको हरिपुर नगरपालिकामा नेपाली कांग्रेसका गोपाल पजियार नगरप्रमुखमा निर्वाचित भएका छन्। पजियारले माओवादी केन्द्रका सुनिलकुमार बुढाथोकीलाई ३ हजार ५१ मतले पराजित गरेका छन्। पजियारले ६ हजार ९ सय ३८ मत पाएका छन्। उनका निकटतम प्रतिद्धन्दी बुढाथोकीले ३ हजार ८ सय ८७ मत ल्याएका छन्। उपप्रमुखमा कांग्रेसकै निलम राय यादव निर्वाचित भएकी छिन्। उनले ५ हजार ५ सय ८३ मत ल्याएकी छिन्। उनका प्रतिद्धन्दी एकीकृत समाजवादीकी शिला कार्कीले ४ हजार ७६ मत प्राप्त गरेकी छिन्।
दैलेखको महाबु गाउँपालिकाको अध्यक्ष र उपाध्यक्षमा कांग्रेस विजयी,दैलेख : दैलेखको महाबु गाउँपालिकाको अध्यक्षमा नेपाली कांग्रेसका लछुमन गुरुङ विजयी भएका छन् । उनले २९७१ मत गरेर गाउँपालिका अध्यक्षमा निर्वाचित भएको निर्वाचन अधिकृतको कार्यालयले जनाएको छ । गुरुङले नेकपा एमालेका हरिप्रसाद उपाध्याय र नेकपा एकीकृत समाजवादी पार्टीका जंगबहादुर शाहीलाई पराजित गरेका हुन् । निर्वाचन अधिकृतको कार्यालयका अनुसार एमालेका उपाध्यायले २५१९ मत पाए । एकीकृत समाजवादीबाट अध्यक्षका उम्मेदवार जंगबहादुर शाहीले २२६८ मत पाए । शाही निवर्तमान अध्यक्ष समेत हुन् । उनी २०७४ सालमा भएको स्थानीय तह निर्वाचनमा नेकपा एमालेबाट विजयी भएका थिए । पछि नेकपा एमाले विभाजनपछि उनी एकीकृत समाजवादीमा लागेका थिए । गाउँपालिकाको उपाध्यक्षमा पनि कांग्रेसकै मञ्जु कुमारी शर्मा विजयी भएकी छन् । उनले एमालेकी दुर्गाकुमारी सिंह र एकीकृत समाजवादीकी पुण्यप्रभा दशौँदीलाई पराजित गरिन् । उपाध्यक्षमा निर्वाचित कांग्रेसकी शर्माले ३१५५ मत पाइन् । एमालेकी सिंहले २३०१ र एकीकृत समाजवादीकी दशौँदीले २१३३ मत पाइन् । दशौंदी नेपाली कांग्रेसको नेता हुन् । कांग्रेसले उपाध्यक्षको टिकट नदिएपछि उनी एकीकृत समाजवादी प्रवेश गरेर उपाध्यक्षमा उम्मेदवारी दिएकी थिइन् । गाउँपालिकाको अध्यक्षमा निर्वाचित लछुमन गुरुङ्ग र उपाध्यक्षमा निर्वाचित मञ्जुकुमारी शर्मा ।
"पर्साको छिपरमाइ गाउँपालिकामा मतगणना स्थगित, पुन: मतदान गराउन कांग्रेसको माग","वीरगन्ज : पर्साको छिपहरमाइ गाउँपालिका वडा नम्बर २ को चेरगाहा मतदान केन्द्रमा पुन: मतदान गराउन माग गर्दै नेपाली कांग्रेसले मतगणना कार्य स्थगित गराएको छ । मतदान र मतगणना दुवैमा धाधली गरिएको भन्दै कांग्रेसले विरोध गरेपछि छिपहरमाइ गाउँपालिकाको मतगणना कार्य आइतबार दिउँसो २ बजेदेखि रोकिएको हो । वीरगन्जमा सोमबार पत्रकार सम्मेलन गरेर कांग्रेसका गाउँपालिका अध्यक्ष उम्मेदवार नवीन सिंहले वडा नम्बर २ को चेरगाहा मतदान केन्द्रमा शुक्रबार भएको मतदान रद्ध गरेर पुन: मतदान गर्न माग गरे। उनले पुन: मतदात नगरे पुरै गाउँपालिकाको मतगणना रोक्ने चेतावनी दिए। मतदान र मतगणना दुवैमा निवर्तमान गाउँपालिका अध्यक्ष एवं नेकपा एमालेका अध्यक्ष मनोज गुप्ताले धाँधली गरेको आरोप सिंहको छ । सिंहले भने,' यदि चेरगाहा मतदान केन्द्रको मतदान रद्ध गरी पुन: मतदानको मिति घोषणा गरिएन भने अवस्था भयवाह हुनसक्छ, हामी जेल जान पनि तयार छौं । ' सिंहले शुक्रबार भएको मतदानका क्रममा चेरगाहा मतदान केन्द्रमा एमाले अध्यक्ष उम्मेदवार गुप्ताले गाउँपालिका कार्यालयमा आफूले करारमा नियुक्त गरेका कर्मचारीहरुमार्फत धाँधली गराइ मतदाताभन्दा बढी संख्यामा मत खसाउन लगाएको आरोप लगाए । गुप्ताको निर्देशनमा गाउँपालिका निमित्त प्रमुख प्रशासकीय अधिकृत समेत रहेका सहायक मतदान अधिकृत शम्भु साहले १५९० मत खसेको भएपनि इन्ट्री भने १६२० मतको गराएर मुचुल्का उठाएको आरोप सिंहको छ । यसका साथै एमाले उम्मेदवार गुप्ताले मृत्यु भइसकेका मतदाताको नाममा पनि मत खसाउन लगाएको र त्यसको प्रमाण पनि आफूसँग सुरक्षित रहेको सिंहले दावी गरे। त्यहि बेला आफूहरुले विरोध गर्दा पनि कुनै सुनुवाइ नभएको भन्दै सिंहले अहिले मतगणनाका क्रममा पनि गुप्ताले करारमा नियुक्त गरेका कर्मचारीहरुले धाँधली गरेपछि आफूहरुले आइतबारदेखि मतगणना रोक्न लगाएको बताए । उनले मतदान र मतगणनामा धाँधली गर्ने कर्मचारी र एमाले अध्यक्ष उम्मेदवार गुप्तालाई तत्काल पक्राउ गरी कानुनी कारबाहीको दायरामा ल्याउन स्थानीय प्रशासनसँग माग पनि गरे । आफूले निर्वाचन कार्यालयसँग तीन दिनदेखि माग गर्दै आइरहे पनि कुनै सुननुवाइ नभएपछि सोमबार पत्रकार सम्मेलन गर्न बाध्य भएको सिंहले बताए । सोमबारको पत्रकार सम्मेलनमा कांग्रेसका जिल्ला प्रवक्ता रमेशनाथ पाण्डे , पूर्वजिल्ला सचिव किशोरी साह कानुलगायतका नेताको पनि उपस्थिति रहेको थियो ।"
चौदण्डिगढीमा एमालेको प्रमुख दुबै पदमा अग्रता,"उदयपुर : उदयपुरको चौदण्डीगढी नगरपालिकाको मेयर र उपमेयर दुबै पदमा एमालेको अग्रता लिएको छ। २३ हजार ९० मत खसेको चौदण्डीगढीमा यो समाचार तयार पर्दासम्म ११ हजार १९१ मत गणना भैसकेको छ। मतपरिणाम अनुसार एमालेका मेयरका उमेदवार कालुमान लामाले प्रतिस्पर्धि नेपाली कांग्रेसका खगेन्द्र राईलाई १ हजार १०५ मतको फरक बनाएका छन्। लामाले ४ हजार २२७ मत प्राप्त गरेका छन् भने राईले ३ हजार १२२ मत प्राप्त गरेका छन्। त्यसैगरी उपमेयरमा एमालेकी मणिकादेवी दुलालले कांग्रेसकी रिताकुमारी चौधरीलाई ९८५ मतको अन्तर बनाएकी छिन्। दुलालले ४ हजार १३३ र चौधरीले ३ हजार १४८ मत प्राप्त गरेकी छिन्। कांग्रेसका दुबै उम्मेदवार यसअघिका मेयर र उपमेयर हुन्। त्यसैगरी गठबन्धन नेकपा(एस)बाट मेयर पदका उम्मेदवार नरेन्द्रकुमार राउतले १ हजार ९६८ र उपमेयरमा नेकपा माओबादी केन्द्रकी रिहा थापाले १ हजार ७८४ मत प्राप्त गरेकी छिन्। १० वटा वडा रहेको चौदण्डिमा हालसम्म ४ वटा गणना भैसकेको छ। त्यसमध्ये ३ वटामा एमाले र १ वटामा कांग्रेस विजयी भएको छ। यसअघि चौदण्डिगढीमा नेकपा एमालेले एक मात्र वडा वडानं ९ मा जित निकालेको थियो। मतपरिणाम अनुसार वडा नं १ मा एमालेका सिताराम राई, वडा नं २ मा एमालेकै हरी खड्का, वडा नं ३ मा नेपाली कांग्रेसका पर्शुराम राई र वडा नं ४ मा एमालेका लुङ्गराज राई विजयी भैसकेका छन्। अहिले वडा नं ५ र ६ को गणना भैरहेको छ। वडा नं ५ को अध्यक्षमा एमाले र वडा नं ६ मा कांग्रेसले अग्रता लिएको छ।"
"भोजपुरका ६ स्थानीय तहको टुंगो, ३ मा गणना जारी","भोजपुर : ९ स्थानीय तहमध्ये भोजपुरका ६ स्थानीय तहको अन्तिम मत परिणामको टुंगो लागेको छ। जसमा हतुवागढी गाउँपालिका र पौवादुङमा गाउँपालिकामा नेकपा एमाले, आमचोक गाउँपालिका र रामप्रसादराई गाउँपालिकामा माओवादी केन्द्र, अरुण गाउँपालिकामा नेपाली कांग्रेस र साल्पासिलिछो गाउँपालिकामा एक स्वतन्त्र उम्मेदवारले जितेका छ। साल्पासिलिछो गाउँपालिकामा स्वतन्त्रका उम्मेदवारले विजय हाँसिल गरेका छन्। स्वतन्त्रबाट उम्मेदवारी दिएका दौलत कुलुङ राई गाउँपालिका अध्यक्षमा निर्वाचित भएका हुन्। निकै प्रतिस्पर्धामा रहेका राईले निकटत्तम प्रतिद्वन्द्वी नेपाली कांग्रेसका महेश राईलाई ३८ मत र नेकपा एमालेका शान्तिबहादुर अधिकारीलाई ४ सय ३१ मतले पछि पार्दै निर्वाचित भएका हुन्। राईले कुल १८ सय १४ मत पाउँदा कांग्रेसका राईले १७ सय ८६ र एमालेका अधिकारीले १३ सय ८३ मत पाएका थिए। नेकपा एमालेबाट बागी स्वतन्त्र उम्मेदवार उठेका राईले गाउँपालिकाको सम्मुनत समृद्धिको सपनालाई साकार बनाउँदै जनताको सेवा गर्ने दृढ इच्छाले चुनावी मैदानमा सहभागी बनेको बताए। यस्तै, उपाध्यक्षमा भने नेपाली कांग्रेसकी अस्मिता कुलुङ राई निर्वाचित भएकी छन्। उनले नेकपा एमालेकी रिता घलेलाई २ सय ८२ मतले पछि पार्दै उपाध्यक्षमा निर्वाचित भएकी हुन्। उनले कुल १८ सय ६२ मत प्राप्त गरेकी थिइन्। सत्ता गठबन्धन हराउँदै भोजपुरको हतुवागढी गाउँपालिकामा नेकपा एमालेका प्रेमकुमार राई विजयी भएका छन्। उनले गठबन्धनबाट उम्मेदवार बनेका नेपाली कांग्रेसका गजेन्द्र कार्कीलाई ६८९ मतले हराउँदै गाउँपालिका अध्यक्षमा निर्वाचित भएका हुन्। दोस्रो कार्यकालका लागि निर्वाचित बनेका राईले ४ हजार ४० मत ल्याएका थिए। उनका निकटत्तम प्रतिद्वन्द्वी कार्कीले ३ हजार ३ सय ५३ मत ल्याएका थिए। त्यस्तै, गाउँपालिकाको उपाध्यक्ष पदमा भने गठबन्धनको तर्फबाट माओवादी केन्द्रकी सुनिता किराती विजयी भएकी छन्। उनले ३ हजार ७ सय ७ मत ल्याएकी छन् भने उनका प्रतिद्वन्द्वी नेकपा एमालेकी कमला राईले ३ हजार ६ सय ११ मत ल्याइन्। भोजपुरको दक्षिण आमचोक गाउँपालिकामा नेकपा (माओवादी केन्द्र)ले शानदार विजयी हासिल गरेको छ। माओवादी केन्द्रले ६ वटा वडा सहित गाउँपालिका अध्यक्ष र उपाध्यक्ष सहित जित हासिल गरेको हो। नेकपा (माओवादी केन्द्र)बाट अध्यक्षमा अशोक राई र उपाध्यक्षमा सिता राई विजयी भएका हुन्। अध्यक्षमा निर्वाचित अशोक राईले ३६ सय ८५ मत र उपाध्यक्षमा निर्वाचित सिता राईले ३५ सय ९१ मत प्राप्त गरेका छन्। राईले ४२७ को मतान्तरले उनका निकत्तम प्रतिद्धन्दी एमालेका बसन्त राईलाई र उपाध्यक्ष पदमा राईले ४११ मतान्तरका साथ नेपाली काँगे्रसका छिरिङ्ग शेर्पालाई पछि पार्दै विजयी भएका हुन्। यस्तै पूर्वी पौवादुङमा गाउँपालिका अध्यक्षउपाध्यक्ष दुवै पद नेकपा एमालेले जितेको छ। यहाँ एमालेका किरण राई भारी मतान्तरका साथ अध्यक्षमा विजयी भए। उनले २४ सय ९९ मत प्राप्त गर्दा माओवादीका नगेन्द्र भुजेल शैलेन्द्र १६ सय ८८ मतमा रोकिए। १३ सय ७१ मत ल्याएर कांग्रेसका मनोज कार्की तेस्रो भए। किरणको यो दोस्रो जित हो। यसअघिको निर्वाचनमा यहाँ उपाध्यक्ष भने माओवादीले जितेको थियो। उपाध्यक्षमा एमालेकै ज्योत्सना राई २४ सय ६ मत ल्याएर विजयी भइन्। उनको निकटतम प्रतिद्वन्द्वी माओवादीकी सम्झना राईले १७ सय ६९ मत प्राप्त गरिन्। तेस्रो बनेकी कांग्रेसकी रामकुमारी राईले १३ सय ८७ मत प्राप्त गरिन्। रामप्रसाद राई गाउँपालिकाको अध्यक्षमा नेकपा माओवादी केन्द्रका थामबहादुर राई निर्वाचित भएका छन्। ३ हजार ७७ मत ल्याएका राईले एमालेका बलराम राईलाई पराजित गरेका हुन। एमालेका बलरामले २८ सय ५१ मत ल्याए। यहाँ केन्द्र र माओवादीको तालमेल थियो भने एमाले एक्लै थियो। यस्तै उपाध्यक्षमा गठबन्धनबाट काँग्रेसका वीरेन्द्र राई ३५ सय ७७ मत ल्याएर निर्वाचित भएका छन्। एमालेका कमलादेवी राईले २२ सय १४ मत ल्याएर पराजित भएकी छिन्। अरूण गाउँपालिकाको अध्यक्ष र उपाध्यक्ष दुवै पदमा नेपाली कांग्रेसका उम्मेदवार निर्वाचित भएका छन्। कांग्रेसका शालिकराम खत्री २ हजार ८ सय ८७ मत ल्याउँदै अध्यक्ष पदमा विजयी भए। उनका निकटतम प्रतिस्पर्धी नेकपा (एमाले)का उम्मेदवार नारायणप्रसाद घिमिरेले दुई हजार ४ सय २४ मत ल्याएका छन्। यसैगरी अध्यक्ष पदका लागि नेकपा (माओवादी केन्द्र)बाट उम्मेदवार रहेका डिल्लीराम अधिकारीले एक हजार ८ सय २७ मत प्राप्त गरे। सोहि गाउँपालिकाको उपाध्यक्षमा कांग्रेसबाटै विनीता ढकालले जित हासिल गरिन्। उनले ३ हजार मत ल्याएकी छन्। उनका निकटतम प्रतिस्पर्धी एमाले उमेदवार कविता राईले दुई हजार ५ सय ४४ मत ल्याइन्। नेकपा (एकीकृत समाजवादी)का उमेदवार होमबहादुर श्रेष्ठले भने एक हजार ९० मत प्राप्त गरे। यहाँ माओवादी र एकीकृत समाजवादीबीच चुनावी तालमेल भएको थियो।"
धनगढीको मेयरमा गोपाल हमाल २११० मतले नृप वडभन्दा अगाडि,धनगढी : धनगढी उपमहानगरपालिकाको मेयर पदका स्वतन्त्र उम्मेदवार गोपाल हमालले ४५ सय ३८ मत प्राप्त गरी सुरुवाति अग्रता लिएका छन्। मेयरमा हमाल २११० मतले नृपबहादुर वडभन्दा अघि छन्। सोही पदमा सत्ता साझेदार नेपाली कांग्रेसका नृपबहादुर वडले २४२८ र एमालेका रणबहादुर चन्दले ११ सय ४० मत प्राप्त गरेका छन्। उपमहानगरपालिकाको उपप्रमुखमा नेकपा माओवादी केन्द्रकी शान्ति अधिकारीले २१ सय ३८ र नेकपा एमालेकी कन्दकला रानाथारुले १९ सय ३८ मत ल्याएका छन्।
ओखलढुंगाको चिशंखुगढीको अध्यक्ष र उपाध्यक्षमा माओवादीका शर्मा र थापा विजयी,"ओखलढुंगा : चिशंखुगढी गाउँपालिकामा बाम लोकतान्त्रिक गठबन्धनको तर्फबाट माओवादी नेता निशान्त शर्मा अध्यक्षमा निर्वाचित भएका छन् । गठ गाउँपालिकाको अध्यक्षमा गठबन्धन तर्फका उम्मेदवार माओवादी केन्द्रका निशान्त शर्मा विजयी भएका छन् । निकटतम प्रतिद्वन्द्वी नेकपा एमालेका उम्मेदवार अशोक थापाभन्दा ५ सय ७ मत बढी पाएर अध्यक्षमा पुनः विजयी भएका हुन् । शर्माले ३ हजार १ सय ९८ मत प्राप्त गर्दा थापाले २ हजार ६ सय ९१ मत पाए । शर्मा यस अघि माओवादी बाट निर्वाचित भएका थिए । गठबन्धनकै तर्फबाट नेपाली कांग्रेसका उपाध्यक्षका उम्मेदवार सन्तोषबाबु थापा उपाध्यक्षमा विजयी भएका छन् । नेकपा एमालेको तर्फबाट उपाध्यक्षकी उम्मेदवार सुस्मिका राईलाई १ हजार ६६ मतले पछि पार्दै थापा निर्वाचित भएका हुन् । थापाले तीन हजार एक सय १६ र राईले २ हजार ५० मत प्राप्त गरेका छन् । यो गाउँपालिकामा नेपाली कांग्रेस र माओवादी केन्द्रबीच गठबन्धन भएको थियो । नेकपा एकीकृत समाजवादी र जनता समाजवादी यो पालिकामा एक्लाएक्लै चुनाव लडेका थिए । यहाँका ८ वडामध्ये ४ वडामा माओवादी केन्द्रले जितेको छ । वडा नं१ उषक कटुवाल, २ मा नरेन्द्र बस्नेत, ५ मा अनिल भट्टराई र वडा नं४ हिमाल राईले जित हात पारे । यसैगरी, वडा नं ६ र ७ मा नेपाली कांग्रेसका उम्मेदवार क्रमशः बलराम कटुवाल र मुघाधन राई विजयी भए । वडा नं ८ मा नेकपा एमालेका उम्मेदवार शुसिलजङ कार्की निर्वाचित भए । यसअघि एमालेले जितेका २ वडामा कांग्रेसले जितेको छ । वडा नं३ मा वडा अध्यक्षका उम्मेदवारहरुको मत बराबरी भएपछि पुनः मत गणना सूरु भएको छ ।"
"भरतपुरमा विजय सुवेदी रेनुभन्दा ६१ मतले अगाडि, जगन्नाथले मतान्तर बढाए","भरतपुर : भरतपुर महानगरपालिकामा एमालेका मेयर उम्मेदवार विजय सुवेदीले निरन्तर अग्रता लिएका छन् । सत्तारुढ गठबन्धनबाट उम्मेदवार बनेकी माओवादी केन्द्रकी रेणु दाहाललाई सुवेदीले पछि पारेका हुन् । १२ हजार ८६२ मत गणना हुँदा सुवेदीले ४४ सय मत प्राप्त गरेका छन् भने दाहालले ४३ सय ३९ मत पाएकी छन्। त्यस्तै, कांग्रेसका बागी उम्मेदवार जगन्नाथ पौडेलले १९ सय मत पाएका छन्। उपमेयरतर्फ सत्ता गठबन्धनबाटै उम्मेदवार बनेका कांग्रेसका चित्रसेन अधिकारीले ५१ सय ३ मत पाएका छन् भने एमालेको समर्थन पाएकी राप्रपाकी हिमला गुरुङले ३४ सय ८३ मत पाएकी छन् ।"
"कमलबजार प्रमुखमा कांग्रेस, उपप्रमुखमा एमाले विजयी","अछाम : अछामको कमलबजार नगरपलिकाको नतिजा सार्वजनिक भएको छ। कमलबजार नगरपालिका प्रमुखमा कांग्रेस र उपप्रमुखमा एमालेका उम्मेदवार विजयी भएका छन्। नगरपालिकाको प्रमुखमा नेपाली कांग्रेसका यज्ञप्रसाद ढकाल विजयी भएका छ्न्। ढकालले ४ हजार २८८ मतले विजयी भएका हुन्। उनका निकटतम प्रतिद्धन्द्धी नेकपा एमालेका कटक साउँदले ४ हजार ६५ मत प्राप्त गरेका छन्। उपप्रमुखमा नेकपा एमालेका शारदाकुमारी बिष्ट विजयी भएकी छन्। उनी ४ हजार ५२८ मतका साथ विजयी भएकी हुन। उनका निकटतम प्रतिद्धन्द्धी कांग्रेसका गौरी बिष्ट भण्डारीले ३ हजार ६४८ मत प्रात गरेकी छन्। दश वडा रहेको कमलबजारमा ७ नेकपा एमाले, २ कांग्रेस र १ स्वतन्त्रले जितेका छन्। वडा नं १ स्वतन्त्र भक्तबहादुर बोहरा, वडा नं २ मा कांग्रेसका दिर्घ टमट्टा, वडा नं ३ एमालेका नन्दसि कुँवर, वडा नं ४ एमालेका मिनबहादुर साउद, वडा नं ५ एमालेका सत्यराज तिमिल्सैना, वडा नं ६ मा एमालेका लालबहादुर शाह, वडा नं ७ मा एमालेका नृपबहादुर बोहरा, वडा नं ८ एमालेका प्रजाबहादुर बोगटी, वडा नं ९ एमालेका कमलप्रसाद बजगाई र वडा नं १० मा कांग्रेसका भिमबहादुर बिष्ट विजयी भएका छन्। ०७४ स्थानीय तहको निर्वाचनमा प्रमुख उपप्रमुख दुवै कांग्रेसले जितेको थियो।"
"होमोफोबिया, बाइफोबिया र ट्रान्सफोबियाविरुद्धको अन्तर्राष्ट्रिय दिवस मनाइने","काठमाडौं : मितिनी नेपालले होमोफोबिया, बाइफोबिया र ट्रान्सफोबिया विरुद्धको अन्तर्राष्ट्रिय दिवस२०२२ मनाउने भएको छ। मितिनी नेपालले सोमबार पत्रकार सम्मेलन गर्दै मंगलबार काठमाडौंमा दिवस मनाउन लागेको जनाएको हो। मंगलबार कार्यक्रमको उद्घाटन उपराष्ट्रपती नन्दबहादुर पुनले गर्ने कार्यक्रम तय भएको छ। सो अवसरमा सांस्कृतीक प्रस्तुतीसहित विविध विषयमा छलफल हुने मितिनी नेपालका कार्यक्रम अधिकृत विमला गुरुङले जानकारी दिइन्। हाम्रो शरीर, हाम्रो जीवन, हाम्रो अधिकार भन्ने विश्वव्यापी नाराका साथ होमोफोबिया, बाइफोबिया र ट्रान्सफोबिया विरुद्धको अन्तराष्ट्रिय दिवस २०२२ मनाइन लागेको सो संस्थाले जानकारी दिएको छ। होमोफोबिया, बाइफोबिया र ट्रान्सफोबियाविरुद्धको अन्तराष्ट्रिय दिवस हरेक वर्षको मे १७ मा विश्वव्यापी रुपमा यौनिक तथा लैंगिक विविधता भएको समुदायले मनाउने गर्दछन्। सन् १९९० मे १७ मा विश्व स्वास्थ्य संगठनले समलैंगिकतालाई मानसिक रोगको सूचीबाट हटाई समलैंगिकता हुनु प्राकृतिक प्रक्रिया हो भनी घोषणा गरिएको दिनको स्मरण गर्दै विश्वव्यापी रुपमा होमोफोबिया, बाइफोबिया र ट्रान्सफोबियाविरुद्धको अन्तर्राष्ट्रिय दिन मनाईन्छ। संस्थाका अध्यक्ष लक्ष्मी घलानले यस दिनलाई संसारभर यौनिक तथा लैंगिक अल्पसंख्यक समुदायका व्यक्तिहरुले अन्तर्राष्ट्रिय स्तरमा विभिन्न कार्यक्रमहरुको आयोजना गर्दै हर्षोल्लासका साथ मनाउने बताए। फरक यौनिकता र लैंगिकताकै कारण यो समुदायले भोग्दै आइरहेको असमानता, हिंसा, चुनौती, कष्टकर भोगाई र कठिन परिस्थितिहरुप्रति सरोकारवालालाई ध्यानाकर्षण गराउन यो दिवसले भूमिका खेल्ने अपेक्षा लिइएको छ। कार्यक्रममा मितीनी नेपालका कार्यकारी निर्देशक सरीता केसीले कार्यक्रमको उद्देश्यवारे प्रकाश पारेकी थिइन्।"
जीतपुरसिमरा र निजगढ प्रमुखमा गठबन्धनको अग्रता,"सिमरा : जीतपुरसिमरा उपमहानगरपालिकाको नगर प्रमुख र उपप्रमुख पदमा गठबन्धनका उम्मेदवारले अग्रता कायम राखेका छन्। हालसम्म मतगणना सम्पन्न भईसकेको १० वटा वडाको मतपरिणाम अनुसार गठबन्धनकोतर्फबाट प्रमुख पदको उम्मेदवार नेकपा माओवादी केन्द्रका राजन पौडेल र उपप्रमुख पदकी उम्मेदवार नेपाली कांग्रेसकी मेघा शाहीले अग्रता कायम राखेका हुन्। निर्वाचन अधिकृतको कार्यालयले दिएको जानकारी अनुसार पौडेलले आठ हजार एक सय ७६ मत प्राप्त गरेका छन् भने गठबन्धनलाई पछ्याउदै गरेको एमालेकी नगर प्रमुख उम्मेदवार सरस्वती देवी चौधरीले पाँच हजार आठ सय ६१ मत प्राप्त गरेकी छिन्। प्रमुख पदमा गठबन्धनले दुई हजार तीन सय १५ को अग्रता लिएको छ। यसैगरी उपप्रमुखमा कांग्रेसकी मेघा शाहीले सात हजार एक सय ९४ मत प्राप्त गर्दा एमालेको उपप्रमुखका उम्मेदवार भोलाप्रसाद अधिकारीले ६ हजार दुई सय ३४ मत गरेका छन्। उपप्रमुखमा ९ सय ६० ले शाहीले अग्रता लिएकी छिन्। जीतपुरसिमरामा हालसम्म १० वडाको मतगणना सम्पन्न हुँदा एमालेले ६, कांग्रेसले ३ र नेकपा माओवादी केन्द्रले १ वटा वडामा जित हात पारेको छ। निर्वाचन अधिकृतको कार्यालयले दिएको जानकारी अनुसार अहिले वडा नं ५, ७ र १९ को मतगणना भईरहेको छ। यस्तै निजगढ नगरपालिकाको प्रमुख पदमा गठबन्धनका उम्मेदवारले अग्रता कायम राखेका छन्। हालसम्म गणना भईसकेको तीन वटा वडाको मतपरिणामअनुसार गठबन्धनको तर्फबाट प्रमुख पदका उम्मेदवार नेपाली कांग्रेसका सुरेश खनालले अग्रता कायम राखेका हुन्। गणना सम्पन्न भएको वडा नं ११, १२ र १३ को मतपरिणाम अनुसार प्रमुख पदका उम्मेदवार खनालले दुई हजार दुई सय २२ मत प्राप्त गरेका छन् भने एमालेका उम्मेदवार सुरथ पुरीले एक हजार नौ सय चार मत प्राप्त गरेका छन्। उपप्रमुख पदका भने एमालेकी उम्मेदवारले दुई हजार ९ मत प्राप्त गर्दा गठबन्धनका उम्मेदवार दंगालले एक हजार सात सय ९ मत पाएका छन्। उपप्रमुखमा तीन सय मतले अग्र स्थानमा छिन्। तीन वटा वडाको गणना भईसकेको निजगढमा अहिले वडा नं ७, ८, ९ र १० को गणना जारी छ। गणना सम्पन्न भएको तीन वटै वडामा कांग्रेसले जीत हात पारेको छ। वडा नं ११ मा सहिया गुरो थारु, वडा नं १२ मा ज्ञानबहादुर गोले र वडा नं १३ मा सुर्य घलान विजयी भईसकेका छन्। तीन वटै वडामा एमालेलाई दोस्रो स्थानमा राख्दै कांग्रेसका उम्मेदवार विजयी भएका हुन्।"
"रसुवा मतगणना : एमाले १२, कांग्रेस ११ र माओवादी १ वडामा विजयी","रसुवा : शुक्रबार भएको स्थानीय तहको निर्वाचनको मतपरिणाम आउने क्रम जारी छ। जिल्लामा पाँचवटा पालिका र २७ वटा वडा छन्। २७ वडामध्ये २४ वटाको मतपरिणाम सार्वजनिक भइसकेको छ। जसमा एमालेले १२, कांग्रेसले ११ र माओवादीले एउटामा वडाध्यक्ष पद जितेको छ। सोमबार दिउँसो २ बजेसम्मको नतिजा अनुसार नेकपा एमालेले उत्तरगयाको १, २ र ३, गोसाइँकुण्डको १, ३, ५ र ६, आमाछोदिङ्मोको १, ३ र ४ र नौकुण्डको २ र ३ नम्बर वडा जितेको छ। यस्तै नेपाली कांग्रेसले कालिकाको २, ३ र ४, नौकुण्डको १, ४ र ५, गोसाइँकुण्डको २ र ४, आमाछोदिङ्मोको २ र ५ तथा उत्तरगयाको ४ नम्बर वडामा विजयी भएको छ। नेकपा माओवादी केन्द्रले हालसम्म कालिका१ मा मात्र जित हासिल गरेको छ।"
घोराही उपमहानगरपालिकामा एमाले अगाडि,काठमाडौं : घोराही उपमहानगरपालिकामा सत्ता गठबन्धनलाई पछि पार्दै नेकपा एमालेले आफ्नो अग्रतालाई फराकिलो बनाउँदै लगेको छ। एमाले १ हजार २१९ मतले अगाडि छ। एमालेका मेयर उम्मेदवार नरूलाल चौधरीले ११ हजार ४६० मत ल्याएका छन् भने गठबन्धन तर्फबाट माओवादीका हेमराज शर्मा (डायमण्ड)ले १० हजार २४१ मत ल्याएका छन्। एमालेबाट उपप्रमुखमा उम्मेदवार बनेकी हिमा डिसीले ११ हजार १३८ मत प्राप्त गरेकी छन्। गठबन्धनबाट कांग्रेस उम्मेदवार भुपबहादुर डाँगीले १० हजार ९४८ मत प्राप्त गरेका छन्। अहिले डाँगी र डिसीबीच १९० मतान्तर छ।
"लुम्बिनीमा भारतले निर्माण गर्ने विहारको शिलान्यास, पाँच विषयमा आजै सम्झौता हुने","लुम्बिनी : भारतीय प्रधानमन्त्री नरेन्द्र मोदीले भारत सरकारले निर्माण गर्ने बिहारको शिलान्यास गरेका छन्। सोमबार विहान १० बजे लुम्बिनी आइपुगेका मोदीले मायादेवीमा पूजाआजा समेत गरे। मोदीसँगै देउवाले पनि मायादेवीमा पूजाआजा गरेका थिए। मोदीले मन्दिर छेउमा रोपिएको बोधी वृक्षमा जलार्ण गरेका थिए। कार्यक्रमपछि मोदी होटल पवन प्यालेसमा आराम गर्न पुगेका छन्। त्यहा पाचँ वटा दुई पक्षीय सम्झौता हुनेछ। लुम्बिनी बौद्ध विश्वविद्याालय, त्रिभुवन विश्वविद्यालय, काठमाडौं विश्वविद्यालयसँग भारतीय विभिन्न संस्थाले सहकार्य गर्नेछन्। ती सम्झौतापत्र दुई प्रधानमन्त्रीका रोहबरमा हस्तान्तरण हुनेछ। त्यसलगत्तै देउवा र मोदीबीच वार्ता हुनेछ। त्यसपछि दुबै प्रधानमन्त्री बुद्धजयन्तीको मूल समारोहमा सहभागी हुने छन्।"
रसुवाको नौकुण्ड५ मा कांग्रेस प्यानल नै विजयी,रसुवा : रसुवाको नौकुण्ड गाउँपालिका५ मा वडाध्यक्षसहित नेपाली कांग्रेसको प्यानल नै विजयी भएको छ। नेपाली कांग्रेसका श्याम बहादुर थिङले ६ सय ८७ मत ल्याएर विजयी भए। उनका निकटम प्रतिद्धन्द्धी नेकपा एमालेका रामकुमार तामाङले ४ सय १ मत ल्याए। यस्तै माओवादी केन्द्रका उम्मेदवारले ३ सय ३९ मत ल्याए। २०७४ सालको स्थानीय तहको निर्वाचनमा यस वडामा एमाले विजयी भएको थियो।
मायादेवीमा पूजापछि मोदीले गरे बिहारको शिलान्यास,"लुम्बिनी : भारतका प्रधानमन्त्री नरेन्द्र मोदीले लुम्बिनीस्थित मायादेवी मन्दिरमा पूजाआजा गरेका छन् । सोमबार बिहान साँढे १० बजेतिर हेलिकोप्टरमार्फत लुम्बिनी अवतरण गरेका मोदीले मायादेवी पुगेर पूजाआजा गरेका हुन् । मोदीलाई हेलिप्याडमा प्रधानमन्त्री शेरबहदुर देउवाले स्वागत गरेका थिए । मोदीसँगै देउवाले मायादेवी मन्दीरमा पूजाआजा गरेका थिए । मोदीले मन्दिर छेउमा रोपिएको बोधि वृक्षमा जल चढाएका थिए । त्यसलगत्तै मोदीले भारतले निर्माण गर्न लागेको बिहारको शिलान्यास गरे। यी दुई कार्यक्रममा सहभागी भएर मोदी होटल पवन प्यालेस पुगेका छन् । त्यहा पाचँवटा दुई पक्षीय सम्झौता हुनेछ । लुम्बिनी बौद्ध विश्वविद्याालय, त्रिभुवन विश्वविद्यालय, काठमाडौं विश्वविद्यालयसँग भारतीय विभिन्न संस्थाले सहकार्य गर्नेछन् । ती सम्झौता पत्र दुई प्रधानमन्त्रीका रोहबरमा हस्तान्तरण हुनेछ । त्यसलगत्तै देउवा र मोदीबीच वार्ता हुनेछ । त्यसपछि दुबै प्रधानमन्त्री बुद्धजयन्तीको मुल समारोहमा सहभागी हुने कार्यतालिका रहेको छ।"
गोकुलगंगा गाउँपालिका५ नामाडीको वडाध्यक्षमा एमालेका कार्की विजयी,"काठमाडौं : गोकुलगंगा गाउँपालिका५ नामाडीको वडा अध्यक्षमा एमाले विजयी भएको छ। नेपाली कांग्रेसका कुल राज सुनुवारलाई पराजित गर्दै एमालेका उम्मेदवार दिपक कार्की वडाअध्यक्षमा निर्वाचित भएका हुन्। कार्कीले ११०७ मत प्राप्त गरेका छन्। उनका निकटतम प्रतिद्वन्द्वी कांग्रेसका सुनुवारले १०३५ मत प्राप्त गरेका छन्। चारवटै सदस्यमा भने कांग्रेस विजयी भएको छ। वडा सदस्यमा बिदुर खड्का, कटक वहादुर खडका, बुध माया तामाङनी र विमला खाती निर्वाचित भएका छन्। कार्की नेकपा एमाले गोकुलगंगा गाउँ कमिटीका अध्यक्ष हुन्।"
प्यूठानको ऐरावतीमा कांग्रेसका नविलविक्रम शाह विजयी,प्यूठान : ऐरावती गाउँपालिका प्यूठानको अध्यक्षमा पूनः नेपाली कांग्रेसका नविलविक्रम शाह विजयी भएका छन्। सोमबार बिहान सम्पन्न मतपरिणाम अनुसार शाह प्रतिस्पर्धी बुद्धबहादुर बस्नेतलाई २ हजार १९ को फराकिलो मतान्तरले पछि पार्दै विजयी भएका हुन्। शाहले ४ हजार ६ सय ६९ र बस्नेतले २ हजार ६ सय ५० मत लिएका छन्। नेकपा माओवादी केन्द्रका बस्नेत निवर्तमान गाउँपालिका उपाध्यक्ष समेत हुन्। यहाँ नेपाली कांग्रेस र राजमोको गठबन्धन छ। माओवादी केन्द्र र एमालेका बागी उमेदवारसँगको अर्को गठबन्धन छ। गाउँपालिका उपाध्यक्षमा राष्ट्रिय जनमोर्चाका कृष्णप्रसाद श्रेष्ठले ४ हजार ६ सय ४७ मत लिएर विजयी भएका छन्। उनका प्रतिस्पर्धी स्वतन्त्रबाट टिकाबहादुर गुरुङले १ हजार ७ सय २१ मत लिएको छ। गाउँपालिकाको नतिजा निकाल्ने ऐरावती पहिलो बनेको छ।
निर्वाचनको प्रारम्भिक नतिजाले एमाले अत्तालियो : कांग्रेस,"काठमाडौं : नेपाली कांग्रेसले देशभरका पालिकामा मत गणनाको प्रारम्भिक नतिजाले नेकपा (एमाले) अत्तालिएको बताएको छ । कांग्रेसले सोमबार विज्ञप्ति जारी गर्दै कांग्रेस र गठबन्धनमा सहभागी अन्य दलहरुको पक्षमा आएको परिणाम र देशभरका पालिकामा मत गणनाको प्रारम्भिक नतिजाले एमाले अत्तालिएको बताएको हो । विज्ञप्तिमा भनिएको छ, निर्वाचनको परिणाम आफूले दावी गरेजस्तो नआएपछि निर्वाचनको सम्पूर्ण चाँजोपाँजो मिलाउने निर्वाचन आयोग, आयोगको माग र खटनपटन अनुसार काम गर्ने राष्ट्रसेवक कर्मचारी र सुरक्षाकर्मीले निर्वाह गरेको जिम्मेवारीलाई लिएर सरकारलाई योजनावद्धरुपमा धाधली गर् यो भन्नु गैरजिम्मेवारिपनको पराकाष्ठा हो । निर्वाचन कार्यतालिकामा उम्मेदवारी दर्ताको समय दुई दिन राख्ने निर्णय निर्वाचन आयोगको हो, त्यसमा सरकार वा गठबन्धन दलको कुनै भूमिका छैन ।'"
भक्तपुर नगरपालिकाको मेयरमा सुनिल प्रजापति र उपमेयरमा रजनी जोशी विजयी,"भक्तपुर : भक्तपुर नगरपालिकाको मेयरमा नेपाल मजदुर किसान पार्टीका सुनिल प्रजापति निर्वाचित भएका छन् । योसँगै प्रजापति पुनः मेयरमा दोहोरिएका हन् । अन्तिम मतपरिणामअनुसार सुनिलले २९ हजार २ सय मत पाउँदा उनका प्रतिष्पर्धी नेपाली कांग्रेसका रामप्रसाद कासुलाले ३३५२ मत मात्र प्राप्त गरे। यस्तै, उपमेयरमा नेमकिपाकी रजनी जोशीले २९६९५ मत ल्याएर विजयी भएकी छिन् । उनका निकटतम् प्रतिष्पर्धी नेकपा एमालेकी रञ्जना खर्बुजाले २७८४ मत प्राप्त गरिन्।"
सिरहाको भगवानपुरमा अध्यक्षउपाध्यक्षसहित चार वडाध्यक्ष एमालेबाट निर्वाचित,"सिरहा : सिरहाको भगवानपुर गाउँपालिकाको अध्यक्ष, उपाध्यक्ष र चार वडाध्यक्ष नेकपा एमालेले जितेको छ। भगवानपुर गाउँपालिका अध्यक्षमा नेकपा एमालेका उग्रनारायण विजयी भएका छन्। उनले ४ हजार ३०२ मत ल्याएको निर्वाचन अधिकृतको कार्यालयले जनाएको छ। उनका निकटम प्रतिस्पर्धी जसपाका बेचन यादवले ३ हजार २३९ मत ल्याएका छन्। यादव २०७४ सालको निर्वाचनमा अध्यक्षमा निर्वाचित भएका थिए। एमालेका उग्रनारायण त्यतिबेला पराजित भएका थिए। गाउँपालिका उपाध्यक्षमा पनि नेकपा एमालेकै रेखाकुमारी यादव विजयी भएकी छन्। उनले ३ हजार ९६० मत पाएकी हुन्। उनका निकटम प्रतिस्पर्धी जसपाकी जिवछीदेवी यादव ३ हजार २१० मतमै सीमित भइन्। पाँच वडा रहेको भगवानपुरमा एमालेका तर्फबाट १ नम्बर वडाध्यक्षमा मिरादेवी यादव, २ नम्बर वडाध्यक्षमा सूर्यनारायण यादव, ३ नम्बरर वडाध्यक्षमा विनोद यादव र ५ नम्बर वडाध्यक्षमा अमरलाल यादव विजयी भएका छन्। वडा नम्बर ४ को वडाध्यक्षमा जसपाका रामकुमार यादव विजयी भए। जसपा नेता एवं पूर्व विनाविभागीय मन्त्री राजलाल यादव तथा नेकपा एकीकृत समाजवादी पार्टीका पूर्व मन्त्री रामचन्द्र यादवको गृह गाउँ हो भगवानपुर। यहां नेता यादवको राम्रो पक्कड थियो। अहिले एमालेले दुवैको पक्कड तोडेको छ। यस गाउँपालिकामा गठबन्धन भएको थिएन।"
"चन्द्रकोट गाउँपालिका अध्यक्षमा माओवादी, उपाध्यक्षमा कांग्रेस विजयी","गुल्मी : चन्द्रकोट गाउँपालिकामा सत्ता गठबन्धन विजयी भएको छ। नेकपा माओवादी केन्द्र र नेपाली कांग्रेसको गठबन्धन छ। गाउँपालिका अध्यक्षमा माओवादीका यूवराज केसीले ५ हजार ७ सय मत लिएर विजयी भए। उनका निकटतम प्रतिस्पर्धी एमालेका चेतन बस्नेतले ३ हजार २ सय ४७ मत लिए। उपाध्यक्षमा नेपाली कांग्रेसका विष्णुप्रसाद भण्डारीले ५ हजार १६ मत लिएर विजयी भए भने प्रतिस्पर्धी एमालेकी राधिका अर्यालले ३ हजार ८ सय १६ मत लिइन्। वडा नम्वर १ मा माओवादीका घनश्याम खरेल, २ मा स्वतन्त्र उम्मेदवार कमल केसी, ३ मा कांग्रेसका डिल्लीराज सुवेदी, ४ मा कांग्रेसका बलबहादुर बस्नेत, ५ मा कांग्रेसकै चित्रबहादुर कार्की, ६ मा एमालेका अमरसिंह दगामी, ७ मा एमालेकै अन्नतराम भण्डारी र ८ मा कांग्रेसका फणिन्द्रराज अर्याल विजयी भएका छन्।"
"बाजुराको गौमुल गाउँपालिकाको अध्यक्ष,उपाध्यक्षसहित ६ वडामा एमाले विजयी","बाजुरा : बाजुराको गौमुल गाउँपालिकामा अध्यक्ष, उपाध्यक्षमा एमालेका उम्मेदवार विजयी भएका छन्। एमालेका अध्यक्षका उम्मेदवार हरिबहादुर रोकाया र उपाअध्यक्ष सिता रोकाया (थापा) विजयी भएका हुन् । पालिकाको ६ वडामा अध्यक्षसहित सबै सदस्य उम्मेदवार गरी ३२ जना विजयी भएका छन् । दुवैजना २०७४ को स्थानीय निर्वाचनमा अध्यक्ष र उपाअध्यक्षमा विजयी भएका थिए । २०७४ सालको स्थानीय चुनावमा हरिबहादुर रोकायाले २ हजार २ सय ४० मत ल्याएका थिए भने नेपाली कांग्रेसका देवबहादुर रोकाया १ हजार ४ सय ९१ मतले पराजित भएका थिए । त्यस्तै, २०७४ को स्थानीय चुनावमा उपाध्यक्ष सिता रोकाया थापाले २ हजरा २ सय १ मत र नेपाली कांग्रेसकी उमा रोकायाले १ हजार ५ सय १० मत ल्याएकी थिइन् । उपाध्यक्ष सिता र उमा २०७४ पनि सँगै लडेकी थिइन्। वैशाख ३० गते भएको स्थानीय तहको निर्वाचनमा नेकपा एमालेका उम्मेदवार अध्यक्ष हरिबहादुर रोकायाले ३ हजार ४ सय ३४ मत ल्याएर विजयी भएका छन। उनका प्रतिद्वन्दी नेपाली कांग्रेसका हिरेन्द्रबहादुर रोकायाले १ हजार ४ सय ७० मत ल्याएर पराजित भएका छन्। उपाध्यक्षमा सिता रोकाया थापाले ३ हजार १ सय ९४ मत ल्याएर नेपाली कांग्रेसकी उम्मेदवार उमा रोकायालाई पराजित गरेकी छन् । उमाले १ हजार ७ सय ४४ मत ल्याएकी छन् । गौमुल गाउँपालिकामा ६ वडा छन् । सबै वडामा नेकपा एमालेले विजयी हासिल गरेको छ । गौमुल गाउँपालिकामा ३२ पदमा भएको निर्वाचनमा ३२ नै एमालेले विजयी हासिल गरेको छ । वडा नम्बर १ मा देवबहादुर रोकाया, २ मा देवबहादुर रोकाया, ३ मा गोरख बहादुर बोहोरा, ४ मा अम्मर बहादुर विक, ५ मा कलक बहादुर सिंह र वडा नम्बर ६ मा प्रकाशबहादुर रोकाया विजयी भएका छन् । यी सबै नेकपा एमालेका तर्फबाट उम्मेदवार बनेका हुन्। नेपाली कांग्रेस गाउँपालिकामा क्लिन स्वीप भएको छ । २०७४ को स्थानीय चुनावमा नेपाली कांग्रेसले वडा नम्बर २ मात्र जितेको थियो। यो पटक भने कुनै पनि वडामा कांग्रेसले जित हासिल गर्न सकेन् ।"
"डडेल्धुरामा २ पालिकासहित २१ वडामा कांग्रेस, एक पालिकामा माओवादी विजयी",डडेल्धुरा : डडेल्धुरामा ३ पालिकासहित ३४ वडामा मतगणना सम्पन्न भएको छ। जसमध्ये २ पालिकामा कांग्रेस र एक माओवादी केन्द्रले जित हासिल गरेको छ। गन्यापधुरा गाउँपालिकामा कांग्रेसबाट अध्यक्षमा ईन्द्र कार्की र उपाध्यक्षमा ज्ञानु सेठीले जितेका छन्। नवदुर्गामा कांग्रेस कै लक्ष्मी प्रसाद अवस्थी र निर्मला वोगटी विष्टले जित हासिल गरेका हुन्। आलिताल गाउँपालिकामा माओवादीका शेरसिंह पार्की र मैना कुमारी रावल बोहराले जितेका छन्। अमरगढी नगरपालिकामा मकांग्रेसका उमेदवार अगाडि छन् भने वीपीकांग्रेसले पछ्याई रहेको छ। अन्य ४ पालिकामध्ये २ मा कांग्रेस अगाडि छ। भने २ पालिकामा माओवादी केन्द्र अगाडि रहेको छ। गन्यापधुरामा ४ वडा र नवदुर्गामा २ वडासहित अध्यक्ष उपाध्यक्ष कांग्रेसले जितेको छ। गन्यापधुरामा १ वडा वीपी कांग्रेस र नवदुर्गामा १ वडा माओवादीले र २ वडा समाजवादीले जितेको छ। त्यसैगरी आलितालमा ४ वडासहित अध्यक्ष उपाध्यक्ष माओवादीले जितेको छ भने बाँकी २२ वडा कांग्रेस र एमालेले जित हासिल गरेको निर्वाचन कार्यालयले जनाएको छ। अमरगढी नगरपालिकामा भने नेपाली कांग्रेसले ६ वडामा जित हासिल गरेको छ। बाँकी ६ वडाको मतगणना भइरहेको छ। मेयर उपमेयरमा कांग्रेस अगाडि रहेको छ। कांग्रेस वीपीले मेयरमा र एमालेले उपमेयरमा कांग्रेसका उमेदवारलाई पछ्यारहेका छन्। परशुराम नगरपालिकामा माओवादी केन्द्रले ३ वडामा जितेको छ भने कांग्रेस २ वडा जितेको छ। बाँकी ६ वडाको मतगणना हुँदैछ। मेयर उपमेयरमा माओवादीका उमेदवारलाई कांग्रेसले पछ्याईरहेको छ। अजयमेरु गाउँपालिकामा २ वडा कांग्रेसले जितेको छ। ११ वडा माओवादी र एमालेले र स्वतन्त्रले जित हासिल गरेको छ। बाँकी २ वडाको मतगणना भइरहेको छ। त्यसैगरी भागेश्वर गाउँपालिकामा ३ वडा कांग्रेसले जितेको छ भने १ वडा स्वतन्त्र उम्मेदवारले जितेका छन्। १ वडाको मतगणना भइरहेको छ। गाउँपालिका माओवादीका अध्यक्ष उमेदवारलाई एमालेले र उपाध्यक्षमा नेपाली कांग्रेस अगाडि रहेको छ भने एमाललेले पछ्याइरहेको छ।
भोजपुरको हतुवागढी गाउँपालिकामा गठबन्धन भत्काउँदै एमाले विजयी,"भोजपुर : सत्ता गठबन्धन हराउँदै भोजपुरको हतुवागढी गाउँपालिकामा नेकपा एमालेका प्रेमकुमार राई विजयी भएका छन् । उनले गठबन्धनबाट उम्मेदवार बनेका नेपाली कांग्रेसका गजेन्द्र कार्कीलाई ६८९ मतले हराउँदै गाउँपालिका अध्यक्षमा निर्वाचित भएका हुन् । दोस्रो कार्यकालका लागि निर्वाचित बनेका राईले ४ हजार ४० मत ल्याएका थिए । उनका निकटत्तम प्रतिद्वन्द्वी कार्कीले ३ हजार ३ सय ५३ मत ल्याएका थिए । त्यस्तै, गाउँपालिकाको उपाध्यक्ष पदमा भने गठबन्धनको तर्फबाट माओवादी केन्द्रकी सुनिता किराती विजयी भएकी छन् । उनले ३ हजार ७ सय ७ मत ल्याएकी छन् भने उनका प्रतिद्वन्द्वी नेकपा एमालेकी कमला राईले ३ हजार ६ सय ११ मत ल्याइन् । ९ वडा रहेको उक्त गाउँपालिकाको वडा नं १, २, ३, ४, ५, ६ र ९ एमाले र वडा नं ७ र ८ मा नेपाली कांग्रेसले जितेको छ ।"
सरुमारानीमा पूनः एमालेकै जीत,सरुमारानी (प्यूठान) : सरुमारानी गाउँपालिकामा एमालेका झगबहादुर विश्वकर्मा विजयी भएका छन्। उनी दोस्रो कार्यकालका लागि पूनः निर्वाचित भएका हुन्। सोमबार बिहान सम्पन्न मतगणना अनुसार उनी झिनो मतान्तरले विजयी भएका हुन्। विश्वकर्माले ४ हजार २ सय ८० र उनका प्रतिस्पर्धी कांग्रेसका मुकुन्दराज शर्माले ४ हजार १ सय ९४ मत लिएका छन्। उपाध्यक्षमा एमालेकी बसन्ता खड्का ४ हजार ३ सय ९४ मत लिएर विजयी भएकी छन्। उनको प्रतिस्पर्धी गठबन्धनका गुप्तबहादुर रानाले ३ सय ९ सय ४७ मत लिएका छन्। ६ वटा वडाहरुमध्ये १ र ५ कांग्रेसले जितेको छ। अरु सबै एमालेले जितेको छ।
"धनौजीमा मतपत्र विवाद, स्थिति नियन्त्रणमा लिन हवाई फायर","जनकपुरधाम : धनौजी गाउँपालिकामा खसेको मतभन्दा बढी मतपत्र भेटिएपछि विवाद हुँदा प्रहरीले हवाईफायर गरेको छ। धनुषाको धनौजी गाउँपालिकास्थित वडा नं १ को मतगणनाको क्रममा बढी मतपत्र भेटिएपछि स्थानीयले विरोध गर्दा मतगणना कार्य स्थगित गरिएको छ। त्यसपश्चात स्थानीयले मतदान अधिकृतविरुद्ध नारावाजी गर्न थालेपछि स्थिति नियन्त्रणमा लिन प्रहरीले हवाई फायर तथा अश्रुग्यास फायर गरेको हो। धनौजीको वडा नं १ लखौरीमा कूल खसेको मत संख्यामा १६८९ थियो तर बाकसबाट १७०५ मतपत्र भेटिएपछि विवाद भई मतगणना स्थगन गरिएको हो। धनौजीको वडा नं १ को मतदान केन्द्र (क) ५७८, (ख) ५६३ र (ग) ५४८ गरी कूल १६८९ हुनुपर्नेमा १५ मत बढेपछि विवाद उत्पन्न भएको थियो। विवादको क्रममा स्थिति अनियन्त्रित भएपछि प्रहरीले हवाईफायर तथा अश्रुग्यास प्रहार गरेको प्रहरी नायव उपरीक्षक प्रदिपबहादुर क्षेत्रीले जानकारी दिए। निर्वाचन अधिकृत पोषराज खनालले मतपेटिकामा भनिएको भन्दा १५ वटा मत बढी फेला परेको भन्दै उम्मेदवार तथा प्रतिनिधिहरुले होहल्ला गरेको थियो। मतपेटिकामा खसेको भन्दा बढी बढी मत फेला परेको छ। निर्वाचन सम्बन्धी ऐनले मतपेटिकामा रहेको मतलाई नै अन्तिम मत मान्ने अवस्था रहेपनि यसलाई वेवास्ता गरेपछि विवाद हुँदा मतगणना स्थगित छ। मतगणनाको अन्तिम परिणामसम्म अध्यक्षमा नेपाली कांग्रेसका राजकुमार साह १५१४ मतसहित पहिलो स्थानमा रहेका छन् भने उनका निकटतम प्रतिद्वन्द्वी लोसपाका जिवेन्द्र झा १ हजार मतसहित दोस्रो स्थानमा रहेका छन्।"
बुटवल १९ मा भत्कियो कांग्रेसको किल्ला,"बुटवल : कांग्रेसको किल्ला भनेर चिनिने बुटवल उपमहारनरपालिका वडा नम्बर १९ मा नेकपा एमालेले जितेको छ। १ हजार ८५ मत लिएर एमालेका चन्द्र सिंह थापा विजयी भएका छन्। प्रतिस्पर्धी कांग्रेसका मिनप्रसाद श्रेष्ठले १ हजार ३२ मत लिएका छन्। उनीहरुबीचको मतान्तर ३२ छ। बुटवलका १९ वडामध्ये ०७४ सालको निर्वाचनमा कांग्रेसले चार वडा मात्र जितेको थियो। त्यसमध्ये वडा नम्बर १९ पनि हो। वडा नम्बर १९ सहित १, १३ र १८ जितेको कांग्रेसले अहिले १९ गुमाएको छ। विजयी भएका थापा यसअघिको निर्वाचनमा कांग्रेसका हिमबहादुर खत्रीसित १ सय ५९ मतको अन्तरले पराजित भएका थिए। पाँच वर्षपछि उनले वडाको नेतृत्व सम्हाल्ने जिम्मेवारी पाएका छन्। यस वडामा साविक पत्थरगंज र भुडकैयाँ गाविस कांग्रेसले जित्दै आएको थियो। रानीवारी र मनोरापुर गाविस भने एमालेले जित्ने गरेको विगत छ। यी चारवटै गाविस गाभिएर बनेको वडामा कांग्रेसले जितेको थियो। यस वडा नेपाली कांग्रेसका नेता बालकृष्ण खाँडको निर्वाचन क्षेत्रसमेत हो। विजयी भएका थापा ०४७ सालदेखि ३२ वर्ष निरन्तर एमालेमा आवद्ध छन्। उनी पूर्व स्थायी शिक्षकसमेत हुन्। पाँच वर्ष अघि उनले शिक्षकबाट अवकाश लिएका थिए। सुरुदेखि मोतीपुर माध्यमिक विद्यालयमा उनले पढाएका छन्। ३६ वर्षीय शिक्षक पेशामा आवद्ध भएर अवकाश भएका थापाकै पहलमा मोतीपुर मावि बनेको हो। राष्ट्रिय शिक्षक संगठनको दुई कार्यकाल रुपन्देहीको जिल्ला कार्यसमितिमा रहेरसमेत उनले काम गरेका थिए। वडाको मुहार बदल्ने गरी सबैसँग समन्वय गरेर विकास गर्ने उनले प्रतिवद्धता सुनाए।"
वीरगन्ज महानगरमा पहिलो जित जसपाको,वीरगन्ज : मधेस प्रदेशको एक मात्र महानगर वीरगन्ज महानगरपालिकामा जनता समाजवादी पार्टी (जसपा) ले जितको पहिलो खाता खोलेको छ। महानगरको जारी मतगणनामा वीरगन्ज महानगरपालिका वडा नम्बर ३२ को वडा अध्यक्षमा जसपाका रियाज अहमद मिया विजयी भएका छन्। मिया वडा अध्यक्षमा विजयी भएसंगै महानगरमा जसपाले जितेको पहिलो खाता खोलेको हो। वडा अध्यक्षमा निर्वाचित मियाले १०९९ मत ल्याउनु भएको हो। उहाका निकटतम प्रतिस्पर्धी नेकपा एमालेका बासदेव राउत अहिरले ९५२ मत मात्रै पाए। एमालेका उम्मेदवार अहिरलाइ १४७ मतले पछि पार्दै मिया वडा अध्यक्षमा निर्वाचित भएका हुन्। २०७४ को निर्वाचनमा पनि मिया वडा अध्यक्षमा निर्वाचित भएका थिए। त्यस बेला उनले ८९० मत पाएका थिए।
"काठमाडौं महानगरमा बालेनको बढाए मतान्तर, कति पछाडि छन् एमाले र सत्ता गठबन्धन ?",काठमाडौं : काठमाडौं महानगरपालिकाको मेयर पदमा बालेन शाहले निरन्तर अग्रता कायम गरेका छन् । निर्वाचन आयोगबाट लौरो चुनाव चिन्ह पाएका स्वतन्त्र उम्मेदवार बालेनले ६ हजार ८९३ मत प्राप्त गरेका छन् । एमालेको तर्फबाट मेयरमा उम्मेदवारी दिएका केशब स्थापितले ३ हजार ६४४ मत प्राप्त गरेका छन् । गठबन्धनका उम्मेदवार सिर्जना सिंहले ३२ सय ८ मत ल्याएकी छन् । काठमाडौं महानगरपालिकाको वडा नम्बर १ र २ को अन्तिम मतगणना सकिएको छ। अन्य वडामा जारी रहेको छ।
"सल्यानमा गठबन्धनको विजय उत्सव मनाउन गएका दुईजनाको करेन्ट लागेर मृत्यु, १५ घाइते",दाङ : सल्यानमा विजय उत्सव मनाउन आउँदै गरेको गाडीमा करेन्ट लाग्दा दुईजनाको मृत्यु भएको छ भने १५ जना घाइते भएका छन् । मृत्यु हुनेमा कुमाख  १ स्यानिपिप्लिका लोकेन्द्र राना र वडा नम्बर ४ कोर्तीका गोपाल बुढाथोकी रहेको प्रहरीले बताएको छ। जिल्लाको कुमाख गाउँपालिकामा कांग्रेस र एमालेको गठबन्धनले जितेको उत्सव मनाउन गाडीमा आउँदै गरेकाहरुलाई करेन्ट लागेको सल्यानका प्रहरी प्रमुख डीएसपी सुमित खड्काले बताए । गाडीको छतमा झण्डा समाएर बस्नेत ज्युलाबाट शान्तिबजार आउँदै गरेकाहरुलाई विजुलीको तारबाट करेन्ट लागेको प्रहरीले जनाएको छ । घाइतेहरुलाइ रुकुमको चौरजहारी मिसन अस्पताल लगिएको छ । घटनाबारे थप विवरण आउन बाँकी छ ।
"दोलखाका २७ वडाको अन्तिम मत परिणाम : कुन वडा, कुन दलले जिते ?","काठमाडौं : स्थानीय तह निर्वाचन अन्तरगत दोलखाका २७ वटा वडाको अन्तिम मत परिणाम सार्वजनिक भएको छ। १६ वटा वडामध्ये नेकपा माओवादी केन्द्रले ९, नेकपा एमालेले ८, नेपाली कांग्रेसले ७, नेकपा एकीकृत समाजवादीले २ र स्वतन्त्रले १ वटा वडा जितेका हुन्। नेकपा माओवादी केन्द्र : ९ जना १) गौरीशंकर गाउँपालिका १ प्रकाश खड्का २) गौरीशंकर गाउँपालिका २ रोहित बुढाथोकी ३) जिरी नगरपालिका २ ङिमपल्दे शेर्पा ४) जिरी नगरपालिका३ खेटबहादुर घिमिरे ५) बैतेश्वर गाउँपालिका७ मीनकुमार शिबाकोटी ६) कालिन्चोक गाउँपालिका२ विक्रम पाण्डे ७) कालिन्चोक गाउँपालिका३ दलबहादुर तमाङ ८) विगू गाउँपालिका२ दिपक ठकुरी ९) गौरीशंकर गाउँपालिका  ३ युगबहादुर बस्नेत नेकपा एमाले : ८ जना १) कालिन्चोक गाउँपालिका १ पदमबहादुर थामी २) तामाकोशी गाउँपालिका १ बसन्त थापा ३) बैतेश्वर गाउँपालिका ८ शान्त जिरेल ४) जिरी नगरपालिका४ पदेमान जिरेल ५) मेलुङ गाउँपालिका १ ईश्वर कोइराला ६) मेलुङ गाउँपालिका३ बसन्त लामा ७) भीमेश्वर नगरपालिका २ स्टालिन श्रेष्ठ ८) शैलुङ गाउँपालिका  २ तिर्थबहादुर श्रेष्ठ नेपाली कांग्रेस : ७ जना १) बिगु गाउँपालिका १ मेम बहादुर तमाङ २) भिमेश्वर नगरपालिका१ माधब थामी ३) जिरी नगरपालिका १ कर्साङ शेर्पा (आङपासाङ) ४) जिरी नगरपालिका ५ नर बहादुर जिरेल ५) शैलुङ गाउँपालिका १ वीरबहादुर घतानी ६) तामाकोसी गाउँपालिका  ३ रामप्रसाद काफ्ले ७) वैत्येश्वर गाउँपालिका  ६ अशोक तामाङ नेकपा एकीकृत समाजवादी : २ जना १) मेलुङ गाउँपालिका २ रामकृष्ण भण्डारी २) जिरी नगरपालिका६ मरिचबहादुर खड्का स्वतन्त्र उम्मेदवार : १ जना १) तामाकोसी गाउँपालिका २ ईश्वर कार्की"
मकवानपुरको कैलाश गाउँपालिकामा गठबन्धन विजयी,मकवानपुर : मकवानपुर जिल्लामा गठबन्धनले पहिलो जीत हासिल गरेको छ । मकवानपुरको कैलाश गाउँपालिकाको अध्यक्षमा लोकबहादुर मोक्तान निर्वाचित भएका हुन् । गठबन्धनको तर्फबाट नेपाली काङ्ग्रेसका मोक्तानले ४८९७ मत प्राप्त गर्दा उनका निकटतम प्रतिस्पर्धी नेकपा एमालेका नरेन्द्र रिजालले ४०९३ मत मात्र प्राप्त गरे । यस्तै गाउँपालिकाको उपाध्यक्षमा गठबन्धनबाट (नेकपा माओवादी केन्द्र ) का बालकुमार मल्ल विजयी भए । उनले ४०८८ मत प्राप्त गर्दा निकटतम प्रतिस्पर्धी नेकपा एमालेकी सुकुमाया थिङले ३९३७ मत प्राप्त गरिन् ।
अछामको ढकारी गाउँपालिकामा नेपाली कांग्रेस विजयी,"अछाम : अछामको ढकारी गाउँपालिकाका नेपाली कांग्रेसका उम्मेदवार विजयी भएको छ्न्। नेपाली कांग्रेसका अध्यक्ष पदका उम्मेदवार प्रकाशबहादुर साउँद ३ हजार १८१ मतले विजयी भएका हुन् । उनका निकटतम प्रतिद्वन्द्वी नेकपा एमालेका धर्मबहादुर साउँदले २ हजार ५५५ मत प्राप्त गरेका छन् । उपाध्यक्ष पनि नेपाली कांग्रेसका नेत्रकलादेवी शाही विजयी भएकी छन् । उनले ३ हजार १ सय मत प्राप्त गरी विजयी हुँदा उनका निकटतम प्रतिद्वन्द्वी नेकपा एमालेका मायादेवी बुढाले २ हजार ५७३ मत प्रात गरेकी छिन् । ८ वडा रहेको ढकारीमा ४ कांग्रेस,२ नेकपा एमाले र २ समाजवादीले जितेकोछ । वडा नं १ कांग्रेसका उमाबहादुर बुढा ,वडा नं २ मा एमालेका चन्द्रबहादुर साउद, वडा नं ३ कांग्रेसका चन्द्रबहादुर बुढा,वडा नं ४ समाजवादीका पहलवान थापा,वडा नं ५ कांग्रेसका कर्णबहादुर साउद ,वडा नं ६ मा समाजवादीका प्रकाश थापा, वडा नं ७ मा एमालेका रामबहादुर थापा र वडा नं ८ मा कांग्रेसका उद्धवराज उपाध्याय विजयी भएका छ्न् । े"
"धनुषाको धनौजीको तीन वडामा कांग्रेसको प्यानल विजयी, २ नम्बरमा मतगणना स्थगित","जनकपुरधाम : धनुषाको धनौजी गाउँपालिकामा सम्पन्न भएको निर्वाचनमा तीनवटा वडामा नेपाली कांग्रेसको प्यानल विजयी भएको छ । धनौजी५,४ र ३ मा भएको मतगणनाअनुसार तीनै वडामा कांग्रेसको प्यानल निर्वाचित भएको हो । वडा नं ५ मा कांग्रेसका याकुव कवारी ८२१ मत ल्याएर विजयी भएका हुन् भने उनका निकटतम प्रतिद्वन्दी जसपाका कमल नारायण पंकजले ५७६, नेकपा एमालेका हाकिम मोमिमले ३५० मत ल्याएका हुन् । यस्तै, सदस्यमा विष्णुदेव मण्डल ८२२, रविन्द्र राउत ७७८, प्रमिला देवी ८०४, अनिता महरा ७९९ मत ल्याएर विजयी भएकी हुन् । वडा नं ४ मा कांग्रेसकै रामशोभित मण्डल ४२४ मत ल्याएर विजयी भएका हुन् । उनका निकटतम प्रतिद्वन्दी लोसपाका संतोष कुमार मण्डल ३३३ र स्वतन्त्र उम्मेदवार कलिम साफीले ३३० मत ल्याएका हुन् । सदस्यहरुमा रामअशिष यादव ४२३, मोहन साह ४०४, अमना खातुन ४१७ र मञ्जु देवी ४०९ मत ल्याएर विजयी भएकी हुन् । वडा नं ३ मा कांग्रेसकै रामनारायण यादव ७०२ मत ल्याएर विजयी भएका छन् भने उनका निकटतम प्रतिद्वन्दी एमालेका रामदुलार मण्डल ५७९, नेकपा एसका रामदेव मुखिया विन ३८० मत ल्याएका हुन् । दिनेश मुखिया विन ६६५, रोहित कुमार मुखिया ६३८, रेखा कुमारी पण्डित ६८१ र मिना देवीले ६८१ मत ल्याएर सदस्यमा विजयी भएका हुन्। यस्तै वडा नं २ को मतपेटिका गणना गर्न थालेपछि खसेको भन्दा बढी मत फेला परेपछि अहिले मतगणना स्थगित भएको छ ।"
"भरतपुरमा ११ हजार ३२८ मतगणना : सुवेदीको अग्रता कायमै, पछ्याउँदै रेनु","चितवन : भरतपुर महानगरपालिकामा एमालेका मेयर उम्मेदवार विजय सुवेदीले अग्रता कायमै राखेका छन्। सत्तारुढ गठबन्धनबाट उम्मेदवार बनेकी माओवादी केन्द्रकी रेणु दाहाललाई सुवेदीले पछि पारेका हुन्। ११ हजार ३२८ मत गणना हुँदा सुवेदीले ३९४४ मत प्राप्त गरेका छन् भने दाहालले ३८९४ मत प्राप्त गरेकी छिन्। त्यस्तै, कांग्रेसका बागी उम्मेदवार जगन्नाथ पौडेलले १५७२ मत पाएका छन्। उपमेयरतर्फ सत्ता गठबन्धनबाटै उम्मेदवार बनेका कांग्रेसका चित्रसेन अधिकारीले ४४७६ मत पाएका छन् भने एमालेको समर्थन पाएकी राप्रपाकी हिमला गुरुङले ३०७० मत पाएकी छन्।"
जेठ ५ भित्र सम्पूर्ण पालिकाको मतपरिणाम सार्वजनिक हुन्छ : प्रमुख निर्वाचन आयुक्त,"काठमाडौंः निर्वाचन आयोगका प्रमुख आयुक्त दिनेशकुमार थपलियाले यही जेठ ५ गतेभित्र सम्पूर्ण पालिकाको निर्वाचन मतपरिणामको नजिता घोषणा हुने बताएका छन् । विराटनगर विमानस्थलमा सोमबार सञ्चारकर्मीसँग कुरा गर्दै उनले वैशाख ३० गते निर्वाचन सम्पन्न सबै स्थानीय तहको मतपरिणाम जेठ ३ गतेभित्र ५० प्रतिशत र ५ गतेभित्र सम्पूर्णको सार्वजनिक गर्न निर्देशन दिएका हुन्। प्रमुख आयुक्त थपलियाले मतगणनास्थलमा अत्यधिक जनशक्ति परिचालन गर्ने, सुरक्षा व्यवस्था मिलाउने र त्यसका लागि आवश्यक पर्ने व्यवस्था र वित्तीय खर्च मागअनुसार आयोगले व्यवस्था गर्ने जानकारी दिए। थपलियाले मतगणनास्थलमा निजामती कर्मचारी, प्रदेश सरकार वा स्थानीय निकायका कर्मचारीलाई परिचालन गरी यथासक्य धेरै टोली बनाइ मतगणना कार्यमा वृद्धि गर्नुपर्नेमा जोड दिए । आयोगले ७७ जिल्लामा शान्तिपूर्ण, स्वतन्त्र र निष्पक्षरुपमा सम्पन्न भएको निर्वाचनको घोषणा नागरिकलाई जानकारी दिन सम्पूर्णरुपमा काम गरिरहेको बताए ।"
मगर लोकसंस्कृतिमा चण्डीपूजा,"बहुभाषिकबहुसांस्कृतिक नेपालमा ऐतिहासिक मगरातमा वैशाखे पूर्णिमाको आसपासमा चण्डीपूजाको लोकसंस्कृति देख्न पाइन्छ। यो पूर्णिमामा बौद्धमार्गीले भगवान् गौतमबुद्धको जन्मदिन मनाउँछन्। नेपालका कतिपय आदिवासीले उभौली चाडका रूपमा मनाउँछन्। मगरहरूले भने यही उभौली चाड, बुद्ध जयन्तीलाई चण्डीपुर्ने (चण्डीपूर्णिमा) चाडका रूपमा मान्छन्। हिन्दूहरूमा चण्डी भनेको शक्तिकी देवी हो। दुर्गा, चण्डिका, महादेवी, कौशिका, कात्यायानी आदि देवीको अवतारको रूपमा लिने गरिन्छ। तर, मगर जातिको चण्डीपूजा हिन्दूको दर्शन र विधिभन्दा पृथक् छ। चण्डीपूजा मेघवर्षाको कामनामा गरिने प्रकृतिको पूजा हो। मगरहरूले यो पूर्णिमालाई चण्डीपुर्ने भन्छन्। चण्डीपूजा र चण्डीपुर्ने मगरहरूमा चण्डीपुर्ने चाडको उत्पत्ति कहिलेदेखि भयो भनेर लिखित प्रमाण पाइँदैन। समुदायले ऐतिहासिक कालदेखि मनाउँदै आएको दाबी गर्छ। कृषि युगको सुरुवात भएपछि वर्षाको कामना गर्दा यो चाड उत्पत्ति भएको हुन सक्ने अनुमान पनि छ। अर्को तर्कअनुसार, मगरहरू खानी पत्ता लगाउने र खन्ने कार्य (भूगर्भविज्ञान)मा पारंगत थिए। त्यसैले पनि भदौ महिनातिर खन्न सुरु गरेको खानी, वैशाख महिनाबाट वर्षा लाग्ने भएकाले सोही पूर्णिमाको दिन पारेर बन्द गर्ने प्रचलन हुँदा पनि यो पूजा र चाडको उत्पत्ति भएको हुन सक्छ। गौतम बुद्धको जन्मभूमिको आसपासमै मगरहरूको बसोबास भएकाले उनको सम्झनामा उनको जन्मदिन परेकाले सम्झन यो पूजाको सुरुआत भएको बताइन्छ। मगर चण्डीपूजाको तिथिमिति मगरहरूमा चण्डीपूजा गर्ने तिथिमिति गाउँअनुसार फरक पर्छ। यो पूजा सबै मगरहरूले एकै पटक गर्नुपर्छ भन्ने छैन। प्रकृतिको पूजासँग सम्बन्धित भएकाले पनि ठाउँ र भूगोलअनुसार फरक हुन सक्छ। यो पूजा र चाडको समयमा नदीखोलानालामा तलतिरबाट माथितिर माछा आउने याम हुन्छ, जाडो छल्न झरेका चराहरू उँभो उक्लने प्रक्रिया भएको हुन्छ। भेडाका बथानहरू बिस्तारै उँभोतिर सारिँदै गरेको हुन्छ। अर्थात् उभौलीको समयमा चण्डीपूजा र चाड मान्ने गरिएको हुन्छ। यो समय बालीनाली लगाउने हो। यसैले उचित वर्षाको कामनामा यो पूजा गर्ने गरिन्छ। प्राडाकेशरजंग बरालमगरले २०३८ सालमा गरेको शोधकार्यअनुसार चण्डीपूजाको चाड मगरहरूले प्रायः अक्षय तृतीयादेखि वैशाख महिनाको पूर्णिमासम्म मनाउने गरेको पाइन्छ। बूढापाकामा वैशाखको २२ गतेभित्र यो मनाइसक्नुपर्ने धारणा पाएको उल्लेख छ। तनहु, पाल्पा, स्याङ्जा जिल्लाका केही मगर गाउहरूमा चण्डीपूजाको चाड चैत महिनाको पूर्णिमाका दिन पनि मनाइन्छ। यसरी फरक तिथिमितिमा चण्डीपूजा मनाए पनि एउटै भेजमा रहेका गाउँलेहरू सगोलमा एकै दिन चण्डीपूजा गर्छन्। चण्डीपूजा चाड मनाउने तौरतरिका मगर गाउँहरूमा चण्डीपूजा गरी चण्डीपुर्ने चाड मनाउने तौरतरिका गाउँ अनुसार केही फरक पर्छ। विशेष गरेर भूगोल, त्यहाँको उत्पादन आदिले पनि फरक पार्छ। साधारणत चण्डीपूजा गर्न गाउँलेले गाउँको खुल्ला चौर, ठूलो रूखको फेदमा चण्डी ठान बनाएका हुन्छन्। पूजाका लागि ठान बनाउँदा दुईवटा चेप्टो ढुंगा ठड्याएर चेप्टो ढुंगाको छानो बनाउने प्रचलन हुन्छ। ठानको वरिपरि सरसफाइ गरिन्छ र रक्सी (अल्कोहल) वरिपरि सेनिटाइजरको रूपमा छर्कने गरिन्छ। मगरहरूमा चण्डीपूजा गर्ने तिथिमिति गाउँअनुसार फरक पर्छ। प्रकृतिको पूजासँग सम्बन्धित भएकाले पनि ठाउँ र भूगोलअनुसार फरक हुन सक्छ। कतिपय ठाउँमा ठान स्थापना गरिएको रुखलाई घेर्ने गरी घुमाउरो घरको आकारमा छाना हाल्ने, सो संरचनामा सांकेतिक रूपमा काठको ढिँकी (छिम) जाँतो (झाँटा), हँसिया, खुकुरी, कृषिजन्य औजारहरू तथा घरायसी सामान राख्ने गरिन्छ। यसका साथै मकैका झुत्ताहरू झुन्ड्याउने गरेको पाइन्छ। कुनैकुनै गाउँमा स्थायी प्रकारको चण्डीठान घुमाउने घरको आकारमा बनाएर पनि राखिएको हुन्छ। यो हरेक वर्ष सोही ठाउँमा गर्ने गरिन्छ। सार्नु परेमा विशेष विधिविधान गर्नुपर्छ। चण्डीपूजाका लागि लामा (रमा) वा विधि ज्ञाता मान्छेले चण्डीठानमा चामलको पिठोले सिधा रेखा हाल्छन्। कुखुराको अन्डालाई रंग्याएर हँसियाको चुच्चो टुप्पो फोडेर गाड्ने गरिन्छ। अघिल्लो वर्ष गाडेको अन्डा निकालेर उनीहरूले मौसमको भविष्यवाणी गर्छन्। यद्यपि यस्तो विद्या आज हराइसकेकाले पनि प्रचलन हराउँदै गएको छ। ठानमा तीतेपाती, फूलहरू राखेर धुपधुवाँर गरिसकेपछि सुँगुर तथा कुखुराहरू काट्ने गरिन्छ। सन्तुलित वर्षा तथा मौसमको कामना गर्ने गरिन्छ। यहाँ बनाइएका परिकार उपस्थित सबैलाई प्रसादको रूपमा बाँडिन्छ। चण्डीठानमा पूजा गरेको दिन आफन्त निम्तो गर्नुपर्छ। निम्तो गर्नुपर्ने आफन्त वा चेलीबेटीलाई निम्तो गरिएन भने आफन्तले बिर्सिएछ भनेर मन दुखाउने पनि गर्छन्। गाउँभर चाडबाडको रूपमा धूमधामले मनाइएको हुन्छ। यस दिनमा कुनै गाउँमा श्रीपञ्चमीमा नाचेको घाँटु गीतिनाच सेलाउने गर्छन् भने कतै यो दिनबाट घाँटु नाच सुरु गर्छन्। यसैगरी कुनै गाउँहरूमा कौरहा (करुवा) नाचगान पनि अन्त्य गर्ने गर्छन्। श्रीपञ्चमीमा सुरु नगरेको गाउँहरूमा भने सरुवात गर्छन्। चण्डीपुर्ने चाडमा सुरु गरिएका गाउँहरूमा यस्ता नाचगानको समापन असार महिनाको दशहरा (दशआहारा) खाने दिन हुन्छ। चण्डीभेजा र चण्डीपुर्ने चाडको व्यवस्थापन मगरहरूमा भेजा वा मौजा भनेको एउटा परम्परागत संस्था हो। यो सहकारीको चरित्र बोकेको र गाउँको रीतिथिति व्यवस्थापन गर्न बनेको ऐतिहासिक कालदेखि प्रचलनमा रहेको परम्परागत संस्था हो। मगरहरूमा चण्डी भेजाको महŒवपूर्ण भूमिका रहन्छ, यो दिनमा अन्याय परेकाहरूले न्याय पाउने, गाउँको रीतिथिति बसाल्ने तथा परिवर्तन गर्ने, खाद्यान्न तथा पशुपन्छीको मूल्य निर्धारण गर्ने, ज्याला निर्धारण गर्ने गरिन्छ। वनको संरक्षण तथा उपभोगको नीति बनाउने, पूजाआजाहरूको नीति तथा व्यवस्थापन आदि र गाउँको मुखिया वा प्रमुख तोकिनेसम्मको कुराहरू यो भेजामा हुने प्रचलन छ। मगरहरूको भेजाले नै चण्डीठानको थपना तथा पूजाआजा सञ्चालन गरेको हुन्छ। यो भेजाको संस्कृतिकले मगर समाजको सामाजिक संरचना र समाजका अवयवहरूको प्रकार्यहरूको वर्षभरिलाई निश्चित गर्छ। एउटा भूभागमा बसोबास गर्ने दाजुभाइको परम्परागत संगठन भेजा हुन सक्छ। रुकुम रोल्पाली मगर संस्कृतिमा कसैको केही चिज हरायो वा चोरी भयो भने गाउँलेहरू सबै जम्मा भएर छलफल गरी कसैले चोरेको वा लगेको छ भने डोकोमा राखिदिनू भन्ने उर्दी समाजको साधारणसभाले जारी गर्छ। चोरी गरेको व्यक्तिले रातिमा कसैले थाहा नपाउने गरी त्यो समान डोकोमा राखिदिने प्रचलन हुन्छ। यसरी न्याय प्रदान गर्ने संस्था भएकाले पनि भेजा नामकरण भएको हुन सक्छ। अर्कोतर्फ सामाजिक कार्य गर्न वा पूजाआजा सञ्चालन गर्नका लागि डोको (भे)मा फूलपाती, सरसहयोग सबैले खसाल्ने (झालाक्के) वा राखिदिने प्रचलन छ। यसरी पनि भेजा नामकरण भएको हुन सक्छ। मगरले चण्डीभेजालाई सबैभन्दा ठूलो भेजा मान्छन्। भेजालाई कसैले मौजा, कतै गुमष्ठा भनिएको पाइन्छ। मगर चण्डीपूजाको वैज्ञानिक पक्ष ऐतिहासिक मगरातको भूभागमा मगरहरू आदिमकालदेखि विचरण गरिआएकाले सो भूभागको प्रकृति, पर्यावरणको अनुकूलन आफ्नो संस्कृति विकास गरेको हुनुपर्छ। मगरहरूका अधिकांश संस्कृति कृषि कर्मसँग सम्बन्धित छन्। यतिबेला जाडोमा तलतिर झरेका चरा माथितिर गएको पाइन्छ। नदी तथा खोलाहरूमा माछा प्रजननका लागि माथितिर आएको देखिन्छ। आदिवासी नागरिकहरूमा रहेको उभौली र उधौली ऋतुको अवधारणालाई पुस्तान्तरण गरेको हुन्छ। ठानमा रक्सी छर्केर सेनिटाइजरको विज्ञान त्यतिबेला नै विकास गरेको देखिन्छ। मगर पुर्खाले रक्सीको दुरुपयोग गर्न अवश्य पनि सिकाएका थिएनन्। औषधिजन्य तीतेपातीको प्रयोग र अन्य बोटबिरुवाको प्रयोगले मगरहरूमा तत्कालीन विज्ञानको अवधारणालाई झल्काउँछ। अन्तमा वैशाखे बुद्धपूर्णिमाका दिन बौद्धमागीले बुद्धको जन्मजयन्ती मनाउँछन्। नेपालका आदिवासीले भने उभौली पर्वको रूपमा पनि मनाउँछन्। मगरहरूले यही उभौली पर्वलाई चण्डीपुर्ने चाडको रूपमा मनाउँछन्। यही दिन केही गाउँमा भुम्यापूजा गरिन्छ। मगरहरूको चण्डीपूजा मौलिक छ। यो प्रकृतिको पूजा हो, उभेली चाडको स्वरूप हो। मेघ वा वर्षा (चन्डी अर्थात् मेघ र पानी)को कामना गर्ने र उभौली ऋतु भएकाले खेतीपातीका कार्यहरू गर्नुपर्छ भन्ने शिक्षा दिने चाड हो यो।"
बाजुराको बडिमालिकामा एमालेका खड्का र थापाको अग्रता कायमै,"बाजुरा : बाजुरा जिल्लाको बडिमालिका नगरपालिको प्रमुखमा नेकपा एमालेका उम्मेदवार अमरबहादुर खड्काले अग्रता लिएका छन्। वडा नम्बर १ देखि ५ सम्मको मतगणना हुँदा नेकपा एमालेका उम्मेदवार अम्मर खड्काका १ हजार ६ सय १९ मत प्राप्त गरेका छन्। नेपाली कांग्रेसका उम्मेदवार धनराज पण्डितले १ हजार ३ सय ९६ मत ल्याएका छन् । पण्डितभन्दा खड्का २ सय २७ मतले अगाडि रहेका छन् । त्यस्तै, उपप्रमुखमा नेपाल एमालेका उम्मेदवार नन्दाकुमारी थापाले १ हजार ५ सय ३२ मत ल्याएकी छन् भने नेपाली कांग्रेसका राधिकाकुमारी शाही (सिंह)ले १ हजार ४ सय ७७ मत प्राप्त गरेकी छिन् । सिंहभन्दा थापा ६६ मतले अगाडि छन् । बडा नम्बर १ मा नेपाली कांग्रेसका कृष्ण कार्की विजयी भएका छन् । त्यस्तै, वडा नम्बर ४ मा नेपाली कांग्रेसका उम्मेदवार अर्जुन नाथ विजयी भएका छन् । वडा नम्बर २,३ र ५ मा नेकपा एमालेका उम्मेदार डम्मर महत, डवलबहादुर रोकाया र धर्मपाल विक विजयी भएका हुन्।"
परासीको बर्दघाट नगरपालिका३ मा स्वतन्त्र उम्मेदवार प्रकाशचन्द्र अधिकारीको टिम विजयी,"परासी : पश्चिम नवलपरासीको बर्दघाट नगरपालिका३ को वडाअध्यक्षमा स्वतन्त्र उम्मेदवारी दिएका प्रकाशचन्द्र अधिकारीको टिम विजयी भएको छ । अधिकारीलाई पहिला कांग्रेसले अध्यक्षमा टिकट दिएको थियो । तर, गठबन्धनका नाममा माओवादी केन्द्रलाई अध्यक्षको टिकट दिएपछि असन्तुष्ट बनेका अधिकारीसहितको समूहले पार्टीबाट राजीनामा दिएर टिम नै बनाएर चुनाव लडेका थिए। चुनाव जित्ने सबै क्रियाशिल सदस्य रहेको कांग्रेस जिल्ला सचिव कुलदिप आचार्यले बताए । वडाअध्यक्षसहित ५ जना सदस्य निर्वाचित हुने भएपनि उनीहरुले महिला सदस्यबाहेक ४ पदमा उमेदवारी दिएका थिए । कांग्रेसले नगरपालिकामा माओवादी केन्द्रलाई उपप्रमुख दिएर गठबन्धन गरेको छ । गठबन्धका नाममा वडाका सबै पद माओवादी केन्द्रलाई दिएपछि कांग्रेस कार्यकर्ताहरु पार्टीसँग असन्तुष्ट थिए । एमालेले महिला सदस्य जितेको छ । अरु सबै स्वतन्त्रले जितेको हो । माओवादी केन्द्रबाट गठबन्धनको अध्यक्षमा उम्मेदवार ओमप्रकाश चौधरीलाई तेस्रो बनाउँदै अधिकारीले २ सय ६९ मत ल्याएर विजयी भएका हुन् । उनका निकटतम् प्रतिस्पर्धी एमालेका जीवनबहादुर थारुले २ सय ३८ मत पाएका छन् । पहिला टिकट दिएकै हो । गठबन्धनका कारण माओवादी केन्द्रलाई दिनु पर् यो । पार्टीको निर्णय मानेर सघाउनुस् भन्दाभन्दै जित्छौं भनेर पार्टीबाट राजीनामा दिएर चुनाव लडेँ,' जिल्ला सचिव आचार्यले भने ।"
कास्कीको रुपा गाउँपालिकामा एमालेबाट अध्यक्षमा ओझा र उपाध्यक्षमा गुरुङ विजयी,"पोखरा : कास्कीको रुपा गाउँपालिकामा एमालेबाट अध्यक्षमा नवराज ओझा र उपाध्यक्षमा लालसुबा गुरुङ विजयी भएका छन् । ओझाले ५७४९ मत ल्याउँदा कांग्रेसकी गिमाया गुरुङले ४१३७ मत ल्याइन् । यस्तै, उपाध्यक्षमा एमालेकी गुरुङले ५३३२मत ल्याएर विजयी हुँदा कांग्रेसका नारायण श्रेष्ठले ४१५३ मत ल्याए । यो गाउँपालिकाका ७ वडामध्ये ६ वटामा एमालेले प्यानलसहित जितेको छ।"
बंगलाचुलीमा गठबन्धन विजयी,दाङ : दाङको बंगलाचुली गाउँपालिकामा गठबन्धन विजयी भएको छ। अध्यक्षमा माओबादी केन्द्रका तुल्सीराम पुन सुभास र उपाध्यक्षमा नेपाली कांग्रेसका भक्तबहादुर जिसी निर्वाचित भएका छन्। वडामा भने दुबै दल बराबरी भएका छन्।
मन्थली नगरपालिका२ मा एमालेको प्यानल नै निर्वाचित,"रामेछाप : रामेछापको मन्थली नगरपालिका२ मा नेपाल कम्युनिष्ट पार्टी (एमाले)को प्यानल नै निर्वाचित भएको छ। नेपाल कम्युनिष्ट पार्टी (माओवादी केन्द्र)लाई पराजित गर्दै एमालेका उम्मेदवार सुरेन्द्रबहादुर कार्की वडा अध्यक्षमा निर्वाचित भएका हुन् । उनी हाल पितृ शोकमा रहेका छन्। बुबाको क्रिया बसेका कार्कीले मतदान केन्द्रमा गएर मतदान गरेका थिए। निर्वाचन अधिकृतको कार्यालयका अनुसार कार्की ले ८७२ मत ल्याउँदा उनका निकटतम प्रतिद्वन्दी माओवादी केन्द्रका फाल्गुनकुमार खड्का ४७४ मत प्राप्त गरेका छन् । वडा सदस्यमा एमालेका बाला काजी श्रेष्ठ, चित्र शंकर अधिकारी,चेत कुमारी श्रेष्ठ र मुना सार्की निर्वाचित भएका हुन्। मन्थली नगरपालिका १ मा वडा अध्यक्षसहित २ सदस्य कांग्रेस, २ सदस्यमा एमाले विजयी मन्थली नगरपालिका१४ फुलासीमा एमालेको प्यानल नै निर्वाचित मन्थली नगरपालिका१३ मा एमालेको प्यानल नै निर्वाचित"
राजपुर गाउँपालिकामा कांग्रेसको प्यानल विजयी,"दाङ : दाङको राजपुर गाउँपालिकामा कांग्रेसको प्यानल विजयी भएको छ। पालिकाको अध्यक्षमा शरद बुढाथोकी र उपाध्यक्षमा धनपती यादव विजयी भएकाख हुन्। कांग्रेसका उम्मेदवार बुढाथोकीले ३९८० र उपाध्यक्षमा यादबले ३८३६ विजयी भएका छन्। सुर्य कुलराज गिरी २९२२, सीता यादव २९०७, चक्रबहादुर खडका ३१६७, पुस्पा यादबले ३३४८ मत प्राप्त गरेका छन्।"
"धरानमा कांग्रेसको अग्रता कायमै, स्वतन्त्रलाई पछि पार्दै एमाले दोस्रो स्थानमा","धरान : धरान उपमहानगरपालिकाको निर्वाचनमा गठबन्दका उम्मेदवारको अग्रता कायमै रहेको छ । गठबन्दनको तर्फबाट मेयरका प्रत्यासी कांग्रेसका किशोर राईले ३३२२ मत प्राप्त गरी अग्रस्थान कायम गरेका हुन्। यता एमालेकी मेयरकी प्रत्यासी मन्जु भण्डारीले स्वतन्त्र उम्मेदवार हर्क साम्पाङलाई पछि पार्दै दोस्रो स्थानमा उक्लिएकी छिन् । भण्डारीले २५०३ मत प्राप्त गरी कांग्रेसका राईलाई पछ्याइरहेकी छिन् । मेयरका स्वतन्त्र उम्मेदवार धरानका सामाजिक अभियन्ता हर्क साम्पाङले २३२५ मत प्राप्त गरी दोस्रोबाट तेस्रो स्थानमा झरेका छन् । उपमेयरमा गठबन्दनको तर्फबाट माओवादी केन्द्रका अईन्द्रविक्रम बेघाले ३५९१ मत प्राप्त गरी अग्रता कायमै राखेका छन् । एमालेका पदम इस्वोले ३००० मत प्राप्त गरी बेघालाई पछ्याइरहेका छन् । धरानमा वडा नम्बर १,२,३ र ४ को मतगणना सकिएको छ । वडानम्बर १ मा कांग्रेसका यज्ञमणि आचार्य र ३ मा विध्या शाक्यको प्यानल विजयी बनेको छ । वडा नम्बर २ मा एमालेका रमेश राई वडाअध्यक्ष र एक खुल्ला सदस्य र वडा नम्बर ४ मा धनबहादुर राईको प्यानल विजयी भएको छ । धरानमा १०१४८ मत गणना गरिएको सहायक निर्वाचन अधिकृत गणेश खतिवडाले बताएका छन् । अहिले धरान ५,६ र ७ नम्बर वडाको मतगणना भइरहेको छ । मतदानमा खटिएका कर्मचारीले मत गणना अत्यन्तै ढिलो गनेको भन्दै धरानवासीले छिटो मत गन्न अनुरोध गरेका छन् ।"
गठबन्धनका उम्मेदवारलाई हराउँदै माप्य दुधकोशी गाउँपालिका अध्यक्षमा एमालेका बुद्धिकिरण विजयी,"सोलुखुम्बु : सोलुखुम्बुको माप्यदुधकोशी गाउँपालिका अध्यक्षमा नेकपा एमालेका उम्मेदवार बुद्धिकिरण राई निर्वाचित भएका छन् । उनले कांग्रेसमाओवादी गठबन्धनका साझा उम्मेदवारलाई पछि पारेका हुन् । निकटतम प्रतिस्पर्धी चन्द्र खालिङलाई उछिन्दै बुद्धिकिरण दोस्रो कार्यकालको लागि निर्वाचित भएका हुन् । उपाध्यक्षमा भने गठबन्धनका तर्फबाट माओवादी केन्द्रका उम्मेदवार गौरव खालिङ निर्वाचित बनेका छन् । एमाले उम्मेदवार जुनिता मगरलाई पराजित गर्दै गौरव उपाध्यक्ष चुनिएका छन् । ७ वटा वडा रहेको माप्य दुधकोशीमा वडा नम्बर १ र ४ माओवादी केन्द्र, २, ३ र ७ एमाले, वडा नम्बर ५ र ६ मा कांग्रेसका वडा अध्यक्ष निर्वाचित भएका छन् ।"
"जीतपुरसिमरामा गठबन्धनको अग्रता कायम, एमाले पछ्याउँदै","सिमराः जीतपुरसिमरा उपमहानगरपालिकाको नगर प्रमुख र उपप्रमुख पदमा गठबन्धनका उम्मेदवारले अग्रता कायम राखेका छन्। हालसम्म मतगणना सम्पन्न भइसकेको १० वटा वडाको मतपरिणाम अनुसार गठबन्धनको तर्फबाट प्रमुख पदको उम्मेदवार नेकपा माओवादी केन्द्रका राजन पौडेल र उपप्रमुख पदकी उम्मेदवार नेपाली कांग्रेसकी मेघा शाहीले अग्रता कायम राखेका हुन्। निर्वाचन अधिकृतको कार्यालयले दिएको जानकारी अनुसार पौडेलले सात हजार चार सय मत प्राप्त गरेका छन् भने गठबन्धनलाई पछ्याउदै गरेको एमालेकी नगर प्रमुख उम्मेदवार सरस्वती देवी चौधरीले पाँच हजार पाँच सय ४० मत गरेकी छिन्। प्रमुख पदमा गठबन्धनले एक हजार आठ सय ६० को अग्रता लिएको छ। यसैगरी उपप्रमुखमा कांग्रेसकी मेघा शाहीले सात हजार एक सय ९४ मत प्राप्त गर्दा एमालेको उपप्रमुखका उम्मेदवार भोलाप्रसाद अधिकारीले ६ हजार दुई सय ३४ मत गरेका छन्। उपप्रमुखमा ९ सय ६० ले शाहीले अग्रता लिएकी छिन्। जीतपुरसिमरामा हालसम्म १० वडाको मतगणना सम्पन्न हुँदा एमालेले ६, कांग्रेसले ३ र नेकपा माओवादी केन्द्रले १ वटा वडामा जित हात पारेको छ। निर्वाचन अधिकृतको कार्यालयले दिएको जानकारी अनुसार अहिले वडा नं ५, ७ र १९ को मतगणना भइरहेको छ। हालसम्म निर्वाचित वडाध्यक्षहरुः वडा नं १ हिराबहादुर गुरुङ (नेपाली कांग्रेस) वडा नं २ धनबहादुर श्रेष्ठ (नेकपा एमाले) वडा नं ३ ताराबहादुर कार्की (नेकपा एमाले) वडा नं ४ भोजबहादुर खत्री (ईश्वर) (नेकपा माओवादी केन्द्र) वडा नं ६ कैमुदिन अंसारी (नेकपा एमाले) वडा नं २० रसुल मिया अंसारी (नेकपा एमाले) वडा नं २१ सुवास श्रेष्ठ (नेकपा एमाले) वडा नं २२ शेखर काजी रुम्बा (नेपाली कांग्रेस) वडा नं २३ मुस्तकिम अंसारी (नेकपा एमाले) वडा नं २४ सुलतान अंसारी (नेपाली कांग्रेस)"
दक्षिणकाली नगरपालिकाको प्रमुखउपप्रमुखमा कांग्रेस विजयी,"काठमाडौं : दक्षिणकाली नगरपालिकाको नगर प्रमुख र उपप्रमुखमा जीत हासिल गरेर नेपाली कांग्रेसले राजधानीमा खाता खोलेको छ । दक्षिणकालीमा कांग्रेसका मोहन बस्नेत विजयी भएका हुन् । बस्नेत विसं २०७४ को स्थानीय तह निर्वाचनमा पनि दक्षिणकालीको नगर प्रमुख पदमा विजयी भएका थिए । उनले सात हजार २०१ मत प्राप्त गरेको नगर निर्वाचन अधिकृत अमृताकुमारी शर्माले जानकारी दिइन् । उनका निकटतम् प्रतिद्वन्द्वी नेकपा एमालेका श्रीराम आचार्यले पाँच हजार १९२ मत पाएका छन् । नगर उपप्रमुखमा पनि कांग्रेसकै वसन्ती डङ्गोल तामाङ विजयी भएका हुन् । उनी पनि यसअघिको निर्वाचनमा उपप्रमुख पदमा विजयी भएका थिए । उपप्रमुख तामाङले सात हजार ६२३ मत पाएको नगर निर्वाचन कार्यालयले जनाएको छ । उनका निकटतम् प्रतिद्वन्द्वी एमालेका इन्दिरा न्यौपानेले चार हजार ८३० मत पाएकी छन्। नौ वटा वडा रहेको नगरपालिकाको छ वटा वडामा कांग्रेसले जीत हासिल गरेको छ । कांग्रेसले २, ४, ५, ६, ८ र ९ नं वडाका वडा अध्यक्ष विजयी गराउन सफल भएको छ । वडा नं १, ३ र ७ मा भने एमालेका वडा अध्यक्ष विजयी भएका छन् । नगरपालिकामा १७ हजार ९१६ मतदाता छन् । वैशाख ३० गतेको निर्वाचनमा १४ हजार ४८८ मत खसेको थियो । यो कुल मतदाताको ८०८७ प्रतिशत भएको नगर निर्वाचन अधिकृत शर्माले जानकारी दिए ।"
कुम्मायक गाउँपालिका अध्यक्षमा कांग्रेसका लावती र उपाध्यक्षमा माओवादीका खड्का विजयी,फिदिम : पाँचथरको कुम्मायक गाउँपालिकाको अध्यक्षमा नेपाली कांग्रेसका बमप्रसाद लावती र उपाध्यक्षमा माओवादी केन्द्रका महेन्द्रबहादुर खड्का विजयी बनेका छन् । अध्यक्षका निकटतम प्रतिद्वन्दी एमालेका भीम सम्बाहम्फेलाई १५७ मतले पछि पार्दै लावतीले कुम्मायकमा ऐतिहासिक जित हासिल गरेका हुन् । लावतीले तीन हजार ५७ मत प्राप्त गर्दा निकटतम प्रतिद्वन्दी सम्बाहम्फेले दुई हजार नौ सय मत प्राप्त गरेका हुन् उपाध्यक्षमा नेकपा माओवादी केन्द्रका महेन्द्र खड्का विजयी बनेका छन् । खड्काले निकटतम प्रतिद्वन्द्वी एमालेकी सीता आचार्यलाई २८ मतले पराजित गरेका हुन् । खड्काले दुई हजार सात सय ५८ मत प्राप्त गर्दा निकटतम प्रतिद्वन्द्वी आचार्यले दुई हजार सात सय २४ मत प्राप्त गरेकी हुन् । आचार्य निवर्तमान उपाध्यक्ष समेत हुन् । कुम्मायक गाँउपालिकालाई नेकपा एमालेको किल्लाको रुपमा लिने गरिन्छ । पाँच वडा वडा रहेको कुम्मायकमा स्थानीय तहको अघिल्लो निर्वाचनमा एमालेले अधिकांश वडासहित फराकिलो मतले पालिकामा जित निकालेको थियो ।
"साँगुरीगढी र छथरजोरपाटीमा गठबन्धनको जीत, चौविसेमा एमाले विजयी","धनकुटा: जिल्लाको सात स्थानीय तहमध्ये तीन स्थानीय तहको अन्तिम मत परिणाम सार्वजनिक भएको छ। तीन तहमध्ये साँगुरीगढी र छथरजोरपाटी गाउँपालिकामा गठबन्धनका उम्मेदवार विजयी भएका छन्। चौविसे गाउँपालिकामा नेकपा एमालेका उम्मेदवार विजयी भएका छन्। साँगुरीगढी गाउँपालिकाको अध्यक्षमा सत्ता गठबन्धनतर्फबाट उम्मेदवार बनेका नेपाली कांग्रेसका जीतेन्द्र राई विजयी भएका छन्। उनले निकटम प्रतिद्वन्द्वी नेकपा एमालेका कुमार जंग याखालाई ५ सय ७१ मतले पराजित गरे। अन्तिम मत परिणामअनुसार अध्यक्षमा विजय भएका राईले ५ हजार ३ सय ९९ र उनका प्रतिद्वन्द्वी याखाले ४ हजार ८ सय २८ मत प्राप्त गरेका थिए। अघिल्लो २०७४ सालको स्थानीय तह निर्वाचनमा पनि यी दुई उम्मेदवारबीच प्रतिस्पर्धा भएको थियो। जसमा एमालेका कुमारजंग याखाले ११ सय १६ मत बढी ल्याएर बाजी मारेका थिए। त्यति बेला याखाले ४ हजार ४ सय ४९ र जितेन्द्र राईले ३ हजार ३ सय ३३ मत ल्याएका थिए। यो चुनावमा भने यी दुई बीचको मतान्तर ५ सय ७१ हुन पुग्यो। जसमा कांग्रेसका राईले बाजी मार्न सफल भए। गाउँपालिकाको उपाध्यक्षमा नेकपा एमालेको उम्मेदवार मुना राई विजयी भइन्। उनले गठबन्धनतर्फबाट उम्मेदवार बनेका जसपाका लिलाराज लावतीलाई ५ सय १५ मतले पराजित गरिन्। विजयी राईले ४ हजार ६ सय ५० र लावतीले ४ हजार १ सय ३६ प्राप्त गरे। साँगुरीगढी गाउँपालिकाको कुल १० वडामध्ये ६ वडामा नेकपा एमाले र ४ वडामा गठबन्धनका उम्मेदवार विजयी बने। नेकपा एमालेतर्फबाट वडाध्यक्षको उम्मेदवार बनेका वडा नं १ मा गोविन्द लिम्बू, वडा नं ४ मा जीवनकुमार लिम्बू, वडा नं ७ मा पूर्णप्रसाद राई, वडा नं ८ मा हृदयनारायण राई, वडा नं ९ मा जीतबहादुर राई र वडा नं १० मा एकबहादुर राई विजयी भए। त्यस्तै गठबन्धनबाट वडाध्यक्षको उम्मेदवार बनेका २ नं वडामा योगेन्द्रबहादुर इङ्नाम (लिम्बू), वडा नं ३ मा टेकप्रसाद लिम्बू, वडा नं ५ मा खड्गबहादुर लिम्बू र वडा नं ६ मा यमप्रकाश मगर विजयी भए। यसै गरी चौविसे गाउँपालिकाको अध्यक्ष र उपाध्यक्षमा नेकपा एमालेको उम्मेदवार विजयी भएका छन्। अध्यक्षमा गठबन्धनका उम्मेदवार दलबहादुर मगरलाई १ हजार ४७ मतले पराजित गर्दै एमालेका उम्मेदवार राजकुमार लिम्बू विजयी भए। उनले ५ हजार ३५ र मगरले ३ हजार ९ सय ९१ मत प्राप्त गरे। त्यस्तै उपाध्यक्षमा नेकपा एमालेकी उम्मेदवार टंक माया पाङ्मी मगरले मगर गठबन्धनका मंगलकुमार लिम्बूलाई ९ सय ९५ मत पराजित गर्दै विजयी भइन्। विजयी मगरले ४ हजार ९ सय ८३ र पराजित लिम्बूले ३ हजार ९ सय ८८ मत प्राप्त गरे। गाउँपालिकाको वडामा पनि नेकपा एमालेकै वर्चश्व भएको छ। नेकपा एमालेको तर्फबाट वडाध्यक्षम उम्मेदवार बनेका वडा नं २ मा एनोज तुम्सा, वडा नं ३ मा मदन तुम्सा, वडा नं ४ मा लोकेन्द्र मगर, वडा नं ५ मा आशिष लिम्बु, वडा न ८ मा धनकुमार लिम्बु विजयी भए। त्यस्तै गठबन्धनको तर्फबाट वडाध्यक्षमा उम्मेदवार वनेका वडा नं १ मा दिपकुमार श्रेष्ठ, वडा नं ६ मा आशिष लिम्बू र वडा नं ७ मा रुद्रप्रसाद चेम्जोङ्ग (लिम्बू), विजयी भए। यस्तै छथरजोरपाटी गाउँपालिकाको अध्यक्षउपाध्यक्षसहित अधिकांश वडामा गठबन्धनका उम्मेदवारहरु विजयी भएका छन्। गाउँपालिकाको अध्यक्षमा गठबन्धनतर्फबाट उम्मेदवार बनेका नेपाली कांग्रेसका छत्रबहादुर सुब्बा विजयी भए। उनले गाउँपालिकाको निवर्तमान अध्यक्षसमेत रहेका नेकपा एमालेका उम्मेदवार शेरबहादुर लिम्बूलाई १ सय ९५ मतले पराजित गरे। विजयी सुब्बाले ४ हजार ३ सय ५९ मत र पराजित लिम्बूले ४ हजार १ सय ६४ मत प्राप्त गरे। त्यस्तै गाउँपालिकाको उपाध्यक्षमा गठबन्धनतर्फबाट उम्मेदवार नेकपा माओवादी केन्द्रकी गिता खेवा गुरुङ विजयी भइन्। उनले नेकपा एमालेकी उम्मेदवार गोमा कार्की दाहाललाई ६ सय ९६ मतले पराजित गरिन्। गुरुङले ४ हजार ३ सय ८७ र पराजित कार्कीले ३ हजार ६ सय ९१ मत प्राप्त गरे। उपाध्यक्षमा विजयी गुरुङ नेकपा माओवादी केन्द्रका नेता तथा पूर्वअर्थराज्य मन्त्री स्वर्गीय हरिराज खेवाको श्रीमतीसमेत हुन्। गत २०७४ सालको स्थानीय तह निर्वाचनमा माओवादीको तर्फबाट गाउँपालिकाको उपाध्यक्षको उम्मेदवार बनेकी उनी नेकपा एमालेकी उम्मेदवार भीमकला श्रेष्ठसँग १ हजार २ सय १६ मतले पराजित भएकी थिइन्। त्यो बेला गुरुङले २ हजार ७३ र श्रेष्ठले ३ हजार २ सय ८९ मत प्राप्त गरेका थिए। गाउँपालिकाका वडाहरुमा गठबन्धनको वर्चश्व रह्यो। ६ वडामध्ये गठबन्धनले ४ वडामा जीत हासिल गर्दा नेकपा एमालले २ वडामा मात्रै विजय हासिल गर्न सफल भयो। अघिल्लो स्थानीय तह निर्वाचनमा नेकपा एमालेले ६ मध्ये ५ वडा जितेको थियो। गठबन्धनको तर्फबाट वडाध्यक्षमा उम्मेदवार वनेका वडा नं १ मा गोविन्द लिम्बू, वडा नं २ मा कृष्णसारु मगर, वडा नं ५ मा डिकबहादुर लिम्बू, वडा नं ६ मा दिपक गुरुङ विजयी भए। त्यस्तै नेकपा एमालेको तर्फबाट उम्मेदवार बनेका वडा नं ३ मा ज्ञानबहादुर लिम्बू, वडा नं ४ मा टेकबहादुर तामाङले मात्रै जित हासिल गरे।"
रोकिएन वैदेशिक रोजगारमा ठगी,"काठमाडौं : वैदेशिक रोजगार विभागमा पछिल्लो ९ महिनामा ८ सय उजुरी परेका छन्। यसमा कामदारको ३७ करोड ३० लाख रुपैयाँ ठगी भएको छ। व्यक्तिगत तवर (एजेन्ट)बाटै ४ सय जना २३ करोड २२ लाख ४५ हजार रुपैयाँ ठगिएका छन्। विभागका अनुसार हालसम्म श्रमिकले संस्थागत र व्यक्तिगत गरी ६८ करोड ७६ लाख रुपैयाँ क्षतिपूर्ति पाउन सकेका छैनन्। व्यक्तिगततर्फ ९ महिनामा दर्ता भएका ४ सयसहित ८ सय ३१ जनाको ५७ करोड २८ लाख रुपैयाँ फसेको छ। म्यानपावर व्यवसायी र एजेन्टले पैसा खाइदिए पनि समयमै उजुरीको टुंगो नलाग्दा पीडितले न्याय पाउन सकेका छैनन्। विभागमा अघिल्ला वर्षकै धेरै उजुरी विचाराधीन छन्। विभागले समीक्षा अवधिमा ४५ मुद्दा मात्रै वैदेशिक रोजगार न्यायाधिकरणमा दर्ता गरेको छ। जसमा ६ करोड ५८ लाख ५८ हजार बिगो दाबी गरिएको छ। विभागका अनुसार १ सय ५० वटा मुद्दा न्यायाधिकरणमा विचाराधीन छन्। जसमा २४ करोड ५१ लाख बिगो दाबी गरिएको छ। विभागले ७३ उजुरीमा मिलापत्र गरी ५ करोड ४९ लाख ५१ हजार रुपैयाँ पीडितलाई दिलाइ दिएको छ। विभागले ४७ वटा कम्पनीलाई १ करोड ४५ लाख जरिवना तिराएको छ। विभागले उजुरीको दाबी रकममध्ये २ करोड ८९ लाख बिगो फरफारक गरिदिएको छ। विभागका महानिर्देशक शेषनारायण पौडेलका अनुसार विदेश पठाउने नाममा अचाक्ली रकम असुल्ने तर नपठाउने गरेका छन्। धेरै पारिश्रमिक तोक्ने तर न्यून मात्रै उपलब्ध गराउने पाइएको पौडेलको भनाइ छ। यस्तै एउटा काम भनी अर्कोमा लगाउने, सम्झौताबेगर अर्कै कम्पनीको भिसा दिने, विकसित मुलुक भनेर धेरै रकम असुली नपठाउने गरेका उजुरी परेको पौडेल बताउँछन्। निवेदक र पीडकबीच छलफल गराउँछौं, महानिर्देशक पौडेल भन्छन्, दुवैको कुरा सुनी मिलापत्र भए मिलापत्र गराएर टुंग्याउँछौं। पीडितले चित्त नबुझाए मुद्दा दायर गर्छौं। आप्रवासनसम्बन्धी अनुसन्धानकर्ता रामेश्वर नेपाल म्यानपावर व्यवसायीले जसरी हुन्छ कमाउ धन्दा अँँगालेकाले वैदेशिक रोजगारीमा विकृति बढ्दै गएको बताउँछन्। सबै व्यवसायी ठगी र शोषण गर्छन् भन्न नसके पनि ठग्ने क्रम अचाक्ली भइसकेको छ, नेपाल भन्छन्। त्यसो त तत्कालीन श्रमराज्यमन्त्री टेकबहादुर गुरुङले २०७२ सालमा फ्रि भिसा, फ्रि टिकटको व्यवस्था ल्याएका थिए। त्यसमा सेवाशुल्क १० हजारभन्दा बढी लिन नपाइने भनियो। तर, व्यवसायीले २० गुणाभन्दा बढी रकम कामदारबाट असुल्ने गरेका छन्। १ लाख आसपास त प्रायःले तिरिरहेका छन्। तर, सरकारले व्यवसायीलाई कारबाही गर्न सकेको छैन।ऐन, निर्देशिका कार्यान्वयन भएन, अनुसन्धानकर्ता नेपाल भन्छन्, प्रभावकारी कार्यान्वयन हुन सकेको भए यसरी ठगी, बाध्यकारी श्रमशोषण, बेचबिखन हुने थिएन। अनुसन्धानकर्ता नेपालका अनुसार फ्रि भिसा, फ्रि टिकट श्रमिकमैत्री नीति भए पनि कार्यान्वयन हुन नसक्नु राज्यको कमजोरी हो। प्रत्युत्पादकजस्तै बनाइयो। यो खेदजन्य छ, उनी भन्छन्, यसले कामदारलाई झन् आर्थिक शोषणमा पार्यो। साढे २ लाख रुपैयाँसम्म तिर्दा पनि १० हजारको रसिदमै चित्त बुझाउन बाध्य छन् कामदार। यो नीति पूर्णरूपमा असफल भइसक्यो। उजुरी गर्दा पनि १० हजारभन्दा बढी नपाउने भएपछि श्रमिक थप मारमा परेका छन्, उनी भन्छन्। अधिवक्ता सोम लुइँटेल पीडितलाई कानुनी अधिकार थाहा नहुँदा पनि धेरै ठगी भएको बताउँछन्। यथेष्ट प्रमाण देखिए मात्रै कार्यान्वयन हुने भएकाले धेरै श्रमिकसँग प्रमाण सुरक्षित नहुँदा ठगिएका छन्, लुइँटेल भन्छन्। ऐन, नियम कार्यान्वयन नहुने, छिटोछरितो न्याय प्राप्त नहुने, पर्याप्त अनुसन्धान नहुने भएकाले पनि श्रमिक ठगीमा परेका छन्। विभागले प्रभावकारी अनुसन्धान गरे मात्रै पीडितले न्याय पाउँछन्, उनी भन्छन्, तर, विभागले प्रभावकारी अनुसन्धान गर्न सकेको छैन। सही अनुसन्धान नगरे मुद्दा नचल्ने, प्रमाण सही नभए अनुसन्धान प्रभावकारी नहुने भएकाले वैदेशिक रोजगारीमा ठगी रोक्न तथा पीडितलाई न्याय दिन विभागको भूमिका महत्वपूर्ण हुने लुइँटेल बताउँछन्। अध्यागमनदेखि विभागका कर्मचारीमा गैरजिम्मेवार व्यवहार (भ्रष्टाचार) लगायत अपराधमा संलग्न हुने गरेकाले पनि पीडित झन् पीडित हुने गरेका छन्। व्यवसायीले जिम्मेवारी र दायित्व भुले। सरकारी कर्मचारी बेइमानी र अपराधपूर्ण क्रियाकलापमा संलग्न भए, अनुसन्धानकर्ता नेपाल भन्छन्, यसले सबथोक छाडेर बाध्य भई विदेश जाने युवाको सपना चकनाचुर भयो। कामदार अझ चपेटामा परे। नेपाल वैदेशिक रोजगार व्यवसायी संघका पूर्वअध्यक्ष विमल ढकाल वैदेशिक रोजगार ऐनको दफा ४४ अनुसार गल्ती गरेको भए कारबाही भोग्ने बताउँछन्। मानव तस्करहरूले वैदेशिक रोजगारीको बदनाम गराए, ढकाल भन्छन्, सरकारले निगरानी गरी उनीहरूलाई हदैसम्मको कारबाही गर्नुपर्छ। वैदेशिक रोजगारीका नाममा एजेन्ट, कन्सल्टेन्सीले बदनामी गरेकाले व्यवसायी पनि बदनाम हुन पुगेको उनको भनाइ छ। संघका द्वितीय उपाध्यक्ष कमलदेव मल्ल वैदेशिक रोजगार क्षेत्रमा नियतवश ठगी पनि हुने गरेको बताउँछन्। कतिपय अवस्थामा गन्तव्यस्थलका रोजगारदाताले पनि हामीलाई ठगेका हुन्छन्, मल्ल भन्छन्, यहाँको कानुनले हामीलाई नै समाउँछ। इजाजतपत्र लिएका सबै म्यानपावर असल नियतका नभई गल्ती गरेका पनि हुन सक्ने मल्ल बताउँछन्। तर, पछिल्लो समयमा प्रविधिमैत्री भएकाले ठगी पनि कम हुँदै गएको उनको दाबी छ। व्यवसायीले पैसासँगै लामो समय राहदानी होल्ड गरेर कामदारलाई झुलाइरहने, अनावश्यक दुःख दिने गरेको पनि उनी बताउँछन्। कसूरदार म्यानपावरको इजाजतपत्र रद्दको सुरसार विभागका महानिर्देशक पौडेल वैदेशिक रोजगार ऐनको दफा ४४ अनुसार कसैलाई पनि कारबाही नभएको बताउँछन्। भन्छन्, अब म्यानपावर व्यवसायीले उन्मुक्ति पाउने छैनन्। यो दफामा इजाजतपत्रवालाले स्वीकृति नलिई कामदार पठाएमा हुने सजायको व्यवस्था छ। जसमा इजाजतपत्र रद्द गर्नेसम्मको व्यवस्था छ। यो दफामा लेखिएको छ, कुनै इजाजतपत्रवालाले विभागबाट स्वीकृति नलिई कामदार विदेश पठाएमा वा कुनै इजाजतपत्रवालाले कसैलाई वैदेशिक रोजगारमा लगाइदिनेछु भनी झुटो आश्वासन दिई वा प्रलोभन देखाइ कुनै रकम लिई विदेश नपठाएमा त्यसरी लिएको रकम र सोको ५० प्रतिशतले हुने रकम भर्पाइ त्यस्तो इजाजतपत्रवालालाई तीन लाख रुपैयाँदेखि पाँच लाख रुपैयाँ जरिवाना र तीन वर्षदेखि सात वर्षसम्म कैद हुनेछ र त्यस्तो इजाजतपत्रवालाको इजाजतपत्रसमेत रद्द हुनेछ। विभागले यसअघि दफा ४३ अनुसार मात्रै कारबाही प्रक्रिया अघि बढाउँदै आएको थियो। यो दफामा लेखिएको छ, कसैले दफा १० विपरीत इजाजतपत्र नलिई वैदेशिक रोजगार व्यवसाय सञ्चालन गरेमा वा कसैलाई वैदेशिक रोजगारमा लगाई दिन्छु भनी झुटो आश्वासन दिई वा प्रलोभन देखाई वैदेशिक रोजगारीमा लगाई दिने उद्देश्यले कुनै रकम लिएमा वा विदेश पठाएमा त्यसरी लिएको रकम र सोको ५० प्रतिशतले हुने रकम हर्जानाबापत असुल गरी त्यस्तो व्यक्तिलाई विदेश जान र आउन लागेको खर्चसमेत भराई निजलाई तीन लाख रुपैयाँदेखि पाँच लाख र रुपैयाँसम्म जरिवाना र तीन वर्षदेखि सात वर्षसम्म कैद हुनेछ। विदेश पठाइ नसकेको भए सो सजायको आधा सजाय हुनेछ। वैदेशिक रोजगार न्यायाधिकरणका रजिस्ट्रार आनन्दराज पन्तका अनुसार सामान्यतः तीन महिनामा मुद्दा छिनोफानो हुनुपर्ने हो। तर, प्रमाण अभावका कारण केही मुद्दामा वर्षौंसम्म पीडितले न्याय पाउन नसकिरहेको रजिस्ट्रार पन्त बताउँछन्। प्रतिवादी हाजिरी नहुँदा समस्या पर्ने गरेको छ, पन्त भन्छन्, वतन (फरार प्रतिवादी) पाउन समस्या हुने गरेकाले मुद्दा छिनोफानो हुन लामो प्रक्रिया लाग्ने गरेको छ। उनका अनुसार दुवै पक्षको कुरा सुनेर न्यायाधिकरणले मिलापत्र गराउँछ। ठगीको बिगो पाएँ भनी दुवै पक्षले हस्ताक्षर गरी निवेदन आएमा मुद्दा फरफारक हुन्छ, उनी भन्छन्। चालू वर्ष २३ वटा मुद्दा मिलापत्र गराएर टुंग्याइएको छ। विभागबाट अनुसन्धान भई आउने उजुरीको अनुमान गरिएअनुसार मुद्दा आउन नसकेको पन्तको भनाइ छ। संस्थागतभन्दा व्यक्तिगत ठगी सल्टाउन कठिनाइ हुने गरेको छ। विभागले म्यानपावरको धरौटीबाट कटाएर पीडितलाई न्याय दिन सक्छ। तर, व्यक्तिगत रूपमा गएको खण्डमा त्यसो गर्न सकिँदैन, विभागका प्रवक्ता कृष्णप्रसाद भुसाल भन्छन्। संस्थागत (म्यानपावर)का मुद्दा विभागले नै पीडक र पीडितलाई छलफल गराएर मिलापत्र गराउँछ। विदेश पठाउने संख्याका आधारमा विभागले २ करोडदेखि ६ करोडसम्म म्यानपावरको धरौटी राखेको छ। त्यसबाट कामदारलाई क्षतिपूर्ति दिन सहज हुने भन्दै ६ करोडसम्म धरौटी राखिएको थियो। निर्देशक भुसालका अनुसार व्यवसायीले नै धरौटी रकम पाउनका लागि आफ्ना मान्छेलाई चेक काट्ने गरेका छन्। कतिपय म्यानपावरको अनुसन्धान गर्दा धरौटी रकम पाउनकै लागि आफ्ना मान्छेको नाममा चेक काट्ने गरिएको छ, उनी भन्छन्, धरौटीबाट काँटेर क्षतिपूर्ति पाउँ भन्ने उजुरी आयो भने हामी शंकाको दृष्टिले हेर्छांै। भिजिट भिसाका नाममा पनि ठगी, मानव तस्करी तथा श्रमशोषण हुने गरेको छ। त्यसमा म्यानपावर व्यवसायी पनि संलग्न हुने गरेको पाइएको छ। भिजिटका नाममा कामदारलाई विदेश पठाउने र अलपत्र पार्ने क्रम नरोकिएपछि सरकारले गृह मन्त्रालयका सहसचिव फणीन्द्रमणि पोखरेलको संयोजकत्वमा कार्यदल गठन गरेको थियो। उक्त कार्यदलले श्रमस्वीकृति लिन झन्झट भएकाले पनि भिजिट भिसामा जाने गरेको भन्दै प्रक्रिया सहजीकरण गर्न पनि सुझाएको छ। महानिर्देशक पौडेल प्रक्रिया सरलीकृत गर्ने अन्तिम तयारी भइसकेको बताउँछन्। वैदेशिक रोजगार ऐन संशोधन गरी विदेश जाँदा श्रमस्वीकृति नचाहिने, प्रमाणीकरण पनि गर्नुनपर्ने, सम्पूर्ण प्रक्रिया अनलाइनबाटै गर्न सकिने व्यवस्था गर्न लागिएको पौडेलको भनाइ छ। सुरक्षित आप्रवासन राष्ट्रिय सञ्जालका अध्यक्ष हरि थापा म्यानपावर व्यवसायीले सेटिङ गरेर भिजिट भिसामा पठाउने गरेको सरकारलाई थाहा भए पनि कारबाही गर्न नसकेको बताउँछन्। त्यस्ता काममा संलग्न म्यानपावर व्यवसायी मात्र जो कोहीलाई मानव बेचबिखनविरुद्ध कारबाही गर्नुपर्छ, थापा भन्छन्। अब पर्याप्त प्रमाण नभए पनि उजुरी विभागले वैदेशिक रोजगार ठगीका सबै खाले उजुरी लिन थालेको छ। यसो हुँदा प्रमाण नभएका पीडितले पनि विभागमा उजुरी गर्न पाउँछन्। पीडित सबैले आफ्ना कुरा राख्न पाउँदा प्रमाण नपुगेका तर वास्तविक पीडितले पनि न्याय पाउन सक्ने देखिएको अधिवक्ता लुइँटेल बताउँछन्। पहिला यथेष्ट प्रमाण मात्र थियो भने उजुरी दर्ता हुन्थ्यो भने अब सबैले उजुरी गर्न पाउने छन्, उनी भन्छन्, यसले कामदारलाई राहत पुग्नेछ। यसका साथै दफा ४४ अनुसार कारबाही हुन सके वैदेशिक रोजगार क्षेत्रमा सुशासन आउने उनी बताउँछन्। अनुसन्धानकर्ता नेपाल भन्छन्, वैदेशिक रोजगार ऐन पूर्णरूपमा कार्यान्वयन हुँदा ठगी कम भएर जान्थ्यो। कामदार ठगीमा पर्नुको मुख्य कारण राज्य नै हो। विभागको तथ्यांक केलाउँदा बर्सेनि पौने अर्ब ठगी हुने गरेको छ। हजार आसपास ठगीमा परी उजुरी गर्छन्। तर, ठगिएका सबैले न्याय पाउन सकेका छैनन्। न्यायाधिकरणले दायर भएको मुद्दा ५० प्रतिशत पनि मुद्दा छिनोफानो गर्न सकेको छैन। गत आव २०७७७८ मा ७ सय ८० विभागमा परेको थियो। जसमा १ अर्ब ३२ करोड रुपैयाँ ठगी भएको जनाइएको थियो। म्यानपावरबाट ३ सय ४९ जनाको ९७ करोड ४९ लाख ७३ हजार रुपैयाँ ठगी भएको थियो। एजेन्टले ४ सय ३१ जनालाई ३४ करोड ५८ लाख रुपैयाँ ठगेका थिए। श्रम, रोजगार तथा सामाजिक सुरक्षामन्त्री कृष्णकुमार श्रेष्ठ वैदेशिक रोजगारीमा ठगी रोक्न विभागमा प्रहरी युनिट स्थापना गरिएको बताउँछन्। छिट्टै प्रहरी विभाग गठन गरी अनुसन्धानलाई अझ फराकिलो र पूर्णरूपमा व्यवस्थित गरिने मन्त्री श्रेष्ठको भनाइ छ। शैक्षिक परामर्श केन्द्र नै ठगीमा वैदेशिक रोजगार ठगीमा शैक्षिक परामर्श केन्द्र पनि मुछिएका छन्। वैदेशिक रोजगार विभागले जेनियस एजुकेसन एन्ड कन्सल्टेन्सी सर्भिसका सञ्चालक सुजन भट्टराई, नयाँ बसपार्कमा होटल सञ्चालन गर्ने मेगबहादुर गुरुङ र सुनील लम्सालविरुद्ध हालै वैदेशिक रोजगार न्यायाधिकरणमा मुद्दा चलाएको छ। फ्रान्स, पोर्चुगल, स्पेन पठाइदिने भनेर २२ जनासँग २ करोड ८८ लाख ४१ हजार रुपैयाँ ठगी गरेको पाइएको विभागका निर्देशक कृष्णप्रसाद भुसालको भनाइ छ। यो कम्पनी विदेशका विश्वविद्यालयमा अध्ययन गर्न जाने विद्यार्थीलाई परामर्श दिने उद्देश्य राखी खुलेको हो। वैदेशिक रोजगार ऐन २०६४ को दफा १० को प्रावधानविपरीत ठगी गरेको पाइएको जनाइएको छ। प्रतिव्यक्ति १७ लाख ९२ हजार रुपैयाँसम्म ठगी गरेको आरोपमा विभागको टोलीले चैत २८ गते उनीहरूलाई पक्राउ गरेको थियो। कास्कीका कुमार गुरुङलाई क्यानडा पठाइदिने बहानामा ४१ लाख ४२ हजार ५ सय रुपैयाँ ठगी आरोपमा सदीक्षा गुरुङ र उनकी ६२ वर्षीया आमा खिनसोभा गुरुङविरुद्ध मुद्दा चलाइएको छ। विभागले १ सय २२ जनालाई युरोपको माल्टा पठाउने भन्दै १ करोड ६४ लाख असुल गर्ने इन्टरनेसनल एक्स्पो एन्ड ट्राभल सर्भिस प्रालिका सञ्चालक राधा सुवेदीसहित आठ जनाविरुद्ध मुद्दा चलाएको छ। अहिलेसम्मको नेतृत्वले दफा ४४ अनुसार म्यानपावर व्यवसायीलाई कारबाही गरेको रहेनछ। अब म्यानपावर व्यवसायीले उन्मुक्ति पाउने छैनन्। शेषनारायण पौडेल  महानिर्देशक, वैदेशिक रोजगार विभाग सामान्यतः तीन महिनामा मुद्दा छिनोफानो हुनुपर्ने हो। तर, प्रमाण अभावका कारण केही मुद्दामा वर्षौंसम्म पीडितले न्याय पाउन सकिरहेका छैनन्। आनन्दराज पन्त रजिस्ट्रार, वैदेशिक रोजगार न्यायाधिकरण गल्ती गरेको भए वैदेशिक रोजगार ऐनको दफा ४४ अनुसार कारबाही भोग्छन्। तर, मानव तस्करहरूले वैदेशिक रोजगारीको बदनाम गराएका हुन्। विमल ढकाल  पूर्वअध्यक्ष, नेपाल वैदेशिक रोजगार व्यवसायी संघ फ्रि भिसा, फ्रि टिकट श्रमिकमैत्री नीति भए पनि कार्यान्वयन गर्न नसक्नु राज्यको कमजोरी हो। यसलाई प्रत्युत्पादकजस्तै बनाइयो। यो खेदजन्य छ। रामेश्वर नेपाल, अनुसन्धानकर्ता विभागले प्रभावकारी अनुसन्धान गरे मात्रै पीडितले न्याय पाउँछन्। तर, विभागले प्रभावकारी अनुसन्धान गर्न सकेको छैन। सोम लुइँटेल, अधिवक्ता वैदेशिक रोजगार ऐन २०६४ परिच्छेद९ कसुर र दण्ड सजाय ४३ इजाजतपत्र नलिई वैदेशिक रोजगार व्यवसाय सञ्चालन गरेमा हुने सजाय : कसैले दफा १० विपरीत इजाजतपत्र नलिई वैदेशिक रोजगार व्यवसाय सञ्चालन गरेमा वा कसैलाई वैदेशिक रोजगारमा लगाई दिन्छु भनी झुटो आश्वासन दिई वा प्रलोभन देखाई वैदेशिक रोजगारीमा लगाई दिने उद्देश्यले कुनै रकम लिएमा वा विदेश पठाएमा त्यसरी लिएको रकम र सोको ५० प्रतिशतले हुने रकम हर्जानाबापत असुल गरी त्यस्तो व्यक्तिलाई विदेश जान र आउन लागेको खर्चसमेत भराई निजलाई तीन लाख रुपैयाँदेखि पाँच लाख र रुपैयाँसम्म जरिवाना र तीन वर्षदेखि सात वर्षसम्म कैद हुनेछ। विदेश पठाई नसकेको भए सो सजायको आधा सजाय हुनेछ। ४४ इजाजतपत्रवालाले स्वीकृति नलिई कामदार पठाएमा हुने सजाय : कुनै इजाजतपत्रवालाले विभागबाट स्वीकृति नलिई कामदार विदेश पठाएमा वा कुनै इजाजतपत्रवालाले कसैलाई वैदेशिक रोजगारमा लगाइदिनेछु भनी झुटो आश्वासन दिई वा प्रलोभन देखाई कुनै रकम लिई विदेश नपठाएमा त्यसरी लिएको रकम र सोको पचास प्रतिशतले हुने रकम भराई त्यस्तो इजातपत्रवालालाई तीन लाख रुपैयाँदेखि पाँच लाख रुपैयाँ जरिवाना र तीन वर्षदेखि सात वर्षसम्म कैद हुनेछ र त्यस्तो इजाजतपत्रवालाको इजाजतपत्रसमेत रद्द हुनेछ। ४६ सरकारले खुला नगरेका मुलुकमा कामदार पठाएमा हुने सजाय : वैदेशिक रोजगारका लागि कामदार पठाउन नेपाल सरकारले खुला नगरेको मुलुकमा कुनै इजाजतपत्रवालाले कुनै कामदार पठाएमा वा खुला गरेको मुलुकको प्रवेशाज्ञा लिई खुला नगरेको मुलुकमा पठाएमा त्यसरी कामदार पठाउने इजाजतपत्रवालालाई तीन लाख रुपैयाँदेखि सात लाख रुपैयाँसम्म जरिवाना र तीन वर्षदेखि पाँच वर्षसम्म कैद हुनेछ। कामदार पठाउन रकम असुल गरिसकेको तर कामदार पठाइ नसकेको भए आधा सजाय हुनेछ।"
मूल्यवृद्धिको विरोधमा कन्स्ट्रक्सन होलिडे,"काठमाडौं : निर्माण सामग्रीमा चर्को मूल्यवृद्धि गरिएको भन्दै निर्माण व्यवसायीहरूले तीन सातादेखि निर्माण कार्य ठप्प (कन्स्ट्रक्सन होलिडे) गरेका छन्। निर्माण सामग्रीको मूल्य करिब ४० प्रतिशतले बढेको र उपलब्धता पनि कम भएकोले निर्माण कार्य अघि बढाउन नसकिएको उनीहरूको भनाइ छ। कन्स्ट्रक्सन होलिडेका कारण निर्माणाधीन करिब ३५ सय आयोजनाहरूको काम प्रभावित भएको छ। हाल करिब पाँच हजार आयोजनाहरू निर्माणको विभिन्न चरणमा छन्। मूल्यवृद्धिकै कारण निर्माणकार्य अघि बढाउन नसक्ने भन्दै नेपाल निर्माण व्यवसायी महासंघले वैशाख ११ देखि निर्माण कार्य ठप्प पारेको हो। मूल्यवृद्धि, आवश्यक कच्चा सामग्रीको अभाव र सार्वजनिक खरिद नियमावलीको ११औं संशोधनप्रति असन्तुष्टि जनाउँदै निर्माणकार्य बन्द गरिएको महासंघका अध्यक्ष रवि सिंहले जनाए। साथै, सरकारले निर्माण सम्पन्न भइसकेका आयोजनाको ३० अर्बभन्दा बढी रकम बिनाकारण रोकिदिएको सिंहले बताए। एकातिर सरकारको पुँजी खर्च नभएर फ्रिज भइरहेको छ भने अर्कोतिर निर्माण सम्पन्न भइसकेका आयोजनाको रकम भुक्तानी गर्दैन, सिंहले भने। निर्माण उद्योगमा १७ हजारभन्दा बढी व्यवसायीहरू आबद्ध छन्। महासंघले निर्माण सामग्रीहरूमा भएको अत्यधिक मूल्यवृद्धिको सम्बोधन नभएसम्म कन्स्ट्रक्सन होलिडे कायमै राख्ने जनाएको छ। तर, अत्यावश्यक निर्माण कार्यलाई भने नरोक्ने अध्यक्ष सिंहले बताए। अन्डरग्राउन्ड गर्ने कामहरू, पुल निर्माण, नदी नियन्त्रणका काम र सडक पिच गर्ने कामहरूलाई अति आवश्यक मानी सुचारु गरिरहेको अध्यक्ष सिंहले जानकारी दिए। यसअघि पनि मूल्यवृद्धिलाई सम्बोधन गर्न २०६५ सालमा मूल्य समायोजन मार्गदर्शननम्बर १ जारी गरी निर्माण कार्य सुचारु गरिएको थियो। सोही नजिरअनुसार यस पटक पनि मूल्य समायोजन मार्गदर्शन नम्बर २ जारी हुनुपर्ने माग महासंघले अघि सारेको छ। मूल्यवृद्धि घटाउनेभन्दा पनि सरकारले उचित सम्बोधन गर्नुपर्ने व्यवसायीहरूको माग हो। अन्तर्राष्ट्रिय रूपमा नै मूल्यवृद्धिका कारण नेपालमा पनि त्यसको असर देखिएको हो। आन्तरिक उत्पादन हुने सिमेन्ट, रड, इट्टालगायतका आवश्यक कच्चापदार्थको मूल्य पनि बढेको छ भने औद्योगिक क्षेत्रमा भएको लोडसेडिङका कारण पर्याप्त उत्पादन हुन सकिरहेको छैन। उत्पादन कम हुँदा कार्टेलिङ गर्ने भएकोले पनि सामग्रीहरू महँगो भएको बताइन्छ। सिंहका अनुसार, गत असोजमा ६२ रुपैयाँ किलोग्राम रहेको डन्डी अहिले १ सय १८ रुपैयाँ पुगेको छ। ५२ रुपैयाँ केजीको बिटुमिन अहिले १ सय १५ पुगेको छ। ४ सय ५० र ५ सय ५० रुपैयाँको सिमेन्टको बोरा ५ सय ५० र ६ सय ३० रुपैयाँ पुगेको छ। १५ रुपैयाँ गोटाको इँटा १८ रुपैयाँ पुगेको छ। गिटी तथा बालुवामा करिब २० प्रतिशत बढेको छ। ८५ रुपैयाँ लिटरमा बिक्री वितरण हुँदै आएको डिजेल १४५ रुपैयाँ पुगेको छ। सामग्रीमा भएको मूल्यवृद्धिले आयोजनाको लागत पनि करिब ४० प्रतिशत बढ्ने व्यवसायी बताउँछन्। सार्र्वजनिक खरिद ऐनले पनि १० प्रतिशतभन्दा माथिको मूल्यवृद्धि सरकारले व्यहोर्ने व्यवस्था भएकोले यसपटक पनि सरकारले सम्बोधन गर्नुपर्ने महासंघ अध्यक्ष सिंह बताउँछन्। यस्तै आयोजना निर्माणको सुरुमा नै थप आर्थिक भार नपार्ने भनेर सरकारले सुविधा दिएपनि त्यसमा मूल्यवृद्धि नपर्ने भनी सरकार उम्किन खोजेको देखिन्छ। व्यवसायीको मागप्रति सरकार सकारात्मक निर्माण कार्य रोकेर आन्दोलनमा उत्रिएका निर्माण व्यवसायीको मागप्रति सरकार सकारात्मक भएको वार्ता टोलीका संयोजक एवं सार्वजनिक खरिद अनुगमन कार्यालय सहसचिव तथा प्रवक्ता विष्णुप्रसाद कोइरालाले जानकारी दिए। दुईतीन पटकसम्म भएको वार्तामा सैद्धान्तिक सहमति भएको छ। अहिले त्यसको ड्राफ्ट बनाइँदै गरेको कोइरालाले बताए। स्थानीय तहको निर्वाचनका कारण अहिले रोकिएको भन्दै कोइरालाले निर्माण व्यवसायीको जायज माग पूरा गर्न सरकार तयार रहेको बताए। ३० अर्ब भुक्तानीको कुरो निर्माण व्यवसायीले निर्माण सम्पन्न गरेका आयोजनाहरूको पनि सरकारले भुक्तानी नगरेको बताएका छन्। एकातिर पुँजीगत खर्च भएन भन्ने सरकारले निर्माण भएका आयोजनाहरूको पनि भुक्तानी नदिँदा अन्य आयोजनाको काम पनि प्रभावित भएको उनीहरूको भनाइ छ। सरकारी आयोजनाको म्याद थप र भुक्तानी समस्या रहेको बताइन्छ। नेपाल निर्माण व्यवसायी महासंघका प्रमुख कार्यकारी अधिकृत प्रेमसिंह ऐयरले आयोजनाको म्याद थप र भुक्तानी नहुने आयोजनाको मुख्य समस्या भएको बताए। चैत मसान्तसम्म म्याद सकिएका आयोजनाहरूको भुक्तानी हुन नसकेको हो। करिब सात अर्ब रुपैयाँ सडक विभागबाट मात्रै उठाउन बाँकी रहेको ऐयरले बताए। कुल उठ्नु पर्ने भुक्तानीमा ११ अर्ब प्रदेश र स्थानीय तहमा गएका आयोजनाको छ। अर्को ओली सरकारले ल्याएका एकमुष्ट आयोजना (सडक १सय५६ वटा, अस्पताललगायत)मा बजेट नै छैन। बजेट नभए पनि लोकप्रिय हुनका लागि आयोजना घोषणा गर्ने र निर्माण सुरु गर्ने तर भुक्तानी नगर्ने समस्या दोहिरिने गरेको उनको भनाइ छ। तर, सडक विभाग भने भुक्तानी भइरहेको बताउँछ। सडक विभागका निमित्त महानिर्देशक ईशिवप्रसाद नेपालले रकमान्तर र निकासामा ढिलाइका कारण केही सुस्तता भएपनि क्रमशः भुक्तानी भइरहेको बताउँछन्।"
साइमन्ड्सको दुर्घटनामा निधन,"सिड्नी : अस्ट्रेलियाका पूर्व दिग्गज क्रिकेटर एन्ड्रयु साइमन्ड्सको निधन भएको छ। ४६ वर्षीय साइमन्ड्सको शनिबार राति कार दुर्घटनामा परी निधन भएको हो। शनिबार राति अस्ट्रेलियाको टाउन्सविलस्थित एलिस रिभर ब्रिज नजिकै भएको सवारी दुर्घटनामा साइमन्ड्स गम्भीर घाइते भएका थिए। उनलाई उद्वार गरी तत्कालै उपचारका लागि अस्पताल पुयाइएको थियो। उनलाई बचाउनका लागि चिकित्सकहरूले ठूलै प्रयास गरेका थिए। ठूलो कोसिसका बाबजुद पनि उनलाई बचाउन नसकेको चिकित्सकहरूले बताएका छन्। चिकित्सकहरूका अनुसार साइमन्ड्सलाई गम्भीर चोट लागेका कारण सम्पूर्ण कोसिस गर्दा पनि बचाउन नसकिएको हो। प्रहरीका अनुसार तीव्र गतिका कारण साइमन्ड्स सवारी दुर्घटना भएको हो। तीव्र रफ्तारका कारण कार पल्टिएको थियो। कारमा उनी एक्लै सवार थिए। अस्ट्रेलियाका पूर्व विकेटकिपर ब्याट्सम्यान एड्म गिलक्रिस्टले सामाजिक सञ्जालमा ट्विट गर्दै साइमन्ड्सको निधनको खबर सार्वजनिक गरेका थिए। यस वर्ष अस्ट्रेलियाको खेल जगतका लागि दुखद् वर्ष बन्न पुगेको छ। यही वर्ष अस्ट्रेलियाले आफ्ना दिग्गज खेलाडी शेन वार्न र रड मार्सलाई गुमाएको छ। साइमन्ड्स अस्ट्रेलियाले गुमाएको तेस्रो दिग्गज खेलाडी हुन्। ४६ वर्षीय साइमन्ड्सले सन् १९९८ देखि २००९ सम्म अस्ट्रेलियाका लागि खेलेका थिए। उनले २६ टेस्ट, १९८ एकदिवसीय र १४ टीट्वेन्टी अन्तर्राष्ट्रिय खेल खेलेका थिए। उनले एकदिवसीय क्रिकेटमा ३९७५ को औसतमा पाँच हजार ८८ रन बनाएका उनले एक सय ३३ विकेट लिएका छन्। उनी अस्ट्रेलियाले सन् २००३ र २००७ मा एकदिवसीय विश्वकपको उपाधि जित्दा टोलीका महत्वपूर्ण खेलाडी रहेका थिए। आक्रामक अलराउन्डर क्रिकेटरको छवि बनाएका साइमन्ड्स आक्रामक ब्याटिङ गर्थे भने मध्यम गतिको बलिङमा धेरैलाई धरापमा पार्थे।"
सम्भव छ भगवत्ता बोध,"एवं च ते निश्चयमेतु बुद्धिर्दृष्ट्वा विचित्रं जगतः प्रचारम्। सन्तापहेतुर्न सुतो न बन्धुरज्ञाननैमित्तिक एष तापः।। संसारका दुःख कष्ट बन्धुबान्धव, पुत्र, परिवार हुन् अर्थात् मेरो दुःखका कारण अरू नै छन् भन्ठान्छ मानिस। यही बुद्धिले जीवनको अन्तिम क्षणमा मात्र थाहा पाउँछ कि मेरो दुःखको कारण त अज्ञानता पो रहेछ। जसलाई जीवनमै बुद्धत्त्व, भगवत्व र संतत्वको ज्ञान हुँदैन, बाँकी जानकारी सबै अज्ञान हुन्। बुद्धको मूर्ति या तस्बिर देख्दा पनि अनायासै आँखा बन्द हुन्छ। मन शान्त हुन्छ र भित्रको प्रकाशमा बन्द आँखाले दर्शन गर्ने भाव जाग्छ। सिद्धार्थ गौतम राजकुमारले बुद्धत्त्वको बोध प्राप्त गरेपछि परिचित बुद्ध त्यो प्रकाश हो। त्यो सम्बोधिको क्षण हो, त्यो निर्वाणको अनुभूति हो। जहाँ कुनै भगवान्को दर्शन होइन, एउटा दिव्यताको झलक मिल्छ। सम्पूर्ण अस्तित्व, सम्पूर्ण जगत्, विराट आकाश दिव्यतामा झल्किन्छ। जसको कोही विशेष निर्माता छैन तर सबैको भित्र अनुभूतिको गहनता छ। पूरा अस्तित्व प्रकाशले ओतप्रोत छ, चेतनाले ओतप्रोत छ। त्यसैले कुनै भगवान् मात्र होइन, भगवत्ताको भावले पूर्ण छ। भगवत्ता अर्थात् धार्मिकताभन्दा माथि, पूर्णानन्द र एक सत्य। भगवान् एक कल्पना हो भने, भगवत्ता अनुभव हो। भगवान् प्रतिमामा पनि महसुस गर्न सकिन्छ भने, भगवत्ता एक सत्यता हो। अनि एक काव्यजस्तो जो हृदयबाट झंकृत हुन्छ अनि शब्दातीत जसलाई केवल अनुभूतिमा महसुस गर्न सकिन्छ। एक जीवन्तता, गतिमान, प्रवाहमान, विराटताको परिचय जसलाई संसारका विशेषण र अनुमानले पूर्णता दिन सक्दैनन्। आफूभित्रको भागवत तत्त्व कसरी जागृत छ, कति प्रेमल छ र कति रहस्यात्मक छ कुनै किताब र शास्त्रबाट अनुभव हुँदैन। अन्तर गहिराइको साधना, मौन, स्मरण र सुरतीबाट तरंगित झन्कारले निराकारमा स्थित विश्रामपूर्ण स्थितिको बोधगम्य अवस्था भगवत्ता, बुद्धत्व या रहस्यमय खजानाको अनुभूतिबाट मात्र बुद्धको अनुभूति हुन्छ। बुद्ध व्याख्यामा होइन, मौनतामा महसुस गर्न सक्नुपर्छ। कसरी अनुभूति गर्न पाएका छौं बुद्धको मननीय छ। बुद्ध एक स्वतन्त्रता विभिन्न धर्म र परम्पराले आफ्नै अनुशासन, विधि र कर्म काण्डमा बाँधेका हुन्छन्। आफ्ना अनुयायीद्वारा त्यसलाई फैलाउने प्रयास गरेका हुन्छन्। सांसारिक अनुशासन पालनाका लागि यो पनि जरुरी छ नैतिकता, जीवनशैली र व्यवस्थित दैनिकीका लागि। तर, बुद्ध सबै जञ्जिरबाट मुक्त भएर परम स्वतन्त्रतामा, विराट आकाशमा पंख फैलाउने सन्देश दिन्छन्। बुद्ध बताउँछन् कुनै अनुयायीको रूपमा बाँधियौं भने तिम्रो आत्मज्ञानको पहिचानसम्म पुग्न सक्दैनौं त्यसैले स्वतन्त्र विराट आकाशमा फैलिऊ र आफ्नो चेतनाको स्तरलाई अनन्तसम्म फैलिन देऊ। बुद्धले जोड दिँदै भन्नुभो धर्म फैलाउनुभन्दा जरुरी छ तिम्रो हृदयको फैलावट, तिम्रो करुणाको फैलावट अनि तिम्रो मानवताको फैलावट। याद गरौं त मानिसका यी गुणवत्ता आज फैलिएका छन् या खुम्चिएका ? काम, क्रोध, लोभ, मोह, ईष्या, द्वेष सबै मानवता खुम्चिनुको परिणाम न हुन्। सहजता, स्वतन्त्रता, प्रेम र इमान्दारिताको अस्त्र र शास्त्र मात्र जीवन रूपान्तरणको माध्यम बन्न सक्छ। बुद्धले प्रत्येक व्यक्तिलाई आफ्नो गरिमा र आत्म पहिचानको लागि जति ध्यान, साधना र सूत्र बताए। त्यो कति प्रयोगमा ल्याएका छन् ? त्यसकै आधारमा त आज व्यक्ति मात्र विश्व नै अराजकताको भुँमरीमा रुमलिएको छ। आज व्यक्तिव्यक्ति र राज्यराज्यबीचमा जति प्रतिस्पर्धा र कटाक्ष छ तिनले सिक्नु जरुरी छ। बुद्धको शैली जसले केवल सहयात्री र मैत्रेय बनेर आफ्नो परिचय दिएको थियो। उनले शरीर छोड्नुपूर्व आफ्ना सन्न्यासीलाई बताएका थिए म फेरि फर्केर आएँ भने तिम्रो मैत्रेय अर्थात् मित्र बनेर आउनेछु। ऐचजी वेल्सले बुद्धबारे लेखेका थिए सायद बुद्धजस्तो नास्तिक कोही थिएन तर धेरै नै ईश्वर स्वरूप अनुभूति गर्न सकिन्थ्यो। बाहिर होइन भित्र जाऊ धार्मिक, आध्यात्मिक, परम्परा जुनसुकै आयामबाट बुद्धलाई बुझ्न कोसिस गरौं। उनी क्रान्तिकारी थिए। जसले आफ्नो धर्ममा भगवान् होइन मनुष्यलाई राखे। मानिसले अन्तरमनको भगवत्तालाई नजानेसम्म कतै जानै सक्दैन र त्यो भगवत्ता प्रत्येक मनुष्यको भित्र छ। त्यसैले बाहिर होइन भित्र जाऊ। केही क्षणको लागि भए पनि भित्र जाऊ। आश्चर्य लाग्न सक्छ संसारको कर्म, व्यस्ततालाई छोडेर कतिबेला भित्र जाने होला ? सजिलो र जीवन्त सूत्र दिनुभएको छ उहाँले लामो गहिरो श्वास लिऊ, एक सेकेन्ड आँखा बन्द गर र आफ्नो भाव दशालाई हेर। जतिबेला फुर्सद मिल्छ आफ्नो श्वासलाई लामो गहिरो बनाऊ र एक सेकेन्डलाई आँखा बन्द गर। अभ्यास जारी राख, गर्नुपर्ने विभिन्न महत्त्वपूर्ण काममध्ये यसलाई पनि याद गर। अभ्यास गरौं, हेरौं र मनन गरौं के रूपान्तरण आउँदो रहेछ। केही दिनको निरन्तर अभ्यासद्वारा यसलाई आफ्नो आदत बनाऊ। यो सर्वोत्तम आदत बन्नेछ जीवनको सत्यता बोधको निम्ति। बाहिर कोलाहल, प्रतिस्पर्धा, स्वार्थ, अराजकता भेट्न सक्छौं। त्यो गहिराइमा जाऊ जहाँ केवल शान्ति, मौनता, आनन्द, प्रेम र खालीपन भेट्नेछौ। सबै विकारबाट खाली बन, शून्य बन। यो तिम्रोभित्रको यात्रा हो। बाहिरै दौडेर पनि भित्रको यात्रा गर्न बाधा छैन, सूत्र जानलामो गहिरो श्वास, एक सेकेन्डलाई आँखा बन्द। अनि हेर भित्र बन्द आँखाले। तिम्रो केन्द्रमा रहेको आन्तरिक विराटता तिम्रो वास्तविक परिचय हो। बुद्ध बन बुद्धबाट प्रेरित ओशो भन्छन् बुद्धलाई पढ्नु छैन, अनुसरण गर्नु छैन, सम्झ र आफैं बुद्ध बन। किनकि, बुद्धमा जुन ज्ञान फक्रियो त्यो सबै मनुष्यमा सम्भव छ। आफ्नो प्रज्ञारूपी ज्ञानलाई आत्मसात् गर त्यो नै बुद्धत्व हो। बुद्धको र तिम्रो समय २६ सय वर्ष फरक छ होला तर बुद्धले तिम्रो लागि नै सूत्र र विधि दिए। जो आज पनि उत्तिकै सान्दर्भिक र व्यावहारिक छन्। बुद्धको अन्तिम वचनअप्प दीपो भवः आजका मानिसलाई पनि त्यत्ति नै जरुरी छ। आफ्नो प्रकाश आफैं बन। कहिलेसम्म परनिर्भर र अरूको प्रकाशले आफ्नो गहिराइलाई हेर्ने कोसिस गर्छौं ? आफ्नो प्रकाश आफैं बन्ने क्षमतालाई व्यावहारिकता देऊ। त्यो प्रकाश र दिव्यताको महसुस गर जसले तिम्रो उज्यालो खोस्न सक्दैन र कसैले तिमीलाई अन्धकारमा राख्न सक्दैन। अन्धकाररूपी ज्ञान, लोभ र द्वैषप्रतिको इशारा बुद्धमार्फत व्याख्या गर्छन् ओशो। तिम्रो करुणा, प्रेम, सहजता र सरलताजस्ता गुण नै ध्यानमा प्रवेश गर्ने माध्यम हुन्। कठोर मन, कठिनता, प्रतिस्पर्धा यी सबको चक्करले तिम्रो बुद्धत्त्वको खिलावटलाई बाधा पारेको छ। अन्तर हृदयमा बुद्धत्त्वको फूल फक्रिन देऊ। त्यही फूलमार्फत बुद्धले हिमाञ्छित पर्वत महसुस गरे जस्तै तिमी पनि चेतनाको शिखर चुम्न सक्छौ।"
"कलैयामा एमालेको अग्रता कायमै, उपप्रमुखमा जसपा अगाडि",सिमराः कलैया उपमहानगरपालिकामा नेकपा एमालेका उम्मेदवार विनोद साहले अग्रता कायमै राखेका छन् । हालसम्म प्राप्त मतपरिणाम अनुसार एमालेका साह तीन हजार पाँच सय ४३ मत प्राप्त गर्दै अग्रस्थानमा छन् । दोस्रो स्थानमा गठबन्धनको तर्फबाट नेपाली कांग्रेसका उम्मेदवार राजेश राय यादवले दुई हजार ६० मत प्राप्त गरेका छन् । यादव भन्दा साह चार हजार ८३ मतले अगाडि छन् । यसैगरी उपप्रमुखमा गठबन्धनको तर्फबाट जनता समाजवादी पार्टीका उपप्रमुख उम्मेदवार प्रमोद गुप्ताले दुई हजार चार सय ६२ मतले अग्र स्थानमा छन् भने एमालेकी उम्मेदवार रौशन प्रविण दुई हजार दुई सय ५० मतले दोस्रो स्थानमा छिन् । कलैया उपमहानगरपालिकामा हालसम्म वडा नं १ र २ को मतगणना सम्पन्न भइरहेको छ । जसमा वडा नं १ मा एमालेका उम्मेदवार मोहन क्षेत्रीको प्यानल विजयी भएको छ भने वडा नं मा नेपाली कांग्रेसका उम्मेदवार राजेश महतो मण्डल निर्वाचित भएका छन् । मण्डल वडाध्यक्षमा निर्वाचित हुँदा अन्य चार सदस्य एमालेबाट विजयी भएका छन् ।
"लुम्बिनी आइपुगे भारतीय प्रधानमन्त्री मोदी, देउवाले गरे स्वागत","लुम्बिनी : भारतका प्रधानमन्त्री नरेन्द्र मोदी लुम्बिनी आइपुगेका छन्। मोदी भारतको बौद्ध सहर कुसीनगरबाट सोमबार हेलिकोप्टरमार्फत् लुम्बिनी आइपुगेका हुन्। मोदीलाई प्रधानमन्त्री शेरबहादुर देउवाले स्वागत गरेका छन्। मोदीको स्वागतका लागि प्रधानमन्त्री देउवा आइतबार नै लुम्बिनी पुगिसकेका थिए। उनको भ्रमण टोलीमा भारतका राष्ट्रिय सुरक्षा सल्लाहकार अजित डोभल, परराष्ट्रसचिव विनयमोहन क्वात्रासहित ११ सदस्यीय रहेका छन्। मोदी लुम्बिनीमा करिब ६ घन्टा बिताएर आजै स्वदेश फर्किने कार्यक्रम छ। मोदीले मायादेवी मन्दिरमा पूजाआजा गर्नेछन्। पूजामा समकक्षी देउवा पनि सहभागी हुनेछन्। त्यसपछि मोदीले भारत सरकारले निर्माण गर्ने इन्डिया इन्टरनेसनल सेन्टर फर बुद्धिस्ट कल्चर एन्ड हेरिटेज शिलान्यास गर्नेछन्। करिब ३ अर्ब लागतमा जर्मन मन्दिरनजिकै भारतले यो बिहार बनाउन लागेको हो। लुम्बिनीमा भारतले नै निर्माण गरेको अर्का बिहारसमेत छ। मोदी भ्रमणकै क्रममा सांस्कृतिक, शैक्षिक एवं प्राविधिक विषयमा सहकार्यका लागि पाँचवटा सम्झौतापत्रमा दुई देशबीच हस्ताक्षरसमेत हुनेछ। लुम्बिनी बौद्ध विश्वविद्यालय र इन्डियन काउन्सिल फर कल्चरल रिलेसन (आईसीसीआर) बीच सम्झौता हुन लागेको हो। दुई देशका प्रधानमन्त्रीको उपस्थितिमा सम्झौतापत्र आदानप्रदान हुनेछ। काठमाडौं विश्वविद्यालय र त्रिभुवन विश्वविद्यालयसँग सेन्टर फर नेपाल एन्ड एसियन स्टडिजको सहकार्य सम्झौता हुनेछ। काठमाडौं विश्वविद्यालयसँग नेपाल एन्ड इन्डियन इन्स्टिच्युट अफ टेक्नोलोजी मदरासबीच सम्झौता हुनेछ। लुम्बिनीमा प्रधानमन्त्री देउवा र समकक्षी मोदीबीच दुईपक्षीय वार्ता हुनेछ। त्यसअघि परराष्ट्रमन्त्री डा नारायण खड्कासँग भेटघाट हुनेछ। मोदीले मायादेवी मन्दिरमा पूजाआजा गर्ने भएकाले झकिझकाउ बनाइएको छ। मायादेवी मन्दिर, बुद्धजयन्तीको मूल समारोह हुने ५ हजार क्षमताका ध्यान केन्द्रलाई झकिझकाउ पारिएको छ। लुम्बिनीको २ नम्बरदेखि ९ नम्बर गेटतर्फको बाटोलाई दुई देश र बौद्ध झन्डा राखेर सजाइएको छ। विभिन्न स्थानमा प्रवेशद्वारहरू निर्माण गरिएको छ।"
"दोलखाका १६ वडाको अन्तिम मत परिणाम सार्वजनिक, कुन दलको कति ?","काठमाडौं : स्थानीय तह निर्वाचन अन्तरगत दोलखाका १६ वटा वडाको अन्तिम मत परिणाम सार्वजनिक भएको छ । १६ वटा वडामध्ये नेकपा एमालेले ६, नेपाली कांग्रेसले ४, नेकपा माओवादी केन्द्रले ४, नेकपा एकीकृत समाजवादी र स्वतन्त्रले १ १ वटा वडामा निर्वाचित भएका छन्। नेकपा एमाले १कालिञ्चोक गाउँपालिका१, पदम बहादुर थामी २बैतेश्वर गापा८, शान्त बहादुर जिरेल ३तामाकोशी गाउँपालिका१, बसन्त थापा ४जिरी नगरपालिका४, पदेमान जिरेल ५ मेलुङ गाउँपालिका १, इश्वर कोईराला ६ भीमेश्वर नगरपालिका २, स्टालिन श्रेष्ठ नेपाली कांग्रेस १जिरी नगरपालिका१, कर्साङ शेर्पा २भीमेश्वर नगरपालिका१, माधव थामी ३शैलुङ गाउँपालिका१ वीर बहादुर घतानी ४विगु गाउँपालिका१, मेम बहादुर तामाङ माओवादी केन्द्र १जिरी नगरपालिका२, निम्पल दोर्जे शेर्पा २जिरी नगरपालिका३, खेट बहादुर घिमिरे ३गौरीशङ्कर गाउँपालिका१, प्रकाश खड्का ४बैतेश्वर गाउँपालिका७, मिनकुमार शिवाकोटी एकीकृत समाजवादी १ मेलुङ गाउँपालिका२, रामकृष्ण भण्डारी स्वतन्त्र १ तामाकोशी गाउँपालिका २ झुले, इश्वरराज कार्की"
स्थानीय सरकार पारदर्शी बनून्,"सार्वजनिक पदमा आसीन व्यक्ति पारदर्शी हुनुपर्छ। उत्तरदायी हुनुपर्छ। हाम्रा जनप्रतिनिधि भने त्यस्ता छैनन्। जस्तो कि अघिल्लोपटक निर्वाचित थुप्रै जनप्रतिनिधि अपारदर्शी मात्रै होइन अटेर पनि देखिए। कानुन भन्छ, जनप्रतिनिधिले आर्थिक वर्ष सुरु भएको ९० दिनभित्र सम्बन्धित प्रदेशको मुख्यमन्त्री तथा मन्त्रिपरिषद्को कार्यालयमा सम्पत्ति विवरण बुझाउनुपर्छ। भ्रष्टाचार निवारण ऐन, २०५९ को दफा ५० (१) ले नियुक्तिको ६० दिनभित्र र हरेक आर्थिक वर्ष कानुनबमोजिम सम्पत्तिको स्रोत वा निस्सासहितको अद्यावधिक विवरण पेस गर्नुपर्ने प्रष्ट उल्लेख गरेको छ। तर, यो कानुन अटेर गर्दै १ सय ५२ तहका जनप्रतिनिधिले सम्पत्ति विवरण बुझाएनन्। ७ सय ५३ स्थानीय तह भएको मुलुकमा त्यत्तिका धेरै तहका जनप्रतिनिधि अटेर निस्कनु निकै चुनौतीपूर्ण हो। अख्तियार दुरुपयोग अनुसन्धान आयोगमा परेका उजुरीका चाङको निष्कर्ष हो स्थानीय तहमा भ्रष्टाचार धेरै छ। पारदर्शिताको कसीमा पनि स्थानीय तहका जनप्रतिनिधि कमसल सावित हुँदा भ्रष्टाचार निकै मौलाएको प्रष्ट हुन्छ। हरेक नागरिकको कर्तव्य हो, कानुनको पालना। जनप्रतिनिधिको काम कानुनको पालनामात्रै होइन, कार्यान्वयन पनि हो। तर स्थानीय तहका प्रतिनिधिहरू यस मामलामा निकै हदसम्म उनुत्तरदायी भए। मुलुकमा भ्रष्टाचार किन बढेको छ भन्ने यसैले प्रष्ट गरेको छ। कि, जनप्रतिनिधि नै पारदर्शी छैनन्। आफ्नो सम्पत्ति विवरण लुकाउँछन्। जोप्रति भ्रष्टाचारको आरोपको औंला ठडिएको छ, उनीहरू नै अपारदर्शी हुँदा आरोप झन् बलियो भएको छ। यसै पनि भ्रष्टाचारमा मुछिएका जनप्रतिनिधिको संख्या सानो छैन। अख्तियारले पनि थुप्रै जनप्रतिनिधिविरुद्ध भ्रष्टाचारको मुद्दा चलाउनु परेको छ। भ्रष्टाचार अख्तियारको सक्रियता, मुद्दा मामिलाले मात्रै नियन्त्रण हुने होइन। सबै नागरिक कर्तव्यनिष्ठ, सबै जनप्रतिनिधि र राष्ट्रसेवक पारदर्शी, इमान्दार भएमात्रै भ्रष्टाचार नियन्त्रण हुन्छ। यसका लागि उनीहरू आत्मैदेखि इमान्दार हुन जरुरी छ। सम्पत्ति विवरण नबुझाउने व्यक्तिलाई कारबाहीको कानुनी व्यवस्था पनि छ। सम्पत्ति विवरण नबुझाएको सार्वजनिक पदको व्यक्तिलाई पाँच हजार रुपैयाँ जरिवानामात्रै होइन, त्यस्ता व्यक्ति र परिवारमाथि अनुसन्धान हुनसक्छ। थुप्रै जनप्रतिनिधि, कर्मचारीले उक्त कानुनी व्यवस्थालाई अटेर गरे भने भ्रष्टाचार नियन्त्रण गर्ने निकायले सबैलाई कारबाहीको दायरामा ल्याउन काबु नराख्न सक्छ। गएको वर्ष जनप्रतिनिधिमात्रै नभई कर्मचारीसमेत गरी १५ हजार जनाले सम्पत्ति विवरण बुझाउन अटेर गरेका थिए। यो निकै ठूलो संख्या हो। जबकि बुताले भ्याएसम्म र आफ्ना सीमितताबीच अख्तियारले सम्पत्ति विवरण नबुझाएका कर्मचारी वा पदाधिकारीबाट २ करोड ३३ लाख रुपैयाँ असुल गरेको थियो। नागरिक वा जिम्मेवार पदाधिकारीलाई कारबाही गरी राजस्व आम्दानी गर्ने राज्यको मनसाय हुँदैन। त्यतिका जरिवाना असुल हुनु कानुनको पालनाका हिसाबले उपलब्धि भए पनि भ्रष्टाचार नियन्त्रणको दीर्घकालीन उद्देश्यका निम्ति दुःखदै कुरा हो। अपराध र अर्थ आपसमा सम्बन्धित हुन्छन्। संसारमा भएका धेरै अपराधमा आर्थिक उपार्जनको उद्देश्यबाटै प्रेरित हुन्छन् भनिन्छ। यस अर्थमा सम्पत्ति विवरण पेस नगर्ने कुरा कानुन उल्लंघनको सामान्य कुरामात्रै होइन। यो त अपराधसँग जोडिन सक्छ। गैरकानुनी आम्दानी कसैले नगरोस् र गर्न नसकोस् भन्ने उद्देश्यले नै सम्पत्ति विवरण पेस गर्ने कानुन बनाइएको हो। यो सम्पत्ति शुद्धीकरणको विषय पनि हो। सम्पत्ति शुद्धीकरण नेपालको मात्रै चासो र चिन्ताको विषय होइन। सम्पत्ति शुद्धीकरणसम्बन्धी अन्तर्राष्ट्रिय कानुनको पक्ष राष्ट्र पनि हो नेपाल। गैरकानुनी आर्जनको मात्रा नेपालमा देखिँदै गयो, सम्पत्ति शुद्धीकरणसम्बन्धी कानुनको पालनामा कमजोरी हुँदै गयो भने नेपाल अन्तर्राष्ट्रिय रूपमा बहिष्करणको सूचीमा समेत दर्ज हुनसक्छ। तसर्थ यो अति संवेदनशील र गम्भीर मुद्दा हो। यस्ता गम्भीर मामलामा जनप्रतिनिधि र राष्ट्रसेवक कर्मचारी नै गैरजिम्मेवार हुने हो भने राज्यलाई ठूलो नोक्सानी हुन्छ। त्यसको प्रत्यक्ष मार जनतालाई पर्छ। नवनिर्वाचित जनप्रतिनिधि यो मामलामा जिम्मेवार बनून्। पारदर्शी र जवाफदेही होऊन्। भ्रष्टाचार नियन्त्रणका लागि आफू र आफ्ना पालिकालाई कटिबद्ध बनाउन्। यससम्बन्धी प्रवद्र्धनात्मक र सचेतनाका कार्यक्रमहरू चलाउन्।"
जनप्रतिनिधि अब अब्बल अभियन्ता,"विधानले स्थानीय तहको परिभाषा गरेको छ। गाउँपालिका, नगरपालिका र जिल्लासभा स्थानीय तहमा पर्छन्। अधिकारका आधारमा पालिका स्थानीय सरकार हुन्। प्रत्येक पालिकाको क्याबिनेट छ। कार्यपालिका भनिन्छ। व्यवस्थापिका छ। न्यायपालिका छ। न्यायिक समिति भनिन्छ। सभा भनिन्छ। पालिकाको एकल अधिकार संविधानको अनुसूची८ मा उल्लेख छ। अनुसूची९ मा साझा अधिकार सूचीकृत छ। जिल्ला सभाले समन्वय गर्ने काम मात्र गर्छ। मुलुकभरमा ७ सय ५३ पालिका छन्। पालिकामध्ये ४ सय ६० गाउँपालिका छन्। २ सय ९३ नगरपालिका छन्। नगरपालिकाको श्रेणीकरण गरिएको छ। महानगरपालिका ६ वटा छन्। उपमहानगरपालिका ११ छन्। नगरपालिका २ सय ७६ छन्। प्रत्येक पालिकालाई वडामा विभाजित गरिएको छ। ७ सय ५३ पालिकाअन्तर्गत जम्मा ६ हजार ७ सय ४३ वडा छन्। २०७४ सालमा पहिलो पटक स्थानीय तहको निर्वाचन भएको हो। यो आफैंमा २० वर्षको अन्तरालमा आयोजित स्थानीय लोकतन्त्रको अभ्यास थियो। नयाँ संविधान कार्यान्वयनको महत्त्वपूर्ण कडी थियो। स्थानीय तहलाई गाउँका सिंहदरबार भनेर अथ्र्याइएको थियो। नागरिकले पनि नजिकमा भेट्ने सरकार भनेर बुझेका थिए। आफूलाई सुन्ने सरकार ठानेका थिए। आवश्यकताको सम्बोधन हुने विश्वास गरेका थिए। सुशासन हुने आश थियो। विकासले तीव्रता पाउने अपेक्षा थियो। समृद्धिको यात्रा अघि बढ्ने आकांक्षा थियो। नवयुग आरम्भको कल्पना थियो। वास्तवमा त्यस बखत निकै उत्साहपूर्ण माहोल थियो। सो निर्वाचनबाट प्रत्येक गाउँपालिकामा एक जना अध्यक्ष भए। एक जना उपाध्यक्ष भए। प्रत्येक वडामा एकएक जना वडाध्यक्ष भए। चार जना सदस्य भए। यिनै निर्वाचितबाट गाउँसभा बन्यो। सो गाउँसभाले गाउँ कार्यपालिकाका लागि आफूमध्येबाट चार जना सदस्य निर्वाचित गर्यो। दलित तथा अल्पसंख्यक समुदायबाट थप दुई जना सदस्य पनि निर्वाचित गर्यो। उनीहरू पनि गाउँसभाको सदस्य भए। यसरी गाउँसभाको पूर्ण आकार बन्यो। एवं रीतले नगरपालिकामा एक जना प्रमुख भए। एक जना उपप्रमुख भए। नगरका सवै वडामा एकएक जना वडा अध्यक्ष भए। चार जनाका दरले वडा सदस्यहरू भए। यसरी बनेको नगरसभाले नगर कार्यपालिकाका लागि आफूमध्येबाट पाँच जना सदस्य निर्वाचित गर्यो। दलित तथा अल्पसंख्यक समुदायबाट थप तीन जना सदस्य पनि निर्वाचित गर्यो। थप निर्वाचित पनि नगरसभाको सदस्य भए। यसरी नगरपालिकाको सभाले पूर्ण आकार पायो। जिल्लाभित्रका गाउँ कार्यपालिकाका अध्यक्ष र उपाध्यक्ष एवं नगर कार्यपालिकाका प्रमुख र उपप्रमुखको जिल्ला सभा बन्यो। जिल्ला सभाको कार्यकारी निकाय जिल्ला समन्वय समितिको गठन भयो। एक जना प्रमुख, एक जना उपप्रमुख, कम्तीमा तीनजना महिला र कम्तीमा एक जना दलित वा अल्पसंख्यक समुदायको गरेर बढीमा नौ सदस्यीय जिल्ला समन्वय समिति बन्यो। गाउँसभा र नगरसभाका सदस्यमध्येबाट उनीहरू निर्वाचित भएका थिए। यसरी २०७४ सालमा स्थानीय तहको निर्वाचन सम्पन्न भयो। निर्वाचित जनप्रतिनिधिको संख्या यस प्रकार रह्यो। गाउँपालिकातर्फ अध्यक्ष ४ सय ६० जना। उपाध्यक्ष ४ सय ६० जना। नगरपालिकातर्फ प्रमुख २ सय ९३ जना। उपप्रमुख २ सय ९३ जना। गाउँपालिका र नगरपालिकाको कुल वडा अध्यक्ष ६ हजार ७ सय ४३ जना। वडा सदस्य २६ हजार ९ सय ७२ जना। सभाले दलित तथा अल्पसंख्यक समुदायबाट थप निर्वाचित गरेका १ हजार ७ सय ९९ जना। यसरी कुल संख्या ३७ हजार २० जना। स्मरणीय छ, यही संख्याभित्र जिल्ला समन्वय समितिका पदाधिकारीहरू अटाएका छन्। स्मरण हुन्छ कि स्थानीय तहमा निर्वाचित जनप्रतिनिधिले बहाली गर्दाको समय नितान्त नौलो थियो। पालिकाहरूले सरकारको हैसियतमा काम गर्न पर्ने परिवेश थियो। जनप्रतिनिधिको जिम्मेवारी गहन थियो। सरकार सञ्चालन गर्न संगठन संरचना खडा गर्नु थियो। जनशक्तिको बन्दोबस्त जरुरी थियो। सुहाउँदो कार्यकक्ष, फर्निचर आदिको व्यवस्था आवश्यक थियो। नीति निर्माण गर्नुपर्ने थियो। कानुन बनाउनुपर्ने थियो। विकास योजनाको खाका आवश्यक थियो। बजेट तथा कार्यक्रम तर्जुमा अनिवार्र्य थियो। कार्यविधि बनाउनु जरुरी थियो। शासकीय प्रबन्धका यावत् काम तत्काल गर्नै पर्ने अनिवार्यता थियो। तर जनप्रतिनिधि स्वयंमा अनुभवको कमी थियो। त्यस बखत कर्मचारी पनि थोरै थिए। उनीहरूमा हिजोको स्थानीय निकायको अनुभव त थियो। तर सरकारको ढाँचामा काम गर्ने परिपक्वता थिएन। यो स्थितिमा कसरी अघि बढ्ने एक प्रकारको अलमल थियो। वास्तवमा हरेक पालिकाका लागि पद्धति र प्रक्रियाको व्यावहारिक ज्ञानको खाँचो थियो। संघीय सरकारले सुरुमै रिचटिचइज (पुगपढाउसहजीकरणगर)को ढाँचा अपनाउनु पथ्र्यो। प्रत्येक पालिकामा विज्ञ टोली खटाएर सघाउनु पथ्र्यो। सिंगो सभालाई प्रशिक्षित गर्नु पथ्र्यो। कार्यपालिका के हो ? पढाउनु पथ्र्यो। कसरी काम गर्ने हो सिकाउनु पथ्र्यो। सभाको कार्य व्यवस्था बुझाउनु पथ्र्यो। न्यायिक कार्यविधि सम्झाउनु पथ्र्यो। संघीय सरकारले सुरुमा केही नियमावलीको नमुना पालिकामा पठायो। प्रशिक्षणको व्यवस्था पनि गर्यो। गाउँपालिकाका अध्यक्ष, उपाध्यक्ष र नगरपालिकाका प्रमुख उपप्रमुखले प्रशिक्षण पाए। त्यो पर्याप्त भएन। तथापि जनप्रतिनिधिलाई सरकार सञ्चालन गर्नुपर्ने जिम्मेवारी थियो। सिक्दै जाने, गर्दै जाने र अघि बढ्दै जाने (नोइङ, सोइङ एन्ड ग्रोइङ) को क्रमबाट पालिकाहरू अघि बढे। कामहरू हुँदै गर्दै गए। जनप्रतिनिधिहरूको पाँचवर्षे अवधि पूरा भएको छ। यस अवधिमा प्रशंसा वा प्रश्नका सन्दर्भ उठिरहे। विकास निर्माणको प्राथमिकीकरण गर्न नसकेको टीकाटिप्पणी भइरह्यो। विकास निर्माणका कामले अपेक्षाकृत गति लिन नसकेको गुनासो आइरहे। सेवा प्रवाह शीघ्र हुन नसकेको कुरा चलिरह्यो। भ्रष्टाचारका समाचार पनि आइरहे। बेरुजु धेरै भएको कुरा पनि भइरहे। तथापि पालिकाको सुरुको दुई वर्ष कर्मचारी समायोजनको पर्खाइमै बित्यो। त्यसपछि कोभिड महामारीले अस्तव्यस्त बनायो। अर्कोतर्फ संघ र प्रदेश सरकारले कानुन नबनाउँदा स्थानीय सरकार अलमलमा परे। संघ सरकारले प्रमुख प्रशासकीय अधिकृत दिन नसक्ने वा छिटोछिटो सरुवा गर्ने कार्यले पनि कर्मचारीतन्त्र अस्थिर भइरह्यो। उल्लेखित पृष्ठभूमिमा जनप्रतिनिधिलाई मुख्य पात्रको रूपमा विश्लेषण गर्दा पहिलो ब्याचका पात्रहरू इमान्दारिता, क्षमता र मेहनतको कसीमा अपेक्षा गरिए जति अब्बल हुन सकेनन्। औसतमा पालिकाहरूले शीघ्र सेवा तीव्र विकासको लय पकड्न सकेनन्। यसो भनिरहँदा केही पालिकामा राम्रो काम भएको कुरालाई नजरअन्दाज गर्न मिल्दैन। केही पालिकाले प्रशंसनीय काम गरेका छन्। पालिकाका प्रमुख पात्र खराबै भए पनि पाँच वर्षका लागि मात्र हो। त्यसपछि फेर्न सकिन्छ। मूल कुरा प्रणाली कस्तो रह्यो भन्ने हेर्नु पर्छ। पाँच वर्षको अनुभवका आधारमा भन्नुपर्दा स्थानीय सरकार प्रणालीको आवश्यकता अपरिहार्य सावित भएको छ। नागरिकको आशा र भरोसाका साथी भन्ने कुरा पुष्टि भएको छ। स्थानीय सरकारले नागरिकलाई न्यानो काखको अनुभूति गराउन सक्छ भन्ने तथ्यहरू उजागर भएका छन्। आधारभूत सेवा प्रवाह, विकास निर्माणका काम र स्थानीय अर्थतन्त्रलाई गतिशील बनाउन पालिकाहरूले देख्न लायक काम गर्न सक्छन् भन्ने विश्वास बढेको छ। प्रथम दृष्टिमा स्थानीय सरकारको प्रणाली ठीक छ। नागरिकको ढुकढुकीको रूपमा स्थानीय सरकार स्थापित भएको छ। यतिखेर दोस्रो स्थानीय निर्वाचन सम्पन्न भएको छ। असल पात्र छान्ने मौकाको नागरिकले सदुपयोग गरिसकेका छन्। अहिले असल पात्र छान्न चुके भने नागरिकबाट महागल्ती हुनेछ। यसपालि यो चेत अलि बेसी खुलेको पनि देखिन्छ। स्थानीय सरकारको नेतृत्वमा इमान्दार र सक्षम व्यक्ति पुग्नुपर्छ भन्ने आवाज मज्जाले घन्केको पनि थियो। युवाको अग्रसरता अभूतपूर्व रूपमा प्रकट भएको छ। ठूलो संख्यामा युवा उम्मेदवार मैदानमा थिए पनि। राजनीतिक दलहरूको प्रचार प्रसार घनिभूत रूपमा भएकै हो। स्वतन्त्र उम्मेदवारहरूको प्रचारशैली रहरलाग्दो देखिएको थियो। सुरुआती मतगणनाले फरक परिणाम आउने हो कि भन्ने संकेत गरेको छ। कतिपय उम्मेदवारको चर्चा चुलिएको छ। छापा तथा विद्युतीय सञ्चारमाध्यममा निर्वाचनले उल्लेख्य स्थान पाएको छ। प्रचारप्रसारलाई विश्लेषण गर्ने हो भने विगतमा जस्तो असम्भाव्य योजनाको आश्वासन बाँडिएको छैन। यथार्थमा यसपालिको निर्वाचन बढी वस्तुपरक र प्रतिस्पर्धात्मक छ। स्थानीय सरकारमा ३७ हजार संख्याको जनप्रतिनिधिको दोस्रो ब्याच प्रवेश गर्दै गर्दा स्थानीय सरकारको पद्धति र प्रक्रियाको ज्ञान नवनिर्वाचितलाई आवश्यक हुनेछ। यस्तो ज्ञान हरेक पालिकामा पुगेर प्रदान गर्नु व्यावहारिक हुनेछ। अहिले हरेक प्रदेशमा प्रशिक्षण प्रतिष्ठान खुलेका छन्। ती प्रतिष्ठानबाट प्रशिक्षणको व्यवस्था समयमै हुनुपर्छ। आशा गरौं, यस निर्वाचनबाट स्थानीय सरकारले नयाँ तर शक्तिशाली नेतृत्व पाउनेछ। संविधान कार्यान्वयनमा बल पुग्नेछ। निर्वाचित जनप्रतिनिधि असल पात्र सावित हुनेछन्। आफ्नो कार्यकालमा अब्बल अभियन्ताको पगरी गुथ्न सफल हुनेछन्। स्थानीय सरकार प्रणाली अझ कार्यमूलक हुनेछ। दिगो शान्ति, सुशासन, विकास र समृद्धिको आधार मजबुत हुनेछ। लोकतन्त्र समुन्नत हुनेछ। नागरिक लाभान्वित हुनेछन्। मुलुकको मुहार फेरिँदै जानेछ। अधिकारी, नेपाल सरकारका पूर्वसहसचिव हुन् ।"
म्याग्दीको मंगलामा एमाले विजयी,"बेनी : म्याग्दीको मंगला गाउँपालिकाको अध्यक्ष र उपाध्यक्षमा नेकपा एमालेका उमेद्वार विजयी भएका छन्। अध्यक्षमा सतप्रसाद रोकाले तीन हजार ९६८ र उपाध्यक्षमा प्रेमकुमारी अधिकारी (पेमा)ले चार हजार २६१ ल्याएर विजयी हुनुभएको निर्वाचन अधिकृतको कार्यालयले जनाएको छ। रोका र अधिकारी नेकपा एमालेका उमेद्वार हुन्। रोका दोस्रो कार्यकालको लागि गाउँपालिका अध्यक्षमा निर्वाचित भएका हुन्। अध्यक्षमा नेपाली कांग्रेसका बिरेन्द्र बुढाथोकीले दुई हजार ८०५ र नेकपा माओवादी केन्द्रका टेकबहादुर विक)ले एक हजार ५२१ मत पाएको सहायक निर्वाचन अधिकृत मनोहर ढुङ्गानाले जानकारी दिए। उपाध्यक्षमा नेपाली कांग्रेसका सर्मिला थापाले दुई हजार ५९५ र नेकपा माओवादी केन्द्रका सुकमाया रोकाले एक हजार ३७३ मत पाउनुभएको छ। १३ हजार ४१६ मतदाता रहेको मंगला गाउँपालिकामा ६५७२ प्रतिशत अथवा आठ हजार ८१७ मत खसेको छ। पाँच वटा वडा रहेको मंगलामा निर्वाचित हुने २७ पदका लागि ९८ जना उमेद्वार प्रतिस्पर्धामा रहेका थियो। तीन वटा वडामा एमाले, कांग्रेस र माओवादीले एकएक वटा वडामा जितेका छन्। मंगला गाउँपालिकाको १ मा एमालेका एकजित रोका, २ मा एमालेका धनबहादुर खाती क्षेत्री, ३ मा माओवादीका याम रोका, ४ मा कांग्रेसका लालबहादुर रोका र ५ मा एमालेका भुपेन्द्र खत्री क्षेत्री वडा अध्यक्षमा विजयी भएका छन्। म्याग्दीको ६ वटा मध्य तीन वटा स्थानीय तह र ३३ वटा वडाको मतगणना सकिएको छ। मालिका गाउँपालिकाको अध्यक्षमा एमालेका बेगप्रसाद गर्बुजा र उपाध्यक्षमा एमालेकी लक्ष्मीदेवी पुन घर्ति निर्वाचित भएका छन्। रघुगंगा गाउँपालिकाको अध्यक्षमा नेपाली कांग्रेसका भवबहादुर भण्डारी र उपाध्यक्षमा प्रेमकुमारी पुन विजयी भएका छन्। मतपरिणाम सार्वजनिक भएका ३३ वटा वडा मध्य एमालेले १५, कांग्रेसले १२ र माओवादीले ५ वटा वडामा जित हाँसिल गरेका छन्। अव १२वटा वडा र तीन वटा स्थानीय तहको मतपरिणाम आउन बाँकी छ।"
काभ्रेमा १ सय ३५ मध्ये ४० वडाको मतपरिणाम सार्वजानिक : कुनमा को विजयी?,"काभ्रे : काभ्रेमा जेठ २ गते बिहान १० बजे सम्ममा कुल ४० वडाको मतपरिणाम सार्वजानिक भएको छ। जिल्लामा १३ स्थानीय तह रहेका कुल १ सय ३५ वडा रहेका छन्। केही पालिकामा ४५ वडाको मत सार्वजानिक भएको छ भने बेथानचोक र तेमाल गाउँ पालिकामा १ वडाको मात्र मत सार्वजानिक भएको छ। बेथानचोक र तेमाल गाउँ पालिकामा मत गणनाको विषयमा विवाद देखिपछि मत गणना ढिला भएको निर्वाचन कार्यालयले जनाएको छ। बनेपा नगरपालिका नगरपालिका बनेपा १ नेकपा एमाले, कमल प्रसाद घिमिरे बनेपा २ नेपाली काग्रेस, रामप्रसाद घिमिरिे बनेपा ३ मा काग्रेस, रमेश दाहाल बनेपा ४ मा एमाले, श्यामसुन्दर श्रेष्ठ पनौती नगरपालिका नगरपालिका पनौती १ मा काग्रेस, जय लामा पनौती २ मा नेकपा एमाले, पुरुषोतम अधिकारी पनौती ३ मा एमाले, विष्णुप्रसाद सापकोटा धुलिखेल नगरपालिका धुलिखेल १ मा नेपाली काग्रेस, सन्तबहादुर ताामङ धुलिखेल २ मा नेकपा एमाले, अर्जुन न्यापौने धुलिखेल ३ मा नेकपा एमाले, गणेश आचार्य धुलिखे ४ मा काग्रेस, उत्तम तिमल्सिना धुलिखे ५ मा एमाले, प्रमोद श्रेष्ठ मण्डनदेउपुर नगरपालिका मण्डनदेउपुर १ मा नेकपा एमाले, शिवप्रसाद ढकाल मण्डनदेउपुर २ मा नेपाली काग्रेस,राजकुमार मल्ल मण्डनदेउपुर ३ मा नेपाली काग्रेस, पुरुषोतम बजागाई मण्डनदेउपुर ४ मा एमाले, मैतेसिं तामाङ भुम्लु गाँउपालिका भुम्लु १ मा नेकपा माओवादि केन्द्र, लेखबहादुर श्रेष्ठ भुम्लु २ मा नेपाली काग्रेस, सुजन भण्डारी भुम्लु ३ मा नेकपा एमाले, ज्ञानबहादुर तामाङ भुम्लु ४ मा एमाले, लोकबहादुर कुवँर भुम्लु ५ मा नेपाली काग्रेस, अन्चल कुमार लामा भुम्लु ६ मा एमाले, भरत शिभभक्ति चौरीदेउराली गाँउपालिका चौरीदेउराली १ मा नेपाली काग्रेस, सुशिल लामा चौरीदेउराली २ मा एमाले, छत्रबहादुर प्रधान चौरीदेउराली ३ मा माओवादी, चित्र चौलागाई रोशी गाँउपालिका रोशी १ मा नेकपा एमाले,श्रीदास लामा रोशी २ मा काग्रेस। हस्तमान लामा रोशी १२ मा काग्रेस, बसन्त लामा नमोबुद्ध नगरपालिका नमोबुद्ध १ मा स्वतन्त्र (घोडा) प्रेम लामा नमोबुद्ध २ मा काग्रेस, कविराज श्रेष्ठ नमोबुद्ध ३ मा काग्रेस, रमेश तिवारी महाभारत गाँउपालिका महाभारत १ मा नेकपा माओवादि केन्द्र, मान्छामान जिम्भा (रोहित) महाभारत २ मा काग्रेस, पदमबहादुर मोक्तान महाभारत ३ मा काग्रेस, कारसाङ बल महाभारत ४ मा माओवादी, बिशाल मोक्तान खानीखोला गाँउपालिका खानीखोला १ मा नेकपा माओवादि केन्द्र, सन्तमान थिङ खानीखोला २ मा काग्रेस, दशरथ थिङ खानिखोला ३ मा नेकपा माओवादी केन्द्र सागर लामा तेमाल गाउँपालिका तेमाल १ मा एमाले, इन्द्र अधिकारी बेथानचोक गाउँपालिका बेथानचोक १ मा काग्रेस, मधुसुदन तिमल्सिना"
बुद्धको जन्मभूमिमा मोदी,"नेपालको लुम्बिनीमा जन्मेका महामानव गौतम बुद्धको यो २५६६औं जन्मजयन्ती हो। भारतीय प्रधानमन्त्री नरेन्द्र मोदी पाँचौं पटकको नेपाल भ्रमणको क्रममा सोमबार लुम्बिनी आउँदैछन्। मूलतः विश्वले शान्तिका अग्रदूत गौतम बुद्धको खाँचोलाई महसुस गरिरहेको छ। जुन भूमिबाट गौतम बुद्धले विश्वशान्तिका लागि अभियान प्रारम्भ गरेका थिए तर त्यही भूमिमा आज शान्तिको न्युन आभाष छ। बुद्धले भनेका थिए, सज्जनको संसर्गबाट नै ज्ञान प्राप्त हुन्छ। राम्रो काम गर्न मानिसको जन्म भएको हो। अन्यथा पशुपन्छीको जीवन र मानिसको जीवनमा के नै फरक भयो र ? मानिसलाई ईश्वरले राम्रो कामका लागि धर्र्तीमा पठाएका हुन्। राम्रो काम गर्नु र लोकको सेवा गर्नु प्रत्येक मानवको नैसर्गिक अधिकार र कर्तव्य हो। जगत्को कल्याण एवं सुख प्राप्ति केबल अंहिसाबाट मात्र सम्भव छ। समयको मार्ग अपनाउने व्यक्ति नै महान् हुन्छ। यसरी सत्य वैशाख पूर्णिमा वास्तवमै पावन दिन हो। जुन दिन महामानव गौतम बुद्धका जन्म, बोधिज्ञान प्राप्त र महापरिनिर्वाण भएको थियो। यसरी तिनै योग एकै दिनमा परेका संसारमा विरलै पाइन्छन्। बुद्धले यस तपोभूमिको कुशीनगरलाई ८० वर्षको उमेरमा छोडेर गए। शान्तिका अग्रदूत भगवान्् गौतम बुद्ध भन्छन् सज्जनको संसर्गबाट नै ज्ञान प्राप्त हुन्छ। उनले आफ्नो जीवनसित सम्बन्धित चार घाम बुद्धिनाथ, रामेश्वर द्वारका र जगन्नाथ बौद्ध पावनस्थल लुम्बिनी, बोधगया, ऋषिपटन र कुशीनगर छन्। राष्ट्रलाई अक्षुष्ण बनाई राख्नु छ भने पावनस्थलहरूको मनसा, कर्मणा आदर गरिनु नितान्त जरुरी छ। बुद्धको ज्ञानबाट प्राप्त पाठ यस्ता छन् संसारमा दुःखले भरिएको छ, दुःखनै कारण भएको छ, दुःखलाई निर्वाहन गर्नुपर्छ, दुःखलाई निर्वाहन गर्ने उपाय के हुन् ? यसर्थ जगत्को कल्याण एवं सुख प्राप्ति केवल अहिंसाबाट मात्र सम्भव छ। समयको मार्ग अपनाउने व्यक्ति नै महान् हुन्छ। हिंसाको बाटो अपनाउने व्यक्तिले एकछिन आनन्दको अनुभव गरे तापनि अन्ततः त्यसको फल कष्टप्रद नै हुन्छ। ज्ञान, दर्शन, राम्रो चरित्र र आत्मा नै शाश्वत छ। अतः अहिंसा र संयमको अर्थ नै धर्म हो। ज्ञान र कृपाको समन्वयबाट मोक्ष प्राप्त हुन्छ। त्यसैले कसैको निन्दा चर्चा वा अवहेलना कहिल्यै नगर्नु भनिएको हो। मोदीले नेपालका सन्दर्भमा दिने गरेको आत्मीय अभिव्यक्ति केवल देखावटी मात्रै हो कि वा उनी वैदिक सनातन धर्मसंस्कृतिको उन्नतिका लागि गम्भीर छन् ? भन्ने यथार्थता लुम्बिनी भ्रमणपछि थप उजागर हुनेछ। गौतम बुद्धको सन्देशहरूले फेरि पनि मानव जातिलाई अहिंसा, मित्रता र शान्तितर्फ लाग्ने प्रेरणा दिन्छन्। मानव समुदाय भने बुद्धबाट झन्झन् टाढिँदै गइरहेको झैं लाग्छ। फलतः अशिक्षा, गरिबी, हिंसा, विभाजनबाट प्रताडित विश्वसामु २५ शताब्दी अगाडि सिद्धार्थ गौतमले प्रस्तुत गरेका विचारहरू वर्तमान समस्या समाधान निम्ति अचूक मन्त्र बन्न सक्छन्। तर तिनको पालनामा भन्दा पाठ गर्नमा गौतम बुद्धको योगदानलाई सीमित गरिएको प्रतीक हुन्छ। ज्ञान, दर्शन, राम्रो चरित्र र आत्मा नै शास्वत छ। अतः अहिंसा र सत्यको अर्थ नै धर्म हो। ज्ञान र कृपाको समन्वयबाट मोक्ष प्राप्त हुन्छ। यदि हामीले सबै रिस राग, हिंसालाई त्यागेर मनमा शान्ति लिने हो भने हामीलाई अवश्य पनि सुख प्राप्ति हुनेछ। बुद्धका यस्ता गहकिला उपदेशहरू शताब्दीयौं शताब्दीसम्म पनि ताजा नै रहनेछन्। उनले दिएका त्यस्ता उपदेश मानव कल्याणका लागि सधैं उपयोगी सावित हुनेछन्। संसारमा दुःख हुन स्वाभाविकै भएजस्तै दुःखको कारण हुनु पनि स्वाभाविक हो। दुःख निरोधको उपाय खोज्न शान्तिप्रेमी गौतम बुद्ध सधैं लागि नै रहे। उनका विचारहरू समयकालको सीमामा सीमित हुँदैनन्। उनका विचारहरू सर्वव्यापी छन्। अन्तमा, आजको विश्व कहालिलाग्दो चपेटामा भासिन पुगेको छ। बुद्धले दिएको ज्ञानलाई शिरोधार्य गर्ने हो भने पूरा विश्व नै सुन्दर नगरी शान्ति क्षेत्र बन्ने कुरामा कसैको पनि दुईमत नहोला। बुद्धपूर्णिमा (बुद्ध जन्मजयन्ती) का अवसरमा मोदीले विश्व सम्पदा सूचीमा सूचीकृत बुद्धको जन्मस्थल लुम्बिनीको भ्रमण गर्नु नेपालका लागि पनि हितकर छ। नेपाल र भारत अनादिकालदेखि नै घनिष्ट र एक असल छिमेकी हुन्। यो भावना र मर्ममा कसैले पनि स्वार्थ नमिसाएर काम गरे दुवै देशलाई हित हुनेछ। नेपाल र भारत, आकार र जनसंख्या, अर्थतन्त्र र प्रविधिमा ठूलो भिन्नता भए पनि, तिनीहरूको संस्कृति, परम्परा र दर्शनले एकताबद्ध छन्। मोदीलाई यसपटक लुम्बिनी सांस्कृतिक नगरपालिकाले पनि अभिनन्दन गर्नेछ। मोदीलाई लुम्बिनी बौद्ध विश्वविद्यालयले मानार्थ महाविद्यावारिधिबाट सुशोभित गर्ने भएको छ। नेपालका विश्वविद्यालयबाट यो स्तरको सम्मान प्राप्त गर्ने मोदी पहिलो भारतीय प्रधानमन्त्री हुनेछन्। अतः लुम्बिनी बौद्ध विश्वविद्यालयबाट मानार्थ महाविद्यावारिधि प्राप्त गर्न लागेका प्रधानमन्त्री पहिलो विदेशी नागरिक हुन्। मोदीको लुम्बिनी भ्रमण नेपालका लागि झन् फलदायी हुने विश्वास गरिएको छ। लुम्बिनी विश्वकै बौद्धधर्मावलम्बीको आस्थाको केन्द्र हो, कसैको सम्पत्ति होइन। यसर्थ, लुम्बिनी बगैंचामा भगवान् बुद्धको जन्मको कथा असाधारण तथा सुन्दरसमेत छ। यसमा पनि उत्तिकै उल्लेखनीय र स्मरणीय उहाँका शिक्षा छन्। उहाँका शिक्षा, सत्यको खोजी, जीवन र मृत्युको अर्थले बुद्धलाई ठूलो आध्यात्मिक प्रेरणा र शक्तिको स्रोत बनाएको छ।"
धनकुटाको महालक्ष्मी६ को वडाध्यक्षमा कांग्रेसका शिवराज विक प्यानलसहित विजयी,"धनकुटा : जिल्लाको ६० वडामध्ये एउटा वडाध्यक्षमा मात्रै दलित उम्मेदवार विजयी भएका छन्। वडाध्यक्षमा कांग्रेसका उम्मेदवार शिवराव विक प्यानलसहित विजयी भएका हुन्। निकटम प्रतिद्वन्द्वी नेकपा एमालेका उम्मेदवार डम्बरबहादुर कार्कीलाई २ सय ६४ मतान्तरले पराजित गर्दै वडाध्यक्षमा विजयी भएका हुन् । विजयी विकले ६ सय ५२ मत प्राप्त गरे । उनका प्रतिद्वन्द्वी कार्कीले ३ सय ८८ मत प्राप्त गरेका थिए । गठबन्धनको तर्फबाट नेपाली कांग्रेस प्रदेश नं १ का सदस्य समेत रहेका उनी जिल्लाको महालक्ष्मी नगरपालिका वडा नं ६ को वडाध्यक्षका उम्मेदवार बनेका थिए । उनको प्यानलका खुल्ला वडा सदस्यहरु टेकबहादुर तामाङ्ग, तेजबहादुर श्रेष्ठ, महिला सदस्यमा संगीता थापा, दलित महिला सदस्यमा कमला सुन्दास (दर्जी) विजयी भए । अघिल्लो २०७४ सालको स्थानीय तह निर्वाचनमा पनि उनि नेपाली कांग्रेसको तर्फबाट वडाध्यक्षमा उठेका थिए । तर, उनी नेकपा एमालेका उम्मेदवार डम्बरबहादुर कार्कीसँग ८ मतले पराजित भएका थिए । वडाध्यक्षमा विजयी काकीले ३ सय ३ मत प्राप्त गरेका थिए भने पराजित शिवराज विश्वकर्माले २ सय ९५ मत प्राप्त गरेका थिए ।"
सर्लाहीको धनकौलमा कांग्रेस विजयी,"मलंगवा : सर्लाहीको धनकौल गाउँपालिकामा नेपाली कांग्रेसका उम्मेदवार रामआश्रय साह अध्यक्ष र अकली सहनी उपाध्यक्षमा विजयी भएका छन् । माओवादी केन्द्रका उम्मेदवार फकिरा महतोलाई एक हजार ९९ मतको फराकिलो अन्तरले पराजित गर्दै साह विजयी भएका छन् । जितसँगै साह र सहनी दोस्रो पटक धनकौल गाउँपालिकाको कार्यभार सम्भाल्ने भएका हुन् । साहले ४ हजार ४ सय ७७ मत प्राप्त गरी गाउँपालिका अध्यक्षमा निर्वाचित भएका छन् भने उपाध्यक्ष सहनीले ४ हजार ५ सय ४ मत प्राप्त गरी निवार्चित भएकी छिन् । गाउँपालिका अध्यक्ष साहको निकटतम् प्रतिद्वन्द्वी नेकपा माओवादी केन्द्रका उम्मेदवार फकिरा महतोले ३ हजार ३ सय ७८ मत प्राप्त गरेका छन् । उपाध्यक्ष सहनीका निकटतम् प्रतिद्वन्द्वी माओवादी केन्द्रकी उम्मेदवार निलम कुमारी देवी सहनीले ३ हजार २ सय २५ मत प्राप्त गरेकी छिन् । एमालेका उम्मेदवार अजय कुमार सिंहले भने १ हजार ६ सय ७ मत प्राप्त गरेका छन् । उपाध्यक्षमा रमिता कुमारी यादवले १ हजार ६ सय ३ मत प्राप्त गरेकी छिन् । ७ वटा वडा रहेको धनकौलमा नेपाली कांग्रेसले १, २, ४ र ७ नम्बर वडामा विजयी भएका छन् । त्यसैगरी वडा नम्बर ५ र ६ मा माओवादी केन्द्रले जितेका छन् । वडा नम्बर ३ मा एमालेका उम्मेदवार वडा अध्यक्षमा निर्वाचित भएका छन् । २० पालिका मध्ये १८ पालिकामा मतगणनाको कार्य भइरहको छ । बरहथवाको वडा नम्बर १७ मा चुनाव स्थगित भएकाले गणना सुरु हुन सकेको छैन् ।"
टीट्वेन्टी शृंखला : नेपालयुगान्डा भिड्दै,"काठमाडौं : नेपाली महिला क्रिकेट टोलीले घरेलु मैदानमा पहिलो पटक टीट्वेन्टी शृंखला खेल्न लागेको छ। नेपालले अफ्रिकी मुलुक युगान्डासँग पाँच खेलको टीट्वेन्टी शृंखला खेल्न लागेको हो। कीर्तिपुरस्थित त्रिवि क्रिकेट मैदानमा नेपाल र युगान्डा सोमबार पहिलो पटक उत्रिँदै छन्। अन्तर्राष्ट्रिय क्रिकेटमा पाइला राखेको १५ वर्षपछि महिला टोलीले घरेलु मैदानमा टीट्वेन्टी शृंखला खेल्न लागेको हो। नेपालले सन् २००७ मा मलेसियामा भएको एसीसी महिला च्याम्पियनसिप खेल्दै अन्तर्राष्ट्रिय क्रिकेटमा पाइला राखेको थियो । नेपालले यसअघि सन् २०१९ मा १३औं दक्षिण एसियाली खेलकुद (साग) मा पहिलो पटक घरेलु मैदानमा अन्तर्राष्ट्रिय टीट्वेन्टी क्रिकेट खेलेको थियो। पोखरामा भएको प्रतियोगितामा नेपालले कांस्य पदक जितेको थियो। युगान्डाविरुद्ध नेपालले दोस्रो टीट्वेन्टी अन्तर्राष्ट्रिय शृंखला खेल्न लागेको हो। यसअघि नेपालले कतारविरुद्ध गत मंसिरमा टीट्वेन्टी शृंखला खेलेको थियो। तीन खेलको शृंखला नेपालले क्लिन स्विप गरेको थियो। नेपाल सोमबार युगान्डालाई पराजित गर्दै शृंखलामा अग्रता लिने अभियानमा छ। यसका लागि नेपाली खेलाडीले लामो समयदेखि तयारी पनि गरेका छन्। युगान्डाविरुद्धको शृंखलाका लागि नेपाल क्रिकेट संघ (क्यान) ले रुबिना क्षत्रीको कप्तानीमा १६ सदस्यीय नेपाली टोलीको घोषणा गरिसकेको छ। नेपाली टोलीमा सीता रानामगर, इन्दु बर्मा, काजल श्रेष्ठ, ज्योति पाण्डे, कविता कुँवर, अप्सरी बेगम, कविता जोशी, डोली भट्ट, अस्मिना कर्माचार्य, संगीता राई, सबनम राई, रोमा थापा, सरिता मगर, हिरणमयी रोय र बिन्दु रावल छन्। एसिया कप छनोटको तयारीमा रहेका खेलाडीलाई एक्स्पोजर दिन क्यानले युगान्डाका खेलाडीलाई आमन्त्रण गरेको हो। नेपाल र युगान्डाबीचको दोस्रो खेल मंगलबार हुनेछ। यसैगरी तेस्रो खेल जेठ ५, चौथो जेठ ६ र अन्तिम खेल जेठ ७ गते हुनेछ। नेपालको घरेलु मैदानमा हुने उक्त खेललाई अन्तर्राष्ट्रिय क्रिकेट परिषद् (आईसीसी) ले मान्यता दिएकाले दुवै राष्ट्रको विश्व वरीयतामा पनि प्रभाव पर्ने भएको छ। विश्व वरीयतामा पछिल्लो समय नेपाल १६औं र युगान्डा १९औं स्थानमा छन्।"
भोजपुरको साल्पासिलिछो गाउँपालिका अध्यक्षमा स्वतन्त्र उम्मेदवार राई निर्वाचित,"भोजपुर : भोजपुरको साल्पासिलिछो गाउँपालिकामा स्वतन्त्रका उम्मेदवारले विजय हाँसिल गरेका छन् । स्वतन्त्रबाट उम्मेदवारी दिएका दौलत कुलुङ राई गाउँपालिका अध्यक्षमा निर्वाचित भएका हुन् । निकै प्रतिस्पर्धामा रहेका राईले निकटत्तम प्रतिद्वन्द्वी नेपाली कांग्रेसका महेश राईलाई ३८ मत र नेकपा एमालेका शान्तिबहादुर अधिकारीलाई ४ सय ३१ मतले पछि पार्दै निर्वाचित भएका हुन् । राईले कुल १८ सय १४ मत पाउँदा कांग्रेसका राईले १७ सय ८६ र एमालेका अधिकारीले १३ सय ८३ मत पाएका थिए । नेकपा एमालेबाट बागी स्वतन्त्र उम्मेदवार उठेका राईले गाउँपालिकाको सम्मुनत समृद्धिको सपनालाई साकार बनाउँदै जनताको सेवा गर्ने दृढ इच्छाले चुनावी मैदानमा सहभागी बनेको बताए । यस्तै, उपाध्यक्षमा भने नेपाली कांग्रेसकी अस्मिता कुलुङ राई निर्वाचित भएकी छन् । उनले नेकपा एमालेकी रिता घलेलाई २ सय ८२ मतले पछि पार्दै उपाध्यक्षमा निर्वाचित भएकी हुन् । उनले कुल १८ सय ६२ मत प्राप्त गरेकी थिइन् । ६ वडा रहेको उक्त गाउँपालिकाको वडा नं १, ३, ४ र ६ मा कांग्रेस, वडा नं २ मा एमाले र वडा नं ५ मा माओवादी केन्द्र विजयी भएको छ ।"
रघुगंगा गाउँपालिकामा नेपाली कांग्रेस विजयी,"बेनी : म्याग्दीको रघुगंगा गाउँपालिकाको अध्यक्ष र उपाध्यक्षमा नेपाली कांग्रेसका उमेद्वार विजयी भएका छन्। कांग्रेसका भवबहादुर भण्डारीले चार हजार ३८ मत ल्याएर गाउँपालिका अध्यक्ष र उपाध्यक्षमा कांग्रेसकै प्रेमकुमारी पुनले तीन हजार ३६४ मत ल्याएर निर्वाचित हुनुभएको सहायक निर्वाचन अधिकृत अमृत सुवेदीले जानकारी दिए। भण्डारी दोस्रो कार्यकालका लागि गाउँपालिका अध्यक्षमा निर्वाचित हुनुभएको हो। अध्यक्षमा एमालेका प्रेमबहादुर कार्कीले तीन हजार २८९, नेकपा माओवादी केन्द्रकी मिना बिकले ९९५, उपाध्यक्षमा एमालेकी यामकुमारी गर्बुजाले तीन हजार २४५ र माओवादी केन्द्रका रिमबहादुर कटुवालले एक हजार ७८३ मत पाएका छन्। आठ वटा वडा रहेको रघुगंगाको पाँच वटा वडा कांग्रेस र तीन वटा वडामा एमालेका उमेद्वार प्यानल सहित विजयी भएका छन्। रघुगंगा१ बेगमा कांग्रेसका बिलबहादुर फगामी, २ भगवतिमा एमालेका अमृत भण्डारी, ३ पिप्लेमा एमालेका खिमबहादुर शाही, ४ दग्नाममा कांग्रेसका पविन गर्बुजा, ५ झिँमा कांग्रेसका मनबहादुर शेरपुञ्जा, ६ पाखापानीमा कांग्रेसका मनकुमार शेरपुञ्जा, ७ चिमखोलामा एमालेका थकबहादुर पाइजा (रिम) र ८ कुइनेमंगलेमा कांग्रेसका गमान छन्त्याल वडा अध्यक्षमा निर्वाचित भएका छन्। १३ हजार ९४७ जना मतदाता रहेको रघुगंगा गाउँपालिकामा ६५ प्रतिशत अथवा नौ हजार ११३ मत खसेको निर्वाचन अधिकृतको कार्यालयले जनाएको छ। निर्वाचित हुने ४२ पदका लागि १३५ जना उमेद्वार प्रतिस्पर्धामा उत्रिएका थिए। म्याग्दीको ६ वटा मध्य दुई वटा स्थानीय तह र ३० वटा वडाको मतगणना सकिएको छ। मालिका गाउँपालिकाको अध्यक्षमा एमालेका बेगप्रसाद गर्बुजा र उपाध्यक्षमा एमालेकी लक्ष्मीदेवी पुन घर्ति निर्वाचित हुनुभएको छ। मतपरिणाम सार्वजनिक भएका ३० वटा वडा मध्य एमालेले १३, कांग्रेसले १२ र माओवादीले ४ वटा वडामा जित हाँसिल गरेका छन्। अव १५ वटा वडा र चार वटा स्थानीय तहको मतपरिणाम आउन बाँकी छ।"
"कांग्रेस र एमालेका कार्यकर्ताबीच झडप, म्यादी प्रहरीमाथि खुकुरी प्रहार",बाजुरा : सदरमुकाम मार्तडीमा २०७९ जेठ १ गते आइतबार राती म्यादी प्रहरी बुढीगंगा ४ का २० वर्षीय पुष्प कटुवालमाथि खकुरी प्रहार भएको छ। घाइते म्यादि प्रहरीको आइतबार राती नै जिल्ला अस्पताल बाजुरामा उपचार गरिएको छ। घाइते पुष्प कटुवालको टाउकोमा ५ ओटा टाका लागेको जिल्ला प्रहरी कार्यालयका सूचना अधिकारी गिन्द्र बोगटीले बताए। अन्य दुई म्यादी प्रहरी हर्क सुनार र सुनिल थापा घाइते भएका छन्। अवस्था सामान्य रहेको छ। खुकुरी प्रहारमा संलग्न रहेको आरोपमा बडिमालिका नगरपालिका २ का अन्दाजी २० वर्षीया नरेन्द्र नाथ र सोही ठाउँका अन्दाजी २० वर्षीया लोकन्द्र कार्कीलाई गिरफ्तार गरिएको बोगटीले बताए। जिल्ला प्रहरी कार्यालयका सुचना अधिकारीका गिन्द्र बोगटीका अनुसार खुकुरीसमेत बरामद गरिएको छ। मार्तडीमा आइतबार राती नेकपा एमाले र नेपाली कांग्रेस कार्याकर्ताहरुको झडप तथा ढुंगा हानाहान भएको थियो। खुकुरी प्रहार गर्ने कुन पार्टीका कार्यकर्ता हुन अनुसन्धान भइरहको उनले बताए।
"काठमाडौं महानगरमा बालेनको अग्रता कायमै, सिर्जनासँग दोब्बर मतान्तर",काठमाडौं : काठमाडौं महानगरपालिकाको मेयरमा स्वतन्त्र उम्मेदवारी दिएका बालेन शाहले ६ हजार ६९२ मत कटाएका छन्। मुख्य निर्वाचन अधिकृतको कार्यालयको अद्यावधिक विवरणअनुसार अहिलेसम्म साह पहिलो स्थानमा छन् । दोस्रोमा एमालेका केशव स्थापित छन् । उनले ३ हजार ५६२ मत प्राप्त गरेका छन् । सिर्जना सिंह तेस्रो स्थानमा छिन् । उनले ३१२६ मत प्राप्त गरेकी छन् । काठमाडौं महानगरपालिकाको काठमाडौं महानगरपालिका वडा नम्बर १ र २ को अन्तिम मतगणना सकिएको छ। अन्य वडामा जारी रहेको छ।
रसुवाको उत्तरगया४ मा दुवै निर्वाचनमा ५०४ मतले विजयी,"रसुवा : रसुवाको उत्तरगया गाउँपालिका४ मा ५०४ मत ल्याएर नेपाली कांग्रेसका अमरबहादुर बुलुन विजयी भएका छन्। उनको निकटम प्रतिद्वन्द्वी नेकपा एमालेका केशरबहादुर बुलुनले ४ सय ९३ मत ल्याए। उक्त वडामा २०७४ सालमा भएको स्थानीय तहको निर्वाचनमा पनि नेकपा एमालेका केशरबहादुर बुलुनले ५०४ मत ल्याएर वडाध्यक्षमा विजयी भएका थिए। उनका निकटतम प्रतिद्वन्द्वी नेपाली कांग्रेसका हरि बहादुर थिङले २ सय ४३ मत ल्याएका थिए। यसपटकको निर्वाचनमा फरक पार्टीले जिते पनि अंक एउटै आएको हो। मतपरिणाम अनुसार नेपाली कांग्रेसका बुलुनले वडाध्यक्षमा विजयी हासिल गरे भने वडा सदस्यमा एमालेका बासुदेव न्यौपाने, महिला सदस्यमा कांग्रेसकी सुमित्रा पौडेल तथा दलित महिला सदस्यमा एमालेकी पुतली विश्वकर्माले विजयी हासिल गरिन्।"
"चन्द्रकोट गाउँपालिका अध्यक्ष माओवादी, उपाध्यक्षमा कांग्रेस विजयी","गुल्मी : चन्द्रकोट गाउँपालिकामा सत्ता गठबन्धन विजयी भएको छ। यहाँ नेकपा माओवादी केन्द्र र नेपाली कांग्रेसको गठबन्धन छ। गाउँपालिका अध्यक्षमा माओवादीका युवराज केसीले ५ हजार ७ सय मत ल्याएर विजयी भएका छन् भने उनका निकटतम प्रतिस्पर्धी एमालेका चेतन बस्नेतले ३ हजार २ सय ४७ मत ल्याएका छन्। उपाध्यक्षमा नेपाली कांग्रेसका विष्णुप्रसाद भण्डारीले ५ हजार १६ मत ल्याइ विजयी भए भने प्रतिस्पर्धी एमालेकी राधिका अर्यालले ३ हजार ८ सय १६ मत ल्याएकी छन्। वडा नम्बर १ मा माओवादीका घनश्याम खरेल, २ मा स्वतन्त्र उम्मेदवार कमल केसी, ३ मा कांग्रेसका डिल्लीराज सुवेदी, ४ मा कांग्रेसका बल बहादुर बस्नेत, ५ मा कांग्रेसकै चित्रबहादुर कार्की, ६ मा एमालेका अमरसिंह दगामी, ७ मा एमालेकै अन्नतराम भण्डारी र ८ मा कांग्रेसका फणिन्द्रराज अर्याल विजयी भएका छन्।"
लुम्बिनी पुगेर मोदीले भने बुद्ध जन्मस्थल आउन पाएकोमा खुसी छु,लुम्बिनी : भारतीय प्रधानमन्त्री नरेन्द्र मोदी लुम्बिनी आइपुगेका छन्। मोदी भारतको बौद्ध सहर कुसीनगरबाट सोमबार हेलिकोप्टरमार्फत् लुम्बिनी आइपुगेका हुन्। मोदीलाई प्रधानमन्त्री शेरबहादुर देउवाले स्वागत गरेका छन्। लुम्बिनी ओर्लिएका उनले बुद्ध जन्मस्थल आउन पाएकोमा खुसी भएको बताए। त्यसलगत्तै प्रधानमन्त्री देउवा र समकक्षी मोदी मायादेवीको दर्शन गरेका थिए। मायादेवीको दर्शनपछि मोदी र देउवाले संयुक्तरुपमा पिपलको बोटमा जल चढाएका थिए। प्रधानमन्त्री मोदीले भारत सरकारले निर्माण गर्ने इन्डिया इन्टरनेसनल सेन्टर फर बुद्धिस्ट कल्चर एन्ड हेरिटेज शिलान्यास गर्नेछन्। मोदी आजै स्वदेश फर्किने कार्यक्रा छ।
पाल्पाको तिनाउँ गाउँपालिकाको अध्यक्षमा नेकपा एमालेका प्रेम श्रेष्ठ विजयी,"तानसेन : पाल्पाको तिनाउँ गाउँपालिकाको अध्यक्ष नेकपा एमालेका प्रेम श्रेष्ठ विजयी भएका छन्। नेकपा एमालेका श्रेष्ठले ६२४ मतले गठबन्धनका उम्मेदवार नेकपा माओवादी केन्द्रका राजेश श्रेष्ठलाई पराजित गरे। एमालेका उम्मेदवार श्रेष्ठले ५०९० मत ल्याई विजयी भएका हुन्। उनका निकटतम प्रतिद्धन्दी नेकपा माओवादीका राजेश श्रेष्ठले ४४६६ मत ल्याई उपविजेता बने। विजेता श्रेष्ठ नयाँ अनुहार हुन भने, निकटतम प्रतिद्धन्दी राजेश श्रेष्ठ २०७४ सालको स्थानीयतह निर्वाचनमा तिनाउँ गाउँपालिकाको वडा नं २ दोभानको वडा अध्यक्ष भएका व्यक्ति हुन्। यसैगरी उपाध्यक्षमा नेपाली काग्रेसका लाल बहादुर थापा विजयी भए। उपाध्यक्ष थापाले ६१७ मतले नेकपा एमालेकी सावित्रा गुरुङ राना लाई पराजित गरेका हुन् । विजेता थापाले ५०८२ मत प्राप्त गरे। एमालेकी उपाध्यक्ष उम्मेदवार रानाले ४४६५ मत प्राप्त गरी उपविजेता बनेको तिनाउँ गाउँपालिकाका निर्वाचन अधिकृत जर्नादन अधिकारीले जानकारी दिए। यसै गरी तिनाउँ गाउँपालिको ६ वटा वडामध्ये ४ वटा वडामा नेकपा एमाले विजयी भएको छ भने २ वटा वडामा नेपाली काग्रेस विजयी भएको छ। नेकपा एमाले बाट विजयी हुने वडाहरुमा, वडा नं १ बाट भुवन सिंह चिदी, वडा नं २ बाट यादव प्रसाद अर्याल, वडा नं ४ बाट तुल बहादुर आले र वडा नं ५ बाट ईन्द्राकुमारी चिदी रहेका छन्। यसैगरी नेपाली काग्रेस बाट वडा नं ३ मा चित्र बहादुर थापा, वडा नं ६ मा टोमबहादुर पुन रहेका छन्। २०७४ सालको स्थानीयत निर्वाचनमा नेकपा एमालेले अध्यक्ष, उपाध्यक्षसहित २ वटा वडामा विजय हासिल गरेको थियो भने नेपाली कांग्रेसले ३ वटा वडा र नेकपा माओवादी केन्द्रले १ वटा वडा विजय हासिल गरेको थियो। स्थानीयतह निर्वाचन २०७९ नेकपा एमालेले २ वटा वडा थप जित्न सफल भएको छ भने उपाध्यक्ष गुमाएको छ। नेपाली काग्रेसले उपाध्यक्ष थपेको छ भने १ वटा वडा गुमाएको छ। नेकपा माओवादी केन्द्रले भने जितेको वडा समेत गुमाएको छ।"
मधेसवादी दललाई सकस,"काठमाडौं : शीर्ष नेताहरू आपसी मनमुटाव, स्वार्थ र शक्ति चलखेलमा लाग्दा स्थानीय निर्वाचनमा मधेस केन्द्रित दलको साख खस्किएको छ। मधेसमा कांग्रेस, एमाले र माओवादीका उम्मेदवारहरू हाबी भएका छन्। आधा दर्जनभन्दा बढी संख्यामा रहेका मधेस केन्द्रित दलहरूका उम्मेदवारलाई साख जोगाउन सकस परेको छ। मधेस केन्द्रित दलहरूको अस्तित्व संकटमा परेको मधेस मामिलाका जानकारहरू बताउँछन्। वरिष्ठ अधिवक्ता विजय गुप्ताका अनुसार शीर्ष नेताहरूको आपसी अन्तरद्वन्द्व र मनमुटावका कारण साख खस्किन पुगेको हो। जनता समाजवादी पार्टी (जसपा)ले मधेसको एक मात्र महानगर वीरगन्जको मेयरमा राजेशमान सिंहलाई चुनावी मैदानमा उतारेको छ। सत्ता गठबन्धनबाट उम्मेदवारी दिएका सिंहले आफ्नो अग्रतालाई फराकिलो पारेका छन्। २०७४ मा तत्कालीन उनी राजपाबाट उम्मेदवार थिए। सिंहलाई एमालेका विजय सरावगीले पच्छ्याइरहेका छन्। लोकतान्त्रिक समाजवादी पार्टी (लोसपा)ले एमालेका उम्मेदवार सरावगीलाई समर्थन गर्दै उपमेयरमा आफ्नो उम्मेदवारी दिएको छ। मधेसको राजधानीको जनकपुरधाम उपमहानगरको मेयरमा गठबन्धनका तर्फबाट जसपाले पुरानै अनुहार दोहोर्यायो। मतगणनाको प्रारम्भिक विवरणअनुसार जसपाका लालकिशोर साहले बागी उठेका कांग्रेसका मनोजकुमार साहलाई पच्छ्याइरहेका छन्। साह निवर्तमान मेयर हुन्। त्यस्तै, लोसपाका मनोज चौधरी चौथो स्थानमा छन्। उपमेयरमा कांग्रेसका इम्तियाज आलमले फराकिलो मतान्तर बनाएका छन्। उनलाई लोसपाका पुरषोत्तमलाल झाले पच्छ्याएका छन्। त्यस्तै, नेपालगन्ज उपमहानगरको उपमेयरमा जसपाका कमरुद्दिन राई अगाडि छन्। गठबन्धनका साथ पाएका राईलाई राप्रपाकी बिन्दु घर्तीमगरले पच्छ्याइरहेकी छन्। पर्साको विन्दवासनी गाउँपालिका१ को अध्यक्षमा जसपाका अछेलाल महतो निर्वाचित भएका छन्। यस्तै अन्य स्थानीय तहमा पनि जसपाका उम्मेदवार विजयी भएका छन्। शीर्ष नेताहरूको अन्तरद्वन्द्व र कलहका कारण मधेस केन्द्रित दलहरू कमजोर बनेका हुन्। जनतासमक्ष मधेसका मुद्दा उठाउने प्रतिबद्धता अगाडि बढाउन सकेनन्। विजय गुप्ता, वरिष्ठ अधिवक्ता लोसपाले कतिपय स्थानीय तहमा एमालेसँग तालमेल गरेको छ। स्थान विशेषका आधारमा प्रमुख दलसँग गठबन्धन वा तालमेल गरेर उम्मेदवारी चयन गरे पनि फाइदा भएन, वरिष्ठ अधिवक्ता विजय गुप्ता भन्छन्, शीर्ष नेताहरूको अन्तरद्वन्द्व र कलहका कारण मधेस केन्द्रित दलहरू कमजोर बनेका हुन्। जनतासमक्ष मधेसका मुद्दा उठाउने प्रतिबद्धता अगाडि बढाउन सकेनन्। गठबन्धनसँग मिले पनि जसपाले अपेक्षा गरेअनुसारको लाभ लिन सकेन। एमालेसँग तालमेल गरे पनि लोसपाको अवस्था सबल छैन। पार्टी निर्माण र स्थायित्वका लागि स्थानीय तह महत्तवपूर्ण मानिन्छ। त्यो मामिलामा मधेस केन्द्रित दलहरूले लाभ लिन सकेनन्। काशिन्द्र यादव, राजनीतिक विश्लेषक सत्ता गठबन्धन गरेका कारण जसपाले मधेस राजनीतिमा एकल शक्तिको रूपमा उदाउने अवसर पाएको राजनीतिक विश्लेषक काशिन्द्र यादव बताउँछन्। गठबन्धनसँग मिले पनि जसपाले अपेक्षा गरेअनुसारको लाभ लिन सकेन। एमालेसँग तालमेल गरे पनि लोसपाको अवस्था सबल छैन, उनले भने, पार्टी निर्माण र स्थायित्वका लागि स्थानीय तह महत्वपूर्ण मानिन्छ। त्यो मामिलामा मधेस केन्द्रित दलहरूले लाभ लिन सकेनन्। २०७४ को चुनावबाट मधेसका प्रमुख दलका रूपमा राप्रपा र संघीय समाजवादी फोरम उदाएका थिए। दुई दलबीच एकीकरणपछि जसपा बन्यो। तर, एकीकरण एक वर्ष पनि टिकेन। महन्थ ठाकुर समूहले लोसपा गठन गरे। उपेन्द्र यादवको अध्यक्ष रहेको जसपा मूलधारको बन्यो। थुप्रै नेता मूलधारमै रहेका कारण स्थानीय तहमा लोसपा कमजोर देखिएको छ। धनुषाको सहिदनगर नगरपालिका१ को वडाध्यक्षमा लोसपाका रामबाबु यादव पराजित हुन पुगेका छन्। परिवारवाद हाबी हुँदा कार्यकर्ता निराश विभाजन भएपछि कमजोर भएका मधेस केन्द्रित दलहरूले उम्मेदवार चयनमा समेत नातावाद हाबी भयो। टिकट वितरणमा नातावाद, कृपावाद हाबी हुँदा आसेपासेले टिकट पाउँदा जनता निराश हुन पुगेको विश्लेषक यादवको भनाइ छ। मधेस केन्द्रित दलहरू फुटेपछि पनि पार्टीभित्रको अन्तरकलह झनै देखिएको छ। जुन निर्वाचनमा पनि छताछुल्ल भयो, उनले भने। जसपाका अध्यक्ष उपेन्द्र यादवले छोरा अमरेन्द्रलाई विराटगर महानगरमा टिकट दिलाए। जसपाका नेता एवं पूर्वमन्त्री इस्तेयाक राईले भाइ कमरुद्दिनलाई नेपालगन्ज उपमहानरको उपमेयरमा टिकट दिलाए। मधेस प्रदेशका मुख्यमन्त्री लालबाबु राउतले पत्नी जलेखालाई जसपाबाट पर्सा जगरनाथपुर गाउँपालिकाको उपाध्यक्षमा उम्मेदवार बनाए। लोसपाका वरिष्ठ नेता शेखरकुमार सिंहले छोरा शतिस कुमारलाई तिलाठी कोइलाडी गाउँपालिकाको अध्यक्षमा पुनः उम्मेदवारी दिलाए। यी केही दृष्टान्त भएको राजनीतिक विश्लेषक यादव बताउँछन्। १६ स्थानीय तहमा मतदान स्थगित मधेसका १६ स्थानीय तहमा मतदान स्थगित भएको छ। सर्लाही, सिराहा, सप्तरी, बारा, रौतहट जिल्लाका केही स्थानीय तहमा मतदान स्थगित भएको गरिएको निर्वाचन आयोगले जनाएको छ। स्थानीय तहमा भइरहेको मतगणनाको प्रारम्भिक विवरणले तराई केन्द्रित दलहरूको जनाधार विगतभन्दा खस्किएको छ। नेपाल सदभावना पार्टी, राष्टिय सदभावना पार्टी, मधेस तराई फोरम, मधेसी जनअधिकार फोरम मधेस, नेपाल समाजवादी पार्टी (लोहियावादी) लगायतका पार्टीको अस्तित्व संकटमा छ।"
भरतपुर महानगरपालिकामा विजय सुवेदी अगाडि,भरतपुर : भरतपुर महानगरपालिकामा एमालेका मेयर उम्मेदवार विजय सुवेदीले अग्रता लिएका छन्। नेकपा माओवादी केन्द्रकी रेणु दाहाललाई मेयरमा सुवेदीले पछि पारेका हुन्। ११ हजार ७ मत गणना हुँदा सुवेदीले ३८३८ मत प्राप्त गरेका छन् भने दाहालले ३८०५ मत पाएकी छन्। त्यस्तै कांग्रेसका बागी उम्मेदवार जगन्नाथ पौडेलले १५११ मत पाएका छन्। उपमेयरतर्फ सत्ता गठबन्धनबाटै उम्मेदवार बनेका कांग्रेसका चित्रसेन अधिकारीले ४३५२ मत पाएका छन् भने एमालेको समर्थन पाएकी राप्रपाकी हिमला गुरुङले २९९८ मत पाएकी छन्। वडा अध्यक्ष विकास थापा (सूर्य)  १४९५ भरत लामिछाने (रुख)  ९५२
विराटनगर१७ मा जसपाको प्यानलै विजयी,विराटनगर : विराटनगर महानगरपालिका१७ मा जनता समाजवादी पार्टी (जसपा)को प्यानलै विजयी भएको छ । वडाध्यक्षमा १४५० मतका साथ समीर कमर मिया निर्वाचित भएका छन् । उनका निकटतम प्रतिद्वन्द्वी नेपाली कांग्रेसका असलम आलमले ९४४ मत मात्रै ल्याए । जाकिर आलम र महमद मन्जर आलम खुला सदस्यमा विजयी भएका छन् । चुलियादेवी साह महिला सदस्य र वसन्तीदेवी पासवान दलित महिला सदस्यमा निर्वाचित भएका छन् ।
दमक नगरपालिकाको मेयरमा राप्रपाका थापाको अग्रता कायमै,झापा : नेकपा एमालेका अध्यक्ष केपी शर्मा ओलीको गृह नगर दमक नगरपालिकामा राप्रपाले अग्रता कायमै राखेको छ । नगर प्रमुखमा राप्रपाका राम थापाले ५ हजार ९१ मत ल्याउँदा एमालेकी गिता अधिकारीले ४ हजार ४ सय ९५ मत पाएकी छिन् । उपप्रमुखतर्फ कांग्रेसकी रेगिना भट्टराईले पनि अग्रता कायमै राखेकी छन् । रेगिनाले ४ हजार ९ सय ४३ मत ल्याएकी छन् भने एमालेका अम्बिका खनालले ४ हजार ३ सय ४४ मत ल्याएका छन् । दमकमा राप्रपालाई गठबन्धनले सहयोग गरेको छ ।
पोखरा महानगरपालिकामा सत्ता गठबन्धनको अग्रता कायमै,पोखरा : पोखरा महानगरपालिकामा सत्ता गठबन्धनका उम्मेदवारले अग्रता लिएका छन् । मुख्य निर्वाचन अधिकृतको कार्यालयको अद्यावधिक विवरणअनुसार अहिलेसम्म सत्तागठबन्धनबाट उम्मेदवारी दिएका एकीकृत समाजवादीका धनराज आचार्य पहिलो स्थानमा छन् । आचार्यले ४०५१ मत प्राप्त गरेका छन् । दोस्रोमा एमालेका कृष्ण थापा छन् । उनले ३६५७ मत प्राप्त गरेका छन् । उपमेयरमा गठबन्धनमा नेपाली कांग्रेसकी उम्मेदवार कोपिला रानाभाटले ४१९१ र एमालेकी मञ्जुदेवी गुरुङले ४११० मत प्राप्त गरेकी छन्।
पाल्पा पूर्वखोला गाउँपालिकामा एमालेको क्लिन स्विप,"तानसेन : पाल्पाको पूर्वखोला गाउँपालिकामा नेकपा एमाले क्लिन स्विप विजयी हासिल गरेको छ। एमालेले पालिकाको ६ वटै वडा सहित अध्यक्ष र उपाध्यक्ष पदमा विजय हासिल गरी पालिका नै क्लिन स्विप गरेको हो। पालिकाको अध्यक्षमा नेकपा एमालेका नुन बहादुर विजयी भए। थापाले ६०३९ मत प्राप्त गरी विजयी भएका हुन। उनले गठवन्धनका उम्मेदवार नेकपा एकीकृत समाजवादीका मिन प्रसाद गिरीलाई ४७८२ मतले पराजित गरेका हुन। उपविजेता गिरीले १२५७ मत मात्र पाएका थिए। यसै गरी उपाध्यक्ष पदमा नेकपा एमालेकै भागिरथी भट्टराई ५,८९४ मत ल्याई विजयी भइन्। भट्टराईले गठवन्धनका उम्मेदवार नेपाली कांग्रेसकी विष्णुकुमारी आचार्यलाई ३६४४ फराकिलो मतले पराजित गरिन्। उपविजेता बनेकी नेपाली कांग्रेसकी आचार्यले २२५० मत पाएकी थिइन्। यसैगरी वडा नम्बर १ सिलुवामा गिरिमान आले, वडा नं २ जल्पामा निरबहादुर सारु, वडा नं ३ मा रिङनेरहमा कृष्णप्रसाद भट्टराई, वडा नं ४ देवीनगरमा मा मेहरसिंह थापा, वडा नं ५ विरकोटमा विष्णुकुमार पल्ली र वडा नं ६ हेकलाङमा धनबहादुर घर्ती विजयी भएका छन्। पाल्पाको पूर्वखोलामा स्थानीयतह निर्वाचन २०७४ मा पनि नेकपा एमाले क्लिन स्विप गरेको थियो। स्थानीयतह निर्वाचन २०७९ मा पालिका अध्यक्ष थापा र उपाध्यक्ष भट्टराई र वडा नं २ का वडा अध्यक्ष पुन निर्वाचित भएका जनप्रतिनिधी हुन भने अन्य ५ वटा वडाका अन्य निर्वाचित जनप्रतिनिधी नयाँ हुन्।"
सत्ता गठबन्धनको योजनाबद्ध धाँधली : एमाले,"काठमाडौं : स्थानीय निर्वाचनमा सत्ता गठबन्धनले धाँधली गरेको र त्यसलाई निर्वाचन आयोगले पनि साथ दिएको एमालेको आरोप छ। एमालेले आइतबार एक विज्ञप्ति जारी गर्दै गठबन्धनका नेता आचारसंहिता उल्लंघन गर्ने र त्यसलाई ढाकछोप गर्नमा आयोग सक्रिय रहेको बताएको हो। गठबन्धनले यसपटक स्थानीय निर्वाचनमा लोकतान्त्रिक अभ्यासको खिल्ली उडाएको छ। हामीले निर्वाचन आयोगलाई आचारसंहितामा भएको त्रुटि सच्याउन अनुरोध गर्दा अनेक टिप्पणी भयो। मिलेमतोमा निरन्तर आचारसंहिताको उल्लंघन भयो, महासचिव शंकर पोखरेलद्वारा जारी गरिएको विज्ञप्तिमा उल्लेख छ। निर्वाचनको क्रममा गृह प्रशासन पूर्णतः गठबन्धनको पक्षमा र एमालेको विपक्षमा परिचालित भएको एमालेको दाबी छ। मतदान र मतगणनाको क्रममा सत्ता गठबन्धनले योजनाबद्ध धाँधली गरेको तथ्यसमेत विज्ञप्तिमा उल्लेख गरिएको छ। सत्ता गठबन्धनबाट एमालेविरुद्ध गरिएका मोर्चाबन्दीको बाबजुद निर्वाचनमा उभिएको पार्टी एमाले हो, विज्ञप्तिमा भनिएको छ, मोर्चाबन्दीले नपुुगेर धाँधलीमा समेत उत्रिएका छन्। योजनाबद्ध धाँधलीलाई सत्ता गठबन्धनले निरन्तरता दिइरहेको हुँदा यस्तो कार्य तत्काल रोक्न सरकारसँग माग गर्दछौं। पुनः मतदान र मतगणनाका लागि दिइएको उजुरीउपर गम्भीरतासाथ ध्यान दिई कार्यान्वयन गर्न एमालेले माग पनि गरेको छ। पार्टीको केन्द्रीय कार्यालयको तर्फबाट र सम्बन्धित उम्मेदवारहरूले सम्बन्धित पालिकाको निर्वाचन अधिकृत र आयोगसमक्ष दिएको निवेदन अनुसार निष्पक्ष तबरले पुनः मतदान गराउने र मतगणना गराउन एमालेले आग्रह गरेको छ। मतगणना स्थलमा कानुनविपरीत सत्ता गठबन्धन पक्षधर उम्मेदवारको मतलाई सदर गर्ने र एमाले पक्षधर उम्मेदवारको मत बदर गर्ने गरी फरकफरक मानक बनाई पक्षपातपूर्ण व्यवहार गरेको विज्ञप्तिमा उल्लेख छ। एमालेले पुनः मतगणनाको निवेदन दिँदा लिन अस्वीकार गरेको, लमजुुङको मध्यनेपाल नगरपालिकाको मतगणना स्थलबाट मतगणना प्रतिनिधिलाई हटाई एकलौटी मतगणना गरिरहेको एमालेले जनाएको छ। मतगणनाको क्रममा काठमाडौंको चन्द्रागिरि३ र ४ लगायतका स्थानमा खसेको मतभन्दा बढी मत बाकसमा देखिएपछि पुनः मतदानको माग गर्दा अस्वीकार गरी मतगणना जारी राखेको छ, विज्ञप्तिमा भनिएको छ। मत गणना कार्य छिटोछरितो हुनुपर्नेमा अनावश्यक ढिलाइ गर्ने कार्य भइरहेको पनि एमालेको आरोप छ। मतगणना शीघ्र सम्पन्न गर्न र मतगणनाको क्रममा हुने धाँधली र अनियमितता नियन्त्रण गर्न निर्वाचन आयोगसमक्ष एमालेको माग छ। निर्वाचनलाई प्रभावित गर्न सत्ता गठबन्धनलाई सहयोग हुने गरी गृह प्रशासनद्वारा र प्रहरी तथा कर्मचारीहरू खटाएको पनि एमालेको आरोप छ। हाम्रा मतदातालाई हतोत्साहित गर्न अघिल्ला दिन गिरफ्तार गर्ने र मतदान पछि मात्र छाड्ने कार्य गरियो, विज्ञप्तिमा भनिएको छ, निर्वाचन अगाडि एमाले कार्यकर्तालाई अपहरण र पूर्वरुकुम तथा ताप्लेजुुङमा एमाले कार्यकर्ताको हत्या गर्ने कार्य भएको र ताप्लेजुङमा मृत्यु भएका एमाले कार्यकर्ताको पोष्टमार्टम गर्नसमेत नगरी त्यसै राखिएको छ। निर्वाचन परिणामलाई सत्ता गठबन्धनको पक्षमा पार्नका लागि दोलखाको बैतेश्वर, तामाकोसी, सिन्धुपाल्चोकको मेलम्ची, सिन्धुलीको सुनकोसी, काभे्रको पाँचखाल, बाराको पचरौता, अछामको साँफेबगर, पञ्चदेवल विनायक, मंगलसेन, बझाङको छबिसपाथिभेरा, सर्लाहीको धनकौल, बलरा, रामनगर, बागमती, बरहथवा, रौतहटको करुनियालगायत दर्जनौं स्थानमा बुथकब्जा गर्ने कार्य भएको पनि एमालेको आरोप छ। निर्वाचनको दिन मतदान सुरु हुनेक्रममा बनाएको मुचुल्कामा हस्ताक्षर गराउँदा मतदान सम्पन्नको मुचुल्कामा समेत एकै पटक हस्ताक्षर गराई धाँधली गर्ने कार्य गरिएको एमालेले जनाएको छ।"
निर्वाचन स्थगित भएको धनकुटाको सहिदभूमि गाउँपालिकामा ३ केन्द्रको मतदान सुरु,"धनकुटा : गत वैशाख ३० गते शुक्रबार मतदान प्रक्रियामा नेकपा एमाले र गठबन्धनका प्रतिनिधिबीच विवाद हुँदा स्थगित भएको सहिदभूमि गाउँपालिका वडा नं ६ को तीनवटा केन्द्रमा आज मतदान सुरु भएको छ । सो वडाको ठाकुरदेवी माध्यमिक र ६ नं वडा कार्यालयको तीनवडा मतदान केन्द्रमा बिहान ७ बजेदेखि मतदान काइ भइरहेको निर्वाचन अधिकृत रुद्रमणी गिरीले बताए । विवादको कारण गत शुक्रबार बिहान साढे ११ बजेदेखि यस केन्द्रमा मतदान प्रक्रिया रोकिएको थियो । अशक्त, असहाय, तथा ज्येष्ठ मतदाताहरुको तर्फबाट एउटै व्यक्तिले पटकपटक मतदान गरेको विषयमा विवाद भएको थियो । विवादले मतदान कार्य अवरुद्ध हुँदा पटकपटक सर्बदलीय बैठक राख्दा समेत बेलुका ५ बजेसम्म पनि विवादको निरुपण हुन सकेको थिएन । सहिदभूमि निर्वाचन कार्यालयले विवादकाबीच मतदान कार्य सञ्चालन गरे थप भौतिक क्षति समेत हुने निष्कर्ष निकाली मतदान प्रक्रिया स्थगित गरेको थियो । तीन केन्द्रमा २५ सय १३ मतदाता रहेका छन् । मतदान प्रक्रिया स्थगित हुनुपूर्व ८ सय १२ मत खसेको थियो । सो दिन खसेको मतलाई रद्द गरिएको छ । पुन सुरुदेखि नै मतदान कार्य भइरहेको छ । अहिले शान्तिपूर्ण तरिकाले मतदान भइरहको उनले बताए । मतदान केन्द्रको सुरक्षा व्यवस्थालाई कडाई गरिएको छ । पुनमतदान लागि नयाँ कर्मचारी खटाइएको छ । पुरानो कर्मचारीको सेट परिवर्तन गरिएको उनले बताए । साँझ ५ बजे भित्र मतदान कार्य सम्पन्न गरी दलका प्रतिनिधि तथा उम्मेदवासँग सर्बदलीय बैठक भएपछि मतगणना सुरु हुने उनको भनाइ छ । पिप्लेस्थित सहिदभूमि गाउँपालिकाको कार्यालय रहेको भवनको माथिल्लो तलामा मत गणनाको व्यवस्था गरिएको छ । सम्भवत बेलुकादेखि नै मत गणना हुने जानकारी दिइएको छ । निर्वाचन आयोग र मुख्य निर्वाचन अधिकृत सँगको समन्वयमा नयाँ मिति तोकिएको थियो । सहिदभूमि गाउँपालिकाको अध्यक्षमा गठबन्धनको तर्फबाट एकीकृत समाजवादीका जेवी राई र नेकपा एमालेको तर्फबाट निवर्तमान अध्यक्ष मनोज राई उम्मेदवार छन्।"
पाणिनिमा एमालेको जीत,अर्घाखाँची : अर्घाखाँचीको पाणिनी गाउँपालिकामा नेकपा एमालेका टेकराज न्यौपाने विजयी भएको छन्। पाणिनी गाउँपालिकामा अध्यक्ष पदमा नेकपा एमालेबाट टेकराज न्यौपानेले ७ हजार ७४९ मत लिएर विजयी भएका हुन्। नेपाली कांग्रेसका अच्युत गौतमले ७ हजार २८ मत लिएर प्रराजित भए। उपाध्यक्ष पदमा पनि एमालेकै नर्मदा पौडेल ७ हजार ६६१ मतसहित विजयी भएकी छन्। यहाँ एमालेले सुरुबाटै अग्रता बनाएको थियो। कांग्रेसकी लक्ष्मी गौतमले ७ हजार ३८ मत लिएर प्रराजित भइन्।
डोटीका तीन पालिकाको नतिजा सार्वजनिक,"डोटी : डोटीका तीन गाउँपालिकाको निर्वाचनको नतिजा आएको छ। नेपाली कांग्रेस, नेकपा एमाले र नेकपा माओबादी केन्द्रले एकएक स्थानीय तहमा जित हात पारेको छ। नेकपा एमालेको बाहुल्यता भएको आदर्श गाउँपालिकामा नेपाली कांग्रेस विजयी भएको छ। आदर्श गाउँपालिकामा २०७४ सालको स्थानीय तहको निर्वाचनमा बहुमतका साथ नेकपा एमालेले जित हात पारेको थियो। नेपाली कांग्रेसका जिल्ला सभापति नरेन्द्र बहादुर सिंह र नेकपा एमालेका जिल्ला अध्यक्ष चक्र बहादुर मल्लको समेत घर भएको उक्त गाउँपालिकामा कसले जित्छ भन्ने सबैको चासोको विषय बन्दै आएको थियो। आदर्श गाउँपालिका आदर्श गाउँपालिकामा नेपाली कांग्रेसको तर्फबाट अध्यक्षका उम्मेदवार गणेश बहादुर खड्का र उपाध्यक्षका उम्मेदवार लक्ष्मी रोकाय विजयी भएका छन्। अध्यक्षमा विजयी भएका खड्काले ३१५० मत ल्याएका छन् भने उनका निकटतम प्रतिद्वन्द्वी नेकपा एमालेका डम्मर बहादुर ओलीले २९५० मत ल्याएका छन्। त्यसैगरी उपाध्यक्षमा नेपाली कांग्रेसको तर्फका लक्ष्मी रोकायले ३०५१ मत ल्याएर विजयी भएकी छन् भने उनका निकटतम प्रतिद्वन्द्वी नेकपा एमालेका जानकी शाही खड्काले २९६१ मत ल्याएकी छन्। ७ वटा वडा रहेको आदर्श गाउँपालिकाको १ नम्बर वडा अध्यक्षमा नेपाली कांग्रेसका भरत बहादुर खड्का ८३२ मत ल्याएर विजयी भएका छन्। वडा नम्बर २ को अध्यक्षमा नेकपा एमालेका रमेश बहादुर साउदले ५०५ मतका सात विजयी भएका छन् भने वडा नम्बर ३ को वडा अध्यक्षमा नेकपा एमालेका दिपेन्द्र पाठक ६९४ मत ल्याएर विजयी भएका हुन्। वडा नम्बर ४ को अध्यक्षमा नेपाली कांग्रेसका खगेन्द्र ओझा ६०६ मतका सात विजयी भएका छन्। त्यसैगरी वडा नम्बर ५ को वडा अध्यक्षमा नेपाली कांग्रेसका उत्तम सिंहले ६४५ मत ल्याएर विजयी भएका हुन् भने वडा नम्बर ६ को अध्यक्षमा नेकपा एमालेका लाल बहादुर खडायत ५४३ मतका सात विजयी भएका छन्। वडा नम्बर ७ को वडा अध्यक्षमा नेपाली कांग्रेसका लाल बहादुर बिष्ट ३३६ मत ल्याएर विजयी भएका हुन्। बोगटान फुड्सिल गाउँपालिका बोगटान फुड्सिल गाउँपालिकामा नेकपा माओबादी केन्द्रको तर्फबाट अध्यक्षका उम्मेदवार कमल गड्सिला र उपाध्यक्षमा नेपाली कांग्रेसका उम्मेदवार बिष्ना देउवा बम विजयी भएका छन्। गाउँपालिकाको अध्यक्ष र उपाध्यक्षमा नेपाली कांग्रेस, नेकपा एमाले र नेकपा माओबादी केन्द्रका बिच कडा प्रतिस्पर्धा भएको थियो। अध्यक्षमा विजयी भएका गड्सिलाले २०५८ मत ल्याएर विजयी भएका छन् भने उनका निकटतम प्रतिद्वन्द्वी नेकपा एमालेका हस्त बहादुर बुढाले २०२४ मत ल्याएका छन्। जम्मा ३४ मतअन्तरले माओबादीका गड्सिलाले जितेका हुन्। नेपाली कांग्रेसका डिल बहादुर बमले १९३४ मत ल्याएर तेस्रो भएका छन्। उक्त गाउँपालिकामा अध्यक्षमा गड्सिला दोहरिएका छन्। त्यसैगरी उपाध्यक्षमा नेपाली कांग्रेसको तर्फका बिष्ना देउवा बमले २०६३ मत ल्याएर विजयी भएकी छन् भने उनका निकटतम प्रतिद्वन्द्वी नेकपा एमालेका ज्ञानु मल्ल बमले १९९१ मत ल्याएकी छन्। नेकपा माओबादी केन्द्रका कलावती चिमालाले १८७१ मत ल्याएकी छन्। उपाध्यक्षमा बिष्नाले २०७४ को निर्वाचनमा हार व्यहोरेकी थिइन र यसपाला भने जितेकी छन्। ७ वटा वडा रहेको आदर्श गाउँपालिकाको वडा नम्बर १ को वडा अध्यक्षमा नेकपा एमालेका खेम बहादुर घर्तीमगर ८३२ मत ल्याएर विजयी भएका छन्। वडा नम्बर २ को अध्यक्षमा नेपाली कांग्रेसका भरत बहादुर बलमे २८९ मतका सात विजयी भएका छन् भने वडा नम्बर ३ को वडा अध्यक्षमा नेपाली कांग्रेसकै कृष्ण बहादुर बलमे २१३ मत ल्याएर विजयी भएका हुन्। वडा नम्बर ४ को अध्यक्षमा नेकपा माओबादी केन्द्रका दिप बहादुर बम ४१४ मतका सात विजयी भएका छन्। त्यसैगरी वडा नम्बर ५ को वडा अध्यक्षमा नेपाली कांग्रेसका राम बहादुर बोहरा २७४ मत ल्याएर विजयी भएका हुन् भने वडा नम्बर ६ को अध्यक्षमा नेकपा एमालेका श्याम बहादुर बोगटी ४४६ मतका सात विजयी भएका छन्। वडा नम्बर ७ को वडा अध्यक्षमा नेकपा माओबादी केन्द्रका शंकरमान सुनार ४०५ मत ल्याएर विजयी भएका हुन्। जोरायल गाउँपालिका जोरायल गाउँपालिकामा नेकपा एमालेको तर्फबाट अध्यक्षका उम्मेदवार दुर्गादत्त ओझा र उपाध्यक्षमा एमालेकै जमुना बोहरा विजयी भएका छन्। जोरायलमा गाउँपालिकामा समेत अध्यक्ष र उपाध्यक्षमा नेकपा एमाले र नेपाली कांग्रेस बिच कडा प्रतिस्पर्धा भएको थियो। अध्यक्षमा विजयी भएका ओझाले ३४४९ मत ल्याएका छन् भने उनका निकटतम प्रतिद्वन्द्वी नेपाली कांग्रेसका दिपक बहादुर बिष्टले ३४१२ मत ल्याएका छन्। जम्मा ३७ मतअन्तरले एमालेका ओझाले जितेका हुन्। उक्त गाउँपालिकामा अध्यक्षमा ओझा दोहरीएका हुन्। २०७४ सालको निर्वाचनमा समेत ओझालेनै जितेका थिए। त्यसैगरी उपाध्यक्षमा नेकपा एमालेकै तर्फका जमुना बोहराले ३५९९ मत ल्याएर विजयी भएकी छन् भने उनका निकटतम प्रतिद्वन्द्वी नेपाली कांग्रेसका चन्द्रा कुमारी साउदले ३५१७ मत ल्याएकी छन्। उपाध्यक्षमा समेत बोहरा दोहरीएकी छन्। २०७४ सालको निर्वाचनमा समेत बोहरालेनै जितेकी थिइन। ६ वटा वडा रहेको जोरायल गाउँपालिकाको वडा नम्बर १ को अध्यक्षमा नेकपा एमालेका जगत बहादुर मल्ल ६०१ मत ल्याएर विजयी भएका छन्। वडा नम्बर २ को अध्यक्षमा एमालेकै बिर बहादुर दर्लामी ६५८ मतका सात विजयी भएका छन् भने वडा नम्बर ३ को वडा अध्यक्षमा नेपाली कांग्रेसका नबिन ओझा ६६८ मत ल्याएर विजयी भएका हुन्। वडा नम्बर ४ को अध्यक्षमा नेकपा एमालेका नन्दराज भट्ट १११२ मतका सात विजयी भएका छन्। त्यसैगरी वडा नम्बर ५ को वडा अध्यक्षमा नेपाली कांग्रेसका ध्वज बहादुर देउवा ५२६ मत ल्याएर विजयी भएका हुन् भने वडा नम्बर ६ को अध्यक्षमा नेकपा एमालेका गणेश बहादुर बोहरा ५६६ मतका सात विजयी भएका छन्। बाँकी पालिकामा नेपाली कांग्रेसको अग्रता डोटीका मतगणना जारी रहेका पाँच वटा पालिकामा नेपाली कांग्रेसले अग्रता कायमै राखेको छ। जिल्लाका दिपायल सिलगढी नगरपालिका, शिखर नगरपालिका, पूर्बीचौकी गाउँपालिका, सायल गाउँपालिका र केआईसिंह गाउँपालिकामा नेपाली कांग्रेसले अग्रता लिइरहेको छ। पाँचवटै पालिकामा नेपाली कांग्रेस जित्ने लगभग निश्चित भएको छ। डोटीको बडीकेदार गाउँपालिकामा भने यसअघिनै नेपाली कांग्रेसको तर्फका अध्यक्ष र उपाध्यक्षमा विजयी भइसकेका छन्। नेपाली कांग्रेसका भैरब बहादुर साउदले अध्यक्षमा र डम्मरी कुमारी बिष्ट उपाध्यक्षमा विजयी भएका हुन्।"
सिरहा २१ मा स्वतन्त्र उम्मेदवार सुरेन्द्र मण्डल विजयी,"सिरहा : सिरहा नगरपालिका २१ लगठीगोठमा नेपाली कांग्रेसका बागी उम्मेदवार सुरेन्द्रकुमार मण्डल विजयी भएका छन् । पार्टीले टिकट नदिएपछि बागी उम्मेदवारी दर्ता गराएका सुरेन्द्रकुमार मण्डल ३३ मतअन्तरले विजयी भएका हुन् । स्वतन्त्र रूपमा हास चुनाव चिह्न लिएर चुनाव लडेका मण्डलले चार सय ७० मत प्राप्त गरेका छन्। कांग्रेस वडा समितिको सिफारिसमा क्षेत्रीय संसदीय समितिले मण्डललाई टिकट दिने निर्णय गरेको थियो । तर, मेयरका उम्मेदवार तथा मधेस प्रदेश महामन्त्री उपेन्द्र यादवले उनलाई टिकट दिएनन् । पार्टीबाट टिकट नपाएपछि उनी स्वतन्त्र उम्मेदवारी दिएका थिए । निकटतम प्रतिद्वन्द्वी नेकपा एकीकृत समाजवादी पार्टीका बालेश्वर यादवले चार सय ३७, जनता समाजवादी पार्टी नेपालका हिन्दकेश्वर लाल कर्णले चार सय १२, नेपाली कांग्रेसका ताराकान्त यादवले चार सय १२ र नेकपा एमालेकी परमेश्वरीदेवी मण्डलले दुई सय ७१ मत प्राप्त गरेका छन् ।"
धनौजीमा बढी मतपत्र भेटिएपछि मतगणना स्थगित : अधिकृतविरुद्ध नारावाजी,जनकपुरधाम : धनौजी गाउँपालिकामा खसेको मतभन्दा बढी मतपत्र भेटिएपछि मतगणना स्थगित भएको छ । धनुषाको धनौजी गाउँपालिका स्थित वडा नं १ को मतगणनाको क्रममा बढी मतपत्र भेटिएपछि स्थानीयहरुको विरोधमा मतगणना स्थगित गरिएको हो। धनौजीको वडा नं १ लखौरीमा कूल खसेको मत संख्यामा १६८९ थियो तर बाकसबाट १७०५ मतपत्र भेटिएपछि विवाद भइ मतगणना स्थगन गरिएको हो। स्थानीयबासीले मतपेटिका परिवर्तन गरेको भन्दै विरोध गरिरहेका छन्। मतगणना स्थलमा अहिले तनावग्रस्त अवस्था रहेको छ भने मतदान अधिकृतविरुद्ध नाराजावी र प्रदर्शन भैरहेको छ।
विराटनगरमा एमालेको विजयी सुरुआत,"विराटनगर : विराटनगर महानगरपालिकामा नेकपा (एमाले)ले विजयी सुरुआत गरेको छ। विराटनगर१९ मा एमालेको प्यानलै विजयी भएको छ। वडाध्यक्षमा ९८७ मतका साथ एमालेका श्याम घिमिरे निर्वाचित भए। निकटतम प्रतिद्वन्द्वी नेपाली कांग्रेसका उदय राजवंशीले ९०५ मत मात्रै ल्याए। वडा सदस्यमा एमालेका निजनारायण राजवंशी, लक्ष्मण सरदार, महिला सदस्यमा कविताकुमारी थारु र दलित महिला सदस्यमा पवित्रीदेवी रिख्यान निर्वाचित भएका छन्। विराटनगरको मेयरमा नेपाली कांग्रेस र उपमेयरमा एमालेको अग्रता कायमै छ। गठबन्धनबाट मेयरको उम्मेदवार बनेका कांग्रेसका नागेश कोइरालाले ४९९६ मत ल्याएका छन्। एमालेका सागर थापाले ३५१८ मतका साथ कोइरालालाई पछ्याउँदै छन्। उपमेयरमा एमालेकी शिल्पा निराला कार्की ३९९६ मतका साथ अगाडि छिन्। गठबन्धनबाट उपमेयरको उम्मेदवार रहेका जसपाका अमरेन्द्र यादवले २९३३ मत मात्रै ल्याएका छन्। विराटनगर महानगरपालिकामा १, २, १६, १७, १८ र १९ नम्बर वडाको मत गणना गर्न थालिएको थियो। त्यसमध्ये १९ नम्बर वडाको अन्तिम मतपरिणाम प्राप्त भएको हो।"
"पट्यारलाग्दो मतगणना, २४ घन्टामा ३ प्रतिशत मात्रै","काठमाडौं : काठमाडौंलगायत ६ महानगरको मतगणना निकै सुस्त छ। निर्वाचन आयोगका अनुसार २४ घन्टाको अवधिमा महानगरको २ देखि ३ प्रतिशत मात्रै मतगणना भएको छ। यही रफ्तारमा गणना भए महिनौं लाग्ने देखिएको छ। शुक्रबार ५ बजेसम्म मतदान भएको थियो। केही स्थानीय तहले त्यही दिन रातिबाट मतगणना सुरु गरे। महानगरमा भने शनिबार बिहानदेखि मात्रै मतगणना भएको थियो। आयोगका अनुसार शनिबार बिहानदेखि सुरु भएको काठमाडौंको मतगणना २४ घण्टामा दुई देखि ३ प्रतिशत मात्र सम्पन्न भएको छ। आयोगका सहप्रवक्ता सूर्यप्रसाद अर्याल मतगणनामा प्रारम्भिक समयमा केही ढिलाइ भएको बताउँछन््। ढिलाइ भएका ठूला महानगरमा थप टोली खटाउने तयारी भइरहेको उनले बताए। गणक टोली थप गरेर पाँच दिनभित्र परिणाम सार्वजनिक गर्ने लक्ष्य आयोगले लिएको उनको दाबी छ। काठमाडौं महानगरमा एउटा मतपत्र गणना गर्न थोरैमा दुई मिनेटदेखि बढीमा २० मिनेटसम्म पनि लाग्ने गरेको छ, अर्यालले भने। मतपत्रको सुरक्षाका लागि तारजाली राखिएपछि गणकले दलका प्रतिनिधिलाई जाली भित्रबाट मतपत्र देखाउनुपर्ने बाध्यता छ। यसले मतगणनामा धेरै ढिलाइ भएको गणकहरू बताउँछन्। एकैचरणमा शुक्रबार भएको स्थानीय तह निर्वाचनमा करिब ६४ प्रतिशत मतदान भएको थियो। ५२ प्रतिशत मत खसेको काठमाडौंमा कछुवाकै चालमा मत गणना भएको छ। काठमाडौं जस्तै भरतपुर, विराटनगर, पोखरा, वीरगन्ज र ललितपुर महानगरको मतगणनासमेत निकै ढिलो गतिमा छ। वीरगन्ज महानगरपालिकामा मौसम र स्थानका कारण सोचेजस्तो छिटो गणना गर्न नसकिएको सहायक प्रमुख निर्वाचन अधिकृत जयराम काफ्ले बताउँछन्। भने, गर्मी मौसम छ। गणनामा बस्नका लागि पर्याप्त कर्मचारी भए पनि एउटा मत पत्र गन्न ५ मिनेट लाग्छ। त्यो राजनीतिक दललाई देखाउँदा र फाइनल गर्दा थप ५ मिनेट लाग्छ। यति सम्मकी मतपत्र खोल्दा पनि मात्रा मिलेन भने किन त्यसरी खोल्नुभयो ? भन्दै गाली पनि खानुपर्छ। केही स्थानमा राजनीतिक सहमति जुट्न कठिन हुने गरेका कारण मतगणनामा ढिलाइ भइरहेको छ। केहीमा भने मतपत्रमा लगाइएका मसी अस्पष्ट भएका कारण गणना गर्न कठिनाइ भएको छ। मतपत्र ठूलो भएका कारण पनि गणनामा ढिलाइ भएको निर्वाचन अधिकृतहरू बताउँछन्। धुलिखेल नगरपालिकाका निर्वाचन अधिकृत मेदिनीप्रसाद पौडेलले मतपत्र ठूलो हुँदा गणनामा ढिलाइ भएको बताए। एउटा मतपत्र गन्न ४ मिनेटभन्दा बढी समय लागेको छ, उनले भने, मतपत्र विचार पुयाएर खोल्नुपर्छ। च्यातिने डर छ। खोलेपछि सबैलाई देखाउनुपर्छ। निर्वाचन चिह्न धेरै छन्् समय लागिहाल्छ। पोखरा महानगरपालिकामा पनि मतगणनामा ढिलाइ भइरहेको छ। दलका एजेन्ट र मतगणनामा बस्ने कर्मचारीका गुनासो उस्तै हुने गरेको प्रमुख निर्वाचन अधिकृत श्रीकृष्ण भट्टराईले बताए। मतगणना ढिलाइ हुनुमा कर्मचारी अभाव मात्र कारण नभई दलका एजेन्टको तनाव पनि कारण भएको उनले बताए। एक सय मत गन्न पाएको छैन, आक्रोशित भइहाल्छन््, उनले भने, यस्तो तालले कहिले सकिन्छ ? एउटा मतपत्रमा गणनामा १० मिनेटसम्म समय लागेको भट्टराईले बताए। पटकपटक भेरिफाई गर्न लगाउँछन््, उनले भने, यस्तो भयो भने कर्मचारीमा पनि तनाव हुन्छ। दलबाट पनि समन्वय खोजिरहेका छौं। मतदाताले मत संकेत गर्दा राम्रोसँग मसी नलगाउँदा पनि गणनामा कठिनाइ भएको छ। मतपत्रको कलर नीलो र स्वस्तिक छाप अस्पष्ट हुँदा कुनमा संकेत गरेको हो भन्ने ठम्याउन कठिन भएको गणनामा बस्नेको गुनासो छ। मत संकेत गर्दा स्वस्तिक छाप राम्रोसँग नलगाएको कारण मतगणनामा टाइम लागेको छ, भट्टराईले भने। पहिलाको चुनावभन्दा यसपालि गणकको पारिश्रमिक पनि कम छ। त्यसैकारण मत गन्ने कर्मचारी पाउन मुस्किल छ। यसअघिका चुनावमा प्रतिसिफ्ट १ हजार पाउनेले यसपालि २ देखि ३ सय मात्रै पारिश्रमिक पाएका छन््। पहिला ८ घन्टाको सिफ्ट थियो। अहिले त्यो पनि छैन। पोखराका अधिकृत भट्टराईले भने, निर्वाचन नियमावलीको व्यवस्थामा वैकल्पिक व्यवस्था गर्नुपर्छ। नत्र यही जनशक्तिमा गणक पनि पाउन गाह््रो छ। काठमाडौं महानगरपालिकाको विषयमा भने एउटा मतपत्रको मत गणना गर्न २० मिनेटसम्म लाग्ने भएकाले गणनामा ढिलाइ भएको मत गणनामा बसेकी प्रतीक्षा पराजुलीले बताइन्। महानगरपालिकामा धेरै उम्मेदवार रहेका कारण गणना गर्न धेरै समय लागेकोे छ। काठमाडौं महानगरपालिकामा मेयरका उम्मेदवार मात्र ५० जना छन््। अनि समय त लागिहाल्छ, उनले भनिन्, राजनीति पार्टीहरूलाई एकएक गरेर देखाउनुपर्छ उहाँहरूको चित्त बुझाउनै गाह््रो हुने रहेछ। पूर्वनिर्वाचन आयुक्त भोजराज पोख्रेलले भने मतगणना गर्ने कर्मचारीमाथि दलहरूले गर्ने हदैसम्मको अविश्वास, मत पत्र ठूलो हुनु, दलहरूको तिखो नजर, कर्मचारीलाई सन्तोषजनक सेवा सुविधाको कमीका कारण मतगणना ढिलाइ भएको बताए। कर्मचारीलाई सेवा सुविधा थप गरेरै भए पनि मतगणना स्थल र गणक थपेर गणना तीव्र पार्नुपर्छ, पोख्रेलले भने। काठमाडौं महानगरपालिकामा कांग्रेसबाट मेयरकी उम्मेदवार सिर्जना श्रेष्ठले गणकको संख्या बढाएर गणनामा छिटो गर्नुपर्ने बताइन्। समय महत्वपूर्ण हो। बरु छिटो गरौं, उनले भनिन्, आयोगले गणकको संख्या बढाउन पहल गर्नुपर्छ। गुल्मीको रेसुंगा बन्यो नमुना गुल्मीको रेसुंगा नगरपालिकामा भने १६ हजार मत २२ घन्टामा गनेर सकिएको छ। छिटो गणना सकेर कर्मचारी तथा मतगणना प्रतिनिधिले देशभरमै उदाहरण पेस गरेका छन््। रेसुंगामा शुक्रबार राति साढे ११ बजेबाट गन्न सुरु गरेको १६ हजार मत शनिबार राति साढे ९ बजेसम्म गनिसकिएको छ। रेसुंगा नगरपालिका गुल्मी जिल्लाका मुख्य निर्वाचन अधिकृत राधाकृष्ण उप्रेतीले २२ घन्टामै १६ हजार मत गनिसकेको बताए। २०७४ मा जनकपुरमा मुख्य निर्वाचन अधिकृत हुँदा पनि उनले देशभरभन्दा छिटो मतगणना सकेका थिए। उनका अनुसार आयोगले प्रत्येक मतपेटिकाबाट मतपत्रहरू खसालेपछि त्यसलाई घोप्टो पारी ५०५० वटाको मुठा पारेर एकएकवटा गन्नु भनेको छ। तर, रेसुंगामा दलहरूको सहमतिमा सबभन्दा पहिला एकछापेवाला मतपत्र छुट्टयाएर अलगअलग चाङ लगाइयो। त्यसपछि रूख छाप एउटा चाङमा राखियो भने सूर्य छापलाई अर्को चाङ लगाइयो त्यसैगरी अन्य चिह्न भए त्यसैगरी राख्ने काम भएको उप्रेतीले बताए। भने, एकछापे मतपत्रहरू अलगअलग चाङ लगाएपछि हामीले सबै दलका प्रतिनिधिहरूको आँखा अगाडि ती एकछापे मतपत्र नोट गनेजस्तै गन्यौं, उप्रेतीले भने, ७५ प्रतिशत मतपत्रको गणना आधा घन्टाभित्रै सकेका थियौं। बाँकी मिश्रित भोटवाला मतपत्र भने आयोगले भनेजस्तै घोप्टो पारेर ५०५० वटाको मुठा बनाइएको थियो। बाँकी रहेका सबै प्रतिनिधिलाई देखाउँदै एकएक गनियो। गणनामा सबभन्दा बढी समय यस्तै मिश्रित मतपत्र गन्न लाग्छ।"
रसुवाको गोसाइँकुण्ड पालिकाको अध्यक्ष र उपाध्यक्षमा एमाले विजयी,"रसुवा : रसुवाको गोसाइँकुण्ड गाउँपालिकाको अध्यक्ष र उपाध्यक्षमा नेकपा एमाले विजयी भएको छ । अध्यक्षमा कैसाङ नुर्पु तामाङले २ हजार ५ सय ६३ मत ल्याएर विजयी भए । उनका प्रतिद्वन्द्वी नेपाली कांग्रेसका पेम्बा छिरिङ तामाङले २ हजार ८० मत पाए । यसैगरी उपाध्यक्षमा प्रतिमा लामाले २ हजार ५ सय ४५ मत ल्याएर विजयी भइन् । उनका प्रतिद्वन्द्वी नेपाली कांग्रेसकी देकी तामाङले २ हजार ८८ मत ल्याएर पराजित भइन् । यस पालिकामा ६ वटा वडा छन् । वडा नम्बर १ मा नेकपा एमालेका उर्केन छिरिङ तामाङ, वडा नम्बर २ मा नेपाली कांग्रेसका कामी छिरिङ तामाङ, वडा नम्ब ३ मा नेकपा एमालेका मिङमर छिरिङ तामाङ, वडा नम्बर ४ मा नेपाली कांग्रेसका डिण्डु लामा ज्याबा तामाङ, वडा नम्बर ५ मा नेकपा एमालेका दावा मिङमार तामाङ र वडा नम्बर ६ मा नेकपा एमालेका दावा सिदार वाइबा विजयी भएका छन् । गोसाइँकुण्ड गाउँपालिकामा ५ हजार ८ सय ९० मतदाता रहेकोमा ४ हजार ७ सय ७३ मत खसेको थियो ।"
प्यूठानको मल्लरानी गाउँपालिकाको अध्यक्षमा राष्ट्रिय जनमोर्चाका खड्का र उपाध्यमा कांग्रेसका श्रेष्ठ विजयी,मल्लरानी (प्यूठान) : प्यूठान सदरमुकाम खलंगामा रहेको मल्लरानी गाउँपालिकाको अध्यक्षमा राष्ट्रिय जनमोर्चाका कृष्ण बहादुर खड्का विजयी भएका छन् । खड्काले ३ हजार २ सय ३८ र प्रतिस्पर्धी एमालेका शिवराज श्रेष्ठले २ हजार ८ सय २ मत लिएका छन् । उनीहरुबीचको मतान्तर ४ सय ३६ मात्र भएको छ । विजयी भएका खड्का राजमो प्यूठानका अध्यक्ष समेत हुन् । गाउँपालिका उपाध्यक्षमा नेपाली कांग्रेसका रमेश कुमार श्रेष्ठ विजयी भएका छन् । उनले ३ हजार ७० मत लिए भने प्रतिस्पर्धी एमालेकी ईश्वरा आचार्यले २ हजार ८ सय मत लिएकी छन् । उनीहरुबीचको मतान्तर २ सय ७० मात्र छ । विजयी भएका श्रेष्ठ खलंगा निवासी हुन् । गैर सरकारी संस्था महासंघ प्यूठानका पूर्व अध्यक्ष समेत रहेका श्रेष्ठ हाल कांग्रेसको मल्लरानी गाउँपालिका सभापति हुन् ।
दैलेखमा पहिलोपटक चुनिए माओवादी,"सुर्खेत दैलेख : दैलेखमा कुनै पनि निर्वाचन जित्नु नेकपा माओवादी केन्द्रका लागि फलामको चिउरा चपाउनु सरह थियो। अर्थात् सशस्त्र संघर्षबाट संसदीय राजनीतिमा आएपछि माओवादी दैलेखी जनमतबाट अनुमोदन हुन सकेको थिएन। तर, यसपालिको निर्वाचनबाट पहिलोपटक माओवादीलाई स्थानीयले पत्याएका छन्। माओवादीले यसपालि बल्ल वडा र पालिकाको नेतृत्वसमेत हात पार्न सफल भएको हो। माओवादी शान्ति प्रक्रियामा आएपछि यसअघि सम्पन्न दुईवटा संविधानसभाका निर्वाचनमा सहभागी भयो। तर, जिल्लामा जित हासिल गर्न सकेन। यस्तै यसअघि २०७४ मा सम्पन्न स्थानीय तहको निर्वाचनमा पनि माओवादी दैलेखमा शून्य नै हुन पुग्यो। त्यसबेला जिल्लामा एउटा पनि वडा र पालिका जित्न नसकेको माओवादीले यसपटक वडा र पालिकामा जित हासिल गरेको हो। दैलेखमा माओवादीले पहिलोपटक जनमतबाट प्रत्यक्ष चुनिएका जनप्रतिनिधि पाएको छ। माओवादीले जिल्लाका ११ वटा स्थानीय तहमध्ये आइतबारसम्म एउटा स्थानीय तह र चारवटा वडामा जित हात पारिसकेको छ। मतगणना जारी रहेकाले अन्य स्थानमा पनि विजयी हुने सम्भावना कायमै छ। जिल्लाको नौमुले गाउँपालिकाको अध्यक्षमा माओवादीका छविराम सुवेदी विजयी भएका छन्। उनले ३ हजार २ सय मत ल्याउँदै कांग्रेस र एमालेका उम्मेदवारलाई पराजित गरेका हुन्। यद्यपि, उनलाई एकीकृत समाजवादीको साथ थियो। यस्तै माओवादीको तर्फबाटै जिल्लाको डुंगेश्वर गाउँपालिका१ मा यामबहादुर राना, महाबु गाउँपालिका६ मा रेशमबहादुर थापामगर, दुल्लु नगरपालिका२ मा फारमसिंह थापा र वडा३ मा कुलबहादुर कार्की वडाध्यक्षमा विजयी भइसकेका छन्। शान्ति प्रक्रियापछि २०६४ र २०७० मा सम्पन्न भएका दुवै संविधानसभा निर्वाचनमा दैलेखमा माओवादीका उम्मेदवारहरू पराजित भए। पाँच वर्षअघि सम्पन्न स्थानीय निर्वाचनमासमेत माओवादीलाई दैलेखीले पराजित गरिदिएका थिए। त्यसबेला जिल्लाका ९० वटा वडाहरूमध्ये एउटा वडाध्यक्ष पनि माओवादीले जित्न सकेको थिएन। हरेक निर्वाचनमा जिल्लामा हार बेहोर्दै आएको माओवादीका लागि यसपटकको स्थानीय निर्वाचन भने फापेको छ। कर्णालीलाई आफ्नो आधारक्षेत्र मान्दै आएको माओवादी दैलेखमा भने जनमतबाट अनुमोदित हुन सकेको थिएन। जनयुद्धका क्रममा ज्यादती गरेको भन्दै दैलेखीले माओवादीविरुद्ध प्रतिकार अभियान नै चलाएका थिए। २०६१ मंसिरमा स्थानीय महिलाहरूको नेतृत्वमा दैलेखको दुल्लुमा सञ्चालन भएको प्रतिकार अभियानपछि यहाँको जनमत माओवादीविरोधी बनेको थियो। स्थानीयको प्रतिकारपछि माओवादीले जिल्लामा आफ्नो उपस्थिति बलियो बनाउन सकेको थिएन। यस्तै, जिल्लाका पत्रकार डेकेन्द्र थापाको हत्या भएपछि पनि स्थानीयहरू माओवादी विरोधी बने। जसले गर्दा माओवादी जिल्लामा निकै कमजोर बनेको थियो। माओवादी विरोधी जनमतका कारण माओवादीले जिल्लामा कुनै पनि निर्वाचनमा जित हात पार्न सकेको थिएन।"
"दार्चुलामा एमालेको विजय जुलुमा लगेको गाडी दुर्घटना, ३ जनाको मृत्यु","शैल्यशिखर : शैल्यशिखर नगरपालिकामा हाइस दुर्घटना हुँदा ३ जनाको मृत्यु भएको छ। गोकुलेश्वरबाट पनेबाँजतर्फ आउँदै गरेको म १ ज २७७ नम्बरको हाइस शैल्यशिखर नगरपालिकाको वडा नम्बर ६ ग्वानीको वडा कार्यालय नजिक लाखोलामा दुर्घटना भएको हो। दुर्घटनामा चालक प्रकाशसिंह धामी, सवार नविनसिंह धामी र हरिश धामीको मृत्यु भएको प्रहरीले जनाएको छ। मृतक तीनैजना ग्वानीका स्थानीय हुन्। नेकपा एमालेका कार्यकर्तालाई विजय जुलुस मनाउन गोकुलेश्वर लैजानका लागि पनेबाँज आउँदै गरेको हाइस सडकबाट करिब १ हजार मिट तल भीरमा खसेको हो । घटनाबारे थप विवरण आउन भने बाँकी छ।"
दैलेखको डुङ्गेश्वर गाउँपालिकामा एमाले विजयी,"दैलेख : नेपाली कांग्रेसको गढ मानिएको दैलेखको डुङ्गेश्वर गाउँपालिकामा एमाले विजयी भएको छ। २०७४ को स्थानीय तह निर्वाचनमा कांग्रेसले जितेको डुङ्गेश्वरमा अहिले एमाले विजयी भएको हो। एमालेबाट अध्यक्षको उम्मेदवार सुन्दरकुमार केसीले निवर्तमान अध्यक्ष नगेन्द्रबहादुर मल्ललाई पराजित गरे। एमालेका केसी ३४०६ मत सहित गाउँपालिकाको अध्यक्षमा निर्वाचित भएका हुन्। केसीले नेपाली कांग्रेसका मल्ललाई ७० मतान्तरले पराजित गरे। गाउँपालिकाको निवर्तमान अध्यक्ष समेत रहेका कांग्रेसका मल्लले ३३३६ मत पाए। यस्तै उपाध्यक्षमा कलावती न्यौपाने ३५७७ मत सहित निर्वाचित भएकी छन्। न्यौपानेले कांग्रेसकी एलिजा कुमारी थापालाई ४२५ मतान्तरले पराजित गरिन्। कांग्रेसकी थापाले ३१५२ मत प्राप्त गरिन्। यो गाउँपालिकाको ६ वटा वडाहरु मध्ये ४ वटा एमाले तथा नेपाली कांग्रेस र नेकपा माओवादी केन्द्रले ११ वटा जितको छ। निर्वाचन अधिकृतको कार्यालयका अनुसार वडा नं १ मा नेकपा माओवादी केन्द्रबाट श्यामबहादुर राना, वडा नं २ मा नेपाली कांग्रेसबाट यामबहादुर विस्ट, वडा नं ३ मा एमालेबाट कृष्ण बहादुर खत्री, ४ मा नगेन्द्रबहादुर बुढा, ५ मा एमालेबाट पर्वलाल शर्मा र ६ मा एमालेबाटै मान वहादुर थापा मगर वडाध्यक्षमा निर्वाचित भएका छन्।"
"कागेश्वरी मनोहरा नगरपालिका९ को वडाध्यक्षमा कांग्रेसका थापा निर्वाचित, सदस्यमा एमाले","काठमाडौं : कागेश्वरी मनोहरा नगरपालिका९ मा नेपाली कांग्रेसका अनिल थापा वडा अध्यक्षमा निर्वाचित भएका छन्। नेकपा एमालेका उम्मेदवार रामहरी गोतामेलाई पराजित गर्दै थापा विजयी भएका हुन्। थापाले १ हजार ५ सय २ मत प्राप्त गर्दा उनका निकट्तम प्रतिद्वन्द्वी एमालेका रामहरी गोतामेले १ हजार ४ सय ५४ मत प्राप्त गरेका छन्। वडा सदस्यहरुमा भने चार सदस्य नै नेकपा एमालेका उम्मेदवार निर्वाचित भएका छन्। सदस्यमा एमालेका राजेन्द्र थापा, मन्जु थापा, भगवती बस्नेत,सारा पुर्कुटी निर्वाचित भएका हुन्। वडा नं ९ मा कांग्रेसबाट मेयरका उम्मेदवार उपेन्द्र कार्कीले १ हजार ४ सय ३६ र एमालेबाट मेयरका उम्मेदवार रामशरण ढुंगानाले १ हजार १ सय ८७ मत प्राप्त गरेका छन्। अहिले कागेश्वरी मनोहरा नगरपालिका २ र ८ को मतगणना कार्य भइरहेको छ।"
"भरतपुर महानगरमा विजय सुवेदीको अग्रता कायमै, यस्तो छ पछिल्लो मत परिणाम",भरतपुर : भरतपुर महानगरपालिकामा एमालेका मेयर उम्मेदवार विजय सुवेदीले अग्रता लिएका छन्। सत्तारुढ गठबन्धनबाट उम्मेदवार बनेकी माओवादी केन्द्रकी रेणु दाहाललाई सुवेदीले पछि पारेका हुन्। ९४४२ मत गणना हुँदा सुवेदीले ३३४२ मत प्राप्त गरेका छन् भने दाहालले ३३२७ मत पाएकी छन्। त्यस्तै कांग्रेसका बागी उम्मेदवार जगन्नाथ पौडेलले १२०४ मत पाएका छन्। उपमेयरतर्फ सत्ता गठबन्धनबाटै उम्मेदवार बनेका कांग्रेसका चित्रसेन अधिकारीले ३७१६ मत पाएका छन् भने एमालेको समर्थन पाएकी राप्रपाकी हिमला गुरुङले २६६५ मत पाएकी छन्। भरतपुर : ९४४२ गणना मेयर ३३४२ विजय सुवेदी (एमाले) ३३२७ रेनु दाहाल (माओवादी) १२०४ जगन्नाथ पौडेल ( स्वतन्त्र ) उपमेयर ३७१६ चित्रसेन अधिकारी ( काङ्ग्रेस ) २६६५ हिमला गुरुङ्ग (राप्रपा ) वडा अध्यक्ष विकास थापा (सूर्य)  ६७७ भरत लामिछाने (रुख)  ४२९
प्रधानमन्त्री देउवाले गरे गौतमबुद्ध अन्तर्राष्ट्रिय विमानस्थलको उद्घाटन फोटोफिचर,"काठमाडौं : प्रधानमन्त्री शेरबहादुर देउवाले भैरहवास्थित गौतमबुद्ध अन्तर्राष्ट्रिय विमानस्थल उद्घाटन गरेका छन्। सोमबार बिहान देउवाले मुलुककै दोस्रो अन्तर्राष्ट्रिय विमानस्थल औपचारिक रूपमा उद्घाटन गरेका हुन्। बुद्धपूर्णिमाकै दिन आज कुवेतबाट जजिरा एयरलाइन्सको न्यारोबडी जहाज भैरहवामा अवतरण गरेको छ। जजिराको न्यारोबडीले आफ्नो जहाजमार्फन यात्रु ल्याई सोमबार बिहान गौतमबुद्ध विमानस्थलमा अवतरण गरेको हो। गौतमबुद्ध विमानस्थल सञ्चालनमा आएपछि आपत्कालीन अवस्थामा जहाज भारत वा बंगलादेश डाइभर्ट गर्नुपर्ने अवस्थाको समेत अन्त्य हुने भएको छ। काठमाडौं बाहिर र मुलुकको दोस्रो अन्तर्राष्ट्रिय विमानस्थल गौतमबुद्ध अन्तर्राष्ट्रिय विमानस्थल सञ्चालनमा आएपछि यसले आर्थिक विकासमा समेत सहयोग पुग्ने अपेक्षा छ। यहाँबाट उडान भर्न श्रीलंकन एयर, फ्लाई दुबई, थाई स्माइल, गल्फ एयर, ओमन एयर, कतार एयर, सलाम एयरलगायत ११ मुलुकका कम्पनीले पनि चासो देखाएका छन्। यसअघि जेठ १४ मा नेपाल वायुसेवा निगमकै वाइडबडी विमानले भैरहवास्थित गौतमबुद्ध अन्तर्राष्ट्रिय विमानस्थलमा डेमोस्ट्रेसन उडान गरेको थियो। २०७४ साल जेठमै निर्माण सक्ने गरी सुरु भएको विमानस्थल निर्माणमा करिब ३० अर्ब खर्च भएको छ। तर, पहिलो म्याद सकिएको पाँच वर्षपछि मात्रै विमानस्थल सञ्चालनमा आएको हो।"
ओखलढुंगा : परिणाम आएका ४५ मध्ये अधिकांश वडामा कांग्रेस विजयी,"ओखलढुंगा : ओखलढुंगाका ७५ मध्ये ४५ वडाको मत गणना सकिएको छ। आठ स्थानीय तह रहेको ओखलढुंगाका परिणाम आएका ४५ वडामा अधिकांश कांग्रेस उम्मेदवार विजयी भएका छन्। २९ वडामा नेपाली कांग्रेस, ११ वडामा एमाले, ४ वडामा माओवादी केन्द्र र १ वडामा जसपाले जित हात पारेका छन्। सिद्धिचरण नगरपालिकाका १२ वडामध्ये ६ वटाको मत परिणाम आएको छ। परिणाम आएका ६ मध्ये १ माओवादी केन्द्र र ५ मा नेपाली कांग्रेसले जितेको छ। प्रमुख उप प्रमुख पदमा पनि कांग्रेस माओवादी गठबन्धनका उम्मेदवारले अग्रता लिएका छन्। चिशंखुगढी गाउँपालिकाका ८ वडामध्ये ६ मा परिणाम आउँदा २ माओवादी, २ कांग्रेस र १ एमालेले जितेका छन्। माओवादीकांग्रेस गठबन्धन रहेको यो पालिकामा पनि गठबन्धनका अध्यक्ष र उपाध्यक्षको अग्रता छ। मोलुङ गाउँपालिकाका ८ वडामध्ये ५ वटाको परिणाम आएको छ। यहाँ ३ एमाले र २ कांग्रेसले जितेको छ। यहाँ एमालेका अध्यक्ष र उपाध्यक्षले अग्रता लिएका छन्। लिखुका ४ वडाको मत परिणाम आउँदा २ एमाले र २ कांग्रेसले जितेका छन्। पालिका अध्यक्ष र उपाध्यक्षमा एमालेका उम्मेदवारले फराकिलो अग्रता कायम गरेका छन्। खिजीदेम्वा गाउँपालिकामा ९ वडामध्ये ७ वडाको परिणाम आएको छ। १ वडामा जसपाले जित हात पारेको छ भने ६ वडा कांग्रेसले जितेको छ। पालिका अध्यक्ष र उपाध्यक्षमा कांग्रेस उम्मेदवारको अग्रता कायम छ। सुनकोसीका १० वडामध्ये मत गणना सुस्त हुँदा ३ वटाको मात्रै परिणाम आएको छ। २ वडा कांग्रेसले जितेको छ भने एमालेले १ वडामा जित हात पारेको छ। पालिका अध्यक्ष र उपाध्यक्षमा पनि कांग्रेसकै फराकिलो अन्तरले अग्रता कायम गरेको छ। त्यस्तै चम्पादेवीका १० वडामध्ये ७ वटामा परिणाम आउँदा २ एमाले र ५ कांग्रेसले जितेका छन्। पालिका अध्यक्ष र उपाध्यक्ष पनि कांग्रेसकै अग्रता छ। मानेभञ्ज्यांगमा स्वतन्त्र र कांग्रेस तथा एमाले र जसपाबीच गठबन्धन चुनावी मैदानमा छन्। माओवादी केन्द्र पनि एकल मैदानमा छ। मानेभञ्ज्याङका ९ मध्ये ७ वडाको मत परिणाम आउँदा ५ वडामा कांग्रेस र २ मा एमाले विजयी भएको छ। यहाँ मानेभञ्ज्यांगमा स्वतन्त्र र कांग्रेस गठबन्धनका उम्मेदवार जित नजिक पुगेका छन्।"
रसुवाको आमाछोदिङ्मो४ मा एमाले विजयी,रसुवा : रसुवाको आमाछोदिङ्मो गाउँपालिका४ को मतपरिणाम सार्वजनिक भएको छ । सार्वजनिक नतिजा अनुसार वडा नम्बर ४ मा नेकपा एमालेले जितेको छ । नेकपा एमालेका धर्म तामाङले २ सय ८८ मत ल्याएर विजयी भए । उनका निकटम प्रतिद्धन्द्धी नेकपा माओवादीका ताम्प्रिङ घलेले २ सय ९ मत ल्याए । यस्तै सदस्यमा सुरज तामाङ र मिङ्मार घले बिजयी भएका हुन् । २०७४ सालमा भएको निर्वाचनमा वडाध्यक्षमा नेकपा माओवादी केन्द्रले विजयी हासिल गरेको थियो ।
भारतका प्रधानमन्त्री मोदी आज लुम्बिनी आउँदै,"लुम्बिनी : भारतका प्रधानमन्त्री नरेन्द्र मोदी सोमबार लुम्बिनी आउँदै छन्। नेपालका लागि उनको यो पाँचौं भ्रमण हो। प्रधानमन्त्री शेरबहादुर देउवाको निमन्त्रणामा २५६६औं बुद्धजयन्तीको अवसर पार्दै मोदी एकदिने भ्रमणमा आउन लागेका हुन्। मोदी भारतीय बौद्ध सहर कुसीनगरबाट हेलिकप्टरमार्फत सोमबार बिहान १० : ४० बजे लुम्बिनी ओर्लिने तालिका छ। उनको भ्रमण दल भारतका राष्ट्रिय सुरक्षा सल्लाहकार अजित डोभल, परराष्ट्रसचिव विनयमोहन क्वात्रासहित ११ सदस्यीय रहनेछ। मोदी लुम्बिनीमा करिब ६ घण्टा बिताएर सोमबारै स्वदेश फर्किने कार्यक्रम छ। मोदीको स्वागत प्रधानमन्त्री शेरबहादुर देउवाले गर्ने जनाइएको छ। देउवा आइतबार नै लुम्बिनी आएका छन्। मोदीले लुम्बिनी आउनासाथ मायादेवी मन्दिरमा पूजाआजा गर्नेछन्। पूजामा समकक्षी देउवा पनि सहभागी हुनेछन्। त्यसपछि मोदीले भारत सरकारले निर्माण गर्ने इन्डिया इन्टरनेसनल सेन्टर फर बुद्धिस्ट कल्चर एन्ड हेरिटेज शिलान्यास गर्नेछन्। करिब ३ अर्ब लागतमा जर्मन मन्दिरनजिकै भारतले यो बिहार बनाउन लागेको हो। लुम्बिनीमा भारतले नै निर्माण गरेको अर्काे बिहारसमेत छ। मोदी भ्रमणकै क्रममा सांस्कृतिक, शैक्षिक एवं प्राविधिक विषयमा सहकार्यका लागि पाँचवटा सम्झौतापत्रमा दुई देशबीच हस्ताक्षरसमेत हुनेछ। लुम्बिनी बौद्ध विश्वविद्यालय र इन्डियन काउन्सिल फर कल्चरल रिलेसन (आईसीसीआर)बीच सम्झौता हुन लागेको हो। दुई देशका प्रधानमन्त्रीको उपस्थितिमा सम्झौतापत्र आदानप्रदान हुनेछ। काठमाडौं विश्वविद्यालय र त्रिभुवन विश्वविद्यालयसँग सेन्टर फर नेपाल एन्ड एसियन स्टडिजको सहकार्य सम्झौता हुनेछ। काठमाडौं विश्वविद्यालयसँग नेपाल एन्ड इन्डियन इन्स्टिच्युट अफ टेक्नोलोजी मदरासबीच सम्झौता हुनेछ। लुम्बिनीमा प्रधानमन्त्री देउवा र समकक्षी मोदीबीच दुईपक्षीय वार्ता हुनेछ। त्यसअघि परराष्ट्रमन्त्री डा नारायण खड्कासँग भेटघाट हुनेछ। मोदी भ्रमणको तयारी पूरा गरिएको लुम्बिनी विकास कोषले जनाएको छ। विकास कोषका कोषाध्यक्ष सिद्धचरण भट्टराईले सजावटसहितका काम सकिएको बताए। मोदीले मायादेवी मन्दिरमा पूजाआजा गर्ने भएकाले झकिझकाउ बनाइएको छ। मायादेवी मन्दिर, बुद्धजयन्तीको मूल समारोह हुने ५ हजार क्षमताका ध्यान केन्द्रलाई झकिझकाउ पारिएको छ। लुम्बिनीको २ नम्बरदेखि ९ नम्बर गेटतर्फको बाटोलाई दुई देश र बौद्ध झन्डा राखेर सजाइएको छ। बिभिन्न स्थानमा प्रवेशद्वारहरू निर्माण गरिएको छ। बुद्धजयन्तीमा छोटो कार्यक्रम लुम्बिनीमा यसअघिका बुद्धजयन्ती धुमधाम हुने गरेका थिए। अहिले भने नागरिकले मूल समारोहमा पहुँच नपाउने भएका छन्। विकास कोषले बढीमा २ हजार जना सहभागी हुने तयारी गरेको छ। त्यसका लागि पासप्राप्त व्यक्ति मात्रै सहभागी हुन पाउनेछन्। मूल समारोह संस्कृतिमन्त्री तथा विकास कोषका अध्यक्ष आलेको अध्यक्षतामा हुनेछ। कोषका उपाध्यक्ष भिक्षु मेत्तेयले स्वागत गर्ने कार्यक्रम तय गरिएको छ। मूल समारोहमा प्रधानमन्त्री देउवा र भारतीय समकक्षी मोदीले विशेष सम्बोधन गर्नेछन्। नेपालभारत सम्बन्ध अतुलनीय : मोदी मोदीले नेपाल र भारतको सम्बन्ध अतुलनीय रहेको बताएका छन्। लुम्बिनी भ्रमणको पूर्वसन्ध्यामा आइतबार वक्तव्य जारी गर्दै उनले आफ्नो भ्रमणले नेपाल र भारतबीचको घनिष्ठ सम्बन्धलाई अझै गहिरो बनाउने उल्लेख गरेका छन्। नेपालसँगको हाम्रो सम्बन्ध अतुलनीय छ। नेपाल र नेपालबीचको सभ्यता र जनताबीचको सम्पर्कले हाम्रो घनिष्ठ सम्बन्ध दर्शाउँछ, उनले लेखेका छन्। बुद्ध जयन्तीको अवसरमा मायादेवी मन्दिरमा पूजाआजा गर्न आतुर रहेको उल्लेख गर्दै मोदीले भनेका छन्, लाखौं भारतीयहरूको प्रतिनिधित्व गरेर भगवान् बुद्धको जन्मस्थलमा श्रद्धा अर्पण गर्न पाउँदा मैले सम्मानित महसुस गरेको छु।"
भरतपुर महानगरपालिकामा ३ मतले रेणुको अग्रता,"भरतपुर : चितवनको भरतपुर महानगरपालिकामा माओवादी केन्द्रकी मेयर उम्मेदवार रेणु दाहालले पुन: अग्रता लिएकी छन्। यसअघि एमाले उम्मेदवार विजय सुवेदीसँग पछाडि परेकी रेणु पछिल्लो परिणामअनुसार ३ मतले अग्रता लिएकी हुन्। १० हजार २०६ मत गणना हुँदा मेयरका उम्मेदवार दाहालले ३५७८ र सुवेदीले ३५७५ मत प्राप्त गरेका छन्। त्यस्तै कांग्रेसका बागी उम्मेदवार जगन्नाथ पौडेलले १३६० मत पाएका छन्। उपमेयरतर्फ कांग्रेसका चित्रसेन अधिकारीले ४०४३ मत पाएका छन् भने राप्रपाकी हिमला गुरुङले २८१६ मत पाएकी छन्। अहिले वडा नम्बर ३ मत गणना भइरहेको छ। मेयर ३५७५ विजय सुवेदी (एमाले) ३५७८ रेनु दाहाल (माओवादी) १३६० जगन्नाथ पौडेल ( स्वतन्त्र ) उपमेयर ४०४३ चित्रसेन अधिकारी ( काङ्ग्रेस ) २८१६ हिमला गुरुङ्ग (राप्रपा ) वडा अध्यक्ष विकास थापा (सूर्य)  १०७६ भरत लामिछाने (रुख)  ६९० भरतपुर महानगरमा विजय सुवेदीको अग्रता कायमै, यस्तो छ पछिल्लो मत परिणाम"
सङ्खुवासभामा सभापोखरीबाट गठबन्धनले खाता खोल्यो,सङ्खुवासभा : सङ्खुवासभाको सभापोखरी गाउँपालिकामा गठबन्धनका तर्फबाट अध्यक्षमा नेपाली कांग्रेसका भिमबहादुर लिम्बु विजयी भएका छन्। एमालेका रत्न सुब्बालाई ७०२ मतले पछि पार्दै लिम्बु विजयी भएका हुन्। विजेता लिम्बुले ३ हजार ७ मत ल्याएर विजयी भएका हुन्। उनका निकतम प्रतिद्धन्द्धी सुब्बाले २ हजार ३०५ मत ल्याएका छन्। सुब्बा यस अघिका गाउँपालिका अध्यक्ष हुन्। उपाध्यक्षमा नेकपा(एकिकृत समाजबादी) की लक्ष्मि चापागाई २ हजार ४३९ मत ल्याएर विजयी भएकी छन्। उनका निकटम प्रतिद्धन्द्धी एमालेकी सविता बरालले २ हजार ३७६ मत ल्याइन्। वडा १ को वडा अध्यक्षमा एमालेका इश्वर पुलामी मगरले ६६० मत ल्याएर विजयी भएका छन्। उनकी निकटम प्रतिद्वन्द्वी कांग्रेसका धनबहादुर वुर्जा मगरले ५४८ मय ल्याएका छन्। वडा २ मा एमालेका राजकुमार राईले ५८८ मत ल्याएर विजयी भएका छन्। कांग्रेसका डिक प्रासद सुवेदीले ४३३ मत ल्याएर पारजित भएका हुन्। वडा ३ मा एमालेका दिलबहादुर तामाङ्ले ५९९ मत ल्याएर विजयी भएका छन्। त्यसैगरी उनका निकटम प्रतिद्धन्द्धी कांग्रेसका विवेक घलेले ३२२ मत ल्याएका छन्। वडा ४ मा कांग्रेसका शुक्रराज लिम्बुले ३४१ मत ल्याएर विजयी भएका हुन्। उनका टिकटतम प्रतिद्धन्द्धी एमालेका नविन राईले २११ मत ल्याएका छन्। वडा ५ मा कांग्रेसका मनिष लिम्बुले २३२ मत ल्यएर विजयी भए भने उनका निकटम प्रतिद्धन्द्धी नेकपा(एस) का यमबहादुर सुब्बाले २०८ मत ल्याएका छन्। वडा ६ मा नेपाली कांग्रेसका जितेन्द्र वनेम(लिम्बु)ले ६७९ ल्याएर ल्याएर विजयी भएका छन् भने एमाले विकास पौडेल ४५४ मत ल्याएर पाराजित भएका हुन्।
रसुवाको आमाछोदिङ्मो गाउँपालिका अध्यक्ष र उपाध्यक्षमा कांग्रेस निर्वाचित,रसुवा : रसुवाको आमाछोदिङ्मो गाउँपालिकाको अध्यक्ष र उपाध्यक्ष दुवै नेपाली कांग्रेस निर्वाचित भएको छ । अध्यक्षमा बुचुङ तामाङले १४३० मत पाएका हुन् । उनका निकटतम प्रतिद्वन्द्वी नेकपा एमालेका फर्पुसिंगी तामाङले १३४५ मत पाएका छन् । उपाध्यक्षमा कांग्रेसी चण्डिका तामाङ १३८१ मत ल्याएर निर्वाचित भइन् । उपाध्यक्षकी निकटतम प्रतिद्वन्द्वी नेकपा एमालेकी नविना लामाले १२२३ मत प्राप्त गरिन् । २०७४ सालमा भएको निर्वाचनमा अध्यक्षमा बुचुङ तामाङले नै जितेका थिए ।
"काठमाडौं महानगरमा बालेनको अग्रता, स्थापितसँग २९६४ मतान्तर","काठमाडौं : काठमाडौं महानगरपालिकाको मेयरमा स्वतन्त्र उम्मेदवारी दिएका बालेन शाहले ६ हजार २०७ मत कटाएका छन्। मुख्य निर्वाचन अधिकृतको कार्यालयको अद्यावधिक विवरणअनुसार अहिलेसम्म साह पहिलो स्थानमा छन् । दोस्रोमा एमालेका केशव स्थापित छन् । उनले ३२४३ मत प्राप्त गरेका छन् । सिर्जना सिंह तेस्रो स्थानमा छिन् । उनले २८८५ मत प्राप्त गरेकी छन् । काठमाडौं महानगरपालिकाको १, २, ३, ४ र ३२ नम्बर वडाको मतगणना भइरहेको छ ।"
मिथिला२ मा एकीकृत समाजवादीका उम्मेदवार विजयी,ढल्केवर(धनुषा) : धनुषाको मिथिला नगरपालिका२ मा नेकपा एकीकृत समाजवादी पार्टीका उम्मेदवार विजयी भएका छन्। एकिकृत समाजवादीबाट वडाध्यक्षका उम्मेदवार बिहारी महतो १३६ मतान्तरले निर्वाचित भएका हुन्। उनले १ हजार १२९ मत ल्याएका छन्। उनका निकटतम प्रतिद्वन्द्वी नेपाली कांग्रेसका उम्मेदवार मनोजकुमार सिंहले ९९३ मत ल्याएर पराजित भएका हुन्। अघिल्लो पटकको चुनावमा पनि उक्त वडामा बिहारी महतो नेकपा एमालेबाट विजयी भएका थिए। एमाले विभाजनपछि एकीकृत समाजवादी रोजेका महतो दोस्रो पटक वडाध्यक्षमा निर्वाचित भएका छन्। एकिकृत समाजवादीका केन्द्रिय स्थायी समिति सदस्य तथा मधेश प्रदेशका उद्योग पर्यटन वन तथा वातावरणमन्त्री शत्रुधन महतोको गृह वडा हो। मिथिला नगरपालिकाको मेयर पदमा नेपाली कांग्रेसका उम्मेदवार महेन्द्र महतोको आफ्नै वडामा कांग्रेसले हार व्यहोरेको छ।
लिखुमा मतगणना स्थगित : विदुरमा कांग्रेसका श्रेष्ठ अगाडि,नुवाकोट : स्थानीय तह सदस्यका लागि भएको निर्वाचन अन्तरगत नुवाकोटको पूर्वीभेगमा रहेको लिखु गाउँपालिकामा मतगणना स्थगित भएको छ। मतगणना भइरहेको बेला दलका गणना प्रतिनिधि गणनास्थल छाडेर बाहिरिएपछि मतगणना स्थगित भएको छ। लिखु गापा ४ नं वडाको मतगणना भइरहेका बेला मत मुचुल्काभन्दा बढी फेला परेपछि दलका प्रतिनिधिहरु गणनास्थलबाट बाहिरिएका कारण मतगणना स्थगित भएको हो। अर्को सूचना जारी नभएसम्म्म मतगणना स्थगित गरिएको निर्वाचन अधिकृतको कार्यालय लिखुले जनाएको छ। लिखुमा ६ हजार २ मत गणना हुँदा नेपाली कांग्रेसका ध्रुव श्रेष्ठले दुई हजार चारसय ६२ मत ल्याएका छन्। नेकपा एमालेका मेघनारायण श्रेष्ठले एकहजार सातसय ५७ मत ल्याएका छन्। उपाध्यक्षमा एमालेकी शान्ति राईले दुईहजार १७ र कांग्रेसकी शुभद्रा अधिकारीले एकहजार आठसय ८८ मत प्राप्त गरेकी छन्। नुवाकोटका अन्य ११ स्थानीय तहमा मतगणना कार्य जारी रहेको छ। विदुर नगरपालिकाको सात हजार एकसय ७१ मत गणना गर्दा मेयरमा कांग्रेस माओवादी गठबन्धनका राजन श्रेष्ठले अग्रता कायम राखेका छन्। श्रेष्ठले तीन हजार सातसय ५ मत ल्याएका छन्। मेयरका उम्मेदवार संजु पण्डितले २६३५ मत प्राप्त गरे। उपमेयरमा माओवादी केन्द्रकी प्रभा बोगटीले दुई हजार दुई सय ७७ र एमालेकी अम्बिका पौडेल नेपालले दुई हजार दुई सय ३४ मत ल्याइन्। विदुरमा कांग्रेस र माओवादीको गठबन्धन रहेको छ। नुवाकोटकै सूर्यगढी गाउँपालिकामा मतगणना जारी रहेको छ। अध्यक्षमा कांग्रेसका शन्तबहादुर तामाङ घलले १ हजार ९ सय १५ मत ल्याएका छन्। उनलाई एमालेका राजु रिजाल १ हजार ७ सय ९९ मतका साथ पछ्याइरहेका छन्। उपाध्यक्षमा कांग्रेसकी मन्जु बुढाथोकी ढकालले १ हजार ६ सय ४६ मत ल्याएकी छन्। एमालेकी गंगा आचार्यले १ हजार ५ सय ८५ मत ल्याइन्।
टीकापुरका दुई वडामा नागरिक उन्मुक्तिको प्यानल विजयी,टीकापुर : निलम्बित संसद रेशमलाल चौधरीको नागरिक उन्मुक्ति पार्टीले कैलालीको टीकापुर नगरपालिकामा झण्डै दोब्बर मतले अग्रता कायम राखेको छ। उक्त पार्टीबाट मेयर पदका उम्मेदवार रामलाल डगौरा थारुले ४ हजार ८९ मतसहित अग्रता कायम गरेका छन्। दोस्रो स्थानमा रहेका गठबन्धनका तर्फबाट मेयर पदका प्रत्यासी नेपाली कांग्रेसका नवराज रावलको २ हजार २ सय ४९ मत रहेको छ। त्यस्तै एमालेका श्याम खत्रीको १ हजार ५सय ६८ मत रहेको छ। उपमेयरमा समेत नागरिक उन्मुक्तिकै उल्कादेवी विकले अग्रता लिएकी छन््। उनको ३ हजार १सय ५९ मत छ। दोस्रो स्थानमा रहेका शाहको २ हजार ८सय ३३ मत र तेस्रोमा रहेकी नेकपा एमालेकी उपमा केसीको १ हजार ३सय ९१ मत रहेको छ। नागरिक उन्मुक्ति पार्टीले दुईवटा वडामा प्यानलसहित जीत निकालेको छ। उक्त पार्टीले वडा नं ४ र ५ मा प्यानलसहित जित हात पारेको हो। वडा नं ४ मा यसअघिका वडाध्यक्ष लालबिर चौधरी नै दोहोरिएका छन््। उनी २०७४ को निर्वाचनमा लोकतान्त्रिक फोरमबाट विजयी भएका थिए। उनले १ हजार २सय ३० मत ल्याएका छन््। त्यस्तै वडा सदस्यमा प्रेमलाल चौधरी १ हजार १सय १७ र दिपेन्द्र चौधरी १ हजार ७२ मत प्राप्त गरेर विजयी भएका छन्। खुल्ला महिला सदस्यमा रुपमति डगौरा थारुले १ हजार १सय ५३ र दलित महिला सदस्य तुलसादेवी विकले १ हजार २सय १० मत पाएको निर्वाचन अधिकृतको कार्यालयले जानकारी दिएको छ। यसैगरी वडा नं ५ को अध्यक्षमा ८सय २० मत प्राप्त गरेर बलविर थारु विजयी भएका छन्। सो वडामा खुला सदस्यमा कन्हैया चौधरीले ८सय २३ र बलराम चौधरीले ८सय ५९ मत पाएका छन्। त्यस्तै खुल्ला महिला सदस्यमा बासमति कुमारी चौधरीले ८सय ६२ र दलित महिला सदस्यमा सीता भुलले ८सय ९६ मत पाएर विजयी भएका छन्। अहिलेसम्म टीकापुर नगरपालिकाको वडा नं ३ र ९ मा समेत मत गणना सम्पन्न भएको छ। वडा नं ९ मा नेकपा माओवादी केन्द्रका लौटन चौधरी पुनः वडाध्यक्षमा दोहोरिएका छन्। उनी यसअघि समेत सोही पार्टीबाट वडाध्यक्ष थिए। उनले ७सय १६ मत प्राप्त गरेका छन्। त्यस्तै सोही वडाको खुल्ला सदस्यमा भरत साउँदले ६सय ५० र किरण बहादुर चौधरीले ६सय २२ मत प्राप्त गरेर जितेका छन्। खुल्ला महिला सदस्यमा लाली डगौरा थारु र दलित महिला सदस्यमा दिलु कामी विजयी भएका छन्। थारुले ६सय ९१ र कामीले ६सय ८६ मत पाएका छन्। यस्तै वडा नं ३ को वडाध्यक्षमा काँग्रेसका ऋषी विश्वकर्मा विजयी भएका छन्। उनी ६सय ३३ मत ल्याएर विजयी भएको निर्वाचन अधिकृतको कार्यालयले जानकारी दिएको छ। उनीसँगै दुई खुल्ला सदस्य समेत काँग्रेसले नै जितेको छ। विजयी हुने दुई खुल्ला सदस्य मध्ये जयराम थारुले ४सय ९४ र तेजराम चौधरीले ४सय ८७ मत पाएका छन्। दलित महिला र खुल्ला महिला समस्यामा भने नेकपा माओवादी केन्द्रले जित हात पारेको छ। दलित महिला सदस्यमा विजयी हुने कमलादेवी विकले ५सय ३७ र खुल्ला महिला सदस्य लवरी चौधरीले ५सय ३४ मत प्राप्त गरेका छन्। टीकापुर नगरपालिकाका थप पाँच वडामा मत गणना बाँकी छ। अहिले वडा नं ८ को गणना भैरहेको छ। सबैभन्दा धेरै मतदाता रहेको वडा नं १ मा ११ हजार ७९ मत खसेको छ। उक्त वडाको मतगणना भने सुरु भएको छैन।
"बझाङको मष्टा गाउँपालिका अध्यक्ष, उपाध्यक्षसहित ६ वडामा गठबन्धन विजयी","बझाङ : बझाङको मष्टा गाउँपालिका अध्यक्ष र उपाध्यक्षसहित ६ वटा वडामा सत्तारुढ गठबन्धन विजयी भएका छन्। गठबन्धनले गाउँपालिका अध्यक्षमा ज्ञानबहादुर बोहरा, उपाध्यक्षमा हर्कबहादुर धामीसहित ६ वडामा विजयी भएको हो । गठबन्धन(कांग्रेस)का गाउँपालिका अध्यक्ष पद उम्मेद्वार ज्ञानबहादुर बोहराले ३०८३ मत पाएर विजयी भएका छन् भने उनका प्रतिस्पर्धी नेकपा एमालेका गाउँपालिका अध्यक्ष पद उम्मेद्वार दिपक रोकायाले २३३७ मत प्राप्त गरि पराजित भए । राप्रपाका उम्मेद्वार भने पालिकाभरबाट जम्मा ६ मतमा सिमित बने । बोहरा २०७४ सालको स्थानीय तह चुनावमा नेकपा एमालेका कर्ण कठायतसँग पराजित भएका थिए । यस्तै गाउँपालिका उपाध्यक्षमा गठबन्धन(नेकपा माओवादी केन्द्र)का हर्कराज धामीले नेकपा एमालेका उम्मेदवार शर्मीला रोकायालाई ४८७ मतले पछि पार्दै विजयी बने । हर्कराजले २८१७ मत प्राप्त गरे भने शर्मिलाले २३३० मत मात्रै प्राप्त गरिन् । वडागत रुपमा पनि ७ वडा रहेको मष्टा गाउँपालिकामा गठबन्धनले ६वटा जितेको छ भने एक वडामा नेकपा एमालेले जीत हात पारेको छ । बझाङको मष्टा१ मा गठबन्धन (नेकपा माओवादी केन्द्र)का वडाध्यक्षसहित प्यानल विजयी भएको छ । गठबन्धन (नेकपा माओवादी केन्द)का रामचन्द्र रोकाया ६३६ मत ल्याएर वडा अध्यक्ष निर्वाचित भएका हुन् । रोकायाका प्रतिद्वन्दी एमालेका राजेन्द्र थापाले ४०३ मत मात्रै ल्याए । ४ जना वडा सदस्य पनि सबै गठबन्धनकै निर्वाचित भएका छन् । मष्टा गाउँपालिका वडा नम्बर २ मा नेपाली काँग्रेस गठबन्धनका उम्मेदवार प्रकाश खड्का नेकपा एमालेका बिर्ख कठायतलाई पछि पार्दै विजयी भएका छन् । गठबन्धन (कांग्रेस) का उम्मेद्वार प्रकाश खड्काले ४५६ मत ल्याएर विजयी भएका छन् भने उनका प्रतिस्पर्धी नेकपा एमालेका बिर्ख कठायत ४४७ मत प्राप्त गरि पराजित भएका हुन् । वडा नम्बर ३ मा गठबन्धन (एकीकृत समाजवादी) का धर्मराज धामी २०१ मतसहित विजयी भएका छन् भने उनका प्रतिस्पर्धी नेकपा एमालेका पुरन धामीले २१५ मत प्राप्त गरि पराजित भएका हुन् । वडा नम्बर ४ मा गठबन्धन(कांग्रेस)का उत्तम जोशी ३४२ मतसहित विजयी भएका छन् भने नेकपा एमालेका गोपाल कठायत ३२७ मत प्राप्त गरि पराजित भएका छन् । वडा नम्बर ५ मा गठबन्धन(कांग्रेस)का सुधन बोहरा ३४० मतसहित विजयी भएका छन् भने नेकपा एमालेका रण बोहरा ३३४ मत प्राप्त गरि पराजित भएका छन् । वडा नम्बर ६ मा गठबन्धन (नेकपा माओवादी केन्द्र) शिवराज बोहरा ४५८ मतसहित विजयी भएका छन् भने नेकपा एमालेका गोपाल आग्री १३२ मत प्राप्त गरि पराजित भएका हुन् । वडा नम्बर ७ मा नेकपा एमालेका धनबहादुर जेठारा ४२१ मतसहित विजयी हासिल गरेका छन् भने गठबन्धन (नेकपा माओवादी केन्द्र) रमेश जेठारा ३८० मत प्राप्त गरि पराजित भएका छन् ।"
वीरगञ्ज महानगरपालिकामा सत्ता गठबन्धन दोब्बर मतले अगाडि,वीरगञ्ज : वीरगञ्ज महानगरपालिकाको मेयरमा गठबन्धनबाट जनता समाजवादी पार्टीका उम्मेदवार राजेशमान सिंहले अग्रता कायम गरेका छन्। सिंह दोब्बर मतले अगाडि छन्। उनले हालसम्म ४३८८ मत प्राप्त गरेका छन्। उनका निकटतम प्रतिद्वन्द्वी एमालेका विजय सरावगीले १९६९ मत प्राप्त गरेका छन्। यसैगरी उपमेयरमा सत्तारुढ गठबन्धन ईम्तियाज आलमले २८६५ मत प्राप्त गरेका छन्। उनका निकटतम प्रतिद्वन्द्वी लोसपाका पुरुसोत्तम झाले ४७७ मत प्राप्त गरेका छन्।
आरुघाटको प्रमुख र उपप्रमुखमा कांग्रेसका गुरुङ र नेपाली विजयी,"गोरखा : गोरखाको आरुघाट गाउँपालिका नेपाली कांग्रेसले जीत हात पारेको छ। पालिकाको पाँच बर्षे कार्यकालका लागि अध्यक्षमा राजु गुरुङ र उपाध्यक्षमा कल्पना नेपाली बिजयी भएका हुन्। गुरुङले ५,५५६ मत ल्याएका छन् भने नेपालीले ५६३१ मत ल्याएकी हुन्। गुरुङ यसअघि जिल्ला समन्वय समितिका सदस्य थिए भने नेपाली यसअघि पनि पालिकाकी उपप्रमुख नै थिइन्। अध्यक्षका निकटत्तम प्रतिद्वन्द्वी एमालेका कृष्ण नेपालीले ४,८३३ र उपाध्यक्षकी प्रतिद्वन्द्वी सीता दाहालले ३,८१६ मत ल्याइन्। आरुघाटको १० वटा वडा मध्ये कांग्रेस वडा नं १, २, ३, ७, ८ मा विजय भएको छ। एमालेले वडा नम्बर ४, ५, ६, १० मा विजय हाँसिल गरेको छ। वडा नम्बर ९ माओवादी केन्द्रले जितेको छ।"
भरतपुर महानगरपालिका : सत्ता गठबन्धनलाई पछि पार्दै विजय सुवेदी,भरतपुर : भरतपुर महानगरपालिकामा एमालेका मेयर उम्मेदवार विजय सुवेदीले अग्रता लिएका छन्। सत्तारुढ गठबन्धनबाट उम्मेदवार बनेकी माओवादी केन्द्रकी रेणु दाहाललाई सुवेदीले पछि पारेका हुन्। १० हजार ४०५ मत गणना हुँदा सुवेदीले ३६३३ मत प्राप्त गरेका छन् भने दाहालले ३६२९ मत पाएकी छन्। त्यस्तै कांग्रेसका बागी उम्मेदवार जगन्नाथ पौडेलले १३९७ मत पाएका छन्। उपमेयरतर्फ सत्ता गठबन्धनबाटै उम्मेदवार बनेका कांग्रेसका चित्रसेन अधिकारीले ४११३ मत पाएका छन् भने एमालेको समर्थन पाएकी राप्रपाकी हिमला गुरुङले २८६१ मत पाएकी छन्। वडा अध्यक्ष विकास थापा (सूर्य)  ११७१ भरत लामिछाने (रुख)  ७५२
मकवानपुरको इन्द्रसरोबर गाउँपालिका अध्यक्ष र उपाध्यक्षमा एमाले विजयी,"हेटौंडा : मकवानपुरको इन्द्रसरोबर गाउँपालिकाको अध्यक्ष, उपाध्यक्षमा नेकपा एमाले विजयी भएको छ । अध्यक्षमा एमालेका देवकृष्ण पुडासैनी, उपाध्यक्षमा उमाकुमारी लामाले विजयी भइन् । पुडासैनीले ३ हजार ७२२ मत ल्याउँदा लामाले ३ हजार ७२५ मत प्राप्त गरिन् । नेपाली कांग्रेसका विश्व लामाले ३ हजार ४ सय ७२ मत ल्याएर अध्यक्षमा पराजित भए । उपाध्यक्षमा कांग्रेसकी निर्मला रूम्बा ३ हजार ६५६ मत ल्याएर पराजित भइन् । अघिल्लो स्थानीय तह निर्वाचनमा पनि यस गाउँपालिकामा नेकपा एमाले विजयी भएको थियो । यस गाउँपालिकाको कुल ५ वटा वडामध्ये कांग्रेसले ३ मा विजयी भएको छ । एमालेले दुईवटा वडामा जित हात पारेको छ ।"
"जनकपुरधाममा स्वतन्त्र पहिलो, गठबन्धन पुच्छारमा","जनकपुरधाम : जनकपुरधाम उपमहानगरपालिकामा स्वतन्त्र उम्मेदवार शीर्ष स्थानमा रहेका छन्। सत्ता गठबन्धनका उम्मेदवारको भने नाजुक अवस्था छ। पाँच दलीय सत्तारुढ गठबन्धन दलको जनता समाजवादी पार्टीबाट उम्मेदवार बनेका लालकिशोर साहको मत परिणाम अनुसार उनी पाँचौं नम्बरमा छन्। २०७४ सालको निर्वाचनमा बहुमतका साथ विजयी भएका लालकिशोर साह अहिले पाँचौं स्थान उक्लिने प्रयास गरिरहेका छन्। अघिल्लो स्थानीय तहको निर्वाचमा तत्कालिन राष्ट्रिय जनता पार्टी नेपाल (हाल जसपा) बाट झण्डै दोब्बर मतले विजयी भएका थिए तर यसवर्षमा उनलाई साख बचाउन समेत धौधौ परेको छ। गत निर्वाचनमा २१ हजार ९०३ मत ल्याए भने उनका प्रतिस्पर्धी नेपाली कांग्रेसका उम्मेदवार मनोज साहले ११ हजार १६४ मत प्राप्त गरे। उनै प्रतिस्पर्धी नेपाली काँग्रेसका मनोज कुमार साहले वागी बनेर निर्वाचनमा भाग लिदा अग्र स्थानमा रहदा लालकिशोर साह भने पाँचौं स्थानमा छन्। मनोज साहले २६३६ मत ल्याउँदा सत्तारुढ गठबन्धनका उम्मेदवार लालकिशोर साहले २६५ मत ल्याएर पुच्छारमा रहेको छ। यसैगरी सत्तारुढ गठबन्धनका उपमेयर उम्मेदवार किशोरी साह भने पहिलो स्थानमा छ। एमालेप्रति वितृष्णा जागेको जनकपुरमा भने यसपटक दोस्रो स्थानमा छ। एमालेका मेयर पदका उम्मेदवार शिवशंकर साह (हिरा) मनोज साहलाई पछ्याईरहेका छन्। २०४६ सालमा बहुदलीय प्रजातन्त्रको स्थापनापछि नेपाली कांग्रेसका वागी उम्मेदवारले नै जनकपुरको मेयरमा जित हात पारेको थियो। २०४९ सालमा समेत नगरपालिकामा कांग्रेसका वागी उम्मेदवार वृषेशचन्द्र लाल मेयर पदमा स्वतन्त्रबाट निर्वाचित भएका थिए। लालले कांग्रेसका आधिकारिक उम्मेदवार दिगम्बर रायलाई पराजित गरेका थिए। सो चुनावमा कांग्रेसका वागी उम्मेदवार लालकिशोर साह उपमेयरमा निर्वाचित भएका थिए। उनै साह अहिले मधेस आन्दोलनको जगमा उभिएको पार्टीबाट २० वर्षपछिको स्थानीय तहको निर्वाचनमा जनकपुर उपमहानगरपालिकाको मेयरमा निर्वाचित भएपनि अहिले उनलाई आफ्नो धरातल बचाउन समेत धौधौ भइरहेको छ। अहिलेको परिणामअनुसार नेपाली कांग्रेसबाट बागी भएर स्वतन्त्र उमेदवारी दिएका मनोजकुमार साह १५८७ मतले अघि देखिएका छन्। साहले १९१८ मत ल्याउँदा एमालेका शिवशंकर साह (हीरा)ले ९१८ मत प्राप्त गरेका छन्। स्वतन्त्र उमेदवार बलराम महतोले ६६२, लोकतान्त्रिक समावादी पार्टी (लोसपा)का मनोज चौधरीले ३११ र जनता समाजवादी पार्टी (जसपा)बाट गठबन्धनको उम्मेदवार लालकिशोर साहले २४५ मत मात्र प्राप्त गरेका छन्।"
गौतमबुद्ध अन्तर्राष्ट्रिय विमानस्थलमा अवतरण भयो जजिरा एयरलाइन्स,"काठमाडौं : भैरहवास्थित गौतमबुद्ध अन्तर्राष्ट्रिय विमानस्थलमा जजिरा एयरलाइन्सले अन्तराष्ट्रिय उडान गरेको छ। बुद्धपूर्णिमाकै दिन आज कुवेतबाट उडान भरेको हो। जजिराले आफ्नो जहाजमार्फन यात्रु ल्याई सोमबार बिहान गौतमबुद्ध विमानस्थलमा अवतरण गरेको हो। यो सँगै मुलुककै दोस्रो अन्तर्राष्ट्रिय विमानस्थल औपचारिक रूपमा सञ्चालनमा आएको छ। नेपाल एयरलायन्सको न्यारोबडीले सोमबार नै व्यावसायिक उडान भर्दैछ। गौतमबुद्ध विमानस्थल सञ्चालनमा आएपछि आपत्कालीन अवस्थामा जहाज भारत वा बंगलादेश डाइभर्ट गर्नुपर्ने अवस्थाको समेत अन्त्य हुने भएको छ। काठमाडौं बाहिर र मुलुकको दोस्रो अन्तर्राष्ट्रिय विमानस्थल गौतमबुद्ध अन्तर्राष्ट्रिय विमानस्थल सञ्चालनमा आएपछि यसले आर्थिक विकासमा समेत सहयोग पुग्ने अपेक्षा छ। यहाँबाट उडान भर्न श्रीलंकन एयर, फ्लाई दुबई, थाई स्माइल, गल्फ एयर, ओमन एयर, कतार एयर, सलाम एयरलगायत ११ मुलुकका कम्पनीले पनि चासो देखाएका छन्। यसअघि जेठ १४ मा नेपाल वायुसेवा निगमकै वाइडबडी विमानले भैरहवास्थित गौतमबुद्ध अन्तर्राष्ट्रिय विमानस्थलमा डेमोस्ट्रेसन उडान गरेको थियो। २०७४ साल जेठमै निर्माण सक्ने गरी सुरु भएको विमानस्थल निर्माणमा करिब ३० अर्ब खर्च भएको छ। तर, पहिलो म्याद सकिएको पाँच वर्षपछि मात्रै विमानस्थल सञ्चालनमा आएको हो।"
ताप्लेजुङको फक्ताङलुङ र मेरिङदेन गाउँपालिकामा गठबन्धनका उम्मेदवार विजयी,ताप्लेजुङ : ९ वटा स्थानीय तह रहेको ताप्लेजुङका फक्ताङलुङ गाउँपालिका र मेरिङदेन गाउँपालिकाको मतगणना सम्पन्न भएको छ । दुवै पालिका गठबन्धन तर्फका उम्मेदवार निर्वाचित भएका छन् । मेरिङदेन गाउँपालिकामा नेपाली कांग्रेसका गठबन्धनका उम्मेदवार युक हां विर हांगाम डम्बरले २ हजार ८ सय ६९ मतसहित अध्यक्षमा निर्वाचित भएका छन् । उनका निकटतम प्रतिस्पर्धी एमालेका केदारजंग लिम्बूले २ हजार ७ सय ७० मत ल्याएका छन् । उपाध्यक्षमा एकीकृत समाजवादीका दुर्गाप्रसाद श्रेङचोङ्गवाङ २ हजार ५ सय ९८ मत ल्याएर निर्वाचित भए । उनलाई एमालेको समर्थन रहेका स्वतन्त्र उम्मेदवार दावाछिरिङ शेर्पाले चुनौती दिएका थिए । शेर्पा १ हजार ६सय ५७ मत मात्रै प्राप्त गरे । त्यहाँ अध्यक्ष कांग्रेस र उपाध्यक्ष नेकपा एसले पाउने सहमति थियो । उता फक्ताङलुङ गाउँपालिकाको अध्यक्षमा माओवादी केन्द्रका राजन लिम्बू (मुक्ति) निर्वाचित भएका छन् । लिम्बू २ हजार ६ सय ६० मत ल्याएर निर्वाचित भएका हुन् । उनले निवर्तनमान पालिका अध्यक्ष समेत रहेका नेकपा (एमाले) उम्मेदवार सरोज लिम्बूलाई ३ सय ४८ मतान्तरले पराजित गरे । सरोजले २ हजार ३ सय १२ मत ल्याएका छन् । उपाध्यक्षमा भने नेपाली कांग्रेसका रविन साम्रा लिम्बू निर्वाचित भएका छन् । उनले २ हजार ३ सय ५८ मत प्राप्त गरे । उनका प्रतिस्पर्धी एमालेकी शान्ति माया लिम्बू (पौडेल) ले २ हजार २ सय १२ मत ल्याइन् । त्यहाँ अध्यक्ष माओवादी र उपाध्यक्ष काँग्रेसले पाउने गरी गठबन्धन थियो । जिल्लामा हालसम्म ३३ वटा वडाको मतगणना सकिएको छ । पछिल्लो परिणाम अनुसार गठबन्धन तर्फका उम्मेदवार फुङ्लिङ नगरपालिका सहित ३ स्थानीय तहमा गठबन्धन अगाडी देखिएको छ । भने बाँकी पालिकामा नेकपा एमालेले अग्रता लिएको छ ।
गौतमबुद्धमा आजदेखि अन्तर्राष्ट्रिय उडान,"बुटवल : मुलुककै दोस्रो अन्तर्राष्ट्रिय विमानस्थल सोमबारदेखि औपचारिक रूपमा सञ्चालनमा आउँदैछ। सोमबारदेखि नै गौतमबुद्ध अन्तर्राष्ट्रिय विमानस्थलबाट जजिरा एयरलायन्सले उडान भर्दैछ। भैरहवास्थित गौतमबुद्ध विमानस्थलको सोमबार बिहान औपचारिक कार्यक्रमबीच प्रधानमन्त्री देउवाले उद्घाटन गर्ने भएका छन्। विमानस्थलका निमित्त निर्देशक तथा प्रवक्ता श्यामकिशोर शाहले सोमबार उद्घाटनको तयारी भएको बताए। नेपाल एयरलायन्सको न्यारोबडीले सोमबार नै व्यावसायिक उडान भर्दैछ। गौतमबुद्ध विमानस्थल सञ्चालनमा आएपछि आपत्कालीन अवस्थामा जहाज भारत वा बंगलादेश डाइभर्ट गर्नुपर्ने अवस्थाको समेत अन्त्य हुनेछ। काठमाडौं बाहिर र मुलुकको दोस्रो अन्तर्राष्ट्रिय विमानस्थल गौतमबुद्ध अन्तर्राष्ट्रिय विमानस्थल सञ्चालनमा आएपछि यसले आर्थिक विकासमा समेत सहयोग पुग्ने अपेक्षा छ। यहाँबाट उडान भर्न श्रीलंकन एयर, फ्लाई दुबई, थाई स्माइल, गल्फ एयर, ओमन एयर, कतार एयर, सलाम एयरलगायत ११ मुलुकका कम्पनीले पनि चासो देखाएका छन्। यसअघि जेठ १४ मा नेपाल वायुसेवा निगमकै वाइडबडी विमानले भैरहवास्थित गौतमबुद्ध अन्तर्राष्ट्रिय विमानस्थलमा डेमोस्ट्रेसन उडान गरेको थियो। २०७४ साल जेठमै निर्माण सक्ने गरी सुरु भएको विमानस्थल निर्माणमा करिब ३० अर्ब खर्च भएको छ। तर, पहिलो म्याद सकिएको पाँच वर्षपछि मात्रै विमानस्थल सञ्चालनमा आएको हो। निर्माण कम्पनीको ढिलाइ, पटकपटकका ठेकेदारबीचको विवाद र कोरोना महामारीका कारण यो निर्माणको काम चार वर्षभन्दा धेरै पछि धकेलिएको हो। तत्कालीन आयोजना प्रमुख प्रवेश अधिकारीका अनुसार ६ अर्ब ८२ करोडको लागतमा धावनमार्गसहित टर्मिनल भवनलगायतका संरचना निर्माण भएका छन्। यसको निर्माण चिनियाँ कम्पनी नर्थ वेस्ट सिभिल एभिएसन कन्ट्रक्सन ग्रुपले गरेको छ। यो निर्माण कम्पनीले समयमै काम नसक्दा ६ पटकसम्म म्याद थप भएको थियो। जसका कारण ६० करोड लागत बढको थियो। अधिकारीका अनुसार कम भिजिविलिटीमा पनि उडान गर्न सकिने बनाउनका लागि लागत परिमार्जन गर्दा रकम थपिएको हो। हुस्सु लागिरहने भैरहवा क्षेत्रमा यो विमानस्थल निर्माणपछि ३५० भिजिविलिटीमा पनि विमान उडान र अवतरण हुन सक्छ। क्याट वानमा भिजिबिलिटी ५५० मा उडान अवतरण हुने गर्छ भने क्याट टुमा ३५० भिजिबिलिटीमा उडान र अवतरण हुने गर्छ। क्याट टुको लागि आवश्यक पूर्वाधार धावनमार्गको सबै लाइटको प्रोजेक्ट र उपकरणको स्तरीयता वृद्धि गरिएको छ। उपकरणसहितका काम ५० करोडको लागतमा भएका छन्। त्यस्तै ९० करोडको लागतमा कार्गाे भवनको निर्माण भइरहेको छ। यो पनि अन्तिम चरणमा पुगेको छ। भैरहवा विमानस्थल निर्माणभन्दा तीन गुणा बढी खर्च जग्गाको मुआब्जा वितरणमा भएको छ। २२ अर्ब ४० करोड मुआब्जा दिएर सरकारले विमानस्थल आसपासको जग्गा लिएको छ। जसले आगामी ५० वर्षसम्मको मागलाई थेग्ने बताइएको छ। १० हजार ५ सय रोपनी जग्गा विमानस्थलको छ। तीन हजार मिटर धावनमार्ग, चार वटा लिंक ट्याक्सी वे, जहाज पार्किङस्थल, टमिर्नल भवन, प्रशासनिक भवन, कन्ट्रोल टावर निर्माण भएका छन्। करिब ३० अर्ब लागत रहेको विमानस्थलमा सरकारको ३७ दशमलव ४ र एसियाली विकास बैंकको ६२ दशमलव ६ प्रतिशत लगानी रहेको छ।"
मन्थली नगरपालिका१३ मा एमालेको प्यानल नै निर्वाचित,"काठमाडौं : रामेछापको मन्थली नगरपालिका१३ मा नेपाल कम्युनिष्ट पार्टी (एमाले)को प्यानल नै निर्वाचित भएको छ। नेपाल कम्युनिष्ट पार्टी (माओवादी केन्द्र)लाई पराजित गर्दै एमालेका उम्मेदवार नवराज थापामगर वडा अध्यक्षमा निर्वाचित भएका हुन् । निर्वाचन अधिकृतको कार्यालयका अनुसार उनले ६८९ मत ल्याउँदा उनका निकटतम प्रतिद्वन्दी नेपाली कांग्रेसका हरीराम गिरीले ३९९ मत प्राप्त गरेका छन् । वडा सदस्यमा एमालेका मन राज तमाङ, जगदिश्वर खत्री,जानुका चौहान र मनुका कामी निर्वाचित भएका हुन्।"
दोहोरिएका जनप्रतिनिधिलाई सकस,"कैलालीको धनगढी उपमहानगरमा मेयरका लागि यसपालिका पुनः नृपबहादुर ओड दोहोरिए। वडा१, १९ र १८ को मतगणना चलिरहेको छ। यी ३ वडाको मत परिणाम हेर्दा ओड ८ सय मतले पछाडि छन्। उनको स्थानमा स्वतन्त्र उम्मेदवार गोपाल हमालले अग्रता लिएका छन्। हमालको सुरुआतदेखिको अग्रता आइतबार पनि अबेर रातिसम्म कायमै छ। सुदूरपश्चिमको एक मात्र उपमहानगरपालिका हो, धनगढी। यहाँ झण्डै ९३ हजार मतदाता छन्। यसपालिको चुनावमा ६३ हजार ७१५ मत खसेका छन्। कांग्रेसले धनगढी उपमहानगरमा ३० हजार मतदाता आफ्नो पार्टीका भएको दाबी गर्दै आएको छ। अझ यसपालि त धनगढीमा कांग्रेस, माओवादी केन्द्र, एकीकृत समाजवादी र राजपासँग चुनावी तालमेल पनि छ। तर, पनि ओड पछाडि छन्। कैलालीकै घोडाघोडी नगरपालिकामा एमालेका ममताप्रसाद चौधरी पनि यसपालि दोहोरिएर मेयर पदमा उम्मेदवार छन्। सत्ता गठबन्धनका तर्फबाट त्यहाँ नेकपा एकीकृत समाजवादीका खडक रावत अग्रस्थानमा छन्। एमालेलेको विधानअनुसार नगर कमिटीले मेयरउपमेयर प्रदेश कमिटीलाई सिफारिस गर्नुपर्छ तर चौधरी नगर कमिटीको सिफारिसमै नपरेका व्यक्ति हुन्। उनलाई सिधै माथिबाट टिकट दिइएको थियो। कैलालीकै लम्कीचुहा नगरपालिकामा पनि एमालेका महादेव बजगाईं मेयरमा दोहोरिएका छन्। उनलाई पनि नगरकमिटीले मेयरका लागि सिफारिस गरेको थिएन। उनीबीचमा माधवकुमार नेपालतर्फ लागेका थिए। तर, मनोनयनका दिन बजगाईंले मेयरको टिकट पाए। अहिले उनी सत्ता गठबन्धनको तर्फबाट कांग्रेसकी सुशीला शाहीभन्दा पछाडि छन्। कैलालीकै कैलारी गाउँपालिकामा माओवादी केन्द्रको तर्फबाट लाजुराम चौधरी (अंकित) गाउँपालिकाको अध्यक्षमा यसपालि पनि दोहोरिए। कैलारी सत्ता गठबन्धनको तर्फबाट माओवादी केन्द्रका भागमा पनि परेको हो। तर, त्यहाँ कांग्रेसको तर्फबाट बागी उम्मेदवार बनेका रामसमझ चौधरी अग्रस्थानमा छन। राप्रपाका उम्मेदवार दोस्रो स्थानमा छन भने दोहोरिएका लाजुराम तेस्रो स्थानमा देखिएका छन्। कैलालीकै भजनी नगरपालिकामा माओवादी केन्द्रले यसपालि पनि शेरबहादुर चौधरीलाई मेयरमा उठायो। गठबन्धनबाट भजनीका माओवादी केन्द्रको भागमा परेको हो। तर, उनलाई रेशम चौधरीको नागरिक उनमुक्ति पार्टीका केवल चौधरीले पछारेका छन्। भजनीमा दोस्रोमा एमालेका हर्कबहादुर बढा दोस्रो र साबिकका मेयर चौधरी तेस्रो भएर पछ्याइरहेका छन्। शिक्षक सीताराम भट्ट भन्छन्, जनताले एकपटक टेस्ट गरिसकेका व्यक्तिलाई रुचाएका छैनन्। गाउँगाउँमा सिंहदरबार भनियो तर गाउँगाउँमा भ्रष्टाचार मौलायो, कार्यकर्तामुखी बजेट आयो, जनताले पाँच वर्षमा लिएको स्वाद फेर्ने प्रयास गरेका हुन्। अछाममा चौरपाटी गाउँपालिकामा हर्कबहादुर साउद अध्यक्ष पदमा दोहोरिएका छन्। आइतबार बेलुकीसम्मको ३ हजार ८ सय ७ मतगणना हुदाँसम्म साउद तेस्रो स्थानमा छन्। चौरपाटीमा समाजवादी र माओवादीबीच गठबन्धन भएको छ। त्यहाँ कांग्रेसका भीमबहादुर साउद १ हजार ६ सय ३२ मतका साथ अगाडि छन्। हर्क साउदले २०७४ सालको निर्वाचनमा कांग्रेसका भीमबहादुर साउदलाई एक मतले पारजित गरेका थिए। अछामको मंगलसेन नगरपालिकाको मेयरमा पदमबहादुर बोहरा दोहोरिएका छन्। एमालेका बोहरा आइतबारसम्म २१ मतले अघि भए पनि उनलाई कांग्रेसका नमबहादुर शाहीले पछ्याइरहेका छन्। अछामको साँफेबगरका पुष्पराज भट्ट भन्छन्, जनताले चाहेअनुसार स्थानीय तहले गर्न नसकेकाले उनीहरूले एकपछि अर्को परीक्षण गरिरहेका हुन्। लोकतन्त्रमा जनता नै सार्वभौम हुन्। डडेलधुराको अजयमेरु गाउँपालिकामा माओवादीले उमेशप्रसाद भट्टलाई दोहोर्याएको छ। तर, उनलाई नेकपा एमालेका पदम पालले पछाडि पारेका छन्। पाल बीपी कांग्रेससँग चुनावी मैदानमा छन्। डँडेलधुराकै नवदुर्गा गाउँपालिकामा कविन्द्र बिष्ट दोहोरिएका छन्। २०७४ सालको निर्वाचनमा एमालेबाट जितेका उनी यसपालि भने नेकपा एकीकृत समाजवादीबाट दोहोरिएका हुन्। कांग्रेसका उम्मेदवार लक्ष्मीप्रसाद अवस्थीले उनलाई पछाडि पारेका छन्। डँडेलधुराकै आलिताल गाउँपालिकामा कांग्रेसले बलबहादुर गुरुङलाई अध्यक्षमा दोहोर्याएको छ। तर, उनलाई माओवादी केन्द्र शेरबहादुर पार्कीले पछाडि पारेका छन्। दार्चुलाको महाकाली नगरपालिकामा कांग्रेसले दोहोर्याएका हंशराज भट्ट, एमालेसँग पराजित नै भएका छन्। एमालेका नगर प्रमुख पदका उम्मेदवार नरसिंह चैसिरले भट्टलाई पराजित गरेका हुन्। यस्तै बैतडी, डोटी र बाजुरामा पनि दोहोरिएका उम्मेदवारहरूलाई चुनाव जित्न सकस भएको छ। सुदूरपश्चिम विश्वविद्यालयका पूर्वरजिस्ट्रार डा हेमराज पन्त भन्छन्, दलहरूले अब आफ्नो गुटको भन्दा पनि समाजले रुचाएको उम्मेदवार दिनुपर्छ। एकपटक परीक्षण भइसकेका जनप्रतिनिधिले राम्रो काम गरेको छैन। फेरि पनि उनैलाई टिकट दिइयो भने जनताले विकल्प त रोजिहाल्छ नि, डा पन्तले भने। उनले अहिले स्वतन्त्रका उमेदवारप्रतिको क्रेजलाई पनि ठूला दलहरूले गम्भीरताका साथ लिनुपर्ने बताए। डोटीको जोरायल गाउँपालिकामा एमालेका दुर्गादत्त ओझा दोहोरिएका छन्। उनलाई कांग्रेसका हस्तबहादुर बुढाले पछाडि पारेका छन्। डोटीकै सायल गाउपालिकामा दोहोरिएका एमालेका तेजबहादुर डुम्रेललाई कांग्रेसका धर्मराज जोशीले पछाडि पारेका छन्। यस्तै, डोटीकै बोगटान फुड्सील गाउँपालिकामा दोहोरिएका माओवादी केन्द्रका कमल गडसिला एमालेका हस्तबहादुर बुढाभन्दा पछाडि छन्। रोजाइमा परेनन् दोहोरिएका पालिका प्रमुख मकवानपुरमा दोहोरिएर पुनः पालिका प्रमुख बन्न खोजेकाहरूलाई मतदाताले नरुचाएको प्रारम्भिक मत परिणामले देखाएको छ। २०७४ को स्थानीय निर्वाचनमा सहजै जित हासिल गरेका सबै पालिका प्रमुखहरूले प्रारम्भिक मत परिणाममा अग्रता लिन सकेका छैनन्। जिल्लामा सबैभन्दा कम मत एकीकृत समाजवादीबाट पुनः पालिका अध्यक्षमा उम्मेदवार बनेकाहरूले पाएका छन्। इन्द्रसरोवर गाउँपालिकाका अध्यक्ष जीवन लामाले १ सय मत पनि कटाउन सकेका छैनन्। १२ हजार ४७१ मतदाता रहेको उक्त पालिकको पाँच वडामध्ये चार वडाको मतगणना सकिँदा जम्मा उनको मत ८७ आएको छ। समाजवादीबाटै कैलाश गाउँपालिका अध्यक्षमा पुनः दोहोरिन चाहेका टंक मोक्तानको जम्मा हालसम्म ५७ मत आएको छ। यो पालिकामा पनि पाँचवटा वडाको मतगणना सकिसकेको छ। यी दुवै पालिकामा समाजवादी एक्लै चुनावमा होमिएको हो। एमालेको प्रभाव रहेको पालिका मकवानपुरगढीमा पुनः अध्यक्षमा दोहोरिन चाहेका बिदुर हुमागाईं पनि मतगणनाको सुरुदेखि नै गठबन्धन दलका उम्मेदवार दोर्जे लामा स्याङ्तानल भन्दा पछाडि छन्। वडा१ र ८ को मतगणना सकिँदा उनी १ हजार मत अन्तरले पछाडि रहेका छन्। मनहरी गाउँपालिकामा एमालेबाट पुनः अध्यक्षमा दोहोरिन चाहेका एकराज उप्रेती पनि गठबन्धन दल कांग्रेका उम्मेदवार रञ्जन कालाखेतीभन्दा दोब्बर मतले पछाडि छन्। १,२,३ नम्बर वडाको मतगणना सकिँदासम्म उनले १४ सय पाँच र कालाखेतीले तीन हजार एक मत प्राप्त गरेका छन्। पूर्वी मकवानपुरको बागमती गाउँपालिकामा २०७४ को स्थानीय निर्वाचनमा नेकपा माओवादी केन्द्र एक्लै निर्वाचन लडेर अध्यक्षमा जितेका सर्केश घलान (मधु) विजयी भएका थिए। तर, माओवादी गढ मानिएको १ वडामा उनले कांग्रेससँग गठबन्धन गर्दा पनि एमालेका उम्मेदवार खेम जर्घा मगरलाई ठूलो मत अन्तरले पछि पार्न सकेका छैनन्। घलानले १२ सय ८६ मत प्राप्त गर्दा मगरले ११ सय ५२ मत ल्याएका छन्। भीमफेदी गाउँपालिकाको अध्यक्षमा पुनः प्रतिस्पर्धा गरेका हिदम लामा गठबन्धन दल नेकपा माओवादी केन्द्रका उम्मेदवार बद्रीबहादुर स्याङ्तानभन्दा पछाडि छन्। पाँच वडाको मतगणना सकिँदासम्म उनी करिब २ सय मतले पछाडि छन्। काभ्रेमा पनि दोहोरिएकालाई चुनौती काभ्रेमा दोहोरिएका प्रायः लाई जित्न चुनौती थपिएको छ। धुलिखेल नगरपालिका मेयरमा पुनः उम्मेदवार रहेका अशोककुमार ब्यन्जु तीनवटा वडाको मतगणना सकिँदा विपक्षी उम्मेदवारभन्दा न्यून मतले मात्रै अगाडि छन्। पनौती नगरपालिका पुनः उम्मेदवार रहेका एमालेका भीम न्यौपनेलाई पनि २०७४ मा जतिको मत आएको देखिँदैन। उनलाई कांग्रेस उम्मेदवार रामशरण भण्डारीले थोरै मात्रले पछ्याइरहेका छन्। मन्डनदेउपुर नगरपालिकामा पुनः अध्यक्ष उम्मेदवार रहेका टोकबहादुर वाइवालाई पनि निर्वाचन जित्न सकस देखिन्छ। महाभारत गाउँपालिकामा पुनः अध्यक्षको उम्मेदवार रहेका कान्छालाल जिम्बको मत भने अलि फरक छ। तीन वडाको मत परिणम आउँदासम्म उनी ३ सय बढी मतअन्तरले अघि देखिन्छ। दोहोरिने वडाध्यक्षको मत घट्यो स्थानीय निर्वाचन २०७४ मा नेपालगन्ज उपमहानगरका१ मा एमालेका प्रमोद रिजाल वडाध्यक्ष निर्वाचित भए। उनले राष्ट्रिय प्रजातन्त्र पार्टीका बलराम सोनकरलाई ३०१ मतको अन्तरले पराजित गरेका थिए। रिजालले ८१८ मत ल्याउँदा सोनकरले ५१७ मत ल्याएका थिए। वडाध्यक्ष निर्वाचित भएर रिजाल नेपालगन्ज उपमहानगरको प्रवक्ता भए। स्थानीय निर्वाचन २०७९ मा दोहोरिएर टिकट पाउने निकै कम जनप्रतिनिधिमध्येका उनलाई दोस्रो कार्यकालमा आफ्नै सहोेदर दाइ विनोद रिजालले कांग्रेसबाट टिकट पाएपछि चुनौती थपियो। आइतबार दिउँसो सम्पन्न मत गणनामा रिजालले राप्रपाका तारामान कुँवरलाई ५४ मतले पराजित गरे। रिजालले ७८१ मत र कुँवरले ७२७ मत ल्याएका छन्। रिजालले ल्याएको मत अघिल्लो निर्वाचनभन्दा ३७ मत कम हो। बाँकेको डुडुवा गाउँपालिका१ मा कांग्रेसबाट वडाध्यक्ष निर्वाचित भएका पटेश्वर कुर्मीको मत पनि अघिल्लो निर्वाचन भन्दा २२ मत कम हो। २०७४ मा ८६४ मत ल्याएर राजपा (तत्कालीन फोरम)का बद्रीप्रसाद अहिरलाई ११९ मतले पराजित गरेका थिए। अहिरले ७४५ मत ल्याएका थिए। कुर्मीले यो निर्वाचनमा एमालेका कृष्णगोपाल यादवलाई ८२ मतको अन्तरले पराजित गरेका छन्। कुर्मीको ८४२ र यादवको ७६० मत आएको छ। बैजनाथ गाउँपालिका१ मा एमालेबाट वडाध्यक्षमा निर्वाचित रूपबहादुर मल्लले गत वर्षभन्दा ३१ मत बढी ल्याएका छन्। अघिल्लो निर्वाचनभन्दा मतान्तर बढाएर अपवाद बनेका छन्। उनले यो वर्ष १ हजार ४४५ मत ल्याएका छन्। कांग्रेसका कपिलजंग शाहले १ हजार २ मत मात्र ल्याए। उनको मतान्तर ४२१ रहेको छ। जबकी उनले २०७४ को निर्वाचनमा कांग्रेसका रामसिंह रोकायालाई २८६ मतको अन्तरले पराजित गरेका थिए। शिवराज भट्टधनगढी, गीता कुँवरअछाम, धनबहादुर भण्डारीडडेलधुरा, खगेन्द्रबहादुर सिंहदीपायल, कृष्ण सारु मगरमकवानपुर, रोजन तामाङकाभ्रे, शंकरप्रसाद खनालनेपालगन्ज"
मकवानपुरको भीमफेदी गाउँपालिका अध्यक्षमा एमालेका लामा विजयी,हेटौंडा : मकवानपुरको भीमफेदी गाउपालिकाको अध्यक्षमा पुन: नेकपा एमालेका हिदम लामा निर्वाचित भएका छन् । आइतबार राति सम्पन्न मतगणना अनुसार अध्यक्ष लामाले ५५९१ मत प्राप्त गरे । निकटतम प्रतिस्पर्धी गठबन्धन दल (नेकपा माओवादी केन्द्र)का बद्रीबहादुर स्याङ्तानले ५२०९ मत मात्र प्राप्त गरे । यस्तै गाउँपालिकाको उपाध्यक्षमा भने गठबन्धन दल (नेपाली कांग्रेस) का सञ्जीव श्रेष्ठ विजयी भएका छन् । उनले ५३१५ मत प्राप्त गर्दा निकटतम प्रतिस्पर्धी नेकपा एमालेकी पार्वती राना १६ मतले पराजित भइन् । उनी दास्रो कार्यकाल उपाध्यक्ष लडेकी थिइन् ।
स्थानीय सरकार पारदर्शी बनून्,"सार्वजनिक पदमा आसीन व्यक्ति पारदर्शी हुनुपर्छ। उत्तरदायी हुनुपर्छ। हाम्रा जनप्रतिनिधि भने त्यस्ता छैनन्। जस्तो कि अघिल्लोपटक निर्वाचित थुप्रै जनप्रतिनिधि अपारदर्शी मात्रै होइन अटेर पनि देखिए। कानुन भन्छ, जनप्रतिनिधिले आर्थिक वर्ष सुरु भएको ९० दिनभित्र सम्बन्धित प्रदेशको मुख्यमन्त्री तथा मन्त्रिपरिषद्को कार्यालयमा सम्पत्ति विवरण बुझाउनुपर्छ। भ्रष्टाचार निवारण ऐन, २०५९ को दफा ५० (१) ले नियुक्तिको ६० दिनभित्र र हरेक आर्थिक वर्ष कानुनबमोजिम सम्पत्तिको स्रोत वा निस्सासहितको अद्यावधिक विवरण पेस गर्नुपर्ने प्रष्ट उल्लेख गरेको छ। तर, यो कानुन अटेर गर्दै १ सय ५२ तहका जनप्रतिनिधिले सम्पत्ति विवरण बुझाएनन्। ७ सय ५३ स्थानीय तह भएको मुलुकमा त्यत्तिका धेरै तहका जनप्रतिनिधि अटेर निस्कनु निकै चुनौतीपूर्ण हो। अख्तियार दुरुपयोग अनुसन्धान आयोगमा परेका उजुरीका चाङको निष्कर्ष हो स्थानीय तहमा भ्रष्टाचार धेरै छ। पारदर्शिताको कसीमा पनि स्थानीय तहका जनप्रतिनिधि कमसल सावित हुँदा भ्रष्टाचार निकै मौलाएको प्रष्ट हुन्छ। हरेक नागरिकको कर्तव्य हो, कानुनको पालना। जनप्रतिनिधिको काम कानुनको पालनामात्रै होइन, कार्यान्वयन पनि हो। तर स्थानीय तहका प्रतिनिधिहरू यस मामलामा निकै हदसम्म उनुत्तरदायी भए। मुलुकमा भ्रष्टाचार किन बढेको छ भन्ने यसैले प्रष्ट गरेको छ। कि, जनप्रतिनिधि नै पारदर्शी छैनन्। आफ्नो सम्पत्ति विवरण लुकाउँछन्। जोप्रति भ्रष्टाचारको आरोपको औंला ठडिएको छ, उनीहरू नै अपारदर्शी हुँदा आरोप झन् बलियो भएको छ। यसै पनि भ्रष्टाचारमा मुछिएका जनप्रतिनिधिको संख्या सानो छैन। अख्तियारले पनि थुप्रै जनप्रतिनिधिविरुद्ध भ्रष्टाचारको मुद्दा चलाउनु परेको छ। भ्रष्टाचार अख्तियारको सक्रियता, मुद्दा मामिलाले मात्रै नियन्त्रण हुने होइन। सबै नागरिक कर्तव्यनिष्ठ, सबै जनप्रतिनिधि र राष्ट्रसेवक पारदर्शी, इमान्दार भएमात्रै भ्रष्टाचार नियन्त्रण हुन्छ। यसका लागि उनीहरू आत्मैदेखि इमान्दार हुन जरुरी छ। सम्पत्ति विवरण नबुझाउने व्यक्तिलाई कारबाहीको कानुनी व्यवस्था पनि छ। सम्पत्ति विवरण नबुझाएको सार्वजनिक पदको व्यक्तिलाई पाँच हजार रुपैयाँ जरिवानामात्रै होइन, त्यस्ता व्यक्ति र परिवारमाथि अनुसन्धान हुनसक्छ। थुप्रै जनप्रतिनिधि, कर्मचारीले उक्त कानुनी व्यवस्थालाई अटेर गरे भने भ्रष्टाचार नियन्त्रण गर्ने निकायले सबैलाई कारबाहीको दायरामा ल्याउन काबु नराख्न सक्छ। गएको वर्ष जनप्रतिनिधिमात्रै नभई कर्मचारीसमेत गरी १५ हजार जनाले सम्पत्ति विवरण बुझाउन अटेर गरेका थिए। यो निकै ठूलो संख्या हो। जबकि बुताले भ्याएसम्म र आफ्ना सीमितताबीच अख्तियारले सम्पत्ति विवरण नबुझाएका कर्मचारी वा पदाधिकारीबाट २ करोड ३३ लाख रुपैयाँ असुल गरेको थियो। नागरिक वा जिम्मेवार पदाधिकारीलाई कारबाही गरी राजस्व आम्दानी गर्ने राज्यको मनसाय हुँदैन। त्यतिका जरिवाना असुल हुनु कानुनको पालनाका हिसाबले उपलब्धि भए पनि भ्रष्टाचार नियन्त्रणको दीर्घकालीन उद्देश्यका निम्ति दुःखदै कुरा हो। अपराध र अर्थ आपसमा सम्बन्धित हुन्छन्। संसारमा भएका धेरै अपराधमा आर्थिक उपार्जनको उद्देश्यबाटै प्रेरित हुन्छन् भनिन्छ। यस अर्थमा सम्पत्ति विवरण पेस नगर्ने कुरा कानुन उल्लंघनको सामान्य कुरामात्रै होइन। यो त अपराधसँग जोडिन सक्छ। गैरकानुनी आम्दानी कसैले नगरोस् र गर्न नसकोस् भन्ने उद्देश्यले नै सम्पत्ति विवरण पेस गर्ने कानुन बनाइएको हो। यो सम्पत्ति शुद्धीकरणको विषय पनि हो। सम्पत्ति शुद्धीकरण नेपालको मात्रै चासो र चिन्ताको विषय होइन। सम्पत्ति शुद्धीकरणसम्बन्धी अन्तर्राष्ट्रिय कानुनको पक्ष राष्ट्र पनि हो नेपाल। गैरकानुनी आर्जनको मात्रा नेपालमा देखिँदै गयो, सम्पत्ति शुद्धीकरणसम्बन्धी कानुनको पालनामा कमजोरी हुँदै गयो भने नेपाल अन्तर्राष्ट्रिय रूपमा बहिष्करणको सूचीमा समेत दर्ज हुनसक्छ। तसर्थ यो अति संवेदनशील र गम्भीर मुद्दा हो। यस्ता गम्भीर मामलामा जनप्रतिनिधि र राष्ट्रसेवक कर्मचारी नै गैरजिम्मेवार हुने हो भने राज्यलाई ठूलो नोक्सानी हुन्छ। त्यसको प्रत्यक्ष मार जनतालाई पर्छ। नवनिर्वाचित जनप्रतिनिधि यो मामलामा जिम्मेवार बनून्। पारदर्शी र जवाफदेही होऊन्। भ्रष्टाचार नियन्त्रणका लागि आफू र आफ्ना पालिकालाई कटिबद्ध बनाउन्। यससम्बन्धी प्रवद्र्धनात्मक र सचेतनाका कार्यक्रमहरू चलाउन्।"
दोहोरिएका जनप्रतिनिधिलाई सकस,"कैलालीको धनगढी उपमहानगरमा मेयरका लागि यसपालिका पुनः नृपबहादुर ओड दोहोरिए। वडा१, १९ र १८ को मतगणना चलिरहेको छ। यी ३ वडाको मत परिणाम हेर्दा ओड ८ सय मतले पछाडि छन्। उनको स्थानमा स्वतन्त्र उम्मेदवार गोपाल हमालले अग्रता लिएका छन्। हमालको सुरुआतदेखिको अग्रता आइतबार पनि अबेर रातिसम्म कायमै छ। सुदूरपश्चिमको एक मात्र उपमहानगरपालिका हो, धनगढी। यहाँ झण्डै ९३ हजार मतदाता छन्। यसपालिको चुनावमा ६३ हजार ७१५ मत खसेका छन्। कांग्रेसले धनगढी उपमहानगरमा ३० हजार मतदाता आफ्नो पार्टीका भएको दाबी गर्दै आएको छ। अझ यसपालि त धनगढीमा कांग्रेस, माओवादी केन्द्र, एकीकृत समाजवादी र राजपासँग चुनावी तालमेल पनि छ। तर, पनि ओड पछाडि छन्। कैलालीकै घोडाघोडी नगरपालिकामा एमालेका ममताप्रसाद चौधरी पनि यसपालि दोहोरिएर मेयर पदमा उम्मेदवार छन्। सत्ता गठबन्धनका तर्फबाट त्यहाँ नेकपा एकीकृत समाजवादीका खडक रावत अग्रस्थानमा छन्। एमालेलेको विधानअनुसार नगर कमिटीले मेयरउपमेयर प्रदेश कमिटीलाई सिफारिस गर्नुपर्छ तर चौधरी नगर कमिटीको सिफारिसमै नपरेका व्यक्ति हुन्। उनलाई सिधै माथिबाट टिकट दिइएको थियो। कैलालीकै कैलारी गाउँपालिकामा माओवादी केन्द्रको तर्फबाट लाजुराम चौधरी (अंकित) गाउँपालिकाको अध्यक्षमा यसपालि पनि दोहोरिए। कैलारी सत्ता गठबन्धनको तर्फबाट माओवादी केन्द्रका भागमा पनि परेको हो। तर, त्यहाँ कांग्रेसको तर्फबाट बागी उम्मेदवार बनेका रामसमझ चौधरी अग्रस्थानमा छन। राप्रपाका उम्मेदवार दोस्रो स्थानमा छन भने दोहोरिएका लाजुराम तेस्रो स्थानमा देखिएका छन्।कैलालीकै भजनी नगरपालिकामा माओवादी केन्द्रले यसपालि पनि शेरबहादुर चौधरीलाई मेयरमा उठायो। गठबन्धनबाट भजनीका माओवादी केन्द्रको भागमा परेको हो। तर, उनलाई रेशम चौधरीको नागरिक उनमुक्ति पार्टीका केवल चौधरीले पछारेका छन्। भजनीमा दोस्रोमा एमालेका हर्कबहादुर बढा दोस्रो र साबिकका मेयर चौधरी तेस्रो भएर पछ्याइरहेका छन्। शिक्षक सीताराम भट्ट भन्छन्, जनताले एकपटक टेस्ट गरिसकेका व्यक्तिलाई रुचाएका छैनन्। गाउँगाउँमा सिंहदरबार भनियो तर गाउँगाउँमा भ्रष्टाचार मौलायो, कार्यकर्तामुखी बजेट आयो, जनताले पाँच वर्षमा लिएको स्वाद फेर्ने प्रयास गरेका हुन्। अछाममा चौरपाटी गाउँपालिकामा हर्कबहादुर साउद अध्यक्ष पदमा दोहोरिएका छन्। आइतबार बेलुकीसम्मको ३ हजार ८ सय ७ मतगणना हुदाँसम्म साउद तेस्रो स्थानमा छन्। चौरपाटीमा समाजवादी र माओवादीबीच गठबन्धन भएको छ। त्यहाँ कांग्रेसका भीमबहादुर साउद १ हजार ६ सय ३२ मतका साथ अगाडि छन्। हर्क साउदले २०७४ सालको निर्वाचनमा कांग्रेसका भीमबहादुर साउदलाई एक मतले पारजित गरेका थिए। अछामको मंगलसेन नगरपालिकाको मेयरमा पदमबहादुर बोहरा दोहोरिएका छन्। एमालेका बोहरा आइतबारसम्म २१ मतले अघि भए पनि उनलाई कांग्रेसका नमबहादुर शाहीले पछ्याइरहेका छन्। अछामको साँफेबगरका पुष्पराज भट्ट भन्छन्, जनताले चाहेअनुसार स्थानीय तहले गर्न नसकेकाले उनीहरूले एकपछि अर्को परीक्षण गरिरहेका हुन्। लोकतन्त्रमा जनता नै सार्वभौम हुन्। डडेलधुराको अजयमेरु गाउँपालिकामा माओवादीले उमेशप्रसाद भट्टलाई दोहोर्याएको छ। तर, उनलाई नेकपा एमालेका पदम पालले पछाडि पारेका छन्। पाल बीपी कांग्रेससँग चुनावी मैदानमा छन्। डँडेलधुराकै नवदुर्गा गाउँपालिकामा कविन्द्र बिष्ट दोहोरिएका छन्। २०७४ सालको निर्वाचनमा एमालेबाट जितेका उनी यसपालि भने नेकपा एकीकृत समाजवादीबाट दोहोरिएका हुन्। कांग्रेसका उम्मेदवार लक्ष्मीप्रसाद अवस्थीले उनलाई पछाडि पारेका छन्। डँडेलधुराकै आलिताल गाउँपालिकामा कांग्रेसले बलबहादुर गुरुङलाई अध्यक्षमा दोहोर्याएको छ। तर, उनलाई माओवादी केन्द्र शेरबहादुर पार्कीले पछाडि पारेका छन्। दार्चुलाको महाकाली नगरपालिकामा कांग्रेसले दोहोर्याएका हंशराज भट्ट, एमालेसँग पराजित नै भएका छन्। एमालेका नगर प्रमुख पदका उम्मेदवार नरसिंह चैसिरले भट्टलाई पराजित गरेका हुन्। यस्तै बैतडी, डोटी र बाजुरामा पनि दोहोरिएका उम्मेदवारहरूलाई चुनाव जित्न सकस भएको छ। सुदूरपश्चिम विश्वविद्यालयका पूर्वरजिस्ट्रार डा हेमराज पन्त भन्छन्, दलहरूले अब आफ्नो गुटको भन्दा पनि समाजले रुचाएको उम्मेदवार दिनुपर्छ। एकपटक परीक्षण भइसकेका जनप्रतिनिधिले राम्रो काम गरेको छैन। फेरि पनि उनैलाई टिकट दिइयो भने जनताले विकल्प त रोजिहाल्छ नि, डा पन्तले भने। उनले अहिले स्वतन्त्रका उमेदवारप्रतिको क्रेजलाई पनि ठूला दलहरूले गम्भीरताका साथ लिनुपर्ने बताए।डोटीको जोरायल गाउँपालिकामा एमालेका दुर्गादत्त ओझा दोहोरिएका छन्। उनलाई कांग्रेसका हस्तबहादुर बुढाले पछाडि पारेका छन्। डोटीकै सायल गाउपालिकामा दोहोरिएका एमालेका तेजबहादुर डुम्रेललाई कांग्रेसका धर्मराज जोशीले पछाडि पारेका छन्। यस्तै, डोटीकै बोगटान फुड्सील गाउँपालिकामा दोहोरिएका माओवादी केन्द्रका कमल गडसिला एमालेका हस्तबहादुर बुढाभन्दा पछाडि छन्। मकवानपुरमा दोहोरिएर पुनः पालिका प्रमुख बन्न खोजेकाहरूलाई मतदाताले नरुचाएको प्रारम्भिक मत परिणामले देखाएको छ। २०७४ को स्थानीय निर्वाचनमा सहजै जित हासिल गरेका सबै पालिका प्रमुखहरूले प्रारम्भिक मत परिणाममा अग्रता लिन सकेका छैनन्। जिल्लामा सबैभन्दा कम मत एकीकृत समाजवादीबाट पुनः पालिका अध्यक्षमा उम्मेदवार बनेकाहरूले पाएका छन्। इन्द्रसरोवर गाउँपालिकाका अध्यक्ष जीवन लामाले १ सय मत पनि कटाउन सकेका छैनन्। १२ हजार ४७१ मतदाता रहेको उक्त पालिकको पाँच वडामध्ये चार वडाको मतगणना सकिँदा जम्मा उनको मत ८७ आएको छ। समाजवादीबाटै कैलाश गाउँपालिका अध्यक्षमा पुनः दोहोरिन चाहेका टंक मोक्तानको जम्मा हालसम्म ५७ मत आएको छ। यो पालिकामा पनि पाँचवटा वडाको मतगणना सकिसकेको छ। यी दुवै पालिकामा समाजवादी एक्लै चुनावमा होमिएको हो। एमालेको प्रभाव रहेको पालिका मकवानपुरगढीमा पुनः अध्यक्षमा दोहोरिन चाहेका बिदुर हुमागाईं पनि मतगणनाको सुरुदेखि नै गठबन्धन दलका उम्मेदवार दोर्जे लामा स्याङ्तानल भन्दा पछाडि छन्। वडा१ र ८ को मतगणना सकिँदा उनी १ हजार मत अन्तरले पछाडि रहेका छन्। मनहरी गाउँपालिकामा एमालेबाट पुनः अध्यक्षमा दोहोरिन चाहेका एकराज उप्रेती पनि गठबन्धन दल कांग्रेका उम्मेदवार रञ्जन कालाखेतीभन्दा दोब्बर मतले पछाडि छन्। १,२,३ नम्बर वडाको मतगणना सकिँदासम्म उनले १४ सय पाँच र कालाखेतीले तीन हजार एक मत प्राप्त गरेका छन्। पूर्वी मकवानपुरको बागमती गाउँपालिकामा २०७४ को स्थानीय निर्वाचनमा नेकपा माओवादी केन्द्र एक्लै निर्वाचन लडेर अध्यक्षमा जितेका सर्केश घलान (मधु) विजयी भएका थिए। तर, माओवादी गढ मानिएको १ वडामा उनले कांग्रेससँग गठबन्धन गर्दा पनि एमालेका उम्मेदवार खेम जर्घा मगरलाई ठूलो मत अन्तरले पछि पार्न सकेका छैनन्। घलानले १२ सय ८६ मत प्राप्त गर्दा मगरले ११ सय ५२ मत ल्याएका छन्। भीमफेदी गाउँपालिकाको अध्यक्षमा पुनः प्रतिस्पर्धा गरेका हिदम लामा गठबन्धन दल नेकपा माओवादी केन्द्रका उम्मेदवार बद्रीबहादुर स्याङ्तानभन्दा पछाडि छन्। पाँच वडाको मतगणना सकिँदासम्म उनी करिब २ सय मतले पछाडि छन्। काभ्रेमा दोहोरिएका प्रायः लाई जित्न चुनौती थपिएको छ। धुलिखेल नगरपालिका मेयरमा पुनः उम्मेदवार रहेका अशोककुमार ब्यन्जु तीनवटा वडाको मतगणना सकिँदा विपक्षी उम्मेदवारभन्दा न्यून मतले मात्रै अगाडि छन्। पनौती नगरपालिका पुनः उम्मेदवार रहेका एमालेका भीम न्यौपनेलाई पनि २०७४ मा जतिको मत आएको देखिँदैन। उनलाई कांग्रेस उम्मेदवार रामशरण भण्डारीले थोरै मात्रले पछ्याइरहेका छन्। मन्डनदेउपुर नगरपालिकामा पुनः अध्यक्ष उम्मेदवार रहेका टोकबहादुर वाइवालाई पनि निर्वाचन जित्न सकस देखिन्छ। महाभारत गाउँपालिकामा पुनः अध्यक्षको उम्मेदवार रहेका कान्छालाल जिम्बको मत भने अलि फरक छ। तीन वडाको मत परिणम आउँदासम्म उनी ३ सय बढी मतअन्तरले अघि देखिन्छ। स्थानीय निर्वाचन २०७४ मा नेपालगन्ज उपमहानगरका१ मा एमालेका प्रमोद रिजाल वडाध्यक्ष निर्वाचित भए। उनले राष्ट्रिय प्रजातन्त्र पार्टीका बलराम सोनकरलाई ३०१ मतको अन्तरले पराजित गरेका थिए। रिजालले ८१८ मत ल्याउँदा सोनकरले ५१७ मत ल्याएका थिए। वडाध्यक्ष निर्वाचित भएर रिजाल नेपालगन्ज उपमहानगरको प्रवक्ता भए। स्थानीय निर्वाचन २०७९ मा दोहोरिएर टिकट पाउने निकै कम जनप्रतिनिधिमध्येका उनलाई दोस्रो कार्यकालमा आफ्नै सहोेदर दाइ विनोद रिजालले कांग्रेसबाट टिकट पाएपछि चुनौती थपियो। आइतबार दिउँसो सम्पन्न मत गणनामा रिजालले राप्रपाका तारामान कुँवरलाई ५४ मतले पराजित गरे। रिजालले ७८१ मत र कुँवरले ७२७ मत ल्याएका छन्। रिजालले ल्याएको मत अघिल्लो निर्वाचनभन्दा ३७ मत कम हो। बाँकेको डुडुवा गाउँपालिका१ मा कांग्रेसबाट वडाध्यक्ष निर्वाचित भएका पटेश्वर कुर्मीको मत पनि अघिल्लो निर्वाचन भन्दा २२ मत कम हो। २०७४ मा ८६४ मत ल्याएर राजपा (तत्कालीन फोरम)का बद्रीप्रसाद अहिरलाई ११९ मतले पराजित गरेका थिए। अहिरले ७४५ मत ल्याएका थिए। कुर्मीले यो निर्वाचनमा एमालेका कृष्णगोपाल यादवलाई ८२ मतको अन्तरले पराजित गरेका छन्। कुर्मीको ८४२ र यादवको ७६० मत आएको छ। बैजनाथ गाउँपालिका१ मा एमालेबाट वडाध्यक्षमा निर्वाचित रूपबहादुर मल्लले गत वर्षभन्दा ३१ मत बढी ल्याएका छन्। अघिल्लो निर्वाचनभन्दा मतान्तर बढाएर अपवाद बनेका छन्। उनले यो वर्ष १ हजार ४४५ मत ल्याएका छन्। कांग्रेसका कपिलजंग शाहले १ हजार २ मत मात्र ल्याए। उनको मतान्तर ४२१ रहेको छ। जबकी उनले २०७४ को निर्वाचनमा कांग्रेसका रामसिंह रोकायालाई २८६ मतको अन्तरले पराजित गरेका थिए।"
मधेसवादी दललाई सकस,"काठमाडौं : शीर्ष नेताहरू आपसी मनमुटाव, स्वार्थ र शक्ति चलखेलमा लाग्दा स्थानीय निर्वाचनमा मधेस केन्द्रित दलको साख खस्किएको छ। मधेसमा कांग्रेस, एमाले र माओवादीका उम्मेदवारहरू हाबी भएका छन्। आधा दर्जनभन्दा बढी संख्यामा रहेका मधेस केन्द्रित दलहरूका उम्मेदवारलाई साख जोगाउन सकस परेको छ। मधेस केन्द्रित दलहरूको अस्तित्व संकटमा परेको मधेस मामिलाका जानकारहरू बताउँछन्। वरिष्ठ अधिवक्ता विजय गुप्ताका अनुसार शीर्ष नेताहरूको आपसी अन्तरद्वन्द्व र मनमुटावका कारण साख खस्किन पुगेको हो। जनता समाजवादी पार्टी (जसपा)ले मधेसको एक मात्र महानगर वीरगन्जको मेयरमा राजेशमान सिंहलाई चुनावी मैदानमा उतारेको छ। सत्ता गठबन्धनबाट उम्मेदवारी दिएका सिंहले आफ्नो अग्रतालाई फराकिलो पारेका छन्। २०७४ मा तत्कालीन उनी राजपाबाट उम्मेदवार थिए। सिंहलाई एमालेका विजय सरावगीले पच्छ्याइरहेका छन्। लोकतान्त्रिक समाजवादी पार्टी (लोसपा)ले एमालेका उम्मेदवार सरावगीलाई समर्थन गर्दै उपमेयरमा आफ्नो उम्मेदवारी दिएको छ। मधेसको राजधानीको जनकपुरधाम उपमहानगरको मेयरमा गठबन्धनका तर्फबाट जसपाले पुरानै अनुहार दोहोर्यायो। मतगणनाको प्रारम्भिक विवरणअनुसार जसपाका लालकिशोर साहले बागी उठेका कांग्रेसका मनोजकुमार साहलाई पच्छ्याइरहेका छन्। साह निवर्तमान मेयर हुन्। त्यस्तै, लोसपाका मनोज चौधरी चौथो स्थानमा छन्। उपमेयरमा कांग्रेसका इम्तियाज आलमले फराकिलो मतान्तर बनाएका छन्। उनलाई लोसपाका पुरषोत्तमलाल झाले पच्छ्याएका छन्। त्यस्तै, नेपालगन्ज उपमहानगरको उपमेयरमा जसपाका कमरुद्दिन राई अगाडि छन्। गठबन्धनका साथ पाएका राईलाई राप्रपाकी बिन्दु घर्तीमगरले पच्छ्याइरहेकी छन्। पर्साको विन्दवासनी गाउँपालिका१ को अध्यक्षमा जसपाका अछेलाल महतो निर्वाचित भएका छन्। यस्तै अन्य स्थानीय तहमा पनि जसपाका उम्मेदवार विजयी भएका छन्। शीर्ष नेताहरूको अन्तरद्वन्द्व र कलहका कारण मधेस केन्द्रित दलहरू कमजोर बनेका हुन्। जनतासमक्ष मधेसका मुद्दा उठाउने प्रतिबद्धता अगाडि बढाउन सकेनन्। विजय गुप्ता, वरिष्ठ अधिवक्ता लोसपाले कतिपय स्थानीय तहमा एमालेसँग तालमेल गरेको छ। स्थान विशेषका आधारमा प्रमुख दलसँग गठबन्धन वा तालमेल गरेर उम्मेदवारी चयन गरे पनि फाइदा भएन, वरिष्ठ अधिवक्ता विजय गुप्ता भन्छन्, शीर्ष नेताहरूको अन्तरद्वन्द्व र कलहका कारण मधेस केन्द्रित दलहरू कमजोर बनेका हुन्। जनतासमक्ष मधेसका मुद्दा उठाउने प्रतिबद्धता अगाडि बढाउन सकेनन्। गठबन्धनसँग मिले पनि जसपाले अपेक्षा गरेअनुसारको लाभ लिन सकेन। एमालेसँग तालमेल गरे पनि लोसपाको अवस्था सबल छैन। पार्टी निर्माण र स्थायित्वका लागि स्थानीय तह महत्तवपूर्ण मानिन्छ। त्यो मामिलामा मधेस केन्द्रित दलहरूले लाभ लिन सकेनन्। काशिन्द्र यादव, राजनीतिक विश्लेषक सत्ता गठबन्धन गरेका कारण जसपाले मधेस राजनीतिमा एकल शक्तिको रूपमा उदाउने अवसर पाएको राजनीतिक विश्लेषक काशिन्द्र यादव बताउँछन्। गठबन्धनसँग मिले पनि जसपाले अपेक्षा गरेअनुसारको लाभ लिन सकेन। एमालेसँग तालमेल गरे पनि लोसपाको अवस्था सबल छैन, उनले भने, पार्टी निर्माण र स्थायित्वका लागि स्थानीय तह महत्वपूर्ण मानिन्छ। त्यो मामिलामा मधेस केन्द्रित दलहरूले लाभ लिन सकेनन्। २०७४ को चुनावबाट मधेसका प्रमुख दलका रूपमा राप्रपा र संघीय समाजवादी फोरम उदाएका थिए। दुई दलबीच एकीकरणपछि जसपा बन्यो। तर, एकीकरण एक वर्ष पनि टिकेन। महन्थ ठाकुर समूहले लोसपा गठन गरे। उपेन्द्र यादवको अध्यक्ष रहेको जसपा मूलधारको बन्यो। थुप्रै नेता मूलधारमै रहेका कारण स्थानीय तहमा लोसपा कमजोर देखिएको छ। धनुषाको सहिदनगर नगरपालिका१ को वडाध्यक्षमा लोसपाका रामबाबु यादव पराजित हुन पुगेका छन्। परिवारवाद हाबी हुँदा कार्यकर्ता निराश विभाजन भएपछि कमजोर भएका मधेस केन्द्रित दलहरूले उम्मेदवार चयनमा समेत नातावाद हाबी भयो। टिकट वितरणमा नातावाद, कृपावाद हाबी हुँदा आसेपासेले टिकट पाउँदा जनता निराश हुन पुगेको विश्लेषक यादवको भनाइ छ। मधेस केन्द्रित दलहरू फुटेपछि पनि पार्टीभित्रको अन्तरकलह झनै देखिएको छ। जुन निर्वाचनमा पनि छताछुल्ल भयो, उनले भने। जसपाका अध्यक्ष उपेन्द्र यादवले छोरा अमरेन्द्रलाई विराटगर महानगरमा टिकट दिलाए। जसपाका नेता एवं पूर्वमन्त्री इस्तेयाक राईले भाइ कमरुद्दिनलाई नेपालगन्ज उपमहानरको उपमेयरमा टिकट दिलाए। मधेस प्रदेशका मुख्यमन्त्री लालबाबु राउतले पत्नी जलेखालाई जसपाबाट पर्सा जगरनाथपुर गाउँपालिकाको उपाध्यक्षमा उम्मेदवार बनाए। लोसपाका वरिष्ठ नेता शेखरकुमार सिंहले छोरा शतिस कुमारलाई तिलाठी कोइलाडी गाउँपालिकाको अध्यक्षमा पुनः उम्मेदवारी दिलाए। यी केही दृष्टान्त भएको राजनीतिक विश्लेषक यादव बताउँछन्। मधेसका १६ स्थानीय तहमा मतदान स्थगित भएको छ। सर्लाही, सिराहा, सप्तरी, बारा, रौतहट जिल्लाका केही स्थानीय तहमा मतदान स्थगित भएको गरिएको निर्वाचन आयोगले जनाएको छ। स्थानीय तहमा भइरहेको मतगणनाको प्रारम्भिक विवरणले तराई केन्द्रित दलहरूको जनाधार विगतभन्दा खस्किएको छ। नेपाल सदभावना पार्टी, राष्टिय सदभावना पार्टी, मधेस तराई फोरम, मधेसी जनअधिकार फोरम मधेस, नेपाल समाजवादी पार्टी (लोहियावादी) लगायतका पार्टीको अस्तित्व संकटमा छ।"
सत्ता गठबन्धनको योजनाबद्ध धाँधली : एमाले,"काठमाडौं : स्थानीय निर्वाचनमा सत्ता गठबन्धनले धाँधली गरेको र त्यसलाई निर्वाचन आयोगले पनि साथ दिएको एमालेको आरोप छ। एमालेले आइतबार एक विज्ञप्ति जारी गर्दै गठबन्धनका नेता आचारसंहिता उल्लंघन गर्ने र त्यसलाई ढाकछोप गर्नमा आयोग सक्रिय रहेको बताएको हो। गठबन्धनले यसपटक स्थानीय निर्वाचनमा लोकतान्त्रिक अभ्यासको खिल्ली उडाएको छ। हामीले निर्वाचन आयोगलाई आचारसंहितामा भएको त्रुटि सच्याउन अनुरोध गर्दा अनेक टिप्पणी भयो। मिलेमतोमा निरन्तर आचारसंहिताको उल्लंघन भयो, महासचिव शंकर पोखरेलद्वारा जारी गरिएको विज्ञप्तिमा उल्लेख छ। निर्वाचनको क्रममा गृह प्रशासन पूर्णतः गठबन्धनको पक्षमा र एमालेको विपक्षमा परिचालित भएको एमालेको दाबी छ। मतदान र मतगणनाको क्रममा सत्ता गठबन्धनले योजनाबद्ध धाँधली गरेको तथ्यसमेत विज्ञप्तिमा उल्लेख गरिएको छ। सत्ता गठबन्धनबाट एमालेविरुद्ध गरिएका मोर्चाबन्दीको बाबजुद निर्वाचनमा उभिएको पार्टी एमाले हो, विज्ञप्तिमा भनिएको छ, मोर्चाबन्दीले नपुुगेर धाँधलीमा समेत उत्रिएका छन्। पुनः मतदान र मतगणनाका लागि दिइएको उजुरीउपर गम्भीरतासाथ ध्यान दिई कार्यान्वयन गर्न एमालेले माग पनि गरेको छ। पार्टीको केन्द्रीय कार्यालयको तर्फबाट र सम्बन्धित उम्मेदवारहरूले सम्बन्धित पालिकाको निर्वाचन अधिकृत र आयोगसमक्ष दिएको निवेदन अनुसार निष्पक्ष तबरले पुनः मतदान गराउने र मतगणना गराउन एमालेले आग्रह गरेको छ। मतगणना स्थलमा कानुनविपरीत सत्ता गठबन्धन पक्षधर उम्मेदवारको मतलाई सदर गर्ने र एमाले पक्षधर उम्मेदवारको मत बदर गर्ने गरी फरकफरक मानक बनाई पक्षपातपूर्ण व्यवहार गरेको विज्ञप्तिमा उल्लेख छ। एमालेले पुनः मतगणनाको निवेदन दिँदा लिन अस्वीकार गरेको, लमजुुङको मध्यनेपाल नगरपालिकाको मतगणना स्थलबाट मतगणना प्रतिनिधिलाई हटाई एकलौटी मतगणना गरिरहेको एमालेले जनाएको छ। मतगणनाको क्रममा काठमाडौंको चन्द्रागिरि३ र ४ लगायतका स्थानमा खसेको मतभन्दा बढी मत बाकसमा देखिएपछि पुनः मतदानको माग गर्दा अस्वीकार गरी मतगणना जारी राखेको छ, विज्ञप्तिमा भनिएको छ। मत गणना कार्य छिटोछरितो हुनुपर्नेमा अनावश्यक ढिलाइ गर्ने कार्य भइरहेको पनि एमालेको आरोप छ। मतगणना शीघ्र सम्पन्न गर्न र मतगणनाको क्रममा हुने धाँधली र अनियमितता नियन्त्रण गर्न निर्वाचन आयोगसमक्ष एमालेको माग छ। निर्वाचनलाई प्रभावित गर्न सत्ता गठबन्धनलाई सहयोग हुने गरी गृह प्रशासनद्वारा र प्रहरी तथा कर्मचारीहरू खटाएको पनि एमालेको आरोप छ। हाम्रा मतदातालाई हतोत्साहित गर्न अघिल्ला दिन गिरफ्तार गर्ने र मतदान पछि मात्र छाड्ने कार्य गरियो, विज्ञप्तिमा भनिएको छ, निर्वाचन अगाडि एमाले कार्यकर्तालाई अपहरण र पूर्वरुकुम तथा ताप्लेजुुङमा एमाले कार्यकर्ताको हत्या गर्ने कार्य भएको र ताप्लेजुङमा मृत्यु भएका एमाले कार्यकर्ताको पोष्टमार्टम गर्नसमेत नगरी त्यसै राखिएको छ। निर्वाचन परिणामलाई सत्ता गठबन्धनको पक्षमा पार्नका लागि दोलखाको बैतेश्वर, तामाकोसी, सिन्धुपाल्चोकको मेलम्ची, सिन्धुलीको सुनकोसी, काभे्रको पाँचखाल, बाराको पचरौता, अछामको साँफेबगर, पञ्चदेवल विनायक, मंगलसेन, बझाङको छबिसपाथिभेरा, सर्लाहीको धनकौल, बलरा, रामनगर, बागमती, बरहथवा, रौतहटको करुनियालगायत दर्जनौं स्थानमा बुथकब्जा गर्ने कार्य भएको पनि एमालेको आरोप छ। निर्वाचनको दिन मतदान सुरु हुनेक्रममा बनाएको मुचुल्कामा हस्ताक्षर गराउँदा मतदान सम्पन्नको मुचुल्कामा समेत एकै पटक हस्ताक्षर गराई धाँधली गर्ने कार्य गरिएको एमालेले जनाएको छ।"
रोकिएन वैदेशिक रोजगारमा ठगी,"काठमाडौं : वैदेशिक रोजगार विभागमा पछिल्लो ९ महिनामा ८ सय उजुरी परेका छन्। यसमा कामदारको ३७ करोड ३० लाख रुपैयाँ ठगी भएको छ। व्यक्तिगत तवर (एजेन्ट)बाटै ४ सय जना २३ करोड २२ लाख ४५ हजार रुपैयाँ ठगिएका छन्। विभागका अनुसार हालसम्म श्रमिकले संस्थागत र व्यक्तिगत गरी ६८ करोड ७६ लाख रुपैयाँ क्षतिपूर्ति पाउन सकेका छैनन्। व्यक्तिगततर्फ ९ महिनामा दर्ता भएका ४ सयसहित ८ सय ३१ जनाको ५७ करोड २८ लाख रुपैयाँ फसेको छ। म्यानपावर व्यवसायी र एजेन्टले पैसा खाइदिए पनि समयमै उजुरीको टुंगो नलाग्दा पीडितले न्याय पाउन सकेका छैनन्। विभागमा अघिल्ला वर्षकै धेरै उजुरी विचाराधीन छन्। विभागले समीक्षा अवधिमा ४५ मुद्दा मात्रै वैदेशिक रोजगार न्यायाधिकरणमा दर्ता गरेको छ। जसमा ६ करोड ५८ लाख ५८ हजार बिगो दाबी गरिएको छ। विभागका अनुसार १ सय ५० वटा मुद्दा न्यायाधिकरणमा विचाराधीन छन्। जसमा २४ करोड ५१ लाख बिगो दाबी गरिएको छ। विभागले ७३ उजुरीमा मिलापत्र गरी ५ करोड ४९ लाख ५१ हजार रुपैयाँ पीडितलाई दिलाइ दिएको छ। विभागले ४७ वटा कम्पनीलाई १ करोड ४५ लाख जरिवना तिराएको छ। विभागले उजुरीको दाबी रकममध्ये २ करोड ८९ लाख बिगो फरफारक गरिदिएको छ। विभागका महानिर्देशक शेषनारायण पौडेलका अनुसार विदेश पठाउने नाममा अचाक्ली रकम असुल्ने तर नपठाउने गरेका छन्। धेरै पारिश्रमिक तोक्ने तर न्यून मात्रै उपलब्ध गराउने पाइएको पौडेलको भनाइ छ। यस्तै एउटा काम भनी अर्कोमा लगाउने, सम्झौताबेगर अर्कै कम्पनीको भिसा दिने, विकसित मुलुक भनेर धेरै रकम असुली नपठाउने गरेका उजुरी परेको पौडेल बताउँछन्। आप्रवासनसम्बन्धी अनुसन्धानकर्ता रामेश्वर नेपाल म्यानपावर व्यवसायीले जसरी हुन्छ कमाउ धन्दा अँँगालेकाले वैदेशिक रोजगारीमा विकृति बढ्दै गएको बताउँछन्। सबै व्यवसायी ठगी र शोषण गर्छन् भन्न नसके पनि ठग्ने क्रम अचाक्ली भइसकेको छ, नेपाल भन्छन्। त्यसो त तत्कालीन श्रमराज्यमन्त्री टेकबहादुर गुरुङले २०७२ सालमा फ्रि भिसा, फ्रि टिकटको व्यवस्था ल्याएका थिए। त्यसमा सेवाशुल्क १० हजारभन्दा बढी लिन नपाइने भनियो। तर, व्यवसायीले २० गुणाभन्दा बढी रकम कामदारबाट असुल्ने गरेका छन्। १ लाख आसपास त प्रायःले तिरिरहेका छन्। तर, सरकारले व्यवसायीलाई कारबाही गर्न सकेको छैन।ऐन, निर्देशिका कार्यान्वयन भएन, अनुसन्धानकर्ता नेपाल भन्छन्, प्रभावकारी कार्यान्वयन हुन सकेको भए यसरी ठगी, बाध्यकारी श्रमशोषण, बेचबिखन हुने थिएन। अनुसन्धानकर्ता नेपालका अनुसार फ्रि भिसा, फ्रि टिकट श्रमिकमैत्री नीति भए पनि कार्यान्वयन हुन नसक्नु राज्यको कमजोरी हो। प्रत्युत्पादकजस्तै बनाइयो। यो खेदजन्य छ, उनी भन्छन्, यसले कामदारलाई झन् आर्थिक शोषणमा पार्यो। साढे २ लाख रुपैयाँसम्म तिर्दा पनि १० हजारको रसिदमै चित्त बुझाउन बाध्य छन् कामदार। यो नीति पूर्णरूपमा असफल भइसक्यो। उजुरी गर्दा पनि १० हजारभन्दा बढी नपाउने भएपछि श्रमिक थप मारमा परेका छन्, उनी भन्छन्। अधिवक्ता सोम लुइँटेल पीडितलाई कानुनी अधिकार थाहा नहुँदा पनि धेरै ठगी भएको बताउँछन्। यथेष्ट प्रमाण देखिए मात्रै कार्यान्वयन हुने भएकाले धेरै श्रमिकसँग प्रमाण सुरक्षित नहुँदा ठगिएका छन्, लुइँटेल भन्छन्। ऐन, नियम कार्यान्वयन नहुने, छिटोछरितो न्याय प्राप्त नहुने, पर्याप्त अनुसन्धान नहुने भएकाले पनि श्रमिक ठगीमा परेका छन्। विभागले प्रभावकारी अनुसन्धान गरे मात्रै पीडितले न्याय पाउँछन्, उनी भन्छन्, तर, विभागले प्रभावकारी अनुसन्धान गर्न सकेको छैन। सही अनुसन्धान नगरे मुद्दा नचल्ने, प्रमाण सही नभए अनुसन्धान प्रभावकारी नहुने भएकाले वैदेशिक रोजगारीमा ठगी रोक्न तथा पीडितलाई न्याय दिन विभागको भूमिका महत्वपूर्ण हुने लुइँटेल बताउँछन्। अध्यागमनदेखि विभागका कर्मचारीमा गैरजिम्मेवार व्यवहार (भ्रष्टाचार) लगायत अपराधमा संलग्न हुने गरेकाले पनि पीडित झन् पीडित हुने गरेका छन्। व्यवसायीले जिम्मेवारी र दायित्व भुले। सरकारी कर्मचारी बेइमानी र अपराधपूर्ण क्रियाकलापमा संलग्न भए, अनुसन्धानकर्ता नेपाल भन्छन्, यसले सबथोक छाडेर बाध्य भई विदेश जाने युवाको सपना चकनाचुर भयो। कामदार अझ चपेटामा परे। नेपाल वैदेशिक रोजगार व्यवसायी संघका पूर्वअध्यक्ष विमल ढकाल वैदेशिक रोजगार ऐनको दफा ४४ अनुसार गल्ती गरेको भए कारबाही भोग्ने बताउँछन्। मानव तस्करहरूले वैदेशिक रोजगारीको बदनाम गराए, ढकाल भन्छन्, सरकारले निगरानी गरी उनीहरूलाई हदैसम्मको कारबाही गर्नुपर्छ। वैदेशिक रोजगारीका नाममा एजेन्ट, कन्सल्टेन्सीले बदनामी गरेकाले व्यवसायी पनि बदनाम हुन पुगेको उनको भनाइ छ। संघका द्वितीय उपाध्यक्ष कमलदेव मल्ल वैदेशिक रोजगार क्षेत्रमा नियतवश ठगी पनि हुने गरेको बताउँछन्। कतिपय अवस्थामा गन्तव्यस्थलका रोजगारदाताले पनि हामीलाई ठगेका हुन्छन्, मल्ल भन्छन्, यहाँको कानुनले हामीलाई नै समाउँछ। इजाजतपत्र लिएका सबै म्यानपावर असल नियतका नभई गल्ती गरेका पनि हुन सक्ने मल्ल बताउँछन्। तर, पछिल्लो समयमा प्रविधिमैत्री भएकाले ठगी पनि कम हुँदै गएको उनको दाबी छ। व्यवसायीले पैसासँगै लामो समय राहदानी होल्ड गरेर कामदारलाई झुलाइरहने, अनावश्यक दुःख दिने गरेको पनि उनी बताउँछन्। विभागका महानिर्देशक पौडेल वैदेशिक रोजगार ऐनको दफा ४४ अनुसार कसैलाई पनि कारबाही नभएको बताउँछन्। भन्छन्, अब म्यानपावर व्यवसायीले उन्मुक्ति पाउने छैनन्। यो दफामा इजाजतपत्रवालाले स्वीकृति नलिई कामदार पठाएमा हुने सजायको व्यवस्था छ। जसमा इजाजतपत्र रद्द गर्नेसम्मको व्यवस्था छ। यो दफामा लेखिएको छ, कुनै इजाजतपत्रवालाले विभागबाट स्वीकृति नलिई कामदार विदेश पठाएमा वा कुनै इजाजतपत्रवालाले कसैलाई वैदेशिक रोजगारमा लगाइदिनेछु भनी झुटो आश्वासन दिई वा प्रलोभन देखाइ कुनै रकम लिई विदेश नपठाएमा त्यसरी लिएको रकम र सोको ५० प्रतिशतले हुने रकम भर्पाइ त्यस्तो इजाजतपत्रवालालाई तीन लाख रुपैयाँदेखि पाँच लाख रुपैयाँ जरिवाना र तीन वर्षदेखि सात वर्षसम्म कैद हुनेछ र त्यस्तो इजाजतपत्रवालाको इजाजतपत्रसमेत रद्द हुनेछ। विभागले यसअघि दफा ४३ अनुसार मात्रै कारबाही प्रक्रिया अघि बढाउँदै आएको थियो। यो दफामा लेखिएको छ, कसैले दफा १० विपरीत इजाजतपत्र नलिई वैदेशिक रोजगार व्यवसाय सञ्चालन गरेमा वा कसैलाई वैदेशिक रोजगारमा लगाई दिन्छु भनी झुटो आश्वासन दिई वा प्रलोभन देखाई वैदेशिक रोजगारीमा लगाई दिने उद्देश्यले कुनै रकम लिएमा वा विदेश पठाएमा त्यसरी लिएको रकम र सोको ५० प्रतिशतले हुने रकम हर्जानाबापत असुल गरी त्यस्तो व्यक्तिलाई विदेश जान र आउन लागेको खर्चसमेत भराई निजलाई तीन लाख रुपैयाँदेखि पाँच लाख र रुपैयाँसम्म जरिवाना र तीन वर्षदेखि सात वर्षसम्म कैद हुनेछ। विदेश पठाइ नसकेको भए सो सजायको आधा सजाय हुनेछ। वैदेशिक रोजगार न्यायाधिकरणका रजिस्ट्रार आनन्दराज पन्तका अनुसार सामान्यतः तीन महिनामा मुद्दा छिनोफानो हुनुपर्ने हो। तर, प्रमाण अभावका कारण केही मुद्दामा वर्षौंसम्म पीडितले न्याय पाउन नसकिरहेको रजिस्ट्रार पन्त बताउँछन्। प्रतिवादी हाजिरी नहुँदा समस्या पर्ने गरेको छ, पन्त भन्छन्, वतन (फरार प्रतिवादी) पाउन समस्या हुने गरेकाले मुद्दा छिनोफानो हुन लामो प्रक्रिया लाग्ने गरेको छ। उनका अनुसार दुवै पक्षको कुरा सुनेर न्यायाधिकरणले मिलापत्र गराउँछ। ठगीको बिगो पाएँ भनी दुवै पक्षले हस्ताक्षर गरी निवेदन आएमा मुद्दा फरफारक हुन्छ, उनी भन्छन्। चालू वर्ष २३ वटा मुद्दा मिलापत्र गराएर टुंग्याइएको छ। विभागबाट अनुसन्धान भई आउने उजुरीको अनुमान गरिएअनुसार मुद्दा आउन नसकेको पन्तको भनाइ छ। संस्थागतभन्दा व्यक्तिगत ठगी सल्टाउन कठिनाइ हुने गरेको छ। विभागले म्यानपावरको धरौटीबाट कटाएर पीडितलाई न्याय दिन सक्छ। तर, व्यक्तिगत रूपमा गएको खण्डमा त्यसो गर्न सकिँदैन, विभागका प्रवक्ता कृष्णप्रसाद भुसाल भन्छन्। संस्थागत (म्यानपावर)का मुद्दा विभागले नै पीडक र पीडितलाई छलफल गराएर मिलापत्र गराउँछ। विदेश पठाउने संख्याका आधारमा विभागले २ करोडदेखि ६ करोडसम्म म्यानपावरको धरौटी राखेको छ। त्यसबाट कामदारलाई क्षतिपूर्ति दिन सहज हुने भन्दै ६ करोडसम्म धरौटी राखिएको थियो। निर्देशक भुसालका अनुसार व्यवसायीले नै धरौटी रकम पाउनका लागि आफ्ना मान्छेलाई चेक काट्ने गरेका छन्। कतिपय म्यानपावरको अनुसन्धान गर्दा धरौटी रकम पाउनकै लागि आफ्ना मान्छेको नाममा चेक काट्ने गरिएको छ, उनी भन्छन्, धरौटीबाट काँटेर क्षतिपूर्ति पाउँ भन्ने उजुरी आयो भने हामी शंकाको दृष्टिले हेर्छांै। भिजिट भिसाका नाममा पनि ठगी, मानव तस्करी तथा श्रमशोषण हुने गरेको छ। त्यसमा म्यानपावर व्यवसायी पनि संलग्न हुने गरेको पाइएको छ। भिजिटका नाममा कामदारलाई विदेश पठाउने र अलपत्र पार्ने क्रम नरोकिएपछि सरकारले गृह मन्त्रालयका सहसचिव फणीन्द्रमणि पोखरेलको संयोजकत्वमा कार्यदल गठन गरेको थियो। उक्त कार्यदलले श्रमस्वीकृति लिन झन्झट भएकाले पनि भिजिट भिसामा जाने गरेको भन्दै प्रक्रिया सहजीकरण गर्न पनि सुझाएको छ। महानिर्देशक पौडेल प्रक्रिया सरलीकृत गर्ने अन्तिम तयारी भइसकेको बताउँछन्। वैदेशिक रोजगार ऐन संशोधन गरी विदेश जाँदा श्रमस्वीकृति नचाहिने, प्रमाणीकरण पनि गर्नुनपर्ने, सम्पूर्ण प्रक्रिया अनलाइनबाटै गर्न सकिने व्यवस्था गर्न लागिएको पौडेलको भनाइ छ। सुरक्षित आप्रवासन राष्ट्रिय सञ्जालका अध्यक्ष हरि थापा म्यानपावर व्यवसायीले सेटिङ गरेर भिजिट भिसामा पठाउने गरेको सरकारलाई थाहा भए पनि कारबाही गर्न नसकेको बताउँछन्। त्यस्ता काममा संलग्न म्यानपावर व्यवसायी मात्र जो कोहीलाई मानव बेचबिखनविरुद्ध कारबाही गर्नुपर्छ, थापा भन्छन्। विभागले वैदेशिक रोजगार ठगीका सबै खाले उजुरी लिन थालेको छ। यसो हुँदा प्रमाण नभएका पीडितले पनि विभागमा उजुरी गर्न पाउँछन्। पीडित सबैले आफ्ना कुरा राख्न पाउँदा प्रमाण नपुगेका तर वास्तविक पीडितले पनि न्याय पाउन सक्ने देखिएको अधिवक्ता लुइँटेल बताउँछन्। पहिला यथेष्ट प्रमाण मात्र थियो भने उजुरी दर्ता हुन्थ्यो भने अब सबैले उजुरी गर्न पाउने छन्, उनी भन्छन्, यसले कामदारलाई राहत पुग्नेछ। यसका साथै दफा ४४ अनुसार कारबाही हुन सके वैदेशिक रोजगार क्षेत्रमा सुशासन आउने उनी बताउँछन्। अनुसन्धानकर्ता नेपाल भन्छन्, वैदेशिक रोजगार ऐन पूर्णरूपमा कार्यान्वयन हुँदा ठगी कम भएर जान्थ्यो। कामदार ठगीमा पर्नुको मुख्य कारण राज्य नै हो। विभागको तथ्यांक केलाउँदा बर्सेनि पौने अर्ब ठगी हुने गरेको छ। हजार आसपास ठगीमा परी उजुरी गर्छन्। तर, ठगिएका सबैले न्याय पाउन सकेका छैनन्। न्यायाधिकरणले दायर भएको मुद्दा ५० प्रतिशत पनि मुद्दा छिनोफानो गर्न सकेको छैन। गत आव २०७७७८ मा ७ सय ८० विभागमा परेको थियो। जसमा १ अर्ब ३२ करोड रुपैयाँ ठगी भएको जनाइएको थियो। म्यानपावरबाट ३ सय ४९ जनाको ९७ करोड ४९ लाख ७३ हजार रुपैयाँ ठगी भएको थियो। एजेन्टले ४ सय ३१ जनालाई ३४ करोड ५८ लाख रुपैयाँ ठगेका थिए। श्रम, रोजगार तथा सामाजिक सुरक्षामन्त्री कृष्णकुमार श्रेष्ठ वैदेशिक रोजगारीमा ठगी रोक्न विभागमा प्रहरी युनिट स्थापना गरिएको बताउँछन्। छिट्टै प्रहरी विभाग गठन गरी अनुसन्धानलाई अझ फराकिलो र पूर्णरूपमा व्यवस्थित गरिने मन्त्री श्रेष्ठको भनाइ छ। वैदेशिक रोजगार ठगीमा शैक्षिक परामर्श केन्द्र पनि मुछिएका छन्। वैदेशिक रोजगार विभागले जेनियस एजुकेसन एन्ड कन्सल्टेन्सी सर्भिसका सञ्चालक सुजन भट्टराई, नयाँ बसपार्कमा होटल सञ्चालन गर्ने मेगबहादुर गुरुङ र सुनील लम्सालविरुद्ध हालै वैदेशिक रोजगार न्यायाधिकरणमा मुद्दा चलाएको छ। फ्रान्स, पोर्चुगल, स्पेन पठाइदिने भनेर २२ जनासँग २ करोड ८८ लाख ४१ हजार रुपैयाँ ठगी गरेको पाइएको विभागका निर्देशक कृष्णप्रसाद भुसालको भनाइ छ। यो कम्पनी विदेशका विश्वविद्यालयमा अध्ययन गर्न जाने विद्यार्थीलाई परामर्श दिने उद्देश्य राखी खुलेको हो। वैदेशिक रोजगार ऐन २०६४ को दफा १० को प्रावधानविपरीत ठगी गरेको पाइएको जनाइएको छ। प्रतिव्यक्ति १७ लाख ९२ हजार रुपैयाँसम्म ठगी गरेको आरोपमा विभागको टोलीले चैत २८ गते उनीहरूलाई पक्राउ गरेको थियो।कास्कीका कुमार गुरुङलाई क्यानडा पठाइदिने बहानामा ४१ लाख ४२ हजार ५ सय रुपैयाँ ठगी आरोपमा सदीक्षा गुरुङ र उनकी ६२ वर्षीया आमा खिनसोभा गुरुङविरुद्ध मुद्दा चलाइएको छ। विभागले १ सय २२ जनालाई युरोपको माल्टा पठाउने भन्दै १ करोड ६४ लाख असुल गर्ने इन्टरनेसनल एक्स्पो एन्ड ट्राभल सर्भिस प्रालिका सञ्चालक राधा सुवेदीसहित आठ जनाविरुद्ध मुद्दा चलाएको छ। अहिलेसम्मको नेतृत्वले दफा ४४ अनुसार म्यानपावर व्यवसायीलाई कारबाही गरेको रहेनछ। अब म्यानपावर व्यवसायीले उन्मुक्ति पाउने छैनन्।शेषनारायण पौडेल  महानिर्देशक, वैदेशिक रोजगार विभाग सामान्यतः तीन महिनामा मुद्दा छिनोफानो हुनुपर्ने हो। तर, प्रमाण अभावका कारण केही मुद्दामा वर्षौंसम्म पीडितले न्याय पाउन सकिरहेका छैनन्।आनन्दराज पन्त रजिस्ट्रार, वैदेशिक रोजगार न्यायाधिकरण गल्ती गरेको भए वैदेशिक रोजगार ऐनको दफा ४४ अनुसार कारबाही भोग्छन्। तर, मानव तस्करहरूले वैदेशिक रोजगारीको बदनाम गराएका हुन्।विमल ढकाल  पूर्वअध्यक्ष, नेपाल वैदेशिक रोजगार व्यवसायी संघ फ्रि भिसा, फ्रि टिकट श्रमिकमैत्री नीति भए पनि कार्यान्वयन गर्न नसक्नु राज्यको कमजोरी हो। यसलाई प्रत्युत्पादकजस्तै बनाइयो। यो खेदजन्य छ।रामेश्वर नेपाल, अनुसन्धानकर्ता विभागले प्रभावकारी अनुसन्धान गरे मात्रै पीडितले न्याय पाउँछन्। तर, विभागले प्रभावकारी अनुसन्धान गर्न सकेको छैन।सोम लुइँटेल, अधिवक्ता ४३ इजाजतपत्र नलिई वैदेशिक रोजगार व्यवसाय सञ्चालन गरेमा हुने सजाय : कसैले दफा १० विपरीत इजाजतपत्र नलिई वैदेशिक रोजगार व्यवसाय सञ्चालन गरेमा वा कसैलाई वैदेशिक रोजगारमा लगाई दिन्छु भनी झुटो आश्वासन दिई वा प्रलोभन देखाई वैदेशिक रोजगारीमा लगाई दिने उद्देश्यले कुनै रकम लिएमा वा विदेश पठाएमा त्यसरी लिएको रकम र सोको ५० प्रतिशतले हुने रकम हर्जानाबापत असुल गरी त्यस्तो व्यक्तिलाई विदेश जान र आउन लागेको खर्चसमेत भराई निजलाई तीन लाख रुपैयाँदेखि पाँच लाख र रुपैयाँसम्म जरिवाना र तीन वर्षदेखि सात वर्षसम्म कैद हुनेछ। विदेश पठाई नसकेको भए सो सजायको आधा सजाय हुनेछ। ४४ इजाजतपत्रवालाले स्वीकृति नलिई कामदार पठाएमा हुने सजाय : कुनै इजाजतपत्रवालाले विभागबाट स्वीकृति नलिई कामदार विदेश पठाएमा वा कुनै इजाजतपत्रवालाले कसैलाई वैदेशिक रोजगारमा लगाइदिनेछु भनी झुटो आश्वासन दिई वा प्रलोभन देखाई कुनै रकम लिई विदेश नपठाएमा त्यसरी लिएको रकम र सोको पचास प्रतिशतले हुने रकम भराई त्यस्तो इजातपत्रवालालाई तीन लाख रुपैयाँदेखि पाँच लाख रुपैयाँ जरिवाना र तीन वर्षदेखि सात वर्षसम्म कैद हुनेछ र त्यस्तो इजाजतपत्रवालाको इजाजतपत्रसमेत रद्द हुनेछ। ४६ सरकारले खुला नगरेका मुलुकमा कामदार पठाएमा हुने सजाय : वैदेशिक रोजगारका लागि कामदार पठाउन नेपाल सरकारले खुला नगरेको मुलुकमा कुनै इजाजतपत्रवालाले कुनै कामदार पठाएमा वा खुला गरेको मुलुकको प्रवेशाज्ञा लिई खुला नगरेको मुलुकमा पठाएमा त्यसरी कामदार पठाउने इजाजतपत्रवालालाई तीन लाख रुपैयाँदेखि सात लाख रुपैयाँसम्म जरिवाना र तीन वर्षदेखि पाँच वर्षसम्म कैद हुनेछ। कामदार पठाउन रकम असुल गरिसकेको तर कामदार पठाइ नसकेको भए आधा सजाय हुनेछ।"
जनप्रतिनिधि अब अब्बल अभियन्ता,"विधानले स्थानीय तहको परिभाषा गरेको छ। गाउँपालिका, नगरपालिका र जिल्लासभा स्थानीय तहमा पर्छन्। अधिकारका आधारमा पालिका स्थानीय सरकार हुन्। प्रत्येक पालिकाको क्याबिनेट छ। कार्यपालिका भनिन्छ। व्यवस्थापिका छ। न्यायपालिका छ। न्यायिक समिति भनिन्छ। सभा भनिन्छ। पालिकाको एकल अधिकार संविधानको अनुसूची८ मा उल्लेख छ। अनुसूची९ मा साझा अधिकार सूचीकृत छ। जिल्ला सभाले समन्वय गर्ने काम मात्र गर्छ। मुलुकभरमा ७ सय ५३ पालिका छन्। पालिकामध्ये ४ सय ६० गाउँपालिका छन्। २ सय ९३ नगरपालिका छन्। नगरपालिकाको श्रेणीकरण गरिएको छ। महानगरपालिका ६ वटा छन्। उपमहानगरपालिका ११ छन्। नगरपालिका २ सय ७६ छन्। प्रत्येक पालिकालाई वडामा विभाजित गरिएको छ। ७ सय ५३ पालिकाअन्तर्गत जम्मा ६ हजार ७ सय ४३ वडा छन्। २०७४ सालमा पहिलो पटक स्थानीय तहको निर्वाचन भएको हो। यो आफैंमा २० वर्षको अन्तरालमा आयोजित स्थानीय लोकतन्त्रको अभ्यास थियो। नयाँ संविधान कार्यान्वयनको महत्त्वपूर्ण कडी थियो। स्थानीय तहलाई गाउँका सिंहदरबार भनेर अथ्र्याइएको थियो। नागरिकले पनि नजिकमा भेट्ने सरकार भनेर बुझेका थिए। आफूलाई सुन्ने सरकार ठानेका थिए। आवश्यकताको सम्बोधन हुने विश्वास गरेका थिए। सुशासन हुने आश थियो। विकासले तीव्रता पाउने अपेक्षा थियो। समृद्धिको यात्रा अघि बढ्ने आकांक्षा थियो। नवयुग आरम्भको कल्पना थियो। वास्तवमा त्यस बखत निकै उत्साहपूर्ण माहोल थियो। सो निर्वाचनबाट प्रत्येक गाउँपालिकामा एक जना अध्यक्ष भए। एक जना उपाध्यक्ष भए। प्रत्येक वडामा एकएक जना वडाध्यक्ष भए। चार जना सदस्य भए। यिनै निर्वाचितबाट गाउँसभा बन्यो। सो गाउँसभाले गाउँ कार्यपालिकाका लागि आफूमध्येबाट चार जना सदस्य निर्वाचित गर्यो। दलित तथा अल्पसंख्यक समुदायबाट थप दुई जना सदस्य पनि निर्वाचित गर्यो। उनीहरू पनि गाउँसभाको सदस्य भए। यसरी गाउँसभाको पूर्ण आकार बन्यो। एवं रीतले नगरपालिकामा एक जना प्रमुख भए। एक जना उपप्रमुख भए। नगरका सवै वडामा एकएक जना वडा अध्यक्ष भए। चार जनाका दरले वडा सदस्यहरू भए। यसरी बनेको नगरसभाले नगर कार्यपालिकाका लागि आफूमध्येबाट पाँच जना सदस्य निर्वाचित गर्यो। दलित तथा अल्पसंख्यक समुदायबाट थप तीन जना सदस्य पनि निर्वाचित गर्यो। थप निर्वाचित पनि नगरसभाको सदस्य भए। यसरी नगरपालिकाको सभाले पूर्ण आकार पायो। जिल्लाभित्रका गाउँ कार्यपालिकाका अध्यक्ष र उपाध्यक्ष एवं नगर कार्यपालिकाका प्रमुख र उपप्रमुखको जिल्ला सभा बन्यो। जिल्ला सभाको कार्यकारी निकाय जिल्ला समन्वय समितिको गठन भयो। एक जना प्रमुख, एक जना उपप्रमुख, कम्तीमा तीनजना महिला र कम्तीमा एक जना दलित वा अल्पसंख्यक समुदायको गरेर बढीमा नौ सदस्यीय जिल्ला समन्वय समिति बन्यो। गाउँसभा र नगरसभाका सदस्यमध्येबाट उनीहरू निर्वाचित भएका थिए। यसरी २०७४ सालमा स्थानीय तहको निर्वाचन सम्पन्न भयो। निर्वाचित जनप्रतिनिधिको संख्या यस प्रकार रह्यो। गाउँपालिकातर्फ अध्यक्ष ४ सय ६० जना। उपाध्यक्ष ४ सय ६० जना। नगरपालिकातर्फ प्रमुख २ सय ९३ जना। उपप्रमुख २ सय ९३ जना। गाउँपालिका र नगरपालिकाको कुल वडा अध्यक्ष ६ हजार ७ सय ४३ जना। वडा सदस्य २६ हजार ९ सय ७२ जना। सभाले दलित तथा अल्पसंख्यक समुदायबाट थप निर्वाचित गरेका १ हजार ७ सय ९९ जना। यसरी कुल संख्या ३७ हजार २० जना। स्मरणीय छ, यही संख्याभित्र जिल्ला समन्वय समितिका पदाधिकारीहरू अटाएका छन्। स्मरण हुन्छ कि स्थानीय तहमा निर्वाचित जनप्रतिनिधिले बहाली गर्दाको समय नितान्त नौलो थियो। पालिकाहरूले सरकारको हैसियतमा काम गर्न पर्ने परिवेश थियो। जनप्रतिनिधिको जिम्मेवारी गहन थियो। सरकार सञ्चालन गर्न संगठन संरचना खडा गर्नु थियो। जनशक्तिको बन्दोबस्त जरुरी थियो। सुहाउँदो कार्यकक्ष, फर्निचर आदिको व्यवस्था आवश्यक थियो। नीति निर्माण गर्नुपर्ने थियो। कानुन बनाउनुपर्ने थियो। विकास योजनाको खाका आवश्यक थियो। बजेट तथा कार्यक्रम तर्जुमा अनिवार्र्य थियो। कार्यविधि बनाउनु जरुरी थियो। शासकीय प्रबन्धका यावत् काम तत्काल गर्नै पर्ने अनिवार्यता थियो। तर जनप्रतिनिधि स्वयंमा अनुभवको कमी थियो। त्यस बखत कर्मचारी पनि थोरै थिए। उनीहरूमा हिजोको स्थानीय निकायको अनुभव त थियो। तर सरकारको ढाँचामा काम गर्ने परिपक्वता थिएन। यो स्थितिमा कसरी अघि बढ्ने एक प्रकारको अलमल थियो। वास्तवमा हरेक पालिकाका लागि पद्धति र प्रक्रियाको व्यावहारिक ज्ञानको खाँचो थियो। संघीय सरकारले सुरुमै रिचटिचइज (पुगपढाउसहजीकरणगर)को ढाँचा अपनाउनु पथ्र्यो। प्रत्येक पालिकामा विज्ञ टोली खटाएर सघाउनु पथ्र्यो। सिंगो सभालाई प्रशिक्षित गर्नु पथ्र्यो। कार्यपालिका के हो ? पढाउनु पथ्र्यो। कसरी काम गर्ने हो सिकाउनु पथ्र्यो। सभाको कार्य व्यवस्था बुझाउनु पथ्र्यो। न्यायिक कार्यविधि सम्झाउनु पथ्र्यो। संघीय सरकारले सुरुमा केही नियमावलीको नमुना पालिकामा पठायो। प्रशिक्षणको व्यवस्था पनि गर्यो। गाउँपालिकाका अध्यक्ष, उपाध्यक्ष र नगरपालिकाका प्रमुख उपप्रमुखले प्रशिक्षण पाए। त्यो पर्याप्त भएन। तथापि जनप्रतिनिधिलाई सरकार सञ्चालन गर्नुपर्ने जिम्मेवारी थियो। सिक्दै जाने, गर्दै जाने र अघि बढ्दै जाने (नोइङ, सोइङ एन्ड ग्रोइङ) को क्रमबाट पालिकाहरू अघि बढे। कामहरू हुँदै गर्दै गए। जनप्रतिनिधिहरूको पाँचवर्षे अवधि पूरा भएको छ। यस अवधिमा प्रशंसा वा प्रश्नका सन्दर्भ उठिरहे। विकास निर्माणको प्राथमिकीकरण गर्न नसकेको टीकाटिप्पणी भइरह्यो। विकास निर्माणका कामले अपेक्षाकृत गति लिन नसकेको गुनासो आइरहे। सेवा प्रवाह शीघ्र हुन नसकेको कुरा चलिरह्यो। भ्रष्टाचारका समाचार पनि आइरहे। बेरुजु धेरै भएको कुरा पनि भइरहे। तथापि पालिकाको सुरुको दुई वर्ष कर्मचारी समायोजनको पर्खाइमै बित्यो। त्यसपछि कोभिड महामारीले अस्तव्यस्त बनायो। अर्कोतर्फ संघ र प्रदेश सरकारले कानुन नबनाउँदा स्थानीय सरकार अलमलमा परे। संघ सरकारले प्रमुख प्रशासकीय अधिकृत दिन नसक्ने वा छिटोछिटो सरुवा गर्ने कार्यले पनि कर्मचारीतन्त्र अस्थिर भइरह्यो। उल्लेखित पृष्ठभूमिमा जनप्रतिनिधिलाई मुख्य पात्रको रूपमा विश्लेषण गर्दा पहिलो ब्याचका पात्रहरू इमान्दारिता, क्षमता र मेहनतको कसीमा अपेक्षा गरिए जति अब्बल हुन सकेनन्। औसतमा पालिकाहरूले शीघ्र सेवा तीव्र विकासको लय पकड्न सकेनन्। यसो भनिरहँदा केही पालिकामा राम्रो काम भएको कुरालाई नजरअन्दाज गर्न मिल्दैन। केही पालिकाले प्रशंसनीय काम गरेका छन्। पालिकाका प्रमुख पात्र खराबै भए पनि पाँच वर्षका लागि मात्र हो। त्यसपछि फेर्न सकिन्छ। मूल कुरा प्रणाली कस्तो रह्यो भन्ने हेर्नु पर्छ। पाँच वर्षको अनुभवका आधारमा भन्नुपर्दा स्थानीय सरकार प्रणालीको आवश्यकता अपरिहार्य सावित भएको छ। नागरिकको आशा र भरोसाका साथी भन्ने कुरा पुष्टि भएको छ। स्थानीय सरकारले नागरिकलाई न्यानो काखको अनुभूति गराउन सक्छ भन्ने तथ्यहरू उजागर भएका छन्। आधारभूत सेवा प्रवाह, विकास निर्माणका काम र स्थानीय अर्थतन्त्रलाई गतिशील बनाउन पालिकाहरूले देख्न लायक काम गर्न सक्छन् भन्ने विश्वास बढेको छ। प्रथम दृष्टिमा स्थानीय सरकारको प्रणाली ठीक छ। नागरिकको ढुकढुकीको रूपमा स्थानीय सरकार स्थापित भएको छ। यतिखेर दोस्रो स्थानीय निर्वाचन सम्पन्न भएको छ। असल पात्र छान्ने मौकाको नागरिकले सदुपयोग गरिसकेका छन्। अहिले असल पात्र छान्न चुके भने नागरिकबाट महागल्ती हुनेछ। यसपालि यो चेत अलि बेसी खुलेको पनि देखिन्छ। स्थानीय सरकारको नेतृत्वमा इमान्दार र सक्षम व्यक्ति पुग्नुपर्छ भन्ने आवाज मज्जाले घन्केको पनि थियो। युवाको अग्रसरता अभूतपूर्व रूपमा प्रकट भएको छ। ठूलो संख्यामा युवा उम्मेदवार मैदानमा थिए पनि। राजनीतिक दलहरूको प्रचार प्रसार घनिभूत रूपमा भएकै हो। स्वतन्त्र उम्मेदवारहरूको प्रचारशैली रहरलाग्दो देखिएको थियो। सुरुआती मतगणनाले फरक परिणाम आउने हो कि भन्ने संकेत गरेको छ। कतिपय उम्मेदवारको चर्चा चुलिएको छ। छापा तथा विद्युतीय सञ्चारमाध्यममा निर्वाचनले उल्लेख्य स्थान पाएको छ। प्रचारप्रसारलाई विश्लेषण गर्ने हो भने विगतमा जस्तो असम्भाव्य योजनाको आश्वासन बाँडिएको छैन। यथार्थमा यसपालिको निर्वाचन बढी वस्तुपरक र प्रतिस्पर्धात्मक छ। स्थानीय सरकारमा ३७ हजार संख्याको जनप्रतिनिधिको दोस्रो ब्याच प्रवेश गर्दै गर्दा स्थानीय सरकारको पद्धति र प्रक्रियाको ज्ञान नवनिर्वाचितलाई आवश्यक हुनेछ। यस्तो ज्ञान हरेक पालिकामा पुगेर प्रदान गर्नु व्यावहारिक हुनेछ। अहिले हरेक प्रदेशमा प्रशिक्षण प्रतिष्ठान खुलेका छन्। ती प्रतिष्ठानबाट प्रशिक्षणको व्यवस्था समयमै हुनुपर्छ। आशा गरौं, यस निर्वाचनबाट स्थानीय सरकारले नयाँ तर शक्तिशाली नेतृत्व पाउनेछ। संविधान कार्यान्वयनमा बल पुग्नेछ। निर्वाचित जनप्रतिनिधि असल पात्र सावित हुनेछन्। आफ्नो कार्यकालमा अब्बल अभियन्ताको पगरी गुथ्न सफल हुनेछन्। स्थानीय सरकार प्रणाली अझ कार्यमूलक हुनेछ। दिगो शान्ति, सुशासन, विकास र समृद्धिको आधार मजबुत हुनेछ। लोकतन्त्र समुन्नत हुनेछ। नागरिक लाभान्वित हुनेछन्। मुलुकको मुहार फेरिँदै जानेछ। अधिकारी, नेपाल सरकारका पूर्वसहसचिव हुन् ।"
गौतमबुद्धमा आजदेखि अन्तर्राष्ट्रिय उडान,"बुटवल : मुलुककै दोस्रो अन्तर्राष्ट्रिय विमानस्थल सोमबारदेखि औपचारिक रूपमा सञ्चालनमा आउँदैछ। सोमबारदेखि नै गौतमबुद्ध अन्तर्राष्ट्रिय विमानस्थलबाट जजिरा एयरलायन्सले उडान भर्दैछ। गौतमबुद्ध विमानस्थल सञ्चालनमा आएपछि आपत्कालीन अवस्थामा जहाज भारत वा बंगलादेश डाइभर्ट गर्नुपर्ने अवस्थाको समेत अन्त्य हुनेछ। काठमाडौं बाहिर र मुलुकको दोस्रो अन्तर्राष्ट्रिय विमानस्थल गौतमबुद्ध अन्तर्राष्ट्रिय विमानस्थल सञ्चालनमा आएपछि यसले आर्थिक विकासमा समेत सहयोग पुग्ने अपेक्षा छ। यहाँबाट उडान भर्न श्रीलंकन एयर, फ्लाई दुबई, थाई स्माइल, गल्फ एयर, ओमन एयर, कतार एयर, सलाम एयरलगायत ११ मुलुकका कम्पनीले पनि चासो देखाएका छन्। यसअघि जेठ १४ मा नेपाल वायुसेवा निगमकै वाइडबडी विमानले भैरहवास्थित गौतमबुद्ध अन्तर्राष्ट्रिय विमानस्थलमा डेमोस्ट्रेसन उडान गरेको थियो। २०७४ साल जेठमै निर्माण सक्ने गरी सुरु भएको विमानस्थल निर्माणमा करिब ३० अर्ब खर्च भएको छ। तर, पहिलो म्याद सकिएको पाँच वर्षपछि मात्रै विमानस्थल सञ्चालनमा आएको हो। निर्माण कम्पनीको ढिलाइ, पटकपटकका ठेकेदारबीचको विवाद र कोरोना महामारीका कारण यो निर्माणको काम चार वर्षभन्दा धेरै पछि धकेलिएको हो। तत्कालीन आयोजना प्रमुख प्रवेश अधिकारीका अनुसार ६ अर्ब ८२ करोडको लागतमा धावनमार्गसहित टर्मिनल भवनलगायतका संरचना निर्माण भएका छन्। यसको निर्माण चिनियाँ कम्पनी नर्थ वेस्ट सिभिल एभिएसन कन्ट्रक्सन ग्रुपले गरेको छ। यो निर्माण कम्पनीले समयमै काम नसक्दा ६ पटकसम्म म्याद थप भएको थियो। जसका कारण ६० करोड लागत बढको थियो। अधिकारीका अनुसार कम भिजिविलिटीमा पनि उडान गर्न सकिने बनाउनका लागि लागत परिमार्जन गर्दा रकम थपिएको हो। हुस्सु लागिरहने भैरहवा क्षेत्रमा यो विमानस्थल निर्माणपछि ३५० भिजिविलिटीमा पनि विमान उडान र अवतरण हुन सक्छ। क्याट वानमा भिजिबिलिटी ५५० मा उडान अवतरण हुने गर्छ भने क्याट टुमा ३५० भिजिबिलिटीमा उडान र अवतरण हुने गर्छ। क्याट टुको लागि आवश्यक पूर्वाधार धावनमार्गको सबै लाइटको प्रोजेक्ट र उपकरणको स्तरीयता वृद्धि गरिएको छ। उपकरणसहितका काम ५० करोडको लागतमा भएका छन्। त्यस्तै ९० करोडको लागतमा कार्गाे भवनको निर्माण भइरहेको छ। यो पनि अन्तिम चरणमा पुगेको छ। भैरहवा विमानस्थल निर्माणभन्दा तीन गुणा बढी खर्च जग्गाको मुआब्जा वितरणमा भएको छ। २२ अर्ब ४० करोड मुआब्जा दिएर सरकारले विमानस्थल आसपासको जग्गा लिएको छ। जसले आगामी ५० वर्षसम्मको मागलाई थेग्ने बताइएको छ। १० हजार ५ सय रोपनी जग्गा विमानस्थलको छ। तीन हजार मिटर धावनमार्ग, चार वटा लिंक ट्याक्सी वे, जहाज पार्किङस्थल, टमिर्नल भवन, प्रशासनिक भवन, कन्ट्रोल टावर निर्माण भएका छन्। करिब ३० अर्ब लागत रहेको विमानस्थलमा सरकारको ३७ दशमलव ४ र एसियाली विकास बैंकको ६२ दशमलव ६ प्रतिशत लगानी रहेको छ।"
"काठमाडौं महानगरमा बालेनको अग्रता, स्थापितसँग २९६४ मतान्तर","काठमाडौं : काठमाडौं महानगरपालिकाको मेयरमा स्वतन्त्र उम्मेदवारी दिएका बालेन शाहले ६ हजार २०७ मत कटाएका छन्। मुख्य निर्वाचन अधिकृतको कार्यालयको अद्यावधिक विवरणअनुसार अहिलेसम्म साह पहिलो स्थानमा छन् । दोस्रोमा एमालेका केशव स्थापित छन् । उनले ३२४३ मत प्राप्त गरेका छन् । सिर्जना सिंह तेस्रो स्थानमा छिन् । उनले २८८५ मत प्राप्त गरेकी छन् । काठमाडौं महानगरपालिकाको १, २, ३, ४ र ३२ नम्बर वडाको मतगणना भइरहेको छ ।"
मकालु गाउँपालिकाको अध्यक्षमा कांग्रेस र उपमेयरमा माओवादी उम्मेदवार विजयी,"सङ्खुवासभा : सङ्खुवासभाको मकालु गाउँपालिका अध्यक्षमा कांग्रेसका ओङदी शेर्पा र उपाध्यक्षमा नेकपा (माओवादी केन्द्र)की मनकला राई विजयी भएका छन्। शेर्पाले ३ हजार १७ मत र राईले २ हजार ७५९ मत ल्याएर विजयी भएका हुन्। अध्यक्ष पदका निकटम प्रतिस्पर्धी भरत कटुवालले २ हजार ४७८ मत ल्याएर पराजित भएका छन्। अध्यक्षमा शेर्पा ५३९ मत अन्तरले विजयी भएका हुन्। त्यसैगरी उपाध्यक्षमा एमालेकी चमेली राईले २ हजार ३३ मत ल्याएर पराजित भएकी हुन्। उपाध्यक्षमा मनकला ७२६ मत अन्तरले विजयी भएकी हुन्। चमेली यस अघि मकालुकी गाउँपालिका उपाध्यक्ष थिइन्। त्यसैगरी वडा नं १ मा नेपाली कांग्रेसका आङ्वु शेर्पाले २८७ मत ल्याएर विजयी भएका छन्। वडा २ मा एमालेका छोपाल शेर्पाले ६१० मत ल्याएर विजयी भएका भएका छन्। त्यसैगरी वडा नं ३ मा माओवादीका बद्री बहादुर राई(याम्फु)ले ६५१ मत प्राप्त गरी विजयी भएका छन्। वडा नं ४ मा माओवादीकै बालकुमार तामाङले ३७९ मत प्राप्त गर्दै विजयी भएका छन्। वडा नं ५ र ६ मा क्रमश एमालेका योगराज राईले ८२४ मत, नरेन्द्र कुमार राईले २८२ मत ल्याई विजयी भएका छन्। मकालु गाउँपालिकामा २०७४ को निर्वाचनमा एमालेले अध्यक्ष र उपाध्यक्ष पद जितेको थियो। गाउँपालिका अध्यक्ष खड्ग कटुवालको मृत्यु पछिको उप निर्वाचनम एमालेकै तेजबहादुर पोख्रेलले जितेका थिए। यस पटकको निर्वाचनका अगाडि पोख्रेलले एमालेबाट राजीनामा दिएका थिए। निर्वाचित मकालु गाउँपलिका अध्यक्ष शेर्पा र उपाध्यक्ष मनकला राई ।"
"दैलेखको ठाटीकाँध गाउँपालिका अध्यक्षमा कांग्रेस, उपाध्यक्षमा एमाले विजयी","दैलेख : दैलेखको ठाटीकाँध गाउँपालिकाको अध्यक्षमा नेपाली कांग्रेस विजयी भएको छ। कांग्रेसका रक्षबहादुर शाह २ हजार ५७१ मतसहित अध्यक्ष निर्वाचित भएको निर्वाचन अधिकृतको कार्यालयले जनाएको छ। उनले एमालेकी लक्ष्मीदेवी शाहलाई २९२ मतान्तरले पराजित गरे। लक्ष्मीले २ हजार २७९ मत प्राप्त गरिन्। अध्यक्षमा पराजित एमालेकी शाह जिल्ला समन्वय समितिका निवर्तमान उपप्रमुख हुन्। २०७४ को स्थानीय तहको निर्वाचनमा एमालेले जितेको यो गाउँपालिकामा यो पटक कांग्रेसले जित हात पारेको हो। २०७४ मा कांग्रेसका रक्षबहादुर शाह एमालेका धीरबहादुर शाहीसँग अध्यक्षमा पराजित भएका थिए। यो गाउँपालिकामा नेकपा माओवादी केन्द्रका उमेशकुमार रावत १ हजार ६१७ मतसहित तेस्रो स्थानमा रहे। एमालेले गाउँपालिका उपाध्यक्ष भने जितेको छ। उपाध्यक्षमा एमालेका देवीराम बडुवाल निर्वाचित भएका छन्। उनी २ हजार ६९५ मतसहित उपाध्यक्षमा विजयी भएका हुन्। बडुवालले कांग्रेसकी भद्राकुमारी शाहीलाई २७९ मतले पराजित गरे। कांग्रेसकी शाहीले २ हजार ४१६ मत प्राप्त गरिन्। माओवादी केन्द्रबाट उपाध्यक्ष पदका उम्मेदवार विजुकुमारी थापा रोकाय १ हजार ५७ मतमा सीमित भइन्। ६ वडा रहेको यो गाउँपालिकामा चारमा कांग्रेस र दुईमा एमालेका उम्मेदवार वडाध्यक्षमा निर्वाचित भएका छन्। निर्वाचन अधिकृतको कार्यालयले दिएको जानकारीअनुसार ठाटीकाँध गाउँपालिका१ मा कांग्रेसका चक्र कामी, २ मा एमालेका प्रेमबहादुर मगर, ३ मा कांग्रेसका भरतबहादुर बम, ४ मा कांग्रेसका केहेर सिंह कठायत, ५ मा एमालेका लालबहादुर शाही र ६ मा कांग्रेसका जोरासिंह रोकाय क्षेत्री वडाध्यक्षमा निर्वाचित भएका छन्। अध्यक्षमा निर्वाचित कांग्रेसका रक्षबहादुर शाह र उपाध्यक्षमा निर्वाचित एमालेका देवीराम बडुवाल । तस्बिर : अन्नपूर्ण"
वीरगन्जमा राजेशमानले लिए तीन हजार बढी मतको अग्रता,वीरगन्ज : मधेस प्रदेशको एक मात्र वीरगन्ज महानगरपालिकाको मेयरमा गठबन्धनबाट जसपाका उम्मेदवार राजेशमान सिंहले दोब्बर बढी मतको अग्रता कायमै राखेका छन्। राति १० बजेसम्म ११ हजार ८८१ मत गणना हुँदा सिंहले ५८२७ मत प्राप्त गरेका छन्। उनलाई एमालेका उम्मेदवार विजय कुमार सरावगीले २५७३ मतका साथ पछ्याइरहेका छन्। यसअघि २ हजार ८२७ मतले पछि रहेका सरावगी अहिले ३ हजार २५४ मतले पछाडि परेका छन्। उपमेयरतर्फ गठबन्धनबाट कांग्रेसका उम्मेदवार इम्तियाज आलमले ३ हजार ७२६ मतका साथ अग्रता कायम राखेका छन्। लोसपाका उम्मेदवार पुरुषोत्तमलाल झाले भने ६३३ मत पाएका छन्। ३२ वडा रहेको वीरगन्ज महानगरपालिकामा शुक्रबार भएको मतदानमा ७३ प्रतिशत अर्थात ९४ हजार ६ सय मत खसेको थियो।
भरतपुरमा रेणु दाहालभन्दा ३ मतले पछि विजय सुवेदी,भरतपुर : भरतपुर महानगरपालिकामा माओवादी केन्द्रकी उम्मेदवार रेणु दाहाल झिनो मतले अगाडि छिन्। पछिल्लो मतपरिणाअनुसार दाहाल एमाले उम्मेदवार विजय सुवेदीभन्दा ३ मतले अगाडि छन्। १५ हजार ९३३ गणना गर्दा दाहालले ५३१३ मत ल्याएकी छन् भने सुवेदीले ५३१० मत ल्याएका छन्। कांग्रेसका बागी उम्मेदवार जगन्नाथ पौडेलले भने २५३६ मत ल्याएका छन्। पौडेलले मतान्तर घटाउँदै लगेका छन्। त्यस्तै प्रमुखमा कांग्रेसका चित्रसेन अधिकारीले ६४०२ मतका साथ अग्रस्थानमा छन् भने दोस्रोमा राप्रपाकी हिमला गुरुङले ४२९८ मत पाएकी छन्। भरतपुरमा दुई गठबन्धनबीच प्रतिस्पर्धा भइरहेको छ।
दाङको दंगीशरण गाउँपालिकामा कांग्रेस विजयी,"दाङ : दाङको दंगीशरण गाउँपालिकामा नेपाली काङ्ग्रेस विजयी भएको छ। भारी मतान्तरसहित अध्यक्षमा शम्भु गिरी र उपाध्यक्षमा पिमा खड्का ओली निर्वाचित भएका छन्। निकटतम प्रतिद्वन्दी एमालेका उम्मेदवार एमनाथ शाह अध्यक्षमा र बुधनी चौधरी उपाध्यक्षमा पराजित भएका छन्। पालिकामा रहेका ७ वडामा वडा न१, ३, ६ काङ्ग्रेस र अरु ४ वडा एमालेले जितेको छ।"
"बालेन शाहले ९ हजार मत कटाए, केशव र सिर्जनाको कति ?","काठमाडौं : काठमाडौं महानगरपालिकाको मेयरमा स्वतन्त्र उम्मेदवार बालेन शाहले ९ हजार मत कटाएका छन्। राति २:४५ बजेसम्म को गणनामा शाहले ९ हजार १८६ मत प्राप्त गरेका छन्। उनलाई पछ्याइरहेका एमालेका केशव स्थापितले ४ हजार ९४८ मत प्राप्त गरेका छन्। स्थापितभन्दा शाह ४ हजार २३८ मतले अगाडि छन्। त्यस्तै नेपाली कांग्रेसकी सिर्जना सिंहले ४ हजार ३२० मत प्राप्त गरेकी छन्। काठमाडौंमा वडा नम्बर १ र २ मा गणना सकिएको छ। दुबै वडाको अध्यक्षमा एमाले विजयी भएपछि यी वडाबाट मेयरमा स्थापितले उल्लेख्य मत पाएनन्। बालेन शाहलाई बहुमत मत गएको छ। अहिले वडा नम्बर ३, ४, ५, ६, ३१ र ३२ को गणना भइरहेको छ। त्यस्तै उपमेयरमा एमालेकी सुनिता डंगोलले ७ हजार ८३० मत प्राप्त गरेकी छन्। गठबन्धनबाट एकीकृत समाजवादीका रामेश्वर श्रेष्ठले २ हजार २२० मत पाएका छन्। सुनिताले ५ हजार ६१० मतले लिड गरेकी छन्।"
धर्मदेवी नगरपालिकाको मेयरमा एमाले र उपमेयरमा कांग्रेस,संखुवासभा : संखुवासभाको धर्मदेवी नगरपालिकामा नेकपा एमाले विजयी भएको छ। एमालेका मेयर उम्मेदवार उदयचन्द्र पौडेल ४ हजार २८२ मतसहित विजयी भएका छन्। कांग्रेसका थलकुमार लिङ्थेप ४ हजार १९३ मतसहित पराजित भएका छन्। उपमेयरमा कांग्रेसकी तारा महत ४ हजार ३२३ मतसहित विजयी भएकी छन्। एमालेकी लक्ष्मीदेवि गिरि ४ हजार १०५ मतसहित पराजित भइन्।
मुस्ताङका पालिका अध्यक्षले लिए पद तथा गोपनीयता शपथ,"जोमसोम : स्थानीय तह निर्वाचनमा विजयी भएका मुस्ताङका ५ वटै पालिकाका नवनिर्वाचित अध्यक्षहरुले सोमबार पद तथा गोपनीयताको शपथ लिएका छन्। जिल्ला समन्वय समितिको सभाहलमा मुख्य निर्वाचन अधिकृत एवं जिल्लाका न्यायाधिश रोमाकान्त ज्ञवालीले ५ वटै पालिकाका अध्यक्षहरुलाई पथ तथा गोपनीयताको शपथ ग्रहण गराएको जिल्ला निर्वाचन कार्यालय मुस्ताङले जनाएको छ। मुस्ताङको लोमान्थाङ गाउँपालिकाबाट टसी नर्बु गुरुङ, लोघेकर दामोदरकुण्ड गाउँपालिकाबाट लोप्साङ छोम्फेल बिष्ट, वारागुङ मुक्तिक्षेत्रबाट रिङजिङ नामगेल गुरुङ,घरपझोङ गाउँपालिकाबाट मोहनसिंह लालचन र थासाङ गाउँपालिकाबाट प्रदिप गौचनले पद तथा गोपनीयताको शपथ ग्रहण गरेको जिल्ला निर्वाचन अधिकारी मदन अर्यालयले जानकारी दिए। शपथ ग्रहण कार्यक्रममा मुख्य निर्वाचन अधिकृत न्यायाधिश रोमाकान्त ज्ञवालीले ५ वटै पालिकाका नवनिर्वाचित अध्यक्षहरुलाई खादा लगाएर बधाई ज्ञापन गरे। सो अवसरमा उनले जनताले दिएको अभिमतको उच्चकदर गर्दै आगामी ५ वर्षीय कार्यकाल सफल र फलदायी हुने विश्वाश व्यक्त गरे। यस्तै ५ वटै नवनिर्वाचित अध्यक्षहरुलाई जिल्ला समन्वय समितिका कार्यवाहक प्रमुख राजेन्द्र शेरचनले अविर र खादा लगाएर शुभकामना व्यक्त गरे। शपथ ग्रहण कार्यक्रममा नेकपा एमाले,नेपाली कांग्रेस,नेकपा माओवादी केन्द्र, एकीकृत समाजवादी र राप्रपाका जिल्ला नेताहरुको उपस्थिती रहेको थियो।"
लिखु तामाकोसी गाउँपालिका अध्यक्षमा कांग्रेस र उपाध्यक्षमा एमालेको अग्रता,"काठमाडौं : रामेछापको लिखु तामाकोसी गाउँपालिकामा अध्यक्षमा नेपाली कांग्रेस र उपाध्यक्षमा एमाले अगाडि रहेको छ। वडा नं १ दुरागाउँ, वडा नं २ सैपु र वडा नं ७ तिल्पुङको मत गणना गर्दा अध्यक्ष नेपाली कांग्रेसका केशव महतले १ हजार ९७७ मत प्राप्त गरेका छन्। उनका निकटतम प्रतिद्वन्दी एमालेका कमलप्रसाद कडरियाले सँग १४१ मतान्तर रहेको छ। त्यसैगरी उपाध्यक्षमा दीपा पाख्रिनले १ हजार ९१४ प्राप्त गरेकी छन् । उनका निकटतम प्रतिद्वन्दी नेपाली कांग्रेसकी सरस्वती गुरुङ खड्कासँग ३७५ मतान्तर रहेको छ। निर्वाचन अधिकृतको कार्यालयका अनुसार अब वडा नं ३ बिजुलीकोट र वडा नं६ खिम्तिको मत गणना सुरु गरिएको छ। लिखु तामाकोसी गाउँपालिकामा माओवादी केन्द्र र एकीकृत समाजवादीले गठबन्धन गरेको छ। नेपाली कांग्रेस अध्यक्ष : केशव महत  १९७७उपाध्यक्ष : सरस्वती गुरुङ खड्का  १५३९ नेकपा एमालेअध्यक्ष : कमलप्रसाद कडरिया१८३६उपाध्यक्ष : दीपा पाख्रिन  १९१४ माके र एस गठबन्धनअध्यक्ष : नवराज पौडेल (एकीकृत समाजवादी)  ९१४उपाध्यक्ष : ध्रुवकुमार कार्की (माओवादी केन्द्र)  १४७४"
भीमदत्त नगरपालिकाको मतगणना पुनः सुरु,महेन्द्रनगर : आईतबारदेखि अवरुद्ध भीमदत्त नगरपालिकाको मतगणना पुनः सुरु भएको छ। कञ्चनपुरको भीमदत्त नगरपालिकामा आईतबारदेखि अवरुद्ध रहेको मत गणना कार्य पुनः सुचारु हुने भएको छ। सर्वदलिय बैठकले २ नम्बर वडाको मत गणना स्थगितगरी ३ र १९ वडाको गणना सुरु गर्ने निणर्य गरेपछि मतगणना सुरु भएको हो। वडा नम्बर २ स्थित सरस्वति माध्यामिक विद्यालयमा भएको मतदानमा गणना गर्दा अधिक मत पाइएको थियो। निर्वाचन कार्यालयले एक सय मतपत्र भनि खोलिएको पोकामा एक सय २३ मतपत्र भेटिएपछि विवाद हुदाँ मतगणना स्थगित भएको थियो। त्यसैगरी कृष्णपुर नगरपालिकामा पनि मतगणना स्थगित भएको छ। कृष्णपुर नगरपालिका९ को पञ्चाधिन माध्यामिक विद्यालयको बुथ केन्द्रको मतगणना हुँदा खसेको मतभन्दा बढी मत गणना गर्दै नतिजा सार्वजनिक भएपछि नेकपा एमाले र माओवादी केन्द्रले विरोध गरेका छन्। पञ्चाधिन बुथ केन्द्रमा १ हजार ९ सय १४ मत खसेकोमा २ हजार ६४ मत गणना भएको भन्दै नतिजा प्रकाशित गरिएको थियो।
"खिजीदेम्वामा जसपा विजयी, कांग्रेसले उपाध्यक्ष जित्दा एमाले क्लिन स्वीप","ओखलढुंगा : खिजीदेम्वा गाउँपालिका अध्यक्षमा जसपाका गम्बु शेर्पा विजयी भएका छन्। नेपाली कांग्रेसको गढ मानिएको खिजीदेम्बामा जनता समाजवादीका उम्मेदवार शेर्पाले कांग्रेसका भुपेन्द्र बस्नेतलाई १३० मतान्तरले पराजित गरे। उनले २ हजार ८८२ मत ल्याएर विजयी भए। कांग्रेसका बस्नेतले २ हजार ७५२ मत पाए। एमालेका रामबहादुर खत्रीले १ हजार ७१५ मत ल्याएर तेस्रो भए। उपाध्यक्षमा कांग्रेसकी सुशिला तामाङ विजयी भएकी छन्। उनले २ हजार ८२४ मत ल्याउँदा जसपाले २ हजार २४१ र एमालेले उपाध्यक्षमा १ हजार ७१५ मत पाएको छ। यसअघि खिजीदेम्बा नेपाली कांग्रेसको गढ थियो। यो कांग्रेसका पूर्वजिल्ला सभापति महेश कोर्मोचा र हालका केन्द्रीय सदस्य प्रदीप सुनुवारको गाउँ पनि हो। २०७४ को स्थानीय निर्वाचनमा अध्यक्ष उपाध्यक्षसहित बहुमत सिट कांग्रेसले जितेको थियो। हाल ९ वटा वडा रहेको खिजीदेम्बाका ७ वडा कांग्रेस र २ वटा वडा जसपाले जितेको छ। कांग्रेसबाट वडा नम्बर २ मा सुरेन्द्रशंकर घिमिरे, ३ मा टंकराज सुनुवार, ४ मा होमबहादुर सुनुवार, ५ मा राम सुनुवार, ७ मा डिल्लीराम बस्नेत, ८ मा नगेन्द्र बस्नेत र वडा नम्बर ९ मा ङ्वाङफुरी शेर्पा विजयी भए। जसपाका वडा नम्बर १ मा कुमार सुनुवार र ६ मा पासाङनिमा शेर्पाले जित हात पारे। अधिकांश वडा जिते पनि कांग्रेसले प्रमुखमा भने पराजय व्यहोरेको छ। एमाले क्लीन स्वीप २०७४ को निर्वाचनमा एमालेले ४ वडा जितेको एमाले यो पटक क्लीन स्वीप भएको छ। एमाले जिल्ला सचिव कमल न्यौपाने, प्रदेश सदस्य सुदिप सुनुवार तथा पालिका अध्यक्षका उम्मेदवार नेता रामबहादुर खत्रीका वडा समेत गुमाएको एमालेले पालिकाका ९ वडाभरिमा १ वडा सदस्यमा चित्त बुझाउनु परेको छ। अहिले वडा नम्बर २ मा १ सदस्य भने जित्न सकेको छ। २०७४ को निर्वाचनमा एमालेले ४ वटा वडा अध्यक्षसहित १७ पदाधिकारी जितेको थियो। एमालेभित्रको गुटबन्दी र अन्तर्घातका कारण एमाले दोस्रोबाट तेस्रो शक्तिमा पुगेको छ। २०७४ पनि अन्तरघातकै कारण एमाले पराजित भएको थियो। जसपा भने डेढ वर्षमा पहिलो शक्तिका रुपमा उदाउन सफल भएको छ । विगत १८ महिनादेखि निरन्तर संगठनको काम गरेका जसपाका शेर्पाले पुराना र ठुला दलहरुलाई पराजित गरेर जसपालाई स्थापित गर्न सफल भएका छन्।"
भरतपुरमा रेणु दाहाल १५ मतले अगाडि,चितवन : भरतपुर महानगरपालिकाको मेयरमा माओवादी केन्द्रकी रेणु दाहालले अग्रता कायमै राखेकी छन्। १६ हजार १३३ मत गणना हुँदा रेणुले ५ हजार ३८२ मत प्राप्त गरेकी छन्। उनका प्रतिद्वन्द्वी नेकपा एमालेका विजय सुवेदीले ५ हजार ३६७ मत प्राप्त गरेका छन्। सुवेदी रेणुभन्दा १५ मतले पछाडि छन्। स्वतन्त्र उम्मेदवार जगन्नाथ पौडेलले २ हजार ५७७ मत प्राप्त गरेका छन्। उपप्रमुखमा कांग्रेसका चित्रसेन अधिकारी ६ हजार ५०४ र राप्रपाकी हिमला गुरुङले ४ हजार ३४५ मत प्राप्त गरेकी छन्। वडा अध्यक्षमा कांग्रेसका अर्पण पोखरेलले १ हजार ९८६ मत प्राप्त गरेका छन्। एमालेका भानुभक्त सापकोटाले १ हजार २९५ मत प्राप्त गरेका छन्। राप्रपा उम्मेदवारले ७१७ मत पाएका छन्।
सिद्ध कुमाखको अध्यक्षमा कांग्रेसका उम्मेदवार निर्वाचित,"दाङ : सल्यानको सिद्ध कुमाख गाउँपालिकामा गठबन्धनका उम्मेदवारलाई पराजित गर्दै नेपाली कांग्रेसका उम्मेदवार विजयी भएका छन्। माओवादी केन्द्र, एकीकृत समाजवादीका साझा उम्मेदवारलाई ३७५ मतले पराजित गर्दै कांग्रेसका भरत गिरी निर्वाचित भएका हुन। गिरीले २१७३ मत ल्याएर निर्वाचित हुँदा गठबन्धन एकीकृत समाजवादीका चित्र बहादुर चलाउनेले १७९८ मत ल्याएका छन्। ५ वडा रहेको गाउँपालिकामा वडा न १ र २ माओवादी केन्द्र निर्वाचित भएको छ भने वडा न ३,४ र ५ मा नेपाली कांग्रेस निर्वाचित भएको छ।"
भरतपुरको मतगणना अवरुद्ध,चितवन : भरतपुर महानगरपालिकाको मतगणना रोकिएको छ। गणनामा नियतबस त्रुटि गरेको भन्दै कांग्रेस र माओवादीले उजुरी गरेका थिए। प्रमुख जिल्ला अधिकारी अश्मान तामाङले गणक हटाएपछि एमालेले विरोध गरेको कारण मतगणना स्थगित भएको हो। एमालेनिकट कर्मचारी भएकै कारण गठबन्धनका उमेदवारका प्रतिनिधिले शंका गरेका थिए। निष्पक्ष नभएको उजुरी गरेपछि प्रजिअ तामाङले कर्मचारी फेरेका थिए। अहिले गणना पुन सुरु गर्न सर्वदलीय बैठक बसिरहेको छ।
"उमाकुण्ड गाउँपालिकामा नेपाली कांग्रेसको अग्रता, पछ्याउँदै एमाले","काठमाडौं : रामेछापको उमाकुण्ड गाउँपालिकामा नेपाली कांग्रेस अगाडि रहेको छ। वडा नं १, वडा नं २ र वडा नं ३ को मत गणना गर्दा अध्यक्षमा नेपाली कांग्रेसका जितबहादुर कटुवालले १२०९ मत प्राप्त गरेका छन्। उनका निकटतम प्रतिद्वन्दी एमालेका शेरबहादुर सुनुवारसँग ५३ मतान्तर रहेको छ। त्यसैगरी उपाध्यक्षमा कांग्रेसकी सावित्री सुनुवारले १२१४ प्राप्त गरेकी छन् । उनका निकटतम प्रतिद्वन्दी एमालेकी गंगा देवी कार्कीसँग १५८ मतान्तर रहेको छ। वडा नं १ मा एमालेका ङावा तिण्डु शेर्पा, वडा नं २ मा नेपाल कम्युनिष्ट पार्टी (माओवादी केन्द्र) का खम्ब ध्वज बस्नेत, वडा नं ३ मा एमालेका गुणकुमार थापा वडाअध्यक्षमा निर्वाचित भएका छन्। उमाकुण्ड गाउँपालिकाका मतगणना (वडा नं १, वडा नं २ र वडा नं ३ ) नेपाली कांग्रेस अध्यक्ष : जित वहादुर कटुवाल  १२०९ उपाध्यक्ष : सावित्री सुनुवार  १२१४ नेकपा एमाले अध्यक्ष : शेरबहादुर सुनुवार  ११५६उपाध्यक्ष : गंगा देवी कार्की  १०५६ राष्ट्रिय प्रजातन्त्र पार्टीअध्यक्ष : हिक्मतबहादुर सुनुवार  ११०१ नेपाल कम्युनिष्ट पार्टी (माओवादी केन्द्र)उपाध्यक्ष : अनन्त कुमार खड्का  १०२६"
मन्थली नगरपालिका मेयर र उपमेयरमा एमालेको अग्रता,"काठमाडौं : रामेछापको मन्थली नगरपालिका मेयर र उपमेयर दुवैमा नेपाल कम्युनिष्ट पार्टी (एमाले) अगाडि रहेको छ। मन्थली वडा नं १,२,१२,१३,१४ गणना गर्दा मेयरमा एमालेका लव श्रेष्ठले ३७५६ मत प्राप्त गरेका छन्। उनलाई नेपाली काँग्रेसका विनोद कुमार कार्कीले पछ्याई रहेका छन् । उपमेयरमा एमालेकी ईश्वरी बस्नेतले ३५१६ मत ल्याएकी छन् । उनलाई नेपाली काँग्रेसकी यसोदा श्रेष्ठले पछ्याइरहेकी छन्। मन्थली नगरपालिकामा माओवादी केन्द्र र एकीकृत समाजवादीले गठबन्धन गरेको छ। अहिले वडा नं ३ र ४ गणना भइरहेको छ। दुई वटै वडामा एमालेले अग्रता लिएको छ। वडा नम्बर ३ मा १४०० मतगणना भइसकेको छ। मन्थली नगरपालिका मतगणना (मन्थली वडा नं १,२,१२,१३,१४ गणना) नेकपा एमालेप्रमुख : लव श्रेष्ठ  ३७५६ उपप्रमुख : ईश्वरी बस्नेत  ३५१६ नेपाली कांग्रेस प्रमुख : विनोद कुमार कार्की ३३३१उपप्रमुख : यसोदा श्रेष्ठ  ३३७४ माके र एस गठबन्धनप्रमुख : दिपक राज प्रसाई (माओवादी केन्द्र)  ११०५उपप्रमुख : कृष्ण बहादुर थापा (एकीकृत समाजवादी)  ३८४"
दलहरुको विरोधले मोरङको रंगेलीमा शून्यबाट सुरु भयो मतगणना,"विराटनगर : मतपरिणामले पछि पर्दै गएको नेपाली कांग्रेससमेतका दलको विरोधका कारण रोकिएको मोरङको रंगेली नगरपालिकाको मतगणना ४६ घण्टापछि पुनः सुरु भएको छ। तर अगाडि गणना भएको ३१३२ मतलाई मान्यता नदिने गरी शून्यबाट मतगणना सुरु भएको हो। सर्वदलीय सहमतिमा पहिलेको गणना रद्ध गरिएको रंगेलीका मुख्य निर्वाचन अधिकृत रामहरि शर्मा काफ्लेले जानकारी दिए। उनकाअनुसार पहिलो चरणमा रंगेलीमा १, २ र ३ नम्बर वडाको मतगणना जनता क्याम्पसमा भइरहेको थियो। पहिले गनेको मत फेरि दोहोर्याउने गरी अहिले पुरानै वडाबाट पुनः गणना थालिएको छ। ९ वटा वडा रहेको रंगेलीमा स्थानीय तह निर्वाचनअन्तर्गत वैशाख ३० गते २७२७० मत खसेको थियो। गठबन्धनमा रहेका कांग्रेस र जनता समाजवादी पार्टी (जसपा)को विरोधपछि मतगणना शनिबार राति ८ बजेदेखि रोकिएको थियो। विरोध सुरु भएपछि एक्लाएक्लै चुनावी मैदानमा रहेका अन्य दलहरु लोकतान्त्रिक समाजवादी पार्टी (लोसपा), नेकपा (माओवादी केन्द्र), सिके राउत नेतृत्वको जनमत पार्टीसमेतले गठबन्धनलाई साथ दिए। रंगेलीमा नेकपा (एमाले) र राप्रपा पनि एक्लाएक्लै चुनावी मैदानमा छन्। गणना भइसकेको मतपरिणामअनुसार मेयरका एमाले उम्मेदवार दिलीप बगडिया (अग्रवाल) १६३१ मतका साथ अगाडि थिए। गठबन्धनबाट कांग्रेसका मोदराज घिमिरेको १०६७ मत थियो। उपमेयरमा एमालेकी भुमा पराजुलीले १६०७ मत र गठबन्धनबाट जसपाका पन्नालाल मण्डलले ४२२ मत पाएका थिए। निर्वाचन अधिकृत काफ्लेकाअनुसार निर्वाचन आयोग र सीसी क्यामेराको निगरानीमा भइरहेको गणना वैशाख ३१ गते बिहानका राति २ बजेदेखि सुरु भएको थियो। मतगणना जारी रहेका बेला रंगेली८ मा कांग्रेसबाट वडाध्यक्षको उम्मेदवार रहेका आशिष दोर्जेले आफ्नो मतपेटिका सिल नगरिएको, टुटाएको र फुटाएको अवस्थामा रहेको भनेर निर्वाचन अधिकृतको कार्यालयको ध्यानआकर्षण गराएका थिए। त्यसलगत्तैको विरोधले रोकिएको गणना ४६ घण्टासम्म ठप्प बन्यो। सर्वदलीय सहमतिपछि सोमबार बेलुका ६ बजेदेखि पुनः जिरो (शून्य)बाट सुरु भएको काफ्लेले बताए। वडा नम्बर ८ को मटपेटिका देखाउन दबाब दिँदै कांग्रेसले पहिलाको मतगणना स्थगित गरेर पुनः मतदान गर्नु पर्ने र निर्वाचन सम्पन्न गराउन खटिएको निर्वाचन अधिकृतसहितका कर्मचारीको टोली परिवर्तन हुनुपर्ने माग राखेको थियो। मागलाई अस्वीकार गर्दै प्रमुख निर्वाचन आयुक्त दिनेशकुमार थपलियाले आइतबार नै नरोक्न र मतगणना सुरु गर्न निर्देशन दिएका थिए। तर विरोधमा उत्रिएका दल सहमत नभएपछि थपलिया आफैँ सोमबार रंगेली पुग्नुपर्ने अवस्था आयो । उनले माग पूरा र पुनः चुनाव गराउन सम्भव नभएको बताएपछि बसेको सर्वदलीय बैठकमा सहमति जुटाएर सबै दलको रहोबरमा मतपेटिका उम्मेदवारलाई देखाइएसँगै मतगणना पुनः सुरु भएको हो। मतपेटिकामा समस्या नदेखिए पनि अगाडिको रद्ध गरेर पुनः सुरुबाट मत गन्ने सहमति दलहरुबीच भएको छ। बैठकमा दलका तर्फबाट कांग्रेसका उम्मेदवार घिमिरे, पार्टीको महासमिति सदस्य रामनारायण मण्डल र गोपालमानसिंह राजभण्डारी, एमाले उम्मेदवार अग्रवाल, पार्टीका नगर अध्यक्ष दलबहादुर बस्नेत, प्रदेश १ कमिटी सदस्य डिल्ली दाहाल, माओवादीबाट नगर अध्यक्ष शिवप्रसाद अधिकारी, जसपाका नगर अध्यक्ष एवं उपमेयर उम्मेदवार पन्नालाल मण्डललगायत सहभागी थिए। निर्वाचन अधिकृत शर्माको अध्यक्षतामा भएको बैठकमा स्थानीय तह निर्वाचन अनुगमन टोलीका संयोजक एवं सामाजिक विकास मन्त्रालयका सचिव दीर्घराज मैनाली र स्थानीय सुरक्षा प्रमुख पनि थिए। एक गणकका अनुसार ५२ लहरको मतपत्र लामो छ। मतपत्र नै करिब आधा मिटर लामो छ, उनले भने, एउटा गणना गर्न ४ देखि ५ मिनेट लाग्छ। अगाडि गरिएको गणनाले मान्यता नपाउँदा पुनः दोस्रो पटक झण्झट र कर्मचारी व्यवस्थापनमा समस्या भएको उनको भनाइ छ। उनका अनुसार सौहार्दपूर्ण तरिकाले भइरहेको मतगणना झण्डै २ दिन रोकिँदा निर्वाचनको नतिजा छिटो आउन पाएन। शून्यबाट गर्नुपर्ने गणनाले यसअघिको मिहिनेत र समयसमेत त्यत्तिकै खेर गयो। मेयर उम्मेदवार घिमिरेले भने शंका गरिएको मतपेटिकामा केही पनि समस्या नदेखिएको बताए। प्रमुख निर्वाचन आयुक्त आएपछि सर्वदलीय बैठक बसेर मतगणना सुरु गरिएको उनको भनाइ छ। कसैले फोटो खिचेर देखाइदिए। मतपेटिकामा समस्या होला भनेर हामीले पनि विश्वास गर्यौं। तर मतदानमा प्रयोग नभएको मतपत्र हालेर ल्याइएको मतपेटिकाको फोटो परेछ, उनले भने, यो कुरा मुख्य निर्वाचन अधिकृतले समयमै बुझाउन नसक्दा मतगणना रोकेका हौं। अब शून्यबाट गणना सुरु भएको छ। अगाडि नै प्रष्ट पारिदिएको भए यो समस्या आउने थिएन। जनताको चाहना एकातिर र निर्वाचनको नतिजा अर्कैतिर आइरहँदा पनि शंका गर्ने अवस्था बनेको घिमिरेको भनाइ छ। मतगणना रोकिएको विषयमा गृहमन्त्री बालकृष्ण खाँणले पनि चासो व्यक्त गरेको स्रोतले बतायो।"
"१०० पालिकामा कांग्रेस विजयी, एमाले र माओवादीले कति पालिका जित्यो ?",काठमाडौं : स्थानीय तहको वैशाख ३० गते सम्पन्न निर्वाचनको मतपरिणाम आउने क्रम जारी छ। निर्वाचन आयोगकाअनुसार हालसम्म २२० पालिकाको अन्तिम मतपरिणाम सार्वजनिक भइसकेको छ। यसमा एक सय पालिका जित्दै नेपाली कांग्रेस पहिलो स्थानमा छ। ६२ सीट जितेको नेकपा एमाले दोस्रो स्थानमा छ। ५० पालिका माओवादी केन्द्रले जितेको छ। ४ पालिकामा एकीकृत समाजवादीले जितेको छ भने ३ ठाउँमा स्वतन्त्र उम्मेदवार जितेका छन्। कांग्रेसले जितेका सय पालिका : नुवाकोट : तादी गाउँपालिका: अध्यक्ष सन्तमान तामाङ तार्केश्वर गाउँपालिका: अध्यक्ष शिव अधिकारी म्यागङ गाउँपालिका: अध्यक्ष आशा तामाङ डडेल्धुरा : गन्यापधुराको गाउँपालिका अध्यक्ष ईन्द्रबहादुर कार्की नवदुर्गा गाउँपालिका: अध्यक्ष लक्ष्मीप्रसाद अवस्थी भागेश्वर गाउँपालिकाः अध्यक्ष हेम राज चटौत मनाङ : नार्पा भूमी गाँउपालिका: कोन्जो तेन्जीङ लामा नासोँ गाउँपालिका: धनबहादुर गुरुङ मुस्ताङ : घरपोझङ गाउँपालिका: मोहनसिंह लालचन गुल्मी : रेसुङ्गा नगरपालिकामा: खिलध्वज पन्थी गुल्मीदरबार गाउँपालिका: अध्यक्ष सरोजकुमार थापा मदाने गाउँपालिका: अध्यक्ष महेन्द्रबहादुर कुँवर डोटी : बडीकेदार गाउँपालिका: अध्यक्ष भैरवबहादुर साउद आदर्श गाउँपालिका: अध्यक्ष गणेशबहादुर खड्का पूर्वीचौकी गाउँपालिका: अध्यक्ष रामप्रसाद उपाध्याय सायल गाउँपालिका: अध्यक्ष धर्मराज जोशी संखुवासभा : खाँदबारी नगरपालिका: मेयर महेश थपलिया सिलिचोङ गाउँपालिका: अध्यक्ष भोपालराज राई मकालु गाउँपालिका: अध्यक्ष ओङ्दी छिरिङ शेर्पा सभापोखरी गाउँपालिका: अध्यक्ष भीमबहादुर लिम्बु सोलुखुम्बु : लिखु पिके गाउँपालिका: अध्यक्ष मीनादेवी कार्की सोताङ गाउँपालिका: अध्यक्ष खिलराज बस्नेत महाकुलुङ गाउँपालिका: अध्यक्ष सूर्यबहादुर राई पाँचथर : कुम्मायक गाउँपालिका: अध्यक्ष वंमप्रसाद लावती फालेलुङ गाउँपालिका: वीरबिक्रम थाम्सुहाङ फाल्गुनन्द गाउँपालिका: अध्यक्ष बृजहाङ आङदेम्बे हिलियाङ गाउँपालिका: अध्यक्ष समरबहादुर अधिकारी अछाम : ढकारी गाउँपालिका: अध्यक्ष प्रकाशबहादुर साउद कमलबजार नगरपालिका: मेयर यज्ञप्रसाद ढकाल बान्नीगढी जयगढ गाउँपालिका: अध्यक्ष टेकबहादुर साउँद रामारोशन गाउँपालिकाः अध्यक्षमा मान बहादुर साउद चौरपाटी गाउँपालिका: अध्यक्ष भीमबहादुर साउद सर्लाही : धनकौल गाउँपालिका: अध्यक्ष रामाश्रेय साह् हरिपुर नगरपालिकाः मेयर गोपाल पञ्जियार ब्रम्हपुरी गाउँपालिका: अध्यक्ष रामपदारथ साह तेली तेह्रथुम : फेदाप गाउँपालिका: अध्यक्ष केशवप्रसाद भेटवाल आठराई गाउँपालिका: अध्यक्ष दिलकुमार पाहिम लालीगुराँस नगरपालिका मेयरःअर्जुन माबोहाङ ताप्लेजुङ : मेरिङदेन गाउँपालिका: अध्यक्ष युक हां वीर हांगाम मिक्वाखोला गाउँपालिकाः भक्तबहादुर कार्की लमजुङ दुधपोखरी गाउँपालिका: अध्यक्ष धनप्रसाद गुरूङ दपोखरी गाउँपालिका: अध्यक्ष धनप्रसाद गुरूङ सुन्दरबजार नगरपालिका: कृष्णप्रसाद कोइराला स्याङ्जा गल्याङ नगरपालिका: मेयर गुरूप्रसाद भट्टराई भिरकोट नगरपालिका: मेयर गोविन्दकुमार कर्माचार्य काठमाडौं कीर्तिपुर नगरपालिका: अध्यक्ष राजकुमार नापित दक्षिणकाली नगरपालिका: मेयर मोहन बस्नेत दाङ राजपुर गाउँपालिकाः अध्यक्ष सरद बुढाथोकी दंगीशरण गाउँपालिका: अध्यक्ष शम्भू गिरी कालिकोट तिलागुफा नगरपालिका: अध्यक्ष शंकरप्रसाद उपाध्याय तीलागुफा नगरपालिकाः मेयरमा शंकरप्रसाद उपाध्याय बागलुङ तमानखोला गाउँपालिका: अध्यक्ष जोकलाल बुढा गलकोट नगरपालिका: मेयर भरत शर्मा निसी खोला गाउँपालिका: अध्यक्ष सूर्यबहादुर घर्ती खोटाङ केपिलासगढी गाउँपालिका: समिर राई साकेला गाउँपालिकाः अध्यक्ष रविप्रकाश राई बराहपोखरी गाउँपालिकाः अध्यक्षमा शारिकराम बन्जारा सल्यान कुमाख गाउँपालिका: अध्यक्ष मानबहादुर बुढाथोकी सिद्ध कुमाख गाउँपालिकाः अध्यक्ष भरत गिरी त्रिवेणी गाउँपालिका: अध्यक्ष खिमबहादुर राउत धनकुटा साँगुरीगढी गाउँपालिका: अध्यक्ष जितेन्द्र राई छथर जोरपाटी गाउँपालिका: अध्यक्ष छत्रबहादुर सुब्बा पाख्रीबास गाउँपालिकाः अध्यक्ष ज्ञान बहादुर गरूङ बझाङ मस्टा गाउँपालिका: अध्यक्ष ज्ञानबहादुर बोहरा बुंगल नगरपालिका: मेयर जयबहादुर धामीबैतडी शिवनाथ गाउँपालिका: अध्यक्ष कर्णसिंह साउद सिगास गाउँपालिका: अध्यक्ष हरिसिंह धामी दैलेख भैरवी गाउँपालिका: अध्यक्ष रिताकुमारी शाही महाबु गाउँपालिका: अध्यक्ष लक्ष्मण गुरूङ भैरवी गाउँपालिका: अध्यक्ष रिता शाही सिन्धुली घ्याङलेख गाउँपालिका: अध्यक्ष जगतबहादुर भोलन तिनपाटन गाउँपालिका: अध्यक्ष कर्णबहादुर मगर रसुवा आमाछोदिङ गाउँपालिका: अध्यक्ष बुचुङ तामाङ कालिका गाउँपालिका: अध्यक्षमा हरिकृष्ण देवकोटा हुम्ला खार्पुनाथ गाउँपालिका: अध्यक्ष कर्णबहादुर रावल कनका सुन्दरी गाउँपालिका: अध्यक्ष दामोदरप्रसाद आचार्य बाजुरा स्वामीकार्तिक खापर गाउँपालिका: अध्यक्ष भरत रोकाया कास्की माछापुच्छ्रे गाउँपालिका: अध्यक्ष मीनबहादुर गुरूङ सिन्धुपाल्चोक हेलम्बु गाउँपालिका: अध्यक्ष निमा ग्याजेङ शेर्पा म्याग्दी रघुगंगा गाउँपालिका: अध्यक्ष भवबहादुर भण्डारी प्युठान ऐरावती गाउँपालिका: नवीलविक्रम शाह गोरखा आरूघाट गाउँपालिका: अध्यक्ष राजु गुरूङ भोजपुर अरूण गाउँपालिका: अध्यक्ष शालिकराम खत्री रोल्पा गंगादेव गाउँपालिकाः अध्यक्ष हरीबहादुर पुन डोल्पा ठूलोभेरी नगरपालिका: मेयर स्वर्णबहादुर बुढा जुम्ला हिमा गाउँपालिका: अध्यक्ष लक्ष्मण शाही कञ्चनपुर बेलडाँडीको गाउँपालिकाः अध्यक्ष हरिसचन्द्र राना ओखलढुंगा चम्पादेवी गाउँपालिका: अध्यक्ष नवराज जिसी इलाम सन्दकपुर गाउँपालिका: अध्यक्ष तुलाराम गुरूङ अर्घाखाँची छत्रदेव गाउँपालिकाः अध्यक्षमा चन्द्रमान श्रेष्ठ मुगु कार्मारोङ गाउँपालिकाः अध्यक्ष छिरीङ क्याप्ने लामा तनहुँ देवघाट गाउँपालिका: तिलबहादुर थापा मकवानपुर कैलाश गाउँपालिका: अध्यक्ष लोकबहादुर मोक्तान पर्वत पैंयू गाउँपालिका: अध्यक्ष तोरणमल्ल ठकुरी बर्दिया बारबर्दिया नगरपालिका: मेयर छविलाल थारू सिन्धुपाल्चोक बाह्रबिसे नगरपालिका: अध्यक्ष बालकृष्ण बस्नेत धादिङ खनियाबास गाउँपालिका: अध्यक्ष रणबहादुर तामाङ जाजरकोट कुसे गाउँपालिका: अध्यक्ष हरिचन्द्र बस्नेत पाल्पा रैनादेवी छहरा गाउँपालिका: अध्यक्ष रूक्मागत भट्टराई रामेछाप गोकुलगंगा गाउँपालिका: काजीबहादुर खड्का
अवरुद्ध भएको दुई घण्टापछि भरतपुरको मतगणना पुन: सुरु,चितवन : भरतपुर महानगरपालिकाको मतगणना पुन: सुरु भएको छ। विवादको विषय सर्वदलीय बैठकले टुंग्याएपछि गणना राति १२:४५ बजेपछि पुन: सुरु भएको हो। गणनामा गठबन्धन र एमालेले विवाद गरेपछि ११ बजेतिर भरतपुरको मतगणना अवरुद्ध भएको थियो। विवाद मिलाउन यहाँ सर्वदलीय बैठक बसेको थियो। यहाँ माओवादी केन्द्रकी रेणु दाहाल र एमालेका विजय सुवेदीबीच कडा प्रतिस्पर्धा भइरहेको छ।
सिन्धुलीको घ्याङलेखमा गठबन्धन दलका उम्मेदवार विजयी,"सिन्धुली : सिन्धुलीको घ्याङलेख गाउँपालिका गठबन्धन दलका उमेदवार विजयी भएका छन्। गाउँपलिका अध्यक्षमा गठबन्धनतर्फ नेपाली कांग्रेसका जगत बहादुर भोलन र उपाध्यक्षमा नेकपा माओवादी केन्द्रका शंकरमान घलान विजयी भएका हुन्। अध्यक्ष भोलनले २ हजार १०३ मत र उपाध्यक्ष घलानले २ हजार ९८३ मत प्राप्त गरेको निर्वाचन अधिकृतको कार्यालयले जनाएको छ। अध्यक्ष पदका निकटतम प्रतिद्वन्द्वी एमालेका चतुरमान लोले १ हजार ३८३ र उपाध्यक्षमा एमालेकै प्रमिला वाईवाले १ हजार ५२८ मतसहित पराजित भए। पाँच वडा रहेको गाउँपालिकामा चारमा प्यानलसहित माओवादी केन्द्रले जित हात पारेको छ भने एक वडामा एमालेले जितेको छ। प्राप्त जानकारीअनुसार नेकपा माओवादी केन्द्रबाट वडा नम्बर १ मा सोमबहादुर भोलन, २ मा रोशन कुमार भोलन, ४ मा अमृत कुमार वाइबा र ५ मा ज्ञानबहादुर सिजालीको प्यानल नै विजयी भएको छ। वडा नम्बर ४ मा एमालेका निश्चल सुनुवार निर्वाचित भएका छन्।"
ताप्लेजुङ्का ४ पालिकामा गठबन्धन विजयी,"ताप्लेजुङ : ताप्लेजुङको चारवटा स्थानीय तहको मतगणना सकिएको छ। गणना भएको चारवटै पालिका गठबन्धनले जितेको हो। पछिल्लो परिणाम अनुसार मिक्वाखोला गाउँपालिकामा नेपाली कांग्रेसका भक्तबहादुर कार्की २ हजार २३ मत प्राप्त गर्दै निर्वाचित भएका हुन्। उनका निकटतम प्रतिस्पर्धी नेकपा एमालेका दिवश लिम्बूलाई ५९ मतलेपछि पार्दै निर्वाचित भएका हुन्। लिम्बूले १ हजार ९ सय ६४ मत प्राप्त गरे। यस्तै पालिकाको उपाध्यक्षतर्फ गठबन्धनकै नेकपा माओवादी केन्द्रका डण्डु शेर्पा विजयी भए। शेर्पाले २ हजार १ सय ७४ मत प्राप्त गर्दै उनका प्रतिस्पर्धी एमालेकी मिनाकुमारी केदेमले १ हजार ७ सय ४३ मत प्राप्त गरिन्। उता मैवाखोला गाउँपालिकामा माओवादी केन्द्रका विजय प्रकाश वनेम निर्वाचित भएका छन्। २ हजार ६ सय ९ मत प्राप्त गर्दै वनेम विजयी भएका हुन्। एमाले किल्ला भनिदैं आएको मैवाखोलामा यसपटक गठबन्धनले किल्ला भत्काएको छ। वनेमले निवर्तनमान गाउँपालिका अध्यक्ष राजन थत्लुङलाइ पराजित गरे। थत्लुङले २ हजार ५२ मत ल्याए। उपाध्यक्षमा गठबन्धनतर्फ नेपाली काँग्रेसकी कमल कुमारी लिम्बू निर्वाचित भईन्। उनले २ हजार ५ सय ४१ मत प्राप्त गरिन। जहाँ निवर्तनमान उपाध्यक्ष कौशिला थत्लुङलाइ २ हजार १ सय १ मत ल्याईन। मैवाखोला गाउँपालिका एमाले सचिव तथा पूर्वमन्त्री योगेशकुमार भट्टराईको गृह गाउँ हो। २०७४ सालको स्थानीय तहको निर्वाचनमा ३२ सदस्यीय गाउँसभा रहने यो गाउँपालिकाबाट अध्यक्ष, उपाध्यक्षसहित ३२ मध्ये ३१ सभा सदस्य एमालेबाट निर्वाचित भएका थिए। यसपटक भने मैवाखोलाको ६ नम्बर वडा मात्रै जित्यो। मेरिङदेन गाउँपालिकामा नेपाली कांग्रेसका गठबन्धनका उम्मेदवार युक हां विर हांगाम डम्बरले २ हजार ८ सय ६९ मतसहित अध्यक्षमा निर्वाचित भएका छन्। उनका निकटतम प्रतिस्पर्धी एमालेका केदारजंग लिम्बूले २ हजार ७ सय ७० मत ल्याएका छन्। उपाध्यक्षमा एकीकृत समाजवादीका दुर्गाप्रसाद श्रेङचोङ्गवाङ २ हजार ५ सय ९८ मत ल्याएर निर्वाचित भए। उनलाई एमालेको समर्थन रहेका स्वतन्त्र उम्मेदवार दावाछिरिङ शेर्पाले चुनौती दिएका थिए। शेर्पा १ हजार ६सय ५७ मत मात्रै प्राप्त गरे। त्यहाँ अध्यक्ष काँग्रेस र उपाध्यक्ष नेकपा एसले पाउने सहमति थियो। उता फक्ताङलुङ गाउँपालिकाको अध्यक्षमा माओवादी केन्द्रका राजन लिम्बू (मुक्ति) निर्वाचित भएका छन्। लिम्बू २ हजार ६ सय ६० मत ल्याएर निर्वाचित भएका हुन्। उनले निवर्तनमान पालिका अध्यक्ष समेत रहेका नेकपा (एमाले) उम्मेदवार सरोज लिम्बूलाई ३ सय ४८ मतान्तरले पराजित गरे। सरोजले २ हजार ३ सय १२ मत ल्याएका छन् । उपाध्यक्षमा भने नेपाली कांग्रेसका रविन साम्रा लिम्बू निर्वाचित भएका छन्। उनले २ हजार ३ सय ५८ मत प्राप्त गरे। उनका प्रतिस्पर्धी एमालेकी शान्ति माया लिम्बू (पौडेल) ले २ हजार २ सय १२ मत ल्याइन्। अब दुई पालिकाको मतगणना अन्तिम चरणमा पुगेको छ। फुङ्लिङ नगरपालिका र आठराई त्रिवेणी गाउँपालिकाको मतगणना आजै राति सम्ममा आईसक्ने बताईएको छ। फुङ्लिङ नगरपालिकामा नेपाली कांग्रेसको अग्रता रहेको छ भने आठराई त्रिवेणीमा नेकपा एमालेले अग्रता लिएको छ। उता सिरिजंघा, सिदिंवा र पाथिभरा याङ्वरक गाउँपालिकाको भने मंगलबार दिउँसोसम्ममा सकिने बताईएको छ। जिल्लाका ५१ वटा वडाको मतगणना सम्पन्न हुँदा नेकपा एमालले २६, नेपाली कांग्रेसले १२, नेकपा माओवादी केन्द्रले ८, नेकपा एकीकृत समाजवादीले २, स्वतन्त्रले २ र संघिय लोकतान्त्रिक राष्ट्रिय मञ्चले एक स्थानमा जितेको छ।"
भरतपुरमा रेणुले बढाइन् अग्रता,चितवन : भरतपुर महानगरपालिकाको मेयरमा माओवादी केन्द्रकी रेणु दाहाल र एमालेका विजय सुवेदीबीच कडा प्रतिस्पर्धा भइरहेको छ। पछिल्लो परिणाममा माओवादी उम्मेदवार दाहालले अग्रता बढाएकी छन्। यसअघि १२ मतको अग्रता लिएकी रेणुले अहिले १७ मतको अग्रता बनाएकी छन्। १५ हजार ४३२ मत गणना हुँदा रेणुले ५ हजार १६५ मत प्राप्त गरेकी छन्। एमालेका सुवेदीले ५ हजार १४८ प्राप्त गरेका छन्। स्वतन्त्र उम्मेदवार जगन्नाथ पौडेलले २ हजार ४४० मत प्राप्त गरेका छन्। उपप्रमुखमा कांग्रेसका चित्रसेन अधिकारीले ६ हजार २०६ मत प्राप्त गरेका छन्। राप्रपाकी हिमला गुरुङले ४ हजार १५७ मत प्राप्त गरेकी छन्। वडा नम्बर ४ को चार हजार १०४ मत गणना हुँदा वडाध्यक्षमा कांग्रेसका अर्पण पोखरेलले १ हजार ७३७ मत प्राप्त गरेका छन् भने एमालेका भानुभक्त सापकोटाले १ हजार १३३ मत प्राप्त गरेका छन्।
"प्यूठानको माण्डवीमा अध्यक्ष माओवादी, उपाध्यक्षमा कांग्रेस विजयी",प्यूठान : माण्डवी गाउँपालिका प्यूठानमा नेकपा माओवादी केन्द्रका नवराज अधिकारी (रोशन) अध्यक्षमा विजयी भएका छन्। उनका प्रतिस्पर्धी एमालेका श्रीधर रोकालाई २ सय ५७ मतले पछिपार्दै विजयी भएका हुन्। अधिकारीले ३ हजार ६ सय ७६ र रोकाले ३ हजार ४ सय १९ मत लिएका छन्। रोका निवर्तमान गाउँपालिका अध्यक्ष हुन्। ०७४ को निर्वाचनमा पनि यी दुईबीच प्रतिस्पर्धा भएको थियो। गाउँपालिका उपाध्यक्षमा नेपाली कांग्रेसका पूर्ण कालाथोकी विजयी भएका छन्। उनले ३ हजार ५ सय ८६ र एमालेकी सम्झना घर्तीले ३ हजार ३ सय १२ मत लिएकी छन्। उपाध्यक्षमा २ सय ७४ मतको अन्तर भएको छ।
"वीरगन्जमा गठबन्धनको दोब्बर अग्रता, एमालेका सरावगी २८२७ मतले पछि",वीरगन्ज : मधेस प्रदेशको एक मात्र वीरगन्ज महानगरको मेयरमा गठबन्धनबाट जसपाका उम्मेदवार राजेशमान सिंहले सुरुदेखि नै कायम राखेको फराकिलो अग्रता दोब्बरभन्दा बढी पुगेको छ। सोमबार बेलुकी ६ बजे निर्वाचन कार्यालयले उपलब्ध गराएको आधिकारीक विवरण अनुसार १०४८१ मतको गणना हुँदा मेयर पदमा सिंह ५१३३ मतका साथ अग्रस्थानमा छन्। उनलाई एमालेका उम्मेदवार विजय कुमार सरावगीले २३०६ मतका साथ पछ्याइरहेका छन्। मेयरमै राप्रपाका गिरिश गिरीले १५० मत पाएका छन्। यस्तै उपमेयरमा गठबन्धनबाट कांग्रेसका उम्मेदवार इम्तियाज आलमले ३०१० मतका साथ अग्रता कायम राखेका छन्। लोसपाका उम्मेदवार पुरुषोत्तमलाल झाले भने ४८९ मत पाएका छन्। उपमेयरमै स्वतन्त्र उम्मेदवार रम्भा मिश्रा भने २०७ मतका साथ तेश्रो स्थानमा छिन्। स्वतन्त्र उपमेयर उम्मेदवार रम्भा मिश्राले ३१२मत पाएकि छन्। ३२ वडा रहेको वीरगन्ज महानगरपालिकामा शुक्रबार भएको मतदानमा ७३ प्रतिशत अर्थात ९४ हजार ६ सय मत खसेको थियो।
विराटनगरमा गाडी दुर्घटना हुँदा ६ जना घाइते,विराटनगर : विराटनगर महानगरपालिका२ मा सोमबार दिउँसो यात्रुवाहाक माइक्रो दुर्घटना हुँदा ६ जना घाइते भएका छन्। घाइतेको विराट नर्सिङ होममा उपचार भइरहेको छ। प्रहरीले ब्रेक फेल भएर माइक्रो दुर्घटनामा परेको हुनसक्ने अनुमान गरेको छ। माइक्रोको अगाडिको भागमा क्षति पुगेको छ। दुर्घटनालगत्तै फरार बनेका माइक्रो चालकको खोजी तीव्र पारेर घटनाको अनुसन्धान थालिएको जानकारी प्रहरीले दिएको छ।
रामेछापको पालिका अध्यक्षमा कांग्रेसले खोल्यो खाता,रामेछाप : रामेछाप जिल्लामा पहिलोपटक पालिका अध्यक्षको मत परिणाम सार्वजनिक भएको छ। नेपाली कांग्रेसको तर्फबाट उम्मेदवार बनेका गोकुलगंगा गाउँपालिका अध्यक्ष पदका काजीबहादुर खड्का (दिनेश) भारी मतान्तरका साथ निर्वाचित भएका हुन्। निकटतम प्रतिद्वन्द्वी नेकपा एमालेका खड्गबहादुर सुनुवारलाई १ हजार ३ सय ८३ को फराकिलो अन्तरले पराजित गरेका हुन्। खड्काले ६ हजार ९३ मत प्राप्त गरेका थिए भने सुनुवारले ४ हजार ७ सय १० मत प्राप्त गरेका थिए। यस्तै उपप्रमुखमा पनि नेपाली कांग्रेसबाट उषा कार्की निर्वाचित भएकी छिन्। कार्कीले ५ हजार २ सय ५३ मत प्राप्त गर्दै विजयी भएको निर्वाचन कार्यालयले जानकारी दिएको छ। कार्कीले निवर्तमान उपाध्यक्ष एमालेकी राधिका श्रेष्ठलाई ४ सय ६७ मतको अन्तरमा पराजित गरेकी हुन्। एमालेबाट पराजित श्रेष्ठ सोही पालिकाकी उपाध्यक्ष पनि हुन्।
रसुवाको कालिका गाउँपालिकामा कांग्रेसका उम्मेदवार विजयी,"रसुवा : रसुवाको कालिका गाउँपालिकाको अध्यक्ष र उपाध्यक्ष दुवैमा नेपाली कांग्रेस विजयी भएको छ। अध्यक्षमा हरिकृष्ण देवकोटाले २६२२ मत पाए। उनको निकटतम प्रतिद्वन्द्वी नेकपा एमालेका कमलनाथ आचार्यले २२८३ मत पाए। माओवादीका उम्मेदवार सोमबहादुर तामाङले १५२२ मत ल्याएका छन्। अन्तिम परिणाम अनुसार वडा नम्बर १ मा नेकपा माओवादी केन्द्रका दावा तामाङ, वडा नम्बर २ मा नेपाली कांग्रेसका उमेश बहादुर न्यौपाने, वडा नम्बर ३ मा कांग्रेसका फडिन्द्र प्रसाद न्यौपाने, वडा नम्बर ४ मा कांग्रेसका खेसम तामाङ र वडा नम्बर ५ मा कांग्रेसका सन्दीप पौडेलले जित हासिल गरेका छन्। २०७४ सालमा भएको निर्वाचनमा अध्यक्षमा एमालेले विजयी हासिल गरेको थियो।"
रसुवाको उत्तरगया गाउँपालिकामा एमालेका उम्मेदवार विजयी,"रसुवा : रसुवाको उत्तरगया गाउँपालिकाको अध्यक्ष र उपाध्यक्ष दुवैमा नेकपा एमाले विजयी भएको छ। अध्यक्षमा माधव अर्यालले २९९९ मत पाए। उनको निकटतम प्रतिद्वन्द्वी नेपाली कांग्रेसका उपेन्द्र लम्सालले २५६० मत पाए। अन्तिम परिणाम अनुसार वडा नम्बर १ मा नेकपा एमालेका मारसिङ तामाङ, वडा नम्बर २ मा एमालेका टुकु सुवेदी, वडा नम्बर ३ मा एमालेका लालबहादुर तामाङ, वडा नम्बर ४ मा कांग्रेसका अमर बहादुर बुलुन र वडा नम्बर ५ मा माओवादीका यमनाथ आचार्यले जित हासिल गरेका छन्। २०७४ सालमा भएको निर्वाचनमा अध्यक्षमा कांग्रेस र उपाध्यक्षमा एमालेले विजयी हासिल गरेको थियो।"
काठमाडौं महानगरको उपमेयरमा सुनिता डंगोलको निरन्तर अग्रता,काठमाडौं : काठमाडौं महानगरपालिकाको उपमेयरमा एमालेकी उम्मेदवार सुनिता डंगोलले अग्रता कायम गरेकी छन्। डंगोलले ६ हजार ५५७ मत प्राप्त गरेकी छन्। गठबन्धनका रामेश्वर श्रेष्ठले १ हजार ८५५ मत प्राप्त गरेका छन्। श्रेष्ठले कलम चुनाव चिन्ह्बाट उम्मेदवारी दिएका थिए। राप्रपाका उम्मेदवार १ हजार ३७८ मत प्राप्त गरेका छन्।
भरतपुरमा पुन: रेणुले लिइन् अग्रता,चितवन : भरतपुर महानगरपालिकाको मेयरमा माओवादी केन्द्रकी रेणु दाहाल र एमालेका विजय सुवेदीबीच कडा प्रतिस्पर्धा भइरहेको छ। पछिल्लो परिणाममा माओवादी उम्मेदवार दाहालले अग्रता लिएकी छन्। १५ हजार २३१ मत गणना हुँदा रेणुले ५ हजार १०१ मत प्राप्त गरेकी छन्। एमालेका सुवेदीले ५ हजार ८९ प्राप्त गरेका छन्। रेणुले १२ मतले अग्रता लिएकी हुन्। स्वतन्त्र उम्मेदवार जगन्नाथ पौडेलले २ हजार ३९६ मत प्राप्त गरेका छन्। उपप्रमुखमा कांग्रेसका चित्रसेन अधिकारीले ६ हजार १२२ मत प्राप्त गरेका छन्। राप्रपाकी हिमला गुरुङले ४ हजार १०४ मत प्राप्त गरेकी छन्। वडा नम्बर ४ को मत गणना हुँदा वडाध्यक्षमा कांग्रेसका अर्पण पोखरेलले १ हजार ६४६ मत प्राप्त गरेका छन् भने एमालेका भानुभक्त सापकोटाले १ हजार ४६ मत प्राप्त गरेका छन्।
विराटनगर महानगरपालिकाको मेयरमा कांग्रेस र उपमेयरमा एमालेकै अग्रता,विराटनगर : विराटनगर महानगरपालिकाको मेयरमा कांग्रेस र उपमेयरमा एमालेले अग्रता कायमै राखेका छन्। गठबन्धनबाट मेयरको उम्मेदवार बनेका कांग्रेसका नागेश कोइराला ५६९३ मतका साथ अगाडि छन्। एमालेका मेयर उम्मेदवार सागर थापा ४०८३ मतका साथ कोइरालालाई पछ्याइरहेका छन्। मेयरका स्वतन्त्र उम्मेदवार उमेश यादवले १९७४ र राप्रपाका प्रल्हाद साहले १०१५ मत पाएका छन्। उपमेयरमा एमाले उम्मेदवार शिल्पा निराला कार्कीले ४६८७ मतका साथ अग्रता कायम राखेकी छन्। गठबन्धनबाट उपमेयरको उम्मेदवार बनेका जसपाका अमरेन्द्र यादवले ३३६३ मत मात्रै ल्याएका छन्। उपमेयरकी स्वतन्त्र उम्मेदवार नमिता न्यौपानेले १०७८ र राप्रपाकी विन्दाकुमारी लुइँटेल (आचार्य)ले १२२४ मत प्राप्त गरेका छन्। विराटनगरमा अहिले ९ ठाउँमा मतगणना जारी छ। यसअघि गणनास्थल ६ वटा थियो। सोमबार दिउँसोबाट ३ वटा थप गरेर गणनास्थल ९ पुर्याइएको हो। मतगणना आदर्श विद्यालयमा भइरहेको छ।
"भरतपुरमा विजयलाई पछ्याउँदै रेणु, मतान्तर घट्यो",चितवन : भरतपुर महानगरपालिकाको मेयरमा माओवादी केन्द्रकी रेणु दाहाल र एमालेका विजय सुवेदीबीच कडा प्रतिस्पर्धा भइरहेको छ। पछिल्लो परिणाममा अग्रता लिइरहेका एमाले उम्मेदवार सुवेदीलाई माओवादी उम्मेदवार दाहालले पछ्याई रहेकी छन्। साँझ पाँच बजे सार्वजनिक मत परिणाममा दाहालले मतान्तर घटाएकी छन्। यसअघि सुवेदीसँग ५४ मतको अन्तर रहेकोमा रेणुले अहिले २३ मतमा झारेकी छन्। सुवेदी अहिले २३ मतले अगाडि छन्। १४ हजार ७३० मत गणना हुँदा सुवेदीले ४ हजार ९५३ मत प्राप्त गरेका छन्। रेणुले ४ हजार ९३० प्राप्त गरेकी छन्। स्वतन्त्र उम्मेदवार जगन्नाथ पौडेलले २ हजार २९० मत प्राप्त गरेका छन्। उपप्रमुखमा चित्रसेन अधिकारीले ५ हजार ९१३ मत प्राप्त गरेका छन्। हिमला गुरुङले ३ हजार ९६५ मत प्राप्त गरेका छन्। वडा नम्बर ४ को ३ हजार ४०२ मत गणना हुँदा वडाध्यक्षमा कांग्रेसका अर्पण पोखरेलले १ हजार ४३४ मत प्राप्त गरेका छन् भने एमालेका भानुभक्त सापकोटाले ९२७ मत प्राप्त गरेका छन्।
डडेल्धुराको अजयमेरुमा माओवादीका भट्ट विजयी,"डडेल्धुरा : डडेल्धुराको अजयमेरु गाउँपालिकामा नेकपा माओवादीका उमेशप्रशाद भट्ट विजयी भएका छन्। भट्ट दोस्रो कार्याकालका लागि पुन: विजयी भएका हुन्। उपाध्यक्षमा कांग्रेसका उम्मेदवार बशन्ती पालले २५६५ मत ल्याएर विजयी हासिल गरेका छन्। उनले २५६ले पछि पार्दै माओवादीका उम्मेदवार कलावती भाडलाई पराजित गरेका हुन्। कलावतीले २३०९ मत मात्रै प्राप्त गरेका छन्। कलावती यो भन्दा पहिले उपाध्यक्ष पदमा जित हासिल गरेका हुन्। अजयमेरु गाउँपालिकामा वडा नं १ र ६ कांग्रेस, २ र ४ माओवादी वडा नं ५ मा एमाले र वडा नं ३ मा स्वतन्त्र उमेदवारले जितेका छन्।"
बर्दियाको बारबर्दिया नगरपालिकामा कांग्रेसका उम्मेदवार विजयी,"गुलरिया : बर्दियाको बारबर्दिया नगरपालिकाको प्रमुखमा नेपाली कांग्रेसका छविलाल थारु र उपप्रमुखमा रत्ना कुमारी पाण्डे विजयी भएका छन्। नेकपा एमालेका पदमप्रसाद ढकाल र उपप्रमुख नारायणी चौधरीलाई पराजितगर्दै कांग्रेसबाट प्रमुख र उपप्रमुख विजयी भएका हुन्। नगरप्रमुख पदमा थारुले १३ हजार ६ मत र पाण्डेले १२ हजार ४९१ मत प्राप्त गरेकी छिन्। निकटतम प्रतिद्वन्दी नेकपा एमालेका ढकालले १० हजार ३५१ र चौधरीले १० हजार ८ सय ५५ मत प्राप्त गरेका हुन्। अघिल्लो निर्वाचनमा माओवादी केन्द्रले जीतेको पालिकामा यस पटक नेपाली कांग्रेसले जित हात पारेको छ। अधिकांश वडाहरुमा नेपाली कांग्रेसका वडाध्यक्षहरु विजयी भएका छन्। नगरप्रमुख पदमा २ हजार ६ सय ५५ र उपप्रमुख पदमा १ हजार ६ सय ३६ मतान्तर रहेको छ। एघार वटा वार्डहरु रहेको बारबर्दिया नगरपालिकामा नेपाली कांग्रेसले ६ वटा वडा, नेकपा एमालेले ३ वटा वडा र माओवादी केन्द्रले २ वटा वडामा विजय प्राप्त गरेको बारबर्दिया नगरपालिकाका निर्वाचन अधिकृत कृष्णप्रसाद चापागाईले बताए। बारबर्दिया नगरपालिकाको नेपाली काँग्रेसबाट वडा नम्वर १ मा कैलासपति थारु, २ मा रामफेरन थारु, ३ मा नन्दलाल थारु, ४ मा सिताराम योगी, ८ मा नरबहादुर चन्द र वडा नम्वर ९ मा देवेन्द्र कुमार विष्ट विजयी भएका छन्। नेकपा एमालेबाट वडा नम्वर ५ मा लालबहादुर थारु चौधरी, ६ मा झग बहादुर वली क्षेत्री र वडा नम्वर १० मा रणबहादुर चौधरी विजयी भएका छन्। माओवादीबाट वडा नम्वर ७ मा ईन्द्रप्रसाद थारु चौधरी र वडा नम्वर ११ मा विजय कुमार चौधरी विजयी भएका हुन्। गत स्थानीय तहको निर्वाचनमा माओवादी केन्द्रले जितेको पालिकामा यसपटक नेपाली कांग्रेसले बाजी मारेको हो।"
नुवाकोटमा तीन दिन लगाएर आधा वडाको मतपरिणाम,"नुवाकोट : स्थानीय तह सदस्य निर्वाचन २०७९को निर्वाचन अन्तर्गत नुवाकोटको आधा वडामा मतगणना सम्पन्न भएको छ। १२ स्थानीय तहमा रहेका ८८ वडामध्ये अर्थात् ४४ वडाको मत गणना सम्पन्न भएको छ। जिल्ला निर्वाचन कार्यालयका अनुसार नेपाली कांग्रेसले २० वडा, नेकपा माओवादी केन्द्रले १२ वडा, नेकपा एमालेले ११ वडामा जीत हासिल गरेका छन्। मत परिणामको नतिजा अनुसार नुवाकोटका स्थानीय तहमा सोमबार वेलुकीसम्म १ सय ७० जना उम्मेदवारहरु निर्वाचित भएका छन्। जसमा एक जना गाउँपालिका अध्यक्ष, एक जना उपाध्यक्ष, ४४ जना वडाध्यक्षलगायत निर्वाचित भएका छन्। मत गणना जारी रहेकोले थप परिणाम आउन बाँकी रहेको छ।"
"मुस्ताङको ४ पालिकामा एमाले, १ मा कांग्रेस विजयी","जोमसोम : हिमाली जिल्ला मुस्ताङमा स्थानीय तह सदस्य निर्वाचन २०७९ को सम्पूर्ण मतगणना सम्पन्न भईसकेको छ। मुस्ताङको ५ स्थानीय तहको निर्वाचन मतगणना सकिदाँ जिल्लाको ४ पालिकामा नेकपा एमाले विजयी भएको छ भने एक पालिकामा नेपाली कांग्रेस विजय भएको छ। बैशाख ३० गते भएको स्थानीय तह सदस्य निर्वाचनमा नेकपा एमालेले लोमान्थाङ, लोघेकर दामोदरकुण्ड, वारागुङ मुक्तिक्षेत्र र थासाङ गाउँपालिकामा अध्यक्ष पद जितेको हो। नेपाली कांग्रेसले घरपझोङ गाउँपालिकामा अध्यक्ष पद जितेको हो। यस्तै नेकपा एमालले ५ स्थानीय तहमध्ये लोमान्थाङ र वारागुङ मुक्तिक्षेत्र गाउँपालिका गरी ३ उपाध्यक्ष पदमा विजयी हुँदा नेपाली कांग्रेसले घरपझोङ र थासाङ गाउँपालिकामा उपाध्यक्ष पद जितेको हो। जिल्लाको लोमान्थाङ गाउँपालिकामा एमालेका टसी नर्बु गुरुङ ६६८ मत ल्याई विजयी हुँदा कांग्रेसका टसी गुरुङले ५१४ मत प्राप्त गरे। उपाध्यक्षमा एमालेकी छ्युमी बिष्टले ६३२ मत ल्याई विजयी हुँदा नेपाली कांग्रेसकी छरिङ ढोका गुरुङले ५२९ मत पाईन्। लोघेकर दामोदरकुण्डमा एमालेका लोप्साङ छोम्फेल बिष्टले ६८९ मत ल्याई विजयी हुँदा उनका प्रतिद्धन्दी नेकपा समाजवादीको देव बहादुर गुरुङले १८५ मत पाए। एमालेकै छिरिङ ल्हामो गुरुङले ६४२ मत प्राप्त गरी उपाध्यक्ष पद जित्दा कांग्रेसकी लक्षमी गुरुङले २२५ मत पाईन्। वारागुङ मुक्तिक्षेत्र गाउँपालिकामा एमालेका रिङजिङ नामगेल गुरुङले ६६७ मत ल्याई अध्यक्ष पदमा विजयी हुँदा कांग्रेसका आङजेन गुरुङले ५७७ मत पाए। उपाध्यक्ष पदमा एमालेकी दिकी गुरुङले ७४९ मत ल्याई विजयी हुँदा कांग्रेसकी धेव आङ्वो गुरुङले ६७७ मत पाएकी थिईन्। मुस्ताङको घरपझोङ गाउँपालिकाको अध्यक्ष पदमा कांग्रेसका मोहनसिंह लालचनले ७६० मत प्राप्त गरी विजयी हुँदा एमालेका सञ्जयकुमार थकालीले ७५८ मत ल्याए। उनी २ मतले अध्यक्ष पदमा कांग्रेसका उम्मेदवार लालचनसंग पराजित भएका थिए। यस्तै थासाङ गाउँपालिकामा एमालेका प्रदिप गौचनले ११४४ मत ल्याई अध्यक्ष पदमा विजयी हुँदा कांग्रेसकी बालकुमारी शेरचनले १०५५ मत पाईन्। उपाध्यक्ष पदमा कांग्रेसका सोमल हिराचनले १११२ मत ल्याई विजयी हुँदा एमाले उम्मेदवार सुमिता शेर्पाले १०८० मत पाएकी थिईन्। १२६ पदमध्ये एमाले ९७ पदमा विजयीमुस्ताङको ५ स्थानीय तहको कुल १३६ पदमध्ये नेकपा एमालले ९७ पदमा विजयी हुँदा नेपाली कांग्रेसले २४ पदमा विजयी भएको निर्वाचन कार्यालयले जनाएको छ। यस्तै राप्रपा २, माओवादी केन्द्र २ र एकीकृत समाजवादीले १ पदमा विजय हासिल गरेको छ। बदर मत १ दशमलव ६९ प्रतिशतआशिंक बदर मत २७ दशमलव ९९ प्रतिशतस्थानीय तह सदस्य निर्वाचन २०७९ अन्तर्गत भएको निर्वाचनमा बदर मतसंख्या बढेको छ। स्थानीय तह निर्वाचन २०७४ मा कुल मतदाता संख्या ८७४० हुँदा १ दशमलव १५ प्रतिशत मत बदर भएको भएकोमा यसपटक बदर मत संख्या बढेर १ दशमलव ६९ प्रतिशत पुगेको जिल्ला निर्वाचन कार्यालयका सूचना अधिकारी समिर थापाले जानकारी दिए। स्थानीय तह निर्वाचन २०७९ मा मुस्ताङको कुल मतदाता १०८८५ रहेकोमा ७२ दशमलव ०७ प्रतिशत मतदान भएको थियो। स्थानीय तह निर्वाचनमा १०१ मत बदर भएकोमा यसपटक १२८ मत बदर भएको उनले जानकारी दिए। लोमान्थाङमा ८,लोघेकर दामोदरकुण्डमा ६०,घरपझोङमा ५२ र थासाङ गाउँपालिकामा ८ मत पूर्णरुपमा बदर भएको थियो। तर वारागुङ मुक्तिक्षेत्रमा पूर्ण बदर मतको संख्या शून्य छ। स्थानीय तह सदस्य निर्वाचनमा हिमाली जिल्ला मुस्ताङको ३८ मतदान केन्द्रमा कुल खसेको मतको २७ दशमवल ९९ प्रतिशत आशिंक बदर भएको जिल्ला निर्वाचन कार्यालयले जनाएको छ। जसअनुसार लोमान्थाङमा ५०४ ,लोघेकर दामोदरकुण्डमा ४५,वारागुङ मुक्तिक्षेत्रमा ५७२ ,थासाङमा ६३५ र घरपझोङ गाउँपालिकामा ३६१ गरी कुल ३११७ मत आशिंक रुपमा बदर भएको सूचना अधिकारी थापाले बताए। उनले कुल खसेको मतको एक चौथाई मत आशिंक बदर भएको जनाए। निर्वाचन कार्यालयका सूचना अधिकारी थापाले स्थानीय तह सदस्य निर्वाचन २०७९ मा प्रभावकारी ढंगले निर्वाचन आयोगले मतदाता शिक्षा उपलब्ध गराउन नसक्दा बदर र आशिंक बदर मत संख्या बढेको दावी गरे। छोटो समयमा मतदातालाई मताधिकार कसरी प्रयोग गर्ने भन्ने बुझाउन नसक्दा मतसंख्या बढेको उनको भनाई छ। यस्तै निर्वाचनमा भाग लिएका राजनितिक दल र तिनका उम्मेदवारहरुले पनि मतदातालाई मत खसाल्ने विधि र प्रक्रियाको बारेमा जानकारी दिन नसक्दा पनि मुस्ताङमा आशिंक बदर मतको प्रतिशत ह्वात्तै बढेको हो।"
सत्यवती गाउँपालिकामा गठबन्धनलाई हराउँदै एमाले विजयी,गुल्मी : सत्यवती गाउँपालिका गुल्मीमा नेकपा एमालेका टिकाराम पाण्डे र निरमाया तरामु विजयी भएका छन्। यसअघि यस गाउँपालिका अध्यक्षमा नेपाली कांग्रेसले र उपाध्यक्षमा एमालेले जितेको थियो। सोमवार आएको मतपरिणामअनुसार गाउँपालिका अध्यक्षमा एमालेका पाण्डेले ६ हजार २६७ मत प्राप्त गर्दै विजयी भए। उनका प्रतिस्पर्धी कांग्रेसका पारिश्वर ढकालले ५ हजार ६११ मत प्राप्त गरे। उनीहरुबीच ६५६ मतको अन्तर छ। उपाध्यक्षमा एमालेकै निरमाया तरामुले ६ हजार २२४ मत प्राप्त गरेर निर्वाचित भएकी छन्। उनकी प्रतिस्पर्धी गठबन्धनकी उम्मेदवार तेजकुमारी थापाले ५ हजार ५६१ मत प्राप्त गरिन्।
डोटीको सायल गाउँपालिकामा कांग्रेस एक्लैले माओवादीसमाजवादी गठबन्धन र एमालेलाई हरायो,"डोटी : डोटीको सायल गाउँपालिकाको अध्यक्षमा नेपाली कांग्रेसका धर्मराज जोशी निर्वाचित भएका छन्। एमालेका उम्मेदवार तेजबहादुर डुम्रेललाई पराजित गर्दै जोशी निर्वाचित भएका हुन्। उनीहरू दुबैजना २०७४ को स्थानीय तह निर्वाचनका पनि प्रतिस्पर्धी हुन्। त्यतिबेला डुम्रेल निर्वाचित भएका थिए। यसपटक अध्यक्षमा जोशीले ३ हजार २४३ मत प्राप्त गरी जीत हासिल गर्दा डुम्रेलले २ हजार २४० मत प्राप्त गरे। नेकपा एकीकृत समाजवादीसँगको तालमेलमा उठेका नेकपा माओवादी केन्द्रका उम्मेदवार डबलबहादुर साउदले ५ सय ३२ मत प्राप्त गरे। उपाध्यक्षमा पनि कांग्रेसकै निर्मला बोहरा ओली निर्वाचित भइन्। उनले २ हजार ९३७ मत प्राप्त गर्दा निकटतम प्रतिद्वन्द्वी एमालेकी विश्नादेवी सिंहले २ हजार १५४ मत प्राप्त गरिन्। सिंह निवर्तमान उपाध्यक्ष हुन्। यस्तै माओवादी केन्द्रसँगको तालमेलमा उठेका नेकपा एसका टिका सिंहले ६ सय २६ मत प्राप्त गरे। ६ वटा वडा रहेको सायल गाउँपालिकामा ५ वटामा कांग्रेस जित्दा एकमा एमाले जित्यो। अघिल्लो निर्वाचनमा एकमात्रै कांग्रेसले जितेको थियो भने, पाँचमा एमाले जितेको थियो। यसपटक वडा नम्बर १ मा एमालेका लालबहादुर रोकायाको प्यानल विजयी हुँदा बाँकी वडामा कांग्रेसको प्यानल विजयी भए। जसमा वडा नम्बर २ मा मानबहादुर सिंह, वडा नम्बर ३ मा नवराज उपाध्याय, वडा नम्बर ४ मा जगतबहादुर सिंह, वडा नम्बर ५ मा बहादुर साउद र वडा नम्बर ६ मा दीपकबहादुर साउदको प्यानल विजयी भएको छ। योसँगै डोटीका नौ स्थानीय तहमध्ये छ स्थानीय तहको नतिजा सार्वजनिक भइसकेको छ। जसमा चार पालिकामा नेपाली कांग्रेसले जित हात पारेको छ भने एउटामा नेकपा एमाले र एउटामा नेकपा माओवादीले जित निकालेको छ। डोटीको बडीकेदार गाउँपालिका, पूर्वीचौकी गाउँपालिका, आदर्श गाउँपालिका र आदर्श गाउँपालिकामा नेपाली कांग्रेसले जितेको छ भने जोरायल गाउँपालिकामा नेकपा एमाले र बोगटान फुड्सलि गाउँपालिकामा नेकपा माओवादीले जितेको छ। दुईवटा नगरपालिका शिखर नगरपालिका र दिपायल सपलगढी नगरपालिका तथा केआईसिंह गाउँपालिकामा मतगणना जारी छ। बाँकी तीनवटै स्थानीय तहमा नेपाली कांग्रेसले ठूलो मतअन्तरले अग्रता लिएको छ।"
चौरपाटी गाउँपालिकामा कांग्रेस विजयी,"अछाम : अछामको चौरपाटी गाउँपालिकाको अध्यक्ष नेपाली कांग्रेसका भीमबहादुर साउद र उपाध्यक्षमा सरदेवि खड्का विजयी भएका छन्। अध्यक्ष साउदले ३ हजार ९८२ मत प्राप्त गरेका छन् भने उनका प्रतिदन्द्धी एमालेका रामबहादुर आउजीले २ हजार ५०६ मत पाएका छन्। साउदले १ हजार ४८६ मत अन्तरले जितेका छ्न्। त्यसैगरी निवर्तमान पालिका अध्यक्ष समाजवादीका हर्क साउदले एक हजार ४७४ पाएका छन्। हर्क साउद ०७४ सालको निर्वाचनमा १ मतले विजयी भएका थिए। भने अहिलेका निर्वाचित अध्यक्ष भीम साउदले एक मतले हारेका थिए। उपाध्यक्षमा निर्वाचित सरदेवी खड्काले ३ हजार ७३४ मत पाएकी छन्। उनका निकटम प्रतिदन्द्धी एमालेका अनिता खड्काले २ हजार ४९१ प्राप्त गरेकी छन्। ७ वडा रहेको चौरपाटीमा ४ कांग्रेस, २ नेकपा एमालेले जितेका छन्। वडा नं १ मा कांग्रेसका बिरबहादुर थापा, वडा नं २ मा काग्रेसका रणबहादुर साउद, वडा नं ३ मा एमालेका बिरेन्द्रबहादुर साउद, वडा नं ४ मा कांग्रेसका लालबहादुर धामी, वडा नं ५ मा कांग्रेसका हिमकर्ण खड्का, वडा नं ६ मा एमालेका डबलबहादुर खड्का र वडा नं ७ मा एमालेका ललित बोगटीले जितेका छन्।"
काठमाडौंमा बालेन शाहले ३ हजार ५१ मतले लिड गर्दै,"काठमाडौं : काठमाडौं महानगरपालिकाको मेयरमा स्वतन्त्र उम्मेदवार बालेन शाहले निरन्तर अग्रता कायम गरेका छन्। लौरो चिन्ह्बाट उम्मेदवारी दिएका शाहले ६ हजार ३९८ मत प्राप्त गरेका छन्। एमालेका केशव स्थापितले ३ हजार ३४७ मत प्राप्त गरेका छन्। बालेन र केशवको मतान्तर ३ हजार ५१ छ। सिर्जना सिंहले २ हजार ९६७ मत प्राप्त गरेकी छन्। यस्तै, राप्रपाका मदनदास श्रेष्ठले ५९२ मत ल्याएका छन्।"
इलामको सन्दकपुर गाउँपालिकामा कांग्रेसका उम्मेदवार विजयी,इलाम : जिल्लाको सन्दकपुर गाउँपालिकामा नेपाली कांग्रेसका उम्मेदवार तुलाराम गुरुङ विजयी भएका छन्। उनका निकटतम प्रतिष्पर्धी नेकपा एमालेका उम्मेदवार उदय राईलाई नौ सय ६५ मत अन्तरलेपछि पार्दै गुरुङ निर्वाचित भएका हुन्। पराजित राई निर्वतमान गाउँपालिका अध्यक्ष हुन्। एमालेले राईलाई दोस्रो पटक उम्मेदवार बनाएपछि एमालेको एक समूहले असहमती जनाएको थियो। नेकपा एमाले इलामका जिल्ला सचिव उमेश गुरुङले सन्दकपुर गाउँपालिका अध्यक्ष पदमा स्वतन्त्र उम्मेदवारीसमेत दर्ता गराएका थिए। उनलेपछि उम्मेदवारी फिर्ता लिएका थिए। वडा नम्बर १ बाट गत स्थानीय निर्वाचनमा विजयी वडाध्यक्षका उम्मेदवार नन्द कुमार राईलेसमेत एमाले पार्टी परित्यागगरी वडा १ मा स्वतन्त्ररुपमा वडाध्यक्ष पदको उम्मेदवारी दिएका थिए। उपाध्यक्ष पदमा गठबन्धन तर्फबाट एकीकृत समाजवादीका हरी लुङ्गेलीले एमालेकी उम्मेदवार तुलसादेवी सेडाईलाई छ सय ५१ मतअन्तरले पराजित गरे।
सुख्खा बन्दरगाह र औद्योगिक क्षेत्रको काम छिट्टै अघि बढ्छ : मन्त्री बडू,"महेन्द्रनगर : उद्योग वाणिज्य तथा आपूर्तिमन्त्री दीलेन्द्रप्रसाद बडूले कञ्चनपुरको दोधारा चाँदनीमा प्रस्तावित सुख्खा बन्दरगाह र दैजिछेला औद्योगिक क्षेत्र निमार्णको काम छिट्टै अघि बढ्ने बताएका छन् । उनले बन्दरगाह र औद्योगिक क्षेत्र सरकारको उच्च प्राथमिकतामा रहेको बताउँदै काम सुरु गर्ने गरी तयारी भइरहेको बताए । 'यि दुवै महत्वपूर्ण योजना सरकारको मुख्य प्राथमिकतामा छन्, भारतले पनि काम सुरु गरिसकेको छ, 'उनले भने, सुख्खा बन्दरगाह र औद्योगिक क्षेत्र निमार्णपछि सुदूरपश्चिले ठूलो फड्को मार्छ यो नाका त्रिदेशीय नाकाका रुपमा विकास हुन्छ ।' उनले छिट्टै कामको थालनी गर्नका लागि बजेटको व्यवस्थापन समेत भइरहेको बताए । उनले दैजी औद्योगिक क्षेत्रको निर्माण भइसकेपछि २२ हजार नागरिकले रोजगारी पाउने बताए । उद्योग मन्त्रालयका सहसचिव नारायण रेग्मीले सुख्खाबन्दरगाहको निर्माणका लागि पहिलो चरणमा सात अर्ब लाग्ने अनुमान गरिएको बताए । 'वातावरणीय प्रभाव मूल्याङ्कन र जग्गा भोगाधिकारको विषय टुङ्गो लाग्ने चरणमा छ,' उनले भने, 'नयाँ बजेटमा सुख्खाबन्दरगाहलाई सम्बोधन हुने विषय एकसाथ टुङ्गोमा पुग्छ ।' दोधारा चादँनीको सुख्खाबन्दरगाह र दैजी औद्योगिक क्षेत्रको मन्त्री बडूसँगै पूर्वमन्त्री रमेश लेखक, नारायाणप्रकाश साउद, उद्योग सचिव गणेशप्रसाद पाण्डेयले सोमबार स्थलगत अनुगमन गरेका हुन्।"
स्याङ्जाको भीरकोट नगरपालिकाको प्रमुख र उपप्रमुखमा कांग्रेसका गोविन्द र भगवती निर्वाचित,स्याङ्जा : भीरकोट नगरपालिकाको प्रमुख र उपप्रमुख पदमा नेपाली कांग्रेसका उम्मेदवार गोविन्दकुमार कर्मचार्य र भगवती रेग्मी निर्वाचित भएका छन्। प्रमुख कर्माचार्यले प्रतिस्पर्धी नेकपा एमालेका विश्वनाथ अर्याललाई ८ सय ३५ र उपप्रमुख रेग्मीले सरस्वती अधिकारीलाई २ हजार २८१ मत पछि पार्दै विजयी भएका हुन्। कर्मचार्यले ६ हजार ५०४ मत प्राप्त गर्दा उनका प्रतिस्पर्धी नेकपा एमालेका विश्वनाथ अर्यालले ५ हजार ६६९ मत पाएका छन्। उपप्रमुखमा रेग्मीले ७ हजार १७९ मत पाउँदा उनका प्रतिस्पर्धी सरस्वती अधिकारीले ४ हजार ८९८ मत प्राप्त गरिन्। नौ वडा रहेको नगरपालिकाको वडा नं ६ बाहेक सबै वडामा नेपाली कांग्रेसका अध्यक्षका उम्मेदवार विजयी भएका छन्। वडा नं ६ को अध्यक्ष पदमा मात्रै नेकपा एमाले निर्वाचित भएको छ। भीरकोटका ४७ सदस्यीयमध्ये ४६ सदस्य नेपाली कांग्रेस विजयी भएको नेपाली कांग्रेस भीरकोट नगर सभापति यामप्रसाद अधिकारी (लक्ष्मण) ले जानकारी दिए। २० हजार ४२७ जना मतदाता रहेकोमा यहाँ १३ हजार १३ जनाले मतदान गरेका थिए । २०७४ को स्थानीय तह निर्वाचनमा पनि भीरकोट नगरपालिकाको प्रमुख र उपप्रमुखमा नेपाली कांग्रेसका छायाराम खनाल र सीमा केसी कर्माचार्य विजयी भएका थिए। निर्वाचनको घोषणा भएसँगै बहालवाला नगरप्रमुख खनालले टिका लगाइ विजयको शुभकामना दिएका थिए।
छत्रदेव गाउँपालिकामा कांग्रेसका श्रेष्ठ विजयी,"अर्घाखाँची : अर्घाखाँचीको छत्रदेव गाउँपालिकामा नेपाली कांग्रेसका चन्द्रमान श्रेष्ठ विजयी भएका छन्। नेकपा एमालेका उम्मेदवार दिपक पन्थीलाई १ सय ८३ मतले पछिपार्दै अध्यक्षमा कांग्रेसका श्रेष्ठ विजयी भएका हुन्। श्रेष्ठले ७ हजार चारसय ७ मत ल्याउँदा पन्थीले ७ हजार दुईसय २४ मत पाउन सफल भए। अध्यक्ष जितेका श्रेष्ठ नेपाली कांग्रेसको जिल्ला सदस्य, जिल्ला उपसभापती, जिल्ला विकास समिती सदस्यहुँदै हाल महाधिवेशन प्रतिनिधि छन्। अर्घाखाँचीका अन्य स्थानीय तहमा मतगणनाको अवस्था हेर्दा कांग्रेस कमजोर देखिएपनि छत्रदेवमा विजय हुँदा कांग्रेस कार्यकर्ता खुशी भएका छन्। २०७४ सालको स्थानिय निर्वाचनमा पनि यहाँ कांग्रेस नै विजयी भएको थियो। यस्तै उपाध्यक्षमा भने नेकपा एमालेका उम्मेदवार मनी पन्थी ७ हजार ५ सय १९ मतका साथ विजयी भएकी छिन्।"
भारत र नेपालबीचको सम्बन्ध हिमालजस्तै अटल छ : नरेन्द्र मोदी,"लुम्बिनी : भारतीय प्रधानमन्त्री नरेन्द्र मोदीले नेपाल भारतबीचको सम्बन्धन हिमालजस्तै अटल भएको बताएका छन्। बुद्धजयन्तीको अवसरमा लुम्बिनीमा आयोजित समारोहमा सोमबार सम्बोधन गर्दै प्रधानमन्त्री मोदीले दुई देशको सम्बन्धलाई हिमालजतिकै उचाइ दिनुपर्ने बताए। 'भारत र नेपालबीचको सम्बन्ध हिमालजस्तै अटल छ, हिमालजस्तै पुरानो छ। त्यो नैसर्गिक र अस्वभाविक सम्बन्धलाई हिमालजतिकै उचाइ दिन जरुरी छ,' उनले भने। उनले नेपाल र भारतबीच भएको खानपान, रीतिरिवाज र पारिवारिक सम्बन्धनजस्तै इन्फास्टक्चर र प्रविधिमा पनि सहयोग गर्न भारत हरदम तयार रहेको बताए। उनले नेपालीमै सम्बोधन गर्दै भने, 'नेपाल र भारतबीचको मित्रताले मानवीय संकल्पलाई पूरा गर्न दुवै देशले यसैगरी काम गरिरहन्छ भन्ने मैले विश्वास लिएको छु।' उनले नेपाल आउँदा राजनीतिक भ्रमणभन्दा छुट्टै अध्यात्मिक अनुभूति हुने बताए। उनले यसको मूल कारण यहाँका प्राचीन सभ्यता, तीर्थस्थल, मठमन्दिर र सर्वोच्च शिखर सगरमाथा भएको बताए। उनले विगत सम्झिए, 'म जनकपुर आउँदा भनेको थिएँ नेपाल बिना राम पनि अधुरो छ। नेपाल र भारतबीच प्राचीनकालदेखि अद्भूत सम्बन्ध रहँदै आएको छ। त्यसलाई दुवै देश मिलेर समृद्धितर्फ अगाडि बढँउनुपर्छ। नेपाल र भारतको विरासतलाई मिलेर समृद्ध बनाउँ। बुद्ध सर्किट र लुम्बिनीलाई सहयोग गर्न भारत सधैं तयार छ।'"
कञ्चनपुरको भीमदत्त र कृष्णपुरमा मतगणना स्थगित,"महेन्द्रनगर : कञ्चनपुरको भीमदत्त नगरपालिका र कृष्णपुर नगरपालिकामा मतगणना स्थगित भएको छ । आइतबार भीमदत्त नगरपालिका२ को मतगणना गर्दा एक सय मतपत्र भनि खोलिएको पोकामा एक सय २३ मतपत्र भेटिएपछि विवाद हुँदा गणना रोकिएको थियो । मतगणना सुचारुका लागि पटकपटक सर्वदलीय बैठक बसेर छलफल भएपनि सहमति जुट्न नसक्दा गणना हुन सकेको छैन । मतगणनाका क्रममा मतपेटिकामै अधिक मत पाइएपछि नेकपा एमालेसहित अन्य दलहरुले विरोध जनाउँदै पुनः निर्वाचनको माग गर्दै आएका छन् । वडा नम्बर २ स्थित सरस्वति माध्यामिक विद्यालयमा भएको मतदानमा गणना गर्दा अधिक मत पाइएको थियो । निर्वाचन कार्यालयले एक सय मतपत्र भनि खोलिएको पोकामा एक सय २३ मतपत्र भेटिएपछि विवाद भएको बताए । मुख्य निर्वाचन अधिकृत मदन धामीले निर्वाचन आचारसंहिता अनुसार पुनः मतदान गर्न नमिल्ने बताए । तर, मत काउन्ट गर्नेबेला गणक परिर्वतन गरिँदा केही यताउता परेको उनले बताए । भीमदत्त नगरपालिकामा मेयर र उपमेयरमा नेपाली कांग्रेसका उम्मेदवारले अग्रता लिएका छन् । नेपाली कांग्रेसका मेयरका उम्मेदवारले १२३३,उपमेयरका उम्मेदवारले ९३९ मत ल्याएका छन भने एमालेका मेयरका उम्मेदवारले ३४३ र नेकपा एस र माओवादीका गठबन्धनका उम्मेदवारले २२१ मत प्राप्त गरेका छन् । त्यसैगरी, कृष्णपुर नगरपालिकामा पनि मतगणना स्थगित भएको छ । कृष्णपुर नगरपालिका ९ को पञ्चाधिन माध्यामिक विद्यालयको बुथ केन्द्रको मतगणना हुँदा खसेको मतभन्दा बढी मत गणना गर्दै नतिजा सार्वजनिक भएपछि नेकपा एमाले र माओवादी केन्द्रले विरोध गरेका छन् । पञ्चाधिन बुथ केन्द्रमा १ हजार ९ सय १४ मत खसेकोमा २ हजार ६४ मत गणना भएको भन्दै नतिजा प्रकाशित गरिएको थियो । कृष्णपुर नगरपालिकाका प्रमुख निर्वाचन अधिकृत नरेन्द्रबहादुर बुढाले कम्पुटरमा डाटा इन्ट्री गर्दा गल्ती भएको बताए । कृष्णपुरमा नेपाली कांग्रेसले अग्रता लिएको छ । नेपाली कांग्रेसका मेयर उम्मेदवारले ८ सय ९८, एमालेका मेयर उम्मेदवारले ५ सय २९ र माओवादी केन्द्रका उम्मेदवारले ४ सय ७९ मत पाएका छन । एक पालिकामा कांग्रेस र एकमा एमाले विजयी नौ वटा स्थानीय तह रहेको कञ्चनपुरमा दुई पालिकामा मतगणना सम्पन्न भएको छ । बेलडाँडी गाउँपालिकामा नेपाली कांग्रेसका अध्यक्ष पदका उम्मेदवार हरिशचन्द्र राना ४१०३ मत ल्याएर विजयी भएका छन् । उनका निकटतम प्रतिस्पर्धी नेकपा एमालेका अकलबहादुर विष्टले २३०१ मत ल्याएका छन् । यस्तै, गाउँपालिका उपाध्यक्षमा पनि नेपाली कांग्रेसकी शान्ति नाथले ३६७३ मत ल्याइ विजयी भएकी छिन् । त्यसैगरी, लालझाडी गाउँपालिकामा नेकपा एमाले विजयी भएको छ । गाउँपालिकाको अध्यक्षमा निर्मल राना ४५१६ मत ल्याई विजयी भएका छन् । उनका निकटतम प्रतिद्वन्द्वी माओवादी केन्द्रका मदनसेन वडायकले २८५८ मत ल्याए । उपाध्यक्षमा पनि एमालेकै सपना चौधरी राना विजयी भएकी छिन । उनले ३५६१ मत ल्याउदा उनकी निकटतम प्रतिद्वन्द्वी नेपाली कांग्रेसकी राधा रानाले ३४९३ मत ल्याइन ।"
माथाँगढी गाउँपालिकामा एमालेका उम्मेदवार विजयी,"तानसेन : पाल्पाको माथाँगढी गाउँपालिकामा अध्यक्ष र उपाध्यक्षमा नेकपा एमालेका यम चिदी र विष्णुमाया लुङ्चे विजयी भएका छन्। अध्यक्ष चिदीले ५५५ मतले नेपाली कांग्रेसका सन्तोष कुमार थापालाई पराजित गरेका हुन्। विजेता अध्यक्ष चिदीले ६१०९ मत प्राप्त गरे। उनका प्रतिद्धन्दी कांग्रेसका थापाले ५५५४ मत प्राप्त गरी उपविजेता बने। ८ वटा वडा रहेको माथाँगढी गाउँपालिकामा नेकपा एमालेले ४ वटा वडाध्यक्षसहित पालिकाको अध्यक्ष र उपाध्यक्षमा विजय हासिल गरेको छ भने कांग्रेसले ४ वटा वडामा विजय हासिल गरेको छ। नेकपा एमालेबाट वडा नं १ राजकुमार पन्थी, वडा नं २ बोम बहादुर ठाडा मगर, वडा नं ३ मा तेज बहादुर घर्तिमगर र वडा नं ४ मा शंकर दर्लामी थापा विजयी भए। काग्रेसबाट वडा नं ५ मा गणेशमान गाँहा, वडा नं ६ बाट युव बहादुर ठाडा, वडा नं ७ बाट जंगबहादुर दर्लामी र वडा नं ८ बाट दिलबहादुर ढेंगा विजयी भए। २०७४ सालको स्थानीयतह निर्वाचनमा गाउँपालिकाको अध्यक्ष, उपाध्यक्षसहित ८ वटै वडामा कांग्रेस विजयी भएको थियो।"
भारतीय प्रधानमन्त्री मोदी स्वदेश प्रस्थान,"लुम्बिनी : नेपालको औपचारिक भ्रमणको सिलसिलामा आज बिहान लुम्बिनी आएका भारतीय प्रधानमन्त्री नरेन्द्र मोदी भारतीय वायुसेनाको विशेष हेलिकोप्टरबाट स्वदेश फर्किएका छन्। यहाँस्थित अन्तरराष्ट्रिय बौद्ध प्रार्थना केन्द्र तथा प्रेक्षालय नजिक निर्माण गरिएको हेलिप्याडमा प्रधानमन्त्री शेरबहादुर देउवाले भारतीय समकक्षी मोदीलाई बिदाइ गरे। भारतका विशिष्ट अतिथिलाई प्रधानमन्त्री देउवाकी धर्मपत्नी डा आरजु राणा देउवा, गृहमन्त्री बालकृष्ण खाण, परराष्ट्रमन्त्री डा नारायण खड्का, भौतिक पूर्वाधार तथा यातायातमन्त्री रेनुकुमारी यादव, संस्कृति, पर्यटन तथा नागरिक उड्डयनमन्त्री प्रेमबहादुर आले, शिक्षा, विज्ञान तथा प्रविधिमन्त्री देवेन्द्र पौडेलले पनि बिदाइ गरेका थिए। उनको बिदाइमा लुम्बिनी प्रदेशका मुख्यमन्त्री कुलप्रसाद केसी, नेपाल सरकारका मुख्य सचिव शङ्करदास बैरागी, परराष्ट्र सचिव भरतराज पौडेल, भारतका लागि नेपाली राजदूत डा शङ्कर शर्मा, काठमाडौँस्थित भारतीय राजदूतावासका कार्यबाहक राजदूत नाम्या खम्पालगायत पनि उपस्थित थिए।"
नेपाल र भारतबीच ६ वटा बुँदामा हस्ताक्षर,"लुम्बिनी : नेपाल भारत सहयोगात्मक सम्बन्धको प्रतीकका रुपमा ४९० मेगावाट क्षमताको अरुण चौथो जलविद्युत आयोजना निर्माण हुने भएको छ। नेपाल विद्युत प्राधिकरण र भारतीय ऊर्जा उत्पादक संस्था (एसजेभिएन)ले उक्त आयोजनाको निर्माण गर्नेछन्। प्रधानमन्त्री शेरबहादुर देउवा र उनका भारतीय समकक्षी नरेन्द्र मोदीको नेतृत्वमा सोमबार भएको द्वीपक्षीय वार्तापछि उक्त आयोजना निर्माण गर्नेसम्बन्धी सम्झौतापत्रमा हस्ताक्षर भएको हो। दुबै देशका प्रधानमन्त्री र प्रतिनिधिमण्डलका सदस्यहरुको उपस्थितिमा प्राधिकरणका कार्यकारी निर्देशक कुलमान घिसिङ र एसजेभिएन लिका अध्यक्ष नन्दलाल शर्माले समझदारीपत्रमा हस्ताक्षर गरे। उनीहरुले समझदारीपत्र आदानप्रदान पनि गरे। आजैका मितिदेखि ९० दिनभित्र उक्त कम्पनीले पूर्व सम्भाव्यता अध्ययन प्रतिवेदन समीक्षाका निम्ति नेपाल सरकारसमक्ष प्रस्तुत गर्नेछ भने एक वर्षभित्रमा प्राधिकरण र उक्त कम्पनीबीच परियोजना निर्माणको सम्झौता हुनेछ। त्यसको छ महिनापछि आयोजनाको विस्तृत परियोजना प्रतिवेदन तयार हुनेछ। त्यसैगरी प्रधानमन्त्रीद्वयको उपस्थितिमा अन्य पाँचवटा समझदारी पत्रमा पनि हस्ताक्षर भई दुईपक्षीय आदानप्रदान गरिएका छन्। भारतीय शैक्षिक एवं सांस्कृतिक प्रतिष्ठानले लुम्बिनी बौद्ध विश्वविद्यालय र त्रिभुवन विश्वविद्यालयसँग सम्बन्धित एकएकवटा तथा काठमाडौँ विश्वविद्यालयसँग तीनवटा समझदारीपत्रमा हस्ताक्षर गरेको हो। लुम्बिनी बौद्ध विश्वविद्यालय र भारतीय सांस्कृतिक सम्बन्ध परिषद् (आइसिसीआर), त्रिभुवन विश्वविद्यालय नेपाल तथा एशियाली अध्ययन केन्द्र (सिनास) र आइसिसीआर, काठमाडौँ विश्वविद्यालय र आइसिसीआर, सोही विश्वविद्यालय र चेन्नइस्थि भारतीय प्रविधि प्रतिष्ठानसँग अन्य दुईवटा सहमतिपत्रमा हस्ताक्षर भयो। ती सम्झौतापत्रहरुमा भारतीय पक्षबाट विदेश सचिव विनयमोहन क्वात्राले हस्ताक्षर गरेको थियो भने नेपालको तर्फबाट लुम्बिनी बौद्ध विश्वविद्यालयका प्रा डा हृदयरत्न ब्रजाचार्य, काठमाडौँ विश्वविद्यालयका उपकूलपति प्रा भोला थापा र त्रिभुवन विश्वविद्यालयसँग सम्बन्धित सम्झौतामा त्रिभुवन विश्वविद्यालय नेपाल तथा एशियाली अध्ययन केन्द्र (सिनास)का कार्यकारी निर्देशक डा मृगेन्द्रबहादुर कार्कीले अलगअलग हस्ताक्षर गरेका थिए। यसैबीच दुबै देशका प्रधानमन्त्रीबीच मध्याह्न भएको द्विपक्षीय वार्ता जलविद्युत् आयोजना निर्माण, नेपालको भौतिक पूर्वाधार विकास र सम्पर्क सञ्जाल विस्तारका विषयमा केन्द्रित भएको छ। दुई देशका प्रधानमन्त्री नेतृत्वको प्रतिनिधिमण्डलबीच हुने वार्तामा आपसी हित र चासोका समग्र पक्षमा विचारविमर्श हुनाका साथै व्यापार, पर्यटन, लगानी, जनस्तरको सम्पर्क एवं सम्बन्ध अभिवृद्धिबारे पनि छलफल भएको थियो। द्विपक्षीय वार्तामा शिक्षा तथा स्वास्थ्य क्षेत्रको पूर्वाधार निर्माणका निम्ति विकास सहायता, व्यापार सहजीकरण, पारस्परिक हित, सहकार्य र साझेदारी प्रवद्र्धनलाई प्रमुख रुपमा उठाएको थियो। गत चैतमा भएको प्रधानमन्त्री देउवाको भारत भ्रमण र त्यस क्रममा भएका सहमति, तिनको समीक्षा एवं शीघ्र कार्यान्वयका निम्ति अवलम्बन गर्नुपर्ने उपायबारे विचार आदानप्रदान भएको थियो। प्रधानमन्त्री नेतृत्वको प्रतिनिधिमण्डलमा गृह, परराष्ट्र, भौतिक पूर्वाधार तथा यातायात, ऊर्जा, संस्कृति, पर्यटन तथा नागरिक उड्डयन, शिक्षा, विज्ञान तथा प्रविधिमन्त्री, नेपाल सरकारका मुख्यसचिव, परराष्ट्र सचिव, राजदूत शर्मालगायत रहनेछन् भने प्रधानमन्त्री मोदी नेतृत्वको प्रमण्डलमा विदेश सचिव, विदेश मन्त्रालयका सहसचिवहरू र काठमाडौँस्थित भारतीय दूतावासका कार्यबाहक राजदूत नाम्ग्या खम्पा रहेका थिए।"
भोलिदेखि संघीय संसदको बजेट अधिवेशन,काठमाडौंः संघीय संसदको बजेट अधिवेशन मंगलबार अपराह्न ४ बजे बस्ने गरी आह्वान गरिएको छ । सभामुख अग्निप्रसाद सापकोटाले भोलि (मंगलबार) संसदको बजेट अधिवेशन डाकेका हुन् । सोमबार संसद भवन अवलोकनका लागि नयाँ बानेश्वर पुगेका सभामुख सापकोटाले अधिवेशनलाई सौहार्दपूर्ण ढंगले सञ्चालन गर्न राजनीतिक दलहरुलाई अपिल गरे।
"गुल्मीको मदानेमा अध्यक्ष कांग्रेस, उपाध्यक्षमा एमालेका उम्मेदवार विजयी",गुल्मी : गुल्मीको मदाने गाउँपालिकामा नेपाली कांग्रेसका महेन्द्रबहादुर कुँवर अध्यक्षमा विजयी भएका छन्। उपाध्यक्षमा नेकपा एमालेका सरिता खड्का निर्वाचित भएकी छन्। अध्यक्षमा कुँवरले ४ हजार ७ सय ७ मत लिएर विजयी भए। उपाध्यक्षमा खड्काले ४ हजार ५ सय ६५ मत ल्याएकी छन्। अध्यक्षमा प्रतिस्पर्धी नेकपा एमालेका प्रेम केसीले ४ हजार ६ सय ९७ मत लिएका छन्। उपाध्यक्षमा माओवादी केन्द्रका बेगम चन्द बोहराले ४ हजार २ सय ११ मत लिए। गाउँपालिकामा रहेका ७ वटा वडाहरु मध्ये ५ वटा वडामा नेपाली कांग्रेस र दुई वटा वडामा एमाले विजयी भएको छ। उपाध्यक्षमा खड्का दोस्रो कार्यकालका लागि निर्वाचित भएकी हुन्।
विराटनगर१८ को वडाध्यक्षमा स्वतन्त्र उम्मेदवार जितेन्द्रकुमार साह निर्वाचित,"विराटनगर : विराटनगर महानगरपालिका१८ को वडाध्यक्षमा स्वतन्त्र उम्मेदवार जितेन्द्रकुमार साह निर्वाचित भएका छन् । जनता समाजवादी पार्टी (जसपा) बाट टिकट नपाएपछि प्यानलै खडा गरेर उनी स्वतन्त्र उम्मेदवार बनेका थिए । लालटिन चुनाव चिन्ह लिएर निर्वाचनको मैदानमा उत्रिएका साह ७१६ मत ल्याएर वडाध्यक्ष बनेका हुन् । उनका निकटतम प्रतिद्वन्द्वी जसपाका दिनेशकुमार यादवले ६३८ मत मात्रै ल्याए । साह र यादवबीचको मतान्तर ७८ रहेको छ । सोही वडाको खुला र महिला सदस्यमा पनि स्वतन्त्र उम्मेदवार विजयी भएका छन् । वडा सदस्यमा खुलाबाट गौरव मण्डल र महिला सदस्यमा टुरिया यादव निर्वाचित भएका हुन् । एक खुला सदस्य र एक दलित महिला सदस्य पदमा कांग्रेसका उम्मेदवार विजयी भएका छन् । कांग्रेसबाट खुलामा महेशकुमार मण्डल र दलित महिला सदस्यमा गीतादेवी ऋषियासन निर्वाचित भएका हुन् । वडाध्यक्षमा निर्वाचित साहले जनताले दिएको मतको आफूले कदर गर्ने बताए । जनताले राजनीतिक दललाई मात्रै हेर्छन् भन्ने भ्रम छ । तर त्यो सत्य हैन, 'उनले भने, 'व्यक्ति हेरेर पनि मतदान गर्छन् । मेरो विजय त्यसको एउटा उदाहरण हो ।' जनताले साथ दिँदा आफू निर्वाचित भएको र जनताकै सेवामा समर्पित भएर काम गर्ने साहको भनाइ छ ।"
"जीतबहादुरको राजनीतिक संस्कार : चुनाव हारे, जितेकालाई ससम्मान खादा लगाएर बधाई दिए","गोरखा : चुनावको नतिजा सार्वजनिक भएपछि सोमबार बारपाक सुलीकोट गाउँपालिकाको प्रांगणमा एउटा अनौठो दृश्य देखियो। चुनावी नतिजाले एकाथरीमा यसै उत्साह थियो, अर्काथरी निराश। तर यो दृश्यले दुवैथरीमा उत्साहको संचार गर्यो। दृश्यका नायक थिए त्यहीँ पालिकाको स्थानीय तह चुनावमा अध्यक्ष पदका उपविजेता बनेका कांग्रेसका युवा नेता जीतबहादुर घले। सोही पालिकामा माओवादीबाट अध्यक्ष पदमा विजयी बनेका विष्णुप्रसाद भट्टसँग आठसय ५५ मतले पछाडि परेको नतिजा सार्वजनिक भएपछि उनले गरेको व्यवहारले उनी साँच्चै असल राजनीतिक संस्कारका नायक रहेछन् भन्ने पुष्टि भयो। निस्कपट, शालिन, भद्र र निश्छल मुस्कानका साथ हात मिलाउँदै घलेले भट्टलाई भने, मैले आफ्नो जनमत मात्र कायम गर्न सकेँ, जित्न सकिन। तपाईँले जित्नु भयो। धेरै धेरै बधाइ छ। तपाईँसित जनताले विकास र संवृद्धिको ठूलो अपेक्षा गरेका छन्। तपाईँले यसअघिको कार्यकालमा जति गर्नुभयो, त्यो भन्दा यो कार्यकालमा दोब्बर, तेब्बर राम्रो गर्नुहोस्। मैले पनि र जनताले पनि तपाईँसित यत्ति अपेक्षा गरेका छौँ, शुभकामना। घले नेपाली कांग्रेसका बारपाक सुलिकोट गाउँपालिकाका सभापति पनि हुन्। सो पालिकाको विकास र संवृद्धिका महत्वपूर्ण निर्णयमा उनको पनि भूमिका रहने गर्छ। अध्यक्ष पदमा विजयी बनेका भट्टले यो यथार्थलाई सहज रुपमा महशुस गरे। साथै उनको शुभकामना स्वीकार गर्दै भने, धन्यवाद। तपाईँहरुको साथ र सहयोग पाइरहुँ। तपाईँहरुको साथ र सहयोगले मात्र विकास र संवृद्धि सम्भव छ। बारपाक सुलीकोटको विकास र संवृद्धिका लागि इमान्दारिताका साथ आफ्नो कार्यभार पूरा गर्नेछु। यति भन्दै घलेले भट्ट र उपाध्यक्षमा निर्वाचित सनमाया गुरुङलाई खादा पहिर्याइदिए। सबैसित मिलेर फोटो खिचाए। यो दृश्यपछि दुई पक्षका कार्यकर्ताबीच कलुश, द्वेष तथा प्रतिशोधको भावना मत्थर भएको दृश्य देखिन्थ्यो।"
"खाँदबारीको मेयरमा कांग्रेस, उपमेयरमा एमाले विजयी","संखुवासभा : खाँदबारी नगरपालिकाको मेयरमा गठबन्धनका तर्फबाट नेपाली कांग्रेसका महेश थपलिया र उपमेयरमा नेकपा एमालेकी महेश्वरा बज्राचार्य विजयी भएका छन् । थपलियाले ७ हजार ३४ मत ल्याए भने उनका निकटतम प्रतिद्वन्दी एमालेका जितबहादुर घिमिरेले ५५ सय ८९ मत ल्याएका छन् । थपलिया गत निर्वाचनमा एमालेका मुरारीप्रसाद खतिवडासँग पराजित भएका थिए । उपमेयर निर्वाचित बज्राचार्यले ६ हजार ३ सय ८५ मत मत ल्याउँदै नेकपा (माओवादी केन्द्र)का दिव्यराज बरालललाई हराएकी हुन् । बरालले ५१ सय ४७ मत ल्याएका छन् । ०७४ को निर्वाचनमा मेयर र उपमेयर नै नेकपा एमालेले जितेको थियो । खाँदबारीमा वडा १, ७, ८, ११ कांग्रेसले जितेको छ भने वडा २, ३, ४, ५, ९ र १० नेकपा एमाले जितेको छ । वडा नम्बर ६ मा माओवादीले जितेको छ । नेपाली कांग्रेसले मेयर सहित ४ वडा वडा जिते पनि कार्यापालिकामा एमाले बहुमत हुने निश्चित भएको छ ।"
वीरगन्ज महानगर : उपमेयरमा आधा भन्दाबढी मत बदर भएपछि पुन मतदानको माग,वीरगन्ज : वीरगन्ज महानगरपालिकाको उपमेयरकी स्वतन्त्र उम्मेदवार रम्भा मिश्राले महानगरमा उपमेयर पदका लागि पुन निर्वाचन गराउन निर्वाचन आयोगसंग माग गरेकी छन्। मतदाता शिक्षाको अभावमा उपमेयर पदको आधाभन्दाबढी मत बदर भइरहेकाले उपमेयर पदको पुन मतदान गराउन उनले माग गरेकी हुन्। वीरगन्ज महानगरको जारी मतगणनाका क्रममा मेयरमा २५ प्रतिशत र उपमेयर पदमा ५० प्रतिशत भन्दाबढी मत बदर भइरहेको भेटिरहेको छ। सोमबार अपरान्ह मुख्य निर्वाचन अधिकृत धर्मराज पौडेललाइ निवेदन बुझाउदैं मिश्राले महानगरमा गत शुक्रबार भएको उपमेयरको मतदान रद्धगरी पुन मतदान गराउन आयोगसंग माग गरेकी हुन्। जारी मतगणनामा उपमेयर पदमा आधा भन्दाबढी मत बदर भइरहेको भन्दै मिश्रले यसले नागरिकको वास्तविक जनमत नआउने बताएकि छन्। निर्वाचन आयोगले यसपालि मतदाता शिक्षा कार्यक्रम सन्चालन नगरेका कारण शुक्रबारको मतदानमा मतदान गर्ने क्रममा आधाभन्दा बढी मतदाताहरुले आफूले रुचाएका उम्मेदवारको चुनाव चिन्ह पहिचान गर्न अलमलमा परेकोले मत बदर भएको उनको जिकिर छ। त्यसैले वीरगन्ज महानगरमा उपमेय पदको मतगणना स्थगित गरी मतदाता शिक्षा सन्चालन गरेपछि मात्रै पुन त्यो पदमा अर्को मतदान गराउनु पर्ने माग मिश्राको छ। लोसपाबाट चुनाव लड्ने तयारी गरेपनि अन्तिम समयमा आएर लोसपा नेतृत्वले टिकट नदिएपछि पार्टीबाट राजीनामा दिएर मिश्रले उपमेयरमा स्वतन्त्र उम्मेदवारी दिएकी थिइन्। निर्वाचन आयोगले उनलाइ गुलाफको फूल चुनाव चिन्ह प्रदान गरेको थियो।
रामेछापको लिखु तामाकोसी२ सैपुमा एमालेको प्यानल विजयी,"काठमाडौं : रामेछापको लिखु तामाकोसी गाउँपालिका२ सैपुमा नेपाल कम्युनिष्ट पार्टी (एमाले)को प्यानल नै निर्वाचित भएको छ। नेपाल कम्युनिष्ट पार्टी (माओवादी केन्द्र) र नेकपा एकीकृत समाजवादीको गठबन्धनलाई पराजित गर्दै एमालेका उम्मेदवार सन्तोष पौडेल वडा अध्यक्षमा निर्वाचित भएका हुन्। निर्वाचन अधिकृतको कार्यालयका अनुसार पौडेलले ५७५ मत ल्याउँदा उनका निकटतम प्रतिद्वन्दी (माओवादी केन्द्र) र नेकपा एकीकृत समाजवादीको गठबन्धनका उम्मेदवार रेख बहादुर पौडेलले ५०३ मत प्राप्त गरेका छन् । वडा अध्यक्षका प्रत्यासी कांग्रेसका उम्मेदवार पदम तामाङले ५०२ मत प्राप्त गरेका छन्। रामेछापमा सत्तारुढ गठबन्धनबीच भागबण्डा नमिलेपछि माओवादी र एसले गठबन्धन गरेका थिए। वडा सदस्यमा एमालेका केशरबहादुर कार्की, नेत्रबहादुर बस्नेत, सुमित्रा राई (सुनुवार) र एक माया बिक निर्वाचित भएका हुन्। सदस्यमा राई (सुनुवार)ले सबैभन्दा बढी मत ६२४ ल्याइन्। २०७४ सालमा भएको स्थानीय तहको निर्वाचनमा कांग्रेस र माओवादीबीच गठबन्धन हुँदा एमालेले सैपुमा ३ वटा वडा सदस्य विजयी भएको थियो। २०५८ सालबाट अनेरास्वियूबाट विद्यार्थी राजनीतिमा प्रवेश गरेका पौडेल २०६० सालमा जिल्ला कमिटीमा आवद्ध भएका थिए। उनले २०६४ सालमा एमालेको संगठित सदस्यता लिएका हुन्। २०६६ सालमा शिक्षण पेशामा संलग्न भएका उनी एमाले निकट नेपाल राष्ट्रिय शिक्षक संगठनको जिल्ला संगठन सदस्य, कोषाध्यक्ष हुँदै हाल जिल्ला सचिव रहेका थिए। १३ वर्षअघि पौडेल अरुणोदयमा निम्न माध्यमिक विद्यालयको राहत दरबन्दीको शिक्षक भएका उनले स्थानीय तह निर्वाचनका लागि उम्मदवार दिन राजीनामा दिएका थिए। ग्रामीण क्षेत्रको राजनीतिमा प्रायः शिक्षण पृष्ठभूमिकै नेताहरुको हालीमुहाली रहेको छ। उनीसँगै वडाअध्यक्षको प्रतिस्पर्धामा उत्रिएका रेखबहादुर पौडेल र पदम तामाङको पृष्ठभूमी पनि शिक्षण पेशा नै हो।"
निर्वाचनमा 'धाँधली' भयो भन्नु निराधार : प्रमुख निर्वाचन आयुक्त,"धरान : प्रमुख निर्वाचन आयुक्त दिनेशकुमार थपलियाले स्थानीय तह निर्वाचनमा धाँधली भयो भन्नु निराधार भएको बताएका छन्। धरान उपमहानगरपालिकाको मतगणनाको निरीक्षण गर्न धरान आएका थपलियाले सञ्चारकर्मीसँग कुरा गर्दै निर्वाचनमा धाँधली नभएको दावी गरे। नेकपा एमालले विज्ञप्ति जारी गर्दै स्थानी तह निर्वाचनमा सत्ता गठबन्धनले योजनावद्ध धाँधली गरेको आरोप लगाएको छ। त्यसको खण्डन गर्दै प्रमुख आयुक्त थपलियाले निर्वाचनमा कहीकतैबाट धाँधली नभएको स्पष्ट पारेका हुन्। निर्वाचनमा धादली भएकै हो भन्ने पत्रकारले सोधेको जिज्ञासामा उनले भने,' निर्वाचनमा धाँधली भएको छैन । ककस्ले के आरोप लगाउँछ त्यो निर्वाचन आयोगको सरोकार होइन।' उनले सबैको सहयोगले निर्वाचनमा मतदान शान्तिपूर्वक सम्पन्न भएको धारण व्यक्त गरे। उनले निर्वाचनमा धाँधली भएको आरोप लगाउनेहरुलाई नै यसको जवाफ खोज्न पनि आग्रह गरे । उनले निर्वाचन के कसरी सम्पन्न हुँदैछ भन्ने कुरा सबैलाई थाहा भएकाले हल्लाका पछाडि नलाग्न आग्रह गरे। प्रमुख निर्वाचन आयुक्त थपलियाले सबै स्थानीय तहको निर्वाचनको नतिजा निकाल्न धेरै समय लाग्ने भएकाले आयोगले विकल्प खोजेर जेठ ५ सम्ममा सबै तहको मतगणना सम्पन्न गर्ने बताए । उनले मतदान सम्पन्न गर्नका लागि सहयोग गर्ने सुरक्षाकर्मी, कर्मचारी, पत्रकार, राजनीतिक दललगायत सबैलाई धन्यावाद दिए। धरानमा सञ्चारचारकर्मीसँग कुरा गर्दै प्रमुख निर्वाचन आयुक्त दिनेशकुमार थपलिया । तस्बिर : रत्नप्रसाद आचार्य"
दुर्गाथलीमा गठबन्धन दल विजयी,बझाङ : दुर्गाथली गाउँपालिकामा गठबन्धनले प्रमुख र उप्रमुखसहित पाँच वडामा विजयी हात पारेको छ। गाउँपालिका अध्यक्षमा गठबन्धन(नेकपा माओवादी केन्द्र) का दिलबहादुर थापा २८२३ मत ल्याएर विजयी भएका छन् भने उनका प्रतिस्पर्धी नेकपा एमालेका दलबहादुर धामी १८८३ मत ल्याएर पराजित भएका छन्। गाउँपालिका उपाध्यक्षमा गठबन्धन(नेपाली कांग्रेस) का जनक दौल्यालले २८४० मत ल्याएर विजयी भएका छन् भने उनका प्रतिस्पर्र्धी शारदा बिकले १०१ मत ल्याएर पराजित भएकी छन्। ७ वडा रहेको दुर्गाथली गाउँपालिकामा गठबन्धनले ५ वडामा विजयी हासिल गरेको छ भने २ वडामा नेकपा एमालेले विजयी हात पारेको छ।
दैलेखको भगवतीमाई गाउँपालिका अध्यक्षमा माओवादी र उपाध्यक्षमा कांग्रेस विजयी,"दैलेख : दैलेखको भगवतीमाई गाउँपालिकाको अध्यक्षमा नेकपा माओवादी केन्द्र विजयी भएको छ । संविधान जारी भएपछि पहिलो पटक २०७४ मा भएको स्थानीय तह निर्वाचनमा एमालेले जीतेको गाउँपालिमा यो पटक अध्यक्षमा माओवादीका गणेशबहादुर थापा विजयी भएका हुन् । उनी २ हजार ८ सय ४६ मतसहित विजयी भएको निर्वाचन अधिकृतको कार्यालयले जनाएको छ । थापाले नेपाली कांग्रेसका दशरथ खड्का र नेकपा एमालेका शान्तिप्रसाद शर्मालाई पराजित गरेका हुन् । कांग्रेसका खड्काले दोस्रो स्थानमा रहेर २ हजार २ सय ३ मत ल्याउँदा तेस्रो स्थानमा रहेका एमालेका शर्माले १ हजार ९ सय ३४ मत प्राप्त गरे । गाउँपालिकाको अध्यक्षमा विजयी थापा २०७४ सालमा भएको स्थानीय तह निर्वाचनमा पराजित भएका थिए । यता, गाउँपालिकाको उपाध्यक्षमा भने नेपाली कांग्रेसकी मिनाकुमारी खड्का विजयी भएकी छिन् । गाउँपालिकाको उपाध्यक्षमा विजयी खड्काले २ हजार ६ सय ८३ मत ल्याउँदा प्रत्यासी नेकपा माओवादी केन्द्रकी मनिषा सोनी विकले २ हजार २ सय ४७ र नेकपा एमालेकी बसन्ता शाहीले १ हजार ९ सय २२ मत प्राप्त गरेकी हुन् ।"
स्याङ्जाको गल्याङ् नगरप्रमुख र उपप्रमुखमा कांग्रेसका उम्मेदवार निर्वाचित,"स्याङ्जा : गल्याङ नगरपालिकाको प्रमुख र उपप्रमुखमा नेपाली कांग्रेसका गुरुप्रसाद भट्टराई र हेमा न्यौपाने विजयी भएका छन्। भट्टराईले नेकपा एमालेका उम्मेदवार सूर्यप्रसाद गैह्र(पारस)लाई ६ सय ९९ मतले पछि पार्दै विजयी भएका हुन्। यसैगरी एमालेकै उपप्रमुख देवी थापालाई ६३ मतले पछि पार्दे न्यौपाने विजयी भएकी छन्। प्रमुख भट्टराईले ९ हजार ६२१ मत पाउँदा उनका प्रतिस्पर्धी गैहेले ८ हजार ९२२ मत पाएका छन्। यसैगरी न्योपानेले ९ हजार ११८ मत पाउँदा थापाले ९ हजार ५५ मत पाएकी छन्। यसैगरी गल्याङ् नगरपालिका १ देखि ११ सम्मका निर्वाचित वडाअध्यक्षमा क्रमश : मणीप्रसाद बस्याल, खर्गबहादुर थापा (अशोक), कृष्णप्रसाद भट्टराई, ढाकाराम न्यौपाने, घनश्याम भट्टराई, दिप गुरुङ, झवीलाल पाण्डे, झिमबहादुर थापा, नामदेव खनाल, मुक्ति खनाल र दलबहादुर सिंजाली निर्वाचित भएका छन्। यसअघि २०७४ को स्थानीय निर्वाचनमा नेकपा एमालेका भुपराज अधिकारी र देवी थापा निर्वाचित भएका थिए। यसअघि गल्याङ् नेकपा एमालेको बलियो पडक क्षेत्र हो। यहाँ १९ हजार ८८० जनाले मतदान गरेका थिए। नगरको मतदाता संख्या २९ हजार ५५७ जना हो।"
"होमोफोबिया, बाइफोबिया र ट्रान्सफोबियाविरुद्धको अन्तर्राष्ट्रिय दिवस मनाइने","काठमाडौं : मितिनी नेपालले होमोफोबिया, बाइफोबिया र ट्रान्सफोबिया विरुद्धको अन्तर्राष्ट्रिय दिवस२०२२ मनाउने भएको छ। मितिनी नेपालले सोमबार पत्रकार सम्मेलन गर्दै मंगलबार काठमाडौंमा दिवस मनाउन लागेको जनाएको हो। मंगलबार कार्यक्रमको उद्घाटन उपराष्ट्रपती नन्दबहादुर पुनले गर्ने कार्यक्रम तय भएको छ। सो अवसरमा सांस्कृतीक प्रस्तुतीसहित विविध विषयमा छलफल हुने मितिनी नेपालका कार्यक्रम अधिकृत विमला गुरुङले जानकारी दिइन्। हाम्रो शरीर, हाम्रो जीवन, हाम्रो अधिकार भन्ने विश्वव्यापी नाराका साथ होमोफोबिया, बाइफोबिया र ट्रान्सफोबिया विरुद्धको अन्तराष्ट्रिय दिवस २०२२ मनाइन लागेको सो संस्थाले जानकारी दिएको छ। होमोफोबिया, बाइफोबिया र ट्रान्सफोबियाविरुद्धको अन्तराष्ट्रिय दिवस हरेक वर्षको मे १७ मा विश्वव्यापी रुपमा यौनिक तथा लैंगिक विविधता भएको समुदायले मनाउने गर्दछन्। सन् १९९० मे १७ मा विश्व स्वास्थ्य संगठनले समलैंगिकतालाई मानसिक रोगको सूचीबाट हटाई समलैंगिकता हुनु प्राकृतिक प्रक्रिया हो भनी घोषणा गरिएको दिनको स्मरण गर्दै विश्वव्यापी रुपमा होमोफोबिया, बाइफोबिया र ट्रान्सफोबियाविरुद्धको अन्तर्राष्ट्रिय दिन मनाईन्छ। संस्थाका अध्यक्ष लक्ष्मी घलानले यस दिनलाई संसारभर यौनिक तथा लैंगिक अल्पसंख्यक समुदायका व्यक्तिहरुले अन्तर्राष्ट्रिय स्तरमा विभिन्न कार्यक्रमहरुको आयोजना गर्दै हर्षोल्लासका साथ मनाउने बताए। फरक यौनिकता र लैंगिकताकै कारण यो समुदायले भोग्दै आइरहेको असमानता, हिंसा, चुनौती, कष्टकर भोगाई र कठिन परिस्थितिहरुप्रति सरोकारवालालाई ध्यानाकर्षण गराउन यो दिवसले भूमिका खेल्ने अपेक्षा लिइएको छ। कार्यक्रममा मितीनी नेपालका कार्यकारी निर्देशक सरीता केसीले कार्यक्रमको उद्देश्यवारे प्रकाश पारेकी थिइन्।"
"भोजपुरका ६ स्थानीय तहको टुंगो, ३ मा गणना जारी","भोजपुर : ९ स्थानीय तहमध्ये भोजपुरका ६ स्थानीय तहको अन्तिम मत परिणामको टुंगो लागेको छ। जसमा हतुवागढी गाउँपालिका र पौवादुङमा गाउँपालिकामा नेकपा एमाले, आमचोक गाउँपालिका र रामप्रसादराई गाउँपालिकामा माओवादी केन्द्र, अरुण गाउँपालिकामा नेपाली कांग्रेस र साल्पासिलिछो गाउँपालिकामा एक स्वतन्त्र उम्मेदवारले जितेका छ। साल्पासिलिछो गाउँपालिकामा स्वतन्त्रका उम्मेदवारले विजय हाँसिल गरेका छन्। स्वतन्त्रबाट उम्मेदवारी दिएका दौलत कुलुङ राई गाउँपालिका अध्यक्षमा निर्वाचित भएका हुन्। निकै प्रतिस्पर्धामा रहेका राईले निकटत्तम प्रतिद्वन्द्वी नेपाली कांग्रेसका महेश राईलाई ३८ मत र नेकपा एमालेका शान्तिबहादुर अधिकारीलाई ४ सय ३१ मतले पछि पार्दै निर्वाचित भएका हुन्। राईले कुल १८ सय १४ मत पाउँदा कांग्रेसका राईले १७ सय ८६ र एमालेका अधिकारीले १३ सय ८३ मत पाएका थिए। नेकपा एमालेबाट बागी स्वतन्त्र उम्मेदवार उठेका राईले गाउँपालिकाको सम्मुनत समृद्धिको सपनालाई साकार बनाउँदै जनताको सेवा गर्ने दृढ इच्छाले चुनावी मैदानमा सहभागी बनेको बताए। यस्तै, उपाध्यक्षमा भने नेपाली कांग्रेसकी अस्मिता कुलुङ राई निर्वाचित भएकी छन्। उनले नेकपा एमालेकी रिता घलेलाई २ सय ८२ मतले पछि पार्दै उपाध्यक्षमा निर्वाचित भएकी हुन्। उनले कुल १८ सय ६२ मत प्राप्त गरेकी थिइन्। सत्ता गठबन्धन हराउँदै भोजपुरको हतुवागढी गाउँपालिकामा नेकपा एमालेका प्रेमकुमार राई विजयी भएका छन्। उनले गठबन्धनबाट उम्मेदवार बनेका नेपाली कांग्रेसका गजेन्द्र कार्कीलाई ६८९ मतले हराउँदै गाउँपालिका अध्यक्षमा निर्वाचित भएका हुन्। दोस्रो कार्यकालका लागि निर्वाचित बनेका राईले ४ हजार ४० मत ल्याएका थिए। उनका निकटत्तम प्रतिद्वन्द्वी कार्कीले ३ हजार ३ सय ५३ मत ल्याएका थिए। त्यस्तै, गाउँपालिकाको उपाध्यक्ष पदमा भने गठबन्धनको तर्फबाट माओवादी केन्द्रकी सुनिता किराती विजयी भएकी छन्। उनले ३ हजार ७ सय ७ मत ल्याएकी छन् भने उनका प्रतिद्वन्द्वी नेकपा एमालेकी कमला राईले ३ हजार ६ सय ११ मत ल्याइन्। भोजपुरको दक्षिण आमचोक गाउँपालिकामा नेकपा (माओवादी केन्द्र)ले शानदार विजयी हासिल गरेको छ। माओवादी केन्द्रले ६ वटा वडा सहित गाउँपालिका अध्यक्ष र उपाध्यक्ष सहित जित हासिल गरेको हो। नेकपा (माओवादी केन्द्र)बाट अध्यक्षमा अशोक राई र उपाध्यक्षमा सिता राई विजयी भएका हुन्। अध्यक्षमा निर्वाचित अशोक राईले ३६ सय ८५ मत र उपाध्यक्षमा निर्वाचित सिता राईले ३५ सय ९१ मत प्राप्त गरेका छन्। राईले ४२७ को मतान्तरले उनका निकत्तम प्रतिद्धन्दी एमालेका बसन्त राईलाई र उपाध्यक्ष पदमा राईले ४११ मतान्तरका साथ नेपाली काँगे्रसका छिरिङ्ग शेर्पालाई पछि पार्दै विजयी भएका हुन्। यस्तै पूर्वी पौवादुङमा गाउँपालिका अध्यक्षउपाध्यक्ष दुवै पद नेकपा एमालेले जितेको छ। यहाँ एमालेका किरण राई भारी मतान्तरका साथ अध्यक्षमा विजयी भए। उनले २४ सय ९९ मत प्राप्त गर्दा माओवादीका नगेन्द्र भुजेल शैलेन्द्र १६ सय ८८ मतमा रोकिए। १३ सय ७१ मत ल्याएर कांग्रेसका मनोज कार्की तेस्रो भए। किरणको यो दोस्रो जित हो। यसअघिको निर्वाचनमा यहाँ उपाध्यक्ष भने माओवादीले जितेको थियो। उपाध्यक्षमा एमालेकै ज्योत्सना राई २४ सय ६ मत ल्याएर विजयी भइन्। उनको निकटतम प्रतिद्वन्द्वी माओवादीकी सम्झना राईले १७ सय ६९ मत प्राप्त गरिन्। तेस्रो बनेकी कांग्रेसकी रामकुमारी राईले १३ सय ८७ मत प्राप्त गरिन्। रामप्रसाद राई गाउँपालिकाको अध्यक्षमा नेकपा माओवादी केन्द्रका थामबहादुर राई निर्वाचित भएका छन्। ३ हजार ७७ मत ल्याएका राईले एमालेका बलराम राईलाई पराजित गरेका हुन। एमालेका बलरामले २८ सय ५१ मत ल्याए। यहाँ केन्द्र र माओवादीको तालमेल थियो भने एमाले एक्लै थियो। यस्तै उपाध्यक्षमा गठबन्धनबाट काँग्रेसका वीरेन्द्र राई ३५ सय ७७ मत ल्याएर निर्वाचित भएका छन्। एमालेका कमलादेवी राईले २२ सय १४ मत ल्याएर पराजित भएकी छिन्। अरूण गाउँपालिकाको अध्यक्ष र उपाध्यक्ष दुवै पदमा नेपाली कांग्रेसका उम्मेदवार निर्वाचित भएका छन्। कांग्रेसका शालिकराम खत्री २ हजार ८ सय ८७ मत ल्याउँदै अध्यक्ष पदमा विजयी भए। उनका निकटतम प्रतिस्पर्धी नेकपा (एमाले)का उम्मेदवार नारायणप्रसाद घिमिरेले दुई हजार ४ सय २४ मत ल्याएका छन्। यसैगरी अध्यक्ष पदका लागि नेकपा (माओवादी केन्द्र)बाट उम्मेदवार रहेका डिल्लीराम अधिकारीले एक हजार ८ सय २७ मत प्राप्त गरे। सोहि गाउँपालिकाको उपाध्यक्षमा कांग्रेसबाटै विनीता ढकालले जित हासिल गरिन्। उनले ३ हजार मत ल्याएकी छन्। उनका निकटतम प्रतिस्पर्धी एमाले उमेदवार कविता राईले दुई हजार ५ सय ४४ मत ल्याइन्। नेकपा (एकीकृत समाजवादी)का उमेदवार होमबहादुर श्रेष्ठले भने एक हजार ९० मत प्राप्त गरे। यहाँ माओवादी र एकीकृत समाजवादीबीच चुनावी तालमेल भएको थियो।"
"रसुवा मतगणना : एमाले १२, कांग्रेस ११ र माओवादी १ वडामा विजयी","रसुवा : शुक्रबार भएको स्थानीय तहको निर्वाचनको मतपरिणाम आउने क्रम जारी छ। जिल्लामा पाँचवटा पालिका र २७ वटा वडा छन्। २७ वडामध्ये २४ वटाको मतपरिणाम सार्वजनिक भइसकेको छ। जसमा एमालेले १२, कांग्रेसले ११ र माओवादीले एउटामा वडाध्यक्ष पद जितेको छ। सोमबार दिउँसो २ बजेसम्मको नतिजा अनुसार नेकपा एमालेले उत्तरगयाको १, २ र ३, गोसाइँकुण्डको १, ३, ५ र ६, आमाछोदिङ्मोको १, ३ र ४ र नौकुण्डको २ र ३ नम्बर वडा जितेको छ। यस्तै नेपाली कांग्रेसले कालिकाको २, ३ र ४, नौकुण्डको १, ४ र ५, गोसाइँकुण्डको २ र ४, आमाछोदिङ्मोको २ र ५ तथा उत्तरगयाको ४ नम्बर वडामा विजयी भएको छ। नेकपा माओवादी केन्द्रले हालसम्म कालिका१ मा मात्र जित हासिल गरेको छ।"
"सिन्धुलीमा माओवादी केन्द्र १६, कांग्रेस १० र एमाले ५ वडामा विजयी","सिन्धुली : स्थानीय तह निर्वाचन २०७९ को मत परिणाम धमाधम आइरहेको छ । सिन्धुलीका ७९ वडामध्ये ३१ वडामा मतगणना सकिएको छ । हालसम्मको परिणामअनुसार नेकपा माओवादी केन्द्रले १६ वडामा जित हात पारेको छ । नेपाली कांग्रेसले १० र नेकपा एमालेले ५ वटा वडामा जितेका छन् । माओवादी केन्द्रले मरिण गाउँपालिका १, २, ३, ५ र ६ नम्बर वडा, गोलन्जोर १, फिक्कल १, घ्याङलेख १, र ५ तथा दुधौली नगरपालिकाको १२, १३ र १४ नं वडामा जित निकालेको छ । यस्तै कमलामाई नगरपालिका २ र हरिहरपुरगढी गाउँपालिका ३ र ६ मा पनि माओवादी केन्द्र विजयी भएको छ । मरिण र गोलन्जोर बाहेकका वडाहरुमा माओवादी केन्द्रले गएको स्थानीय निर्वाचनमा हार व्यहोरेको थियो। त्यस्तै, कांग्रेसले कमलामाई नगरपालिका १, तीनपाटन गाउँपालिकाको वडा नं २, १० र ११, हरिहरपुरगढी २, र गोलन्जोर २ मा जित हात पारेको छ । यस्तै, सुनकोशी गाउँपालिका १, दुधौली नगरपालिका १ र ३ मा पनि कांग्रेसले जित हात पारेको छ । नेकपा एमालेले हालसम्म हरिहरपुरगढीको १, तीनपाटन १ र कमलामाइ नगरपालिकाको ३, मरिण गाउँपालिका ४ र दुधौली नगरपालिका २ मा विजयी भएको छ । दुई नगरपालिकासहित ९ वटा पालिका रहेको सिन्धुलीका सबै पालिकामा सत्तागठबन्धन अगाडि छ भने एमालेले पछ्याइरहेको छ ।"
माङ्सेबुङ अध्यक्षमा एमालेका राई विजयी,"इलाम : इलामको माङ्सेबुङ गाउँपालिकामा नेपाली कांग्रेसका उम्मेदवारलाई हराउँदै अध्यक्ष पदमा नेकपा एमालेका उम्मेदवार हेमन्त राई विजयी भएका छन्। उपाध्यक्षमा जनता समाजवादी पार्टी नेपालका विनोद नेम्बाङ विजयी भएका छन्। नेम्बाङले पाँच वर्ष अघि आफूलाई पराजित गर्ने एमालेकी सुनिता सुब्बालाई पराजित गरेका हुन्। इदिङ्गो निवर्तमान गाउँपालिका अध्यक्ष हुन्। २०७४ को स्थानीय तह सदस्य निर्वाचनमा राईलाई नै पराजित गर्दै इदिङ्गो अध्यक्षमा विजयी भएका थिए। ५ वर्षपछि राई र इदिंगो भिडेका थिए। त्यस्तै एमालेकी उम्मेद्वार सुनिता सुब्बालाई ६ सय ८३ मतान्तरले पराजित गर्दै नेम्बाङ उपाध्यक्ष पदमा विजयी भएका हुन्। गठबन्धनका तर्फबाट उम्मेद्वारी दिएका नेम्बाङले ३ हजार ७ सय २९ मत पाउँदा उनका निकटतम प्रतिष्पर्धी एमालेकी सुब्बाले ३ हजार ४६ मत पाएकी छन्। सुब्बा निवर्तमान उपाध्यक्ष हुन्। २०७४ को स्थानीय तह निर्वाचनमासमेत नेम्बाङ र सुब्बा उपाध्यक्ष पदका प्रतिष्पर्धी थिए। सो निर्वाचनमा एमालेकी सुब्बा विजयी भएकी थिइन्। यसपटक नेम्बाङले विजय हासिल गरे। माङसेबुङ गाउँपालिकामा नेपाली कांग्रेस, नेकपा (माओवादी केन्द्र), जनता समाजवादी पार्टी र राष्ट्रिय जनमुक्तिको संयुक्त गठबन्धन थियो। वडा नम्बर १ मा भने एमाले र माओवादी केन्द्रको गठबन्धन थियो। १२ हजार ५ सय ६८ मतदाता रहेको माङसेबुङमा ८ हजार ३ सय ७ मत खसेको थियो।"
माओवादीको लालकिल्ला रामारोशनमा कांग्रेसका उम्मेदवार विजयी,"अछाम : अछामको रामारोशन गाउँपालिकाको अध्यक्ष नेपाली कांग्रेसका मानबहादुर साउद निर्वाचित भएका छन्। साउद ३ हजार १२७ मतमा साथ विजयी भएका हुन्। माओवादी केन्द्रका पहलबहादुर साउदले २ हजार ८९७ मत प्राप्त गरेका छन्। यसैगरी नेकपा एमालेका चक्र रावलले २ हजार ७ सय ९७ मत पाएका छन्। उपाध्यक्षमा माओवादी केन्द्रका सिर्जना बुढा विजयी भएकी छन्। उनले ३ हजार २८ मतका साथ विजयी भएकी हुन। उनका निकटतम प्रतिद्वन्द्वी नेकपा एमालेका बसन्ती साउदले २ हजार २२८ मत प्रात गरेका छन्। त्यसैगरी समाजवादीका ताराप्रसाद खनालले २ हजार १६२ मत प्राप्त गरेका छन्। ७ वडा रहेको रामारोशनमा ३ माओवादी,२ एमाले, २ कांग्रेसले जितेका छन्। वडा नं १ मा माओवादी केन्द्रका चक्रबहादुर साउद, वडा नं २ मा माओवादी केन्द्रका मीबहादुर परियार, वडा नं ३ मा कांग्रेसका गणेश साउद, वडा नं ४ मा एमालेका तर्कराज उपाध्याय, वडा नं ५ मा कांग्रेसका केशरबहादुर साउद, वडा नं ६ मा माओवादीका सुशील साउद र वडा नं ७ मा एमालेका तप्तबहादुर भण्डारीले जितेका छन्। समाजबादी र कांग्रेसबीच गठबन्धन भएको थियो। रामारोशन गाउँपालिका माओवादीको लालकिल्ला भनेर चिनिन्छि। यसअघिको निर्वाचनमा पालिका अध्यक्ष र उपाध्यक्ष दुवै माओवादीले जितेका थियो।"
महोत्तरीका तीन पालिकामा लोसपाका वडाध्यक्ष निर्वाचित,"महोत्तरी : महोत्तरीमा लोकतान्त्रिक समाजवादी पार्टी(लोसपा)का तर्फबाट ३ वडाध्यक्ष विजयी भएका छन्। आईतबार मतगणनाको क्रममा ६ वटा पालिकामा ३ मा लोसपा, १ मा नेपाली कांग्रेस, १ जनता समाजवादी पार्टी र १ जना नेकपा माओवादीको तर्फबाट वडाध्यक्ष पदमा निर्वाचित भएका हुन। निर्वाचन अधिकृतको कार्यालयका अनुसार भंगहा नगरपालिका वडा नं १ मा विपीन साह ९६१ मत ल्याई विजयी हासिल गरेका हुन। त्यस्तै महोत्तरी गाँउपालिका १ मा रंजित कुमार चौधरी सोही पार्टीको तर्फबाट ३७८ मत ल्याई विजयी हासिल गरेका हुन। यता लोकतान्त्रिक समाजवादी पार्टीको तर्फबाट मटिहानी नगरपालिका वडा नं १ मा रंजितकुमार चौधरी विजयी हासिल गरेका छन्। निर्वाचन अधिकृत कार्यालयका अनुसार मनरा सिस्वा नगरपालिका वडा नं १० मा कांग्रेसका अरुणकुमार चौधरीले ७८० मत ल्याई विजयी भएका छन्। रामगोपालपुर नगरपालिका वडा नं २ मा नेकपा माओवादीको मुकेश यादव निर्वाचित भएका हुन। त्यस्तै पिपरा गाँउपालिका वडा नं २ मा जनता समाजवादी पार्टीको तर्फबाट संजित यादव निर्वाचित भएका हुन्।"
धनगढीको मेयरमा गोपाल हमाल २११० मतले नृप वडभन्दा अगाडि,धनगढी : धनगढी उपमहानगरपालिकाको मेयर पदका स्वतन्त्र उम्मेदवार गोपाल हमालले ४५ सय ३८ मत प्राप्त गरी सुरुवाति अग्रता लिएका छन्। मेयरमा हमाल २११० मतले नृपबहादुर वडभन्दा अघि छन्। सोही पदमा सत्ता साझेदार नेपाली कांग्रेसका नृपबहादुर वडले २४२८ र एमालेका रणबहादुर चन्दले ११ सय ४० मत प्राप्त गरेका छन्।
जीतपुरसिमरा र निजगढ प्रमुखमा गठबन्धनको अग्रता,"सिमरा : जीतपुरसिमरा उपमहानगरपालिकाको नगर प्रमुख र उपप्रमुख पदमा गठबन्धनका उम्मेदवारले अग्रता कायम राखेका छन्। हालसम्म मतगणना सम्पन्न भईसकेको १० वटा वडाको मतपरिणाम अनुसार गठबन्धनकोतर्फबाट प्रमुख पदको उम्मेदवार नेकपा माओवादी केन्द्रका राजन पौडेल र उपप्रमुख पदकी उम्मेदवार नेपाली कांग्रेसकी मेघा शाहीले अग्रता कायम राखेका हुन्। निर्वाचन अधिकृतको कार्यालयले दिएको जानकारी अनुसार पौडेलले आठ हजार एक सय ७६ मत प्राप्त गरेका छन् भने गठबन्धनलाई पछ्याउदै गरेको एमालेकी नगर प्रमुख उम्मेदवार सरस्वती देवी चौधरीले पाँच हजार आठ सय ६१ मत प्राप्त गरेकी छिन्। प्रमुख पदमा गठबन्धनले दुई हजार तीन सय १५ को अग्रता लिएको छ। यसैगरी उपप्रमुखमा कांग्रेसकी मेघा शाहीले सात हजार एक सय ९४ मत प्राप्त गर्दा एमालेको उपप्रमुखका उम्मेदवार भोलाप्रसाद अधिकारीले ६ हजार दुई सय ३४ मत गरेका छन्। उपप्रमुखमा ९ सय ६० ले शाहीले अग्रता लिएकी छिन्। जीतपुरसिमरामा हालसम्म १० वडाको मतगणना सम्पन्न हुँदा एमालेले ६, कांग्रेसले ३ र नेकपा माओवादी केन्द्रले १ वटा वडामा जित हात पारेको छ। निर्वाचन अधिकृतको कार्यालयले दिएको जानकारी अनुसार अहिले वडा नं ५, ७ र १९ को मतगणना भईरहेको छ। यस्तै निजगढ नगरपालिकाको प्रमुख पदमा गठबन्धनका उम्मेदवारले अग्रता कायम राखेका छन्। हालसम्म गणना भईसकेको तीन वटा वडाको मतपरिणामअनुसार गठबन्धनको तर्फबाट प्रमुख पदका उम्मेदवार नेपाली कांग्रेसका सुरेश खनालले अग्रता कायम राखेका हुन्। गणना सम्पन्न भएको वडा नं ११, १२ र १३ को मतपरिणाम अनुसार प्रमुख पदका उम्मेदवार खनालले दुई हजार दुई सय २२ मत प्राप्त गरेका छन् भने एमालेका उम्मेदवार सुरथ पुरीले एक हजार नौ सय चार मत प्राप्त गरेका छन्। उपप्रमुख पदका भने एमालेकी उम्मेदवारले दुई हजार ९ मत प्राप्त गर्दा गठबन्धनका उम्मेदवार दंगालले एक हजार सात सय ९ मत पाएका छन्। उपप्रमुखमा तीन सय मतले अग्र स्थानमा छिन्। तीन वटा वडाको गणना भईसकेको निजगढमा अहिले वडा नं ७, ८, ९ र १० को गणना जारी छ। गणना सम्पन्न भएको तीन वटै वडामा कांग्रेसले जीत हात पारेको छ। वडा नं ११ मा सहिया गुरो थारु, वडा नं १२ मा ज्ञानबहादुर गोले र वडा नं १३ मा सुर्य घलान विजयी भईसकेका छन्। तीन वटै वडामा एमालेलाई दोस्रो स्थानमा राख्दै कांग्रेसका उम्मेदवार विजयी भएका हुन्।"
डोटीको पूर्वीचौकी गाउँपालिकामा कांग्रेसले गर्यो 'क्लिन स्विप',"डोटी : डोटीको पूर्वीचौकी गाउँपालिकामा नेपाली कांग्रेसले 'क्लिन स्विप' गरेको छ । गाउँपालिकाको अध्यक्ष, उपाध्यक्षलगायत सातवटै वडाका वडा अध्यक्ष तथा सदस्यमा समेत नेपाली कांग्रेसका उम्मेदवार विजयी भएका छन् । २०७४ को स्थानीय तहको निर्वाचनमा भने कांग्रेसकै अन्तरघातका कारण पालिकाको नेतृत्व नेपाली कांग्रेसले गुमाएको थियो । त्यतिखेरको निर्वाचनमा सातवटा वडामध्ये नेपाली कांग्रेसले पाँचवटा वडामा जित हात पारेपनि पालिकाको अध्यक्ष र उपाध्यक्षमा हार व्यहोरेको थियो । यसपटकको निर्वाचनमा नेपाली कांग्रेसको तर्फका अध्यक्षका उम्मेदवार रामप्रसाद उपाध्याय र उपाध्यक्षका उम्मेदवार पशुपति खड्काले जित हात पारेका हुन् । अध्यक्षमा विजयी भएका उपाध्यायले ५१३३ मत ल्याएका छन् भने उनका निकटतम प्रतिद्वन्द्वी नेकपा एमालेका कृष्णकुमार खड्काले २२०५ मत ल्याएका छन् । तेस्रोमा नेकपा एकिकृत समाजवादीका देवबहादुर खड्काले २३२ मत ल्याएका छन् । त्यसैगरी, उपाध्यक्षमा नेपाली कांग्रेसबाट पशुपति खड्काले ४७२१ मत ल्याएर विजयी भएकी छन् भने उनका निकटतम प्रतिद्वन्द्वी नेकपा एमालेका शारखा कुमारी साउदले २४४४ मत ल्याएकी छिन् । उपाध्यक्षको तेस्रोमा आउने नेकपा माओवादीका हरीश कुँवरले २५७ मत ल्याएका छन् । ७ वटा वडा रहेको पूर्वीचौकी गाउँपालिकाको सबै वडामा नेपाली कांग्रेसका उम्मेदवार विजयी भएका छन् । वडा नम्बर १ को वडा अध्यक्षमा अंकबहादुर खड्का (७५३), वडा नम्बर २ को अध्यक्षमा योगेन्द्र ठकुल्ला (४१२), वडा नम्बर ३ को अध्यक्षमा खडक बहादुर धामी (७७७), वडा नम्बर ४ को अध्यक्षमा बल बहादुर खड्का (६७१) विजयी भएका छन् । त्यसैगरी, वडा नम्बर ५ को वडा अध्यक्षमा खडकबहादुर साउद (५६१), वडा नम्बर ६ को अध्यक्षमा पुष्पराज जोशी (५१३), र वडा नम्बर ७ को वडा अध्यक्षमा प्रेमबहादुर खड्का (६४५) विजयी भएका हुन् । पूर्वीचौकी गाउँपालिकाको सबै वडामा सदस्य समेत नेपाली कांग्रेसकै उम्मेदवार विजयी भएका छन् । योसँगै डोटीका नौ स्थानीय तहमध्ये पाँच स्थानीय तहको नतिजा सार्वजनिक भइसकेको छ । जसमा तीन पालिकामा नेपाली कांगैसले जित हात पारेको छ भने एउटामा नेकपा एमाले र एउटामा नेकपा माओवादीले जित निकालेको छ । डोटीको बडीकेदार गाउँपालिका, पूर्वीचौकी गाउँपालिका, आदर्श गाउँपालिकामा नेपाली कांग्रेसले जितेको छ भने जोरायल गाउँपालिकामा नेकपा एमाले र बोगटान फुड्सिल गाउँपालिकामा नेकपा माओवादीले जितेको छ ।"
धनुषाको औरही गाउँपालिकाको दुई वडामा कांग्रेस विजयी,"जनकपुरधाम : धनुषाको औरही गाउँपालिकाको दुई वडामा नेपाली कांग्रेसले विजयी हासिल गरेको छ । औरही गाउँपालिका वडा नं १ र २ मा नेपाली कांग्रेसका वडा अध्यक्षसहित ३ जना विजयी भएका छन्। वडा सदस्यहरुमा पनि कांग्रेसकै ४ जना उम्मेदवारहरु विजयी भएका छन् । महिला सदस्यमा सकिना खातुनले ८७९, दलित महिला सदस्यमा बेचनी कुमारी दासले ८९६ र सदस्यमा रामअशिष चौधरीले ८७२ मत पाएका छन् । औरही गाउँपालिकाको एक सदस्य पदमा भने नेकपा एमालेका भुप नारायण यादवले ८६६ मत ल्याएर निर्वाचित भएका छन् । यसैगरी, वडा नं २ मा नेपाली कांग्रेसकै श्रीकिसुन यादवको प्यानल हित विजयी भएको छ ।"
हरिपुरमा कांग्रेसका पजियार निर्वाचित,मलङ्वा : सर्लाहीको हरिपुर नगरपालिकामा नेपाली कांग्रेसका गोपाल पजियार नगरप्रमुखमा निर्वाचित भएका छन्। पजियारले माओवादी केन्द्रका सुनिलकुमार बुढाथोकीलाई ३ हजार ५१ मतले पराजित गरेका छन्। पजियारले ६ हजार ९ सय ३८ मत पाएका छन्। उनका निकटतम प्रतिद्धन्दी बुढाथोकीले ३ हजार ८ सय ८७ मत ल्याएका छन्। उपप्रमुखमा कांग्रेसकै निलम राय यादव निर्वाचित भएकी छिन्। उनले ५ हजार ५ सय ८३ मत ल्याएकी छिन्। उनका प्रतिद्धन्दी एकीकृत समाजवादीकी शिला कार्कीले ४ हजार ७६ मत प्राप्त गरेकी छिन्।
"उपाध्यक्षमा पराजय, वडाध्यक्षमा विजय","प्यूठान : ०७४ सालको स्थानीय तह निर्वाचनमा गाउँपालिका उपाध्यक्षमा पराजय भएकी माओवादी केन्द्रकी लक्ष्मी पल्ली वडाध्यक्षमा विजयी भएकी छिन्। शनिबार सम्पन्न मतगणना अनुसार सरुमारानी गाउँपालिका५ को वडाध्यक्षमा पल्ली विजयी भएकी हुन्। उनले ७ सय ३२ र प्रतिस्पर्धी नेकपा एमालेका उमबहादुर खाम्चाले ४ सय ५४ मत लिएका छन्। उनीहरुबीच २ सय ७८ को मतान्तर भएको छ। सरुमारानीका ६ वटा वडा मध्ये ६ र ५ को मात्र नतिजा आएको छ। यस्तै झिमरुक गाउँपालिका वडा नम्वर १ मा नेकपा एमालेका धुर्वराज खनाल पूनः वडा अध्यक्षमा विजयी भएका छन्। खनालसहित अन्य सदस्यमा पनि एमालेका सवै सदस्य विजयी भएका छन्। आइतबार विहानै सम्पन्न मतपरिणाम अनुसार खनाल गठवन्धनबाट उम्मेदवार बनेका राष्ट्रिय जनमोर्चाका रामबहादुर जिसीलाई ३ सय ९० मतले पछिपार्दै विजयी भएका हुन्। खनालले १ हजार ९ र जिसीले ६ सय १९ मत लिएका छन्। वडा सदस्यमा गिता सुनार, प्रतिमान पुन, यमुना घर्तीमगर र शंकर पोखरेल विजयी भएका छन्। यस वडामा यसअघि पनि एमालेको प्यानलै विजयी भएको थियो। झिमरुकमा हालसम्म १ वडाको मात्र अन्तिम नतिजा आएको छ। झिमरुक १ एमालेका पोलिटब्यूरो सदस्य एवं प्यूठान इन्चार्ज सूर्य थापाको गृह वडा भएकाले पनि यसलाई धेरैले उनको प्रतिष्ठासित समेत जोडेर हेरेका थिए।"
दैलेखको महाबु गाउँपालिकाको अध्यक्ष र उपाध्यक्षमा कांग्रेस विजयी,दैलेख : दैलेखको महाबु गाउँपालिकाको अध्यक्षमा नेपाली कांग्रेसका लछुमन गुरुङ विजयी भएका छन् । उनले २९७१ मत गरेर गाउँपालिका अध्यक्षमा निर्वाचित भएको निर्वाचन अधिकृतको कार्यालयले जनाएको छ । गुरुङले नेकपा एमालेका हरिप्रसाद उपाध्याय र नेकपा एकीकृत समाजवादी पार्टीका जंगबहादुर शाहीलाई पराजित गरेका हुन् । निर्वाचन अधिकृतको कार्यालयका अनुसार एमालेका उपाध्यायले २५१९ मत पाए । एकीकृत समाजवादीबाट अध्यक्षका उम्मेदवार जंगबहादुर शाहीले २२६८ मत पाए । शाही निवर्तमान अध्यक्ष समेत हुन् । उनी २०७४ सालमा भएको स्थानीय तह निर्वाचनमा नेकपा एमालेबाट विजयी भएका थिए । पछि नेकपा एमाले विभाजनपछि उनी एकीकृत समाजवादीमा लागेका थिए । गाउँपालिकाको उपाध्यक्षमा पनि कांग्रेसकै मञ्जु कुमारी शर्मा विजयी भएकी छन् । उनले एमालेकी दुर्गाकुमारी सिंह र एकीकृत समाजवादीकी पुण्यप्रभा दशौँदीलाई पराजित गरिन् । उपाध्यक्षमा निर्वाचित कांग्रेसकी शर्माले ३१५५ मत पाइन् । एमालेकी सिंहले २३०१ र एकीकृत समाजवादीकी दशौँदीले २१३३ मत पाइन् । दशौंदी नेपाली कांग्रेसको नेता हुन् । कांग्रेसले उपाध्यक्षको टिकट नदिएपछि उनी एकीकृत समाजवादी प्रवेश गरेर उपाध्यक्षमा उम्मेदवारी दिएकी थिइन् । गाउँपालिकाको अध्यक्षमा निर्वाचित लछुमन गुरुङ्ग र उपाध्यक्षमा निर्वाचित मञ्जुकुमारी शर्मा ।
ओखलढुंगाको चिशंखुगढीको अध्यक्ष र उपाध्यक्षमा माओवादीका शर्मा र थापा विजयी,"ओखलढुंगा : चिशंखुगढी गाउँपालिकामा बाम लोकतान्त्रिक गठबन्धनको तर्फबाट माओवादी नेता निशान्त शर्मा अध्यक्षमा निर्वाचित भएका छन् । गठ गाउँपालिकाको अध्यक्षमा गठबन्धन तर्फका उम्मेदवार माओवादी केन्द्रका निशान्त शर्मा विजयी भएका छन् । निकटतम प्रतिद्वन्द्वी नेकपा एमालेका उम्मेदवार अशोक थापाभन्दा ५ सय ७ मत बढी पाएर अध्यक्षमा पुनः विजयी भएका हुन् । शर्माले ३ हजार १ सय ९८ मत प्राप्त गर्दा थापाले २ हजार ६ सय ९१ मत पाए । शर्मा यस अघि माओवादी बाट निर्वाचित भएका थिए । गठबन्धनकै तर्फबाट नेपाली कांग्रेसका उपाध्यक्षका उम्मेदवार सन्तोषबाबु थापा उपाध्यक्षमा विजयी भएका छन् । नेकपा एमालेको तर्फबाट उपाध्यक्षकी उम्मेदवार सुस्मिका राईलाई १ हजार ६६ मतले पछि पार्दै थापा निर्वाचित भएका हुन् । थापाले तीन हजार एक सय १६ र राईले २ हजार ५० मत प्राप्त गरेका छन् । यो गाउँपालिकामा नेपाली कांग्रेस र माओवादी केन्द्रबीच गठबन्धन भएको थियो । नेकपा एकीकृत समाजवादी र जनता समाजवादी यो पालिकामा एक्लाएक्लै चुनाव लडेका थिए । यहाँका ८ वडामध्ये ४ वडामा माओवादी केन्द्रले जितेको छ । वडा नं१ उषक कटुवाल, २ मा नरेन्द्र बस्नेत, ५ मा अनिल भट्टराई र वडा नं४ हिमाल राईले जित हात पारे । यसैगरी, वडा नं ६ र ७ मा नेपाली कांग्रेसका उम्मेदवार क्रमशः बलराम कटुवाल र मुघाधन राई विजयी भए । वडा नं ८ मा नेकपा एमालेका उम्मेदवार शुसिलजङ कार्की निर्वाचित भए । यसअघि एमालेले जितेका २ वडामा कांग्रेसले जितेको छ । वडा नं३ मा वडा अध्यक्षका उम्मेदवारहरुको मत बराबरी भएपछि पुनः मत गणना सूरु भएको छ ।"
बान्नीगढी जयगढको अध्यक्षमा कांग्रेस र उपाध्यक्षमा एमाले,"अछाम : अछामको बान्नीगढी जयगढ गाउँपालिकाको नतिजा सार्वजनिक भएको छ। गाउँपालिकाको अध्यक्षमा कांग्रेस र उपाध्यक्षमा एमालेका उम्मेदवार विजयी भएका छन्। गाउँपालिकाको अध्यक्षमा कांग्रेसका टेकबहादुर साउद विजयी भएका छन्। साउद ३ हजार ११२ मतले विजयी भएका हुन्। उनका निकटतम प्रतिद्धन्द्धी नेकपा एमालेका लोकबहादुर साउदले २ हजार ६१४ मत प्राप्त गरेका छन्। उपाध्यक्षमा नेकपा एमालेका बिन्दु रावल विजयी भएकी छन्। उनले २ हजार ७३१ मतका साथ विजयी भएकी हुन्। उनका निकटतम प्रतिद्धन्द्धी माओवादीका निर्मला साउदले २ हजार ७१७ मत प्रात गरेकी छन्। ६ वडा रहेको बान्नीगढिमा ३ कांग्रेस, २ नेकपा एमाले, १ माओवादीले जितेका छन्। वडा नं १ मा कांग्रेसका गजेन्द्र खड्का, वडा नं २ मा कांग्रेसका नेत्रबहादुर साउद, वडा नं ३ मा कांग्रेसका नवराज साउद, वडा नं ४ मा एमालेका किरण खत्री, वडा नं ५ मा एमालेका टंक साउद, वडा नं ६ मा माओवादीका जगत थापा विजयी भएका छन्। बान्नीगढी जयगढ गाउँपालिकामा कांग्रेस, समाजवादी र माओवादीबीच गठबन्धन भएको थियो।"
धरानमा कांग्रेस र एमालेलाई टक्कर दिँदै स्वतन्त्र उम्मेदवार हर्क साम्पाङ,धरान : धरान उपमहानगरपालिकामा त्रिपक्षीय प्रतिष्पर्धा भएको छ । धरानमा गठबन्धनका उम्मेदवारको अग्रता कायमै रहेको छ । गठबन्दनको तर्फबाट मेयरका उम्मेदवार कांग्रेसका किशोर राईले ३६४५ मत प्राप्त गरी अग्रस्थान कायम गरेका छन्। एमालेकी मन्जु भण्डारी र स्वतान्त्र उम्मदेवार हर्क साम्पाङले मतान्तर घटाइरहेका छन् । एमालेकी मेयरकी प्रत्यासी भण्डारीले २८९५ मत प्राप्त गरी कांग्रेसका राईलाई पछ्याइरहेकी छिन् । मेयरका स्वतन्त्र प्रत्यासी धरानका भष्ट्राचारविरुद्धका सामाजिक अभियन्ता हर्क साम्पाङले २७०९ मत प्राप्त गरी तेस्रो स्थानमा छन् । उपमेयरमा गठबन्दनको तर्फबाट माओवादी केन्द्रका अईन्द्रविक्रम बेघाले ३९५३ मत प्राप्त गरी अग्रता कायमै राखेका छन् । एमालेका पदम इस्वोले ३४७६ मत प्राप्त गरी बेघालाई पछ्याइरहेका छन्। धरानमा गठबन्धनका किशोर राई र एमालेकी मञ्जु भण्डारीको पकड रहेको क्षेत्रमा समेत साम्पाङले राम्रो मत ल्याएका छन् । एमाले र कांग्रेसका वडाअध्यक्षका उम्मेदवारले लिडिङ गरेको वडाहरुमा समेत स्वतन्त्र उम्मेदवारको मत बढि झरेकाले चुनावी परिणाम अप्रत्यासित रुपमा आउन सक्ने अनुमान गरिएको छ । प्राप्त मत परिणामले एमालेको गडका रुपमा रहेको धरानमा मतदाताहरु राजनीतिक दलहरुप्रति वाक्क भएर स्वतन्त्र उम्मेदवारको पक्षमा उभिएको देखिन्छ । धरानमा ११ हजार ५४८ मत गणना गरिएको छ ।
२२ वर्षीय युवा बने गाउँपालिका अध्यक्ष,मलङ्वा : सर्लाहीको रामनगर गाउँपालिकामा२२ वर्षीय राजाबाबु यादव गाउँपालिका अध्यक्षमा निर्वाचित बनेका छन्। माओवादी केन्द्रबाट चुनाव लडेका राजाबाबु कांग्रेसका उम्मेदवारलाई हराउँदै अध्यक्षमा निर्वाचित बनेका हुन्। राजाबाबु कांग्रेसका हरिनन्दनप्रसाद यादवलाई १ हजार ६ सय ८९ मतले पछि पार्दै जित हासिल गरेका हुन्। राजाबाबुले ४ हजार ८१ मत ल्याएका छन् भने कांग्रेसका हरिनन्दनले २ हजार ३ सय ९२ मत पाएका छन्। उपाध्यक्षमा माओवादीकै गीता देवी निर्वाचित भएकी छिन्। गीताले ३ हजार ५ सय २३ मत प्राप्त गरेकी छिन्। उनका प्रतिद्वन्द्वी कांग्रेसकी कोशिला साहले २ हजार ६ सय ३७ मत प्राप्त गरेकी छिन्।
"पर्साको छिपरमाइ गाउँपालिकामा मतगणना स्थगित, पुन: मतदान गराउन कांग्रेसको माग","वीरगन्ज : पर्साको छिपहरमाइ गाउँपालिका वडा नम्बर २ को चेरगाहा मतदान केन्द्रमा पुन: मतदान गराउन माग गर्दै नेपाली कांग्रेसले मतगणना कार्य स्थगित गराएको छ । मतदान र मतगणना दुवैमा धाधली गरिएको भन्दै कांग्रेसले विरोध गरेपछि छिपहरमाइ गाउँपालिकाको मतगणना कार्य आइतबार दिउँसो २ बजेदेखि रोकिएको हो । वीरगन्जमा सोमबार पत्रकार सम्मेलन गरेर कांग्रेसका गाउँपालिका अध्यक्ष उम्मेदवार नवीन सिंहले वडा नम्बर २ को चेरगाहा मतदान केन्द्रमा शुक्रबार भएको मतदान रद्ध गरेर पुन: मतदान गर्न माग गरे। उनले पुन: मतदात नगरे पुरै गाउँपालिकाको मतगणना रोक्ने चेतावनी दिए। मतदान र मतगणना दुवैमा निवर्तमान गाउँपालिका अध्यक्ष एवं नेकपा एमालेका अध्यक्ष मनोज गुप्ताले धाँधली गरेको आरोप सिंहको छ । सिंहले भने,' यदि चेरगाहा मतदान केन्द्रको मतदान रद्ध गरी पुन: मतदानको मिति घोषणा गरिएन भने अवस्था भयवाह हुनसक्छ, हामी जेल जान पनि तयार छौं । ' सिंहले शुक्रबार भएको मतदानका क्रममा चेरगाहा मतदान केन्द्रमा एमाले अध्यक्ष उम्मेदवार गुप्ताले गाउँपालिका कार्यालयमा आफूले करारमा नियुक्त गरेका कर्मचारीहरुमार्फत धाँधली गराइ मतदाताभन्दा बढी संख्यामा मत खसाउन लगाएको आरोप लगाए । गुप्ताको निर्देशनमा गाउँपालिका निमित्त प्रमुख प्रशासकीय अधिकृत समेत रहेका सहायक मतदान अधिकृत शम्भु साहले १५९० मत खसेको भएपनि इन्ट्री भने १६२० मतको गराएर मुचुल्का उठाएको आरोप सिंहको छ । यसका साथै एमाले उम्मेदवार गुप्ताले मृत्यु भइसकेका मतदाताको नाममा पनि मत खसाउन लगाएको र त्यसको प्रमाण पनि आफूसँग सुरक्षित रहेको सिंहले दावी गरे। त्यहि बेला आफूहरुले विरोध गर्दा पनि कुनै सुनुवाइ नभएको भन्दै सिंहले अहिले मतगणनाका क्रममा पनि गुप्ताले करारमा नियुक्त गरेका कर्मचारीहरुले धाँधली गरेपछि आफूहरुले आइतबारदेखि मतगणना रोक्न लगाएको बताए । उनले मतदान र मतगणनामा धाँधली गर्ने कर्मचारी र एमाले अध्यक्ष उम्मेदवार गुप्तालाई तत्काल पक्राउ गरी कानुनी कारबाहीको दायरामा ल्याउन स्थानीय प्रशासनसँग माग पनि गरे । आफूले निर्वाचन कार्यालयसँग तीन दिनदेखि माग गर्दै आइरहे पनि कुनै सुननुवाइ नभएपछि सोमबार पत्रकार सम्मेलन गर्न बाध्य भएको सिंहले बताए । सोमबारको पत्रकार सम्मेलनमा कांग्रेसका जिल्ला प्रवक्ता रमेशनाथ पाण्डे , पूर्वजिल्ला सचिव किशोरी साह कानुलगायतका नेताको पनि उपस्थिति रहेको थियो ।"
पुतलीबजार ३ र ४ मा कांग्रेसका उम्मेदवार प्यानलसहित विजयी,"स्याङ्जा : पुतलीबजार नगरपालिका३ को अध्यक्षमा नेपाली कांग्रेसका राजेन्द्रप्रसाद श्रेष्ठ प्यानलसहित निर्वाचित भएका छन्। यसैगरी खुला सदस्यमा अमिरवक्स मिया, सोमबहादुर कुँवर, महिला सदस्यमा सविता पौडेल र दलित महिला सदस्यमा चन्द्रकला सार्किनी निर्वाचित भएका हुन्। यस्तै वडा नं ४ को अध्यक्षमा पनि नेपाली कांग्रेसका शिवबहादुर थापा प्यानलैसहित निर्वाचित भएका छन्। थापाले नेकपा एमालेका रुद्रप्रसाद पोखरेललाई पराजित गरेका हुन्। महिला सदस्यमा लिलाबती पोख्रेल, दलित महिला सदस्यमा मिना दमै र खुल्ला सदस्यमा पृथ्वीप्रसाद पोखरेल र सुरेन्द्र केसी छन्। यसअघि २०७४ सालको स्थानीय निर्वाचनमा यी दुबै पालिकामा नेकपा एमाले निर्वाचित भएका थिए।"
"भरतपुरमा विजय सुवेदी रेनुभन्दा ६१ मतले अगाडि, जगन्नाथले मतान्तर बढाए","भरतपुर : भरतपुर महानगरपालिकामा एमालेका मेयर उम्मेदवार विजय सुवेदीले निरन्तर अग्रता लिएका छन् । सत्तारुढ गठबन्धनबाट उम्मेदवार बनेकी माओवादी केन्द्रकी रेणु दाहाललाई सुवेदीले पछि पारेका हुन् । १२ हजार ८६२ मत गणना हुँदा सुवेदीले ४४ सय मत प्राप्त गरेका छन् भने दाहालले ४३ सय ३९ मत पाएकी छन्। त्यस्तै, कांग्रेसका बागी उम्मेदवार जगन्नाथ पौडेलले १९ सय मत पाएका छन्। उपमेयरतर्फ सत्ता गठबन्धनबाटै उम्मेदवार बनेका कांग्रेसका चित्रसेन अधिकारीले ५१ सय ३ मत पाएका छन् भने एमालेको समर्थन पाएकी राप्रपाकी हिमला गुरुङले ३४ सय ८३ मत पाएकी छन् ।"
भक्तपुर नगरपालिकाको मेयरमा सुनिल प्रजापति र उपमेयरमा रजनी जोशी विजयी,"भक्तपुर : भक्तपुर नगरपालिकाको मेयरमा नेपाल मजदुर किसान पार्टीका सुनिल प्रजापति निर्वाचित भएका छन् । योसँगै प्रजापति पुनः मेयरमा दोहोरिएका हन् । अन्तिम मतपरिणामअनुसार सुनिलले २९ हजार २ सय मत पाउँदा उनका प्रतिष्पर्धी नेपाली कांग्रेसका रामप्रसाद कासुलाले ३३५२ मत मात्र प्राप्त गरे। यस्तै, उपमेयरमा नेमकिपाकी रजनी जोशीले २९६९५ मत ल्याएर विजयी भएकी छिन् । उनका निकटतम् प्रतिष्पर्धी नेकपा एमालेकी रञ्जना खर्बुजाले २७८४ मत प्राप्त गरिन्।"
"लुम्बिनीमा भारतले निर्माण गर्ने विहारको शिलान्यास, पाँच विषयमा आजै सम्झौता हुने","लुम्बिनी : भारतीय प्रधानमन्त्री नरेन्द्र मोदीले भारत सरकारले निर्माण गर्ने बिहारको शिलान्यास गरेका छन्। सोमबार विहान १० बजे लुम्बिनी आइपुगेका मोदीले मायादेवीमा पूजाआजा समेत गरे। मोदीसँगै देउवाले पनि मायादेवीमा पूजाआजा गरेका थिए। मोदीले मन्दिर छेउमा रोपिएको बोधी वृक्षमा जलार्ण गरेका थिए। कार्यक्रमपछि मोदी होटल पवन प्यालेसमा आराम गर्न पुगेका छन्। त्यहा पाचँ वटा दुई पक्षीय सम्झौता हुनेछ। लुम्बिनी बौद्ध विश्वविद्याालय, त्रिभुवन विश्वविद्यालय, काठमाडौं विश्वविद्यालयसँग भारतीय विभिन्न संस्थाले सहकार्य गर्नेछन्। ती सम्झौतापत्र दुई प्रधानमन्त्रीका रोहबरमा हस्तान्तरण हुनेछ। त्यसलगत्तै देउवा र मोदीबीच वार्ता हुनेछ। त्यसपछि दुबै प्रधानमन्त्री बुद्धजयन्तीको मूल समारोहमा सहभागी हुने छन्।"
"बाजुराको गौमुल गाउँपालिकाको अध्यक्ष,उपाध्यक्षसहित ६ वडामा एमाले विजयी","बाजुरा : बाजुराको गौमुल गाउँपालिकामा अध्यक्ष, उपाध्यक्षमा एमालेका उम्मेदवार विजयी भएका छन्। एमालेका अध्यक्षका उम्मेदवार हरिबहादुर रोकाया र उपाअध्यक्ष सिता रोकाया (थापा) विजयी भएका हुन् । पालिकाको ६ वडामा अध्यक्षसहित सबै सदस्य उम्मेदवार गरी ३२ जना विजयी भएका छन् । दुवैजना २०७४ को स्थानीय निर्वाचनमा अध्यक्ष र उपाअध्यक्षमा विजयी भएका थिए । २०७४ सालको स्थानीय चुनावमा हरिबहादुर रोकायाले २ हजार २ सय ४० मत ल्याएका थिए भने नेपाली कांग्रेसका देवबहादुर रोकाया १ हजार ४ सय ९१ मतले पराजित भएका थिए । त्यस्तै, २०७४ को स्थानीय चुनावमा उपाध्यक्ष सिता रोकाया थापाले २ हजरा २ सय १ मत र नेपाली कांग्रेसकी उमा रोकायाले १ हजार ५ सय १० मत ल्याएकी थिइन् । उपाध्यक्ष सिता र उमा २०७४ पनि सँगै लडेकी थिइन्। वैशाख ३० गते भएको स्थानीय तहको निर्वाचनमा नेकपा एमालेका उम्मेदवार अध्यक्ष हरिबहादुर रोकायाले ३ हजार ४ सय ३४ मत ल्याएर विजयी भएका छन। उनका प्रतिद्वन्दी नेपाली कांग्रेसका हिरेन्द्रबहादुर रोकायाले १ हजार ४ सय ७० मत ल्याएर पराजित भएका छन्। उपाध्यक्षमा सिता रोकाया थापाले ३ हजार १ सय ९४ मत ल्याएर नेपाली कांग्रेसकी उम्मेदवार उमा रोकायालाई पराजित गरेकी छन् । उमाले १ हजार ७ सय ४४ मत ल्याएकी छन् । गौमुल गाउँपालिकामा ६ वडा छन् । सबै वडामा नेकपा एमालेले विजयी हासिल गरेको छ । गौमुल गाउँपालिकामा ३२ पदमा भएको निर्वाचनमा ३२ नै एमालेले विजयी हासिल गरेको छ । वडा नम्बर १ मा देवबहादुर रोकाया, २ मा देवबहादुर रोकाया, ३ मा गोरख बहादुर बोहोरा, ४ मा अम्मर बहादुर विक, ५ मा कलक बहादुर सिंह र वडा नम्बर ६ मा प्रकाशबहादुर रोकाया विजयी भएका छन् । यी सबै नेकपा एमालेका तर्फबाट उम्मेदवार बनेका हुन्। नेपाली कांग्रेस गाउँपालिकामा क्लिन स्वीप भएको छ । २०७४ को स्थानीय चुनावमा नेपाली कांग्रेसले वडा नम्बर २ मात्र जितेको थियो। यो पटक भने कुनै पनि वडामा कांग्रेसले जित हासिल गर्न सकेन् ।"
"डडेल्धुरामा २ पालिकासहित २१ वडामा कांग्रेस, एक पालिकामा माओवादी विजयी",डडेल्धुरा : डडेल्धुरामा ३ पालिकासहित ३४ वडामा मतगणना सम्पन्न भएको छ। जसमध्ये २ पालिकामा कांग्रेस र एक माओवादी केन्द्रले जित हासिल गरेको छ। गन्यापधुरा गाउँपालिकामा कांग्रेसबाट अध्यक्षमा ईन्द्र कार्की र उपाध्यक्षमा ज्ञानु सेठीले जितेका छन्। नवदुर्गामा कांग्रेस कै लक्ष्मी प्रसाद अवस्थी र निर्मला वोगटी विष्टले जित हासिल गरेका हुन्। आलिताल गाउँपालिकामा माओवादीका शेरसिंह पार्की र मैना कुमारी रावल बोहराले जितेका छन्। अमरगढी नगरपालिकामा मकांग्रेसका उमेदवार अगाडि छन् भने वीपीकांग्रेसले पछ्याई रहेको छ। अन्य ४ पालिकामध्ये २ मा कांग्रेस अगाडि छ। भने २ पालिकामा माओवादी केन्द्र अगाडि रहेको छ। गन्यापधुरामा ४ वडा र नवदुर्गामा २ वडासहित अध्यक्ष उपाध्यक्ष कांग्रेसले जितेको छ। गन्यापधुरामा १ वडा वीपी कांग्रेस र नवदुर्गामा १ वडा माओवादीले र २ वडा समाजवादीले जितेको छ। त्यसैगरी आलितालमा ४ वडासहित अध्यक्ष उपाध्यक्ष माओवादीले जितेको छ भने बाँकी २२ वडा कांग्रेस र एमालेले जित हासिल गरेको निर्वाचन कार्यालयले जनाएको छ। अमरगढी नगरपालिकामा भने नेपाली कांग्रेसले ६ वडामा जित हासिल गरेको छ। बाँकी ६ वडाको मतगणना भइरहेको छ। मेयर उपमेयरमा कांग्रेस अगाडि रहेको छ। कांग्रेस वीपीले मेयरमा र एमालेले उपमेयरमा कांग्रेसका उमेदवारलाई पछ्यारहेका छन्। अजयमेरु गाउँपालिकामा २ वडा कांग्रेसले जितेको छ। ११ वडा माओवादी र एमालेले र स्वतन्त्रले जित हासिल गरेको छ। बाँकी २ वडाको मतगणना भइरहेको छ। त्यसैगरी भागेश्वर गाउँपालिकामा ३ वडा कांग्रेसले जितेको छ भने १ वडा स्वतन्त्र उम्मेदवारले जितेका छन्। १ वडाको मतगणना भइरहेको छ। गाउँपालिका माओवादीका अध्यक्ष उमेदवारलाई एमालेले र उपाध्यक्षमा नेपाली कांग्रेस अगाडि रहेको छ भने एमाललेले पछ्याइरहेको छ।
"धनौजीमा मतपत्र विवाद, स्थिति नियन्त्रणमा लिन हवाई फायर","जनकपुरधाम : धनौजी गाउँपालिकामा खसेको मतभन्दा बढी मतपत्र भेटिएपछि विवाद हुँदा प्रहरीले हवाईफायर गरेको छ। धनुषाको धनौजी गाउँपालिकास्थित वडा नं १ को मतगणनाको क्रममा बढी मतपत्र भेटिएपछि स्थानीयले विरोध गर्दा मतगणना कार्य स्थगित गरिएको छ। त्यसपश्चात स्थानीयले मतदान अधिकृतविरुद्ध नारावाजी गर्न थालेपछि स्थिति नियन्त्रणमा लिन प्रहरीले हवाई फायर तथा अश्रुग्यास फायर गरेको हो। धनौजीको वडा नं १ लखौरीमा कूल खसेको मत संख्यामा १६८९ थियो तर बाकसबाट १७०५ मतपत्र भेटिएपछि विवाद भई मतगणना स्थगन गरिएको हो। धनौजीको वडा नं १ को मतदान केन्द्र (क) ५७८, (ख) ५६३ र (ग) ५४८ गरी कूल १६८९ हुनुपर्नेमा १५ मत बढेपछि विवाद उत्पन्न भएको थियो। विवादको क्रममा स्थिति अनियन्त्रित भएपछि प्रहरीले हवाईफायर तथा अश्रुग्यास प्रहार गरेको प्रहरी नायव उपरीक्षक प्रदिपबहादुर क्षेत्रीले जानकारी दिए। निर्वाचन अधिकृत पोषराज खनालले मतपेटिकामा भनिएको भन्दा १५ वटा मत बढी फेला परेको भन्दै उम्मेदवार तथा प्रतिनिधिहरुले होहल्ला गरेको थियो। मतपेटिकामा खसेको भन्दा बढी बढी मत फेला परेको छ। निर्वाचन सम्बन्धी ऐनले मतपेटिकामा रहेको मतलाई नै अन्तिम मत मान्ने अवस्था रहेपनि यसलाई वेवास्ता गरेपछि विवाद हुँदा मतगणना स्थगित छ। मतगणनाको अन्तिम परिणामसम्म अध्यक्षमा नेपाली कांग्रेसका राजकुमार साह १५१४ मतसहित पहिलो स्थानमा रहेका छन् भने उनका निकटतम प्रतिद्वन्द्वी लोसपाका जिवेन्द्र झा १ हजार मतसहित दोस्रो स्थानमा रहेका छन्।"
भोजपुरको हतुवागढी गाउँपालिकामा गठबन्धन भत्काउँदै एमाले विजयी,"भोजपुर : सत्ता गठबन्धन हराउँदै भोजपुरको हतुवागढी गाउँपालिकामा नेकपा एमालेका प्रेमकुमार राई विजयी भएका छन् । उनले गठबन्धनबाट उम्मेदवार बनेका नेपाली कांग्रेसका गजेन्द्र कार्कीलाई ६८९ मतले हराउँदै गाउँपालिका अध्यक्षमा निर्वाचित भएका हुन् । दोस्रो कार्यकालका लागि निर्वाचित बनेका राईले ४ हजार ४० मत ल्याएका थिए । उनका निकटत्तम प्रतिद्वन्द्वी कार्कीले ३ हजार ३ सय ५३ मत ल्याएका थिए । त्यस्तै, गाउँपालिकाको उपाध्यक्ष पदमा भने गठबन्धनको तर्फबाट माओवादी केन्द्रकी सुनिता किराती विजयी भएकी छन् । उनले ३ हजार ७ सय ७ मत ल्याएकी छन् भने उनका प्रतिद्वन्द्वी नेकपा एमालेकी कमला राईले ३ हजार ६ सय ११ मत ल्याइन् । ९ वडा रहेको उक्त गाउँपालिकाको वडा नं १, २, ३, ४, ५, ६ र ९ एमाले र वडा नं ७ र ८ मा नेपाली कांग्रेसले जितेको छ ।"
"दोलखाका २७ वडाको अन्तिम मत परिणाम : कुन वडा, कुन दलले जिते ?","काठमाडौं : स्थानीय तह निर्वाचन अन्तरगत दोलखाका २७ वटा वडाको अन्तिम मत परिणाम सार्वजनिक भएको छ। १६ वटा वडामध्ये नेकपा माओवादी केन्द्रले ९, नेकपा एमालेले ८, नेपाली कांग्रेसले ७, नेकपा एकीकृत समाजवादीले २ र स्वतन्त्रले १ वटा वडा जितेका हुन्। नेकपा माओवादी केन्द्र : ९ जना १) गौरीशंकर गाउँपालिका १ प्रकाश खड्का नेकपा एमाले : ८ जना १) कालिन्चोक गाउँपालिका १ पदमबहादुर थामी२) तामाकोशी गाउँपालिका १ बसन्त थापा३) बैतेश्वर गाउँपालिका ८ शान्त जिरेल४) जिरी नगरपालिका४ पदेमान जिरेल ५) मेलुङ गाउँपालिका १ ईश्वर कोइराला६) मेलुङ गाउँपालिका३ बसन्त लामा७) भीमेश्वर नगरपालिका २ स्टालिन श्रेष्ठ ८) शैलुङ गाउँपालिका  २ तिर्थबहादुर श्रेष्ठ नेपाली कांग्रेस : ७ जना १) बिगु गाउँपालिका १ मेम बहादुर तमाङ२) भिमेश्वर नगरपालिका१ माधब थामी३) जिरी नगरपालिका १ कर्साङ शेर्पा (आङपासाङ)४) जिरी नगरपालिका ५ नर बहादुर जिरेल ५) शैलुङ गाउँपालिका १ वीरबहादुर घतानी६) तामाकोसी गाउँपालिका  ३ रामप्रसाद काफ्ले ७) वैत्येश्वर गाउँपालिका  ६ अशोक तामाङ नेकपा एकीकृत समाजवादी : २ जना १) मेलुङ गाउँपालिका २ रामकृष्ण भण्डारी२) जिरी नगरपालिका६ मरिचबहादुर खड्का स्वतन्त्र उम्मेदवार : १ जना१) तामाकोसी गाउँपालिका २ ईश्वर कार्की"
"चन्द्रकोट गाउँपालिका अध्यक्षमा माओवादी, उपाध्यक्षमा कांग्रेस विजयी",गुल्मी : चन्द्रकोट गाउँपालिकामा सत्ता गठबन्धन विजयी भएको छ। नेकपा माओवादी केन्द्र र नेपाली कांग्रेसको गठबन्धन छ। गाउँपालिका अध्यक्षमा माओवादीका यूवराज केसीले ५ हजार ७ सय मत लिएर विजयी भए। उनका निकटतम प्रतिस्पर्धी एमालेका चेतन बस्नेतले ३ हजार २ सय ४७ मत लिए।
"कमलबजार प्रमुखमा कांग्रेस, उपप्रमुखमा एमाले विजयी",अछाम : अछामको कमलबजार नगरपलिकाको नतिजा सार्वजनिक भएको छ। कमलबजार नगरपालिका प्रमुखमा कांग्रेस र उपप्रमुखमा एमालेका उम्मेदवार विजयी भएका छन्। नगरपालिकाको प्रमुखमा नेपाली कांग्रेसका यज्ञप्रसाद ढकाल विजयी भएका छ्न्। ढकालले ४ हजार २८८ मतले विजयी भएका हुन्। उनका निकटतम प्रतिद्धन्द्धी नेकपा एमालेका कटक साउँदले ४ हजार ६५ मत प्राप्त गरेका छन्। उपप्रमुखमा नेकपा एमालेका शारदाकुमारी बिष्ट विजयी भएकी छन्। उनी ४ हजार ५२८ मतका साथ विजयी भएकी हुन। उनका निकटतम प्रतिद्धन्द्धी कांग्रेसका गौरी बिष्ट भण्डारीले ३ हजार ६४८ मत प्रात गरेकी छन्।
सिरहाको भगवानपुरमा अध्यक्षउपाध्यक्षसहित चार वडाध्यक्ष एमालेबाट निर्वाचित,"सिरहा : सिरहाको भगवानपुर गाउँपालिकाको अध्यक्ष, उपाध्यक्ष र चार वडाध्यक्ष नेकपा एमालेले जितेको छ। भगवानपुर गाउँपालिका अध्यक्षमा नेकपा एमालेका उग्रनारायण विजयी भएका छन्। उनले ४ हजार ३०२ मत ल्याएको निर्वाचन अधिकृतको कार्यालयले जनाएको छ। उनका निकटम प्रतिस्पर्धी जसपाका बेचन यादवले ३ हजार २३९ मत ल्याएका छन्। यादव २०७४ सालको निर्वाचनमा अध्यक्षमा निर्वाचित भएका थिए। एमालेका उग्रनारायण त्यतिबेला पराजित भएका थिए। गाउँपालिका उपाध्यक्षमा पनि नेकपा एमालेकै रेखाकुमारी यादव विजयी भएकी छन्। उनले ३ हजार ९६० मत पाएकी हुन्। उनका निकटम प्रतिस्पर्धी जसपाकी जिवछीदेवी यादव ३ हजार २१० मतमै सीमित भइन्। पाँच वडा रहेको भगवानपुरमा एमालेका तर्फबाट १ नम्बर वडाध्यक्षमा मिरादेवी यादव, २ नम्बर वडाध्यक्षमा सूर्यनारायण यादव, ३ नम्बरर वडाध्यक्षमा विनोद यादव र ५ नम्बर वडाध्यक्षमा अमरलाल यादव विजयी भएका छन्। वडा नम्बर ४ को वडाध्यक्षमा जसपाका रामकुमार यादव विजयी भए। जसपा नेता एवं पूर्व विनाविभागीय मन्त्री राजलाल यादव तथा नेकपा एकीकृत समाजवादी पार्टीका पूर्व मन्त्री रामचन्द्र यादवको गृह गाउँ हो भगवानपुर। यहां नेता यादवको राम्रो पक्कड थियो। अहिले एमालेले दुवैको पक्कड तोडेको छ। यस गाउँपालिकामा गठबन्धन भएको थिएन।"
प्यूठानको ऐरावतीमा कांग्रेसका नविलविक्रम शाह विजयी,प्यूठान : ऐरावती गाउँपालिका प्यूठानको अध्यक्षमा पूनः नेपाली कांग्रेसका नविलविक्रम शाह विजयी भएका छन्। सोमबार बिहान सम्पन्न मतपरिणाम अनुसार शाह प्रतिस्पर्धी बुद्धबहादुर बस्नेतलाई २ हजार १९ को फराकिलो मतान्तरले पछि पार्दै विजयी भएका हुन्। शाहले ४ हजार ६ सय ६९ र बस्नेतले २ हजार ६ सय ५० मत लिएका छन्। नेकपा माओवादी केन्द्रका बस्नेत निवर्तमान गाउँपालिका उपाध्यक्ष समेत हुन्। यहाँ नेपाली कांग्रेस र राजमोको गठबन्धन छ। माओवादी केन्द्र र एमालेका बागी उमेदवारसँगको अर्को गठबन्धन छ। गाउँपालिका उपाध्यक्षमा राष्ट्रिय जनमोर्चाका कृष्णप्रसाद श्रेष्ठले ४ हजार ६ सय ४७ मत लिएर विजयी भएका छन्। उनका प्रतिस्पर्धी स्वतन्त्रबाट टिकाबहादुर गुरुङले १ हजार ७ सय २१ मत लिएको छ। गाउँपालिकाको नतिजा निकाल्ने ऐरावती पहिलो बनेको छ।
घोराही उपमहानगरपालिकामा एमाले अगाडि,काठमाडौं : घोराही उपमहानगरपालिकामा सत्ता गठबन्धनलाई पछि पार्दै नेकपा एमालेले आफ्नो अग्रतालाई फराकिलो बनाउँदै लगेको छ। एमाले १ हजार २१९ मतले अगाडि छ। एमालेका मेयर उम्मेदवार नरूलाल चौधरीले ११ हजार ४६० मत ल्याएका छन् भने गठबन्धन तर्फबाट माओवादीका हेमराज शर्मा (डायमण्ड)ले १० हजार २४१ मत ल्याएका छन्। एमालेबाट उपप्रमुखमा उम्मेदवार बनेकी हिमा डिसीले ११ हजार १३८ मत प्राप्त गरेकी छन्। गठबन्धनबाट कांग्रेस उम्मेदवार भुपबहादुर डाँगीले १० हजार ९४८ मत प्राप्त गरेका छन्। अहिले डाँगी र डिसीबीच १९० मतान्तर छ।
सरुमारानीमा पूनः एमालेकै जीत,सरुमारानी (प्यूठान) : सरुमारानी गाउँपालिकामा एमालेका झगबहादुर विश्वकर्मा विजयी भएका छन्। उनी दोस्रो कार्यकालका लागि पूनः निर्वाचित भएका हुन्। सोमबार बिहान सम्पन्न मतगणना अनुसार उनी झिनो मतान्तरले विजयी भएका हुन्। विश्वकर्माले ४ हजार २ सय ८० र उनका प्रतिस्पर्धी कांग्रेसका मुकुन्दराज शर्माले ४ हजार १ सय ९४ मत लिएका छन्। उपाध्यक्षमा एमालेकी बसन्ता खड्का ४ हजार ३ सय ९४ मत लिएर विजयी भएकी छन्। उनको प्रतिस्पर्धी गठबन्धनका गुप्तबहादुर रानाले ३ सय ९ सय ४७ मत लिएका छन्। ६ वटा वडाहरुमध्ये १ र ५ कांग्रेसले जितेको छ। अरु सबै एमालेले जितेको छ।
निर्वाचनको प्रारम्भिक नतिजाले एमाले अत्तालियो : कांग्रेस,"काठमाडौं : नेपाली कांग्रेसले देशभरका पालिकामा मत गणनाको प्रारम्भिक नतिजाले नेकपा (एमाले) अत्तालिएको बताएको छ । कांग्रेसले सोमबार विज्ञप्ति जारी गर्दै कांग्रेस र गठबन्धनमा सहभागी अन्य दलहरुको पक्षमा आएको परिणाम र देशभरका पालिकामा मत गणनाको प्रारम्भिक नतिजाले एमाले अत्तालिएको बताएको हो । विज्ञप्तिमा भनिएको छ, निर्वाचनको परिणाम आफूले दावी गरेजस्तो नआएपछि निर्वाचनको सम्पूर्ण चाँजोपाँजो मिलाउने निर्वाचन आयोग, आयोगको माग र खटनपटन अनुसार काम गर्ने राष्ट्रसेवक कर्मचारी र सुरक्षाकर्मीले निर्वाह गरेको जिम्मेवारीलाई लिएर सरकारलाई योजनावद्धरुपमा धाधली गर् यो भन्नु गैरजिम्मेवारिपनको पराकाष्ठा हो । निर्वाचन कार्यतालिकामा उम्मेदवारी दर्ताको समय दुई दिन राख्ने निर्णय निर्वाचन आयोगको हो, त्यसमा सरकार वा गठबन्धन दलको कुनै भूमिका छैन ।'"
मायादेवीमा पूजापछि मोदीले गरे बिहारको शिलान्यास,"लुम्बिनी : भारतका प्रधानमन्त्री नरेन्द्र मोदीले लुम्बिनीस्थित मायादेवी मन्दिरमा पूजाआजा गरेका छन् । सोमबार बिहान साँढे १० बजेतिर हेलिकोप्टरमार्फत लुम्बिनी अवतरण गरेका मोदीले मायादेवी पुगेर पूजाआजा गरेका हुन् । मोदीलाई हेलिप्याडमा प्रधानमन्त्री शेरबहदुर देउवाले स्वागत गरेका थिए । मोदीसँगै देउवाले मायादेवी मन्दीरमा पूजाआजा गरेका थिए । मोदीले मन्दिर छेउमा रोपिएको बोधि वृक्षमा जल चढाएका थिए । त्यसलगत्तै मोदीले भारतले निर्माण गर्न लागेको बिहारको शिलान्यास गरे। यी दुई कार्यक्रममा सहभागी भएर मोदी होटल पवन प्यालेस पुगेका छन् । त्यहा पाचँवटा दुई पक्षीय सम्झौता हुनेछ । लुम्बिनी बौद्ध विश्वविद्याालय, त्रिभुवन विश्वविद्यालय, काठमाडौं विश्वविद्यालयसँग भारतीय विभिन्न संस्थाले सहकार्य गर्नेछन् । ती सम्झौता पत्र दुई प्रधानमन्त्रीका रोहबरमा हस्तान्तरण हुनेछ । त्यसलगत्तै देउवा र मोदीबीच वार्ता हुनेछ । त्यसपछि दुबै प्रधानमन्त्री बुद्धजयन्तीको मुल समारोहमा सहभागी हुने कार्यतालिका रहेको छ।"
गोकुलगंगा गाउँपालिका५ नामाडीको वडाध्यक्षमा एमालेका कार्की विजयी,"काठमाडौं : गोकुलगंगा गाउँपालिका५ नामाडीको वडा अध्यक्षमा एमाले विजयी भएको छ। नेपाली कांग्रेसका कुल राज सुनुवारलाई पराजित गर्दै एमालेका उम्मेदवार दिपक कार्की वडाअध्यक्षमा निर्वाचित भएका हुन्। कार्कीले ११०७ मत प्राप्त गरेका छन्। उनका निकटतम प्रतिद्वन्द्वी कांग्रेसका सुनुवारले १०३५ मत प्राप्त गरेका छन्। चारवटै सदस्यमा भने कांग्रेस विजयी भएको छ। वडा सदस्यमा बिदुर खड्का, कटक वहादुर खडका, बुध माया तामाङनी र विमला खाती निर्वाचित भएका छन्। कार्की नेकपा एमाले गोकुलगंगा गाउँ कमिटीका अध्यक्ष हुन्।"
रसुवाको नौकुण्ड५ मा कांग्रेस प्यानल नै विजयी,रसुवा : रसुवाको नौकुण्ड गाउँपालिका५ मा वडाध्यक्षसहित नेपाली कांग्रेसको प्यानल नै विजयी भएको छ। नेपाली कांग्रेसका श्याम बहादुर थिङले ६ सय ८७ मत ल्याएर विजयी भए। उनका निकटम प्रतिद्धन्द्धी नेकपा एमालेका रामकुमार तामाङले ४ सय १ मत ल्याए। यस्तै माओवादी केन्द्रका उम्मेदवारले ३ सय ३९ मत ल्याए। २०७४ सालको स्थानीय तहको निर्वाचनमा यस वडामा एमाले विजयी भएको थियो।
बुटवल १९ मा भत्कियो कांग्रेसको किल्ला,"बुटवल : कांग्रेसको किल्ला भनेर चिनिने बुटवल उपमहारनरपालिका वडा नम्बर १९ मा नेकपा एमालेले जितेको छ। १ हजार ८५ मत लिएर एमालेका चन्द्र सिंह थापा विजयी भएका छन्। प्रतिस्पर्धी कांग्रेसका मिनप्रसाद श्रेष्ठले १ हजार ३२ मत लिएका छन्। उनीहरुबीचको मतान्तर ३२ छ। बुटवलका १९ वडामध्ये ०७४ सालको निर्वाचनमा कांग्रेसले चार वडा मात्र जितेको थियो। त्यसमध्ये वडा नम्बर १९ पनि हो। वडा नम्बर १९ सहित १, १३ र १८ जितेको कांग्रेसले अहिले १९ गुमाएको छ। विजयी भएका थापा यसअघिको निर्वाचनमा कांग्रेसका हिमबहादुर खत्रीसित १ सय ५९ मतको अन्तरले पराजित भएका थिए। पाँच वर्षपछि उनले वडाको नेतृत्व सम्हाल्ने जिम्मेवारी पाएका छन्। यस वडामा साविक पत्थरगंज र भुडकैयाँ गाविस कांग्रेसले जित्दै आएको थियो। रानीवारी र मनोरापुर गाविस भने एमालेले जित्ने गरेको विगत छ। यी चारवटै गाविस गाभिएर बनेको वडामा कांग्रेसले जितेको थियो। यस वडा नेपाली कांग्रेसका नेता बालकृष्ण खाँडको निर्वाचन क्षेत्रसमेत हो। विजयी भएका थापा ०४७ सालदेखि ३२ वर्ष निरन्तर एमालेमा आवद्ध छन्। उनी पूर्व स्थायी शिक्षकसमेत हुन्। पाँच वर्ष अघि उनले शिक्षकबाट अवकाश लिएका थिए। सुरुदेखि मोतीपुर माध्यमिक विद्यालयमा उनले पढाएका छन्। ३६ वर्षीय शिक्षक पेशामा आवद्ध भएर अवकाश भएका थापाकै पहलमा मोतीपुर मावि बनेको हो। राष्ट्रिय शिक्षक संगठनको दुई कार्यकाल रुपन्देहीको जिल्ला कार्यसमितिमा रहेरसमेत उनले काम गरेका थिए। वडाको मुहार बदल्ने गरी सबैसँग समन्वय गरेर विकास गर्ने उनले प्रतिवद्धता सुनाए।"
चौदण्डिगढीमा एमालेको प्रमुख दुबै पदमा अग्रता,"उदयपुर : उदयपुरको चौदण्डीगढी नगरपालिकाको मेयर र उपमेयर दुबै पदमा एमालेको अग्रता लिएको छ। २३ हजार ९० मत खसेको चौदण्डीगढीमा यो समाचार तयार पर्दासम्म ११ हजार १९१ मत गणना भैसकेको छ। त्यसैगरी उपमेयरमा एमालेकी मणिकादेवी दुलालले कांग्रेसकी रिताकुमारी चौधरीलाई ९८५ मतको अन्तर बनाएकी छिन्। दुलालले ४ हजार १३३ र चौधरीले ३ हजार १४८ मत प्राप्त गरेकी छिन्। कांग्रेसका दुबै उम्मेदवार यसअघिका मेयर र उपमेयर हुन्। त्यसैगरी गठबन्धन नेकपा(एस)बाट मेयर पदका उम्मेदवार नरेन्द्रकुमार राउतले १ हजार ९६८ र उपमेयरमा नेकपा माओबादी केन्द्रकी रिहा थापाले १ हजार ७८४ मत प्राप्त गरेकी छिन्। १० वटा वडा रहेको चौदण्डिमा हालसम्म ४ वटा गणना भैसकेको छ। त्यसमध्ये ३ वटामा एमाले र १ वटामा कांग्रेस विजयी भएको छ। यसअघि चौदण्डिगढीमा नेकपा एमालेले एक मात्र वडा वडानं ९ मा जित निकालेको थियो। मतपरिणाम अनुसार वडा नं १ मा एमालेका सिताराम राई, वडा नं २ मा एमालेकै हरी खड्का, वडा नं ३ मा नेपाली कांग्रेसका पर्शुराम राई र वडा नं ४ मा एमालेका लुङ्गराज राई विजयी भैसकेका छन्। अहिले वडा नं ५ र ६ को गणना भैरहेको छ। वडा नं ५ को अध्यक्षमा एमाले र वडा नं ६ मा कांग्रेसले अग्रता लिएको छ।"
दक्षिणकाली नगरपालिकाको प्रमुखउपप्रमुखमा कांग्रेस विजयी,"काठमाडौं : दक्षिणकाली नगरपालिकाको नगर प्रमुख र उपप्रमुखमा जीत हासिल गरेर नेपाली कांग्रेसले राजधानीमा खाता खोलेको छ । दक्षिणकालीमा कांग्रेसका मोहन बस्नेत विजयी भएका हुन् । बस्नेत विसं २०७४ को स्थानीय तह निर्वाचनमा पनि दक्षिणकालीको नगर प्रमुख पदमा विजयी भएका थिए । उनले सात हजार २०१ मत प्राप्त गरेको नगर निर्वाचन अधिकृत अमृताकुमारी शर्माले जानकारी दिइन् । उनका निकटतम् प्रतिद्वन्द्वी नेकपा एमालेका श्रीराम आचार्यले पाँच हजार १९२ मत पाएका छन् । नगर उपप्रमुखमा पनि कांग्रेसकै वसन्ती डङ्गोल तामाङ विजयी भएका हुन् । उनी पनि यसअघिको निर्वाचनमा उपप्रमुख पदमा विजयी भएका थिए । उपप्रमुख तामाङले सात हजार ६२३ मत पाएको नगर निर्वाचन कार्यालयले जनाएको छ । उनका निकटतम् प्रतिद्वन्द्वी एमालेका इन्दिरा न्यौपानेले चार हजार ८३० मत पाएकी छन्। नौ वटा वडा रहेको नगरपालिकाको छ वटा वडामा कांग्रेसले जीत हासिल गरेको छ । कांग्रेसले २, ४, ५, ६, ८ र ९ नं वडाका वडा अध्यक्ष विजयी गराउन सफल भएको छ । वडा नं १, ३ र ७ मा भने एमालेका वडा अध्यक्ष विजयी भएका छन् । नगरपालिकामा १७ हजार ९१६ मतदाता छन् । वैशाख ३० गतेको निर्वाचनमा १४ हजार ४८८ मत खसेको थियो । यो कुल मतदाताको ८०८७ प्रतिशत भएको नगर निर्वाचन अधिकृत शर्माले जानकारी दिए ।"
"काठमाडौं महानगरमा बालेनको बढाए मतान्तर, कति पछाडि छन् एमाले र सत्ता गठबन्धन ?",काठमाडौं : काठमाडौं महानगरपालिकाको मेयर पदमा बालेन शाहले निरन्तर अग्रता कायम गरेका छन् । निर्वाचन आयोगबाट लौरो चुनाव चिन्ह पाएका स्वतन्त्र उम्मेदवार बालेनले ६ हजार ८९३ मत प्राप्त गरेका छन् । एमालेको तर्फबाट मेयरमा उम्मेदवारी दिएका केशब स्थापितले ३ हजार ६४४ मत प्राप्त गरेका छन् । गठबन्धनका उम्मेदवार सिर्जना सिंहले ३२ सय ८ मत ल्याएकी छन् । काठमाडौं महानगरपालिकाको वडा नम्बर १ र २ को अन्तिम मतगणना सकिएको छ। अन्य वडामा जारी रहेको छ।
"धरानमा कांग्रेसको अग्रता कायमै, स्वतन्त्रलाई पछि पार्दै एमाले दोस्रो स्थानमा","धरान : धरान उपमहानगरपालिकाको निर्वाचनमा गठबन्दका उम्मेदवारको अग्रता कायमै रहेको छ । गठबन्दनको तर्फबाट मेयरका प्रत्यासी कांग्रेसका किशोर राईले ३३२२ मत प्राप्त गरी अग्रस्थान कायम गरेका हुन्। भण्डारीले २५०३ मत प्राप्त गरी कांग्रेसका राईलाई पछ्याइरहेकी छिन् । मेयरका स्वतन्त्र उम्मेदवार धरानका सामाजिक अभियन्ता हर्क साम्पाङले २३२५ मत प्राप्त गरी दोस्रोबाट तेस्रो स्थानमा झरेका छन् । उपमेयरमा गठबन्दनको तर्फबाट माओवादी केन्द्रका अईन्द्रविक्रम बेघाले ३५९१ मत प्राप्त गरी अग्रता कायमै राखेका छन् । एमालेका पदम इस्वोले ३००० मत प्राप्त गरी बेघालाई पछ्याइरहेका छन् । धरानमा वडा नम्बर १,२,३ र ४ को मतगणना सकिएको छ । वडानम्बर १ मा कांग्रेसका यज्ञमणि आचार्य र ३ मा विध्या शाक्यको प्यानल विजयी बनेको छ । वडा नम्बर २ मा एमालेका रमेश राई वडाअध्यक्ष र एक खुल्ला सदस्य र वडा नम्बर ४ मा धनबहादुर राईको प्यानल विजयी भएको छ । धरानमा १०१४८ मत गणना गरिएको सहायक निर्वाचन अधिकृत गणेश खतिवडाले बताएका छन् । अहिले धरान ५,६ र ७ नम्बर वडाको मतगणना भइरहेको छ । मतदानमा खटिएका कर्मचारीले मत गणना अत्यन्तै ढिलो गनेको भन्दै धरानवासीले छिटो मत गन्न अनुरोध गरेका छन् ।"
"धनुषाको धनौजीको तीन वडामा कांग्रेसको प्यानल विजयी, २ नम्बरमा मतगणना स्थगित","जनकपुरधाम : धनुषाको धनौजी गाउँपालिकामा सम्पन्न भएको निर्वाचनमा तीनवटा वडामा नेपाली कांग्रेसको प्यानल विजयी भएको छ । धनौजी५,४ र ३ मा भएको मतगणनाअनुसार तीनै वडामा कांग्रेसको प्यानल निर्वाचित भएको हो । वडा नं ५ मा कांग्रेसका याकुव कवारी ८२१ मत ल्याएर विजयी भएका हुन् भने उनका निकटतम प्रतिद्वन्दी जसपाका कमल नारायण पंकजले ५७६, नेकपा एमालेका हाकिम मोमिमले ३५० मत ल्याएका हुन् । यस्तै, सदस्यमा विष्णुदेव मण्डल ८२२, रविन्द्र राउत ७७८, प्रमिला देवी ८०४, अनिता महरा ७९९ मत ल्याएर विजयी भएकी हुन् । वडा नं ४ मा कांग्रेसकै रामशोभित मण्डल ४२४ मत ल्याएर विजयी भएका हुन् । उनका निकटतम प्रतिद्वन्दी लोसपाका संतोष कुमार मण्डल ३३३ र स्वतन्त्र उम्मेदवार कलिम साफीले ३३० मत ल्याएका हुन् । सदस्यहरुमा रामअशिष यादव ४२३, मोहन साह ४०४, अमना खातुन ४१७ र मञ्जु देवी ४०९ मत ल्याएर विजयी भएकी हुन् । वडा नं ३ मा कांग्रेसकै रामनारायण यादव ७०२ मत ल्याएर विजयी भएका छन् भने उनका निकटतम प्रतिद्वन्दी एमालेका रामदुलार मण्डल ५७९, नेकपा एसका रामदेव मुखिया विन ३८० मत ल्याएका हुन् । दिनेश मुखिया विन ६६५, रोहित कुमार मुखिया ६३८, रेखा कुमारी पण्डित ६८१ र मिना देवीले ६८१ मत ल्याएर सदस्यमा विजयी भएका हुन्। यस्तै वडा नं २ को मतपेटिका गणना गर्न थालेपछि खसेको भन्दा बढी मत फेला परेपछि अहिले मतगणना स्थगित भएको छ ।"
राजपुर गाउँपालिकामा कांग्रेसको प्यानल विजयी,"दाङ : दाङको राजपुर गाउँपालिकामा कांग्रेसको प्यानल विजयी भएको छ। पालिकाको अध्यक्षमा शरद बुढाथोकी र उपाध्यक्षमा धनपती यादव विजयी भएकाख हुन्। कांग्रेसका उम्मेदवार बुढाथोकीले ३९८० र उपाध्यक्षमा यादबले ३८३६ विजयी भएका छन्। सुर्य कुलराज गिरी २९२२, सीता यादव २९०७, चक्रबहादुर खडका ३१६७, पुस्पा यादबले ३३४८ मत प्राप्त गरेका छन्।"
"भरतपुरमा ११ हजार ३२८ मतगणना : सुवेदीको अग्रता कायमै, पछ्याउँदै रेनु","चितवन : भरतपुर महानगरपालिकामा एमालेका मेयर उम्मेदवार विजय सुवेदीले अग्रता कायमै राखेका छन्। सत्तारुढ गठबन्धनबाट उम्मेदवार बनेकी माओवादी केन्द्रकी रेणु दाहाललाई सुवेदीले पछि पारेका हुन्। ११ हजार ३२८ मत गणना हुँदा सुवेदीले ३९४४ मत प्राप्त गरेका छन् भने दाहालले ३८९४ मत प्राप्त गरेकी छिन्। त्यस्तै, कांग्रेसका बागी उम्मेदवार जगन्नाथ पौडेलले १५७२ मत पाएका छन्। उपमेयरतर्फ सत्ता गठबन्धनबाटै उम्मेदवार बनेका कांग्रेसका चित्रसेन अधिकारीले ४४७६ मत पाएका छन् भने एमालेको समर्थन पाएकी राप्रपाकी हिमला गुरुङले ३०७० मत पाएकी छन्।"
गठबन्धनका उम्मेदवारलाई हराउँदै माप्य दुधकोशी गाउँपालिका अध्यक्षमा एमालेका बुद्धिकिरण विजयी,"सोलुखुम्बु : सोलुखुम्बुको माप्यदुधकोशी गाउँपालिका अध्यक्षमा नेकपा एमालेका उम्मेदवार बुद्धिकिरण राई निर्वाचित भएका छन् । उनले कांग्रेसमाओवादी गठबन्धनका साझा उम्मेदवारलाई पछि पारेका हुन् । निकटतम प्रतिस्पर्धी चन्द्र खालिङलाई उछिन्दै बुद्धिकिरण दोस्रो कार्यकालको लागि निर्वाचित भएका हुन् । उपाध्यक्षमा भने गठबन्धनका तर्फबाट माओवादी केन्द्रका उम्मेदवार गौरव खालिङ निर्वाचित बनेका छन् । एमाले उम्मेदवार जुनिता मगरलाई पराजित गर्दै गौरव उपाध्यक्ष चुनिएका छन् । ७ वटा वडा रहेको माप्य दुधकोशीमा वडा नम्बर १ र ४ माओवादी केन्द्र, २, ३ र ७ एमाले, वडा नम्बर ५ र ६ मा कांग्रेसका वडा अध्यक्ष निर्वाचित भएका छन् ।"
बंगलाचुलीमा गठबन्धन विजयी,दाङ : दाङको बंगलाचुली गाउँपालिकामा गठबन्धन विजयी भएको छ। अध्यक्षमा माओबादी केन्द्रका तुल्सीराम पुन सुभास र उपाध्यक्षमा नेपाली कांग्रेसका भक्तबहादुर जिसी निर्वाचित भएका छन्। वडामा भने दुबै दल बराबरी भएका छन्।
परासीको बर्दघाट नगरपालिका३ मा स्वतन्त्र उम्मेदवार प्रकाशचन्द्र अधिकारीको टिम विजयी,"परासी : पश्चिम नवलपरासीको बर्दघाट नगरपालिका३ को वडाअध्यक्षमा स्वतन्त्र उम्मेदवारी दिएका प्रकाशचन्द्र अधिकारीको टिम विजयी भएको छ । अधिकारीलाई पहिला कांग्रेसले अध्यक्षमा टिकट दिएको थियो । तर, गठबन्धनका नाममा माओवादी केन्द्रलाई अध्यक्षको टिकट दिएपछि असन्तुष्ट बनेका अधिकारीसहितको समूहले पार्टीबाट राजीनामा दिएर टिम नै बनाएर चुनाव लडेका थिए। चुनाव जित्ने सबै क्रियाशिल सदस्य रहेको कांग्रेस जिल्ला सचिव कुलदिप आचार्यले बताए । वडाअध्यक्षसहित ५ जना सदस्य निर्वाचित हुने भएपनि उनीहरुले महिला सदस्यबाहेक ४ पदमा उमेदवारी दिएका थिए । कांग्रेसले नगरपालिकामा माओवादी केन्द्रलाई उपप्रमुख दिएर गठबन्धन गरेको छ । गठबन्धका नाममा वडाका सबै पद माओवादी केन्द्रलाई दिएपछि कांग्रेस कार्यकर्ताहरु पार्टीसँग असन्तुष्ट थिए । एमालेले महिला सदस्य जितेको छ । अरु सबै स्वतन्त्रले जितेको हो । माओवादी केन्द्रबाट गठबन्धनको अध्यक्षमा उम्मेदवार ओमप्रकाश चौधरीलाई तेस्रो बनाउँदै अधिकारीले २ सय ६९ मत ल्याएर विजयी भएका हुन् । उनका निकटतम् प्रतिस्पर्धी एमालेका जीवनबहादुर थारुले २ सय ३८ मत पाएका छन् । पहिला टिकट दिएकै हो । गठबन्धनका कारण माओवादी केन्द्रलाई दिनु पर् यो । पार्टीको निर्णय मानेर सघाउनुस् भन्दाभन्दै जित्छौं भनेर पार्टीबाट राजीनामा दिएर चुनाव लडेँ,' जिल्ला सचिव आचार्यले भने ।"
"साँगुरीगढी र छथरजोरपाटीमा गठबन्धनको जीत, चौविसेमा एमाले विजयी","धनकुटा: जिल्लाको सात स्थानीय तहमध्ये तीन स्थानीय तहको अन्तिम मत परिणाम सार्वजनिक भएको छ। तीन तहमध्ये साँगुरीगढी र छथरजोरपाटी गाउँपालिकामा गठबन्धनका उम्मेदवार विजयी भएका छन्। चौविसे गाउँपालिकामा नेकपा एमालेका उम्मेदवार विजयी भएका छन्। साँगुरीगढी गाउँपालिकाको अध्यक्षमा सत्ता गठबन्धनतर्फबाट उम्मेदवार बनेका नेपाली कांग्रेसका जीतेन्द्र राई विजयी भएका छन्। उनले निकटम प्रतिद्वन्द्वी नेकपा एमालेका कुमार जंग याखालाई ५ सय ७१ मतले पराजित गरे। अन्तिम मत परिणामअनुसार अध्यक्षमा विजय भएका राईले ५ हजार ३ सय ९९ र उनका प्रतिद्वन्द्वी याखाले ४ हजार ८ सय २८ मत प्राप्त गरेका थिए। अघिल्लो २०७४ सालको स्थानीय तह निर्वाचनमा पनि यी दुई उम्मेदवारबीच प्रतिस्पर्धा भएको थियो। जसमा एमालेका कुमारजंग याखाले ११ सय १६ मत बढी ल्याएर बाजी मारेका थिए। त्यति बेला याखाले ४ हजार ४ सय ४९ र जितेन्द्र राईले ३ हजार ३ सय ३३ मत ल्याएका थिए। यो चुनावमा भने यी दुई बीचको मतान्तर ५ सय ७१ हुन पुग्यो। जसमा कांग्रेसका राईले बाजी मार्न सफल भए। गाउँपालिकाको उपाध्यक्षमा नेकपा एमालेको उम्मेदवार मुना राई विजयी भइन्। उनले गठबन्धनतर्फबाट उम्मेदवार बनेका जसपाका लिलाराज लावतीलाई ५ सय १५ मतले पराजित गरिन्। विजयी राईले ४ हजार ६ सय ५० र लावतीले ४ हजार १ सय ३६ प्राप्त गरे। साँगुरीगढी गाउँपालिकाको कुल १० वडामध्ये ६ वडामा नेकपा एमाले र ४ वडामा गठबन्धनका उम्मेदवार विजयी बने। नेकपा एमालेतर्फबाट वडाध्यक्षको उम्मेदवार बनेका वडा नं १ मा गोविन्द लिम्बू, वडा नं ४ मा जीवनकुमार लिम्बू, वडा नं ७ मा पूर्णप्रसाद राई, वडा नं ८ मा हृदयनारायण राई, वडा नं ९ मा जीतबहादुर राई र वडा नं १० मा एकबहादुर राई विजयी भए। त्यस्तै गठबन्धनबाट वडाध्यक्षको उम्मेदवार बनेका २ नं वडामा योगेन्द्रबहादुर इङ्नाम (लिम्बू), वडा नं ३ मा टेकप्रसाद लिम्बू, वडा नं ५ मा खड्गबहादुर लिम्बू र वडा नं ६ मा यमप्रकाश मगर विजयी भए। यसै गरी चौविसे गाउँपालिकाको अध्यक्ष र उपाध्यक्षमा नेकपा एमालेको उम्मेदवार विजयी भएका छन्। अध्यक्षमा गठबन्धनका उम्मेदवार दलबहादुर मगरलाई १ हजार ४७ मतले पराजित गर्दै एमालेका उम्मेदवार राजकुमार लिम्बू विजयी भए। उनले ५ हजार ३५ र मगरले ३ हजार ९ सय ९१ मत प्राप्त गरे। त्यस्तै उपाध्यक्षमा नेकपा एमालेकी उम्मेदवार टंक माया पाङ्मी मगरले मगर गठबन्धनका मंगलकुमार लिम्बूलाई ९ सय ९५ मत पराजित गर्दै विजयी भइन्। विजयी मगरले ४ हजार ९ सय ८३ र पराजित लिम्बूले ३ हजार ९ सय ८८ मत प्राप्त गरे। गाउँपालिकाको वडामा पनि नेकपा एमालेकै वर्चश्व भएको छ। नेकपा एमालेको तर्फबाट वडाध्यक्षम उम्मेदवार बनेका वडा नं २ मा एनोज तुम्सा, वडा नं ३ मा मदन तुम्सा, वडा नं ४ मा लोकेन्द्र मगर, वडा नं ५ मा आशिष लिम्बु, वडा न ८ मा धनकुमार लिम्बु विजयी भए। त्यस्तै गठबन्धनको तर्फबाट वडाध्यक्षमा उम्मेदवार वनेका वडा नं १ मा दिपकुमार श्रेष्ठ, वडा नं ६ मा आशिष लिम्बू र वडा नं ७ मा रुद्रप्रसाद चेम्जोङ्ग (लिम्बू), विजयी भए। यस्तै छथरजोरपाटी गाउँपालिकाको अध्यक्षउपाध्यक्षसहित अधिकांश वडामा गठबन्धनका उम्मेदवारहरु विजयी भएका छन्। गाउँपालिकाको अध्यक्षमा गठबन्धनतर्फबाट उम्मेदवार बनेका नेपाली कांग्रेसका छत्रबहादुर सुब्बा विजयी भए। उनले गाउँपालिकाको निवर्तमान अध्यक्षसमेत रहेका नेकपा एमालेका उम्मेदवार शेरबहादुर लिम्बूलाई १ सय ९५ मतले पराजित गरे। विजयी सुब्बाले ४ हजार ३ सय ५९ मत र पराजित लिम्बूले ४ हजार १ सय ६४ मत प्राप्त गरे। त्यस्तै गाउँपालिकाको उपाध्यक्षमा गठबन्धनतर्फबाट उम्मेदवार नेकपा माओवादी केन्द्रकी गिता खेवा गुरुङ विजयी भइन्। उनले नेकपा एमालेकी उम्मेदवार गोमा कार्की दाहाललाई ६ सय ९६ मतले पराजित गरिन्। गुरुङले ४ हजार ३ सय ८७ र पराजित कार्कीले ३ हजार ६ सय ९१ मत प्राप्त गरे। उपाध्यक्षमा विजयी गुरुङ नेकपा माओवादी केन्द्रका नेता तथा पूर्वअर्थराज्य मन्त्री स्वर्गीय हरिराज खेवाको श्रीमतीसमेत हुन्। गत २०७४ सालको स्थानीय तह निर्वाचनमा माओवादीको तर्फबाट गाउँपालिकाको उपाध्यक्षको उम्मेदवार बनेकी उनी नेकपा एमालेकी उम्मेदवार भीमकला श्रेष्ठसँग १ हजार २ सय १६ मतले पराजित भएकी थिइन्। त्यो बेला गुरुङले २ हजार ७३ र श्रेष्ठले ३ हजार २ सय ८९ मत प्राप्त गरेका थिए। गाउँपालिकाका वडाहरुमा गठबन्धनको वर्चश्व रह्यो। ६ वडामध्ये गठबन्धनले ४ वडामा जीत हासिल गर्दा नेकपा एमालले २ वडामा मात्रै विजय हासिल गर्न सफल भयो। अघिल्लो स्थानीय तह निर्वाचनमा नेकपा एमालेले ६ मध्ये ५ वडा जितेको थियो। गठबन्धनको तर्फबाट वडाध्यक्षमा उम्मेदवार वनेका वडा नं १ मा गोविन्द लिम्बू, वडा नं २ मा कृष्णसारु मगर, वडा नं ५ मा डिकबहादुर लिम्बू, वडा नं ६ मा दिपक गुरुङ विजयी भए। त्यस्तै नेकपा एमालेको तर्फबाट उम्मेदवार बनेका वडा नं ३ मा ज्ञानबहादुर लिम्बू, वडा नं ४ मा टेकबहादुर तामाङले मात्रै जित हासिल गरे।"
रोकिएन वैदेशिक रोजगारमा ठगी,"काठमाडौं : वैदेशिक रोजगार विभागमा पछिल्लो ९ महिनामा ८ सय उजुरी परेका छन्। यसमा कामदारको ३७ करोड ३० लाख रुपैयाँ ठगी भएको छ। व्यक्तिगत तवर (एजेन्ट)बाटै ४ सय जना २३ करोड २२ लाख ४५ हजार रुपैयाँ ठगिएका छन्। विभागका अनुसार हालसम्म श्रमिकले संस्थागत र व्यक्तिगत गरी ६८ करोड ७६ लाख रुपैयाँ क्षतिपूर्ति पाउन सकेका छैनन्। व्यक्तिगततर्फ ९ महिनामा दर्ता भएका ४ सयसहित ८ सय ३१ जनाको ५७ करोड २८ लाख रुपैयाँ फसेको छ। म्यानपावर व्यवसायी र एजेन्टले पैसा खाइदिए पनि समयमै उजुरीको टुंगो नलाग्दा पीडितले न्याय पाउन सकेका छैनन्। विभागमा अघिल्ला वर्षकै धेरै उजुरी विचाराधीन छन्। विभागले समीक्षा अवधिमा ४५ मुद्दा मात्रै वैदेशिक रोजगार न्यायाधिकरणमा दर्ता गरेको छ। जसमा ६ करोड ५८ लाख ५८ हजार बिगो दाबी गरिएको छ। विभागका अनुसार १ सय ५० वटा मुद्दा न्यायाधिकरणमा विचाराधीन छन्। जसमा २४ करोड ५१ लाख बिगो दाबी गरिएको छ। विभागले ७३ उजुरीमा मिलापत्र गरी ५ करोड ४९ लाख ५१ हजार रुपैयाँ पीडितलाई दिलाइ दिएको छ। विभागले ४७ वटा कम्पनीलाई १ करोड ४५ लाख जरिवना तिराएको छ। विभागले उजुरीको दाबी रकममध्ये २ करोड ८९ लाख बिगो फरफारक गरिदिएको छ। विभागका महानिर्देशक शेषनारायण पौडेलका अनुसार विदेश पठाउने नाममा अचाक्ली रकम असुल्ने तर नपठाउने गरेका छन्। धेरै पारिश्रमिक तोक्ने तर न्यून मात्रै उपलब्ध गराउने पाइएको पौडेलको भनाइ छ। यस्तै एउटा काम भनी अर्कोमा लगाउने, सम्झौताबेगर अर्कै कम्पनीको भिसा दिने, विकसित मुलुक भनेर धेरै रकम असुली नपठाउने गरेका उजुरी परेको पौडेल बताउँछन्। आप्रवासनसम्बन्धी अनुसन्धानकर्ता रामेश्वर नेपाल म्यानपावर व्यवसायीले जसरी हुन्छ कमाउ धन्दा अँँगालेकाले वैदेशिक रोजगारीमा विकृति बढ्दै गएको बताउँछन्। सबै व्यवसायी ठगी र शोषण गर्छन् भन्न नसके पनि ठग्ने क्रम अचाक्ली भइसकेको छ, नेपाल भन्छन्। त्यसो त तत्कालीन श्रमराज्यमन्त्री टेकबहादुर गुरुङले २०७२ सालमा फ्रि भिसा, फ्रि टिकटको व्यवस्था ल्याएका थिए। त्यसमा सेवाशुल्क १० हजारभन्दा बढी लिन नपाइने भनियो। तर, व्यवसायीले २० गुणाभन्दा बढी रकम कामदारबाट असुल्ने गरेका छन्। १ लाख आसपास त प्रायःले तिरिरहेका छन्। तर, सरकारले व्यवसायीलाई कारबाही गर्न सकेको छैन।ऐन, निर्देशिका कार्यान्वयन भएन, अनुसन्धानकर्ता नेपाल भन्छन्, प्रभावकारी कार्यान्वयन हुन सकेको भए यसरी ठगी, बाध्यकारी श्रमशोषण, बेचबिखन हुने थिएन। अनुसन्धानकर्ता नेपालका अनुसार फ्रि भिसा, फ्रि टिकट श्रमिकमैत्री नीति भए पनि कार्यान्वयन हुन नसक्नु राज्यको कमजोरी हो। प्रत्युत्पादकजस्तै बनाइयो। यो खेदजन्य छ, उनी भन्छन्, यसले कामदारलाई झन् आर्थिक शोषणमा पार्यो। साढे २ लाख रुपैयाँसम्म तिर्दा पनि १० हजारको रसिदमै चित्त बुझाउन बाध्य छन् कामदार। यो नीति पूर्णरूपमा असफल भइसक्यो। उजुरी गर्दा पनि १० हजारभन्दा बढी नपाउने भएपछि श्रमिक थप मारमा परेका छन्, उनी भन्छन्। अधिवक्ता सोम लुइँटेल पीडितलाई कानुनी अधिकार थाहा नहुँदा पनि धेरै ठगी भएको बताउँछन्। यथेष्ट प्रमाण देखिए मात्रै कार्यान्वयन हुने भएकाले धेरै श्रमिकसँग प्रमाण सुरक्षित नहुँदा ठगिएका छन्, लुइँटेल भन्छन्। ऐन, नियम कार्यान्वयन नहुने, छिटोछरितो न्याय प्राप्त नहुने, पर्याप्त अनुसन्धान नहुने भएकाले पनि श्रमिक ठगीमा परेका छन्। विभागले प्रभावकारी अनुसन्धान गरे मात्रै पीडितले न्याय पाउँछन्, उनी भन्छन्, तर, विभागले प्रभावकारी अनुसन्धान गर्न सकेको छैन। सही अनुसन्धान नगरे मुद्दा नचल्ने, प्रमाण सही नभए अनुसन्धान प्रभावकारी नहुने भएकाले वैदेशिक रोजगारीमा ठगी रोक्न तथा पीडितलाई न्याय दिन विभागको भूमिका महत्वपूर्ण हुने लुइँटेल बताउँछन्। अध्यागमनदेखि विभागका कर्मचारीमा गैरजिम्मेवार व्यवहार (भ्रष्टाचार) लगायत अपराधमा संलग्न हुने गरेकाले पनि पीडित झन् पीडित हुने गरेका छन्। व्यवसायीले जिम्मेवारी र दायित्व भुले। सरकारी कर्मचारी बेइमानी र अपराधपूर्ण क्रियाकलापमा संलग्न भए, अनुसन्धानकर्ता नेपाल भन्छन्, यसले सबथोक छाडेर बाध्य भई विदेश जाने युवाको सपना चकनाचुर भयो। कामदार अझ चपेटामा परे। नेपाल वैदेशिक रोजगार व्यवसायी संघका पूर्वअध्यक्ष विमल ढकाल वैदेशिक रोजगार ऐनको दफा ४४ अनुसार गल्ती गरेको भए कारबाही भोग्ने बताउँछन्। मानव तस्करहरूले वैदेशिक रोजगारीको बदनाम गराए, ढकाल भन्छन्, सरकारले निगरानी गरी उनीहरूलाई हदैसम्मको कारबाही गर्नुपर्छ। वैदेशिक रोजगारीका नाममा एजेन्ट, कन्सल्टेन्सीले बदनामी गरेकाले व्यवसायी पनि बदनाम हुन पुगेको उनको भनाइ छ। संघका द्वितीय उपाध्यक्ष कमलदेव मल्ल वैदेशिक रोजगार क्षेत्रमा नियतवश ठगी पनि हुने गरेको बताउँछन्। कतिपय अवस्थामा गन्तव्यस्थलका रोजगारदाताले पनि हामीलाई ठगेका हुन्छन्, मल्ल भन्छन्, यहाँको कानुनले हामीलाई नै समाउँछ। इजाजतपत्र लिएका सबै म्यानपावर असल नियतका नभई गल्ती गरेका पनि हुन सक्ने मल्ल बताउँछन्। तर, पछिल्लो समयमा प्रविधिमैत्री भएकाले ठगी पनि कम हुँदै गएको उनको दाबी छ। व्यवसायीले पैसासँगै लामो समय राहदानी होल्ड गरेर कामदारलाई झुलाइरहने, अनावश्यक दुःख दिने गरेको पनि उनी बताउँछन्। विभागका महानिर्देशक पौडेल वैदेशिक रोजगार ऐनको दफा ४४ अनुसार कसैलाई पनि कारबाही नभएको बताउँछन्। भन्छन्, अब म्यानपावर व्यवसायीले उन्मुक्ति पाउने छैनन्। यो दफामा इजाजतपत्रवालाले स्वीकृति नलिई कामदार पठाएमा हुने सजायको व्यवस्था छ। जसमा इजाजतपत्र रद्द गर्नेसम्मको व्यवस्था छ। यो दफामा लेखिएको छ, कुनै इजाजतपत्रवालाले विभागबाट स्वीकृति नलिई कामदार विदेश पठाएमा वा कुनै इजाजतपत्रवालाले कसैलाई वैदेशिक रोजगारमा लगाइदिनेछु भनी झुटो आश्वासन दिई वा प्रलोभन देखाइ कुनै रकम लिई विदेश नपठाएमा त्यसरी लिएको रकम र सोको ५० प्रतिशतले हुने रकम भर्पाइ त्यस्तो इजाजतपत्रवालालाई तीन लाख रुपैयाँदेखि पाँच लाख रुपैयाँ जरिवाना र तीन वर्षदेखि सात वर्षसम्म कैद हुनेछ र त्यस्तो इजाजतपत्रवालाको इजाजतपत्रसमेत रद्द हुनेछ। विभागले यसअघि दफा ४३ अनुसार मात्रै कारबाही प्रक्रिया अघि बढाउँदै आएको थियो। यो दफामा लेखिएको छ, कसैले दफा १० विपरीत इजाजतपत्र नलिई वैदेशिक रोजगार व्यवसाय सञ्चालन गरेमा वा कसैलाई वैदेशिक रोजगारमा लगाई दिन्छु भनी झुटो आश्वासन दिई वा प्रलोभन देखाई वैदेशिक रोजगारीमा लगाई दिने उद्देश्यले कुनै रकम लिएमा वा विदेश पठाएमा त्यसरी लिएको रकम र सोको ५० प्रतिशतले हुने रकम हर्जानाबापत असुल गरी त्यस्तो व्यक्तिलाई विदेश जान र आउन लागेको खर्चसमेत भराई निजलाई तीन लाख रुपैयाँदेखि पाँच लाख र रुपैयाँसम्म जरिवाना र तीन वर्षदेखि सात वर्षसम्म कैद हुनेछ। विदेश पठाइ नसकेको भए सो सजायको आधा सजाय हुनेछ। वैदेशिक रोजगार न्यायाधिकरणका रजिस्ट्रार आनन्दराज पन्तका अनुसार सामान्यतः तीन महिनामा मुद्दा छिनोफानो हुनुपर्ने हो। तर, प्रमाण अभावका कारण केही मुद्दामा वर्षौंसम्म पीडितले न्याय पाउन नसकिरहेको रजिस्ट्रार पन्त बताउँछन्। प्रतिवादी हाजिरी नहुँदा समस्या पर्ने गरेको छ, पन्त भन्छन्, वतन (फरार प्रतिवादी) पाउन समस्या हुने गरेकाले मुद्दा छिनोफानो हुन लामो प्रक्रिया लाग्ने गरेको छ। उनका अनुसार दुवै पक्षको कुरा सुनेर न्यायाधिकरणले मिलापत्र गराउँछ। ठगीको बिगो पाएँ भनी दुवै पक्षले हस्ताक्षर गरी निवेदन आएमा मुद्दा फरफारक हुन्छ, उनी भन्छन्। चालू वर्ष २३ वटा मुद्दा मिलापत्र गराएर टुंग्याइएको छ। विभागबाट अनुसन्धान भई आउने उजुरीको अनुमान गरिएअनुसार मुद्दा आउन नसकेको पन्तको भनाइ छ। संस्थागतभन्दा व्यक्तिगत ठगी सल्टाउन कठिनाइ हुने गरेको छ। विभागले म्यानपावरको धरौटीबाट कटाएर पीडितलाई न्याय दिन सक्छ। तर, व्यक्तिगत रूपमा गएको खण्डमा त्यसो गर्न सकिँदैन, विभागका प्रवक्ता कृष्णप्रसाद भुसाल भन्छन्। संस्थागत (म्यानपावर)का मुद्दा विभागले नै पीडक र पीडितलाई छलफल गराएर मिलापत्र गराउँछ। विदेश पठाउने संख्याका आधारमा विभागले २ करोडदेखि ६ करोडसम्म म्यानपावरको धरौटी राखेको छ। त्यसबाट कामदारलाई क्षतिपूर्ति दिन सहज हुने भन्दै ६ करोडसम्म धरौटी राखिएको थियो। निर्देशक भुसालका अनुसार व्यवसायीले नै धरौटी रकम पाउनका लागि आफ्ना मान्छेलाई चेक काट्ने गरेका छन्। कतिपय म्यानपावरको अनुसन्धान गर्दा धरौटी रकम पाउनकै लागि आफ्ना मान्छेको नाममा चेक काट्ने गरिएको छ, उनी भन्छन्, धरौटीबाट काँटेर क्षतिपूर्ति पाउँ भन्ने उजुरी आयो भने हामी शंकाको दृष्टिले हेर्छांै। भिजिट भिसाका नाममा पनि ठगी, मानव तस्करी तथा श्रमशोषण हुने गरेको छ। त्यसमा म्यानपावर व्यवसायी पनि संलग्न हुने गरेको पाइएको छ। भिजिटका नाममा कामदारलाई विदेश पठाउने र अलपत्र पार्ने क्रम नरोकिएपछि सरकारले गृह मन्त्रालयका सहसचिव फणीन्द्रमणि पोखरेलको संयोजकत्वमा कार्यदल गठन गरेको थियो। उक्त कार्यदलले श्रमस्वीकृति लिन झन्झट भएकाले पनि भिजिट भिसामा जाने गरेको भन्दै प्रक्रिया सहजीकरण गर्न पनि सुझाएको छ। महानिर्देशक पौडेल प्रक्रिया सरलीकृत गर्ने अन्तिम तयारी भइसकेको बताउँछन्। वैदेशिक रोजगार ऐन संशोधन गरी विदेश जाँदा श्रमस्वीकृति नचाहिने, प्रमाणीकरण पनि गर्नुनपर्ने, सम्पूर्ण प्रक्रिया अनलाइनबाटै गर्न सकिने व्यवस्था गर्न लागिएको पौडेलको भनाइ छ। सुरक्षित आप्रवासन राष्ट्रिय सञ्जालका अध्यक्ष हरि थापा म्यानपावर व्यवसायीले सेटिङ गरेर भिजिट भिसामा पठाउने गरेको सरकारलाई थाहा भए पनि कारबाही गर्न नसकेको बताउँछन्। त्यस्ता काममा संलग्न म्यानपावर व्यवसायी मात्र जो कोहीलाई मानव बेचबिखनविरुद्ध कारबाही गर्नुपर्छ, थापा भन्छन्। विभागले वैदेशिक रोजगार ठगीका सबै खाले उजुरी लिन थालेको छ। यसो हुँदा प्रमाण नभएका पीडितले पनि विभागमा उजुरी गर्न पाउँछन्। पीडित सबैले आफ्ना कुरा राख्न पाउँदा प्रमाण नपुगेका तर वास्तविक पीडितले पनि न्याय पाउन सक्ने देखिएको अधिवक्ता लुइँटेल बताउँछन्। पहिला यथेष्ट प्रमाण मात्र थियो भने उजुरी दर्ता हुन्थ्यो भने अब सबैले उजुरी गर्न पाउने छन्, उनी भन्छन्, यसले कामदारलाई राहत पुग्नेछ। यसका साथै दफा ४४ अनुसार कारबाही हुन सके वैदेशिक रोजगार क्षेत्रमा सुशासन आउने उनी बताउँछन्। अनुसन्धानकर्ता नेपाल भन्छन्, वैदेशिक रोजगार ऐन पूर्णरूपमा कार्यान्वयन हुँदा ठगी कम भएर जान्थ्यो। कामदार ठगीमा पर्नुको मुख्य कारण राज्य नै हो। विभागको तथ्यांक केलाउँदा बर्सेनि पौने अर्ब ठगी हुने गरेको छ। हजार आसपास ठगीमा परी उजुरी गर्छन्। तर, ठगिएका सबैले न्याय पाउन सकेका छैनन्। न्यायाधिकरणले दायर भएको मुद्दा ५० प्रतिशत पनि मुद्दा छिनोफानो गर्न सकेको छैन। गत आव २०७७७८ मा ७ सय ८० विभागमा परेको थियो। जसमा १ अर्ब ३२ करोड रुपैयाँ ठगी भएको जनाइएको थियो। म्यानपावरबाट ३ सय ४९ जनाको ९७ करोड ४९ लाख ७३ हजार रुपैयाँ ठगी भएको थियो। एजेन्टले ४ सय ३१ जनालाई ३४ करोड ५८ लाख रुपैयाँ ठगेका थिए। श्रम, रोजगार तथा सामाजिक सुरक्षामन्त्री कृष्णकुमार श्रेष्ठ वैदेशिक रोजगारीमा ठगी रोक्न विभागमा प्रहरी युनिट स्थापना गरिएको बताउँछन्। छिट्टै प्रहरी विभाग गठन गरी अनुसन्धानलाई अझ फराकिलो र पूर्णरूपमा व्यवस्थित गरिने मन्त्री श्रेष्ठको भनाइ छ। वैदेशिक रोजगार ठगीमा शैक्षिक परामर्श केन्द्र पनि मुछिएका छन्। वैदेशिक रोजगार विभागले जेनियस एजुकेसन एन्ड कन्सल्टेन्सी सर्भिसका सञ्चालक सुजन भट्टराई, नयाँ बसपार्कमा होटल सञ्चालन गर्ने मेगबहादुर गुरुङ र सुनील लम्सालविरुद्ध हालै वैदेशिक रोजगार न्यायाधिकरणमा मुद्दा चलाएको छ। फ्रान्स, पोर्चुगल, स्पेन पठाइदिने भनेर २२ जनासँग २ करोड ८८ लाख ४१ हजार रुपैयाँ ठगी गरेको पाइएको विभागका निर्देशक कृष्णप्रसाद भुसालको भनाइ छ। यो कम्पनी विदेशका विश्वविद्यालयमा अध्ययन गर्न जाने विद्यार्थीलाई परामर्श दिने उद्देश्य राखी खुलेको हो। वैदेशिक रोजगार ऐन २०६४ को दफा १० को प्रावधानविपरीत ठगी गरेको पाइएको जनाइएको छ। प्रतिव्यक्ति १७ लाख ९२ हजार रुपैयाँसम्म ठगी गरेको आरोपमा विभागको टोलीले चैत २८ गते उनीहरूलाई पक्राउ गरेको थियो।कास्कीका कुमार गुरुङलाई क्यानडा पठाइदिने बहानामा ४१ लाख ४२ हजार ५ सय रुपैयाँ ठगी आरोपमा सदीक्षा गुरुङ र उनकी ६२ वर्षीया आमा खिनसोभा गुरुङविरुद्ध मुद्दा चलाइएको छ। विभागले १ सय २२ जनालाई युरोपको माल्टा पठाउने भन्दै १ करोड ६४ लाख असुल गर्ने इन्टरनेसनल एक्स्पो एन्ड ट्राभल सर्भिस प्रालिका सञ्चालक राधा सुवेदीसहित आठ जनाविरुद्ध मुद्दा चलाएको छ। अहिलेसम्मको नेतृत्वले दफा ४४ अनुसार म्यानपावर व्यवसायीलाई कारबाही गरेको रहेनछ। अब म्यानपावर व्यवसायीले उन्मुक्ति पाउने छैनन्।शेषनारायण पौडेल  महानिर्देशक, वैदेशिक रोजगार विभाग सामान्यतः तीन महिनामा मुद्दा छिनोफानो हुनुपर्ने हो। तर, प्रमाण अभावका कारण केही मुद्दामा वर्षौंसम्म पीडितले न्याय पाउन सकिरहेका छैनन्।आनन्दराज पन्त रजिस्ट्रार, वैदेशिक रोजगार न्यायाधिकरण गल्ती गरेको भए वैदेशिक रोजगार ऐनको दफा ४४ अनुसार कारबाही भोग्छन्। तर, मानव तस्करहरूले वैदेशिक रोजगारीको बदनाम गराएका हुन्।विमल ढकाल  पूर्वअध्यक्ष, नेपाल वैदेशिक रोजगार व्यवसायी संघ फ्रि भिसा, फ्रि टिकट श्रमिकमैत्री नीति भए पनि कार्यान्वयन गर्न नसक्नु राज्यको कमजोरी हो। यसलाई प्रत्युत्पादकजस्तै बनाइयो। यो खेदजन्य छ।रामेश्वर नेपाल, अनुसन्धानकर्ता विभागले प्रभावकारी अनुसन्धान गरे मात्रै पीडितले न्याय पाउँछन्। तर, विभागले प्रभावकारी अनुसन्धान गर्न सकेको छैन।सोम लुइँटेल, अधिवक्ता ४३ इजाजतपत्र नलिई वैदेशिक रोजगार व्यवसाय सञ्चालन गरेमा हुने सजाय : कसैले दफा १० विपरीत इजाजतपत्र नलिई वैदेशिक रोजगार व्यवसाय सञ्चालन गरेमा वा कसैलाई वैदेशिक रोजगारमा लगाई दिन्छु भनी झुटो आश्वासन दिई वा प्रलोभन देखाई वैदेशिक रोजगारीमा लगाई दिने उद्देश्यले कुनै रकम लिएमा वा विदेश पठाएमा त्यसरी लिएको रकम र सोको ५० प्रतिशतले हुने रकम हर्जानाबापत असुल गरी त्यस्तो व्यक्तिलाई विदेश जान र आउन लागेको खर्चसमेत भराई निजलाई तीन लाख रुपैयाँदेखि पाँच लाख र रुपैयाँसम्म जरिवाना र तीन वर्षदेखि सात वर्षसम्म कैद हुनेछ। विदेश पठाई नसकेको भए सो सजायको आधा सजाय हुनेछ। ४४ इजाजतपत्रवालाले स्वीकृति नलिई कामदार पठाएमा हुने सजाय : कुनै इजाजतपत्रवालाले विभागबाट स्वीकृति नलिई कामदार विदेश पठाएमा वा कुनै इजाजतपत्रवालाले कसैलाई वैदेशिक रोजगारमा लगाइदिनेछु भनी झुटो आश्वासन दिई वा प्रलोभन देखाई कुनै रकम लिई विदेश नपठाएमा त्यसरी लिएको रकम र सोको पचास प्रतिशतले हुने रकम भराई त्यस्तो इजातपत्रवालालाई तीन लाख रुपैयाँदेखि पाँच लाख रुपैयाँ जरिवाना र तीन वर्षदेखि सात वर्षसम्म कैद हुनेछ र त्यस्तो इजाजतपत्रवालाको इजाजतपत्रसमेत रद्द हुनेछ। ४६ सरकारले खुला नगरेका मुलुकमा कामदार पठाएमा हुने सजाय : वैदेशिक रोजगारका लागि कामदार पठाउन नेपाल सरकारले खुला नगरेको मुलुकमा कुनै इजाजतपत्रवालाले कुनै कामदार पठाएमा वा खुला गरेको मुलुकको प्रवेशाज्ञा लिई खुला नगरेको मुलुकमा पठाएमा त्यसरी कामदार पठाउने इजाजतपत्रवालालाई तीन लाख रुपैयाँदेखि सात लाख रुपैयाँसम्म जरिवाना र तीन वर्षदेखि पाँच वर्षसम्म कैद हुनेछ। कामदार पठाउन रकम असुल गरिसकेको तर कामदार पठाइ नसकेको भए आधा सजाय हुनेछ।"
"चन्द्रकोट गाउँपालिका अध्यक्ष माओवादी, उपाध्यक्षमा कांग्रेस विजयी","गुल्मी : चन्द्रकोट गाउँपालिकामा सत्ता गठबन्धन विजयी भएको छ। यहाँ नेकपा माओवादी केन्द्र र नेपाली कांग्रेसको गठबन्धन छ। गाउँपालिका अध्यक्षमा माओवादीका युवराज केसीले ५ हजार ७ सय मत ल्याएर विजयी भएका छन् भने उनका निकटतम प्रतिस्पर्धी एमालेका चेतन बस्नेतले ३ हजार २ सय ४७ मत ल्याएका छन्। उपाध्यक्षमा नेपाली कांग्रेसका विष्णुप्रसाद भण्डारीले ५ हजार १६ मत ल्याइ विजयी भए भने प्रतिस्पर्धी एमालेकी राधिका अर्यालले ३ हजार ८ सय १६ मत ल्याएकी छन्। वडा नम्बर १ मा माओवादीका घनश्याम खरेल, २ मा स्वतन्त्र उम्मेदवार कमल केसी, ३ मा कांग्रेसका डिल्लीराज सुवेदी, ४ मा कांग्रेसका बल बहादुर बस्नेत, ५ मा कांग्रेसकै चित्रबहादुर कार्की, ६ मा एमालेका अमरसिंह दगामी, ७ मा एमालेकै अन्नतराम भण्डारी र ८ मा कांग्रेसका फणिन्द्रराज अर्याल विजयी भएका छन्।"
मकवानपुरको कैलाश गाउँपालिकामा गठबन्धन विजयी,मकवानपुर : मकवानपुर जिल्लामा गठबन्धनले पहिलो जीत हासिल गरेको छ । मकवानपुरको कैलाश गाउँपालिकाको अध्यक्षमा लोकबहादुर मोक्तान निर्वाचित भएका हुन् । गठबन्धनको तर्फबाट नेपाली काङ्ग्रेसका मोक्तानले ४८९७ मत प्राप्त गर्दा उनका निकटतम प्रतिस्पर्धी नेकपा एमालेका नरेन्द्र रिजालले ४०९३ मत मात्र प्राप्त गरे । यस्तै गाउँपालिकाको उपाध्यक्षमा गठबन्धनबाट (नेकपा माओवादी केन्द्र ) का बालकुमार मल्ल विजयी भए । उनले ४०८८ मत प्राप्त गर्दा निकटतम प्रतिस्पर्धी नेकपा एमालेकी सुकुमाया थिङले ३९३७ मत प्राप्त गरिन् ।
मन्थली नगरपालिका२ मा एमालेको प्यानल नै निर्वाचित,"रामेछाप : रामेछापको मन्थली नगरपालिका२ मा नेपाल कम्युनिष्ट पार्टी (एमाले)को प्यानल नै निर्वाचित भएको छ। नेपाल कम्युनिष्ट पार्टी (माओवादी केन्द्र)लाई पराजित गर्दै एमालेका उम्मेदवार सुरेन्द्रबहादुर कार्की वडा अध्यक्षमा निर्वाचित भएका हुन् । उनी हाल पितृ शोकमा रहेका छन्। बुबाको क्रिया बसेका कार्कीले मतदान केन्द्रमा गएर मतदान गरेका थिए। निर्वाचन अधिकृतको कार्यालयका अनुसार कार्की ले ८७२ मत ल्याउँदा उनका निकटतम प्रतिद्वन्दी माओवादी केन्द्रका फाल्गुनकुमार खड्का ४७४ मत प्राप्त गरेका छन् । वडा सदस्यमा एमालेका बाला काजी श्रेष्ठ, चित्र शंकर अधिकारी,चेत कुमारी श्रेष्ठ र मुना सार्की निर्वाचित भएका हुन्।"
वीरगन्ज महानगरमा पहिलो जित जसपाको,वीरगन्ज : मधेस प्रदेशको एक मात्र महानगर वीरगन्ज महानगरपालिकामा जनता समाजवादी पार्टी (जसपा) ले जितको पहिलो खाता खोलेको छ। महानगरको जारी मतगणनामा वीरगन्ज महानगरपालिका वडा नम्बर ३२ को वडा अध्यक्षमा जसपाका रियाज अहमद मिया विजयी भएका छन्। मिया वडा अध्यक्षमा विजयी भएसंगै महानगरमा जसपाले जितेको पहिलो खाता खोलेको हो। वडा अध्यक्षमा निर्वाचित मियाले १०९९ मत ल्याउनु भएको हो। उहाका निकटतम प्रतिस्पर्धी नेकपा एमालेका बासदेव राउत अहिरले ९५२ मत मात्रै पाए। एमालेका उम्मेदवार अहिरलाइ १४७ मतले पछि पार्दै मिया वडा अध्यक्षमा निर्वाचित भएका हुन्। २०७४ को निर्वाचनमा पनि मिया वडा अध्यक्षमा निर्वाचित भएका थिए। त्यस बेला उनले ८९० मत पाएका थिए।
"जीतपुरसिमरामा गठबन्धनको अग्रता कायम, एमाले पछ्याउँदै",सिमराः जीतपुरसिमरा उपमहानगरपालिकाको नगर प्रमुख र उपप्रमुख पदमा गठबन्धनका उम्मेदवारले अग्रता कायम राखेका छन्। हालसम्म मतगणना सम्पन्न भइसकेको १० वटा वडाको मतपरिणाम अनुसार गठबन्धनको तर्फबाट प्रमुख पदको उम्मेदवार नेकपा माओवादी केन्द्रका राजन पौडेल र उपप्रमुख पदकी उम्मेदवार नेपाली कांग्रेसकी मेघा शाहीले अग्रता कायम राखेका हुन्। निर्वाचन अधिकृतको कार्यालयले दिएको जानकारी अनुसार पौडेलले सात हजार चार सय मत प्राप्त गरेका छन् भने गठबन्धनलाई पछ्याउदै गरेको एमालेकी नगर प्रमुख उम्मेदवार सरस्वती देवी चौधरीले पाँच हजार पाँच सय ४० मत गरेकी छिन्। प्रमुख पदमा गठबन्धनले एक हजार आठ सय ६० को अग्रता लिएको छ। यसैगरी उपप्रमुखमा कांग्रेसकी मेघा शाहीले सात हजार एक सय ९४ मत प्राप्त गर्दा एमालेको उपप्रमुखका उम्मेदवार भोलाप्रसाद अधिकारीले ६ हजार दुई सय ३४ मत गरेका छन्। उपप्रमुखमा ९ सय ६० ले शाहीले अग्रता लिएकी छिन्। हालसम्म निर्वाचित वडाध्यक्षहरुःवडा नं १ हिराबहादुर गुरुङ (नेपाली कांग्रेस) वडा नं २ धनबहादुर श्रेष्ठ (नेकपा एमाले)वडा नं ३ ताराबहादुर कार्की (नेकपा एमाले)वडा नं ४ भोजबहादुर खत्री (ईश्वर) (नेकपा माओवादी केन्द्र)वडा नं ६ कैमुदिन अंसारी (नेकपा एमाले)वडा नं २० रसुल मिया अंसारी (नेकपा एमाले)वडा नं २१ सुवास श्रेष्ठ (नेकपा एमाले)वडा नं २२ शेखर काजी रुम्बा (नेपाली कांग्रेस)वडा नं २३ मुस्तकिम अंसारी (नेकपा एमाले)वडा नं २४ सुलतान अंसारी (नेपाली कांग्रेस)
जेठ ५ भित्र सम्पूर्ण पालिकाको मतपरिणाम सार्वजनिक हुन्छ : प्रमुख निर्वाचन आयुक्त,"काठमाडौंः निर्वाचन आयोगका प्रमुख आयुक्त दिनेशकुमार थपलियाले यही जेठ ५ गतेभित्र सम्पूर्ण पालिकाको निर्वाचन मतपरिणामको नजिता घोषणा हुने बताएका छन् । विराटनगर विमानस्थलमा सोमबार सञ्चारकर्मीसँग कुरा गर्दै उनले वैशाख ३० गते निर्वाचन सम्पन्न सबै स्थानीय तहको मतपरिणाम जेठ ३ गतेभित्र ५० प्रतिशत र ५ गतेभित्र सम्पूर्णको सार्वजनिक गर्न निर्देशन दिएका हुन्। प्रमुख आयुक्त थपलियाले मतगणनास्थलमा अत्यधिक जनशक्ति परिचालन गर्ने, सुरक्षा व्यवस्था मिलाउने र त्यसका लागि आवश्यक पर्ने व्यवस्था र वित्तीय खर्च मागअनुसार आयोगले व्यवस्था गर्ने जानकारी दिए। थपलियाले मतगणनास्थलमा निजामती कर्मचारी, प्रदेश सरकार वा स्थानीय निकायका कर्मचारीलाई परिचालन गरी यथासक्य धेरै टोली बनाइ मतगणना कार्यमा वृद्धि गर्नुपर्नेमा जोड दिए । आयोगले ७७ जिल्लामा शान्तिपूर्ण, स्वतन्त्र र निष्पक्षरुपमा सम्पन्न भएको निर्वाचनको घोषणा नागरिकलाई जानकारी दिन सम्पूर्णरुपमा काम गरिरहेको बताए ।"
कुम्मायक गाउँपालिका अध्यक्षमा कांग्रेसका लावती र उपाध्यक्षमा माओवादीका खड्का विजयी,फिदिम : पाँचथरको कुम्मायक गाउँपालिकाको अध्यक्षमा नेपाली कांग्रेसका बमप्रसाद लावती र उपाध्यक्षमा माओवादी केन्द्रका महेन्द्रबहादुर खड्का विजयी बनेका छन् । अध्यक्षका निकटतम प्रतिद्वन्दी एमालेका भीम सम्बाहम्फेलाई १५७ मतले पछि पार्दै लावतीले कुम्मायकमा ऐतिहासिक जित हासिल गरेका हुन् । लावतीले तीन हजार ५७ मत प्राप्त गर्दा निकटतम प्रतिद्वन्दी सम्बाहम्फेले दुई हजार नौ सय मत प्राप्त गरेका हुन् उपाध्यक्षमा नेकपा माओवादी केन्द्रका महेन्द्र खड्का विजयी बनेका छन् । खड्काले निकटतम प्रतिद्वन्द्वी एमालेकी सीता आचार्यलाई २८ मतले पराजित गरेका हुन् । खड्काले दुई हजार सात सय ५८ मत प्राप्त गर्दा निकटतम प्रतिद्वन्द्वी आचार्यले दुई हजार सात सय २४ मत प्राप्त गरेकी हुन् । आचार्य निवर्तमान उपाध्यक्ष समेत हुन् । कुम्मायक गाँउपालिकालाई नेकपा एमालेको किल्लाको रुपमा लिने गरिन्छ । पाँच वडा वडा रहेको कुम्मायकमा स्थानीय तहको अघिल्लो निर्वाचनमा एमालेले अधिकांश वडासहित फराकिलो मतले पालिकामा जित निकालेको थियो ।
अछामको ढकारी गाउँपालिकामा नेपाली कांग्रेस विजयी,"अछाम : अछामको ढकारी गाउँपालिकाका नेपाली कांग्रेसका उम्मेदवार विजयी भएको छ्न्। नेपाली कांग्रेसका अध्यक्ष पदका उम्मेदवार प्रकाशबहादुर साउँद ३ हजार १८१ मतले विजयी भएका हुन् । उनका निकटतम प्रतिद्वन्द्वी नेकपा एमालेका धर्मबहादुर साउँदले २ हजार ५५५ मत प्राप्त गरेका छन् । उपाध्यक्ष पनि नेपाली कांग्रेसका नेत्रकलादेवी शाही विजयी भएकी छन् । उनले ३ हजार १ सय मत प्राप्त गरी विजयी हुँदा उनका निकटतम प्रतिद्वन्द्वी नेकपा एमालेका मायादेवी बुढाले २ हजार ५७३ मत प्रात गरेकी छिन् । ८ वडा रहेको ढकारीमा ४ कांग्रेस,२ नेकपा एमाले र २ समाजवादीले जितेकोछ । वडा नं १ कांग्रेसका उमाबहादुर बुढा ,वडा नं २ मा एमालेका चन्द्रबहादुर साउद, वडा नं ३ कांग्रेसका चन्द्रबहादुर बुढा,वडा नं ४ समाजवादीका पहलवान थापा,वडा नं ५ कांग्रेसका कर्णबहादुर साउद ,वडा नं ६ मा समाजवादीका प्रकाश थापा, वडा नं ७ मा एमालेका रामबहादुर थापा र वडा नं ८ मा कांग्रेसका उद्धवराज उपाध्याय विजयी भएका छ्न् । े"
कास्कीको रुपा गाउँपालिकामा एमालेबाट अध्यक्षमा ओझा र उपाध्यक्षमा गुरुङ विजयी,"पोखरा : कास्कीको रुपा गाउँपालिकामा एमालेबाट अध्यक्षमा नवराज ओझा र उपाध्यक्षमा लालसुबा गुरुङ विजयी भएका छन् । ओझाले ५७४९ मत ल्याउँदा कांग्रेसकी गिमाया गुरुङले ४१३७ मत ल्याइन् । यस्तै, उपाध्यक्षमा एमालेकी गुरुङले ५३३२मत ल्याएर विजयी हुँदा कांग्रेसका नारायण श्रेष्ठले ४१५३ मत ल्याए । यो गाउँपालिकाका ७ वडामध्ये ६ वटामा एमालेले प्यानलसहित जितेको छ।"
धनकुटाको महालक्ष्मी६ को वडाध्यक्षमा कांग्रेसका शिवराज विक प्यानलसहित विजयी,"धनकुटा : जिल्लाको ६० वडामध्ये एउटा वडाध्यक्षमा मात्रै दलित उम्मेदवार विजयी भएका छन्। वडाध्यक्षमा कांग्रेसका उम्मेदवार शिवराव विक प्यानलसहित विजयी भएका हुन्। निकटम प्रतिद्वन्द्वी नेकपा एमालेका उम्मेदवार डम्बरबहादुर कार्कीलाई २ सय ६४ मतान्तरले पराजित गर्दै वडाध्यक्षमा विजयी भएका हुन् । विजयी विकले ६ सय ५२ मत प्राप्त गरे । उनका प्रतिद्वन्द्वी कार्कीले ३ सय ८८ मत प्राप्त गरेका थिए । गठबन्धनको तर्फबाट नेपाली कांग्रेस प्रदेश नं १ का सदस्य समेत रहेका उनी जिल्लाको महालक्ष्मी नगरपालिका वडा नं ६ को वडाध्यक्षका उम्मेदवार बनेका थिए । उनको प्यानलका खुल्ला वडा सदस्यहरु टेकबहादुर तामाङ्ग, तेजबहादुर श्रेष्ठ, महिला सदस्यमा संगीता थापा, दलित महिला सदस्यमा कमला सुन्दास (दर्जी) विजयी भए । अघिल्लो २०७४ सालको स्थानीय तह निर्वाचनमा पनि उनि नेपाली कांग्रेसको तर्फबाट वडाध्यक्षमा उठेका थिए । तर, उनी नेकपा एमालेका उम्मेदवार डम्बरबहादुर कार्कीसँग ८ मतले पराजित भएका थिए । वडाध्यक्षमा विजयी काकीले ३ सय ३ मत प्राप्त गरेका थिए भने पराजित शिवराज विश्वकर्माले २ सय ९५ मत प्राप्त गरेका थिए ।"
रसुवाको उत्तरगया४ मा दुवै निर्वाचनमा ५०४ मतले विजयी,"रसुवा : रसुवाको उत्तरगया गाउँपालिका४ मा ५०४ मत ल्याएर नेपाली कांग्रेसका अमरबहादुर बुलुन विजयी भएका छन्। उनको निकटम प्रतिद्वन्द्वी नेकपा एमालेका केशरबहादुर बुलुनले ४ सय ९३ मत ल्याए। उक्त वडामा २०७४ सालमा भएको स्थानीय तहको निर्वाचनमा पनि नेकपा एमालेका केशरबहादुर बुलुनले ५०४ मत ल्याएर वडाध्यक्षमा विजयी भएका थिए। उनका निकटतम प्रतिद्वन्द्वी नेपाली कांग्रेसका हरि बहादुर थिङले २ सय ४३ मत ल्याएका थिए। यसपटकको निर्वाचनमा फरक पार्टीले जिते पनि अंक एउटै आएको हो। मतपरिणाम अनुसार नेपाली कांग्रेसका बुलुनले वडाध्यक्षमा विजयी हासिल गरे भने वडा सदस्यमा एमालेका बासुदेव न्यौपाने, महिला सदस्यमा कांग्रेसकी सुमित्रा पौडेल तथा दलित महिला सदस्यमा एमालेकी पुतली विश्वकर्माले विजयी हासिल गरिन्।"
रघुगंगा गाउँपालिकामा नेपाली कांग्रेस विजयी,"बेनी : म्याग्दीको रघुगंगा गाउँपालिकाको अध्यक्ष र उपाध्यक्षमा नेपाली कांग्रेसका उमेद्वार विजयी भएका छन्। कांग्रेसका भवबहादुर भण्डारीले चार हजार ३८ मत ल्याएर गाउँपालिका अध्यक्ष र उपाध्यक्षमा कांग्रेसकै प्रेमकुमारी पुनले तीन हजार ३६४ मत ल्याएर निर्वाचित हुनुभएको सहायक निर्वाचन अधिकृत अमृत सुवेदीले जानकारी दिए। भण्डारी दोस्रो कार्यकालका लागि गाउँपालिका अध्यक्षमा निर्वाचित हुनुभएको हो। अध्यक्षमा एमालेका प्रेमबहादुर कार्कीले तीन हजार २८९, नेकपा माओवादी केन्द्रकी मिना बिकले ९९५, उपाध्यक्षमा एमालेकी यामकुमारी गर्बुजाले तीन हजार २४५ र माओवादी केन्द्रका रिमबहादुर कटुवालले एक हजार ७८३ मत पाएका छन्। आठ वटा वडा रहेको रघुगंगाको पाँच वटा वडा कांग्रेस र तीन वटा वडामा एमालेका उमेद्वार प्यानल सहित विजयी भएका छन्। रघुगंगा१ बेगमा कांग्रेसका बिलबहादुर फगामी, २ भगवतिमा एमालेका अमृत भण्डारी, ३ पिप्लेमा एमालेका खिमबहादुर शाही, ४ दग्नाममा कांग्रेसका पविन गर्बुजा, ५ झिँमा कांग्रेसका मनबहादुर शेरपुञ्जा, ६ पाखापानीमा कांग्रेसका मनकुमार शेरपुञ्जा, ७ चिमखोलामा एमालेका थकबहादुर पाइजा (रिम) र ८ कुइनेमंगलेमा कांग्रेसका गमान छन्त्याल वडा अध्यक्षमा निर्वाचित भएका छन्। १३ हजार ९४७ जना मतदाता रहेको रघुगंगा गाउँपालिकामा ६५ प्रतिशत अथवा नौ हजार ११३ मत खसेको निर्वाचन अधिकृतको कार्यालयले जनाएको छ। निर्वाचित हुने ४२ पदका लागि १३५ जना उमेद्वार प्रतिस्पर्धामा उत्रिएका थिए। म्याग्दीको ६ वटा मध्य दुई वटा स्थानीय तह र ३० वटा वडाको मतगणना सकिएको छ। मालिका गाउँपालिकाको अध्यक्षमा एमालेका बेगप्रसाद गर्बुजा र उपाध्यक्षमा एमालेकी लक्ष्मीदेवी पुन घर्ति निर्वाचित हुनुभएको छ। मतपरिणाम सार्वजनिक भएका ३० वटा वडा मध्य एमालेले १३, कांग्रेसले १२ र माओवादीले ४ वटा वडामा जित हाँसिल गरेका छन्। अव १५ वटा वडा र चार वटा स्थानीय तहको मतपरिणाम आउन बाँकी छ।"
भोजपुरको साल्पासिलिछो गाउँपालिका अध्यक्षमा स्वतन्त्र उम्मेदवार राई निर्वाचित,"भोजपुर : भोजपुरको साल्पासिलिछो गाउँपालिकामा स्वतन्त्रका उम्मेदवारले विजय हाँसिल गरेका छन् । स्वतन्त्रबाट उम्मेदवारी दिएका दौलत कुलुङ राई गाउँपालिका अध्यक्षमा निर्वाचित भएका हुन् । निकै प्रतिस्पर्धामा रहेका राईले निकटत्तम प्रतिद्वन्द्वी नेपाली कांग्रेसका महेश राईलाई ३८ मत र नेकपा एमालेका शान्तिबहादुर अधिकारीलाई ४ सय ३१ मतले पछि पार्दै निर्वाचित भएका हुन् । राईले कुल १८ सय १४ मत पाउँदा कांग्रेसका राईले १७ सय ८६ र एमालेका अधिकारीले १३ सय ८३ मत पाएका थिए । नेकपा एमालेबाट बागी स्वतन्त्र उम्मेदवार उठेका राईले गाउँपालिकाको सम्मुनत समृद्धिको सपनालाई साकार बनाउँदै जनताको सेवा गर्ने दृढ इच्छाले चुनावी मैदानमा सहभागी बनेको बताए । यस्तै, उपाध्यक्षमा भने नेपाली कांग्रेसकी अस्मिता कुलुङ राई निर्वाचित भएकी छन् । उनले नेकपा एमालेकी रिता घलेलाई २ सय ८२ मतले पछि पार्दै उपाध्यक्षमा निर्वाचित भएकी हुन् । उनले कुल १८ सय ६२ मत प्राप्त गरेकी थिइन् । ६ वडा रहेको उक्त गाउँपालिकाको वडा नं १, ३, ४ र ६ मा कांग्रेस, वडा नं २ मा एमाले र वडा नं ५ मा माओवादी केन्द्र विजयी भएको छ ।"
काभ्रेमा १ सय ३५ मध्ये ४० वडाको मतपरिणाम सार्वजानिक : कुनमा को विजयी?,"काभ्रे : काभ्रेमा जेठ २ गते बिहान १० बजे सम्ममा कुल ४० वडाको मतपरिणाम सार्वजानिक भएको छ। जिल्लामा १३ स्थानीय तह रहेका कुल १ सय ३५ वडा रहेका छन्। केही पालिकामा ४५ वडाको मत सार्वजानिक भएको छ भने बेथानचोक र तेमाल गाउँ पालिकामा १ वडाको मात्र मत सार्वजानिक भएको छ। बेथानचोक र तेमाल गाउँ पालिकामा मत गणनाको विषयमा विवाद देखिपछि मत गणना ढिला भएको निर्वाचन कार्यालयले जनाएको छ। बनेपा नगरपालिका नगरपालिका बनेपा १ नेकपा एमाले, कमल प्रसाद घिमिरे बनेपा २ नेपाली काग्रेस, रामप्रसाद घिमिरिे बनेपा ३ मा काग्रेस, रमेश दाहाल बनेपा ४ मा एमाले, श्यामसुन्दर श्रेष्ठ पनौती नगरपालिका नगरपालिका पनौती १ मा काग्रेस, जय लामा पनौती २ मा नेकपा एमाले, पुरुषोतम अधिकारी पनौती ३ मा एमाले, विष्णुप्रसाद सापकोटा धुलिखेल नगरपालिका धुलिखेल १ मा नेपाली काग्रेस, सन्तबहादुर ताामङ धुलिखेल २ मा नेकपा एमाले, अर्जुन न्यापौने धुलिखेल ३ मा नेकपा एमाले, गणेश आचार्य धुलिखे ४ मा काग्रेस, उत्तम तिमल्सिना धुलिखे ५ मा एमाले, प्रमोद श्रेष्ठ मण्डनदेउपुर नगरपालिका मण्डनदेउपुर १ मा नेकपा एमाले, शिवप्रसाद ढकाल मण्डनदेउपुर २ मा नेपाली काग्रेस,राजकुमार मल्ल मण्डनदेउपुर ३ मा नेपाली काग्रेस, पुरुषोतम बजागाई मण्डनदेउपुर ४ मा एमाले, मैतेसिं तामाङ भुम्लु गाँउपालिका भुम्लु १ मा नेकपा माओवादि केन्द्र, लेखबहादुर श्रेष्ठ भुम्लु २ मा नेपाली काग्रेस, सुजन भण्डारी भुम्लु ३ मा नेकपा एमाले, ज्ञानबहादुर तामाङ भुम्लु ४ मा एमाले, लोकबहादुर कुवँर भुम्लु ५ मा नेपाली काग्रेस, अन्चल कुमार लामा भुम्लु ६ मा एमाले, भरत शिभभक्ति चौरीदेउराली गाँउपालिका चौरीदेउराली १ मा नेपाली काग्रेस, सुशिल लामा चौरीदेउराली २ मा एमाले, छत्रबहादुर प्रधान चौरीदेउराली ३ मा माओवादी, चित्र चौलागाई रोशी गाँउपालिका रोशी १ मा नेकपा एमाले,श्रीदास लामा रोशी २ मा काग्रेस। हस्तमान लामा रोशी १२ मा काग्रेस, बसन्त लामा नमोबुद्ध नगरपालिका नमोबुद्ध १ मा स्वतन्त्र (घोडा) प्रेम लामा नमोबुद्ध २ मा काग्रेस, कविराज श्रेष्ठ नमोबुद्ध ३ मा काग्रेस, रमेश तिवारी महाभारत गाँउपालिका महाभारत १ मा नेकपा माओवादि केन्द्र, मान्छामान जिम्भा (रोहित) महाभारत २ मा काग्रेस, पदमबहादुर मोक्तान महाभारत ३ मा काग्रेस, कारसाङ बल महाभारत ४ मा माओवादी, बिशाल मोक्तान खानीखोला गाँउपालिका खानीखोला १ मा नेकपा माओवादि केन्द्र, सन्तमान थिङ खानीखोला २ मा काग्रेस, दशरथ थिङ खानिखोला ३ मा नेकपा माओवादी केन्द्र सागर लामा तेमाल गाउँपालिका तेमाल १ मा एमाले, इन्द्र अधिकारी बेथानचोक गाउँपालिका बेथानचोक १ मा काग्रेस, मधुसुदन तिमल्सिना"
दैलेखको डुङ्गेश्वर गाउँपालिकामा एमाले विजयी,"दैलेख : नेपाली कांग्रेसको गढ मानिएको दैलेखको डुङ्गेश्वर गाउँपालिकामा एमाले विजयी भएको छ। २०७४ को स्थानीय तह निर्वाचनमा कांग्रेसले जितेको डुङ्गेश्वरमा अहिले एमाले विजयी भएको हो। एमालेबाट अध्यक्षको उम्मेदवार सुन्दरकुमार केसीले निवर्तमान अध्यक्ष नगेन्द्रबहादुर मल्ललाई पराजित गरे। एमालेका केसी ३४०६ मत सहित गाउँपालिकाको अध्यक्षमा निर्वाचित भएका हुन्। केसीले नेपाली कांग्रेसका मल्ललाई ७० मतान्तरले पराजित गरे। गाउँपालिकाको निवर्तमान अध्यक्ष समेत रहेका कांग्रेसका मल्लले ३३३६ मत पाए। यस्तै उपाध्यक्षमा कलावती न्यौपाने ३५७७ मत सहित निर्वाचित भएकी छन्। न्यौपानेले कांग्रेसकी एलिजा कुमारी थापालाई ४२५ मतान्तरले पराजित गरिन्। कांग्रेसकी थापाले ३१५२ मत प्राप्त गरिन्। यो गाउँपालिकाको ६ वटा वडाहरु मध्ये ४ वटा एमाले तथा नेपाली कांग्रेस र नेकपा माओवादी केन्द्रले ११ वटा जितको छ। निर्वाचन अधिकृतको कार्यालयका अनुसार वडा नं १ मा नेकपा माओवादी केन्द्रबाट श्यामबहादुर राना, वडा नं २ मा नेपाली कांग्रेसबाट यामबहादुर विस्ट, वडा नं ३ मा एमालेबाट कृष्ण बहादुर खत्री, ४ मा नगेन्द्रबहादुर बुढा, ५ मा एमालेबाट पर्वलाल शर्मा र ६ मा एमालेबाटै मान वहादुर थापा मगर वडाध्यक्षमा निर्वाचित भएका छन्।"
लुम्बिनी पुगेर मोदीले भने बुद्ध जन्मस्थल आउन पाएकोमा खुसी छु,लुम्बिनी : भारतीय प्रधानमन्त्री नरेन्द्र मोदी लुम्बिनी आइपुगेका छन्। मोदी भारतको बौद्ध सहर कुसीनगरबाट सोमबार हेलिकोप्टरमार्फत् लुम्बिनी आइपुगेका हुन्। मोदीलाई प्रधानमन्त्री शेरबहादुर देउवाले स्वागत गरेका छन्। लुम्बिनी ओर्लिएका उनले बुद्ध जन्मस्थल आउन पाएकोमा खुसी भएको बताए। त्यसलगत्तै प्रधानमन्त्री देउवा र समकक्षी मोदी मायादेवीको दर्शन गरेका थिए। मायादेवीको दर्शनपछि मोदी र देउवाले संयुक्तरुपमा पिपलको बोटमा जल चढाएका थिए। प्रधानमन्त्री मोदीले भारत सरकारले निर्माण गर्ने इन्डिया इन्टरनेसनल सेन्टर फर बुद्धिस्ट कल्चर एन्ड हेरिटेज शिलान्यास गर्नेछन्। मोदी आजै स्वदेश फर्किने कार्यक्रा छ।
मधेसवादी दललाई सकस,"काठमाडौं : शीर्ष नेताहरू आपसी मनमुटाव, स्वार्थ र शक्ति चलखेलमा लाग्दा स्थानीय निर्वाचनमा मधेस केन्द्रित दलको साख खस्किएको छ। मधेसमा कांग्रेस, एमाले र माओवादीका उम्मेदवारहरू हाबी भएका छन्। आधा दर्जनभन्दा बढी संख्यामा रहेका मधेस केन्द्रित दलहरूका उम्मेदवारलाई साख जोगाउन सकस परेको छ। मधेस केन्द्रित दलहरूको अस्तित्व संकटमा परेको मधेस मामिलाका जानकारहरू बताउँछन्। वरिष्ठ अधिवक्ता विजय गुप्ताका अनुसार शीर्ष नेताहरूको आपसी अन्तरद्वन्द्व र मनमुटावका कारण साख खस्किन पुगेको हो। जनता समाजवादी पार्टी (जसपा)ले मधेसको एक मात्र महानगर वीरगन्जको मेयरमा राजेशमान सिंहलाई चुनावी मैदानमा उतारेको छ। सत्ता गठबन्धनबाट उम्मेदवारी दिएका सिंहले आफ्नो अग्रतालाई फराकिलो पारेका छन्। २०७४ मा तत्कालीन उनी राजपाबाट उम्मेदवार थिए। सिंहलाई एमालेका विजय सरावगीले पच्छ्याइरहेका छन्। लोकतान्त्रिक समाजवादी पार्टी (लोसपा)ले एमालेका उम्मेदवार सरावगीलाई समर्थन गर्दै उपमेयरमा आफ्नो उम्मेदवारी दिएको छ। मधेसको राजधानीको जनकपुरधाम उपमहानगरको मेयरमा गठबन्धनका तर्फबाट जसपाले पुरानै अनुहार दोहोर्यायो। मतगणनाको प्रारम्भिक विवरणअनुसार जसपाका लालकिशोर साहले बागी उठेका कांग्रेसका मनोजकुमार साहलाई पच्छ्याइरहेका छन्। साह निवर्तमान मेयर हुन्। त्यस्तै, लोसपाका मनोज चौधरी चौथो स्थानमा छन्। उपमेयरमा कांग्रेसका इम्तियाज आलमले फराकिलो मतान्तर बनाएका छन्। उनलाई लोसपाका पुरषोत्तमलाल झाले पच्छ्याएका छन्। त्यस्तै, नेपालगन्ज उपमहानगरको उपमेयरमा जसपाका कमरुद्दिन राई अगाडि छन्। गठबन्धनका साथ पाएका राईलाई राप्रपाकी बिन्दु घर्तीमगरले पच्छ्याइरहेकी छन्। पर्साको विन्दवासनी गाउँपालिका१ को अध्यक्षमा जसपाका अछेलाल महतो निर्वाचित भएका छन्। यस्तै अन्य स्थानीय तहमा पनि जसपाका उम्मेदवार विजयी भएका छन्। शीर्ष नेताहरूको अन्तरद्वन्द्व र कलहका कारण मधेस केन्द्रित दलहरू कमजोर बनेका हुन्। जनतासमक्ष मधेसका मुद्दा उठाउने प्रतिबद्धता अगाडि बढाउन सकेनन्। विजय गुप्ता, वरिष्ठ अधिवक्ता लोसपाले कतिपय स्थानीय तहमा एमालेसँग तालमेल गरेको छ। स्थान विशेषका आधारमा प्रमुख दलसँग गठबन्धन वा तालमेल गरेर उम्मेदवारी चयन गरे पनि फाइदा भएन, वरिष्ठ अधिवक्ता विजय गुप्ता भन्छन्, शीर्ष नेताहरूको अन्तरद्वन्द्व र कलहका कारण मधेस केन्द्रित दलहरू कमजोर बनेका हुन्। जनतासमक्ष मधेसका मुद्दा उठाउने प्रतिबद्धता अगाडि बढाउन सकेनन्। गठबन्धनसँग मिले पनि जसपाले अपेक्षा गरेअनुसारको लाभ लिन सकेन। एमालेसँग तालमेल गरे पनि लोसपाको अवस्था सबल छैन। पार्टी निर्माण र स्थायित्वका लागि स्थानीय तह महत्तवपूर्ण मानिन्छ। त्यो मामिलामा मधेस केन्द्रित दलहरूले लाभ लिन सकेनन्। काशिन्द्र यादव, राजनीतिक विश्लेषक सत्ता गठबन्धन गरेका कारण जसपाले मधेस राजनीतिमा एकल शक्तिको रूपमा उदाउने अवसर पाएको राजनीतिक विश्लेषक काशिन्द्र यादव बताउँछन्। गठबन्धनसँग मिले पनि जसपाले अपेक्षा गरेअनुसारको लाभ लिन सकेन। एमालेसँग तालमेल गरे पनि लोसपाको अवस्था सबल छैन, उनले भने, पार्टी निर्माण र स्थायित्वका लागि स्थानीय तह महत्वपूर्ण मानिन्छ। त्यो मामिलामा मधेस केन्द्रित दलहरूले लाभ लिन सकेनन्। २०७४ को चुनावबाट मधेसका प्रमुख दलका रूपमा राप्रपा र संघीय समाजवादी फोरम उदाएका थिए। दुई दलबीच एकीकरणपछि जसपा बन्यो। तर, एकीकरण एक वर्ष पनि टिकेन। महन्थ ठाकुर समूहले लोसपा गठन गरे। उपेन्द्र यादवको अध्यक्ष रहेको जसपा मूलधारको बन्यो। थुप्रै नेता मूलधारमै रहेका कारण स्थानीय तहमा लोसपा कमजोर देखिएको छ। धनुषाको सहिदनगर नगरपालिका१ को वडाध्यक्षमा लोसपाका रामबाबु यादव पराजित हुन पुगेका छन्। परिवारवाद हाबी हुँदा कार्यकर्ता निराश विभाजन भएपछि कमजोर भएका मधेस केन्द्रित दलहरूले उम्मेदवार चयनमा समेत नातावाद हाबी भयो। टिकट वितरणमा नातावाद, कृपावाद हाबी हुँदा आसेपासेले टिकट पाउँदा जनता निराश हुन पुगेको विश्लेषक यादवको भनाइ छ। मधेस केन्द्रित दलहरू फुटेपछि पनि पार्टीभित्रको अन्तरकलह झनै देखिएको छ। जुन निर्वाचनमा पनि छताछुल्ल भयो, उनले भने। जसपाका अध्यक्ष उपेन्द्र यादवले छोरा अमरेन्द्रलाई विराटगर महानगरमा टिकट दिलाए। जसपाका नेता एवं पूर्वमन्त्री इस्तेयाक राईले भाइ कमरुद्दिनलाई नेपालगन्ज उपमहानरको उपमेयरमा टिकट दिलाए। मधेस प्रदेशका मुख्यमन्त्री लालबाबु राउतले पत्नी जलेखालाई जसपाबाट पर्सा जगरनाथपुर गाउँपालिकाको उपाध्यक्षमा उम्मेदवार बनाए। लोसपाका वरिष्ठ नेता शेखरकुमार सिंहले छोरा शतिस कुमारलाई तिलाठी कोइलाडी गाउँपालिकाको अध्यक्षमा पुनः उम्मेदवारी दिलाए। यी केही दृष्टान्त भएको राजनीतिक विश्लेषक यादव बताउँछन्। मधेसका १६ स्थानीय तहमा मतदान स्थगित भएको छ। सर्लाही, सिराहा, सप्तरी, बारा, रौतहट जिल्लाका केही स्थानीय तहमा मतदान स्थगित भएको गरिएको निर्वाचन आयोगले जनाएको छ। स्थानीय तहमा भइरहेको मतगणनाको प्रारम्भिक विवरणले तराई केन्द्रित दलहरूको जनाधार विगतभन्दा खस्किएको छ। नेपाल सदभावना पार्टी, राष्टिय सदभावना पार्टी, मधेस तराई फोरम, मधेसी जनअधिकार फोरम मधेस, नेपाल समाजवादी पार्टी (लोहियावादी) लगायतका पार्टीको अस्तित्व संकटमा छ।"
म्याग्दीको मंगलामा एमाले विजयी,"बेनी : म्याग्दीको मंगला गाउँपालिकाको अध्यक्ष र उपाध्यक्षमा नेकपा एमालेका उमेद्वार विजयी भएका छन्। अध्यक्षमा सतप्रसाद रोकाले तीन हजार ९६८ र उपाध्यक्षमा प्रेमकुमारी अधिकारी (पेमा)ले चार हजार २६१ ल्याएर विजयी हुनुभएको निर्वाचन अधिकृतको कार्यालयले जनाएको छ। रोका र अधिकारी नेकपा एमालेका उमेद्वार हुन्। रोका दोस्रो कार्यकालको लागि गाउँपालिका अध्यक्षमा निर्वाचित भएका हुन्। अध्यक्षमा नेपाली कांग्रेसका बिरेन्द्र बुढाथोकीले दुई हजार ८०५ र नेकपा माओवादी केन्द्रका टेकबहादुर विक)ले एक हजार ५२१ मत पाएको सहायक निर्वाचन अधिकृत मनोहर ढुङ्गानाले जानकारी दिए। उपाध्यक्षमा नेपाली कांग्रेसका सर्मिला थापाले दुई हजार ५९५ र नेकपा माओवादी केन्द्रका सुकमाया रोकाले एक हजार ३७३ मत पाउनुभएको छ। १३ हजार ४१६ मतदाता रहेको मंगला गाउँपालिकामा ६५७२ प्रतिशत अथवा आठ हजार ८१७ मत खसेको छ। पाँच वटा वडा रहेको मंगलामा निर्वाचित हुने २७ पदका लागि ९८ जना उमेद्वार प्रतिस्पर्धामा रहेका थियो। तीन वटा वडामा एमाले, कांग्रेस र माओवादीले एकएक वटा वडामा जितेका छन्। मंगला गाउँपालिकाको १ मा एमालेका एकजित रोका, २ मा एमालेका धनबहादुर खाती क्षेत्री, ३ मा माओवादीका याम रोका, ४ मा कांग्रेसका लालबहादुर रोका र ५ मा एमालेका भुपेन्द्र खत्री क्षेत्री वडा अध्यक्षमा विजयी भएका छन्। म्याग्दीको ६ वटा मध्य तीन वटा स्थानीय तह र ३३ वटा वडाको मतगणना सकिएको छ। मालिका गाउँपालिकाको अध्यक्षमा एमालेका बेगप्रसाद गर्बुजा र उपाध्यक्षमा एमालेकी लक्ष्मीदेवी पुन घर्ति निर्वाचित भएका छन्। रघुगंगा गाउँपालिकाको अध्यक्षमा नेपाली कांग्रेसका भवबहादुर भण्डारी र उपाध्यक्षमा प्रेमकुमारी पुन विजयी भएका छन्। मतपरिणाम सार्वजनिक भएका ३३ वटा वडा मध्य एमालेले १५, कांग्रेसले १२ र माओवादीले ५ वटा वडामा जित हाँसिल गरेका छन्। अव १२वटा वडा र तीन वटा स्थानीय तहको मतपरिणाम आउन बाँकी छ।"
"काठमाडौं महानगरमा बालेनको अग्रता कायमै, सिर्जनासँग दोब्बर मतान्तर",काठमाडौं : काठमाडौं महानगरपालिकाको मेयरमा स्वतन्त्र उम्मेदवारी दिएका बालेन शाहले ६ हजार ६९२ मत कटाएका छन्। मुख्य निर्वाचन अधिकृतको कार्यालयको अद्यावधिक विवरणअनुसार अहिलेसम्म साह पहिलो स्थानमा छन् । दोस्रोमा एमालेका केशव स्थापित छन् । उनले ३ हजार ५६२ मत प्राप्त गरेका छन् । सिर्जना सिंह तेस्रो स्थानमा छिन् । उनले ३१२६ मत प्राप्त गरेकी छन् । काठमाडौं महानगरपालिकाको काठमाडौं महानगरपालिका वडा नम्बर १ र २ को अन्तिम मतगणना सकिएको छ। अन्य वडामा जारी रहेको छ।
"कलैयामा एमालेको अग्रता कायमै, उपप्रमुखमा जसपा अगाडि",सिमराः कलैया उपमहानगरपालिकामा नेकपा एमालेका उम्मेदवार विनोद साहले अग्रता कायमै राखेका छन् । हालसम्म प्राप्त मतपरिणाम अनुसार एमालेका साह तीन हजार पाँच सय ४३ मत प्राप्त गर्दै अग्रस्थानमा छन् । यादव भन्दा साह चार हजार ८३ मतले अगाडि छन् । यसैगरी उपप्रमुखमा गठबन्धनको तर्फबाट जनता समाजवादी पार्टीका उपप्रमुख उम्मेदवार प्रमोद गुप्ताले दुई हजार चार सय ६२ मतले अग्र स्थानमा छन् भने एमालेकी उम्मेदवार रौशन प्रविण दुई हजार दुई सय ५० मतले दोस्रो स्थानमा छिन् । कलैया उपमहानगरपालिकामा हालसम्म वडा नं १ र २ को मतगणना सम्पन्न भइरहेको छ । जसमा वडा नं १ मा एमालेका उम्मेदवार मोहन क्षेत्रीको प्यानल विजयी भएको छ भने वडा नं मा नेपाली कांग्रेसका उम्मेदवार राजेश महतो मण्डल निर्वाचित भएका छन् । मण्डल वडाध्यक्षमा निर्वाचित हुँदा अन्य चार सदस्य एमालेबाट विजयी भएका छन् ।
"कांग्रेस र एमालेका कार्यकर्ताबीच झडप, म्यादी प्रहरीमाथि खुकुरी प्रहार",बाजुरा : सदरमुकाम मार्तडीमा २०७९ जेठ १ गते आइतबार राती म्यादी प्रहरी बुढीगंगा ४ का २० वर्षीय पुष्प कटुवालमाथि खकुरी प्रहार भएको छ। घाइते म्यादि प्रहरीको आइतबार राती नै जिल्ला अस्पताल बाजुरामा उपचार गरिएको छ। घाइते पुष्प कटुवालको टाउकोमा ५ ओटा टाका लागेको जिल्ला प्रहरी कार्यालयका सूचना अधिकारी गिन्द्र बोगटीले बताए। अन्य दुई म्यादी प्रहरी हर्क सुनार र सुनिल थापा घाइते भएका छन्। अवस्था सामान्य रहेको छ। खुकुरी प्रहारमा संलग्न रहेको आरोपमा बडिमालिका नगरपालिका २ का अन्दाजी २० वर्षीया नरेन्द्र नाथ र सोही ठाउँका अन्दाजी २० वर्षीया लोकन्द्र कार्कीलाई गिरफ्तार गरिएको बोगटीले बताए। जिल्ला प्रहरी कार्यालयका सुचना अधिकारीका गिन्द्र बोगटीका अनुसार खुकुरीसमेत बरामद गरिएको छ। मार्तडीमा आइतबार राती नेकपा एमाले र नेपाली कांग्रेस कार्याकर्ताहरुको झडप तथा ढुंगा हानाहान भएको थियो। खुकुरी प्रहार गर्ने कुन पार्टीका कार्यकर्ता हुन अनुसन्धान भइरहको उनले बताए।
"लुम्बिनी आइपुगे भारतीय प्रधानमन्त्री मोदी, देउवाले गरे स्वागत","लुम्बिनी : भारतका प्रधानमन्त्री नरेन्द्र मोदी लुम्बिनी आइपुगेका छन्। मोदी भारतको बौद्ध सहर कुसीनगरबाट सोमबार हेलिकोप्टरमार्फत् लुम्बिनी आइपुगेका हुन्। मोदीलाई प्रधानमन्त्री शेरबहादुर देउवाले स्वागत गरेका छन्। मोदीको स्वागतका लागि प्रधानमन्त्री देउवा आइतबार नै लुम्बिनी पुगिसकेका थिए। उनको भ्रमण टोलीमा भारतका राष्ट्रिय सुरक्षा सल्लाहकार अजित डोभल, परराष्ट्रसचिव विनयमोहन क्वात्रासहित ११ सदस्यीय रहेका छन्। मोदी लुम्बिनीमा करिब ६ घन्टा बिताएर आजै स्वदेश फर्किने कार्यक्रम छ। मोदीले मायादेवी मन्दिरमा पूजाआजा गर्नेछन्। पूजामा समकक्षी देउवा पनि सहभागी हुनेछन्। त्यसपछि मोदीले भारत सरकारले निर्माण गर्ने इन्डिया इन्टरनेसनल सेन्टर फर बुद्धिस्ट कल्चर एन्ड हेरिटेज शिलान्यास गर्नेछन्। करिब ३ अर्ब लागतमा जर्मन मन्दिरनजिकै भारतले यो बिहार बनाउन लागेको हो। लुम्बिनीमा भारतले नै निर्माण गरेको अर्का बिहारसमेत छ। मोदी भ्रमणकै क्रममा सांस्कृतिक, शैक्षिक एवं प्राविधिक विषयमा सहकार्यका लागि पाँचवटा सम्झौतापत्रमा दुई देशबीच हस्ताक्षरसमेत हुनेछ। लुम्बिनी बौद्ध विश्वविद्यालय र इन्डियन काउन्सिल फर कल्चरल रिलेसन (आईसीसीआर) बीच सम्झौता हुन लागेको हो। दुई देशका प्रधानमन्त्रीको उपस्थितिमा सम्झौतापत्र आदानप्रदान हुनेछ। काठमाडौं विश्वविद्यालय र त्रिभुवन विश्वविद्यालयसँग सेन्टर फर नेपाल एन्ड एसियन स्टडिजको सहकार्य सम्झौता हुनेछ। काठमाडौं विश्वविद्यालयसँग नेपाल एन्ड इन्डियन इन्स्टिच्युट अफ टेक्नोलोजी मदरासबीच सम्झौता हुनेछ। लुम्बिनीमा प्रधानमन्त्री देउवा र समकक्षी मोदीबीच दुईपक्षीय वार्ता हुनेछ। त्यसअघि परराष्ट्रमन्त्री डा नारायण खड्कासँग भेटघाट हुनेछ। मोदीले मायादेवी मन्दिरमा पूजाआजा गर्ने भएकाले झकिझकाउ बनाइएको छ। मायादेवी मन्दिर, बुद्धजयन्तीको मूल समारोह हुने ५ हजार क्षमताका ध्यान केन्द्रलाई झकिझकाउ पारिएको छ। लुम्बिनीको २ नम्बरदेखि ९ नम्बर गेटतर्फको बाटोलाई दुई देश र बौद्ध झन्डा राखेर सजाइएको छ। विभिन्न स्थानमा प्रवेशद्वारहरू निर्माण गरिएको छ।"
"दोलखाका १६ वडाको अन्तिम मत परिणाम सार्वजनिक, कुन दलको कति ?","काठमाडौं : स्थानीय तह निर्वाचन अन्तरगत दोलखाका १६ वटा वडाको अन्तिम मत परिणाम सार्वजनिक भएको छ । १६ वटा वडामध्ये नेकपा एमालेले ६, नेपाली कांग्रेसले ४, नेकपा माओवादी केन्द्रले ४, नेकपा एकीकृत समाजवादी र स्वतन्त्रले १ १ वटा वडामा निर्वाचित भएका छन्। नेकपा एमाले १कालिञ्चोक गाउँपालिका१, पदम बहादुर थामी नेपाली कांग्रेस १जिरी नगरपालिका१, कर्साङ शेर्पा२भीमेश्वर नगरपालिका१, माधव थामी३शैलुङ गाउँपालिका१ वीर बहादुर घतानी४विगु गाउँपालिका१, मेम बहादुर तामाङ माओवादी केन्द्र१जिरी नगरपालिका२, निम्पल दोर्जे शेर्पा२जिरी नगरपालिका३, खेट बहादुर घिमिरे३गौरीशङ्कर गाउँपालिका१, प्रकाश खड्का४बैतेश्वर गाउँपालिका७, मिनकुमार शिवाकोटी एकीकृत समाजवादी१ मेलुङ गाउँपालिका२, रामकृष्ण भण्डारी स्वतन्त्र१ तामाकोशी गाउँपालिका २ झुले, इश्वरराज कार्की"
प्यूठानको मल्लरानी गाउँपालिकाको अध्यक्षमा राष्ट्रिय जनमोर्चाका खड्का र उपाध्यमा कांग्रेसका श्रेष्ठ विजयी,मल्लरानी (प्यूठान) : प्यूठान सदरमुकाम खलंगामा रहेको मल्लरानी गाउँपालिकाको अध्यक्षमा राष्ट्रिय जनमोर्चाका कृष्ण बहादुर खड्का विजयी भएका छन् । खड्काले ३ हजार २ सय ३८ र प्रतिस्पर्धी एमालेका शिवराज श्रेष्ठले २ हजार ८ सय २ मत लिएका छन् । उनीहरुबीचको मतान्तर ४ सय ३६ मात्र भएको छ । विजयी भएका खड्का राजमो प्यूठानका अध्यक्ष समेत हुन् । गाउँपालिका उपाध्यक्षमा नेपाली कांग्रेसका रमेश कुमार श्रेष्ठ विजयी भएका छन् । उनले ३ हजार ७० मत लिए भने प्रतिस्पर्धी एमालेकी ईश्वरा आचार्यले २ हजार ८ सय मत लिएकी छन् । उनीहरुबीचको मतान्तर २ सय ७० मात्र छ । विजयी भएका श्रेष्ठ खलंगा निवासी हुन् । गैर सरकारी संस्था महासंघ प्यूठानका पूर्व अध्यक्ष समेत रहेका श्रेष्ठ हाल कांग्रेसको मल्लरानी गाउँपालिका सभापति हुन् ।
निर्वाचन स्थगित भएको धनकुटाको सहिदभूमि गाउँपालिकामा ३ केन्द्रको मतदान सुरु,"धनकुटा : गत वैशाख ३० गते शुक्रबार मतदान प्रक्रियामा नेकपा एमाले र गठबन्धनका प्रतिनिधिबीच विवाद हुँदा स्थगित भएको सहिदभूमि गाउँपालिका वडा नं ६ को तीनवटा केन्द्रमा आज मतदान सुरु भएको छ । विवादको कारण गत शुक्रबार बिहान साढे ११ बजेदेखि यस केन्द्रमा मतदान प्रक्रिया रोकिएको थियो । अशक्त, असहाय, तथा ज्येष्ठ मतदाताहरुको तर्फबाट एउटै व्यक्तिले पटकपटक मतदान गरेको विषयमा विवाद भएको थियो । विवादले मतदान कार्य अवरुद्ध हुँदा पटकपटक सर्बदलीय बैठक राख्दा समेत बेलुका ५ बजेसम्म पनि विवादको निरुपण हुन सकेको थिएन । सहिदभूमि निर्वाचन कार्यालयले विवादकाबीच मतदान कार्य सञ्चालन गरे थप भौतिक क्षति समेत हुने निष्कर्ष निकाली मतदान प्रक्रिया स्थगित गरेको थियो । तीन केन्द्रमा २५ सय १३ मतदाता रहेका छन् । मतदान प्रक्रिया स्थगित हुनुपूर्व ८ सय १२ मत खसेको थियो । सो दिन खसेको मतलाई रद्द गरिएको छ । पुन सुरुदेखि नै मतदान कार्य भइरहेको छ । अहिले शान्तिपूर्ण तरिकाले मतदान भइरहको उनले बताए । मतदान केन्द्रको सुरक्षा व्यवस्थालाई कडाई गरिएको छ । पुनमतदान लागि नयाँ कर्मचारी खटाइएको छ । पुरानो कर्मचारीको सेट परिवर्तन गरिएको उनले बताए । साँझ ५ बजे भित्र मतदान कार्य सम्पन्न गरी दलका प्रतिनिधि तथा उम्मेदवासँग सर्बदलीय बैठक भएपछि मतगणना सुरु हुने उनको भनाइ छ । पिप्लेस्थित सहिदभूमि गाउँपालिकाको कार्यालय रहेको भवनको माथिल्लो तलामा मत गणनाको व्यवस्था गरिएको छ । सम्भवत बेलुकादेखि नै मत गणना हुने जानकारी दिइएको छ । निर्वाचन आयोग र मुख्य निर्वाचन अधिकृत सँगको समन्वयमा नयाँ मिति तोकिएको थियो । सहिदभूमि गाउँपालिकाको अध्यक्षमा गठबन्धनको तर्फबाट एकीकृत समाजवादीका जेवी राई र नेकपा एमालेको तर्फबाट निवर्तमान अध्यक्ष मनोज राई उम्मेदवार छन्।"
सर्लाहीको धनकौलमा कांग्रेस विजयी,"मलंगवा : सर्लाहीको धनकौल गाउँपालिकामा नेपाली कांग्रेसका उम्मेदवार रामआश्रय साह अध्यक्ष र अकली सहनी उपाध्यक्षमा विजयी भएका छन् । माओवादी केन्द्रका उम्मेदवार फकिरा महतोलाई एक हजार ९९ मतको फराकिलो अन्तरले पराजित गर्दै साह विजयी भएका छन् । जितसँगै साह र सहनी दोस्रो पटक धनकौल गाउँपालिकाको कार्यभार सम्भाल्ने भएका हुन् । साहले ४ हजार ४ सय ७७ मत प्राप्त गरी गाउँपालिका अध्यक्षमा निर्वाचित भएका छन् भने उपाध्यक्ष सहनीले ४ हजार ५ सय ४ मत प्राप्त गरी निवार्चित भएकी छिन् । गाउँपालिका अध्यक्ष साहको निकटतम् प्रतिद्वन्द्वी नेकपा माओवादी केन्द्रका उम्मेदवार फकिरा महतोले ३ हजार ३ सय ७८ मत प्राप्त गरेका छन् । उपाध्यक्ष सहनीका निकटतम् प्रतिद्वन्द्वी माओवादी केन्द्रकी उम्मेदवार निलम कुमारी देवी सहनीले ३ हजार २ सय २५ मत प्राप्त गरेकी छिन् । एमालेका उम्मेदवार अजय कुमार सिंहले भने १ हजार ६ सय ७ मत प्राप्त गरेका छन् । उपाध्यक्षमा रमिता कुमारी यादवले १ हजार ६ सय ३ मत प्राप्त गरेकी छिन् । ७ वटा वडा रहेको धनकौलमा नेपाली कांग्रेसले १, २, ४ र ७ नम्बर वडामा विजयी भएका छन् । त्यसैगरी वडा नम्बर ५ र ६ मा माओवादी केन्द्रले जितेका छन् । वडा नम्बर ३ मा एमालेका उम्मेदवार वडा अध्यक्षमा निर्वाचित भएका छन् । २० पालिका मध्ये १८ पालिकामा मतगणनाको कार्य भइरहको छ । बरहथवाको वडा नम्बर १७ मा चुनाव स्थगित भएकाले गणना सुरु हुन सकेको छैन् ।"
दमक नगरपालिकाको मेयरमा राप्रपाका थापाको अग्रता कायमै,झापा : नेकपा एमालेका अध्यक्ष केपी शर्मा ओलीको गृह नगर दमक नगरपालिकामा राप्रपाले अग्रता कायमै राखेको छ । नगर प्रमुखमा राप्रपाका राम थापाले ५ हजार ९१ मत ल्याउँदा एमालेकी गिता अधिकारीले ४ हजार ४ सय ९५ मत पाएकी छिन् । उपप्रमुखतर्फ कांग्रेसकी रेगिना भट्टराईले पनि अग्रता कायमै राखेकी छन् । रेगिनाले ४ हजार ९ सय ४३ मत ल्याएकी छन् भने एमालेका अम्बिका खनालले ४ हजार ३ सय ४४ मत ल्याएका छन् । दमकमा राप्रपालाई गठबन्धनले सहयोग गरेको छ ।
धनौजीमा बढी मतपत्र भेटिएपछि मतगणना स्थगित : अधिकृतविरुद्ध नारावाजी,जनकपुरधाम : धनौजी गाउँपालिकामा खसेको मतभन्दा बढी मतपत्र भेटिएपछि मतगणना स्थगित भएको छ । धनुषाको धनौजी गाउँपालिका स्थित वडा नं १ को मतगणनाको क्रममा बढी मतपत्र भेटिएपछि स्थानीयहरुको विरोधमा मतगणना स्थगित गरिएको हो। धनौजीको वडा नं १ लखौरीमा कूल खसेको मत संख्यामा १६८९ थियो तर बाकसबाट १७०५ मतपत्र भेटिएपछि विवाद भइ मतगणना स्थगन गरिएको हो। स्थानीयबासीले मतपेटिका परिवर्तन गरेको भन्दै विरोध गरिरहेका छन्। मतगणना स्थलमा अहिले तनावग्रस्त अवस्था रहेको छ भने मतदान अधिकृतविरुद्ध नाराजावी र प्रदर्शन भैरहेको छ।
दैलेखमा पहिलोपटक चुनिए माओवादी,"सुर्खेत दैलेख : दैलेखमा कुनै पनि निर्वाचन जित्नु नेकपा माओवादी केन्द्रका लागि फलामको चिउरा चपाउनु सरह थियो। अर्थात् सशस्त्र संघर्षबाट संसदीय राजनीतिमा आएपछि माओवादी दैलेखी जनमतबाट अनुमोदन हुन सकेको थिएन। तर, यसपालिको निर्वाचनबाट पहिलोपटक माओवादीलाई स्थानीयले पत्याएका छन्। माओवादीले यसपालि बल्ल वडा र पालिकाको नेतृत्वसमेत हात पार्न सफल भएको हो। माओवादी शान्ति प्रक्रियामा आएपछि यसअघि सम्पन्न दुईवटा संविधानसभाका निर्वाचनमा सहभागी भयो। तर, जिल्लामा जित हासिल गर्न सकेन। यस्तै यसअघि २०७४ मा सम्पन्न स्थानीय तहको निर्वाचनमा पनि माओवादी दैलेखमा शून्य नै हुन पुग्यो। त्यसबेला जिल्लामा एउटा पनि वडा र पालिका जित्न नसकेको माओवादीले यसपटक वडा र पालिकामा जित हासिल गरेको हो। दैलेखमा माओवादीले पहिलोपटक जनमतबाट प्रत्यक्ष चुनिएका जनप्रतिनिधि पाएको छ। माओवादीले जिल्लाका ११ वटा स्थानीय तहमध्ये आइतबारसम्म एउटा स्थानीय तह र चारवटा वडामा जित हात पारिसकेको छ। मतगणना जारी रहेकाले अन्य स्थानमा पनि विजयी हुने सम्भावना कायमै छ। जिल्लाको नौमुले गाउँपालिकाको अध्यक्षमा माओवादीका छविराम सुवेदी विजयी भएका छन्। उनले ३ हजार २ सय मत ल्याउँदै कांग्रेस र एमालेका उम्मेदवारलाई पराजित गरेका हुन्। यद्यपि, उनलाई एकीकृत समाजवादीको साथ थियो। यस्तै माओवादीको तर्फबाटै जिल्लाको डुंगेश्वर गाउँपालिका१ मा यामबहादुर राना, महाबु गाउँपालिका६ मा रेशमबहादुर थापामगर, दुल्लु नगरपालिका२ मा फारमसिंह थापा र वडा३ मा कुलबहादुर कार्की वडाध्यक्षमा विजयी भइसकेका छन्। शान्ति प्रक्रियापछि २०६४ र २०७० मा सम्पन्न भएका दुवै संविधानसभा निर्वाचनमा दैलेखमा माओवादीका उम्मेदवारहरू पराजित भए। पाँच वर्षअघि सम्पन्न स्थानीय निर्वाचनमासमेत माओवादीलाई दैलेखीले पराजित गरिदिएका थिए। त्यसबेला जिल्लाका ९० वटा वडाहरूमध्ये एउटा वडाध्यक्ष पनि माओवादीले जित्न सकेको थिएन। हरेक निर्वाचनमा जिल्लामा हार बेहोर्दै आएको माओवादीका लागि यसपटकको स्थानीय निर्वाचन भने फापेको छ। कर्णालीलाई आफ्नो आधारक्षेत्र मान्दै आएको माओवादी दैलेखमा भने जनमतबाट अनुमोदित हुन सकेको थिएन। जनयुद्धका क्रममा ज्यादती गरेको भन्दै दैलेखीले माओवादीविरुद्ध प्रतिकार अभियान नै चलाएका थिए। २०६१ मंसिरमा स्थानीय महिलाहरूको नेतृत्वमा दैलेखको दुल्लुमा सञ्चालन भएको प्रतिकार अभियानपछि यहाँको जनमत माओवादीविरोधी बनेको थियो। स्थानीयको प्रतिकारपछि माओवादीले जिल्लामा आफ्नो उपस्थिति बलियो बनाउन सकेको थिएन। यस्तै, जिल्लाका पत्रकार डेकेन्द्र थापाको हत्या भएपछि पनि स्थानीयहरू माओवादी विरोधी बने। जसले गर्दा माओवादी जिल्लामा निकै कमजोर बनेको थियो। माओवादी विरोधी जनमतका कारण माओवादीले जिल्लामा कुनै पनि निर्वाचनमा जित हात पार्न सकेको थिएन।"
रसुवाको गोसाइँकुण्ड पालिकाको अध्यक्ष र उपाध्यक्षमा एमाले विजयी,"रसुवा : रसुवाको गोसाइँकुण्ड गाउँपालिकाको अध्यक्ष र उपाध्यक्षमा नेकपा एमाले विजयी भएको छ । अध्यक्षमा कैसाङ नुर्पु तामाङले २ हजार ५ सय ६३ मत ल्याएर विजयी भए । उनका प्रतिद्वन्द्वी नेपाली कांग्रेसका पेम्बा छिरिङ तामाङले २ हजार ८० मत पाए । यसैगरी उपाध्यक्षमा प्रतिमा लामाले २ हजार ५ सय ४५ मत ल्याएर विजयी भइन् । उनका प्रतिद्वन्द्वी नेपाली कांग्रेसकी देकी तामाङले २ हजार ८८ मत ल्याएर पराजित भइन् । यस पालिकामा ६ वटा वडा छन् । वडा नम्बर १ मा नेकपा एमालेका उर्केन छिरिङ तामाङ, वडा नम्बर २ मा नेपाली कांग्रेसका कामी छिरिङ तामाङ, वडा नम्ब ३ मा नेकपा एमालेका मिङमर छिरिङ तामाङ, वडा नम्बर ४ मा नेपाली कांग्रेसका डिण्डु लामा ज्याबा तामाङ, वडा नम्बर ५ मा नेकपा एमालेका दावा मिङमार तामाङ र वडा नम्बर ६ मा नेकपा एमालेका दावा सिदार वाइबा विजयी भएका छन् । गोसाइँकुण्ड गाउँपालिकामा ५ हजार ८ सय ९० मतदाता रहेकोमा ४ हजार ७ सय ७३ मत खसेको थियो ।"
डोटीका तीन पालिकाको नतिजा सार्वजनिक,"डोटी : डोटीका तीन गाउँपालिकाको निर्वाचनको नतिजा आएको छ। नेपाली कांग्रेस, नेकपा एमाले र नेकपा माओबादी केन्द्रले एकएक स्थानीय तहमा जित हात पारेको छ। नेकपा एमालेको बाहुल्यता भएको आदर्श गाउँपालिकामा नेपाली कांग्रेस विजयी भएको छ। आदर्श गाउँपालिकामा २०७४ सालको स्थानीय तहको निर्वाचनमा बहुमतका साथ नेकपा एमालेले जित हात पारेको थियो। नेपाली कांग्रेसका जिल्ला सभापति नरेन्द्र बहादुर सिंह र नेकपा एमालेका जिल्ला अध्यक्ष चक्र बहादुर मल्लको समेत घर भएको उक्त गाउँपालिकामा कसले जित्छ भन्ने सबैको चासोको विषय बन्दै आएको थियो। आदर्श गाउँपालिका आदर्श गाउँपालिकामा नेपाली कांग्रेसको तर्फबाट अध्यक्षका उम्मेदवार गणेश बहादुर खड्का र उपाध्यक्षका उम्मेदवार लक्ष्मी रोकाय विजयी भएका छन्। अध्यक्षमा विजयी भएका खड्काले ३१५० मत ल्याएका छन् भने उनका निकटतम प्रतिद्वन्द्वी नेकपा एमालेका डम्मर बहादुर ओलीले २९५० मत ल्याएका छन्। त्यसैगरी उपाध्यक्षमा नेपाली कांग्रेसको तर्फका लक्ष्मी रोकायले ३०५१ मत ल्याएर विजयी भएकी छन् भने उनका निकटतम प्रतिद्वन्द्वी नेकपा एमालेका जानकी शाही खड्काले २९६१ मत ल्याएकी छन्। ७ वटा वडा रहेको आदर्श गाउँपालिकाको १ नम्बर वडा अध्यक्षमा नेपाली कांग्रेसका भरत बहादुर खड्का ८३२ मत ल्याएर विजयी भएका छन्। वडा नम्बर २ को अध्यक्षमा नेकपा एमालेका रमेश बहादुर साउदले ५०५ मतका सात विजयी भएका छन् भने वडा नम्बर ३ को वडा अध्यक्षमा नेकपा एमालेका दिपेन्द्र पाठक ६९४ मत ल्याएर विजयी भएका हुन्। वडा नम्बर ४ को अध्यक्षमा नेपाली कांग्रेसका खगेन्द्र ओझा ६०६ मतका सात विजयी भएका छन्। त्यसैगरी वडा नम्बर ५ को वडा अध्यक्षमा नेपाली कांग्रेसका उत्तम सिंहले ६४५ मत ल्याएर विजयी भएका हुन् भने वडा नम्बर ६ को अध्यक्षमा नेकपा एमालेका लाल बहादुर खडायत ५४३ मतका सात विजयी भएका छन्। वडा नम्बर ७ को वडा अध्यक्षमा नेपाली कांग्रेसका लाल बहादुर बिष्ट ३३६ मत ल्याएर विजयी भएका हुन्। बोगटान फुड्सिल गाउँपालिका बोगटान फुड्सिल गाउँपालिकामा नेकपा माओबादी केन्द्रको तर्फबाट अध्यक्षका उम्मेदवार कमल गड्सिला र उपाध्यक्षमा नेपाली कांग्रेसका उम्मेदवार बिष्ना देउवा बम विजयी भएका छन्। गाउँपालिकाको अध्यक्ष र उपाध्यक्षमा नेपाली कांग्रेस, नेकपा एमाले र नेकपा माओबादी केन्द्रका बिच कडा प्रतिस्पर्धा भएको थियो। अध्यक्षमा विजयी भएका गड्सिलाले २०५८ मत ल्याएर विजयी भएका छन् भने उनका निकटतम प्रतिद्वन्द्वी नेकपा एमालेका हस्त बहादुर बुढाले २०२४ मत ल्याएका छन्। जम्मा ३४ मतअन्तरले माओबादीका गड्सिलाले जितेका हुन्। नेपाली कांग्रेसका डिल बहादुर बमले १९३४ मत ल्याएर तेस्रो भएका छन्। उक्त गाउँपालिकामा अध्यक्षमा गड्सिला दोहरिएका छन्। त्यसैगरी उपाध्यक्षमा नेपाली कांग्रेसको तर्फका बिष्ना देउवा बमले २०६३ मत ल्याएर विजयी भएकी छन् भने उनका निकटतम प्रतिद्वन्द्वी नेकपा एमालेका ज्ञानु मल्ल बमले १९९१ मत ल्याएकी छन्। नेकपा माओबादी केन्द्रका कलावती चिमालाले १८७१ मत ल्याएकी छन्। उपाध्यक्षमा बिष्नाले २०७४ को निर्वाचनमा हार व्यहोरेकी थिइन र यसपाला भने जितेकी छन्। ७ वटा वडा रहेको आदर्श गाउँपालिकाको वडा नम्बर १ को वडा अध्यक्षमा नेकपा एमालेका खेम बहादुर घर्तीमगर ८३२ मत ल्याएर विजयी भएका छन्। वडा नम्बर २ को अध्यक्षमा नेपाली कांग्रेसका भरत बहादुर बलमे २८९ मतका सात विजयी भएका छन् भने वडा नम्बर ३ को वडा अध्यक्षमा नेपाली कांग्रेसकै कृष्ण बहादुर बलमे २१३ मत ल्याएर विजयी भएका हुन्। वडा नम्बर ४ को अध्यक्षमा नेकपा माओबादी केन्द्रका दिप बहादुर बम ४१४ मतका सात विजयी भएका छन्।त्यसैगरी वडा नम्बर ५ को वडा अध्यक्षमा नेपाली कांग्रेसका राम बहादुर बोहरा २७४ मत ल्याएर विजयी भएका हुन् भने वडा नम्बर ६ को अध्यक्षमा नेकपा एमालेका श्याम बहादुर बोगटी ४४६ मतका सात विजयी भएका छन्। वडा नम्बर ७ को वडा अध्यक्षमा नेकपा माओबादी केन्द्रका शंकरमान सुनार ४०५ मत ल्याएर विजयी भएका हुन्। जोरायल गाउँपालिका जोरायल गाउँपालिकामा नेकपा एमालेको तर्फबाट अध्यक्षका उम्मेदवार दुर्गादत्त ओझा र उपाध्यक्षमा एमालेकै जमुना बोहरा विजयी भएका छन्। जोरायलमा गाउँपालिकामा समेत अध्यक्ष र उपाध्यक्षमा नेकपा एमाले र नेपाली कांग्रेस बिच कडा प्रतिस्पर्धा भएको थियो। अध्यक्षमा विजयी भएका ओझाले ३४४९ मत ल्याएका छन् भने उनका निकटतम प्रतिद्वन्द्वी नेपाली कांग्रेसका दिपक बहादुर बिष्टले ३४१२ मत ल्याएका छन्। जम्मा ३७ मतअन्तरले एमालेका ओझाले जितेका हुन्। उक्त गाउँपालिकामा अध्यक्षमा ओझा दोहरीएका हुन्। २०७४ सालको निर्वाचनमा समेत ओझालेनै जितेका थिए। त्यसैगरी उपाध्यक्षमा नेकपा एमालेकै तर्फका जमुना बोहराले ३५९९ मत ल्याएर विजयी भएकी छन् भने उनका निकटतम प्रतिद्वन्द्वी नेपाली कांग्रेसका चन्द्रा कुमारी साउदले ३५१७ मत ल्याएकी छन्। उपाध्यक्षमा समेत बोहरा दोहरीएकी छन्। २०७४ सालको निर्वाचनमा समेत बोहरालेनै जितेकी थिइन। ६ वटा वडा रहेको जोरायल गाउँपालिकाको वडा नम्बर १ को अध्यक्षमा नेकपा एमालेका जगत बहादुर मल्ल ६०१ मत ल्याएर विजयी भएका छन्। वडा नम्बर २ को अध्यक्षमा एमालेकै बिर बहादुर दर्लामी ६५८ मतका सात विजयी भएका छन् भने वडा नम्बर ३ को वडा अध्यक्षमा नेपाली कांग्रेसका नबिन ओझा ६६८ मत ल्याएर विजयी भएका हुन्। वडा नम्बर ४ को अध्यक्षमा नेकपा एमालेका नन्दराज भट्ट १११२ मतका सात विजयी भएका छन्।त्यसैगरी वडा नम्बर ५ को वडा अध्यक्षमा नेपाली कांग्रेसका ध्वज बहादुर देउवा ५२६ मत ल्याएर विजयी भएका हुन् भने वडा नम्बर ६ को अध्यक्षमा नेकपा एमालेका गणेश बहादुर बोहरा ५६६ मतका सात विजयी भएका छन्। बाँकी पालिकामा नेपाली कांग्रेसको अग्रता डोटीका मतगणना जारी रहेका पाँच वटा पालिकामा नेपाली कांग्रेसले अग्रता कायमै राखेको छ। जिल्लाका दिपायल सिलगढी नगरपालिका, शिखर नगरपालिका, पूर्बीचौकी गाउँपालिका, सायल गाउँपालिका र केआईसिंह गाउँपालिकामा नेपाली कांग्रेसले अग्रता लिइरहेको छ। पाँचवटै पालिकामा नेपाली कांग्रेस जित्ने लगभग निश्चित भएको छ। डोटीको बडीकेदार गाउँपालिकामा भने यसअघिनै नेपाली कांग्रेसको तर्फका अध्यक्ष र उपाध्यक्षमा विजयी भइसकेका छन्। नेपाली कांग्रेसका भैरब बहादुर साउदले अध्यक्षमा र डम्मरी कुमारी बिष्ट उपाध्यक्षमा विजयी भएका हुन्।"
पाणिनिमा एमालेको जीत,अर्घाखाँची : अर्घाखाँचीको पाणिनी गाउँपालिकामा नेकपा एमालेका टेकराज न्यौपाने विजयी भएको छन्। पाणिनी गाउँपालिकामा अध्यक्ष पदमा नेकपा एमालेबाट टेकराज न्यौपानेले ७ हजार ७४९ मत लिएर विजयी भएका हुन्। नेपाली कांग्रेसका अच्युत गौतमले ७ हजार २८ मत लिएर प्रराजित भए। उपाध्यक्ष पदमा पनि एमालेकै नर्मदा पौडेल ७ हजार ६६१ मतसहित विजयी भएकी छन्। यहाँ एमालेले सुरुबाटै अग्रता बनाएको थियो। कांग्रेसकी लक्ष्मी गौतमले ७ हजार ३८ मत लिएर प्रराजित भइन्।
वीरगञ्ज महानगरपालिकामा सत्ता गठबन्धन दोब्बर मतले अगाडि,वीरगञ्ज : वीरगञ्ज महानगरपालिकाको मेयरमा गठबन्धनबाट जनता समाजवादी पार्टीका उम्मेदवार राजेशमान सिंहले अग्रता कायम गरेका छन्। सिंह दोब्बर मतले अगाडि छन्। उनले हालसम्म ४३८८ मत प्राप्त गरेका छन्। उनका निकटतम प्रतिद्वन्द्वी एमालेका विजय सरावगीले १९६९ मत प्राप्त गरेका छन्। यसैगरी उपमेयरमा सत्तारुढ गठबन्धन ईम्तियाज आलमले २८६५ मत प्राप्त गरेका छन्। उनका निकटतम प्रतिद्वन्द्वी लोसपाका पुरुसोत्तम झाले ४७७ मत प्राप्त गरेका छन्।
विराटनगर१७ मा जसपाको प्यानलै विजयी,विराटनगर : विराटनगर महानगरपालिका१७ मा जनता समाजवादी पार्टी (जसपा)को प्यानलै विजयी भएको छ । वडाध्यक्षमा १४५० मतका साथ समीर कमर मिया निर्वाचित भएका छन् । उनका निकटतम प्रतिद्वन्द्वी नेपाली कांग्रेसका असलम आलमले ९४४ मत मात्रै ल्याए । जाकिर आलम र महमद मन्जर आलम खुला सदस्यमा विजयी भएका छन् ।
"जनकपुरधाममा स्वतन्त्र पहिलो, गठबन्धन पुच्छारमा","जनकपुरधाम : जनकपुरधाम उपमहानगरपालिकामा स्वतन्त्र उम्मेदवार शीर्ष स्थानमा रहेका छन्। सत्ता गठबन्धनका उम्मेदवारको भने नाजुक अवस्था छ। पाँच दलीय सत्तारुढ गठबन्धन दलको जनता समाजवादी पार्टीबाट उम्मेदवार बनेका लालकिशोर साहको मत परिणाम अनुसार उनी पाँचौं नम्बरमा छन्। २०७४ सालको निर्वाचनमा बहुमतका साथ विजयी भएका लालकिशोर साह अहिले पाँचौं स्थान उक्लिने प्रयास गरिरहेका छन्। अघिल्लो स्थानीय तहको निर्वाचमा तत्कालिन राष्ट्रिय जनता पार्टी नेपाल (हाल जसपा) बाट झण्डै दोब्बर मतले विजयी भएका थिए तर यसवर्षमा उनलाई साख बचाउन समेत धौधौ परेको छ। गत निर्वाचनमा २१ हजार ९०३ मत ल्याए भने उनका प्रतिस्पर्धी नेपाली कांग्रेसका उम्मेदवार मनोज साहले ११ हजार १६४ मत प्राप्त गरे। उनै प्रतिस्पर्धी नेपाली काँग्रेसका मनोज कुमार साहले वागी बनेर निर्वाचनमा भाग लिदा अग्र स्थानमा रहदा लालकिशोर साह भने पाँचौं स्थानमा छन्। मनोज साहले २६३६ मत ल्याउँदा सत्तारुढ गठबन्धनका उम्मेदवार लालकिशोर साहले २६५ मत ल्याएर पुच्छारमा रहेको छ। यसैगरी सत्तारुढ गठबन्धनका उपमेयर उम्मेदवार किशोरी साह भने पहिलो स्थानमा छ। एमालेप्रति वितृष्णा जागेको जनकपुरमा भने यसपटक दोस्रो स्थानमा छ। एमालेका मेयर पदका उम्मेदवार शिवशंकर साह (हिरा) मनोज साहलाई पछ्याईरहेका छन्। २०४६ सालमा बहुदलीय प्रजातन्त्रको स्थापनापछि नेपाली कांग्रेसका वागी उम्मेदवारले नै जनकपुरको मेयरमा जित हात पारेको थियो। २०४९ सालमा समेत नगरपालिकामा कांग्रेसका वागी उम्मेदवार वृषेशचन्द्र लाल मेयर पदमा स्वतन्त्रबाट निर्वाचित भएका थिए। लालले कांग्रेसका आधिकारिक उम्मेदवार दिगम्बर रायलाई पराजित गरेका थिए। सो चुनावमा कांग्रेसका वागी उम्मेदवार लालकिशोर साह उपमेयरमा निर्वाचित भएका थिए। उनै साह अहिले मधेस आन्दोलनको जगमा उभिएको पार्टीबाट २० वर्षपछिको स्थानीय तहको निर्वाचनमा जनकपुर उपमहानगरपालिकाको मेयरमा निर्वाचित भएपनि अहिले उनलाई आफ्नो धरातल बचाउन समेत धौधौ भइरहेको छ। अहिलेको परिणामअनुसार नेपाली कांग्रेसबाट बागी भएर स्वतन्त्र उमेदवारी दिएका मनोजकुमार साह १५८७ मतले अघि देखिएका छन्। साहले १९१८ मत ल्याउँदा एमालेका शिवशंकर साह (हीरा)ले ९१८ मत प्राप्त गरेका छन्। स्वतन्त्र उमेदवार बलराम महतोले ६६२, लोकतान्त्रिक समावादी पार्टी (लोसपा)का मनोज चौधरीले ३११ र जनता समाजवादी पार्टी (जसपा)बाट गठबन्धनको उम्मेदवार लालकिशोर साहले २४५ मत मात्र प्राप्त गरेका छन्।"
"पट्यारलाग्दो मतगणना, २४ घन्टामा ३ प्रतिशत मात्रै","काठमाडौं : काठमाडौंलगायत ६ महानगरको मतगणना निकै सुस्त छ। निर्वाचन आयोगका अनुसार २४ घन्टाको अवधिमा महानगरको २ देखि ३ प्रतिशत मात्रै मतगणना भएको छ। यही रफ्तारमा गणना भए महिनौं लाग्ने देखिएको छ। शुक्रबार ५ बजेसम्म मतदान भएको थियो। केही स्थानीय तहले त्यही दिन रातिबाट मतगणना सुरु गरे। महानगरमा भने शनिबार बिहानदेखि मात्रै मतगणना भएको थियो। आयोगका अनुसार शनिबार बिहानदेखि सुरु भएको काठमाडौंको मतगणना २४ घण्टामा दुई देखि ३ प्रतिशत मात्र सम्पन्न भएको छ। आयोगका सहप्रवक्ता सूर्यप्रसाद अर्याल मतगणनामा प्रारम्भिक समयमा केही ढिलाइ भएको बताउँछन््। मतपत्रको सुरक्षाका लागि तारजाली राखिएपछि गणकले दलका प्रतिनिधिलाई जाली भित्रबाट मतपत्र देखाउनुपर्ने बाध्यता छ। यसले मतगणनामा धेरै ढिलाइ भएको गणकहरू बताउँछन्। एकैचरणमा शुक्रबार भएको स्थानीय तह निर्वाचनमा करिब ६४ प्रतिशत मतदान भएको थियो। ५२ प्रतिशत मत खसेको काठमाडौंमा कछुवाकै चालमा मत गणना भएको छ। काठमाडौं जस्तै भरतपुर, विराटनगर, पोखरा, वीरगन्ज र ललितपुर महानगरको मतगणनासमेत निकै ढिलो गतिमा छ। वीरगन्ज महानगरपालिकामा मौसम र स्थानका कारण सोचेजस्तो छिटो गणना गर्न नसकिएको सहायक प्रमुख निर्वाचन अधिकृत जयराम काफ्ले बताउँछन्। भने, गर्मी मौसम छ। गणनामा बस्नका लागि पर्याप्त कर्मचारी भए पनि एउटा मत पत्र गन्न ५ मिनेट लाग्छ। त्यो राजनीतिक दललाई देखाउँदा र फाइनल गर्दा थप ५ मिनेट लाग्छ। यति सम्मकी मतपत्र खोल्दा पनि मात्रा मिलेन भने किन त्यसरी खोल्नुभयो ? भन्दै गाली पनि खानुपर्छ। केही स्थानमा राजनीतिक सहमति जुट्न कठिन हुने गरेका कारण मतगणनामा ढिलाइ भइरहेको छ। केहीमा भने मतपत्रमा लगाइएका मसी अस्पष्ट भएका कारण गणना गर्न कठिनाइ भएको छ। मतपत्र ठूलो भएका कारण पनि गणनामा ढिलाइ भएको निर्वाचन अधिकृतहरू बताउँछन्। धुलिखेल नगरपालिकाका निर्वाचन अधिकृत मेदिनीप्रसाद पौडेलले मतपत्र ठूलो हुँदा गणनामा ढिलाइ भएको बताए। एउटा मतपत्र गन्न ४ मिनेटभन्दा बढी समय लागेको छ, उनले भने, मतपत्र विचार पुयाएर खोल्नुपर्छ। च्यातिने डर छ। खोलेपछि सबैलाई देखाउनुपर्छ। निर्वाचन चिह्न धेरै छन्् समय लागिहाल्छ। पोखरा महानगरपालिकामा पनि मतगणनामा ढिलाइ भइरहेको छ। दलका एजेन्ट र मतगणनामा बस्ने कर्मचारीका गुनासो उस्तै हुने गरेको प्रमुख निर्वाचन अधिकृत श्रीकृष्ण भट्टराईले बताए। मतगणना ढिलाइ हुनुमा कर्मचारी अभाव मात्र कारण नभई दलका एजेन्टको तनाव पनि कारण भएको उनले बताए। एक सय मत गन्न पाएको छैन, आक्रोशित भइहाल्छन््, उनले भने, यस्तो तालले कहिले सकिन्छ ? एउटा मतपत्रमा गणनामा १० मिनेटसम्म समय लागेको भट्टराईले बताए। पटकपटक भेरिफाई गर्न लगाउँछन््, उनले भने, यस्तो भयो भने कर्मचारीमा पनि तनाव हुन्छ। दलबाट पनि समन्वय खोजिरहेका छौं। मतदाताले मत संकेत गर्दा राम्रोसँग मसी नलगाउँदा पनि गणनामा कठिनाइ भएको छ। मतपत्रको कलर नीलो र स्वस्तिक छाप अस्पष्ट हुँदा कुनमा संकेत गरेको हो भन्ने ठम्याउन कठिन भएको गणनामा बस्नेको गुनासो छ। मत संकेत गर्दा स्वस्तिक छाप राम्रोसँग नलगाएको कारण मतगणनामा टाइम लागेको छ, भट्टराईले भने। पहिलाको चुनावभन्दा यसपालि गणकको पारिश्रमिक पनि कम छ। त्यसैकारण मत गन्ने कर्मचारी पाउन मुस्किल छ। यसअघिका चुनावमा प्रतिसिफ्ट १ हजार पाउनेले यसपालि २ देखि ३ सय मात्रै पारिश्रमिक पाएका छन््। पहिला ८ घन्टाको सिफ्ट थियो। अहिले त्यो पनि छैन। पोखराका अधिकृत भट्टराईले भने, निर्वाचन नियमावलीको व्यवस्थामा वैकल्पिक व्यवस्था गर्नुपर्छ। नत्र यही जनशक्तिमा गणक पनि पाउन गाह््रो छ। काठमाडौं महानगरपालिकाको विषयमा भने एउटा मतपत्रको मत गणना गर्न २० मिनेटसम्म लाग्ने भएकाले गणनामा ढिलाइ भएको मत गणनामा बसेकी प्रतीक्षा पराजुलीले बताइन्। महानगरपालिकामा धेरै उम्मेदवार रहेका कारण गणना गर्न धेरै समय लागेकोे छ। काठमाडौं महानगरपालिकामा मेयरका उम्मेदवार मात्र ५० जना छन््। अनि समय त लागिहाल्छ, उनले भनिन्, राजनीति पार्टीहरूलाई एकएक गरेर देखाउनुपर्छ उहाँहरूको चित्त बुझाउनै गाह््रो हुने रहेछ। पूर्वनिर्वाचन आयुक्त भोजराज पोख्रेलले भने मतगणना गर्ने कर्मचारीमाथि दलहरूले गर्ने हदैसम्मको अविश्वास, मत पत्र ठूलो हुनु, दलहरूको तिखो नजर, कर्मचारीलाई सन्तोषजनक सेवा सुविधाको कमीका कारण मतगणना ढिलाइ भएको बताए। कर्मचारीलाई सेवा सुविधा थप गरेरै भए पनि मतगणना स्थल र गणक थपेर गणना तीव्र पार्नुपर्छ, पोख्रेलले भने। काठमाडौं महानगरपालिकामा कांग्रेसबाट मेयरकी उम्मेदवार सिर्जना श्रेष्ठले गणकको संख्या बढाएर गणनामा छिटो गर्नुपर्ने बताइन्। समय महत्वपूर्ण हो। बरु छिटो गरौं, उनले भनिन्, आयोगले गणकको संख्या बढाउन पहल गर्नुपर्छ। गुल्मीको रेसुंगा नगरपालिकामा भने १६ हजार मत २२ घन्टामा गनेर सकिएको छ। छिटो गणना सकेर कर्मचारी तथा मतगणना प्रतिनिधिले देशभरमै उदाहरण पेस गरेका छन््। रेसुंगामा शुक्रबार राति साढे ११ बजेबाट गन्न सुरु गरेको १६ हजार मत शनिबार राति साढे ९ बजेसम्म गनिसकिएको छ। रेसुंगा नगरपालिका गुल्मी जिल्लाका मुख्य निर्वाचन अधिकृत राधाकृष्ण उप्रेतीले २२ घन्टामै १६ हजार मत गनिसकेको बताए। २०७४ मा जनकपुरमा मुख्य निर्वाचन अधिकृत हुँदा पनि उनले देशभरभन्दा छिटो मतगणना सकेका थिए। उनका अनुसार आयोगले प्रत्येक मतपेटिकाबाट मतपत्रहरू खसालेपछि त्यसलाई घोप्टो पारी ५०५० वटाको मुठा पारेर एकएकवटा गन्नु भनेको छ। तर, रेसुंगामा दलहरूको सहमतिमा सबभन्दा पहिला एकछापेवाला मतपत्र छुट्टयाएर अलगअलग चाङ लगाइयो। त्यसपछि रूख छाप एउटा चाङमा राखियो भने सूर्य छापलाई अर्को चाङ लगाइयो त्यसैगरी अन्य चिह्न भए त्यसैगरी राख्ने काम भएको उप्रेतीले बताए। भने, एकछापे मतपत्रहरू अलगअलग चाङ लगाएपछि हामीले सबै दलका प्रतिनिधिहरूको आँखा अगाडि ती एकछापे मतपत्र नोट गनेजस्तै गन्यौं, उप्रेतीले भने, ७५ प्रतिशत मतपत्रको गणना आधा घन्टाभित्रै सकेका थियौं।बाँकी मिश्रित भोटवाला मतपत्र भने आयोगले भनेजस्तै घोप्टो पारेर ५०५० वटाको मुठा बनाइएको थियो। बाँकी रहेका सबै प्रतिनिधिलाई देखाउँदै एकएक गनियो। गणनामा सबभन्दा बढी समय यस्तै मिश्रित मतपत्र गन्न लाग्छ।"
पोखरा महानगरपालिकामा सत्ता गठबन्धनको अग्रता कायमै,पोखरा : पोखरा महानगरपालिकामा सत्ता गठबन्धनका उम्मेदवारले अग्रता लिएका छन् । मुख्य निर्वाचन अधिकृतको कार्यालयको अद्यावधिक विवरणअनुसार अहिलेसम्म सत्तागठबन्धनबाट उम्मेदवारी दिएका एकीकृत समाजवादीका धनराज आचार्य पहिलो स्थानमा छन् । आचार्यले ४०५१ मत प्राप्त गरेका छन् । दोस्रोमा एमालेका कृष्ण थापा छन् । उनले ३६५७ मत प्राप्त गरेका छन् । उपमेयरमा गठबन्धनमा नेपाली कांग्रेसकी उम्मेदवार कोपिला रानाभाटले ४१९१ र एमालेकी मञ्जुदेवी गुरुङले ४११० मत प्राप्त गरेकी छन्।
टीकापुरका दुई वडामा नागरिक उन्मुक्तिको प्यानल विजयी,टीकापुर : निलम्बित संसद रेशमलाल चौधरीको नागरिक उन्मुक्ति पार्टीले कैलालीको टीकापुर नगरपालिकामा झण्डै दोब्बर मतले अग्रता कायम राखेको छ। उक्त पार्टीबाट मेयर पदका उम्मेदवार रामलाल डगौरा थारुले ४ हजार ८९ मतसहित अग्रता कायम गरेका छन्। दोस्रो स्थानमा रहेका गठबन्धनका तर्फबाट मेयर पदका प्रत्यासी नेपाली कांग्रेसका नवराज रावलको २ हजार २ सय ४९ मत रहेको छ। त्यस्तै एमालेका श्याम खत्रीको १ हजार ५सय ६८ मत रहेको छ। उपमेयरमा समेत नागरिक उन्मुक्तिकै उल्कादेवी विकले अग्रता लिएकी छन््। उनको ३ हजार १सय ५९ मत छ। दोस्रो स्थानमा रहेका शाहको २ हजार ८सय ३३ मत र तेस्रोमा रहेकी नेकपा एमालेकी उपमा केसीको १ हजार ३सय ९१ मत रहेको छ। नागरिक उन्मुक्ति पार्टीले दुईवटा वडामा प्यानलसहित जीत निकालेको छ। उक्त पार्टीले वडा नं ४ र ५ मा प्यानलसहित जित हात पारेको हो। वडा नं ४ मा यसअघिका वडाध्यक्ष लालबिर चौधरी नै दोहोरिएका छन््। उनी २०७४ को निर्वाचनमा लोकतान्त्रिक फोरमबाट विजयी भएका थिए। उनले १ हजार २सय ३० मत ल्याएका छन््। त्यस्तै वडा सदस्यमा प्रेमलाल चौधरी १ हजार १सय १७ र दिपेन्द्र चौधरी १ हजार ७२ मत प्राप्त गरेर विजयी भएका छन्। खुल्ला महिला सदस्यमा रुपमति डगौरा थारुले १ हजार १सय ५३ र दलित महिला सदस्य तुलसादेवी विकले १ हजार २सय १० मत पाएको निर्वाचन अधिकृतको कार्यालयले जानकारी दिएको छ। यसैगरी वडा नं ५ को अध्यक्षमा ८सय २० मत प्राप्त गरेर बलविर थारु विजयी भएका छन्। सो वडामा खुला सदस्यमा कन्हैया चौधरीले ८सय २३ र बलराम चौधरीले ८सय ५९ मत पाएका छन्। त्यस्तै खुल्ला महिला सदस्यमा बासमति कुमारी चौधरीले ८सय ६२ र दलित महिला सदस्यमा सीता भुलले ८सय ९६ मत पाएर विजयी भएका छन्। अहिलेसम्म टीकापुर नगरपालिकाको वडा नं ३ र ९ मा समेत मत गणना सम्पन्न भएको छ। वडा नं ९ मा नेकपा माओवादी केन्द्रका लौटन चौधरी पुनः वडाध्यक्षमा दोहोरिएका छन्। उनी यसअघि समेत सोही पार्टीबाट वडाध्यक्ष थिए। उनले ७सय १६ मत प्राप्त गरेका छन्। त्यस्तै सोही वडाको खुल्ला सदस्यमा भरत साउँदले ६सय ५० र किरण बहादुर चौधरीले ६सय २२ मत प्राप्त गरेर जितेका छन्। खुल्ला महिला सदस्यमा लाली डगौरा थारु र दलित महिला सदस्यमा दिलु कामी विजयी भएका छन्। थारुले ६सय ९१ र कामीले ६सय ८६ मत पाएका छन्। यस्तै वडा नं ३ को वडाध्यक्षमा काँग्रेसका ऋषी विश्वकर्मा विजयी भएका छन्। उनी ६सय ३३ मत ल्याएर विजयी भएको निर्वाचन अधिकृतको कार्यालयले जानकारी दिएको छ। उनीसँगै दुई खुल्ला सदस्य समेत काँग्रेसले नै जितेको छ। विजयी हुने दुई खुल्ला सदस्य मध्ये जयराम थारुले ४सय ९४ र तेजराम चौधरीले ४सय ८७ मत पाएका छन्। दलित महिला र खुल्ला महिला समस्यामा भने नेकपा माओवादी केन्द्रले जित हात पारेको छ। दलित महिला सदस्यमा विजयी हुने कमलादेवी विकले ५सय ३७ र खुल्ला महिला सदस्य लवरी चौधरीले ५सय ३४ मत प्राप्त गरेका छन्। टीकापुर नगरपालिकाका थप पाँच वडामा मत गणना बाँकी छ। अहिले वडा नं ८ को गणना भैरहेको छ। सबैभन्दा धेरै मतदाता रहेको वडा नं १ मा ११ हजार ७९ मत खसेको छ। उक्त वडाको मतगणना भने सुरु भएको छैन।
पाल्पाको तिनाउँ गाउँपालिकाको अध्यक्षमा नेकपा एमालेका प्रेम श्रेष्ठ विजयी,"तानसेन : पाल्पाको तिनाउँ गाउँपालिकाको अध्यक्ष नेकपा एमालेका प्रेम श्रेष्ठ विजयी भएका छन्। नेकपा एमालेका श्रेष्ठले ६२४ मतले गठबन्धनका उम्मेदवार नेकपा माओवादी केन्द्रका राजेश श्रेष्ठलाई पराजित गरे। एमालेका उम्मेदवार श्रेष्ठले ५०९० मत ल्याई विजयी भएका हुन्। उनका निकटतम प्रतिद्धन्दी नेकपा माओवादीका राजेश श्रेष्ठले ४४६६ मत ल्याई उपविजेता बने। विजेता श्रेष्ठ नयाँ अनुहार हुन भने, निकटतम प्रतिद्धन्दी राजेश श्रेष्ठ २०७४ सालको स्थानीयतह निर्वाचनमा तिनाउँ गाउँपालिकाको वडा नं २ दोभानको वडा अध्यक्ष भएका व्यक्ति हुन्। यसैगरी उपाध्यक्षमा नेपाली काग्रेसका लाल बहादुर थापा विजयी भए। उपाध्यक्ष थापाले ६१७ मतले नेकपा एमालेकी सावित्रा गुरुङ राना लाई पराजित गरेका हुन् । विजेता थापाले ५०८२ मत प्राप्त गरे। एमालेकी उपाध्यक्ष उम्मेदवार रानाले ४४६५ मत प्राप्त गरी उपविजेता बनेको तिनाउँ गाउँपालिकाका निर्वाचन अधिकृत जर्नादन अधिकारीले जानकारी दिए। २०७४ सालको स्थानीयत निर्वाचनमा नेकपा एमालेले अध्यक्ष, उपाध्यक्षसहित २ वटा वडामा विजय हासिल गरेको थियो भने नेपाली कांग्रेसले ३ वटा वडा र नेकपा माओवादी केन्द्रले १ वटा वडा विजय हासिल गरेको थियो। स्थानीयतह निर्वाचन २०७९ नेकपा एमालेले २ वटा वडा थप जित्न सफल भएको छ भने उपाध्यक्ष गुमाएको छ। नेपाली काग्रेसले उपाध्यक्ष थपेको छ भने १ वटा वडा गुमाएको छ। नेकपा माओवादी केन्द्रले भने जितेको वडा समेत गुमाएको छ।"
"काठमाडौं महानगरमा बालेनको अग्रता, स्थापितसँग २९६४ मतान्तर","काठमाडौं : काठमाडौं महानगरपालिकाको मेयरमा स्वतन्त्र उम्मेदवारी दिएका बालेन शाहले ६ हजार २०७ मत कटाएका छन्। मुख्य निर्वाचन अधिकृतको कार्यालयको अद्यावधिक विवरणअनुसार अहिलेसम्म साह पहिलो स्थानमा छन् । दोस्रोमा एमालेका केशव स्थापित छन् । उनले ३२४३ मत प्राप्त गरेका छन् । सिर्जना सिंह तेस्रो स्थानमा छिन् । उनले २८८५ मत प्राप्त गरेकी छन् । काठमाडौं महानगरपालिकाको १, २, ३, ४ र ३२ नम्बर वडाको मतगणना भइरहेको छ ।"
मिथिला२ मा एकीकृत समाजवादीका उम्मेदवार विजयी,ढल्केवर(धनुषा) : धनुषाको मिथिला नगरपालिका२ मा नेकपा एकीकृत समाजवादी पार्टीका उम्मेदवार विजयी भएका छन्। एकिकृत समाजवादीबाट वडाध्यक्षका उम्मेदवार बिहारी महतो १३६ मतान्तरले निर्वाचित भएका हुन्। उनले १ हजार १२९ मत ल्याएका छन्। उनका निकटतम प्रतिद्वन्द्वी नेपाली कांग्रेसका उम्मेदवार मनोजकुमार सिंहले ९९३ मत ल्याएर पराजित भएका हुन्। अघिल्लो पटकको चुनावमा पनि उक्त वडामा बिहारी महतो नेकपा एमालेबाट विजयी भएका थिए। एमाले विभाजनपछि एकीकृत समाजवादी रोजेका महतो दोस्रो पटक वडाध्यक्षमा निर्वाचित भएका छन्। एकिकृत समाजवादीका केन्द्रिय स्थायी समिति सदस्य तथा मधेश प्रदेशका उद्योग पर्यटन वन तथा वातावरणमन्त्री शत्रुधन महतोको गृह वडा हो। मिथिला नगरपालिकाको मेयर पदमा नेपाली कांग्रेसका उम्मेदवार महेन्द्र महतोको आफ्नै वडामा कांग्रेसले हार व्यहोरेको छ।
सत्ता गठबन्धनको योजनाबद्ध धाँधली : एमाले,"काठमाडौं : स्थानीय निर्वाचनमा सत्ता गठबन्धनले धाँधली गरेको र त्यसलाई निर्वाचन आयोगले पनि साथ दिएको एमालेको आरोप छ। एमालेले आइतबार एक विज्ञप्ति जारी गर्दै गठबन्धनका नेता आचारसंहिता उल्लंघन गर्ने र त्यसलाई ढाकछोप गर्नमा आयोग सक्रिय रहेको बताएको हो। गठबन्धनले यसपटक स्थानीय निर्वाचनमा लोकतान्त्रिक अभ्यासको खिल्ली उडाएको छ। हामीले निर्वाचन आयोगलाई आचारसंहितामा भएको त्रुटि सच्याउन अनुरोध गर्दा अनेक टिप्पणी भयो। मिलेमतोमा निरन्तर आचारसंहिताको उल्लंघन भयो, महासचिव शंकर पोखरेलद्वारा जारी गरिएको विज्ञप्तिमा उल्लेख छ। निर्वाचनको क्रममा गृह प्रशासन पूर्णतः गठबन्धनको पक्षमा र एमालेको विपक्षमा परिचालित भएको एमालेको दाबी छ। मतदान र मतगणनाको क्रममा सत्ता गठबन्धनले योजनाबद्ध धाँधली गरेको तथ्यसमेत विज्ञप्तिमा उल्लेख गरिएको छ। सत्ता गठबन्धनबाट एमालेविरुद्ध गरिएका मोर्चाबन्दीको बाबजुद निर्वाचनमा उभिएको पार्टी एमाले हो, विज्ञप्तिमा भनिएको छ, मोर्चाबन्दीले नपुुगेर धाँधलीमा समेत उत्रिएका छन्। पुनः मतदान र मतगणनाका लागि दिइएको उजुरीउपर गम्भीरतासाथ ध्यान दिई कार्यान्वयन गर्न एमालेले माग पनि गरेको छ। पार्टीको केन्द्रीय कार्यालयको तर्फबाट र सम्बन्धित उम्मेदवारहरूले सम्बन्धित पालिकाको निर्वाचन अधिकृत र आयोगसमक्ष दिएको निवेदन अनुसार निष्पक्ष तबरले पुनः मतदान गराउने र मतगणना गराउन एमालेले आग्रह गरेको छ। मतगणना स्थलमा कानुनविपरीत सत्ता गठबन्धन पक्षधर उम्मेदवारको मतलाई सदर गर्ने र एमाले पक्षधर उम्मेदवारको मत बदर गर्ने गरी फरकफरक मानक बनाई पक्षपातपूर्ण व्यवहार गरेको विज्ञप्तिमा उल्लेख छ। एमालेले पुनः मतगणनाको निवेदन दिँदा लिन अस्वीकार गरेको, लमजुुङको मध्यनेपाल नगरपालिकाको मतगणना स्थलबाट मतगणना प्रतिनिधिलाई हटाई एकलौटी मतगणना गरिरहेको एमालेले जनाएको छ। मतगणनाको क्रममा काठमाडौंको चन्द्रागिरि३ र ४ लगायतका स्थानमा खसेको मतभन्दा बढी मत बाकसमा देखिएपछि पुनः मतदानको माग गर्दा अस्वीकार गरी मतगणना जारी राखेको छ, विज्ञप्तिमा भनिएको छ। मत गणना कार्य छिटोछरितो हुनुपर्नेमा अनावश्यक ढिलाइ गर्ने कार्य भइरहेको पनि एमालेको आरोप छ। मतगणना शीघ्र सम्पन्न गर्न र मतगणनाको क्रममा हुने धाँधली र अनियमितता नियन्त्रण गर्न निर्वाचन आयोगसमक्ष एमालेको माग छ। निर्वाचनलाई प्रभावित गर्न सत्ता गठबन्धनलाई सहयोग हुने गरी गृह प्रशासनद्वारा र प्रहरी तथा कर्मचारीहरू खटाएको पनि एमालेको आरोप छ। हाम्रा मतदातालाई हतोत्साहित गर्न अघिल्ला दिन गिरफ्तार गर्ने र मतदान पछि मात्र छाड्ने कार्य गरियो, विज्ञप्तिमा भनिएको छ, निर्वाचन अगाडि एमाले कार्यकर्तालाई अपहरण र पूर्वरुकुम तथा ताप्लेजुुङमा एमाले कार्यकर्ताको हत्या गर्ने कार्य भएको र ताप्लेजुङमा मृत्यु भएका एमाले कार्यकर्ताको पोष्टमार्टम गर्नसमेत नगरी त्यसै राखिएको छ। निर्वाचन परिणामलाई सत्ता गठबन्धनको पक्षमा पार्नका लागि दोलखाको बैतेश्वर, तामाकोसी, सिन्धुपाल्चोकको मेलम्ची, सिन्धुलीको सुनकोसी, काभे्रको पाँचखाल, बाराको पचरौता, अछामको साँफेबगर, पञ्चदेवल विनायक, मंगलसेन, बझाङको छबिसपाथिभेरा, सर्लाहीको धनकौल, बलरा, रामनगर, बागमती, बरहथवा, रौतहटको करुनियालगायत दर्जनौं स्थानमा बुथकब्जा गर्ने कार्य भएको पनि एमालेको आरोप छ। निर्वाचनको दिन मतदान सुरु हुनेक्रममा बनाएको मुचुल्कामा हस्ताक्षर गराउँदा मतदान सम्पन्नको मुचुल्कामा समेत एकै पटक हस्ताक्षर गराई धाँधली गर्ने कार्य गरिएको एमालेले जनाएको छ।"
सङ्खुवासभामा सभापोखरीबाट गठबन्धनले खाता खोल्यो,सङ्खुवासभा : सङ्खुवासभाको सभापोखरी गाउँपालिकामा गठबन्धनका तर्फबाट अध्यक्षमा नेपाली कांग्रेसका भिमबहादुर लिम्बु विजयी भएका छन्। एमालेका रत्न सुब्बालाई ७०२ मतले पछि पार्दै लिम्बु विजयी भएका हुन्। विजेता लिम्बुले ३ हजार ७ मत ल्याएर विजयी भएका हुन्। उनका निकतम प्रतिद्धन्द्धी सुब्बाले २ हजार ३०५ मत ल्याएका छन्। सुब्बा यस अघिका गाउँपालिका अध्यक्ष हुन्। उपाध्यक्षमा नेकपा(एकिकृत समाजबादी) की लक्ष्मि चापागाई २ हजार ४३९ मत ल्याएर विजयी भएकी छन्। उनका निकटम प्रतिद्धन्द्धी एमालेकी सविता बरालले २ हजार ३७६ मत ल्याइन्। वडा १ को वडा अध्यक्षमा एमालेका इश्वर पुलामी मगरले ६६० मत ल्याएर विजयी भएका छन्। उनकी निकटम प्रतिद्वन्द्वी कांग्रेसका धनबहादुर वुर्जा मगरले ५४८ मय ल्याएका छन्। वडा २ मा एमालेका राजकुमार राईले ५८८ मत ल्याएर विजयी भएका छन्। कांग्रेसका डिक प्रासद सुवेदीले ४३३ मत ल्याएर पारजित भएका हुन्। वडा ३ मा एमालेका दिलबहादुर तामाङ्ले ५९९ मत ल्याएर विजयी भएका छन्। त्यसैगरी उनका निकटम प्रतिद्धन्द्धी कांग्रेसका विवेक घलेले ३२२ मत ल्याएका छन्। वडा ४ मा कांग्रेसका शुक्रराज लिम्बुले ३४१ मत ल्याएर विजयी भएका हुन्। उनका टिकटतम प्रतिद्धन्द्धी एमालेका नविन राईले २११ मत ल्याएका छन्। वडा ५ मा कांग्रेसका मनिष लिम्बुले २३२ मत ल्यएर विजयी भए भने उनका निकटम प्रतिद्धन्द्धी नेकपा(एस) का यमबहादुर सुब्बाले २०८ मत ल्याएका छन्। वडा ६ मा नेपाली कांग्रेसका जितेन्द्र वनेम(लिम्बु)ले ६७९ ल्याएर ल्याएर विजयी भएका छन् भने एमाले विकास पौडेल ४५४ मत ल्याएर पाराजित भएका हुन्।
विराटनगरमा एमालेको विजयी सुरुआत,"विराटनगर : विराटनगर महानगरपालिकामा नेकपा (एमाले)ले विजयी सुरुआत गरेको छ। विराटनगर१९ मा एमालेको प्यानलै विजयी भएको छ। वडाध्यक्षमा ९८७ मतका साथ एमालेका श्याम घिमिरे निर्वाचित भए। निकटतम प्रतिद्वन्द्वी नेपाली कांग्रेसका उदय राजवंशीले ९०५ मत मात्रै ल्याए। वडा सदस्यमा एमालेका निजनारायण राजवंशी, लक्ष्मण सरदार, महिला सदस्यमा कविताकुमारी थारु र दलित महिला सदस्यमा पवित्रीदेवी रिख्यान निर्वाचित भएका छन्। विराटनगरको मेयरमा नेपाली कांग्रेस र उपमेयरमा एमालेको अग्रता कायमै छ। गठबन्धनबाट मेयरको उम्मेदवार बनेका कांग्रेसका नागेश कोइरालाले ४९९६ मत ल्याएका छन्। एमालेका सागर थापाले ३५१८ मतका साथ कोइरालालाई पछ्याउँदै छन्। उपमेयरमा एमालेकी शिल्पा निराला कार्की ३९९६ मतका साथ अगाडि छिन्। गठबन्धनबाट उपमेयरको उम्मेदवार रहेका जसपाका अमरेन्द्र यादवले २९३३ मत मात्रै ल्याएका छन्। विराटनगर महानगरपालिकामा १, २, १६, १७, १८ र १९ नम्बर वडाको मत गणना गर्न थालिएको थियो। त्यसमध्ये १९ नम्बर वडाको अन्तिम मतपरिणाम प्राप्त भएको हो।"
सिरहा २१ मा स्वतन्त्र उम्मेदवार सुरेन्द्र मण्डल विजयी,"सिरहा : सिरहा नगरपालिका २१ लगठीगोठमा नेपाली कांग्रेसका बागी उम्मेदवार सुरेन्द्रकुमार मण्डल विजयी भएका छन् । पार्टीले टिकट नदिएपछि बागी उम्मेदवारी दर्ता गराएका सुरेन्द्रकुमार मण्डल ३३ मतअन्तरले विजयी भएका हुन् । स्वतन्त्र रूपमा हास चुनाव चिह्न लिएर चुनाव लडेका मण्डलले चार सय ७० मत प्राप्त गरेका छन्। कांग्रेस वडा समितिको सिफारिसमा क्षेत्रीय संसदीय समितिले मण्डललाई टिकट दिने निर्णय गरेको थियो । तर, मेयरका उम्मेदवार तथा मधेस प्रदेश महामन्त्री उपेन्द्र यादवले उनलाई टिकट दिएनन् । पार्टीबाट टिकट नपाएपछि उनी स्वतन्त्र उम्मेदवारी दिएका थिए । निकटतम प्रतिद्वन्द्वी नेकपा एकीकृत समाजवादी पार्टीका बालेश्वर यादवले चार सय ३७, जनता समाजवादी पार्टी नेपालका हिन्दकेश्वर लाल कर्णले चार सय १२, नेपाली कांग्रेसका ताराकान्त यादवले चार सय १२ र नेकपा एमालेकी परमेश्वरीदेवी मण्डलले दुई सय ७१ मत प्राप्त गरेका छन् ।"
पाल्पा पूर्वखोला गाउँपालिकामा एमालेको क्लिन स्विप,"तानसेन : पाल्पाको पूर्वखोला गाउँपालिकामा नेकपा एमाले क्लिन स्विप विजयी हासिल गरेको छ। एमालेले पालिकाको ६ वटै वडा सहित अध्यक्ष र उपाध्यक्ष पदमा विजय हासिल गरी पालिका नै क्लिन स्विप गरेको हो। पालिकाको अध्यक्षमा नेकपा एमालेका नुन बहादुर विजयी भए। थापाले ६०३९ मत प्राप्त गरी विजयी भएका हुन। उनले गठवन्धनका उम्मेदवार नेकपा एकीकृत समाजवादीका मिन प्रसाद गिरीलाई ४७८२ मतले पराजित गरेका हुन। उपविजेता गिरीले १२५७ मत मात्र पाएका थिए। यसै गरी उपाध्यक्ष पदमा नेकपा एमालेकै भागिरथी भट्टराई ५,८९४ मत ल्याई विजयी भइन्। भट्टराईले गठवन्धनका उम्मेदवार नेपाली कांग्रेसकी विष्णुकुमारी आचार्यलाई ३६४४ फराकिलो मतले पराजित गरिन्। उपविजेता बनेकी नेपाली कांग्रेसकी आचार्यले २२५० मत पाएकी थिइन्। पाल्पाको पूर्वखोलामा स्थानीयतह निर्वाचन २०७४ मा पनि नेकपा एमाले क्लिन स्विप गरेको थियो। स्थानीयतह निर्वाचन २०७९ मा पालिका अध्यक्ष थापा र उपाध्यक्ष भट्टराई र वडा नं २ का वडा अध्यक्ष पुन निर्वाचित भएका जनप्रतिनिधी हुन भने अन्य ५ वटा वडाका अन्य निर्वाचित जनप्रतिनिधी नयाँ हुन्।"
आरुघाटको प्रमुख र उपप्रमुखमा कांग्रेसका गुरुङ र नेपाली विजयी,"गोरखा : गोरखाको आरुघाट गाउँपालिका नेपाली कांग्रेसले जीत हात पारेको छ। पालिकाको पाँच बर्षे कार्यकालका लागि अध्यक्षमा राजु गुरुङ र उपाध्यक्षमा कल्पना नेपाली बिजयी भएका हुन्। गुरुङले ५,५५६ मत ल्याएका छन् भने नेपालीले ५६३१ मत ल्याएकी हुन्। गुरुङ यसअघि जिल्ला समन्वय समितिका सदस्य थिए भने नेपाली यसअघि पनि पालिकाकी उपप्रमुख नै थिइन्। अध्यक्षका निकटत्तम प्रतिद्वन्द्वी एमालेका कृष्ण नेपालीले ४,८३३ र उपाध्यक्षकी प्रतिद्वन्द्वी सीता दाहालले ३,८१६ मत ल्याइन्। आरुघाटको १० वटा वडा मध्ये कांग्रेस वडा नं १, २, ३, ७, ८ मा विजय भएको छ। एमालेले वडा नम्बर ४, ५, ६, १० मा विजय हाँसिल गरेको छ। वडा नम्बर ९ माओवादी केन्द्रले जितेको छ।"
भरतपुर महानगरपालिका : सत्ता गठबन्धनलाई पछि पार्दै विजय सुवेदी,भरतपुर : भरतपुर महानगरपालिकामा एमालेका मेयर उम्मेदवार विजय सुवेदीले अग्रता लिएका छन्। सत्तारुढ गठबन्धनबाट उम्मेदवार बनेकी माओवादी केन्द्रकी रेणु दाहाललाई सुवेदीले पछि पारेका हुन्। १० हजार ४०५ मत गणना हुँदा सुवेदीले ३६३३ मत प्राप्त गरेका छन् भने दाहालले ३६२९ मत पाएकी छन्। त्यस्तै कांग्रेसका बागी उम्मेदवार जगन्नाथ पौडेलले १३९७ मत पाएका छन्। उपमेयरतर्फ सत्ता गठबन्धनबाटै उम्मेदवार बनेका कांग्रेसका चित्रसेन अधिकारीले ४११३ मत पाएका छन् भने एमालेको समर्थन पाएकी राप्रपाकी हिमला गुरुङले २८६१ मत पाएकी छन्। वडा अध्यक्ष विकास थापा (सूर्य)  ११७१भरत लामिछाने (रुख)  ७५२
रसुवाको आमाछोदिङ्मो४ मा एमाले विजयी,रसुवा : रसुवाको आमाछोदिङ्मो गाउँपालिका४ को मतपरिणाम सार्वजनिक भएको छ । सार्वजनिक नतिजा अनुसार वडा नम्बर ४ मा नेकपा एमालेले जितेको छ । नेकपा एमालेका धर्म तामाङले २ सय ८८ मत ल्याएर विजयी भए । उनका निकटम प्रतिद्धन्द्धी नेकपा माओवादीका ताम्प्रिङ घलेले २ सय ९ मत ल्याए । यस्तै सदस्यमा सुरज तामाङ र मिङ्मार घले बिजयी भएका हुन् । २०७४ सालमा भएको निर्वाचनमा वडाध्यक्षमा नेकपा माओवादी केन्द्रले विजयी हासिल गरेको थियो ।
भारतका प्रधानमन्त्री मोदी आज लुम्बिनी आउँदै,"लुम्बिनी : भारतका प्रधानमन्त्री नरेन्द्र मोदी सोमबार लुम्बिनी आउँदै छन्। नेपालका लागि उनको यो पाँचौं भ्रमण हो। प्रधानमन्त्री शेरबहादुर देउवाको निमन्त्रणामा २५६६औं बुद्धजयन्तीको अवसर पार्दै मोदी एकदिने भ्रमणमा आउन लागेका हुन्। मोदी भारतीय बौद्ध सहर कुसीनगरबाट हेलिकप्टरमार्फत सोमबार बिहान १० : ४० बजे लुम्बिनी ओर्लिने तालिका छ। उनको भ्रमण दल भारतका राष्ट्रिय सुरक्षा सल्लाहकार अजित डोभल, परराष्ट्रसचिव विनयमोहन क्वात्रासहित ११ सदस्यीय रहनेछ। मोदी लुम्बिनीमा करिब ६ घण्टा बिताएर सोमबारै स्वदेश फर्किने कार्यक्रम छ। मोदीको स्वागत प्रधानमन्त्री शेरबहादुर देउवाले गर्ने जनाइएको छ। देउवा आइतबार नै लुम्बिनी आएका छन्। मोदीले लुम्बिनी आउनासाथ मायादेवी मन्दिरमा पूजाआजा गर्नेछन्। पूजामा समकक्षी देउवा पनि सहभागी हुनेछन्। त्यसपछि मोदीले भारत सरकारले निर्माण गर्ने इन्डिया इन्टरनेसनल सेन्टर फर बुद्धिस्ट कल्चर एन्ड हेरिटेज शिलान्यास गर्नेछन्। करिब ३ अर्ब लागतमा जर्मन मन्दिरनजिकै भारतले यो बिहार बनाउन लागेको हो। लुम्बिनीमा भारतले नै निर्माण गरेको अर्काे बिहारसमेत छ। मोदी भ्रमणकै क्रममा सांस्कृतिक, शैक्षिक एवं प्राविधिक विषयमा सहकार्यका लागि पाँचवटा सम्झौतापत्रमा दुई देशबीच हस्ताक्षरसमेत हुनेछ। लुम्बिनी बौद्ध विश्वविद्यालय र इन्डियन काउन्सिल फर कल्चरल रिलेसन (आईसीसीआर)बीच सम्झौता हुन लागेको हो। दुई देशका प्रधानमन्त्रीको उपस्थितिमा सम्झौतापत्र आदानप्रदान हुनेछ। काठमाडौं विश्वविद्यालय र त्रिभुवन विश्वविद्यालयसँग सेन्टर फर नेपाल एन्ड एसियन स्टडिजको सहकार्य सम्झौता हुनेछ। काठमाडौं विश्वविद्यालयसँग नेपाल एन्ड इन्डियन इन्स्टिच्युट अफ टेक्नोलोजी मदरासबीच सम्झौता हुनेछ। लुम्बिनीमा प्रधानमन्त्री देउवा र समकक्षी मोदीबीच दुईपक्षीय वार्ता हुनेछ। त्यसअघि परराष्ट्रमन्त्री डा नारायण खड्कासँग भेटघाट हुनेछ। मोदी भ्रमणको तयारी पूरा गरिएको लुम्बिनी विकास कोषले जनाएको छ। विकास कोषका कोषाध्यक्ष सिद्धचरण भट्टराईले सजावटसहितका काम सकिएको बताए। मोदीले मायादेवी मन्दिरमा पूजाआजा गर्ने भएकाले झकिझकाउ बनाइएको छ। मायादेवी मन्दिर, बुद्धजयन्तीको मूल समारोह हुने ५ हजार क्षमताका ध्यान केन्द्रलाई झकिझकाउ पारिएको छ। लुम्बिनीको २ नम्बरदेखि ९ नम्बर गेटतर्फको बाटोलाई दुई देश र बौद्ध झन्डा राखेर सजाइएको छ। बिभिन्न स्थानमा प्रवेशद्वारहरू निर्माण गरिएको छ। लुम्बिनीमा यसअघिका बुद्धजयन्ती धुमधाम हुने गरेका थिए। अहिले भने नागरिकले मूल समारोहमा पहुँच नपाउने भएका छन्। विकास कोषले बढीमा २ हजार जना सहभागी हुने तयारी गरेको छ। त्यसका लागि पासप्राप्त व्यक्ति मात्रै सहभागी हुन पाउनेछन्। मूल समारोह संस्कृतिमन्त्री तथा विकास कोषका अध्यक्ष आलेको अध्यक्षतामा हुनेछ। कोषका उपाध्यक्ष भिक्षु मेत्तेयले स्वागत गर्ने कार्यक्रम तय गरिएको छ। मूल समारोहमा प्रधानमन्त्री देउवा र भारतीय समकक्षी मोदीले विशेष सम्बोधन गर्नेछन्। मोदीले नेपाल र भारतको सम्बन्ध अतुलनीय रहेको बताएका छन्। लुम्बिनी भ्रमणको पूर्वसन्ध्यामा आइतबार वक्तव्य जारी गर्दै उनले आफ्नो भ्रमणले नेपाल र भारतबीचको घनिष्ठ सम्बन्धलाई अझै गहिरो बनाउने उल्लेख गरेका छन्। नेपालसँगको हाम्रो सम्बन्ध अतुलनीय छ। नेपाल र नेपालबीचको सभ्यता र जनताबीचको सम्पर्कले हाम्रो घनिष्ठ सम्बन्ध दर्शाउँछ, उनले लेखेका छन्। बुद्ध जयन्तीको अवसरमा मायादेवी मन्दिरमा पूजाआजा गर्न आतुर रहेको उल्लेख गर्दै मोदीले भनेका छन्, लाखौं भारतीयहरूको प्रतिनिधित्व गरेर भगवान् बुद्धको जन्मस्थलमा श्रद्धा अर्पण गर्न पाउँदा मैले सम्मानित महसुस गरेको छु।"
प्रधानमन्त्री देउवाले गरे गौतमबुद्ध अन्तर्राष्ट्रिय विमानस्थलको उद्घाटन फोटोफिचर,"काठमाडौं : प्रधानमन्त्री शेरबहादुर देउवाले भैरहवास्थित गौतमबुद्ध अन्तर्राष्ट्रिय विमानस्थल उद्घाटन गरेका छन्। सोमबार बिहान देउवाले मुलुककै दोस्रो अन्तर्राष्ट्रिय विमानस्थल औपचारिक रूपमा उद्घाटन गरेका हुन्। बुद्धपूर्णिमाकै दिन आज कुवेतबाट जजिरा एयरलाइन्सको न्यारोबडी जहाज भैरहवामा अवतरण गरेको छ। जजिराको न्यारोबडीले आफ्नो जहाजमार्फन यात्रु ल्याई सोमबार बिहान गौतमबुद्ध विमानस्थलमा अवतरण गरेको हो। गौतमबुद्ध विमानस्थल सञ्चालनमा आएपछि आपत्कालीन अवस्थामा जहाज भारत वा बंगलादेश डाइभर्ट गर्नुपर्ने अवस्थाको समेत अन्त्य हुने भएको छ। काठमाडौं बाहिर र मुलुकको दोस्रो अन्तर्राष्ट्रिय विमानस्थल गौतमबुद्ध अन्तर्राष्ट्रिय विमानस्थल सञ्चालनमा आएपछि यसले आर्थिक विकासमा समेत सहयोग पुग्ने अपेक्षा छ। यहाँबाट उडान भर्न श्रीलंकन एयर, फ्लाई दुबई, थाई स्माइल, गल्फ एयर, ओमन एयर, कतार एयर, सलाम एयरलगायत ११ मुलुकका कम्पनीले पनि चासो देखाएका छन्। यसअघि जेठ १४ मा नेपाल वायुसेवा निगमकै वाइडबडी विमानले भैरहवास्थित गौतमबुद्ध अन्तर्राष्ट्रिय विमानस्थलमा डेमोस्ट्रेसन उडान गरेको थियो। २०७४ साल जेठमै निर्माण सक्ने गरी सुरु भएको विमानस्थल निर्माणमा करिब ३० अर्ब खर्च भएको छ। तर, पहिलो म्याद सकिएको पाँच वर्षपछि मात्रै विमानस्थल सञ्चालनमा आएको हो।"
ताप्लेजुङको फक्ताङलुङ र मेरिङदेन गाउँपालिकामा गठबन्धनका उम्मेदवार विजयी,ताप्लेजुङ : ९ वटा स्थानीय तह रहेको ताप्लेजुङका फक्ताङलुङ गाउँपालिका र मेरिङदेन गाउँपालिकाको मतगणना सम्पन्न भएको छ । दुवै पालिका गठबन्धन तर्फका उम्मेदवार निर्वाचित भएका छन् । उता फक्ताङलुङ गाउँपालिकाको अध्यक्षमा माओवादी केन्द्रका राजन लिम्बू (मुक्ति) निर्वाचित भएका छन् । लिम्बू २ हजार ६ सय ६० मत ल्याएर निर्वाचित भएका हुन् । उनले निवर्तनमान पालिका अध्यक्ष समेत रहेका नेकपा (एमाले) उम्मेदवार सरोज लिम्बूलाई ३ सय ४८ मतान्तरले पराजित गरे । सरोजले २ हजार ३ सय १२ मत ल्याएका छन् । उपाध्यक्षमा भने नेपाली कांग्रेसका रविन साम्रा लिम्बू निर्वाचित भएका छन् । उनले २ हजार ३ सय ५८ मत प्राप्त गरे । उनका प्रतिस्पर्धी एमालेकी शान्ति माया लिम्बू (पौडेल) ले २ हजार २ सय १२ मत ल्याइन् । त्यहाँ अध्यक्ष माओवादी र उपाध्यक्ष काँग्रेसले पाउने गरी गठबन्धन थियो । जिल्लामा हालसम्म ३३ वटा वडाको मतगणना सकिएको छ । पछिल्लो परिणाम अनुसार गठबन्धन तर्फका उम्मेदवार फुङ्लिङ नगरपालिका सहित ३ स्थानीय तहमा गठबन्धन अगाडी देखिएको छ । भने बाँकी पालिकामा नेकपा एमालेले अग्रता लिएको छ ।
गौतमबुद्धमा आजदेखि अन्तर्राष्ट्रिय उडान,"बुटवल : मुलुककै दोस्रो अन्तर्राष्ट्रिय विमानस्थल सोमबारदेखि औपचारिक रूपमा सञ्चालनमा आउँदैछ। सोमबारदेखि नै गौतमबुद्ध अन्तर्राष्ट्रिय विमानस्थलबाट जजिरा एयरलायन्सले उडान भर्दैछ। गौतमबुद्ध विमानस्थल सञ्चालनमा आएपछि आपत्कालीन अवस्थामा जहाज भारत वा बंगलादेश डाइभर्ट गर्नुपर्ने अवस्थाको समेत अन्त्य हुनेछ। काठमाडौं बाहिर र मुलुकको दोस्रो अन्तर्राष्ट्रिय विमानस्थल गौतमबुद्ध अन्तर्राष्ट्रिय विमानस्थल सञ्चालनमा आएपछि यसले आर्थिक विकासमा समेत सहयोग पुग्ने अपेक्षा छ। यहाँबाट उडान भर्न श्रीलंकन एयर, फ्लाई दुबई, थाई स्माइल, गल्फ एयर, ओमन एयर, कतार एयर, सलाम एयरलगायत ११ मुलुकका कम्पनीले पनि चासो देखाएका छन्। यसअघि जेठ १४ मा नेपाल वायुसेवा निगमकै वाइडबडी विमानले भैरहवास्थित गौतमबुद्ध अन्तर्राष्ट्रिय विमानस्थलमा डेमोस्ट्रेसन उडान गरेको थियो। २०७४ साल जेठमै निर्माण सक्ने गरी सुरु भएको विमानस्थल निर्माणमा करिब ३० अर्ब खर्च भएको छ। तर, पहिलो म्याद सकिएको पाँच वर्षपछि मात्रै विमानस्थल सञ्चालनमा आएको हो। निर्माण कम्पनीको ढिलाइ, पटकपटकका ठेकेदारबीचको विवाद र कोरोना महामारीका कारण यो निर्माणको काम चार वर्षभन्दा धेरै पछि धकेलिएको हो। तत्कालीन आयोजना प्रमुख प्रवेश अधिकारीका अनुसार ६ अर्ब ८२ करोडको लागतमा धावनमार्गसहित टर्मिनल भवनलगायतका संरचना निर्माण भएका छन्। यसको निर्माण चिनियाँ कम्पनी नर्थ वेस्ट सिभिल एभिएसन कन्ट्रक्सन ग्रुपले गरेको छ। यो निर्माण कम्पनीले समयमै काम नसक्दा ६ पटकसम्म म्याद थप भएको थियो। जसका कारण ६० करोड लागत बढको थियो। अधिकारीका अनुसार कम भिजिविलिटीमा पनि उडान गर्न सकिने बनाउनका लागि लागत परिमार्जन गर्दा रकम थपिएको हो। हुस्सु लागिरहने भैरहवा क्षेत्रमा यो विमानस्थल निर्माणपछि ३५० भिजिविलिटीमा पनि विमान उडान र अवतरण हुन सक्छ। क्याट वानमा भिजिबिलिटी ५५० मा उडान अवतरण हुने गर्छ भने क्याट टुमा ३५० भिजिबिलिटीमा उडान र अवतरण हुने गर्छ। क्याट टुको लागि आवश्यक पूर्वाधार धावनमार्गको सबै लाइटको प्रोजेक्ट र उपकरणको स्तरीयता वृद्धि गरिएको छ। उपकरणसहितका काम ५० करोडको लागतमा भएका छन्। त्यस्तै ९० करोडको लागतमा कार्गाे भवनको निर्माण भइरहेको छ। यो पनि अन्तिम चरणमा पुगेको छ। भैरहवा विमानस्थल निर्माणभन्दा तीन गुणा बढी खर्च जग्गाको मुआब्जा वितरणमा भएको छ। २२ अर्ब ४० करोड मुआब्जा दिएर सरकारले विमानस्थल आसपासको जग्गा लिएको छ। जसले आगामी ५० वर्षसम्मको मागलाई थेग्ने बताइएको छ। १० हजार ५ सय रोपनी जग्गा विमानस्थलको छ। तीन हजार मिटर धावनमार्ग, चार वटा लिंक ट्याक्सी वे, जहाज पार्किङस्थल, टमिर्नल भवन, प्रशासनिक भवन, कन्ट्रोल टावर निर्माण भएका छन्। करिब ३० अर्ब लागत रहेको विमानस्थलमा सरकारको ३७ दशमलव ४ र एसियाली विकास बैंकको ६२ दशमलव ६ प्रतिशत लगानी रहेको छ।"
मकवानपुरको भीमफेदी गाउँपालिका अध्यक्षमा एमालेका लामा विजयी,हेटौंडा : मकवानपुरको भीमफेदी गाउपालिकाको अध्यक्षमा पुन: नेकपा एमालेका हिदम लामा निर्वाचित भएका छन् । आइतबार राति सम्पन्न मतगणना अनुसार अध्यक्ष लामाले ५५९१ मत प्राप्त गरे । निकटतम प्रतिस्पर्धी गठबन्धन दल (नेकपा माओवादी केन्द्र)का बद्रीबहादुर स्याङ्तानले ५२०९ मत मात्र प्राप्त गरे । यस्तै गाउँपालिकाको उपाध्यक्षमा भने गठबन्धन दल (नेपाली कांग्रेस) का सञ्जीव श्रेष्ठ विजयी भएका छन् । उनले ५३१५ मत प्राप्त गर्दा निकटतम प्रतिस्पर्धी नेकपा एमालेकी पार्वती राना १६ मतले पराजित भइन् । उनी दास्रो कार्यकाल उपाध्यक्ष लडेकी थिइन् ।
भरतपुर महानगरपालिकामा ३ मतले रेणुको अग्रता,भरतपुर : चितवनको भरतपुर महानगरपालिकामा माओवादी केन्द्रकी मेयर उम्मेदवार रेणु दाहालले पुन: अग्रता लिएकी छन्। यसअघि एमाले उम्मेदवार विजय सुवेदीसँग पछाडि परेकी रेणु पछिल्लो परिणामअनुसार ३ मतले अग्रता लिएकी हुन्। १० हजार २०६ मत गणना हुँदा मेयरका उम्मेदवार दाहालले ३५७८ र सुवेदीले ३५७५ मत प्राप्त गरेका छन्। त्यस्तै कांग्रेसका बागी उम्मेदवार जगन्नाथ पौडेलले १३६० मत पाएका छन्। उपमेयरतर्फ कांग्रेसका चित्रसेन अधिकारीले ४०४३ मत पाएका छन् भने राप्रपाकी हिमला गुरुङले २८१६ मत पाएकी छन्। अहिले वडा नम्बर ३ मत गणना भइरहेको छ। मेयर ३५७५ विजय सुवेदी (एमाले)३५७८ रेनु दाहाल (माओवादी) १३६० जगन्नाथ पौडेल ( स्वतन्त्र ) उपमेयर४०४३ चित्रसेन अधिकारी ( काङ्ग्रेस )२८१६ हिमला गुरुङ्ग (राप्रपा ) वडा अध्यक्ष विकास थापा (सूर्य)  १०७६भरत लामिछाने (रुख)  ६९०
रसुवाको आमाछोदिङ्मो गाउँपालिका अध्यक्ष र उपाध्यक्षमा कांग्रेस निर्वाचित,रसुवा : रसुवाको आमाछोदिङ्मो गाउँपालिकाको अध्यक्ष र उपाध्यक्ष दुवै नेपाली कांग्रेस निर्वाचित भएको छ । अध्यक्षमा बुचुङ तामाङले १४३० मत पाएका हुन् । उनका निकटतम प्रतिद्वन्द्वी नेकपा एमालेका फर्पुसिंगी तामाङले १३४५ मत पाएका छन् । उपाध्यक्षमा कांग्रेसी चण्डिका तामाङ १३८१ मत ल्याएर निर्वाचित भइन् । उपाध्यक्षकी निकटतम प्रतिद्वन्द्वी नेकपा एमालेकी नविना लामाले १२२३ मत प्राप्त गरिन् । २०७४ सालमा भएको निर्वाचनमा अध्यक्षमा बुचुङ तामाङले नै जितेका थिए ।
लिखुमा मतगणना स्थगित : विदुरमा कांग्रेसका श्रेष्ठ अगाडि,नुवाकोट : स्थानीय तह सदस्यका लागि भएको निर्वाचन अन्तरगत नुवाकोटको पूर्वीभेगमा रहेको लिखु गाउँपालिकामा मतगणना स्थगित भएको छ। मतगणना भइरहेको बेला दलका गणना प्रतिनिधि गणनास्थल छाडेर बाहिरिएपछि मतगणना स्थगित भएको छ। लिखु गापा ४ नं वडाको मतगणना भइरहेका बेला मत मुचुल्काभन्दा बढी फेला परेपछि दलका प्रतिनिधिहरु गणनास्थलबाट बाहिरिएका कारण मतगणना स्थगित भएको हो। अर्को सूचना जारी नभएसम्म्म मतगणना स्थगित गरिएको निर्वाचन अधिकृतको कार्यालय लिखुले जनाएको छ। विदुर नगरपालिकाको सात हजार एकसय ७१ मत गणना गर्दा मेयरमा कांग्रेस माओवादी गठबन्धनका राजन श्रेष्ठले अग्रता कायम राखेका छन्। श्रेष्ठले तीन हजार सातसय ५ मत ल्याएका छन्। मेयरका उम्मेदवार संजु पण्डितले २६३५ मत प्राप्त गरे। उपमेयरमा माओवादी केन्द्रकी प्रभा बोगटीले दुई हजार दुई सय ७७ र एमालेकी अम्बिका पौडेल नेपालले दुई हजार दुई सय ३४ मत ल्याइन्। विदुरमा कांग्रेस र माओवादीको गठबन्धन रहेको छ। नुवाकोटकै सूर्यगढी गाउँपालिकामा मतगणना जारी रहेको छ। अध्यक्षमा कांग्रेसका शन्तबहादुर तामाङ घलले १ हजार ९ सय १५ मत ल्याएका छन्। उनलाई एमालेका राजु रिजाल १ हजार ७ सय ९९ मतका साथ पछ्याइरहेका छन्। उपाध्यक्षमा कांग्रेसकी मन्जु बुढाथोकी ढकालले १ हजार ६ सय ४६ मत ल्याएकी छन्। एमालेकी गंगा आचार्यले १ हजार ५ सय ८५ मत ल्याइन्।
मन्थली नगरपालिका१३ मा एमालेको प्यानल नै निर्वाचित,काठमाडौं : रामेछापको मन्थली नगरपालिका१३ मा नेपाल कम्युनिष्ट पार्टी (एमाले)को प्यानल नै निर्वाचित भएको छ। नेपाल कम्युनिष्ट पार्टी (माओवादी केन्द्र)लाई पराजित गर्दै एमालेका उम्मेदवार नवराज थापामगर वडा अध्यक्षमा निर्वाचित भएका हुन् । निर्वाचन अधिकृतको कार्यालयका अनुसार उनले ६८९ मत ल्याउँदा उनका निकटतम प्रतिद्वन्दी नेपाली कांग्रेसका हरीराम गिरीले ३९९ मत प्राप्त गरेका छन् ।
ओखलढुंगा : परिणाम आएका ४५ मध्ये अधिकांश वडामा कांग्रेस विजयी,"ओखलढुंगा : ओखलढुंगाका ७५ मध्ये ४५ वडाको मत गणना सकिएको छ। आठ स्थानीय तह रहेको ओखलढुंगाका परिणाम आएका ४५ वडामा अधिकांश कांग्रेस उम्मेदवार विजयी भएका छन्। २९ वडामा नेपाली कांग्रेस, ११ वडामा एमाले, ४ वडामा माओवादी केन्द्र र १ वडामा जसपाले जित हात पारेका छन्। सिद्धिचरण नगरपालिकाका १२ वडामध्ये ६ वटाको मत परिणाम आएको छ। परिणाम आएका ६ मध्ये १ माओवादी केन्द्र र ५ मा नेपाली कांग्रेसले जितेको छ। प्रमुख उप प्रमुख पदमा पनि कांग्रेस माओवादी गठबन्धनका उम्मेदवारले अग्रता लिएका छन्। चिशंखुगढी गाउँपालिकाका ८ वडामध्ये ६ मा परिणाम आउँदा २ माओवादी, २ कांग्रेस र १ एमालेले जितेका छन्। माओवादीकांग्रेस गठबन्धन रहेको यो पालिकामा पनि गठबन्धनका अध्यक्ष र उपाध्यक्षको अग्रता छ। मोलुङ गाउँपालिकाका ८ वडामध्ये ५ वटाको परिणाम आएको छ। यहाँ ३ एमाले र २ कांग्रेसले जितेको छ। यहाँ एमालेका अध्यक्ष र उपाध्यक्षले अग्रता लिएका छन्। लिखुका ४ वडाको मत परिणाम आउँदा २ एमाले र २ कांग्रेसले जितेका छन्। पालिका अध्यक्ष र उपाध्यक्षमा एमालेका उम्मेदवारले फराकिलो अग्रता कायम गरेका छन्। खिजीदेम्वा गाउँपालिकामा ९ वडामध्ये ७ वडाको परिणाम आएको छ। १ वडामा जसपाले जित हात पारेको छ भने ६ वडा कांग्रेसले जितेको छ। पालिका अध्यक्ष र उपाध्यक्षमा कांग्रेस उम्मेदवारको अग्रता कायम छ। सुनकोसीका १० वडामध्ये मत गणना सुस्त हुँदा ३ वटाको मात्रै परिणाम आएको छ। २ वडा कांग्रेसले जितेको छ भने एमालेले १ वडामा जित हात पारेको छ। पालिका अध्यक्ष र उपाध्यक्षमा पनि कांग्रेसकै फराकिलो अन्तरले अग्रता कायम गरेको छ। त्यस्तै चम्पादेवीका १० वडामध्ये ७ वटामा परिणाम आउँदा २ एमाले र ५ कांग्रेसले जितेका छन्। पालिका अध्यक्ष र उपाध्यक्ष पनि कांग्रेसकै अग्रता छ। मानेभञ्ज्यांगमा स्वतन्त्र र कांग्रेस तथा एमाले र जसपाबीच गठबन्धन चुनावी मैदानमा छन्। माओवादी केन्द्र पनि एकल मैदानमा छ। मानेभञ्ज्याङका ९ मध्ये ७ वडाको मत परिणाम आउँदा ५ वडामा कांग्रेस र २ मा एमाले विजयी भएको छ। यहाँ मानेभञ्ज्यांगमा स्वतन्त्र र कांग्रेस गठबन्धनका उम्मेदवार जित नजिक पुगेका छन्।"
"बझाङको मष्टा गाउँपालिका अध्यक्ष, उपाध्यक्षसहित ६ वडामा गठबन्धन विजयी","बझाङ : बझाङको मष्टा गाउँपालिका अध्यक्ष र उपाध्यक्षसहित ६ वटा वडामा सत्तारुढ गठबन्धन विजयी भएका छन्। गठबन्धनले गाउँपालिका अध्यक्षमा ज्ञानबहादुर बोहरा, उपाध्यक्षमा हर्कबहादुर धामीसहित ६ वडामा विजयी भएको हो । गठबन्धन(कांग्रेस)का गाउँपालिका अध्यक्ष पद उम्मेद्वार ज्ञानबहादुर बोहराले ३०८३ मत पाएर विजयी भएका छन् भने उनका प्रतिस्पर्धी नेकपा एमालेका गाउँपालिका अध्यक्ष पद उम्मेद्वार दिपक रोकायाले २३३७ मत प्राप्त गरि पराजित भए । राप्रपाका उम्मेद्वार भने पालिकाभरबाट जम्मा ६ मतमा सिमित बने । बोहरा २०७४ सालको स्थानीय तह चुनावमा नेकपा एमालेका कर्ण कठायतसँग पराजित भएका थिए । यस्तै गाउँपालिका उपाध्यक्षमा गठबन्धन(नेकपा माओवादी केन्द्र)का हर्कराज धामीले नेकपा एमालेका उम्मेदवार शर्मीला रोकायालाई ४८७ मतले पछि पार्दै विजयी बने । हर्कराजले २८१७ मत प्राप्त गरे भने शर्मिलाले २३३० मत मात्रै प्राप्त गरिन् । वडागत रुपमा पनि ७ वडा रहेको मष्टा गाउँपालिकामा गठबन्धनले ६वटा जितेको छ भने एक वडामा नेकपा एमालेले जीत हात पारेको छ । बझाङको मष्टा१ मा गठबन्धन (नेकपा माओवादी केन्द्र)का वडाध्यक्षसहित प्यानल विजयी भएको छ । गठबन्धन (नेकपा माओवादी केन्द)का रामचन्द्र रोकाया ६३६ मत ल्याएर वडा अध्यक्ष निर्वाचित भएका हुन् । रोकायाका प्रतिद्वन्दी एमालेका राजेन्द्र थापाले ४०३ मत मात्रै ल्याए । ४ जना वडा सदस्य पनि सबै गठबन्धनकै निर्वाचित भएका छन् । मष्टा गाउँपालिका वडा नम्बर २ मा नेपाली काँग्रेस गठबन्धनका उम्मेदवार प्रकाश खड्का नेकपा एमालेका बिर्ख कठायतलाई पछि पार्दै विजयी भएका छन् । गठबन्धन (कांग्रेस) का उम्मेद्वार प्रकाश खड्काले ४५६ मत ल्याएर विजयी भएका छन् भने उनका प्रतिस्पर्धी नेकपा एमालेका बिर्ख कठायत ४४७ मत प्राप्त गरि पराजित भएका हुन् । वडा नम्बर ३ मा गठबन्धन (एकीकृत समाजवादी) का धर्मराज धामी २०१ मतसहित विजयी भएका छन् भने उनका प्रतिस्पर्धी नेकपा एमालेका पुरन धामीले २१५ मत प्राप्त गरि पराजित भएका हुन् । वडा नम्बर ४ मा गठबन्धन(कांग्रेस)का उत्तम जोशी ३४२ मतसहित विजयी भएका छन् भने नेकपा एमालेका गोपाल कठायत ३२७ मत प्राप्त गरि पराजित भएका छन् । वडा नम्बर ५ मा गठबन्धन(कांग्रेस)का सुधन बोहरा ३४० मतसहित विजयी भएका छन् भने नेकपा एमालेका रण बोहरा ३३४ मत प्राप्त गरि पराजित भएका छन् । वडा नम्बर ६ मा गठबन्धन (नेकपा माओवादी केन्द्र) शिवराज बोहरा ४५८ मतसहित विजयी भएका छन् भने नेकपा एमालेका गोपाल आग्री १३२ मत प्राप्त गरि पराजित भएका हुन् । वडा नम्बर ७ मा नेकपा एमालेका धनबहादुर जेठारा ४२१ मतसहित विजयी हासिल गरेका छन् भने गठबन्धन (नेकपा माओवादी केन्द्र) रमेश जेठारा ३८० मत प्राप्त गरि पराजित भएका छन् ।"
मकवानपुरको इन्द्रसरोबर गाउँपालिका अध्यक्ष र उपाध्यक्षमा एमाले विजयी,"हेटौंडा : मकवानपुरको इन्द्रसरोबर गाउँपालिकाको अध्यक्ष, उपाध्यक्षमा नेकपा एमाले विजयी भएको छ । अध्यक्षमा एमालेका देवकृष्ण पुडासैनी, उपाध्यक्षमा उमाकुमारी लामाले विजयी भइन् । पुडासैनीले ३ हजार ७२२ मत ल्याउँदा लामाले ३ हजार ७२५ मत प्राप्त गरिन् । नेपाली कांग्रेसका विश्व लामाले ३ हजार ४ सय ७२ मत ल्याएर अध्यक्षमा पराजित भए । उपाध्यक्षमा कांग्रेसकी निर्मला रूम्बा ३ हजार ६५६ मत ल्याएर पराजित भइन् । अघिल्लो स्थानीय तह निर्वाचनमा पनि यस गाउँपालिकामा नेकपा एमाले विजयी भएको थियो । यस गाउँपालिकाको कुल ५ वटा वडामध्ये कांग्रेसले ३ मा विजयी भएको छ । एमालेले दुईवटा वडामा जित हात पारेको छ ।"
दोहोरिएका जनप्रतिनिधिलाई सकस,"कैलालीको धनगढी उपमहानगरमा मेयरका लागि यसपालिका पुनः नृपबहादुर ओड दोहोरिए। वडा१, १९ र १८ को मतगणना चलिरहेको छ। यी ३ वडाको मत परिणाम हेर्दा ओड ८ सय मतले पछाडि छन्। उनको स्थानमा स्वतन्त्र उम्मेदवार गोपाल हमालले अग्रता लिएका छन्। हमालको सुरुआतदेखिको अग्रता आइतबार पनि अबेर रातिसम्म कायमै छ। सुदूरपश्चिमको एक मात्र उपमहानगरपालिका हो, धनगढी। यहाँ झण्डै ९३ हजार मतदाता छन्। यसपालिको चुनावमा ६३ हजार ७१५ मत खसेका छन्। कांग्रेसले धनगढी उपमहानगरमा ३० हजार मतदाता आफ्नो पार्टीका भएको दाबी गर्दै आएको छ। अझ यसपालि त धनगढीमा कांग्रेस, माओवादी केन्द्र, एकीकृत समाजवादी र राजपासँग चुनावी तालमेल पनि छ। तर, पनि ओड पछाडि छन्। कैलालीकै घोडाघोडी नगरपालिकामा एमालेका ममताप्रसाद चौधरी पनि यसपालि दोहोरिएर मेयर पदमा उम्मेदवार छन्। सत्ता गठबन्धनका तर्फबाट त्यहाँ नेकपा एकीकृत समाजवादीका खडक रावत अग्रस्थानमा छन्। एमालेलेको विधानअनुसार नगर कमिटीले मेयरउपमेयर प्रदेश कमिटीलाई सिफारिस गर्नुपर्छ तर चौधरी नगर कमिटीको सिफारिसमै नपरेका व्यक्ति हुन्। उनलाई सिधै माथिबाट टिकट दिइएको थियो। कैलालीकै कैलारी गाउँपालिकामा माओवादी केन्द्रको तर्फबाट लाजुराम चौधरी (अंकित) गाउँपालिकाको अध्यक्षमा यसपालि पनि दोहोरिए। कैलारी सत्ता गठबन्धनको तर्फबाट माओवादी केन्द्रका भागमा पनि परेको हो। तर, त्यहाँ कांग्रेसको तर्फबाट बागी उम्मेदवार बनेका रामसमझ चौधरी अग्रस्थानमा छन। राप्रपाका उम्मेदवार दोस्रो स्थानमा छन भने दोहोरिएका लाजुराम तेस्रो स्थानमा देखिएका छन्।कैलालीकै भजनी नगरपालिकामा माओवादी केन्द्रले यसपालि पनि शेरबहादुर चौधरीलाई मेयरमा उठायो। गठबन्धनबाट भजनीका माओवादी केन्द्रको भागमा परेको हो। तर, उनलाई रेशम चौधरीको नागरिक उनमुक्ति पार्टीका केवल चौधरीले पछारेका छन्। भजनीमा दोस्रोमा एमालेका हर्कबहादुर बढा दोस्रो र साबिकका मेयर चौधरी तेस्रो भएर पछ्याइरहेका छन्। शिक्षक सीताराम भट्ट भन्छन्, जनताले एकपटक टेस्ट गरिसकेका व्यक्तिलाई रुचाएका छैनन्। गाउँगाउँमा सिंहदरबार भनियो तर गाउँगाउँमा भ्रष्टाचार मौलायो, कार्यकर्तामुखी बजेट आयो, जनताले पाँच वर्षमा लिएको स्वाद फेर्ने प्रयास गरेका हुन्। अछाममा चौरपाटी गाउँपालिकामा हर्कबहादुर साउद अध्यक्ष पदमा दोहोरिएका छन्। आइतबार बेलुकीसम्मको ३ हजार ८ सय ७ मतगणना हुदाँसम्म साउद तेस्रो स्थानमा छन्। चौरपाटीमा समाजवादी र माओवादीबीच गठबन्धन भएको छ। त्यहाँ कांग्रेसका भीमबहादुर साउद १ हजार ६ सय ३२ मतका साथ अगाडि छन्। हर्क साउदले २०७४ सालको निर्वाचनमा कांग्रेसका भीमबहादुर साउदलाई एक मतले पारजित गरेका थिए। अछामको मंगलसेन नगरपालिकाको मेयरमा पदमबहादुर बोहरा दोहोरिएका छन्। एमालेका बोहरा आइतबारसम्म २१ मतले अघि भए पनि उनलाई कांग्रेसका नमबहादुर शाहीले पछ्याइरहेका छन्। अछामको साँफेबगरका पुष्पराज भट्ट भन्छन्, जनताले चाहेअनुसार स्थानीय तहले गर्न नसकेकाले उनीहरूले एकपछि अर्को परीक्षण गरिरहेका हुन्। लोकतन्त्रमा जनता नै सार्वभौम हुन्। डडेलधुराको अजयमेरु गाउँपालिकामा माओवादीले उमेशप्रसाद भट्टलाई दोहोर्याएको छ। तर, उनलाई नेकपा एमालेका पदम पालले पछाडि पारेका छन्। पाल बीपी कांग्रेससँग चुनावी मैदानमा छन्। डँडेलधुराकै नवदुर्गा गाउँपालिकामा कविन्द्र बिष्ट दोहोरिएका छन्। २०७४ सालको निर्वाचनमा एमालेबाट जितेका उनी यसपालि भने नेकपा एकीकृत समाजवादीबाट दोहोरिएका हुन्। कांग्रेसका उम्मेदवार लक्ष्मीप्रसाद अवस्थीले उनलाई पछाडि पारेका छन्। डँडेलधुराकै आलिताल गाउँपालिकामा कांग्रेसले बलबहादुर गुरुङलाई अध्यक्षमा दोहोर्याएको छ। तर, उनलाई माओवादी केन्द्र शेरबहादुर पार्कीले पछाडि पारेका छन्। दार्चुलाको महाकाली नगरपालिकामा कांग्रेसले दोहोर्याएका हंशराज भट्ट, एमालेसँग पराजित नै भएका छन्। एमालेका नगर प्रमुख पदका उम्मेदवार नरसिंह चैसिरले भट्टलाई पराजित गरेका हुन्। यस्तै बैतडी, डोटी र बाजुरामा पनि दोहोरिएका उम्मेदवारहरूलाई चुनाव जित्न सकस भएको छ। सुदूरपश्चिम विश्वविद्यालयका पूर्वरजिस्ट्रार डा हेमराज पन्त भन्छन्, दलहरूले अब आफ्नो गुटको भन्दा पनि समाजले रुचाएको उम्मेदवार दिनुपर्छ। एकपटक परीक्षण भइसकेका जनप्रतिनिधिले राम्रो काम गरेको छैन। फेरि पनि उनैलाई टिकट दिइयो भने जनताले विकल्प त रोजिहाल्छ नि, डा पन्तले भने। उनले अहिले स्वतन्त्रका उमेदवारप्रतिको क्रेजलाई पनि ठूला दलहरूले गम्भीरताका साथ लिनुपर्ने बताए।डोटीको जोरायल गाउँपालिकामा एमालेका दुर्गादत्त ओझा दोहोरिएका छन्। उनलाई कांग्रेसका हस्तबहादुर बुढाले पछाडि पारेका छन्। डोटीकै सायल गाउपालिकामा दोहोरिएका एमालेका तेजबहादुर डुम्रेललाई कांग्रेसका धर्मराज जोशीले पछाडि पारेका छन्। यस्तै, डोटीकै बोगटान फुड्सील गाउँपालिकामा दोहोरिएका माओवादी केन्द्रका कमल गडसिला एमालेका हस्तबहादुर बुढाभन्दा पछाडि छन्। मकवानपुरमा दोहोरिएर पुनः पालिका प्रमुख बन्न खोजेकाहरूलाई मतदाताले नरुचाएको प्रारम्भिक मत परिणामले देखाएको छ। २०७४ को स्थानीय निर्वाचनमा सहजै जित हासिल गरेका सबै पालिका प्रमुखहरूले प्रारम्भिक मत परिणाममा अग्रता लिन सकेका छैनन्। जिल्लामा सबैभन्दा कम मत एकीकृत समाजवादीबाट पुनः पालिका अध्यक्षमा उम्मेदवार बनेकाहरूले पाएका छन्। इन्द्रसरोवर गाउँपालिकाका अध्यक्ष जीवन लामाले १ सय मत पनि कटाउन सकेका छैनन्। १२ हजार ४७१ मतदाता रहेको उक्त पालिकको पाँच वडामध्ये चार वडाको मतगणना सकिँदा जम्मा उनको मत ८७ आएको छ। समाजवादीबाटै कैलाश गाउँपालिका अध्यक्षमा पुनः दोहोरिन चाहेका टंक मोक्तानको जम्मा हालसम्म ५७ मत आएको छ। यो पालिकामा पनि पाँचवटा वडाको मतगणना सकिसकेको छ। यी दुवै पालिकामा समाजवादी एक्लै चुनावमा होमिएको हो। एमालेको प्रभाव रहेको पालिका मकवानपुरगढीमा पुनः अध्यक्षमा दोहोरिन चाहेका बिदुर हुमागाईं पनि मतगणनाको सुरुदेखि नै गठबन्धन दलका उम्मेदवार दोर्जे लामा स्याङ्तानल भन्दा पछाडि छन्। वडा१ र ८ को मतगणना सकिँदा उनी १ हजार मत अन्तरले पछाडि रहेका छन्। मनहरी गाउँपालिकामा एमालेबाट पुनः अध्यक्षमा दोहोरिन चाहेका एकराज उप्रेती पनि गठबन्धन दल कांग्रेका उम्मेदवार रञ्जन कालाखेतीभन्दा दोब्बर मतले पछाडि छन्। १,२,३ नम्बर वडाको मतगणना सकिँदासम्म उनले १४ सय पाँच र कालाखेतीले तीन हजार एक मत प्राप्त गरेका छन्। पूर्वी मकवानपुरको बागमती गाउँपालिकामा २०७४ को स्थानीय निर्वाचनमा नेकपा माओवादी केन्द्र एक्लै निर्वाचन लडेर अध्यक्षमा जितेका सर्केश घलान (मधु) विजयी भएका थिए। तर, माओवादी गढ मानिएको १ वडामा उनले कांग्रेससँग गठबन्धन गर्दा पनि एमालेका उम्मेदवार खेम जर्घा मगरलाई ठूलो मत अन्तरले पछि पार्न सकेका छैनन्। घलानले १२ सय ८६ मत प्राप्त गर्दा मगरले ११ सय ५२ मत ल्याएका छन्। भीमफेदी गाउँपालिकाको अध्यक्षमा पुनः प्रतिस्पर्धा गरेका हिदम लामा गठबन्धन दल नेकपा माओवादी केन्द्रका उम्मेदवार बद्रीबहादुर स्याङ्तानभन्दा पछाडि छन्। पाँच वडाको मतगणना सकिँदासम्म उनी करिब २ सय मतले पछाडि छन्। काभ्रेमा दोहोरिएका प्रायः लाई जित्न चुनौती थपिएको छ। धुलिखेल नगरपालिका मेयरमा पुनः उम्मेदवार रहेका अशोककुमार ब्यन्जु तीनवटा वडाको मतगणना सकिँदा विपक्षी उम्मेदवारभन्दा न्यून मतले मात्रै अगाडि छन्। पनौती नगरपालिका पुनः उम्मेदवार रहेका एमालेका भीम न्यौपनेलाई पनि २०७४ मा जतिको मत आएको देखिँदैन। उनलाई कांग्रेस उम्मेदवार रामशरण भण्डारीले थोरै मात्रले पछ्याइरहेका छन्। मन्डनदेउपुर नगरपालिकामा पुनः अध्यक्ष उम्मेदवार रहेका टोकबहादुर वाइवालाई पनि निर्वाचन जित्न सकस देखिन्छ। महाभारत गाउँपालिकामा पुनः अध्यक्षको उम्मेदवार रहेका कान्छालाल जिम्बको मत भने अलि फरक छ। तीन वडाको मत परिणम आउँदासम्म उनी ३ सय बढी मतअन्तरले अघि देखिन्छ। स्थानीय निर्वाचन २०७४ मा नेपालगन्ज उपमहानगरका१ मा एमालेका प्रमोद रिजाल वडाध्यक्ष निर्वाचित भए। उनले राष्ट्रिय प्रजातन्त्र पार्टीका बलराम सोनकरलाई ३०१ मतको अन्तरले पराजित गरेका थिए। रिजालले ८१८ मत ल्याउँदा सोनकरले ५१७ मत ल्याएका थिए। वडाध्यक्ष निर्वाचित भएर रिजाल नेपालगन्ज उपमहानगरको प्रवक्ता भए। स्थानीय निर्वाचन २०७९ मा दोहोरिएर टिकट पाउने निकै कम जनप्रतिनिधिमध्येका उनलाई दोस्रो कार्यकालमा आफ्नै सहोेदर दाइ विनोद रिजालले कांग्रेसबाट टिकट पाएपछि चुनौती थपियो। आइतबार दिउँसो सम्पन्न मत गणनामा रिजालले राप्रपाका तारामान कुँवरलाई ५४ मतले पराजित गरे। रिजालले ७८१ मत र कुँवरले ७२७ मत ल्याएका छन्। रिजालले ल्याएको मत अघिल्लो निर्वाचनभन्दा ३७ मत कम हो। बाँकेको डुडुवा गाउँपालिका१ मा कांग्रेसबाट वडाध्यक्ष निर्वाचित भएका पटेश्वर कुर्मीको मत पनि अघिल्लो निर्वाचन भन्दा २२ मत कम हो। २०७४ मा ८६४ मत ल्याएर राजपा (तत्कालीन फोरम)का बद्रीप्रसाद अहिरलाई ११९ मतले पराजित गरेका थिए। अहिरले ७४५ मत ल्याएका थिए। कुर्मीले यो निर्वाचनमा एमालेका कृष्णगोपाल यादवलाई ८२ मतको अन्तरले पराजित गरेका छन्। कुर्मीको ८४२ र यादवको ७६० मत आएको छ। बैजनाथ गाउँपालिका१ मा एमालेबाट वडाध्यक्षमा निर्वाचित रूपबहादुर मल्लले गत वर्षभन्दा ३१ मत बढी ल्याएका छन्। अघिल्लो निर्वाचनभन्दा मतान्तर बढाएर अपवाद बनेका छन्। उनले यो वर्ष १ हजार ४४५ मत ल्याएका छन्। कांग्रेसका कपिलजंग शाहले १ हजार २ मत मात्र ल्याए। उनको मतान्तर ४२१ रहेको छ। जबकी उनले २०७४ को निर्वाचनमा कांग्रेसका रामसिंह रोकायालाई २८६ मतको अन्तरले पराजित गरेका थिए।"
गौतमबुद्ध अन्तर्राष्ट्रिय विमानस्थलमा अवतरण भयो जजिरा एयरलाइन्स,"काठमाडौं : भैरहवास्थित गौतमबुद्ध अन्तर्राष्ट्रिय विमानस्थलमा जजिरा एयरलाइन्सले अन्तराष्ट्रिय उडान गरेको छ। बुद्धपूर्णिमाकै दिन आज कुवेतबाट उडान भरेको हो। जजिराले आफ्नो जहाजमार्फन यात्रु ल्याई सोमबार बिहान गौतमबुद्ध विमानस्थलमा अवतरण गरेको हो। यो सँगै मुलुककै दोस्रो अन्तर्राष्ट्रिय विमानस्थल औपचारिक रूपमा सञ्चालनमा आएको छ। नेपाल एयरलायन्सको न्यारोबडीले सोमबार नै व्यावसायिक उडान भर्दैछ। गौतमबुद्ध विमानस्थल सञ्चालनमा आएपछि आपत्कालीन अवस्थामा जहाज भारत वा बंगलादेश डाइभर्ट गर्नुपर्ने अवस्थाको समेत अन्त्य हुने भएको छ। काठमाडौं बाहिर र मुलुकको दोस्रो अन्तर्राष्ट्रिय विमानस्थल गौतमबुद्ध अन्तर्राष्ट्रिय विमानस्थल सञ्चालनमा आएपछि यसले आर्थिक विकासमा समेत सहयोग पुग्ने अपेक्षा छ। यहाँबाट उडान भर्न श्रीलंकन एयर, फ्लाई दुबई, थाई स्माइल, गल्फ एयर, ओमन एयर, कतार एयर, सलाम एयरलगायत ११ मुलुकका कम्पनीले पनि चासो देखाएका छन्। यसअघि जेठ १४ मा नेपाल वायुसेवा निगमकै वाइडबडी विमानले भैरहवास्थित गौतमबुद्ध अन्तर्राष्ट्रिय विमानस्थलमा डेमोस्ट्रेसन उडान गरेको थियो। २०७४ साल जेठमै निर्माण सक्ने गरी सुरु भएको विमानस्थल निर्माणमा करिब ३० अर्ब खर्च भएको छ। तर, पहिलो म्याद सकिएको पाँच वर्षपछि मात्रै विमानस्थल सञ्चालनमा आएको हो।"
"भरतपुर महानगरमा विजय सुवेदीको अग्रता कायमै, यस्तो छ पछिल्लो मत परिणाम",भरतपुर : भरतपुर महानगरपालिकामा एमालेका मेयर उम्मेदवार विजय सुवेदीले अग्रता लिएका छन्। सत्तारुढ गठबन्धनबाट उम्मेदवार बनेकी माओवादी केन्द्रकी रेणु दाहाललाई सुवेदीले पछि पारेका हुन्। ९४४२ मत गणना हुँदा सुवेदीले ३३४२ मत प्राप्त गरेका छन् भने दाहालले ३३२७ मत पाएकी छन्। त्यस्तै कांग्रेसका बागी उम्मेदवार जगन्नाथ पौडेलले १२०४ मत पाएका छन्। उपमेयरतर्फ सत्ता गठबन्धनबाटै उम्मेदवार बनेका कांग्रेसका चित्रसेन अधिकारीले ३७१६ मत पाएका छन् भने एमालेको समर्थन पाएकी राप्रपाकी हिमला गुरुङले २६६५ मत पाएकी छन्। भरतपुर : ९४४२ गणनामेयर ३३४२ विजय सुवेदी (एमाले)३३२७ रेनु दाहाल (माओवादी)१२०४ जगन्नाथ पौडेल ( स्वतन्त्र ) उपमेयर३७१६ चित्रसेन अधिकारी ( काङ्ग्रेस )२६६५ हिमला गुरुङ्ग (राप्रपा ) वडा अध्यक्ष विकास थापा (सूर्य)  ६७७भरत लामिछाने (रुख)  ४२९
"कागेश्वरी मनोहरा नगरपालिका९ को वडाध्यक्षमा कांग्रेसका थापा निर्वाचित, सदस्यमा एमाले","काठमाडौं : कागेश्वरी मनोहरा नगरपालिका९ मा नेपाली कांग्रेसका अनिल थापा वडा अध्यक्षमा निर्वाचित भएका छन्। नेकपा एमालेका उम्मेदवार रामहरी गोतामेलाई पराजित गर्दै थापा विजयी भएका हुन्। वडा सदस्यहरुमा भने चार सदस्य नै नेकपा एमालेका उम्मेदवार निर्वाचित भएका छन्। सदस्यमा एमालेका राजेन्द्र थापा, मन्जु थापा, भगवती बस्नेत,सारा पुर्कुटी निर्वाचित भएका हुन्। वडा नं ९ मा कांग्रेसबाट मेयरका उम्मेदवार उपेन्द्र कार्कीले १ हजार ४ सय ३६ र एमालेबाट मेयरका उम्मेदवार रामशरण ढुंगानाले १ हजार १ सय ८७ मत प्राप्त गरेका छन्।अहिले कागेश्वरी मनोहरा नगरपालिका २ र ८ को मतगणना कार्य भइरहेको छ।"
"दार्चुलामा एमालेको विजय जुलुमा लगेको गाडी दुर्घटना, ३ जनाको मृत्यु","शैल्यशिखर : शैल्यशिखर नगरपालिकामा हाइस दुर्घटना हुँदा ३ जनाको मृत्यु भएको छ। गोकुलेश्वरबाट पनेबाँजतर्फ आउँदै गरेको म १ ज २७७ नम्बरको हाइस शैल्यशिखर नगरपालिकाको वडा नम्बर ६ ग्वानीको वडा कार्यालय नजिक लाखोलामा दुर्घटना भएको हो। दुर्घटनामा चालक प्रकाशसिंह धामी, सवार नविनसिंह धामी र हरिश धामीको मृत्यु भएको प्रहरीले जनाएको छ। मृतक तीनैजना ग्वानीका स्थानीय हुन्। नेकपा एमालेका कार्यकर्तालाई विजय जुलुस मनाउन गोकुलेश्वर लैजानका लागि पनेबाँज आउँदै गरेको हाइस सडकबाट करिब १ हजार मिट तल भीरमा खसेको हो । घटनाबारे थप विवरण आउन भने बाँकी छ।"
काभ्रेमा चट्याङ लागेर किशोरीको मृत्यु,काभ्रे : जिल्लाको रोशी गाउँपालिका वडा नं ९ मंगलटार पन्नचेमा चट्याङ लागेर एक किशोरीको मृत्यु भएको छ। रोशी ९ मंगलटार पन्नचेका गणेश लुङ्गेलीकी १६ वर्षीय छोरी साजनी लुङ्गेली बारीबाट घर फर्किने क्रममा बाटोमा चट्याङ लागेर घाइते भएकोमा भकुण्डे मेडिकलमा उपचारको क्रममा मृत्यु भएको जिल्ला प्रहरी कार्यालयका सूचना अधिकारी हरि खतिवडाले जानकारी दिए। उनकाअनुसार मृतक किशोरीको शव धुलिखेल अस्पतालमा राखिएको छ।
सहिदभूमि६ को पुन: मतदानमा ७४ प्रतिशत मत खस्यो,धनकुटा : सहिदभूमि गाउँपालिका वडा नं ६ को तीन मतदान केन्द्रमा सोमबार सम्पन्न पुनमतदानमा ७४ प्रतिशत मत खसेको छ। सो वडाको ठाकुरदेवी मावि र ६ नं वडामा रहेको तीन मतदान केन्द्रमा २ हजार ५ सय १३ मतदाता थिए। जसमध्ये १ हजार ८ सय ६० जनाले मत हालेको निर्वाचन अधिकृत रुद्रमणी गिरीले बताए। गत वैशाख ३० गते शुक्रवार मतदान प्रक्रियामा नेकपा एमाले र गठवन्धनका प्रतिनिधि वीच विवाद हुँदा स्थगित भएको उक्त केन्द्रहरुमा आज पुन: मतदान भएको थियो। गत शुक्रवार सम्पन्न निर्वाचनमा स्थगित हुनुपूर्व ८ सय १२ मत खसेको थियो। खसेको मतलाई रद्ध गरेर पुन सुरुदेखि नै मतदान कार्य भएको थियो। मतदान केन्द्रको सुरक्षा व्यवस्थालाई कडाई गरिएको थियो। पुन मतदान लागि नयाँ कर्मचारी खटाइएको छ। पुरानो कर्मचारीको सेट परिवर्तन गरिएको उनले बताए। मत गणनाको लागि अहिले दलका प्रतिनिधि तथा उम्मेदवारसँग सर्वदलीय बैठक बस्ने तयारी भइरहेको छ। पिप्लेस्थित सहिदभूमि गाउँपालिकाको कार्यालय रहेको भवनको माथिल्लो तलामा मत गणनाको व्यवस्था गरिएको छ। सम्भवत आज बेलुकादेखि नै मत गणना हुने बताइएको छ। निर्वाचन आयोग र मुख्य निर्वाचन अधिकृतसँगको समन्वयमा नयाँ मिति तोकिएको थियो। सहिदभूमि गाउँपालिकाको अध्यक्षमा गबवन्धनको तर्फबाट एकीकृत समाजवादीका जेवी राई र नेकपा एमालेको तर्फबाट निवर्तमान अध्यक्ष मनोज राई उम्मेदवार बनेका छन्।
"सल्यानमा गठबन्धनको विजय उत्सव मनाउन गएका दुईजनाको करेन्ट लागेर मृत्यु, १५ घाइते",दाङ : सल्यानमा विजय उत्सव मनाउन आउँदै गरेको गाडीमा करेन्ट लाग्दा दुईजनाको मृत्यु भएको छ भने १५ जना घाइते भएका छन् । मृत्यु हुनेमा कुमाख  १ स्यानिपिप्लिका लोकेन्द्र राना र वडा नम्बर ४ कोर्तीका गोपाल बुढाथोकी रहेको प्रहरीले बताएको छ। जिल्लाको कुमाख गाउँपालिकामा कांग्रेस र एमालेको गठबन्धनले जितेको उत्सव मनाउन गाडीमा आउँदै गरेकाहरुलाई करेन्ट लागेको सल्यानका प्रहरी प्रमुख डीएसपी सुमित खड्काले बताए । गाडीको छतमा झण्डा समाएर बस्नेत ज्युलाबाट शान्तिबजार आउँदै गरेकाहरुलाई विजुलीको तारबाट करेन्ट लागेको प्रहरीले जनाएको छ । घाइतेहरुलाइ रुकुमको चौरजहारी मिसन अस्पताल लगिएको छ । घटनाबारे थप विवरण आउन बाँकी छ ।
दैलेखको मतगणना स्थलमा तनाव : प्रहरीको लाठी चार्जबाट पत्रकार र सर्वसाधारण घाइते,दैलेख : जिल्ला सदरमुकामको नारायण नगरपालिकास्थित मुख्य निर्वाचन अधिकृतको कार्यालय अगाडि प्रहरीको लाठी चार्जबाट सर्वसाधारण र पत्रकार घाइते भएका छन्। जिल्ला अदालतमा रहेको मुख्य निर्वाचन कार्यालय अगाडि युवाहरुको दुई समुहबीच भएको आपसी विवाद साम्य पार्न प्रहरीले सर्वसाधारण र पत्रकारमाथि लाठी चार्ज गरेको हो। युवाहरुले प्रहरीमाथि ढुंगा प्रहार गरेपछि नेपाल प्रहरी र सशस्त्र प्रहरीले मत परिणामको पखाईमा रहेको सर्वसाधारण र मुख्य निर्वाचन कार्यालयमा मत परिणामको समाचार संकलनका लागि गएका पत्रकारमाथि लाठी चार्ज गरेको हो। लाठी चार्जबाट दुई पत्रकारसहित नारायण नगरपालिका७ की डिलमाया शाहीलगायत सर्वसाधरण घाइते भएका छन्। लाठी चार्जबाट नेपाल पत्रकार महासंघ दैलेखका उपाध्यक्ष महेन्द्र सापकोटा र रेडियो नेपालमा कार्यरत भीमबहादुर सिजापती घाइते छन्। घाइतेहरुको स्थानीय मेडिकलमा उपचार भइरहेको छ। यता युवाहरुको ढुंगा प्रहारबाट नेपाल प्रहरी र सशस्त्र प्रहरी पनि घाइते भएको जिल्ला प्रहरी कार्यालयले जनाएको छ।

शीर्षक,विवरण
सेवाग्राही सेवा लिन कार्य कक्षमा जानु पदैन,"तनहुँ : शुक्लागण्डकी नगरपालिका१० का विकास बस्नेत नाता प्रमाणितको काम लिएर नगरपालिका आए। करिब १०:३० मा सेवा लिन नगरपालिका आएका वाग्ले कुनै पनि विभागीय प्रमुखको कार्य कक्षमा प्रवेश नै गर्न नपरी सेवाग्राही कक्ष(प्रतिक्षा कक्ष)मा बसेरै काम सकेर फर्किए। उनका फाइलहरु नगरपालिकाका कर्मचारीहरुले नै सम्बन्धित फाँटमा लगेर काम फत्ते गराइदिए। राजश्वको शुल्क तिर्न भने सहयोगी कर्मचारीले वाग्लेलाईसंगै राजश्व शाखामा लगे। यसअघि फाइल बोकेर विभागीय प्रमुखहरुको कार्यकक्ष सोध्दै र खोज्दै हिड्नुपर्ने अवस्था एकाएक परिवर्तन भएपछि वाग्ले दङ्ग परे। उनले भने अहिले धेरै भिन्नता भएको छ। पहिला कोठा खोज्दै हिड्नुपथ्र्यो। काम गर्नपुर्ने शाखा नै भेट्न मुस्किल हुन्थ्यो। अहिले त सबै काम उहाँहरुले नै गरिदिनु भयो। कतै छिर्नै परेन। आज बसेरै काम भयो। अर्का सेवाग्राही साँखेका श्रीराम पौडेलले पनि नगरपालिकाका कर्मचारीको छरितो सेवा र नम्र बोलीले काम गर्न सजिलो भएको बताए। एउटा कामका लागि २३ दिन धाउनु पर्ने हुन्थ्यो उनले भने आज त फटाफट काम भएको छ। यहि प्रणाली निरन्तर होस्, हामी जनता यस्तै सेवा चाहान्छौँ। पौडेलले नयाँ जनप्रतिनिधि आएपछि काम छिटो छरितो हुन थालेको भन्दै खुसी व्यक्त गरे। पहिला कहिले को नभेटिने, कहिले को नभेटिने अवस्था थियो। धेरै दुःख पाइयो। तर अहिले आजको काम आजै हुने वातावरण बनेछ। हामी सेवाग्राहीमा खुसी छाएको छ। म एकदम खुसी छु उनले भने। सरकारी कार्यालयहरुमा सेवा प्रवाह ढिलो र झन्जटिलो हुने गरेको अधिकाँश सेवाग्राहीको गुनासो छ। शुक्लागण्डकी नगरपालिकाका नवनिर्वाचित जनप्रतिनिधिहरुले जनताको यहि गुनासोलाई मध्यनजर गर्दै सहज रुपमा सेवा उपल्बध गराउन बिहीबारदेखि मुस्कानसहितको सेवा अन्र्तगत सेवा प्रवाह केन्द र संचालनमा ल्याएको हो। सेवा प्रवाह केन्द्रबाट सेवा लिदाँ आफुहरुलाई सहज भएको सेवाग्राहीहरुले प्रतिक्रिया दिएका छन्। यस केन्द्रबाट सेवा लिन आउने सेवाग्राहीहरुले सेवासंग सम्बन्धित कागजातसहितको फाइल केन्द्रमा रहने कर्मचारीलाई हस्तान्तरण गरेपछि बाँकी कामको सम्पुर्ण प्रक्रिया पुरा गर्न कार्यालयमा सम्बन्धित शाखा, उपशाखा र इकाईसंग समन्वय गरी अन्तिम सेवा नागरिकको हातमा हस्तान्तरण गर्ने अवधारणा नगरपालिकाले लिएको प्रमुख प्रशासकिय अधिकृत लिला बल्लभ न्यौपानेले बताए। उनका अनुसार तोकिएको मापदण्ड बमोजिम कागजात नपुगेको भए वा रितपुर्वक नदेखिएमा कउक्त केन्द्रमा राखिएको टेलिफोन सेवाको प्रयोग गरी सम्बन्धित शाखाको जिम्मेवारी प्राप्त अधिकारीले सेवाग्राहीसंग प्रत्यक्ष टेलिफोन वार्ता गरी फइनल रोकिनुको कारण, नपुग कागजात, विधि र प्रक्रियाबारे बुझाईदिनेछन्। प्रमुख प्रशासकीय अधिकृत न्यौपानेले नगरको सेवालाई जनमैत्री बनाउन सेवा प्रवाह केन्द्र सुरु गरेको बताउँदै असार मसान्तसम्म परिक्षण कालको लागि यो अभ्यास गरिने र त्यसपछि थप परिमार्जित गर्दै सेवा प्रवाहलाई चुस्त बनाइने बताए। नगरप्रमुख कृष्णराज पण्डितले सेवा प्रवाह संञ्चालन केन्द्रले सहजकर्ताको भुमिका निर्वाह गर्ने बताए। उनले नगरपालिकामा काम लिएर आउने सवै सेवाग्राहीलाई कुन कामको लागि कस्लाई भेट्ने ? कुन शाखामा जाने भनेर थाहा नहुने हुदाँ यस केन्द्रले ठुलो सहयोग पुर्याउने विश्वास लिए। केन्द्र संञ्चालन भएसंगै कर्मचारी र आमनागरिक बीचको सम्बन्ध पनि प्रगाढ हुने र कर्मचारीलाई पनि एकत्रित भएर काम गर्ने वातावरण बन्ने उनको भनाई छ। यस कार्यले संघियताको मुल मर्म अनुरुप डोर टु डोर सर्भिसलाई केही हदसम्म पुरा गर्नेछ। कर्मचारीलाई सहज रुपमा काम गर्ने वातावरण निर्माण हुनेछ भने सेवाग्राहीलाई पनि छिटो र सहज रुपमा काम सम्पन्न गर्न सहयोग पुग्छ भन्ने विश्वास लिएको छु। नगर उपप्रमुख खुमबहादुर विक (राजु) ले आफूहरुले भनेको सुशासन र आन्तरिक मुल्यांकनको पहिलो काम बल्ल सुरु भएको बताए। कामको लागि सेवाग्राही कर्मचारीको ठाउँमा जाने नभई कर्मचारी नै आवश्यक परेको खण्डमा सेवाग्राही सामु आएर काम गर्ने वातावरण सिर्जना गर्न केन्द्र संचालन गरिएको नगरउपप्रमुख विकको भनाई थियो। नगरको शाखामा, उपशाखाहरुमा रहेका कर्मचारीलाई सेवाग्राहीले खोज्दै जाने होईन कि, यो केन्द्रमा आएपछि जनतालाई समस्या परेको खण्डमा जनता खोज्दै कर्मचारी केन्द्र सम्म आउने वातावरण सिर्जना गर्छौ उनले भने। उनले सेवा प्रवाह केन्द्रबाट तोकिएको समयमा विधि र नियमसंगत जनताको काम गर्न कर्मचारीहरुलाई निर्देशन दिए। यस केन्द्रबाट शाखा, उपशाखा र इकाईहरुमा जान नपरे पनि नगर प्रमुख र उपप्रमुसंग भेट्न भने कुनै बाधा नपर्ने बताइएको छ।"
सन्धिखर्कका १५ जना कृषकलाई हाते ट्याक्टर,सन्धिखर्क : अर्घाखाँचीको सन्धिखर्क नगरपालिकाले १५ जना कृषकहरुलाई हाते ट्याक्टर वितरण गरेको छ। कृषकहरुको मागका आधारमा ५० प्रतिशत अनुदानमा १५ जना व्यवसायीक कृषकहरुलाई हाते ट्याक्टर वितरण गरिएको सन्धिखर्क नगरपालिकाका प्रमुख प्रशासकीय अधिकृत नारायण अर्यालले बताए। कृषकहरुलाई प्रविधिमैत्री बनाउन तथा कम लागतमा मुनाफा धेरै कमाउने बनाउन कृषकहरुलाई मिनि टिलर वितरण गरिएको नगरपालिकाका नगर प्रमुख कृष्ण प्रसाद श्रेष्ठले बताए। उनले व्यासायीकरुपमा खेती किसानी गर्ने कृषकहरुलाई नगरपालिकाले विशेष खालका कार्यक्रम सञ्चालन गर्ने बताए। गाउँगाउँका कृषकहरुलाई गोरु पाल्ने झन्झटबाट मुक्त गरी सजिलो माध्यमबाट कृषि पेशा अगाल्ने बनाउन कृषकहरुको मागका आधारमा मिनि टिलर वितरण गरिएको नगरपालिकाका उपप्रमुख मिश्रा आचार्यले बताइन्। कार्यक्रम नगरपालिकाका कृषि शाखा प्रमुख राजेन्द्र भट्टराईको सञ्चालनमा सम्पन्न भएको हो।
"पल शाहलाई थुनामै राख्न उच्च अदालतको आदेश, मुद्दाको टुंगो कहिले लाग्छ?","कास्की : उच्च अदालत पोखराले अभिनेता पल शाहलाई थुनामै राख्ने जिल्ला अदालत तनहुँ र नवलपारसी (पूर्व)को आदेशलाई सदर गरेको छ। बिहीबार न्यायाधीशद्वय उज्जवल शुक्ल र श्रीधरा कुमारी पुडासैनीको संयुक्त इजलासले नाबालगिक बलात्कार अभियोगमा शाहलाई थुनामै राख्न आदेश दिएको हो। नबालगिकले जबरजस्तीकरणीमा तनहुँ प्रहरीमा जाहेरी दिएपछि अभियुक्त शाहले फागुन १५ गते प्रहरीसमक्ष आत्मसमर्पण गरेका थिए। मुद्दाको थुनछेक बहसमा जिल्ला अदालत तनुहुँले १० चैतमा र जिल्ला अदालत नवलपरासी (पूर्व)ले २३ चैतमा पुर्पक्षका लागि थुनामै राख्न आदेश दिएको थियो। विवाहको प्रलोभन देखाएर जबरजस्ती करणी गरेको, मध्यरातमा पीडितको कोठामा गएको स्वीकार गरेको र गर्भवती भएमात्र स्वीकार्छु भन्ने पीडकको अडियोलाई आधार मानेर अदालतले अभियोग पुष्टि हुने थुप्रै आधार देखिएको भन्दै शाहलाई थुनामै राखेर अनुसन्धान अगाडि बढाउन आदेश गरेको थियो। त्यसविरुद्ध शाहका वकिलले उच्च अदालत पोखरामा निवेदन दिएका थिए। यसबीचमा पीडितले बयान फेरेकी थिइन्। उनले पीडकले जबरजस्तीकरणी नगरेको र आवेशमा आएर जाहेरी दिएको बयान दिएकी थिइन्। उनका संरक्षक बुबाले पनि बयान फेर्दै अरुको उक्साहटमा जाहेरी दिएको बयान दिएका थिए। यद्यपि, उच्च अदालतले भने सरकारी अनुसन्धान अधिकृतले पेस गरेका प्रमाणहरु र त्यसका आधारमा जिल्ला अदालतले गरेको फैसला हेरेर थुनामै राख्ने आदेशलाई निरन्तरता दिने निर्णय गरेको थियो। यससँगै मुद्दाको टुंगो नलागेसम्म शाह थुनामै बस्नुपर्ने भएको छ। सरकारी अनुसन्धान अधिकृतका अनुसार छिटोमा मुद्दाको प्रक्रिया सकिन दुई महिना जति लाग्छ। 'अभियुक्त शाह फैसला भइन्जेल थुनामै बस्नुपर्छ। फैसला के आउँछ, त्यस आधारमा बाहिर निस्किने वा कारागारमा चलान हुने टुंगो लाग्छ,' मुद्दासँग जोडिएका एक सरकारी वकिलले भने, 'बकपत्रको काम अन्तिम चरणमा छ। सुनुवाइकै क्रममा छ।' उनका अनुसार मुद्दाको टुंगो अदालती प्रक्रियामा भर पर्छ। सरासगर गए एकदुई महिनामै सकिने उनले बताए।"
माओवादीको निष्कर्ष : नेपाली अर्थतन्त्रको मूल समस्या भारतीय एकाधिकारवादी पुँजीवाद,"काठमाडौं : नेकपा माओवादी केन्द्रले नेपाली समाजको अर्थ राजनीतिक चरित्र दलाल पुँजीवादी रहेको निस्कर्ष निकालेको छ। अर्थतन्त्रमा विकासको मुख्य बाधक नै दलाल पुँजीवाद रहेको निस्कर्ष सो पार्टीको छ। नेपालको हेरक क्षेत्रमा दलालतन्त्रको बोलवाला रहेको पनि उसले जनाएको छ। पार्टीबाट निर्वाचित देशभरका महानगरपालिका, नगरपालिका र गाउँपालिकाका प्रमुख र उपप्रमुखको राजधानीमा जारी भेलामा प्रस्तुत कार्यपत्रमा सो विषय उल्लेख गरिएको छ। पार्टी आर्थिक तथा योजना विभागका प्रमुखसमेत रहेका माओवादी केन्द्रीय कार्यालय इन्चार्ज वर्षमान पुनले प्रस्तुत गरेको कार्यपत्रमा नेपालको पुँजीवादी दलाल चरित्रको रहेको उल्लेख छ। कार्यपत्रमा पुनले अनुत्पादक लगानी तथा विभिन्न दलाली कर्मबाट नाफा आर्जन गर्ने पुँजीको नियन्त्रणमा रहेको अर्थतन्त्रलाई दलाल पुँजीवादी भनिने परिभाषा दिएका छन्। त्यसले कृषिलाई औद्योगीकरणसँग जोड्न नदिने र समग्र अर्थतन्त्रलाई नै विदेशको परनिर्भरतामा लैजाने पुनको भनाइ छ। दलाल तन्त्रको स्रोत भने विश्व साम्राज्यवादी पुँजी रहेको भन्दै उनले त्यसले गरिब तथा साना राष्ट्रमा दलालतन्त्र जन्माउने उल्लेख गरे। हालको दलाल पुँजीवादमा राष्ट्रिय चरित्र कमजोर रहेको भन्दै त्यसको मूल स्रोत भारतीय एकाधिकारवादी पुँजीवाद रहेको ठहर कार्यपत्रमा गरिएको छ। दलालको स्रोतहरुमा विदेशी सामानको एजेन्सी, भ्रष्ट नोकरशाही ब्युरोक्रेसी तथा अनुत्पादक र अकूत नाफाको चक्र रहेको उनले बताए। पुनले कार्यपत्रमा दलालको हातबाट अर्थतन्त्रलाई दलाल र बिचौलियाको हातबाट जनताको हातमा ल्याउने गरी पार्टीले काम गर्ने योजनासमेत प्रस्तुत गरेका छन्। त्यसका लागि स्वतन्त्र एवं आत्मनिर्भर राष्ट्रिय अर्थतन्त्र निर्माणमा जोड दिइएको छ। राष्ट्रिय अर्थतन्त्र निर्माणका लागि आयात प्रतिस्थापन र निर्यात प्रवद्र्धनलाई मुख्य प्राथमिकतामा राखिनुपर्ने उनको विचार छ। वैदेशिक परनिर्भरता, बढ्दो उपभोक्तावादी संस्कृति, व्यापार घाटा र असन्तुलन रोक्न संघर्षको आवश्यकता उनले औंल्याए। पुनले आत्मनिर्भर र स्वतन्त्र अर्थतन्त्र निर्मणका लागि नयाँ भूउपयोग नीतिसहित कृषिजन्य वस्तुहरुमा आत्मनिर्भर हुने गरी उत्पादन वृद्धि, कृषिमा आधारित सानाठूला उद्योगको स्थापनामार्फत रोजगारी सृजना, मुलुकको प्राकृतिक श्रोतसाधनको अधिकतम जनहितमा सदुपयोग, विदेशमा रहेका लाखौं युवाहरुको श्रम र क्षमतालाई स्वदेशमै सदुपयोग, विदेश र स्वदेशमा रहेका युवा शक्तिलाई राष्ट्रिय विकासको अभियानमा लगाउन योजना र कार्यक्रम बनाउनुपर्ने प्रस्ताव पुनले गरेका छन्। यस्तै माओवादीले आफूले जितेका हरेक पालिकामा कम्तिमा ५० जना संलग्न गरी अनिवार्य एक कृषि उद्योगको स्थापना गर्ने नीति लिएको छ। त्यस्तो उद्योगमा स्थानीय श्रोत, बजार, प्रविधि तथा दक्ष जनशक्तिको व्यवस्थापन स्थानीय तहबाटै गर्ने प्रस्ताव गरिएको छ। यस्तै जमिन चक्लाबन्दी गरी किसानको स्वामित्व कायम हुने गरी उनीहरु समेत शेयर धनी रहने गरी कम्पनी, सहकारी वा निजी क्षेत्रको साझेदारीमा व्यवसाय सञ्चालनको प्रस्ताव पनि गरिएको छ। ठूलो परिमाणमा कृषि उद्यम गर्न चाहेमा भने दुई वा सोभन्दा बढी पालिकाको सहकार्य गर्ने प्रस्तावमा छ। यस्तै प्रदेशले कम्तीमा १ सय जनालाई रोजजारी दिने गरी कृषि प्रशोधन तथा बजार केन्द्र र चिस्यान केन्द्र सञ्चालन गर्ने पनि योजना छ। पार्टी केन्द्रले पनि केन्द्रीय स्तरको प्रशोधन केन्द्र, चिस्यान केन्द्र र बजारको व्यवस्थापन गर्ने कार्यक्रम बनाइएको छ। पार्टीका हरेक कार्यकर्तालाई वर्षमा कम्तिमा १५ दिन स्थापित कृषि फर्म वा उद्योगमा काम गर्नेपर्ने बाध्यकारी व्यवस्था गरिएको छ। माओवादीले दलाल पुँजीको प्रभाव रोक्न स्थानीय अर्थतन्त्र निर्माणलाई पनि जोड दिएको छ। उत्पादन वृद्धि, बजार प्रवद्र्धन र समुदायमा आधारित विकास नीति अख्तियार गरी स्थानीय अर्थतन्त्र निर्माण गर्न सकिने निष्कर्ष माओवादीको छ। यस्तै प्राकृतिक श्रोत साधनमा जनताको समान पुहँच स्थापित गर्ने, समुदाय, सहकारी र सार्वजनिक कम्पनीमार्फत जनतालाई आर्थिक क्रियाकलापमा सहभागी गराउने र परिचाल नगर्ने, समुदाय, निजी क्षेत्र र सरकारको साझेदारीमा उत्पादन र बजारी गर्न गर्ने योजना उसको छ। यस्तै युवा उद्यमशीलता, रोजगारी र आर्थिक मजबुतीकरणका क्षेत्रमा नवप्रवर्तनात्मक सोचलाई प्रवद्र्धन गर्ने, एक पालिका, एक व्यवसाय कोष स्थापना गर्ने, श्रम र रोजगारीका क्षेत्रको सम्भाव्यता अध्ययन गर्ने, वार्षिक जनशक्ति प्रक्षेपण र जनशक्ति उत्पादन गर्ने, बेरोजगारको लगत संकलन र सीपमूलक तालिम सञ्चालन गर्दै उद्यमशीलता विकास र रोजगारी सृजना गर्ने योजना बनाइएको छ। सार्वजनिक जग्गा उत्पादनका लागि निःशुल्क वा न्यूनतम शुल्कमा समुदायलाई दिने पनि प्रस्तावमा छ। यस्तै किसानको उत्पादनको समर्थन मूल्य निर्धारण गरी कृषकको न्यूनतम फाइदा सुनिश्चित गर्ने, कृषि बिचौलियालाई निरुत्साहित गर्ने, रैथाने बिउ बिजनको संरक्षण गर्ने, स्थानीय कच्चा पदार्थमा आधारित सामुदायिक उद्योग स्थापना र सञ्चालन गर्ने योजना अघि सारिएको छ। कृषि क्षेत्रको यान्त्रिकीकरण, आधुनिकीकरण र व्यवसायीकरण गर्ने, कृषकलाई सरल, सहज रुपमा बिउ, मल, तथा सिञ्चाई र प्राविधिक सहयोग उपलब्ध गराउने नीति पनि माओवादीले जितेका पालिकामा लागू गर्ने भनिएको छ।"
नुवाकोटमा बृहत स्वास्थ्य शिविर सन्चालन,"नुवाकोट : सर्वसाधारणको सुविधाका लागि नुवाकोटको हात्तिगौंडामा वृहत स्वास्थ्य शिविर सन्चालन गरिएको छ। लायन्स क्लव अफ नुवाकोट त्रिशूलीको आयोजना तथा लायन्स क्लव अफ काठमाडौ वण्डर उमन र काठमाडौ मेडिकल कलेज शिक्षण अस्पतालको सहकार्यमा विदुर नगरपालिका८ हात्तिगौंडामा दुई दिने बृहत शिविर सन्चालन गरिएको हो। स्थानीय भैरुम माविको भवनमा आयोजित शिविरको विदुर नगरपालिका मेयर राजन श्रेष्ठले उद्घाटन गरे। मेयर श्रेष्ठले स्वास्थ्य सेवा पाउनु आम नागरिकको अधिकारको विषय भएको र स्वास्थ्य सुरक्षाका लागि आफ्नो नपाले सहकार्य गरेर विविध अभियान सन्चालन गरिने बताए। शिविरमा एसिजी सेवा, निःशुल्क औषधि प्रदान, जनरल मेडिसिन, शल्यक्रिया, नाक कान, घांटी, प्रसुती तथा स्त्रीरोग, हाडजोर्नी तथा नशारोग, आंखा परिक्षण तथा उपचार, भिडियो एक्सरे सेवा, वाल रोग, छाला तथा यौनरोग, दन्त तथा ल्याव सेवा सन्चालन गरिएको शिविरि आयोजक लायन्स क्लव अफ नुवाकोट त्रिशूलीका श्रीकृष्ण रिजालले जानकारी दिए। शिविरमा अधिकांश महिला तथा वृद्धवृद्धाहरुको धेरै सहभागिता रहेको छ।"
पेट्रोलियम पदार्थको मूल्य १० रुपैयाँले घट्यो,"काठमाडौं : नेपाल आयल निगमले पेट्रोलियम पदार्थको मूल्य घटाएको छ। बिहीबार बसेको सञ्चालक समितिको बैठकले पेट्रोल, डिजेल र मट्टितेलको मूल्य घटाउने निर्णय गरेको हो। निगमका प्रवक्ता विनितमणि उपाध्यायका अनुसार पेट्रोल, डिजेल र मट्टितेलमा १० रुपैयाँका दरले मूल्य घटाएको हो। सरकारले पेट्रोलियम पदार्थमा भएको कर घटाएपछि आयल निगमले मूल्य समायोजन गरेको हो। पछिल्लो निर्णयअनुसार पेट्रोलको मूल्य १८०, डिजेल र मट्टितेलको मूल्य १६३ कायम भएको थियो। आज राति १२ बजेदेखि पेट्रोलको मूल्य १७० रुपैयाँ र डिजेल र पेट्रोलको मूल्य १५३ रुपैँया कायम हुनेछ।"
युवकको हत्या अभियोगमा चार जना पक्राउ,"नुवाकोट : नुवाकोटको सदरमुकामसंगै जोडिएको खड्काथोकमा एक युवकको हत्या गरेको अभियोगमा प्रहरीले चार जना युवकलाई पक्राउ गरेको छ। विदुर नगरपालिका९ खड्काथोकका २५ वर्षिय कुमार शिवभक्तिको हत्या अभियोगमा प्रहरीले एक जना धादिङका युवकसहित चार जनालाई पक्राउ गरेको छ। मृतकको शव यहि जेठ १४ गते शंकास्पद अवस्थामा फेला परेपछि उनका भाई श्रीकृष्ण शिवभक्तिले दिएको किटानी उजुरी र अनुसन्धानका आधारमा चार जना युवकलाई पक्राउ गरेर थप अनुसन्धान कार्य भइरहेको जिल्ला प्रहरी कार्यालय नुवाकोटले जनाएको छ। युवक हत्याको अभियोगमा प्रहरीले धादिङको खनियावासका २४ वर्षिय सुनील तामाङ, नुवाकोटको विदुर नपा ९ का २० वर्षिय सन्दीप तामाङ, २५ वर्षिय विशाल तामाङ र २४ वर्षिय सरोज लामालाई पक्राउ गरि थप अनुसन्धान कार्य भइरहेको प्रहरी नायव उपरिक्षक रुपक खड्काले जानकारी दिए। घटनाको विशेष रुपमा अनुसन्धान गर्ने र दोषीलाई कारवाही गर्ने सहमतिपछि विहीवार मृतकका आफन्त तथा परिवारजनले शव वुझ्र अन्तिम संस्कार गरेका छन्। मादक पदार्थ सेवन तथा अशिक्षाका कारण हत्या, हिंशाका घटना हुने गरेको प्रहरीले जनाएको छ।"
"प्रदेश र संघीय निर्वाचन एकै चरणमा, मंसिरभित्रै गर्ने आयोग र सरकारको तयारी","काठमाडौं : निर्वाचन आयोगले प्रदेश र संघीय निर्वाचन आगामी मंसिरमा गर्नुपर्ने निष्कर्ष निकालेको छ। आयोगमा बसेको आयुक्त र कर्मचारीहरुको आन्तरिक बैठकले मंसिर १० गतेभित्रै निर्वाचन सम्पन्न गर्नुपर्ने निष्कर्ष निकालेको हो। यसैका आधारमा आयोगले तयारीसमेत सुरु गरेको छ। आयोगले स्थानीय तह निर्वाचनको समीक्षा गर्दै केही छिटपुट कमजोरी भएको पनि ठहर गरेको छ। एकै चरणमा चुनाव स्थानीय तह निर्वाचनमा केही कमजोरी भए पनि आयोगले प्रदेश तथा संघीय निर्वाचन एकै चरणमा गर्न जोड गरेको छ। तर यसका लागि सुरक्षा र कर्मचारीगत समस्या सम्बोधन हुनुपर्ने आयोगको शर्त छ। हाम्रो हिसाबले प्रदेश र संघीय चुनाव मंसिरमा हुनुपर्छ, प्रमुख निर्वाचन आयुक्त दिनेश थपलियाले भने, त्यसैका आधारमा आयोगले तयारी थालेको छ। कर्मचारीहरुलाई आवश्यक निर्देशन तथा जिम्मेवारी बाँडफाँड भइसकेको छ। बुढीगंगाजस्तो फितलो सुरक्षा र पुन: मतदान हामी चाहँदैनौं। त्यसैले यही अवस्था हुने हो भने हामी एकै चरणमा गर्न सक्दैनौं। हामी अब एउटा पनि दोहोरिन दिँदैनौं।' उनले अहिले नै सरकारलाई मिति सिफारिस गर्ने बेला नभएको पनि बताए। स्थानीय तह निर्वाचनमा भएका कमजोरीहरु पहिचान गरेर त्यसका आधारमा निर्वाचन एक चरणमा गर्ने वा दुई चरणमा भन्ने टुंगो लाग्ने उनको भनाइ छ। स्थानीय निर्वाचनमा जेजे कमजोरीहरु भए तिनको पहिचान गर्दैछौं। जस्तो कि मतदाता नामावलीमै ठूलो समस्या देखियो। त्यसलाई सच्याउन काम थालिसकेका छौं। मतदानस्थल टाढा भएको, पुग्न ८ घण्टा लागेको ठाउँको समस्या पनि सम्बोधन हुनेगरी तयारी थालका छौं, उनले भने। मंसिर १० गतेभित्र निर्वाचन सम्पन्न गर्ने मानसिकताका साथ आयोग अघि बढेको थपलियाले जानकारी दिए। मिति सिफारिस गर्दा सर्वदलीय बैठक राखेर सिफारिस गर्छौं। अनौपचारिक तयारी थालेका छौं, उनले भने, दुई चरणमै गर्नुपर्छ भन्ने होइन। अहिलेजस्तो सुरक्षा फितलो भयो भने एकै चरणमा गर्न सकिँदैन। उनका अनुसार आयोगले स्थानीय निर्वाचनमा कहाँकहाँ सुरक्षालगायत समस्या देखिएको छ, त्यसको विस्तृत विवरण सात दिनभित्र बुझाउन ७७ वटै जिल्ला सुरक्षा समितिलाई पत्र लेखेर पठाउने निर्णयसमेत गरेको छ। जनशक्ति व्यवस्थापनको सन्दर्भमा पनि कर्मचारीहरुले यसपाली अलि त्रुटि गरे। त्यो पनि मगाएका छौ, थपलियाले भने। राज्यका निकायबाट सुरक्षाको सुनिश्चितता भए आगामी चुनाव एकै चरणमा गर्न सकिने आयोगको ठहर छ। यतिकै सुरक्षा व्यवस्था भयो भने एकै चरणमा गाह्रो हुने देखियो। किनभने हामी दोहोर्याएर चुनाव गर्ने पक्षमा छैनौं, प्रमुख आयुक्त थपलिया भन्छन्, बुढीगंगाजस्तो फितलो सुरक्षा र पुन: मतदान हामी चाहँदैनौं। त्यसैले यही अवस्था हुने हो भने हामी एकै चरणमा गर्न सक्दैनौं। हामी अब एउटा पनि दोहोरिन दिँदैनौं। आयोगको दृष्टिकोणबाट एउटा पनि दोहोरिनु हुँदैन। सबै त्यही बेलुका सकिनुपर्छ। यो कुरालाई मध्यनजर गरेर कहाँ सुरक्षा कमजोरी भयो भनेर विवरण मागेको उनको भनाइ छ। तीन चरण त हुँदैहुँदैन। एकै चरणमा सजिलो र उपयुक्त हुन्छ। तर सहज वातावरण बनेन भने दोस्रो चरणमा पनि जान सकिन्छ, थपलियाले भने, तर हाम्रो प्रस्ताव एक चरण नै हुन्छ। हामी सुरक्षा निकायसँग बसेर कुराकानी गर्छौं। त्यसको सुझाव तल (जिल्ला सुरक्षा समिति)बाट लिने भनेका छौं। थपलियाले निर्वाचन एकै वा दुई चरणमा भए पनि मंसिर नकटाउने आयोगको तयारी रहेको बताए। शेरबहादुर दाइको चाहना जतिसक्दो चाँडो चुनाव गराउने हो। अस्ति गठबन्धन बैठकमा पनि कात्तिक र ढिलोमा मंसिर पहिलो साता चुनाव गरौं भन्नुभयो। बरु गठबन्धनमा सिट बाँडफाँड अहिले नै गरौँ भन्नुभयो। पालिका निर्वाचनको नतिजाले कम्युनिस्टहरु मिल्छन् कि भन्ने शंका सभापतिज्यूमा देखियो। गठबन्धन पनि मंसिरमै गर्ने पक्षमा निर्वाचन आयोग मंसिरलाई डेटलाइन मानेर अगाडि बढेका बेला पाँच दलीय सत्ता गठबन्धन पनि कात्तिक वा मंसिरभित्रै चुनाव गराउने पक्षमा छ। निर्वाचनको मिति आयोगले सिफारिस गरे पनि निर्णय भने मन्त्रिपरिषद्ले गर्छ। स्थानीय तहको निर्वाचन मिति आयोगकै सिफारिसमा सरकारले वैशाख ३० गते तोकेको थियो। आयोगले दलहरुसँगको परामर्शमा निर्वाचन मिति सिफारिस गर्ने गर्दछ। आयोगले अनुकूल मौसम, खेतीपाती, तयारीलगायत कुराहरु विश्लेषण गरेर चुनावको मिति प्रस्ताव गर्दै आएको छ। प्रमुख आयुक्त थपलिया चाडपर्वको बीचमा मंसिर महिना निर्वाचनका लागि उत्तम रहेको बताए। यद्यपि यसमा दलहरुसँग परामर्श गर्न बाँकी रहेको र मंसिरलाई डेटलाइन बनाएर मिति प्रस्ताव गरिने बताए। सामान्यतया निर्वाचन आयोगले १२० दिनअघि मिति सिफारिस गर्ने व्यवस्था छ। सत्ता गठबन्धनमा पनि कात्तिक अन्तिम साता वा मंसिर पहिलो साताभित्रै छिटो निर्वाचन गराउनेगरी बहस अघि बढेकाले बेला मंसिरभित्रै चुनाव हुने पक्कापक्की देखिन्छ। नेपाली कांग्रेसका सभापतिसमेत रहेका प्रधानमन्त्री शेरबहादुर देउवा जतिसक्दो छिटो चुनाव गराउने मनस्थितिमा छन्। नेपाली राजनीतिमा वाम एकताको हल्लाले चर्चा पाएका बेला देउवा कम्युनिस्ट मिल्न नदिन र गठबन्धनलाई निरन्तरता दिएर चुनाव गराउन हतारोमा रहेको गठबन्धनमा नेताहरु बताउँछन्। देउवानिकट एक नेता भन्छन्, शेरबहादुर दाइको चाहना जतिसक्दो चाँडो चुनाव गराउने हो। अस्ति गठबन्धन बैठकमा पनि कात्तिक र ढिलोमा मंसिर पहिलो साता चुनाव गरौं भन्नुभयो। बरु गठबन्धनमा सिट बाँडफाँड अहिले नै गरौँ भन्नुभयो। पालिका निर्वाचनको नतिजाले कम्युनिस्टहरु मिल्छन् कि भन्ने शंका सभापतिज्यूमा देखियो। ती नेताका अनसार मंगलबार गठबन्धन दलका दोस्रो तहका नेताहरुको कार्यदल बैठक बसेको थियो। बैठकले असारभित्र सिट बाँडफाँट गर्ने सहमति गरेको छ। मंसिरमा निर्वाचन पक्कापक्कीजस्तै छ। दिन तलमाथि होला, उनले भने, गठबन्धनले आन्तरिक तयारी सुरु गरिसकेको छ। गठबन्धनभित्र सम्वाद सिट बाँडफाँटको चरणमा पुगेको छ, उनले भने।"
खोलामा डुबेर युवकको मृत्यु,राजविराज : पौडी खेल्ने क्रममा सप्तरीको सप्तकोशी नगरपालिका१ फत्तेपुरस्थित त्रियुगा खोलामा डुबेर बिहीबार एक युवकको मृत्यु भएको छ। चन्द्रनहरको पाँच ढोकेमा पौडी खेल्न हाम्फालेका उदयपुरको बेलका नगरपालिका४ रामपुर लालसिसुवाका दिपेन्द्र खत्रीको छोरा ३२ वर्षीय प्रविण खत्रीको डुबेर मृत्यु भएको सप्तरी प्रहरीले जनाएको छ। प्रहरी चौकी फत्तेपुरका सई डिकसेर राईका अनुसार खत्री बेलकाबाट फत्तेपुरस्थित आफन्तको घर आएका थिए। पौडी खेल्न तीन जना साथीसँग खत्री त्रियुगा खोलामा पुगेका थिए। पौडी खेल्न खोलामा हाम फालेका खत्री पानीमा बेपत्ता भएपछि पानीको मुहान बन्द गरेर खोजतलाश गर्दा मृत अवस्थामा फेला परेको जिल्ला प्रहरी कार्यालय सप्तरीका सूचना अधिकारी प्रहरी नायव उपरिक्षक माधवप्रसाद काफ्लेले बताए। खत्रीको शव हामफालेको स्थानदेखि तीन सय मिटर पूर्वदक्षिण खोलामा फेला परेको थियो। शवलाई पोष्टमार्टमका लागि चौदण्ढिगढी बेल्टार लगिएको छ।
'इनरुट'का लागि मौसम विभागले सहजीकरण गर्ने,"काठमाडौं : जल तथा मौसम विज्ञान विभागले आन्तरिक उडानको इनरुट मौसमी पूर्वानुमान (फोरकास्ट) गर्न सहजीकरण गर्ने भएको छ। नियामक नेपाल नागरिक उड्डयन प्राधिरकरणले आन्तरिक उडानको इनरुट फोरकास्ट गर्न आग्रह गरेको निर्णयलाई स्वीकारी आवश्यक समन्वय र सहजीकरण गर्ने विभागले जनाएको छ। प्राधिकरणले जहाज उडान हुने र अवतरण हुने विमानस्थलको मौसम अनुकूल नभएसम्म आन्तरिक उडानका जहाजलाई उडान अनुमति नदिने निर्णय गरेको थियो। यो निर्णय एयरलाइन्सलाई लागू गर्दै मौसमी सूचना सहजीकरण गरिदिन जल तथा मौसम विज्ञान विभागलाई आग्रह गरिएको थियो। विभागका सूचना अधिकारी विभूति पोखरेलले प्राधिकरणको आग्रहबमोजिम स्रोतसाधन र जनशक्तिले भ्याएसम्म सहजीकरण गर्न विभाग तयार रहेको बताए। 'हामी सेवा सहजीकरणकै लागि बसेका हौँ, हाम्रो क्षमता र प्रविधिले भ्याएसम्म मौसमी सूचना व्यवस्थापन गर्छौं हवाई सुरक्षाका लागि हामी पनि उत्तिकै गम्भीर छौँ, प्रविधि र जनशक्तिले भ्याएसम्म मौसमी सूचना दिन प्रतिबद्ध छौँ,' सूचना अधिकारी पोखरेलले भने। विभागको मौसम पूर्वानुमान महाशाखाले हवाई मौसम सेवाअन्तर्गत अन्तर्राष्ट्रिय हवाई उडानका लागि आवश्यक मौसमी सूचना तथा इनरूट पूर्वानुमान दिँदै आएको छ।"
४० लाख बराबरको अवैध सामानसहित भारतीय नागरिक पक्राउ,"विराटनगर : विराटनगरबाट ४० लाख मूल्य बराबरको अवैध सामानसहित एक जना भारतीय नागरिकलाई प्रहरीले बुधबार साँझ पक्राउ गरेको छ। भारतीय ट्याक्टरमा राखेर विराटनगरबाट इटहरीतर्फ लैजाँदै गरेको तस्करीका सामानसहित ३४ वर्षीय श्याम चौधरीलाई पक्राउ गरिएको मोरङ प्रहरीका प्रवक्ता डीएसपी दीपक श्रेष्ठले जानकारी दिए। चौधरी भारतको अररिया जिल्लाको जोगवनी१० टिकुलियाका बासिन्दा हुन्। भन्सार छलीको अवैध सामान लोड गरिएको बीआर ३३ जीबी २६२७ नम्बरको ट्याक्टरसहित उनलाई कोसी लोकमार्गअन्तर्गत विराटनगर महानगरपालिका४ बाट पक्राउ गरिएको डीएसपी श्रेष्ठले बताए। उनका अनुसार नियन्त्रणमा लिइएको ट्याक्टरबाट मोटर पार्टस, छाला, नटबल्टु, कपडा लगायतका अवैध सामान बरामद गरिएको छ। ट्याक्टर नियन्त्रणमा लिएर खानतलासी गर्दा आवश्यक कागजपत्र नभएको पाइएको श्रेष्ठले बताए। नियन्त्रणमा लिइएको ट्याक्टर र अवैध सामानसहित चौधरीलाई आवश्यक कारबाहीका लागि राजस्व अनुसन्धान कार्यालय इटहरीमा बुझाइएको जानकारी उनले दिए।"
सरकारले श्रमिक अस्पताल बनाउने,"भैरहवा : उद्योगीव्यवसायी, श्रमिक, स्थानीय तहका कर्मचरी र सरोकारवालाले सरकारले निर्माण प्रक्रिया अघि बढाएको श्रमिक अस्पताल रुपन्देहीमा बनाउन सुझाव दिएका छन्। गत २०७८ चैत्र ५ गते बसेको मन्त्रिपरिषद बैठकले नेपालमा श्रमिक अस्पताल निर्माण गर्ने निर्णय गर्दै श्रम, रोजगार तथा सामाजिक सुरक्षा मन्त्रालयलाई स्वीकृति प्रदान गरेको थियो। त्यसपछि मन्त्रालयले सहसचिव डादीपक काफ्लेको संयोजकत्वमा, वन, स्वास्थ्य र भूमि व्यवस्था तथा सहकारी मन्त्रालयको प्रतिनिधित्व हुने गरी समिति गठन गरेर श्रमिक अस्पताल निर्माणका लागि अध्ययन गरिरहेको छ। सरकारले श्रमिक अस्पताल निर्माणको योजना अघि बढाएसँगै अहिले अस्पताल निर्माणका लागि अध्ययन समितिले काम गरिरहेको हो। खासगरी अध्ययन समितिले जग्गा प्राप्ती, उपयुक्त ठाउँको खोजी र लगानीको सम्भाव्यता अध्ययन गरिरहेको छ। अध्ययन समितिले रुपन्देहीमा पनि यसबारे छलफल गरेको छ। भैरहवामा अध्ययन समितिले गरेको छलफलमा उद्योगी व्यवसायीहरुले हरेक दृष्टिकोणले रुपन्देही अस्पताल निर्माणका लागि योग्य ठाउँ भएको बताए। उनीहरुले अन्तर्राष्ट्रिय विमानस्थल, भन्सार, सेज, लुम्बिनी, सहज सडकमार्ग र औद्योगिक हबका कारण पनि रुपन्देहीमा धेरै श्रमिक कार्यरत रहेकोले यस क्षेत्र उपयुक्त भएको बताए। यहाँ लाखौं श्रमिक कार्यरत छन्, उनीहरुलाई स्वास्थ्य सुरक्षा चाहिएको छ। रुपन्देहीमा जग्गा पनि छ, अस्पताल निर्माणका लागि उचित वातावरण पनि छ र मुलुकको केन्द्र भागमा पर्छ, त्यसैले यस क्षेत्रलाई प्राथमिकता दिएर अस्पताल निर्माण गर्न मेरो सुझाव छ, उद्योगी एजाज आलमले भने। उनले जिल्लाका जुनसुकै ठाउँमा पनि अस्पताल निर्माण गर्न सकिने जनाउँदै यसका लागि सबै क्षेत्र सहयोगका लागि तयारी रहेको बताए। सिद्धार्थ उद्योग बाणिज्य संघका उपाध्यक्ष दीलिप कान्दुले भैरहवालुम्बिनी क्षेत्रमा अस्पताल निर्माण गर्दा उपयुक्त हुने जनाए। भैरहवापरासी र भैरहवालुम्बिनी कोरिडोरमा लाखौं मजदुर कार्यरत छन्, यसबाहेक अन्य ठाउँमा पनि धेरै श्रमिक कार्यरत छन्, त्यसैले यहाँ श्रमिक अस्पताल आवश्यक छ, उनले भने, हामीले सहयोग गर्न तयार छौं। बुटवल औद्योगिक क्षेत्रका अध्यक्ष हिरामणि भट्टराई, व्यवसायी गोपाल भण्डारीलगायतले रुपन्देही हरेक दृष्टिले उपयुक्त स्थान भएकाले प्राथमिकता दिन सुझाव दिए। नेपालमा अथवा विदेशमा काम गर्ने नेपाली श्रमिक एवम् नेपालमा काम गरिरहेका बिदेशी श्रमिकलाई लक्षित गरि अस्पताल निर्माणको काम अगाडि बढाइएको अध्ययन समितिका संयोजक डा काफ्लेले बताए। सबैको चाहाना हुन्छ आफ्नै ठाउँमा अस्पताल बनोस् भन्ने तर यसका लागि सबै वातावरण चाहिन्छ, उनले भने, हामीले विराटनगर, बारा र रुपन्देहीमा अध्ययन गरेका छौं, अन्य ठाउँका हिसावमा रुपन्देही उपयुक्त लागेको छ। सबै प्रकारको स्वास्थ्य सेवाहरु उपलब्ध गराउने गरी एक हजार बेड क्षमताको श्रमिक अस्पताल बनाउने सरकारी योजना छ। अस्पताल निर्माण गर्नका लागि गठित सम्भाव्यता अध्ययन टोलीले विराटनगर, बारा र रुपन्देहीलाई मुख्य केन्द्रमा राखेर अध्ययन गरिरहेको जनाएको छ। यी ठाउँमा समितिले उद्योगी, ब्यवसायी, श्रमिक, स्थानीय तहका कर्मचारीसँग अस्पतालको मोडल, जग्गा प्राप्ती र लगानीको मोडलबारे छलफल गरिरहेको हो। श्रमको सम्मान, सुरक्षित कार्य थलो, सामाजिक सुरक्षाको प्रभावकारी कार्यान्वयनका लागि पनि श्रमिक अस्पताल निर्माण आवश्यक देखिएको सरकारी निष्कर्ष छ, डाकाफ्लेले भने, श्रमिक अस्पताल बनाउँदा हरेक प्रदेशमा अनौपचरिक क्षेत्रमा कार्यरत श्रमिकलाई समेत समेट्ने गरी योजना अघि सारिएको छ। नेपालमा ७० लाख बढी आन्तरिक रोजगारीमा रहेका श्रमिक तथा उनीहरुको परिवारका सदस्यका लागि कार्यस्थल दुर्घटना, मातृत्व संरक्षण, बिरामी हुँदा औषधि उपचार सुविधा उपलब्ध गराउने, पेशागत कारणले लाग्ने रोगको रोकथाम, निदान एवं उपचार गर्न विशेषज्ञ अस्पताल विकास गर्ने सरकारको योजना अनुसार श्रमिक अस्पतालको अवधारणा अघि बढाइएको हो। यस्तै, योगदानमा आधारिक सामाजिक सुरक्षा कार्यक्रमले उपलब्ध गराउने श्रमिकको स्वास्थ्य उपचार सम्वन्धि व्यवस्था कार्यान्वयन गराउनुका साथै वैदेशिक रोजगारीबाट फर्केका श्रमिक तथा उनीहरुको परिवारका सदस्यका लागि समेत सहुलियतमा उपचार सेवा उपलब्ध गराउने उद्देश्य राखिएको डाकाफ्लेले जनाए। अस्पताल विकास समिति मोडल वा अस्पताल निर्माण परियोजना निर्माण मोडले गरी २ वटा मोडेलमध्ये कुन तरिकाबाट अस्पताल सञ्चालन गर्ने विषयमा अध्ययन समितिले छलफल गरिरहेको छ। सरकारी टोलीले सम्भाव्यता अध्ययन गरिरहँदा श्रमिक अस्पताल निर्माणमा खाडी मुलुकहरुले पनि चासो देखाइरहेका छन्। समितिले अस्पताल सञ्चालनको लागि मानवीय, भौतिक, आर्थिक तथा व्यवस्थापकीय स्रोत साधन, सञ्चालन मोडालिटीलगायत पक्षबारे अध्ययन गर्ने र असार अन्तिमसम्म सरकारलाई प्रतिवेदन बुझाउने तयारी छ। सरकारले आगामी आर्थिक वर्ष २०७९०८० मा अस्पतालको डिपिआरको लागि बजेटसमेत विनियोजन गरिसकेको छ। अध्ययन समितिका अनुसार अस्पताल कुनै एक ठाउँमा निर्माण गरे पनि यसका शाखाहरु नेपालका विभिन्न स्थानमा स्थापना गरिने छ।"
"ग्लोबल आइएमईका ग्राहकलाई मिनिसो, मिसियो स्टोरमा सामान किन्दा क्यासब्याक",काठमाडौं : ग्लोबल आइएमई बैंक लिमिटेडले आफ्ना ग्राहकहरुलाई मिनिसो र मिसियोका स्टोरहरूबाट सामान किन्दा १० प्रतिशतसम्म क्यासब्याक उपलब्ध गराउने योजना सार्वजनिक गरेको छ। बैंकले अन्तर्राष्ट्रिय ब्रान्डहरू मिनिसो र मिसियोसँग साझेदारी गरी यो योजना सार्वजनिक गरेको हो। यस योजनामा ग्लोबल आइएमई बैंकका ग्राहकहरूले बैंकको डेबिटक्रेडिट कार्ड तथा मोबाइल बैंकिङबाट क्यूआर मार्फत भुक्तानी गर्दा प्रत्येक कारोबारमा १० (अधिकतम रु ३०० सम्म ) क्यासब्याक पाउने बैंकले जनाएको छ। यो योजना जेठ १८ गते बुधबारदेखि काठमाडौं उपत्यकाभित्रका मिनिसो र मिसियोका सबै स्टोरहरूमा लागू हुने बैंकले जनाएको छ।
मुस्ताङमा भारतीय पर्यटकको लेक लागेर मृत्यु,जोमसोम : मुस्ताङको मुक्तिनाथ दर्शनका लागि आएका एक भारतीय पर्यटकको लेक लागेर मृत्यु भएको छ। भारतको तामेलनाडु घर भएका ७४ वर्षीय केभिएम पाट्थ सारथीको स्वास प्रस्वासमा अचानक समस्या आएपछि मुक्तिनाथबाट जोमसोम अस्पताल ल्याउँदा मृत्यु भएको जिल्ला प्रहरी कार्यालय मुस्ताङले जनाएको छ। भारतबाट १७ जनाको समूहसहित बसमा चढेर मुस्ताङ आएका उनीहरु बुधबार मुक्तिनाथ पुगेका थिए। मुक्तिनाथको होटलमा बाँस बस्ने क्रममा स्वास प्रस्वासमा समस्या आएपछि भारतीय पर्यटक सारथीलाई जोमसोम अस्पताल ल्याईएकोमा अस्पतालमै मृत्यु भएको जिल्ला प्रहरी कार्यालय मुस्ताङका सूचना अधिकारी गोपीकृष्ण सुवेदीलाई जानकारी दिए। मृतक भारतीय पर्यटकको शव जोमसोम अस्पतालमा राखिएको छ।
टीभिएसद्वारा बागमती प्रदेशमा ३५ जना एओजीको पहिलो राइड आयोजना,काठमाडौं : जगदम्बा मोटर्स प्रालिको टीभीएसले बागमती प्रदेशमा ३५ जना राइडर्सको साथमा एओजीको पहिलो राइड आयोजना गरेको छ। लोकप्रिय टूह्वीलर्स कम्पनी टीभीएसले आफ्नो ग्राहकको लागि एओजी नामक अपाचे धनी र रोमाञ्चक राइडमा सहभागी हुने इच्छुक उत्साहीहरूको समूह बनाएको कम्पनीले जनाएको छ। जेठ १४ शनिबार आफ्नो पहिलो राइड धादिङ गोर्खाबीच रेसोर्टसम्म ३५ सहभागीहरू टीभीएसले पुर्याएको कम्पनीले जनाएको छ। विभिन्न पेसाका सहभागीहरूले भाग लिएको एओजीमा सहभागीकोलागि २०० भन्दा धेरै आवेदन फाराम भरेपछि चयन प्रक्रियामा ३५ जनाको छनोट गरिएको थियो। नेपालका लोकप्रिय मोटो भल्गर एमआरबी भल्ग्सलगायत अरू विभिन्न भ्लगरहरु पनि सो राइडमा उपस्थित भएका थिए। बागमती प्रदेशमा भएको संस्करण लागि दर्ता गरेको बाँकी राइडर्सहरूलाई टीभीएसले बागमती कै भविष्यमा हुने अरू संस्करणहरूमा उपस्थित गराउने जनाएको छ।
टुक्रे योजना प्रदेशमा हस्तान्तरण गर्न माग,"काठमाडौं : भौतिक पूर्वाधार मन्त्रालयमा कार्यरत कर्मचारीले केन्द्रमा टुक्रे योजना नराख्न मन्त्री रेणुकुमारी यादवलाई ज्ञापनपत्र बुझाएका छन्। कर्मचारीहरूले मन्त्रालयका सचिव तथा सडक विभागका महानिर्देशकलाई ध्यानाकर्षण गराएका थिए। केन्द्रबाट कार्यान्वयन भइरहेका टुक्रे योजना संघीय सरकारका कार्यक्रमबाट हटाउन माग गरिएको छ। संघीय सरकारले करिब सात सय टुक्रे योजनामा ६ सय नयाँ सडक र एक सय वटा पुल राखेको छ। बजेटमा राखिएका योजना परिमार्जन गरी प्रदेशमा सार्न भनेका हुन्। खारेजीमा परेको स्थानीय पूर्वाधार विभागका कर्मचारीलाई भौतिकमा समायोजन नगर्न उनीहरूको माग छ। स्थानीय पूर्वाधार विभाग खारेज गरेर त्यहाँका प्राविधिक कर्मचारी मन्त्रालयमा समायोजन गर्ने सरकारको घोषणामा कर्मचारीले असन्तुष्टि जनाएका हुन्। मन्त्रालयमा कार्यरत निजामती कर्मचारीहरूको आधिकारिक ट्रेड युनियन, नेपाल निजामती कर्मचारी संगठन, नेपाल निजामती कर्मचारी युनियन, एकीकृत सरकारी कर्मचारी संगठन, नेपाल राष्ट्रिय कर्मचारी संगठनले निजामतीले बजेट आएको उक्त विषय कार्यान्वयन नगर्न सुझाएका हुन्। एक वर्ष नबित्दै संस्था खारेज गर्नु आफैंमा सान्दर्भिक छैन विज्ञप्तिमा भनिएको छ। बजेटमार्फत अन्य उपसमूहहरूको वृत्ति विकासमा समेत असर पर्ने गरी आउनु दुःखद् विषय भएकाले गम्भीर आपत्ति जनाइएको छ। सरकारले विभाग खारेज गर्दै प्राविधिक कर्मचारीमध्ये १० प्रतिशत संघीय मामिला तथा सामान्य प्रशासन मन्त्रालयअन्तर्गत स्थानीय पूर्वाधार विकास सहजीकरण इकाइमा रहने बजेटमा उल्लेख गरेको छ।"
बजेट जनतालाई झुक्याउने झुटको पुलिन्दामात्रै हो : नविना लामा,"काठमाडौं : नेकपा एमालेकी सांसद नविना लामाले सरकारले ल्याएको बजेट जनतालाई झुक्याउने झुटको पुलिन्दामात्रै भएको बताएकी छन्। बजेटमाथि संसदमा भइरहेको छलफलमा उनले अर्थमन्त्री जनार्दन शर्माले प्रस्तुत गरेको बजेट सुन्दा आकर्षक भए पनि कार्यान्वयन गर्न नसकिने आश्वासनको पोकोमात्रै भएको बताइन्। सरकारले ल्याएको बजेट चुनाव अगाडि जनतालाई झुक्याउने झुटको पुलिन्दामात्रै हो। यो बजेटमा जति नारा दिइएको छ, कार्यान्वयनमा धेरै कठिन छ। सरकारको प्रशासकीय क्षमता र व्यवस्थापकीय आधारमा बजेट सफलतापूर्वक कार्यान्वयन चुनौतिपूर्ण छ, उनले भनिन्। उनले कोरोनाले लथालिङ्ग भएको अर्थतन्त्रमा युक्रेनरुसको कारण थप समस्या सिर्जना भएको बताइन्। लामाले भनिन्, यस्तो अवस्थामा ८ प्रतिशत आर्थिक वृद्धि हुने अनुमान र ७ प्रतिशतले मूल्य वृद्धिदर सीमित गर्ने दाबी हावादारी गफमात्रै हो। यो बजेट समस्यारहित अवस्थामा पनि कार्यान्वयन हुन नसक्ने अर्थशास्त्रीहरुको दाबी रहेको लामाको भनाइ छ। अर्थशास्त्रीहरु मूल्यवृद्धि १५ प्रतिशतमाथि जाने निश्चितजस्तै छ भन्नुहुन्छ। अहिलेको अर्थतन्त्रको समस्या समाधान गर्न यो बजेटले सक्दैन, उनल थपिन्। बजेटमा महँगी नियन्त्रण गर्न कुनै प्रस्ताव नआएको बताइन्। लामाले भनिन्, सरकारले दैनिक उपभोग्य बस्तुहरुको भन्सार बढाएको छ। बजेटले किसानलगायत जनताको ढाड सेकेको छ। कर्मचारी, सांसदहरुको त जेनतेन होला गरिबीको रेखामुनी पिल्सिएका जनताको जीवन कष्ठकर, महँगी हुनेछ भन्ने यो बजेटले देखाउँछ। किसानले खेतबारीमा हाल्ने रासायनिक मलसम्म दिन नसक्ने सरकारले कृषि उत्पादन कसरी बढाउन सक्छ भन्दै सरकारलाई प्रश्न गरिन्। यो बजेटले शिक्षामा वर्ग विभेद् जन्माएको बताइन्।"
मंगलम् इन्डस्ट्रिजको बिक्री २०६ प्रतिशतले बढ्यो,काठमाडौं : मंगलम् इन्डस्ट्रिजका उत्पादनको बिक्री वर्ष दिनमै २०६ प्रतिशतले बढेको छ। रेटिङ एजेन्सी इक्रा नेपालका अनुसार २०२१ मा एक अर्ब ५० लाख रुपैयाँको कारोबार गरेको मंगलम् इन्डस्ट्रिजले २०२२ को पहिलो ७ महिनामा ५९ करोड १० लाख रुपैयाँसम्मको कारोबार गर्ने उल्लेख गरेको छ। कम्पनीले २०१८ मा ३७ करोड रुपैयाँ र २०१९ मा ५१ करोड रुपैयाँको व्यापार गरेको थियो भने २०१९ को तुलनामा २०२० मा कोरोना महामारीका कारण कम्पनीको कारोबार ३६ प्रतिशतले घटेको थियो। कम्पनीका प्रबन्ध निर्देशक अभिनव चुरिवालका अनुसार लगातार दुई वर्षको कोभिड महामारीले सुस्ताएको व्यापार महामारीको अन्त्यसँगै पुनः गति लिन थालेको छ। यसै सिलसिलामा हाम्रो बिक्री पनि २०६ प्रतिशतले बढेको छ। निर्माण व्यवसायसम्बन्धी गतिविधिहरू पुरानै लयमा फर्किन थालेपछि हाम्रो बिक्री पनि बढेको हो।
अर्घाखाँचीमा नागरिकता सच्याएर बृद्धभत्ता खाने पक्राउ,सन्धिखर्क : नागरिकता केरमेट गरेर बृद्ध भत्ता खाने शितगंगा नगरपालिका१३ का एक जनालाई प्रहरीले पक्राउ गरेको छ। शितगंगा नगरपालिका१३ सिमलपानीका केश बहादुर भाटलाई नागरिकता केरमेट गरेर बृद्धभत्ता खाएको आरोपमा पक्राउ गरिएको जिल्ला प्रहरी कार्यालय अर्घाखाँचीका प्रहरी निरिक्षक शंकर खड्काले बताए। उनले नागरिकतामा भएको जन्ममिति २०१६।८।२४ लाई केरमेट गरी २०००।८।२४ बनाएर सामाजिक सुरक्षा भत्ता लिएको अनुसन्धानका क्रममा देखिएको छ। उनको मतादाता परिचय पत्रमा २०१६।८।२४ गतेनै रहेको भेटिएको प्रहरीको भनाई छ। पक्राउ परेका भाटलाई जिल्ला अदालत अर्घाखाँचीबाट ५ दिनको म्याद थप गरी जिल्ला प्रहरी कार्यालयमा राखि अनुसन्धान भैहरेको जिल्ला प्रहरी कार्यालय अर्घाखाँचीले बताएको छ।
महोत्तरीमा प्रधानाध्यापक र अध्यक्ष घुससहित पक्राउ,महोत्तरी : विद्यालय भवन निर्माण भुक्तानी कार्य सहज गरिदिने भन्दै सेवाग्राहीसँग घुस लिने क्रममा महोत्तरीका एक विद्यालयका प्रधानाध्यापक र विद्यालय व्यवस्थापन समितिका अध्यक्ष पक्राउ परेका छन्। अख्तियार दुरुपयोग अनुसन्धान आयोग टंगालबाट खटिएको टोलीले सोही विद्यालयका प्रधानाध्यापक रामदिनेश मण्डल र विद्यालय व्यवस्थापन समितिका अध्यक्ष विनोद पासवानलाई घुस रकम लिने क्रममा पक्राउ गरेको हो। विद्यालयको खेलकुद मैदान स्तरोन्नति गर्ने क्रममा अवरोध सृजना गरी विभिन्न बहाना बनाई सेवाग्राहीसँग घुसरिसवत माग गरिरहेको भन्ने गोप्य सूचना एवं उजुरी निवेदनको आधारमा उनीहरुलाई पक्राउ गरिएको अख्तियार दुरुपयोग अनुसन्धान आयोग वर्दिवास महोत्तरीले जनाएको छ। प्रधानाध्यापक मण्डल र अध्यक्ष पासवानले जलेश्वरस्थित मामाज किचन फेमिली रेष्टुरेन्ट एवं गेष्ट हाउसबाट सेवाग्राहीसँग ५० हजार रुपैयाँ रकम घुस लिईरहेको अवस्थामा पक्राउ गरिएको अख्तियार स्रोतले जनाएको छ। घटनास्थलमा मुचुल्कालगायतको आवश्यक कामकाज गरी थप अनुसन्धान भईरहेको अख्तियारले जनाएको छ।
"पाटनमा विद्यार्थी, सदरमुकाममा शिक्षक","मुगु : जेठ १६ गतेबाट जिल्लाको पूर्वी क्षेत्रमा पर्ने मुगुम कार्मारोङ गाँउपालिका१ र २ मा पर्ने पाटन क्षेत्रमा पाईने यार्सा सकंलनका लागि सर्वसाधारणलाई खुल्ला गररेपछि गाँउपालिकाका अधिकांस विद्यालयमा अध्ययनरत विद्यार्थीहरु यार्सा संकलनका लागि पाटन क्षेत्रमा पुग्दा विद्यालय बन्द गरेर शिक्षकहरु सदरमुका पुगेका छन्। एक महिनाकालागि मुगुम कार्मारोङ गाँउपालिका१ डोल्पु र २ मुगु गाँउका पाटन क्षेत्रमा यार्सा संकलन गर्न गाँउपालिकाले सर्वसाधरणका लागि खुल्ला गर्दा गाँउपालिका भित्रका आधारभूत विद्यालयमा अध्ययन गर्ने विद्यार्थीहरु पाटन क्षेत्रमा जाँदा शिक्षकहरु बिद्यालय बन्द गरेर सदरमुकाममा झर्न थालेका हुन्। समुन्द्रि सहतबाट ४ हजार ५ सय देखि ५ हजार २ सय मिटर उचाई रहेको पाटन क्षेत्रमा यार्सा संकलनकालागि हरेक वर्ष विद्यार्थीहरु एक महिनासम्म पढाई छोडेर आफ्ना अभिभावकसँग मुगुम गाँउका रिमार, छापाखोला, चाल्ने, ठूलो कोखी, स्याने कोखि, च्यार्कु सोही गाँउपालिक२ को डोल्पु क्षेत्रमा पुग्ने गर्छन्। गाँउपालिकाले अगिल्ला दुई वर्ष कोभिडका कारण यार्सा सकंलन रोक लगाएको थियो।"
सहिद सेतु विकको शालिक तोडफोड,नेपालगन्ज : बाँकेमा जनआन्दोलनकी सहीद सेतु विकको शालिक तोडफोड गरिएको छ। राष्ट्रवादी युवा समूहको नाममा नेपालगन्जको धम्बोझी (साविक वीरेन्द्र) चोकमा बिहीबार बिहान राजा वीरेन्द्रको अर्धकदको शालिक राखेको थियो। लगत्तै प्रहरीले शालिक हटाएपछि युवा समूह र प्रहरीबीच धम्बोझी चोक तनावग्रस्त भएको छ। जिल्ला प्रहरी कार्यालय बाँकेका प्रवक्ता डीएसपी मधुसुधन न्यौपानेका अनुसार घटनामा नेपाल प्रहरीका ७ र सशस्त्र प्रहरी र सर्वसाधारण गरी ९ जना घाइते भएका छन्। स्थितिलाई नियन्त्रणमा लिन प्रहरीले ६ राउण्ड हवाइ फायर गरेको थियो। वीरेन्द्रको शालिक हटाएपछि सोही समूहले न्यूरोडमा रहेको सहीद सेतु विकको शालिक तोडफोड गरेको थियो। प्रहरीले तोडफोडमा संलग्न रहेको अभियोगमा ४ जनालाई नियन्त्रणमा लिएको जनाएको छ। यसैबीच नेपालगन्ज उपमहानगरका नगर प्रमुख प्रशान्त विष्ट र उपप्रमुख कमरुद्दिन राईले घटनास्थलमा पुगेर नेपालगन्जको सामाजिक सद्भावमा खलल नपुर्याउन आग्रह गरेका थिए।
बीओके प्रिमियम प्लस बचत खाता,"काठमाडौं : बैंक अफ काठमान्डुले बीओके प्रिमियम प्लस बचत खाता सार्वजनिक गरेको छ। हाल बैंकिङ क्षेत्रमा साधारणतया बैंकहरूले बचत खातामा ग्राहकलाई दिने ब्याजदरभन्दा बढी ब्याजदरको व्यवस्थासहित अन्य धैरे निःशुल्क सुविधा रहेको यो बचत खाता खोली ग्राहकले उच्चतम् लाभ लिन सक्नेछन्। अब बचत गर्ने अझ बढ्नेछ रहर, जब पाइन्छ अन्य खाताहरूभन्दा अधिक ब्याजदर भन्ने मूलनाराका साथ सार्वजनिक गरिएको यस बचत खातामा ग्राहकले ८०३ प्रतिशतको उच्चतम ब्याजदर पाउनेछन्। साथै, १० हजारको न्यूनतम मौज्दात राखी खाता खोल्न सकिने यो बचत खातामा ग्राहकलाई थुप्रै निःशुल्क बैंकिङ सेवाहरूको व्यवस्था गरिएको छ। शुल्क तिर्नुपर्ने बैंकिङ सेवाहरू यो बचत खातामा निःशुल्क उपलब्ध हुनेछ।"
बाल सुधार गृहबाट निस्केपछि समाजमा उदाहरणी बन्ने प्रण,"नेपालगन्ज : यो ठाउँमा किन आएका हौं ? गल्ती काम गरेर। अहिले कस्तो लागेको छ ? पछुतो छ। बाँकेको बाल सुधार गृहमा बिहीबार आयोजना गरिएको डिभाइन सेसन विथ स्वामीजीमा द आर्ट अफ लिभिङको बेंङ्ग्लोर आश्रमबाट आएका स्वामी पूर्णतेज र विभिन्न अभियोगमा परिबन्धमा परेका बालकबीचको संवाद हो, यो। स्वामीले हौसला दिए, तिमीले जानेर गरेका होइनौं। गल्तीले गल्ती काम भयो। गल्ती सुधार गर्न सुधार गृहमा आएका छौं। पछुतोले पीडा मात्र दिन्छ। सकारात्मक सोचका साथ अघि बढ्नुपर्छ। स्वामीले सोधे, फेरि गल्ती त गर्दैनौं ? धेरैको जवाफ आयो, यहाँबाट निस्केपछि फेरि यही आउने काम गर्दैनौं। पढाइ पूरा गर्छौ। बाआमा, समाज र आफ्नो नाम राख्ने काम गर्छौ। अरुका लागि उदाहरणीय बन्छौं। आर्ट अफ लिभिङका योग प्रशिक्षक काव्य लम्साले योग, ध्यान र प्रणायाम सिकाएका थिए। झन्डै २ घण्टा लामो कार्यक्रममा योग, ध्यान र प्रणायामको अनुभव गरेपछि बालकहरु खुसी थिए। हाम्रो स्वभाव नै प्रेम हो। आनन्द हो। शान्ति हो। यसलाई बचाएर राख्नुपर्छ, स्वामीले हौसला दिँदै भनेका थिए, योग र ध्यानका माध्यमबाट आफूलाई हेर्यौं भने सच्चाइ मात्र छ। यही भगवान छ। अब राम्रो नराम्रो छुट्टाएर काम गर। तिमीमै तिम्रो, परिवारको, समाजको र देशको भविष्य जोडिएको छ। काठमाडौंबाट आएकी द आर्ट अफ लिभिङ नेपालकी कन्ट्री कोअर्डिनेटर मिखा माथेमाले पनि बालकहरुलाई योग, ध्यान, नेतृत्व विकास, सीपमूलक तालिमलगायतका विषयमा सहयोग गर्ने प्रतिबद्धता जनाइन्। उनले भनिन्, अब एक्लो नठान्नु। हामी साथमै छौं। आवश्यक सहयोग गर्छौ। कार्यक्रममा प्रिजन फाउण्डेसन काठमाडौंका अध्यक्ष ऋषि ओझाले नियमित योग गर्नाले सकारात्मक उर्जा आउने बताएका थिए। बाँकेको डुडुवा गाउँपालिका६ आसमानपुरस्थित जयेन्दु बाल सुधार गृहमा १७९ जना बालकहरु रहेको गृहकी प्रमुख विमला काउचा मगरले जानकारी दिइन्।"
"बेलायतकी महारानीको राज्यारोहणको ७०औँ वर्षगाँठ, बकिङहाम प्यालेस हजारौंको भीड",लन्डन : बेलायतकी महारानी एलिजाबेथ द्वितीयले सत्ता सम्हालेको ७०औँ वर्ष पुगेको उपलक्ष्यमा आयोजित ऐतिहासिक समारोहको पहिलो दिन सहभागीहरुले दीर्घजीवनको शुभकामना दिएका छन्। महारानीको बुढ्योलीका कारण देखिएको स्वास्थ्य समस्याले गर्दा उनी सार्वजनिक रूपमा उपस्थित नहुने भनिए पनि उनले दरबारको कौसीबाट समर्थकहरुलाई अभिवादन गरेकी थिइन्। शताब्दीयौं पुरानो ट्रूपिङ द कलर सैन्य परेड हेर्न हजारौं मानिसहरू चहकिलो घाममा लन्डको मध्य भागमा भेला भएका थिए। सिंहासनमा ७० वर्ष लामो समयसम्म रहेकी महारानीले लामो समय बेलायतको सिंहासनमा रहेर नेतृत्व गरी संवैधानिक राजसंसस्थाको रेकर्ड बनाएकी छन्। निलो पहिरनमा सजिएकी महारानीले सो अवसरमा लौरोको सहायतामा राजपरम्पराअनुसार बकिङहाम प्यालेसको कौसीबाटै फौजबाट सलामी ग्रहण गरेकी थिइन्। महारानीलाई सलामी दिएपछि सुरू भएको हजारौँ सहभागी परेडमा राजपरिवारका सदस्यहरू रथारोहण गर्दै सडक वरपर उभिएका दर्शकलाई अभिनन्दन गरेका थिए।
स्ट्यान्डर्ड चार्टर्डद्वारा ३० लाख सहयोग,"काठमाडौं : स्ट्यान्डर्ड चार्टर्ड बैंकले ओपन नलेज नेपालका किशोरी प्रोजेक्टलाई ३० लाख ३६ हजार रुपैयाँ सहयोग गरेको छ। किशोरी प्रोजेक्टले किशोरावस्थाका युवतीहरूलाई आधारभूत, वित्तीय, डिजिटल र जीवनोपयोगी सीपहरूबाट प्रोत्साहित, सशक्त एवं सुसज्जित गर्ने लक्ष्य राखेको छ। परियोजना ७ वटै प्रदेशका १० सामुदायिक कलेजमा एक सयभन्दा बढी उच्च शिक्षा अध्ययनरत युवतीका लागि लक्षित रहनेछ। यसको कार्यान्वयन सेक्वेल फाउन्डेसनले गर्नेछ। सहायता रकम बैंकका कर्पोरेट अफेयर्स, ब्रान्ड एन्ड मार्केटिङ प्रमुख प्रनु सिंहद्वारा ओपन नलेज नेपालका सीईओ निकेश बलामीलाई हस्तान्तरण गरिएको थियो।"
"ओलीको टिप्पणी : अन्तर्घातले स्थानीय चुनाव हार्ने स्थिति बन्यो, बजेटले विकासको जग भत्कायो","काठमाडौं : नेकपा एमालेका अध्यक्ष केपी शर्मा ओलीले पार्टीभित्रैको अन्तर्घातका कारण स्थानीय तह निर्वाचनमा अपेक्षाकृत नतिजा हासिल गर्न नसकेको बताएका छन्। जनसंगठन समन्वय संयन्त्रको बैठकमा अध्यक्ष ओलीले जनताले एमालेलाई मत दिएर पहिलो पार्टी बनाएको दाबी गर्दै पार्टीभित्रै अनुशासनहीनताका कारण केही पालिकामा पराजय भोग्नुपरेको बताएका हुन्। जनताले नेकपा (एमाले) लाई माया गरेका छन्। लोकप्रिय पहिलो मत पनि दिएका छन्, ओलीको भनाइ उद्धृत गर्दै प्रचार विभाग उपप्रमुख विष्णु रिजालले भने, तर, समस्या हामीभित्रै देखिएको छ। आफ्नै पार्टीभित्र एउटाले अर्कालाई हराउन खोज्दा दुबैले हार्ने स्थिति बन्यो। नेताहरूबीच मेल भएन, टिम स्पिरिट भएन। पार्टीलाई आफ्नै नेताहरूबाट कसरी बचाउने भन्ने चुनौती थपिएको ओलीको भनाइ थियो। पार्टीमा अनुशासनहीनता, अराजकता र निष्ठामा न्यूनताजस्ता समस्याहरु देखा परेका छन्। यो हाम्रो लागि चिन्ताको कुरा हो। यस्ता प्रवृत्ति हाम्रो पार्टीमा छन् भनेर चर्चा गर्नु हाम्रो लागि सुखद कुरा होइन, उनले भने, चुनावमै हेर्ने हो भने ६ वटा भोट सूर्यमा छ। एउटा भोट रुख र एउटा हँसिया हतौडामा छ। यो त अनुशासनहीनता हो। यसलाई नियन्त्रण गर्नुपर्छ। केही प्राविधिक कारण, पार्टीभित्रको समस्या र सत्ता गठबन्धनका कारण पालिकाको संख्या अपेक्षाकृत पुर्याउन नसकिएको दोहोर्याउँदै ओलीले थपे, आउँदो निर्वाचनमा हामी बीचमा रहेका सबै कमीकमजोरीहरुलाई सच्याएर जानुपर्छ। कार्यकर्ता पंक्तिलाई एकढिक्का बनाएर जानुपर्छ। बैठकमा ओलीले २२ वटा जनसंगठन प्रमुखलाई वडा तहमै संगठन बनाउन र आगामी निर्वाचनको तयारीमा लाग्न निर्देशन दिएका थिए। बजेटले विकासको जग भत्कायो अध्यक्ष ओलीले सरकारले ल्याएको आर्थिक वर्ष २०७९०८० को बजेटमा पनि आपत्ति जनाए। एमालेले खनेको विकासको जग भत्काउने काम बजेटले गरेको उनको आरोप थियो। हामीले विकासका जे जे जगहरु खनेका थियौं त्यसलाई भत्काउने कामबाहेक सरकारले बजेटमार्फत कुनै पनि नयाँ काम र कार्यक्रम गर्न सकेको छैन। यो देशका लागि दुखद कुरा हो, ओलीले भने, बजेटमा नीतिगत रुपमा ठूल्ठूला भ्रष्टाचारहरु गरिएको छ। वितण्डाहरु मच्चाइएको छ। हामीले बनाएको विकासको जग सबै भत्काइएको छ।"
आफन्तले जब मृतकको मुहार सुमसुम्याए,"काठमाडौं : तारा एयरको जहाज दुर्घटनामा मृत्यु भएका धनुषा मिथिला नगरपालिका११ लोटाका सात जनाकै शव आफन्तले बुझेका छन्। शिक्षण अस्पताल महाराजगन्जमा शव बुझेका आफन्तले आजै बौद्ध धर्मअनुसार स्वयम्भुमा अन्तिम संस्कार गरेका छन्। अन्तिम संस्कार गर्नुअघि स्वयम्भुमा आफन्त तथा परवारजनको बाक्लो उस्थिति रहेको थियो। नेकपा एकीकृत समाजवादी पार्टीका नेता झलनाथ खनालले शवमाथि पार्टीको झण्डा अर्पण गरेका थिए। स्वयम्भुमा उपस्थित आफन्तहरुको रोदनले सन्नाटा छाएको थियो। उनीहरुले ज्यान गुमाएका आफन्तहरुको अन्तिमपटक मुहार हेरिरहँदा उपस्थित आफन्तहरु मर्माहत भएका थिए। गत आइतबार पोखराबाट जोमसोमका लागि उडेको तारा एयर जहाज दुर्घटना हुँदा धनुषाको मिथिला नगरपालिका११ लोटाका राजन कुमार गोले, उनका बुबा इन्द्रबहादुर गोले, आमा राममाया तामाङ, काका पुरुषोत्तम गोले, काकी तुलसादेवी तामाङ, मामा मकरबहादुर तामाङ र माइजु सुकुमाया तामाङको मृत्यु भएको थियो। उनीहरु मुक्तिनाथ दर्शनका लागि विमानबाट जोमसोम जाँदै थिए। तस्बिर : सरोज बैजु"
रसुवाको स्थानीय तहहरूको बजेट बढ्यो,"रसुवा : रसुवाको स्थानीय तहहरूको बजेटमा यसपटक पनि वृद्धि भएको छ। चालु आर्थिक वर्ष २०७८७९ को तुलनामा आउँदो आर्थिक वर्ष २०७९८० को बजेटमा वृद्धि भएको हो। जिल्लाको पाँचवटा स्थानीय तहले अन्तर सरकारी वित्तीय हस्तान्तरणमार्फत आउँदो आर्थिक वर्षका लागि १ अर्ब १६ करोड ७८ लाख रुपैयाँ बजेट पाएका छन्। चालु आर्थिक वर्षको लागि सरकारले १ अर्ब १ करोड ९४ लाख रुपैयाँ बजेट विनियोजन गरेको थियो। यो चालु आर्थिक वर्षको तुलनामा १४ करोड ८४ लाख रुपैयाँ बढी हो। गत आर्थिक वर्ष २०७७७८ का लागि सरकारले ८२ करोड ३७ लाख रुपैयाँ विनियोजन गरेको थियो। आउँदो वर्षका लागि वित्तीय समानीकरण अन्तर्गत ४३ करोड ५१ लाख, सर्शत अनुदान अन्तर्गत ६७ करोड ८५ लाख, विशेष अनुदान तर्फ ३ करोड ४२ लाख र समपुरक अनुदानतर्फ २ करोड बजेट विनियोजन भएको छ। जिल्लाको उत्तरगया गाउँपालिकाको लागि वित्तीय समानीकरण अन्तर्गत ८ करोड ७२ लाख र सर्शत अनुदान अन्तर्गत १५ करोड ७६ लाख गरी २४ करोड ४८ लाख रुपैयाँ बजेट विनियोजन भएको छ। कालिका गाउँपालिकाको लागि वित्तीय समानीकरण अन्तर्गत ९ करोड १४ लाख, सर्शत अनुदान अन्तर्गत १४ करोड ५० लाख र विशेष अनुदानमा १ करोड गरी २४ करोड ६४ लाख रुपैयाँ बजेट विनियोजन भएको छ। गोसाइँकुण्ड गाउँपालिकाको लागि वित्तीय समानीकरण अन्तर्गत ८ करोड ८७ लाख र सर्शत अनुदान अन्तर्गत १२ करोड ९९ लाख गरी २१ करोड ८६ लाख रुपैयाँ बजेट विनियोजन भएको छ। नौकुण्डमा वित्तीय समानीकरण अन्तर्गत ९ करोड ४९ लाख, सर्शत अनुदान अन्तर्गत १५ करोड २३ लाख, विशेष अनुदानमा २ करोड र समपुरक अनुदानमा १ करोड गरी २७ करोड ७२ लाख रुपैयाँ बजेट विनियोजन भएको छ। यस्तै आमाछोदिङ्मो गाउँपालिकामा वित्तीय समानीकरण अन्तर्गत ७ करोड २९ लाख, सर्शत अनुदान अन्तर्गत ९ करोड ३७ लाख, विशेष अनुदानमा ४२ लाख र समपुरक अनुदानमा १ करोड गरी १८ करोड ८ लाख रुपैयाँ बजेट विनियोजन भएको छ। आउँदो आर्थिक वर्षका लागि सबैभन्दा बढी बजेट नौकुण्ड गाउँपालिकामा र सबैभन्दा कम बजेट आमाछोदिङ्मो गाउँपालिकामा परेको छ।"
मागभन्दा बढी उत्पादन भएपछि भारतमा निर्यात हुन थाल्यो बिजुली,"काठमाडौं : नेपाल विद्युत् प्राधिकरणको केन्द्रीय प्रणालीका अनुसार हाल बिजुलीको कूल माग (पिक डिमाण्ड) एक हजार ६४३ मेगावाट छ । यो माग साँझ र बिहानको समयको हो । दिनभर र रातभर यो परिमाणमा माग हुँदैन । माग घट्दै जाँदा उत्पादित बिजुली खेर जान्छ । सोही समस्याको समाधानका लागि प्राधिकरणले देशभित्र बढी भएको बिजुली भारत निर्यात गर्न थालेको छ । प्राधिकरणका कार्यकारी निर्देशक कुलमान घिसिङका अनुसार बुधबार मध्यरातदेखि नुवाकोटमा आयोजनास्थल रहेका दुई जलविद्युत् आयोजनाको ३९ मेगावाट बिजुली भारत निर्यात भएका छन् । गत वर्षको कात्तिकदेखि पनि ती आयोजनाको बिजुली भारत निर्यात भएका थिए । नेपालका नदीहरूमा हाल जलसतह उल्लेख्यरूपमा बढेको छ । समयमै वर्षा भएका कारण नदीमा जलसतह उल्लेख्यरूपमा वृद्धि भएको हो । प्राधिकरणका अनुसार कूल २४ मेगावाट क्षमताको त्रिशूली र १५ मेगावाट क्षमताको देवीघाट विद्युत्गृहको बिजुली हिजो (बुधबार मध्यरात)देखि भारतीय बजारमा निर्यात गर्न थालिएको प्राधिकरणले जनाएको छ । थप केही दिनपछि थप बिजुलीसमेत भारत निर्यात हुनेछ । हाल नेपालको कूल जडित क्षमता दुई हजार ३०० मेगावाटको हाराहारीमा पुगेको छ । चालु आवको अन्त्यसम्म थप केही आयोजनाले बिजुली उत्पादन गर्न थाल्नेछन् । मागभन्दा बढी बिजुली उत्पादन भएपछि त्यसलाई खेर फाल्नुभन्दा निर्यात गर्नु उपयुक्त हुने प्राधिकरणको भनाइ छ । प्राधिकरणका प्रवक्ता सुरेश भट्टराईका अनुसार भारतको प्रतिस्पर्धी ऊर्जा एक्सचेञ्ज बजारमा प्रत्येक १५ मिनेटमा तय हुने ब्लकका आधारमा नेपालले बिजुली निर्यात एवं बिक्रीका लागि राखेको छ । मागअनुसार प्रत्येक ब्लकको मूल्य पनि फरकफरक हुन जान्छ । भारतमा अत्यधिक गर्मी बढेकाले पनि बिजुलीको माग अत्याधिक छ । विवरणहरूमा जनाइएअनुसार अधिकतम प्रतियुनिट १२ भारु (१९ रुपैयाँ २० पैसा)मा बिजुली खरिद बिक्री गर्न पाउने गरी सीमा निर्धारण गरिएको छ । केही समय पहिले भारतको ऊर्जा एक्सचेञ्ज बजारमा बिजुलीको मूल्य अत्याधिक मात्रामा वृद्धि भएपछि विद्युत् नियमन गर्ने संस्थाले प्रतियुनिट १२ भारुभन्दा माथि बिक्री गर्न नपाउने गरी हस्तक्षेप गरेको थियो । प्राधिकरणका अनुसार कालीगण्डकी ए जलविद्युत् आयोजनाको बिजुली पनि भारत निर्यातको तयारी भइरहेको छ । नेपालमा खेर जाने बिजुली भारत निर्यातका लागि उच्चस्तरीय सहमति भइसकेको छ । भारतीय बजारमा कूल ३६४ मेगावाट बिजुली निर्यातका लागि केही समय पहिले प्रधानमन्त्री शेरबहादुर देउवाले गर्नुभएको भारत भ्रमणका क्रममा सहमति भएको थियो । सहमतिअनुसार २०० मेगावाट हाराहारीको बिजुली भने बढी मूल्यमा पनि बिक्री गर्न सकिने प्रावधान छ । बढी मूल्यमा बोलकबोल गर्नेलाई बिक्री गर्न सकिने गरी प्रावधान तय गरिएको छ । बाँकी बिजुली भने ऊर्जा एक्सचेञ्ज बजारमा ब्लक निर्धारण गरेर बिक्री हुन्छ । रुस र युक्रेन सङ्घर्षका कारण त्यसको बाछिटा अन्तर्राष्ट्रिय कोइला बजारमा पर्दा, गत चैत र वैशाखमा नेपालको ऊर्जा क्षेत्रमासमेत नकारात्मक असर परेको थियो । प्राधिकरणले बढी मूल्य तिरेर बिजुली आयात गर्छु भन्दा पनि पाउने अवस्था थिएन । समयमा नै वर्षा हुँदा त्यतिखेर नेपालले भोगेको नकारात्मक असरको सम्बोधन हुने अवस्थामा प्राधिकरण पुगेको छ । भारतले नेपालका विभिन्न छ आयोजनाको बिजुलीसमेत लैजान सहमति जनाएको छ । प्राधिकरणका अनुसार हाल उसका आफ्ना आयोजनाबाट १० हजार १३३ मेगावाट घण्टा, प्राधिकरणका सहायक कम्पनीको आयोजनाबाट सात हजार ४९५ मेगावाट घण्टा, निजी क्षेत्रका आयोजनाबाट १२ हजार ८९९ मेगावाट घण्टा बिजुली उत्पादन भइरहेको छ । त्यस्तै भारतबाट तीन हजार ३५६ मेगावाट घण्टा आयात भइरहेको छ । यस्तै वर्षा वा पानीका कारण देशभर ४३० मेगावाट घण्टा बिजुली अवरोध भइरहेको छ । प्राधिकरणको प्रणालीमा कूल ३४ हजार ३१३ मेगावाट बराबरको ऊर्जा माग छ । प्राधिकरणको स्वामित्वको १४४ मेगावाटको कालीगण्डकी एबाट १४० मेगावाट, ७० मेगावाटको मध्यमस्र्याङदीबाट ६८ मेगावाट, ६९ मेगावाटको मस्र्याङदीबाट ६७ मेगावाट र निजी क्षेत्रको ग्रिन भेन्चर्सको ५२ दशमलव ४ मेगावाटको लिखु४ बाट ५१ मेगावाट गरी कूल ३२६ मेगावाट विद्युत निर्यातका लागि भारतले स्वीकृतिका लागि अनुमति दिएको छ ।"
तारा एयरको पोखराजोमसोम उडान एक सातालाई स्थगित,काठमाडौं : तारा एयरले पोखराजोमसोमपोखरा उडान स्थगित गरेको छ। वरिष्ठ पाइलट प्रभाकर घिमिरेसहित २२ जना यात्रु गुमाउनेगरी नाइनएनएईटी ट्वीनअटर विमान मुस्ताङमा दुर्घटनामा परेपछि तारा एयरले एक सातालाई उडान स्थगित गरेको हो। तारा एयरले विशेष कारणवश जेठ २० शुक्रबारदेखि २७ गतेसम्म नियमित उडानहरु हाललाई स्थगित गरिएको सूचना जारी गरेकाे छ ।
"एनसेलले ल्यायो अनलिमिटेड डेटा, अल नेट भ्वाइस र एसएमएस बन्डल प्याकहरु","काठमाडौं : एनसेलले अनलिमिटेड डेटा, आकर्षक अल नेट भ्वाइस र एसएमएस बन्डल प्याकहरु सार्वजनिक गरेको छ। एनसेलका ग्राहकहरुले आकर्षक अनलिमिटेड डेटा प्याकका साथै भ्वाइस र एसएमएस बन्डल गरिएको अल नेट प्याकबाट फाइदा लिन सक्ने एनसेलले जनाएको छ। यी प्याकहरु बिहिबारबाट संचालन हुने र ग्राहकका दैनिक डेटाको आवश्यकताको सहज रुपमा सम्बोधन गर्न यस अफर अन्तर्गत एक दिन समयावधि भएका तीन डेटा प्याकहरु रहेको कम्पनीले जनाएको छ। आवश्यकता अनुसार ग्राहकले करसहित २९ देखि ४८ रुपैयाँ पर्ने आकर्षक डेटा प्याक सुचारु गर्न सक्ने र एष्ट्रिक्स १७१२३ ह्यास डायल गरी ग्राहकले यो प्याक खरिद गर्न सक्नेपनि एनसेलले जनाएको हो। डेटाका साथै एनसेलले यस अफरमा भ्वाइस र एसएमएस सेवा बन्डल गरिएका एक दिन समयसिमा रहेका तीन प्याकहरु पनि ल्याएको छ। यी प्याक लिने ग्राहकले नेपालका अन्य कुनै पनि मोबाइल नेटवर्कका अझै सुलभ दरमा फोन गर्न र एसएमएस पठाउँन सक्छन्। एनसेलका प्रिपेड ग्राहकले आफ्नो दैनिक भ्वाइस र एसएमएस सेवाको आवश्यकता अनुसार प्याक सुचारु गर्न सक्छन्। उनीहरुले करसहित १२ रुपैयाँमा ३० मिनेट टक टाइम र ३० वटा एसएमएस बन्डल भएको प्याक, १४ रुपैयाँमा १०० मिनेट टक टाइम र १०० एसएमएस वा २९ रुपैयाँमा २९० मिनेट टक टाइम र २९० वटा नै एसएमएस भएको बन्डल प्याक लिन सक्छन्। यी अल नेट प्याकहरु एष्ट्रिक्स १७१११८ ह्यास डायलगरी सहजै लिन सकिने कम्पनीले जनाएको छ।"
पूर्व स्वास्थ्य मन्त्रीहरु भन्छन् : स्वास्थ्य बिमा कार्यक्रम कम्पनीमार्फत लैजाने निर्णय दुर्भाग्यपूर्ण,"काठमाडौं : अर्थमन्त्री जनार्दन शर्माले प्रस्तुत गरेको बजेट वक्तव्यमा स्वास्थ्य बिमा कार्यक्रमलाई दिगो बनाउन बिमा कम्पनीमार्फत सञ्चालन गर्न आवश्यक तयारी गरिने उल्लेख छ। यो निर्णयको पूर्वस्वास्थ्य मन्त्रीहरु र सत्तापक्ष दलकै नेता असन्तुष्ट छन्। संसदमा बजेटमाथि सैद्धान्तिक छलफलमाथि भाग लिदैं पूर्व स्वास्थ्य मन्त्रीसमेत रहेका माओवादी केन्द्रका नेता गिरिराजमणी पोखरेलले स्वास्थ्य बिमा कार्यक्रम कम्पनीलाई दिने कुरामा आफ्नो समर्थन नरहेको बताए। उनले भने, वर्तमान प्रधानमन्त्री शेरबहादुर देउवाकै क्याबिनेटमा थिए। त्यतिखेर पास गरेको ऐन हो यो। प्रचण्डको नेतृत्वमा गगन थापा स्वास्थ्यमन्त्री हुँदा यसमा गृहकार्य भएको थियो। स्वास्थ्य बिमा कार्यक्रम बिमा कम्पनीलाई दिने कुरा पुनरावलोकन गर्नुपर्छ। स्वास्थ्य बिमालाई नाफासँग जोडेर हेर्नुहुँदैन। स्वास्थ्य बिमाको लाइनमिनिस्ट्री स्वास्थ्य मन्त्रालय हो। पूर्व स्वास्थ्यमन्त्री गगन थापाले स्वास्थ्य बिमा कार्यक्रमलाई बिमा कम्पनीमार्फत् सञ्चालन गर्न नहुने बताए। उनले भने, स्वास्थ्य बिमा सामाजिक सुरक्षा कार्यक्रम हो। वर्षौं लगाएर स्वास्थ्य बिमाको अवधारणा ल्याइएको हो। अर्थ मन्त्रालयले के कार्यक्रम ल्याइदियो अब यो बिमा कम्पनीमार्फत् चलाउने। नेपालले अहिलेसम्म लिएको सामाजिक सुरक्षाको दृष्टिकोण नै नबुझ्नु हो। पूर्व स्वास्थ्यमन्त्री खगराज अधिकारीले स्वास्थ्य बिमा कार्यक्रमलाई कम्पनीकरण गरेर जनतामाथि खेलवाड गरेको बताए। उनले भने, म नै स्वास्थ्य मन्त्री हुँदा स्वास्थ्य बिमा कार्यक्रम ल्यायौं। त्यतिखेर अर्थ मन्त्रीले कानुन ल्याउन नदिएर स्वास्थ्य बिमा कार्यक्रममार्फत सुरु गरियो। तर, स्वास्थ्य बिमा कार्यक्रम प्राइभेट कम्पनीलाई दिइदैंछ। स्वास्थ्यमा बजेट घटाएर जनताको स्वास्थ्यमा खेलवाड गरीएको छ। स्वास्थ्य बिमा सामाजिक कार्यक्रम हो। कम्पनीकरण गरेर जनतामारा काम गरेको छ।"
"१३ सय ६ विद्यालय बन्द, शिक्षक पनि घट्दो क्रममा","काठमाडौं : यो वर्ष विद्यालयको संख्या घटेको छ। शैक्षिक सत्र २०७७ को तुलनामा यो वर्ष झण्डै १५ सय को हाराहारीमा विद्यालय संख्या न्यून देखिएको छ। विद्यालय बन्द तथा समायोजनका कारण यो वर्ष विद्यालयको संख्या घटेको हो। शैक्षिक सत्र २०७७ मा कुल विद्यालय संख्या ३५ हजार ६ सय ७४ रहेको थियो। शैक्षिक सत्र २०७८ मा कुल विद्यालयको संख्या ३४ हजार ३ सय ६८ पुगेको छ । जसमध्ये आधारभूत (कक्षा १५) सञ्चालित विद्यालय ३४ हजार १ सय ३८, आधारभूत (कक्षा ६८) सञ्चालित विद्यालय १७ हजार २ सय २८ र आधारभूत (१८) सञ्चालित विद्यालय ३४ हजार ३ सय ६ रहेका छन्। यस्तै माध्यमिक तह (९१२) सञ्चालित १० हजार ९ सय ६२ विद्यालयमध्ये ४ हजार ३ सय १० विद्यालयमा कक्षा १११२ सञ्चालन भएको छ। शैक्षिक सत्र २०७८ मा ३४ हजार ३ सय ६८ विद्यालयमध्ये सामुदायिक विद्यालय २६ हजार ४ सय ५४, संस्थागत विद्यालय ६ हजार ७ सय ६० र धार्मिक विद्यालय १ हजार १ सय ५४ रहेका छन्। यस्तै शैक्षिकसत्र २०७८ मा शिक्षकको संख्या घटेको देखिएको छ। आर्थिक सर्वेक्षण २०७८७९ अनुसार शैक्षिकसत्र २०७८ मा सामुदायीक र संस्थागत विद्यालयमा शिक्षकको संख्या २ लाख ८० हजार ७६५ रहेको छ। शैक्षिकसत्र २०७७ मा शिक्षकको संख्या ३ लाख २० हजार ५७६ रहेको थियो। शैक्षिकसत्र २०७७ मा सामुदायीक र संस्थागत विद्यालयमा शिक्षकको संख्या ३ लाख २० हजार ५७६ रहेको थियो। देशभर सामुदायीक तथा निजी विद्यालयमा अध्ययनरत विद्यार्थीको संख्या ७० लाख ९२ हजार ९५९ रहेको छ। यस्तै देशभर सञ्चालित २६ हजार ४ सय ५४ सामुदायिक विद्यालयमध्ये २०७८ फागुनसम्म १३ हजार ५ सय ५९ विद्यालयहरूमा कम्प्युटर सुविधा पुगेको शिक्षा विज्ञान तथा प्रविधि मन्त्रालयले जनाएको छ।"
"यसपटक ब्रिफकेस फुटेन, बजेट सुन्न पाइयो : गोकुल बाँस्कोटा","काठमाडौं : नेकपा एमालेका सांसद गोकुल बास्कोटाले यसपटक ब्रिफकेस नफुटेरै बजेट सुन्न पाएको बताएका छन्। संसदमा बजेटमाथि भइरहेको छलफलमा उनले अर्थमन्त्री जनार्दन शर्मालाई व्यंग्य गर्दै ब्रिफकेस नफुटेरै बजेट सुन्न पाएको बताए। यसपटक ब्रिफकेस फुटेन, बजेट सुन्न पाइयो। कार्यान्वयनको पर्खाइमा छौं, उनले भने। उनले बजेट प्रचारमुखीमात्र भएको बताए। 'गत वर्ष उहाँले बजेट प्रस्तुत गर्दा जनार्दन शर्मा भएर पेश गर्नुभएको थियो कि प्रभाकर भएर? गत वर्ष स्वेतपत्रबाट बजेट प्रस्तुत गर्दा बजेटको विश्वसनियता, प्रचारात्मक, आकारमा काफी वृद्धि भएको भन्नुभएको थियो। आज उहाँले जुन बजेट प्रस्तुत गर्नुभयो, त्यसले उहाँको हिजोको कुरालाई प्रतिप्रश्न गरेको छ,' उनले भने, 'आजको बजेटको आकार के भएको छ? बजेट कति प्रचारमुखी भएको छ? कति कार्यान्वयनमुखी भएको छ? हामीले यो कुरा भुल्न सक्दैनौं।"
झस्किरहन्छन् कृष्मीका परिवार,"स्याङ्जा : यही शनिबार साँझ आमा (विष्णु विक) र हजुरआमा (उमासरा परियार) सँग फोनमा कुराकानी गर्दै घरपरिवारका सन्चो बिसञ्चो सोधिन्, कृष्मी थापा। आइतबार बिहान ४ बजेदेखि ड्युटीमा जानुपर्ने भन्दै आमा र हजुरआमासँग कुराकानी छोट्याएर सुतिन्। सधैंजसो साँझमा फोन गर्ने उनी कहिल्यै फोन नगर्ने गरी सुतिन्। अर्थात् आइतबार मुस्ताङमा भएको तारा एअरको जहाजमा उनको ज्यान गयो। आमा, हजुरआमालगायत मावली परिवार अझैं कृष्मी जिउँदै छिन् कि झस्किरहन्छन्। भक्कानिन्छन्। हौसलासहित म छु नि, अब पीर नगर्नुस्, दुःखका दिन सकिए भन्दै सम्झाउने उनको आवाज बन्द भयोे। दैव लाग्यो, आमा र हजुरआमा भक्कानिँदै भने, हामीलाई पनि छोरीसँगै लैजाऊ। दिनभरको काम सकेर कोठामा फर्केपछि प्रायजसो उनले आमा र हजुरआमासँग कुराकानी गर्थिन्। परिवारसँगै गाउँको पनि जानकारी लिन्थिन् । बचपनदेखि विभिन्न आरोहअवरोहमा हुर्केकी उनी सबै बालबालिकाले राम्रो शिक्षा पाएमा सक्षम बन्ने बताउँथिन्। मामाघरका हजुरआमा र मामाहरूको संरक्षकत्वमा लालनपालन र शिक्षादीक्षा पाएकी उनले आफू एअरहोस्टेज बनेपछि मामाका छोराछोरीलाई पढाउँदै आएकी थिइन्। काठमाडौं र पोखरामा राखेर उनले मामाका छोराछोरीलाई उच्च शिक्षा दिलाएकी थिइन्। उनको दुखद मृत्युसँगै ३ भाइबहीनीसमेत विछिप्त छन्। उनीहरूका हौसला, प्रेरणा र ढाढस दिने दिदी गुमेको छ। तीन मामाका एक्ली दिदीबहीनी हुन्, कृष्मिका आमा विष्णु। भारतीय सेनामा रहँदै हजुरबुवाको मृत्यु भएपछि हजुरआमा पनि करिब ३५४० वर्षमै विधवा बनेकी थिइन्। विष्णुको पनि अन्तरजातीय प्रेमपछि गर्भ रहेपछि कृष्मीको जन्म भएको थियो। प्रेमबहादुर थापासँग प्रेमपछि छोरी जन्मिए पनि परिवारले स्वीकार गर्न नसक्दा माइतीको शरणमै रहेकी हुन्, उनी। सामाजिक सेवामा उत्तिाकै समर्पित थिइन् कृष्मी। उनलाई मावलीमा बस्ने हुँदा सबैले भान्जी भन्थे। सरल र परिश्रमी स्वभावका उनी पढाइमा पनि अब्बल थिइन्। अनुशासन र लगनशील पनि। उनी पछिल्लो समय तिहारमा चापाकोट आएर बसेकी थिइन्। आफ्ना आमा र हजुरआमालाई डोल्पालगायत हिमाली क्षेत्रमा लगेर उनले घुमाएकी थिइन्। डोल्पाका स्याउ र स्याउबाट बनेको रक्सी गाउँलेलाई पनि चखाएकी थिइन्। कृष्मी गाउँले सबैका साझा भान्जी थिइन्। सबैले उनलाई माया र हौसला दिन्थे। र, उनले सबैलाई सम्मान गर्थिन्। सामाजिक सेवाप्रति अत्यन्तै लगाब देखिन्थ्यो भान्जी कृष्मीमा, विश्वास पुरी भन्छन्। मल्याङकोट४ कोटगाउँमा ठकुरी, मगर जातिको बाक्लो बस्ती छ। समाजसेवामा र राजनीतिमा अब्बल कृष्मीका हजुरआमाको स्वाभाव नातिनीमा झल्कन्थ्यो। राजनीतिमा समेत आउने उनको चाहना रहेको पुरी भन्छन्। हालै सम्पन्न निर्वाचनमा उनका आमा पनि सोही वडाको वडासदस्यमा निर्वाचित भइन्। कृष्मीले गाउँकै विद्यालय खड्ककाली माविबाट एसइई पास गरिन्। त्यसपछि वालिङ बहुमुखी क्याम्पसबाट प्लस टु सकिन् र एयर होस्टेज तयारी गरिन्। सन् २०१५ देखि उनी एयरहोस्टेजमा आबद्ध रहेकी हुन्। आफ्नै मेहनत, लगाव र परिश्रमले उनले एअर होस्टेज रोजिन्। सुन्दर मुहार, आकर्षक शरीर, मृदुभाषी भएका कारण उनी एअरहोस्टेज बन्न सफल भएकी हुन्। उनका लक्ष्य पूरा गराउन उनका मावलीको ठूलो हात छ। करिब २७ वर्षीया कृष्मी र चालक दलसहित २२ यात्रुसहित मुस्ताङको मानापाथी हिमाल छेउ उनी चीर निद्रामा परिन्, कहिल्यै नबिउँझिने गरी। केवल सम्झनामा मात्र रहनेछिन् उनी। आमा र उनका मावली परिवारको अवस्था बिक्षिप्त छ। मंगलबार साँझसम्म उनीहरूको शवको अत्येष्टि हुन सकेको छैन। अस्पतालमा राखिएको शवको पोस्टमार्टम नभएका कारण अत्येष्टिमा ढिलाइ भएको आफन्तजनले जनाएका छन्।"
तारा एयरको विमान दुर्घटनामा मृत्यु भएकाको शव आफन्तले बुझे तस्बिर,"काठमाडौं : तारा एयरको विमान दुर्घटना हुँदा मृत्यु भएका व्यक्तिको शव परिवारलाई बुझाइएको छ। पोखराबाट आइतबार बिहान जोमसोम उडेको तारा एयरको जहाज मुस्ताङमा दुर्घटनामा परी मृत्यु भएका २२ जनाकै शव काठमाडौं ल्याइएको थियो। त्रिवि शिक्षण अस्पतालमा पोस्टमार्टम गरेपछि बिहीबार आफन्तको जिम्मा लगाइएको नेपाल नागरिक उड्डयन प्राधिकरणले जनाएको छ। दुर्घटनाग्रस्त विमानमा चालक दलका तीन र १९ यात्रु गरी २२ जना चढेका थिए। चालक दलमा क्याप्टेन प्रभाकरप्रसाद घिमिरे, कोपाइलट उत्सव पोखरेल र एयरहोस्टेस क्रिस्मी थापा थिए। तुल्सादेवी तामाङ, सुकुमाया तामाङ (धनुषा), राममाया तामाङ (काठमाडौं), मकरबहादुर तामाङ (धनुषा), रोजिना श्रेष्ठ (गोरखा), रश्मी श्रेष्ठ (गोरखा), रविना श्रेष्ठ (गोरखा), गणेशनारायण श्रेष्ठ (गोरखा), राजनकुमार गोले (धनुषा), पुरुषोत्तम गोले (धनुषा), इन्द्रबहादुर गोले (धनुषा), प्रकाश सुनुवार (ओखलढुंगा), बसन्त लामा (काठमाडौं) थिए। यस्तै, मेइक ग्रिट ग्राफ (जर्मनी), वी विल्नर (जर्मनी), भाइभावी बान्डेकर (भारत), अशोककुमार त्रिपाठी (भारत), धनुष त्रिपाठी (भारत) र ऋतिका त्रिपाठी (भारत) गरी १९ यात्रुको पनि मृत्यु भएको हो। मन्त्रालयले सोमबार नै विमान दुर्घटनाको छानबिन गर्न दुर्घटना जाँच आयोग समेत गठन गरेको छ। मन्त्रालयले वरिष्ठ एरोनटिकल इन्जिनियर रतिशचन्द्र लाल सुमन अध्यक्ष रहेको पाँच सदस्यीय दुर्घटना जाँच आयोग गठन गरेको हो। आयोगको सदस्यहरूमा क्याप्टेन दीपु ज्वार्चन, वरिष्ठ मेन्टिनेन्स इन्जिनियर उपेन्द्रलाल श्रेष्ठ, वरिष्ठ मौसमविद् मणिरत्न शाक्य र मन्त्रालयका सहसचिव बुद्धिसागर लामिछाने रहेका छन्। समुन्द्री सतहदेखि चार हजार मिटरभन्दा बढी उचाइमा रहेको घटनास्थलमा अझै पनि कुहिरो लागेको बताइएको छ। आइतबार मानापाथी हिमालको फेदीमा रहेको पहाडमा जहाज ठोक्किएर टुक्राटुक्रा परेको अवस्थामा सोमबार बिहान फेलापरेको थियो। पोखराबाट आइतबार बिहान ९:५५ बजे जोमसोमका लागि उडेको तारा एयरको ९ एनएइटी कलसाइन भएको उक्त विमान बिहान १०:०७ बजे जोमसोम विमानस्थलको टावरबाट सम्पर्क विच्छेद भएको थियो।"
नेपाल र भारतबीचको सम्बन्ध थप मजबुत हुनेछ : भाजपा विदेश विभाग प्रमुख चौथाइवाले,"काठमाडौं : भारतीय जनता पार्टीका विदेश विभाग प्रमुख डा विजय चौथाइवालेले नेपाल भारत सम्बन्ध थप मजबुत हुने विश्वास व्यक्त गरेका छन्। भारतका लागि नेपाली राजदूत डा शंकर शर्मासँगको भेटमा चौथाइवालेले सम्बन्ध बलियो बन्ने विश्वास व्यक्त गरेका हुन्। तपाईलाई भेट्न पाउँदा खुशी लाग्यो, चौथाइवालेले भनेका छन्, तपाईको कार्यकालमा नेपाल र भारतबीचको सम्बन्ध अझै मजबुत हुनेमा म विश्वस्त छु। यसअघि राजदूत शर्माले ट्वीटरमार्फत चौथाइवालेसँग भेट्न खुसी लागेको उल्लेख गर्दै चौथाइवाले नेपालको घनिष्ट मित्र र शुभचिन्तक भएको उल्लेख गरेका थिए। राजदूत शर्माले नयाँदिल्लीमा चौथाइवाले दम्पतीसँग नै भेट गरेका हुन्।"
शालिक राखेर राजा फर्कने होइन : कमल थापा,"काठमाडौं : राप्रपा नेपालका अध्यक्ष कमल थापाले नेपालगन्जमा राजा वीरेन्द्रको शालिक राख्न राज्यबाटै भएको अवरोधमा आपत्ति जनाएका छन्। आन्दोलनको रापतापमा राजालगायत विपी, भानुभक्तसमेतको शालिक तोडफोड गरिएको उल्लेख गर्दै थापाले त्यो गलत भएको बताएका छन्। त्यहाँ अहिले शालिक राख्न खोज्दा अवरोध हुनु ठिक नभएको थापाको भनाइ छ। नेपालगञ्जमा जहाँ पहिले राजा वीरेन्द्रको शालिक थियो, त्यहाँ अहिले शालिक राख्न खोज्दा सरकारले अवरोध गर्नु ठीक भएन, उनले भनेका छन्। थापाले शालिक राखेर राजा नफर्किने पनि स्पष्ट पारेका छन्। शालिक राखेर राजा फर्कने होइन। इतिहासको सम्झना हो। लोकतन्त्र यति असहिष्णु हुनुहुन्न, उनले भनेका छन्।"
राजदूतहरु नियुक्तिमा करोडौंको चलखेल रोक्नुपर्छ : प्रेम सुवाल,"काठमाडौं : सांसद प्रेम सुवालले राजदूत नियुक्ति निष्पक्ष हुनुपर्ने बताएका छन्। बिहीबार प्रतिनिधि सभा बैठकमा बोल्दै सांसद सुवालले राजदूत नियुक्तिमा करोडौं चलखेल भएको खबर आएको भन्दै यसलाई रोक्नुपर्ने बताएका हुन्। उनले भने,नेपालको आर्थिक कुटनीतिका खम्बाहरु विदेशस्थित राजदूतहरु पनि हुन्। राजदूतहरु नियुक्तिमा करोडौं करोडौं चलखेल भइरहेको समाचार छ। यसकारण निर्यात प्रविधि हस्तान्तरण, पर्यटन प्रवर्द्धन प्रभावकारी नभएको हो। भ्रष्टाचार र अनियमितता नियन्त्रण आवश्यक छ। सुवालले वैदेशिक रोजगारीले देश विकास नहुने बताए। उनले भने, ठूला निजी उद्योग राज्यको स्वामित्वमा ल्याउनुपर्छ। तलब बृद्धिभन्दा महगीं नियन्त्रण हुनुपर्छ। उनले एमसीसी सम्झौता अविलम्ब खारेज गर्नसमेत माग गरे।"
बजेट जनता केन्द्रित र अर्थतन्त्र बचाउने खालको छ : भुषाल,"काठमाडौं : सांसद पुष्पा भुषालले सरकारले ल्याएको बजेट जनता केन्द्रित भएको बताएकी छिन्। संसदमा बजेटमाथि सैद्धान्तिक छलफलमा भाग लिदैं भुषालले मुलुकको अर्थतन्त्र बचाउने गरी बजेट आएको भन्दै कार्यान्वयनमा ध्यान दिनुपर्ने बताएकी हुन्। उनले भनिन्, बजेट जनता केन्द्रित छ। आँटीलो बजेट हो। मुलुकको अर्थतन्त्र बचाउने बजेट हो। उत्पादन बढाउने विषयमा बजेटले ध्यान दिएको छ। मुलुकलाई धनि बनाउन निर्यात बढाउनुपर्यो। आयात घटाउनुपर्यो भन्ने खालको छ। उनले अब बजेट कार्यान्वयनको तयारी सुरु गर्नुपर्ने बताइन्। स्वदेशी उत्पादनका लागि आन्तरीक बजारको प्रवर्द्धन गर्न आवश्यक रहेको बताइन्।"
डडेल्धुरा अस्पतालमा बालिकाको मृत्यु हुँदा तनावग्रस्त,"डडेल्धुरा : डडेल्धुरा अस्पतालमा उपचार गर्न पुगेकी बालिकाको मृत्यु हुँदा डडेल्धुरा अस्पताल तनावग्रस्त भएको छ। बिहिबार एक बालिकाको डडेल्धुरा अस्स्पतालमा मृत्यु भएको थियो। मृत्यु हुनेमा भागेश्वर गाउँपालिका५ शिराड घर भएका प्रकाश थापा मगरकी पाँच वर्षीया छोरी यनुसा थापा मगर रहेकी छन्। निमोनियाको आशंकामा बिहीबार बिहान ५ बजे अस्पताल भर्ना भएकी पाँच वर्षे बालिकाको करिब ७ बजे मृत्यु भएको अस्पताल स्रोतले बताएको छ। बिरामी बालिकालाई अस्पताल पुगाएको तीन घण्टासम्म डाक्टरले चेकजाँचमा कुनै चाँसो नदेखाउँदा बालिकाको मृत्यु भएको उनका आफन्तको आरोप छ। आईसियुमा उपचाररत बालिकालाई जाँच गर्न लामो समयसम्म डाक्टर नआउँदा उनको मृत्यु भएको बालिकाका आफन्तले जनाएका छन्। आफन्तले उपचारकालागि बिहानदेखि नै डडेल्धुराका प्रमुख जिल्ला अधिकारीदेखि अस्पताल ब्यवस्थानपन समितिका अध्यक्ष सम्मलाई गुहार गर्दासमेत चिकित्सक नआउँदा उनको मृत्यु भएको आफन्तको आरोप छ। अस्पतालको लापरबाहीका कारण बालिकाको मृत्यु भएको भन्दै मृतक बालिकाका आफन्तले डिउटीमा रहेको चिकित्सकलाई कार्वाही गरिनु पर्ने जनाएकाछन्। साथै अस्पताल विकास समितिका अध्यक्ष र निमित्त मेडिकल सुपरिटेन्डेन्ट डा चेतराज भट्टमाथिसमेत छानविन गरिनु पर्ने माग गरेका छन्। अस्पतालमा डाक्टर हुँदाहुँदै पनि बिरामी बालिकाको उपचारका लागि नआउँदा बालिकाको ज्यान गएको स्थानीय राजेन्द्र थापाको भनाइ छ। राति नै श्वास फेर्न गाह्रो भएर अस्पताल भर्ना भएकी यनुसालाई अस्पतालले आईसियूमा राखेको अस्पतालका निमित्त मेसु भट्टको दाबी छ। उनले भने, दुई तीनदेखि उच्च ज्वरोसहित निमोनिया भइएको रहेछ, हिजो राति १२ बजे तिर श्वास फेर्न गाह्रो भएपछि आज बिहान अस्पताल आएका थिएँ, उच्च समस्याले आईसियुमा उपचार गदाँ गर्दै मुत्यु भएको हो। मृतक बालिका लामो समयदेखि निमोनिया र छारे रोगको बिरामी रहेको डडेल्धुरा अस्पतालका मेसु चेतराज भट्टले जानकारी दिए। बिहिबार दिउँसो जिल्ला प्रशासन कार्यालयमा बसेको बैठक पश्चात घट्नाको छानबिनगरी दोषिलाई कार्वाही गरिने मेसुले जानकारी दिए।"
गठबन्धनले गर्दा स्थानीय निर्वाचनमा अपेक्षित परिणाम आएन : लिङ्देन,काभ्रे : स्थानीय निर्वाचनमा गठबन्धनको कारण निर्वाचनमा अपेक्षा गरिएको अनुसारको परिणाम नआएको राप्रपाका अध्यक्ष राजेन्द्र लिङ्देनले बताए। स्थानीय तहको निर्वाचन पछिको समिक्षा बैठक धुलिखेलमा बोल्दै लिङ्देनले भर्खरै सम्पन्न स्थानीय निर्वाचनमा राप्रपाले सोचेको जस्तो जित निकाल्न नसकेको बताए। महाधिवेशन लगत्तै छोटो समयको तयारीको कारण पार्टीले स्थानीय निर्वाचनमा सोचेको जस्तो तहहरुमा जित निकाल्न नसकेको उनले बताए। धुलिखेलमा भएको बैठकमा बोल्दै लिङ्देनले अब राप्रपाले अगामी संघ र प्रदेशको निर्वाचनको तयारिमा पार्टी लाग्ने बताउँदै पूर्ण समानुपातिक संसद् र जनताले प्रत्यक्ष चुनिने प्रधानमन्त्रीको विषयमा आवाज उठाउने बताए। समिक्षा बैठकमा प्रदेश र संघको निर्वाचमा उपयुक्त र लोकप्रिय उम्मेदवारहरु समयमै छनोट गर्न पार्टी भित्र र पार्टी बाहिर सार्वजनिकरुपमा आह्वान गर्ने निर्णय भएको प्रवक्ता मोहन श्रेष्ठले जानकारी दिए। स्थानीय निर्वाचनमा पार्टी हित विपरित काम गर्ने निष्क्रिय बस्ने हरुको पहिचान गरेर १५ दिनभित्र सिफारिस गर्नको लागि छानबिन गर्न निरन्जन थापाको संयोजकमा ३ सदस्य रहेको समिति बनाएको प्रवक्ता श्रेष्ठले जानकारी दिए। राप्रपाको केन्द्रीय कार्य सम्पादन समितिको बैठक बुधबार र बिहिबार धुलिखेलमा बसेको थियो।
राप्रपाले तय गर्यो एजेण्डा : प्रत्यक्ष निर्वाचित प्रधानमन्त्री र अभिभावकीय राजा,"काठमाडौं : राष्ट्रिय प्रजातन्त्र पार्टीले प्रत्यक्ष निर्वाचित कार्यकारी प्रधानमन्त्री र अभिभावकीय राजाको एजेण्डा तय गरेको छ। धुलिखेलमा सम्पन्न दुईदिने कार्यसम्पादन समिति बैठकले आगामी प्रदेश र संघीय निर्वाचनमा प्रत्यक्ष निर्वाचित कार्यकारी प्रधानमन्त्री र अभिभावकीय राजाको एजेण्डा लिएर जनतामाझ जाने निर्णय गरेको हो। अध्यक्ष राजेन्द्र लिङ्देन, पूर्वअध्यक्षहरू पशुपतिशम्शेर जबरा र डा प्रकाशचन्द्र लोहनीलगायत शीर्षस्थ नेताको उपस्थितिमा बसेको बैठकले यीसहित विभिन्न एजेण्डालाई आगामी निर्वाचनमा यो विषयलाई जोडदार रुपमा उठाउने निर्णय गरेको प्रवक्ता मोहन श्रेष्ठले जानकारी दिए। उनकाअनुसार मुलुकमा विद्यमान भ्रष्टाचार र अस्थिरता अन्त्यका लागि वर्तमान शासकीय स्वरुप र निर्वाचन प्रणालीमा सुधार र परिवर्तन आवश्यक रहेको ठहर गर्दै राप्रपाले पूर्ण समानुपातिक संसद, जनताले प्रत्यक्ष निर्वाचित गर्ने कार्यकारी प्रधानमन्त्री र अभिभावकीय संस्थाका रुपमा राजा रहने एजेण्डा अघि बढाउने निष्कर्ष निकालेको हो। त्यसैगरी राप्रपाले प्रदेश संरचना खारेज गर्ने एजेण्डा पनि उठाउने भएको छ। तीन तहको संघीयता होइन, केन्द्र र बलियो स्थानीय तह रहने व्यवस्था उपयुक्त हुन्छ, राप्रपाले भनेको छ। यी एजेण्डाहरुलाई आगामी केन्द्रीय कार्यसमिति बैठकबाट अनुमोदन गरेर औपचारिक रुपमा अगाडि बढाइने प्रवक्ता श्रेष्ठले बताए। उनकाअनुसार केन्द्रीय कार्यसम्पादन समितिले स्थानीय तह निर्वाचनको पनि समीक्षा गरेको छ। दुई दुई वटा गठबन्धनका बाबजुत एक्लै निर्वाचनमा सहभागी भएर प्राप्त गरेको सफलताले पार्टीलाई उत्साहित तुल्याएको छ, बैठकको निर्णयमा भनिएको छ। बैठकले गठबन्धन तथा तयारी समयको अभावकै कारण अपेक्षित परिणाम प्राप्त हुन नसकेको निष्कर्ष निकालेको छ। यद्यपि पार्टीको लोकप्रिय जनमतमा भने उल्लेख सुधार भएको राप्रपाको ठहर छ। प्राप्त परिणाम र लोकप्रिय जनमतको जगमा उभिएर आगामी प्रदेश र संघको निर्वाचनमा पार्टीको सम्पूर्ण शक्ति परिचालन गरिनेछ, बैठकको निर्णयमा भनिएको छ। प्रदेश र संघ निर्वाचनमा उपयुक्त र लोकप्रिय उम्मेदवारहरु समयमै छनोट गर्न पार्टीभित्र र बाहिरबाट उम्मेदवारी दिन सार्वजनिक आह्वान गरेको छ। निर्वाचन तयारी अन्तर्गत संगठन विस्तार, पार्टी प्रवेश कार्यक्रम सञ्चालन गर्नेलगायत निर्णयहरु पनि कार्यसम्पादन समितिले गरेको छ।"
कोरोना व्यवस्थापनमा २८ अर्ब खर्च,"काठमाडौं : सरकारले कोरोना व्यवस्थापन तथा रोकथाममा २८ अर्ब ६० करोड खर्च गरेको छ। आर्थिक वर्ष २०७६७७ देखि अहिलेसम्म २८ अर्ब ५९ करोड २५ लाख ४२ हजार खर्च भएको छ। कोभिड१९ महामारी व्यवस्थापनको लागि आर्थिक वर्ष २०७६७७ मा २ अर्ब १७ करोड ९५ लाख ७ हजार, आर्थिक वर्ष २०७७७८ मा १० अर्ब ७३ करोड १७ लाख ७३ हजार, आर्थिक वर्ष २०७८७९ मा फागुनसम्म १५ अर्ब ६८ करोड १२ लाख ६२ हजार रुपैंया खर्च भएको छ। कोभिड१९ बाट संक्रमित व्यक्तिको परीक्षण, उपचार तथा व्यवस्थापनको लागि २०७८ फागुनसम्म देशभर ८ हजार २ सय २ वटा आइसोलेशन बेड, ३ हजार ८ सय ४६ वटा हाई डिपेन्डेन्सी युनिट बेड, २ हजार ७ सय ९७ वटा आईसियुबेड, १ हजार ८ वटा भेन्टीलेटर, ६९३ वटा अक्सिजन कन्सनट्रेटर र ९८ वटा अक्सिजन प्लान्ट रहेको उल्लेख छ। आर्थिक सर्वेक्षण २०७८७९ अनुसार हाल कुल ९८ वटा अस्पतालहरूले कोभिड १९ केयर युनिट सञ्चालनमा रहेका छन्। आर्थिक वर्ष २०७७७८ देखि प्राथमिकताको आधारमा देशभरि नै कोभिड१९ विरूद्धको खोप लगाउन शुरू भएको थियो। यस्तै देशभर स्वास्थ्य संस्थाको संख्या ७ हजार ५ सय ९८ रहेका छन्। २०७८ असारसम्म १२५ अस्पताल, २०५ प्राथमिक स्वास्थ्य केन्द्र, ३ हजार ८ सय ७० स्वास्थ्य चौकी, ३९५ आयुर्वेदिक अस्पताल र २ हजार ९ सय ७१ आधारभूत स्वास्थ्य केन्द्र गरी ७ हजार ५ सय ६६ स्वास्थ्य संस्थाहरू सञ्चालनमा थिए।"
"यो सरकार जनता विरोधी हो, तल्लो तहका कर्मचारीको पक्षमा बजेट छैन : अधिकारी","काठमाडौं : सांसद खगराज अधिकारीले वर्तमान सरकार जनता विरोधी भएको बताएका छन् । संसदमा बजेटमाथि सैद्धान्तिक छलफलमा भाग लिँदै सांसद् अधिकारीले आगामी आर्थिक वर्षको बजेट जनताको हित गर्ने पक्षमा नभएको बताएका हुन् । उनले भने, यो सरकार जनताविरोधी सरकार हो । बजेट तल्लो तहका कर्मचारीको पक्षमा छैन । शब्दमा आकर्षक, आकाशका जुन तारा झार्ने गरी बजेट वक्तव्य छ। सारमा धेरै कुराको चुनौती खडा गरेको छ । उनले सरकारले निर्यात दुई गुणा बढाउने भनेपनि निर्यात प्रतिस्थापन गर्न सक्ने अवस्था नरहेको बताए । स्वदेशी उद्योगलाई थला पार्ने गरी सेनेटेरी प्याड उत्पादनलाई प्रोत्साहनमा रोक लगाउने गरी बजेट आएको धारणा राखे। उनले स्वास्थ्य बीमालाई सरकारले प्राइभेट कम्पनीलाई दिन लागेको भन्दै आपत्ति जनाए। बजेटमा १० करोडभन्दा बढीको बिजुली खपत दिनेलाई छुट दिने विषय राखिएको बताउँदै अधिकारीले अर्थमन्त्रीले कुन व्यापारीसँग कति चुनाव खर्च उठाएर व्यक्ति पोस्ने गरी बजेटमा नीतिगत व्यवस्था गरेको भन्दै प्रश्न गरे। उनले अर्थमन्त्री शर्माले बजेट वक्तव्यमार्फत चुनावी खर्च जुटाएको आरोपसमेत आरोप लगाए।"
कैलालीमा थुनुवा हतकडीसहित फरार,धनगढी : कैलालीमा एक थुनुवा हतकडीसहित फरार भएका छन्। इलाका प्रहरी कार्यालय सुखडमा राखिएका घोडाघोडी नगरपालिका२ साडेपानीका २४ वर्षीय कृष्ण पाण्डेय फरार भएका हुन्। उनलाई बुधबार उपचारका लागि सुखडको घोडाघोडी अस्पतालमा लगिएको थियो । फर्कने क्रममा उनी फरार भएको जिल्ला प्रहरी कार्यालय कैलालीका डीएसपी बेदप्रकाश जोशीले बताए । पाण्डेय जेठ १४ गते लागूऔषधको मुद्दामा पक्राउ परेका थिए।
"अमेरिकाको एक अस्पतालमा गोली चल्यो, चार सर्वसाधारणको मृत्यु","ओक्लाहो : अमेरिकाको एउटा अस्पतालमा भएको गोलीकाण्डमा चारजना सर्वसाधारणको मृत्यु भएको छ। ओक्लाहोमा राज्यको टुलसास्थित सेन्ट फ्रान्सिस अस्पतालको क्याम्पसमा बन्दुकधारीले गोली चलाउँदा कम्तिमा चार जनाको मृत्यु भएको प्रहरीले जनाएको छ। उक्त गोलीकाण्डमा कैयौँ घाइते भएको पनि प्रहरी अधिकारीहरूले जनाएका छन्। बुधबार एउटा एउटा पत्रकार सम्मेलनमा बोल्दै प्रहरी उपप्रमुख एरिक डालग्लिशले चारजना सर्वसाधारण र एक आक्रमणकारी मारिएको जानकारी दिएको बीबीसीमा उल्लेख छ। उनका अनुसार सेन्ट फ्रान्सिस अस्पताल खाली गराउने काम भइरहेको छ। प्रहरीहरू मेडिकल क्याम्पस पुग्दा केही मानिसहरूलाई गोली लागेको देखिएको थियो भने केहीको मृत्यु नै भइसकेको थियो। आक्रमण किन र कसरी भयो भन्ने विवरण आउन बाँकी रहेको प्रहरीले जनाएको छ। राष्ट्रपति जो बाइडनलाई गोलीकाण्डबारे जानकारी गराइसकिएको छ। गत साता टेक्सासस्थित एउटा विद्यालयमा २१ जनाको ज्यान जाने गरी भएको गोलीकाण्डपछि यो आक्रमण भएको थियो। एकपछि अर्को गर्दै आक्रमणकारीले पहिलो, दोस्रो, तेस्रो र चौथो कक्षाका विद्यार्थीमाथि गोली चलाउँदा १८ बालबालिकासहित २१ जनाको ज्यान गएको थियो। गत साता टेक्ससस्थित एउटा विद्यालयमा २१ जनाको ज्यान जाने गरी भएको गोलीकाण्डपछि यो आक्रमण भएको छ। अमेरिकाको एक विद्यालयमा गोली लागेर शिक्षकसहित कम्तीमा २१ जनाको मृत्यु टेक्सास गोलीकाण्ड : १८ बालबालिकासहित २१ जनाको हत्याअघि आक्रमणकारीले आफ्नै हजुरआमालाई गोली हानेका थिए"
बजेटबाट किसानदेखि उद्योगीसम्म खुशी छन् : गगन थापा,"काठमाडौं : नेपाली कांग्रेसका महामन्त्री गगनकुमार थापाले उत्पादनमुखी बजेट आएको बताएका छन् । प्रतिनिधि सभाको बिहीबारको बैठकमा बोल्दै महामन्त्री थापाले अर्थमन्त्री जनार्दन शर्माले उत्पादनमुखी बजेट ल्याएकाले प्रभावकारी हुने बताएका हुन्। बजेटपछि सरोकारवाला सबैले बजेटको स्वागत गरेको उनले बताए। थापाले भने, बजेट उत्पादनमुखी छ, किसानदेखि उद्योगीसम्म सबै खुशी छन्। उनले स्थानीय तहसँग मिलेर काम गर्नुपर्ने धारणा राखे। उनले बजेट कार्यान्वयन गर्न सरोकारवाला निकायसम्म तल्काल छलफल गर्न आग्रह गरेका छन्। उनले बजेटले व्यापार घाटा कम गराउने दाबी गरे। सरकारले एमसीसीपछि बुढीगण्डकी गिजोल्यो : ज्ञवाली"
निजगढ विमानस्थलको विकल्प,"सर्वोच्च अदालतले पर्यावरण जोगाउनको लागि निजगढ विमानस्थलको विकल्प खोज्न दिएको फैसला स्वागतयोग्य छ। यसले पीडित टाँगिया बस्तीका बासिन्दा, सहजनाथ र तामागढी साझेदारी वनका करिब तीन लाख उपभोक्तासमेत लाभान्वित भएका छन्। अनुसन्धान र विज्ञको परामर्शमा आधारित शासन सञ्चालनको अभ्यास नभएका कारणले केही नेताहरूले सम्मानित अदालतको फैसलाप्रतिको गलत अभिव्यक्ति दिइरहेका छन्। विवादित दोस्रो (हाल चौथो) अन्तर्राष्ट्रिय विमानस्थल क्षेत्र बारा जिल्लाको जितपुर सिमरा नगरपालिका वार्ड नं १६ मा पर्दछ। उक्त क्षेत्र निजगढबाट करिब पाँच किमि दक्षिण पश्चिममा पर्दछ। अहिले अन्तर्राष्ट्रिय विमानस्थल जहाँ बनाउन खोजिएको छ, त्यो अन्तर्राष्ट्रिय नागरिक उड्डयन संगठन (आईकाओ) को मापदण्डविपरीत पनि छ। विमानस्थल बनाउन खोजिएको स्थान पर्सा राष्ट्रिय निकुञ्जसँग जोडिएको छ। जबकि आईकाओको मापदण्डअनुसार संरक्षित क्षेत्रहरूको नजिकमा अन्तर्राष्ट्रिय विमानस्थल निर्माण गर्नु हुँदैन। सरकारले ८ हजार ४५ हेक्टर क्षेत्रफलमा विमानस्थलको ईआईए प्रतिवेदन २०७४ चैतमा स्वीकृत गरेको थियो। ईआईए प्रतिवेदनमा ५ लाख ८५ हजार ४ सय ९९ रुख, खम्बा साइजको १८ लाख ६४ हजार ८ सय २० वटा रुख र प्रतिहेक्टरमा प्राकृतिक पुनरुत्पादन ३९ सय बिरुवा हटाउनुपर्ने उल्लेख छ। रुख, पोल र बिरुवाहरू जोड्दा काट्नुपर्ने जम्मा रुखबिरुवा २ करोड ९७ लाख ६२ हजार १९ हुन आउँछ। यसले जलवायु परिवर्तन असन्तुलन बनाई विश्वमा तापक्रमसमेत बढाउनेछ।विमानस्थलको लागि ओगटेको ८ हजार ४५ हेक्टरमा ७ हजार ३ हेक्टर वन क्षेत्रले ओगटेको छ। उक्त वन क्षेत्रमा रुख, पोल, बल्लाबली, लाथ्रा र विरुवा प्रतिहेक्टर कम्तीमा १२ हजार ४ सय ३० को दरले ७ हजार ३ वन क्षेत्रमा ८७ करोड रहेको छ। वन विनाशका असर र जोखिम नेपालमा हाल रहेको ४० प्रतिशत वन क्षेत्रमध्ये मधेस प्रदेशमा सबैभन्दा कम वन क्षेत्र रहेको छ। जुन देशको कुल क्षेत्रफलको १६१ प्रतिशत मात्रै छ। प्रस्तावित विमानस्थलको क्षेत्रभित्र सहजनाथ र तामागढी साझेदारी वन (४,८४० हेक्टर) परेको छ। उक्त वन मासिए बाराका दक्षिणी भेगका ४४ हजार ९ सय २७ घरधुरीका २ लाख ८८ हजार ४ सय २७ वन उपभोक्ता वन पैदावारबाट वञ्चित हुनेछन्। यस वनमा आधारित उद्योगधन्दा पनि पूर्णरूपमा बन्द हुनेछन्। यतिमात्र होइन दीर्घकालीन पर्यावरणीय संकट पनि निम्तिने छ। एउटा रुखले वर्षभरिमा करिब १ सय ५० टनसम्म भूमिगत पानीलाई वाष्पीकरणमार्फत वायुमण्डलमा फाल्छ। रुखबिरुवाले फालेको पानीको बाफ फेरि वर्षाको रूपमा धर्तीमा पर्छ। जुन ठाउँमा बढी वनजंगल हुन्छ, त्यहाँ तुलनात्मक रूपमा बढी पानी पर्ने कारण पनि यही हो। तसर्थ १९ सय हेक्टर वनले वार्षिक प्रतिरुख १ सय ५० टन, पोल आकारका रुखले ७५ टन, बल्लाबल्लीले ६ टन, लाथ्राले ०१८७५ टन र बिरुवाले ०१४९९ टन पानी वाष्पीकरणमार्फत वायुमण्डलमा फाल्छन्। १९ सय हेक्टर वन क्षेत्रले प्रतिहेक्टर ३४ हजार २ सय ६४ टनको दरले जम्मा ६ करोड ५१ लाख ७ सय ७१ टन पानी यस वनले वायुमण्डलमा वाष्पीकरणमार्फत पठाउँछ। जसले करिब २ हजार २ सय २५ बिघा जग्गामा वर्षामार्फत सिँचाइ गर्न सक्छ। यस वनबाट ६ वटा नदीनाला (अडुवा, जमुनी, तियर, काँटघाट, बडकी पैनी, जोकाहा) मा निरन्तर पानी बगिरहेको छ। जसले २ लाख १६ हजार देखि ४ लाख ४० हजार मानिसलाई सिँचाइ तथा खानेपानीको टेवा दिएको छ। यो ठाउँमा विमानस्थल निर्माण भए यी ६ वटा नदीनाला सुक्नेछन्। जसबाट बारा जिल्लाको दक्षिणी भेगका पाँच गाउँपालिका (देवताल, सुवर्ण, करैयामाई, आदर्श केतवाल, बारागढी), चार नगरपालिका (कोल्बी, पचरौता, महागढीमाई, सिम्रौनगढ) र एक उपमहानगरपालिका कलैयाका करिब २ लाख १६ हजार (३१ प्रतिशत) देखि ४ लाख ४० हजार (६४ प्रतिशत) गरिब तथा मध्यमवर्गीय किसान प्रभावित हुनेछन्। सिँचाइ तथा खानेपानीमा असर परी भोकमरीको समस्या निम्तिन सक्छ। माथि उल्लिखित ६ वटा नदीनालाको पानी र उत्तरी भेगबाट चुरेको ८ सय ६८ वर्ग किलोमिटर जलाधार क्षेत्रको वर्षायामको पानी प्रस्तावित क्षेत्र भएर बग्छ। उक्त पानी च्यानलाइज गरी बकैया (रौतहट जिल्ला) र पसाह (बारा जिल्ला) नदीमा पठाउँदा ठूलो बाढी आएर तटीय क्षेत्रका बस्तीहरूमा जनधनको क्षति हुने जोखिमसमेत निम्तिन्छ। हचुवामा ईआईए र वातावरणीय मूल्यांकन यो विमानस्थलको ईआईए प्रतिवेदनसमेत विवादित छ। वन मन्त्रालयको तत्कालीन वातावरण महाशाखाका प्रमुखले वन सचिवमार्फत सिफारिस गरी वनमन्त्रीबाट स्वीकृत गराएको देखिन्छ। प्रतिवेदन कपी पेस्ट गरी तयार भएको पाइएको भन्दै सर्वोच्च अदालतमा मुद्दा चलिरहेको थियो। ईआईए प्रतिवेदनमा कतिपय तथ्य हचुवाका आधारमा राखिएका छन्। घोरल समुद्री सतहबाट ९ सयदेखि ४ हजार मिटरसम्ममा भेटिने जंगली जनावर हो। समुद्री सतहबाट दुई सयदेखि तीन सय मिटरमा यो वन्यजन्तु पाइने भनेर ईआईएको तालिका नं ५२२ को सिन नं १० मा उल्लेख छ। यो तथ्यले भित्री खेलोलाई उदांगो पारिदिएको छ। प्रतिवेदनमा कतिपय तथ्य हचुवाका आधारमा राखिएका छन्। यस्तै पारिस्थितिकीय सेवाहरूको विनाशको वित्तीय विश्लेषण ३९ गुणा कम गरिएको छ। ईआईए प्रतिवेदनको तालिका नं ६१३ ए मा वित्तीय विश्लेषण परामर्शदाताले पारिस्थितिकीय सेवाहरूको वित्तीय आकलन गरेका छन्। २४ लाख ५० हजार ३ सय १९ रुखहरू (पोल आकारका समेत) मध्येबाट ५ लाख ८६ हजार रुखको मात्रै गर्दा २ खर्ब ३२ अर्ब रुपैयाँ बराबरको वातावरणीय सेवाको विनाश हुने आकलन गरेका छन्। जबकि पोल आकारका र बिरुवासमेतको वातावरणीय विनाशको आकलन गर्दा ९ खर्ब १२ अर्ब रुपैयाँ बराबरको नोक्सान हुनेछ। ऋणको भारी राष्ट्रिय गौरवको आयोजना अन्तर्राष्ट्रिय विमानस्थल निर्माणका लागि लगानी बोर्डले तीन खर्ब रुपैयाँ लागत अनुमान गरेको छ। विमानस्थल निर्माणका लागि रुख कटानबाट उत्पादित काठदाउराको राजस्व रु१५ अर्ब छ। सोको बजार मूल्य ५ खर्ब ९६ अर्ब रुपैयाँ हुने ईआईए प्रतिवेदनमै उल्लेख छ। विमानस्थल निर्माणमा जैविक विविधता नष्ट हुनेसहितको खर्च ७ खर्ब ४८ अर्ब, परिमार्जित पारिस्थितिकीय सेवाहरूको विनाश ९ खर्ब १२ अर्ब र अन्य खर्च रु२ खर्ब २१ अर्ब गरी जम्मा खर्च तथा नोक्सान रु२४ खर्ब ७७ अर्ब हुने देखिन्छ। प्रस्तावित विमानस्थलको क्षेत्रभित्र सहजनाथ र तामागढी साझेदारी वन (४,८४० हेक्टर) परेको छ। उक्त वन मासिए बाराका दक्षिणी भेगका ४४ हजार ९ सय २७ घरधुरीका २ लाख ८८ हजार ४ सय २७ वन उपभोक्ता वन पैदावारबाट वञ्चित हुनेछन्। हाल त्रिभुवन विमानस्थलको वार्षिक आम्दानी करिब पाँच अर्ब रुपैयाँ छ। जैविक विविधता, पर्यावरणसहितमा पुगेको क्षतिअनुसार लागतको शोधभर्ना गर्न करिब २ सय ४८ वर्षसम्म लाग्न सक्छ। यस्तो योजना किमार्थ लागू गर्नु हुँदैन भनेर ईआईए प्रतिवेदनले निर्देशन दिएको छ। विमानस्थल आयोजनाले देशको ५४ लाख २७ हजार ३ सय १० घरधुरीका जनतालाई प्रतिघरधुरी करिब ४ लाख ५६ हजार ३ सय ९५ रुपैयाँभन्दा बढीको ऋण बोकाउनेछ। साधारण लागत लाभ विश्लेषण र मूल्यांकनले देखाउँछ। यो आयोजना देश र जनताको लागि हितमा छँदै छैन। आरक्ष र निकुञ्जमा असर विमानस्थल निर्माणबाट पर्सा राष्ट्रिय निकुञ्जका वन्यजन्तु तथा पक्षीहरूको विशाल बासस्थान उजाडिने भएकाले तिनीहरू प्रत्यक्ष रूपमा प्रभावित हुनेछन्। निकुञ्ज र आसपासका क्षेत्रमा रहेका जंगली हात्ती, बाघ, गैंडा, गौरीगाई, हुँडारलगायत वन्यजन्तु, ३७ प्रजातिका स्तनधारी जनावर, ४ सय ९० प्रजातिका पक्षी, ३१ प्रजातिका पुतली, आठ प्रजातिका माछा, करोडौं कीराफट्यांग्रा आदिलाई प्रतिकूल असर परी कतिपय त सदाका लागि लोप हुन सक्छन्। माग गरिएको १९ सय हेक्टरमा ५ खर्ब ८३ अर्ब १६ करोड ७० लाख कीराफट्यांग्रा नासिने छन्। प्रस्तावित विमानस्थलको वनक्षेत्र जंगली हात्तीहरूको पुर्खौंदेखिको आहारविहार गर्ने मूल थलो तथा मुख्य बासस्थान हो। यसैले त्यहाँ विमानस्थल बनेमा हात्तीको झुन्डले जनधनको क्षति गर्ने बढी सम्भावना रहन्छ। यस्तै ठूलो खालका पक्षीहरू आकाशमा उड्दा विमानसँग ठोक्किएर ठूलो दुर्घटना निम्तिन सक्छ। विचाराधीन पुराना मुद्दा न्यूनिकरण गर्ने उपाय खोज्दै सर्वोच्च निजगढमा अन्तर्राष्ट्रिय विमानस्थल नबनाउन सर्वोच्चको आदेश ३ दशकअघि खोजिएको थियो निजगढ विमानस्थल, पूर्वतयारीमा १ अर्ब खर्च निजगढ विमानस्थल बनाउन सर्वोच्चको रोक सर्वोच्चको निर्णय राष्ट्रिय हितविरुद्ध छ, कार्यकारी भूमिकामाथि हस्तक्षेप भयो : महासचिव पोखरेल जंगल नै नभएको ठाउँमा निजगढ विमानस्थल रोक्नु ठीक होइन : माधव नेपाल निजगढ विमानस्थल सम्बन्धमा देउवाले भने सर्वोच्चको फैसला अध्ययन गरेपछि आवश्यक निर्णय गर्छौं सर्वोच्चले रोक लगाएको निजगढ विमानस्थललाई पनि बजेट निजगढ विमानस्थल निर्माण प्रक्रिया अघि बढाउन समितिको निर्देशन विमानस्थल बनेपछि त्यहाँको यात्रु चाप तथा सरसफाइ व्यवस्थापन पनि चुनौतीपूर्ण हुनेछ। ईआईए प्रतिवेदनअनुसार सन् २०३० सम्ममा पहिलो धावनमार्ग निर्माणपछि वार्षिक ७२ लाख र दोस्रो धावनमार्ग बनेपछि ६ करोड यात्रु विमानस्थलमा अवतरण गर्नेछन्। ६ करोड यात्रुलाई १० दिनको बसाइका लागि प्रतियात्रु नुहाउने र खानेपानीको लागि ६० अर्ब लिटर, विद्युत् ६ अर्ब वाट, यात्रुले छोड्ने ४८ अर्ब किलो मल र साढे एक अर्ब लिटर मूत्रको व्यवस्थापन गर्न चुनौती हुनेछ। ६ करोड यात्रुले प्रयोग गर्ने हवाईजहाजहरूले प्रतियात्रु ९५९३ ग्राम कार्बनडाइ अक्साइड उत्सर्जन गर्छ। उक्त जहाजहरूले वार्षिक ५ हजार ७ सय ५६ टन कार्बन उत्सर्जन गर्नेछन्। जसले हाम्रो वायुमण्डल प्रदूषित भई तापक्रम वृद्धिमा कारक बन्नेछ। वातावरण तथा जैविक विशेषज्ञहरूको अध्ययनमा आधारित तथ्य प्रमाण र विभिन्न कारणहरूले गर्दा प्रस्तावित विमानस्थल समस्याग्रस्त देखिन्छ। त्यसैले हालको निर्माणस्थललाई अविलम्ब परिवर्तन गर्नुपर्छ। अदालतको फैसलालाई कार्यान्वयन गर्न निम्न वैकल्पिक स्थानहरूमा विमानस्थल निर्माण गर्न विषय विज्ञहरूमार्फत अध्ययन गराए उचित हुनेछ। विकल्प के छ ? भैरहवा विमानस्थललाई विस्तार गरी आठ सय बिघामा गौतमबुद्ध अन्तर्राष्ट्रिय विमानस्थल बनेकै छ। त्यसैगरी सिमरा विमानस्थललाई पूर्व र उत्तरतर्फ डुम्बरबानासम्म विस्तार गरी (जहाँ वीरगन्ज चिनी कारखानाको सरकारी जग्गा एक हजार बिघा वा सो भन्दा बढी हुन सक्छ) निर्माण गराउनु पहिलो विकल्प हुन सक्छ। आठ ठाउँको अध्ययनको सिलसिलमा सिमराको पनि अध्ययन भइसकेको छ। अन्तर्राष्ट्रिय विमानस्थल निर्माणको लागि १९ सय हेक्टर (२८ सय बिघा) जमिन आवश्यक छँदै छैन। लन्डनको हिथरो अन्तर्राष्ट्रिय विमानस्थलको क्षेत्रफल १ हजार २ सय २७ हेक्टर (यात्रु संख्या ८ करोड), सिंगापुर अन्तर्राष्ट्रिय विमानस्थलको क्षेत्रफल १३ सय हेक्टर (यात्रुसंख्या ६५६ करोड) र दुबई अन्तर्राष्ट्रिय विमानस्थलको क्षेत्रफल १ हजार २ सय ५० हेक्टर (यात्रु संख्या ८९१ करोड) रहेको छ। यसमा करिब पाँच सय बिघा थप्नुपर्ने हुन्छ र सो जग्गाको मुआब्जा र औराहा गाउँका केही घरहरूको व्यवस्थापन गर्दा रु१०१५ अर्ब लाग्न सक्छ। जसबाट काठदाउराको रु५ खर्ब ९६ अर्ब, पारिस्थितिकीय सेवाहरूको रु२४ खर्ब २३ अर्ब र बस्ती व्यवस्थापनतर्फ रु २२१ खर्ब गरी प्रत्यक्ष र अप्रत्यक्ष खर्च रु४१ खर्ब २९ अर्ब बचत हुनेछ। वातावरण तथा जैविक विशेषज्ञहरूको अध्ययनमा आधारित तथ्यप्रमाण र विभिन्न कारणहरूले गर्दा प्रस्तावित विमानस्थल समस्याग्रस्त देखिन्छ। त्यसैले हालको निर्माणस्थललाई अविलम्ब परिवर्तन वैकल्पिक स्थानहरूमा विमानस्थल निर्माण गरिनु उचित देखिन्छ। मुर्तियामा अतिक्रमणसमेत हटाइएको करिब ४२ सय हेक्टर (६ हजार २ सय ७ बिघा) सरकारी जग्गा विमानस्थल निर्माणको लागि उपयुक्त देखिन्छ। यसै क्षेत्रमा वनभित्र रहेको टाँगिया बस्तीका एक हजार ४ सय ३९ घरधुरीलाई स्थानान्तरण गर्न पनि सकिन्छ। सर्लाहीमा अन्तर्राष्ट्रिय विमानस्थल निर्माण भएबाट काठदाउराको ५ खर्ब ९६ अर्ब रुपैयाँ बचत हुन्छ। पारिस्थितिकीय सेवाहरूको २४ खर्ब २३ अर्ब र बस्ती व्यवस्थापनतर्फ २२१ खर्ब गरी प्रत्यक्ष र अप्रत्यक्ष खर्च ४१ खर्ब २९ अर्ब रुपैयाँ बचत हुनेछ। टाँगिया बस्ती स्थानान्तरणपछि त्यहाँको पाँच सय हेक्टर खाली क्षेत्रलाई वन्यजन्तुको लागि घाँसे मैदान बनाउन सकिन्छ। चितवनको विकल्पमा सिमरा, पथलैया, वीरगन्ज र निजगढ पर्यटकका लागि वन्यजन्तु सफारीको हब बनाएर वार्षिक लाखौं डलर आम्दानी गर्न सकिन्छ। जैविक विविधता र वातावरणीय विनाशका हिसाबले यो ठाउँ उचित छैन। यसकोे विकल्प खोज्नु नै जैविक विविधता र पर्यावरण संरक्षण भई मुलुकको भलाई हुनेछ। केही व्यक्ति र समूहलाई तत्काल फाइदा भए तापनि भावी पुस्ताका लागि असर पर्नेतर्फ संवेदनशील हुँदै सरोकारवाला सबैको ध्यान जान जरुरी छ। अन्तर्राष्ट्रिय विमानस्थलको विकल्प दिन सकेमा दूरदर्शिता झल्किनेछ। यादव जैविक विविधता विज्ञ र दमु अध्येता हुन्।"
कारको ठक्करबाट युवकको मृत्यु,चितवन : चितवनको खैरहनीमा भारतीय कारको ठक्करबाट एक युवकको मृत्यु भएको छ । कालिका नगरपालिका४ घर भई हाल खैरहनी नगरपालिका८ बस्ने २१ वर्षीय विश्वास गुरुङको मृत्यु भएको हो। पूर्व पश्चिम राजमार्गअन्तर्गत खैरहनी नगरपालिका९ सिमलटाँडीमा बुधबार साँझ भारतीय कारको ठक्करबाट घाइते गुरुङको उपचारका क्रममा पुरानो मेडिकल कलेजमा मृत्यु भएको हो । लोथरबाट नारायणगढतर्फ आउँदै गरेको जेएच ०१ डिएक्स ७७३९ नम्बरको भारतीय कारले विपरीत दिशाबाट जाँदै गरेको बागमती प्रदेश ०३००५ प २६६९ नम्बरको मोटरसाइकललाई ठक्कर दिएको थियो । ठक्करबाट घाइते गुरुङको उपचारका क्रममा गए राति मृत्यु भएको जिल्ला प्रहरी कार्यालयले जनाएको छ । कार चालक प्रहरीको नियन्त्रणमा छन् । रासस
ललितपुर जिसस प्रमुखमा कांग्रेसका फुयाँल र उपप्रमुखमा माओवादी केन्द्रका थिङ विजयी,"ललितपुर : ललितपुर जिल्ला समन्वय समिति (जिसस)मा नेपाली कांग्रेस र माओवादी केन्द्रको गठबन्धन विजयी भएका छन्। जिसस प्रमुखमा नेपाली कांग्रेसका नेता ऋषि फुयाँल र उपप्रमुखमा नेकपा माओवादी केन्द्रका रामलाल थिङ निर्वाचित भएका हुन्। कांग्रेस र माओवादी केन्द्रले जिससमा तालमेल गरेर मनोनयन दर्ता गराएका हुन्। बुधबार जिससको निर्वाचनका लागि गठबन्धनबाट उम्मेदवार मनोनयन दर्ता भएपछि उनीहरुको बहुमत भएकाले नेकपा एमालेले उम्मेदवारी नै दर्ता नगराएको हो। १२ मतदाता रहेकोमा कांग्रेसका ७, माओवादी केन्द्रका २ र एमालेका ३ मतदाता थिए। ६ स्थानीय तह रहेको ललितपुरमा कांग्रेस एक्लैको पक्षमा बहुमत भएपनि स्थानीय तहमा चुनावी गठबन्धन गरेकाले माओवादी केन्द्रलाई पनि समेटेको हो। एमालेबाट उम्मेदवारी नपरेपछि कांग्रेसमाओवादी गठबन्धन मनोनयन दर्ता भएका उम्मेदवार निर्विरोध चयन भएका हुन्। खुला सदस्यमा दिनेश घोरासैनी (कांग्रेस), हरिहर कार्की (कांग्रेस), सादुराम श्रेष्ठ (माओवादी केन्द्र) निर्वाचित भएका छन्। अल्पसंख्यकबाट सुवेरबहादुर पहारी (कांग्रेस), महिला सदस्यमा शोभा महर्जन (माओवादी केन्द्र), महिला सदस्यमा कांग्रेसबाट गीता खड्का र शोभा कार्की निर्विरोध निर्वाचित भएका हुन्। निर्विरोध निर्वाचित जिसस पदाधिकारी र सदस्यलाई बिहीबार पदभार ग्रहण गराउने कार्यक्रम छ।"
"नेपालगन्जमा वीरेन्द्रको सालिक राख्ने विषयमा विवाद, प्रहरीले गर्यो हवाईफायर",नेपालगन्ज : पूर्वराजा वीरेन्द्र शाहको सालिक राख्ने विषयमा विवाद हुँदा नेपालगन्जको धम्बोजीस्थित वीरेन्द्रचोक तनावग्रस्त भएको छ । बिहीबार बिहान वीरेन्द्रचोकमा वीरेन्द्र शाहको सालिक राख्न खोज्दा प्रशासनले अवरोध गरेपछि प्रहरी र राजावादीबीच झडप भएको हो । प्रहरीले स्थिति नियन्त्रणमा लिन केहि राउण्ड हवाईफायर समेत गरेको थियो । झडपका क्रममा केहि प्रदर्शनकारी घाइते भएका छन् । झडप भएपछि सो स्थानमा ठूलो संख्यामा सुरक्षाकर्मी तैनाथ गरिएको थियो ।
कसले गर्यो माधव नेपाललाई प्रधानमन्त्रीको अफर ?,"सुर्खेत : नेकपा एकीकृत समाजवादीका अध्यक्ष माधवकुमार नेपालले आफूलाई प्रधानमन्त्री बन्ने अफर आएको दाबी गरेका छन् । सुर्खेतमा बिहीबार आयोजित कार्यकर्ता प्रशिक्षणमा नेपालले प्रधानमन्त्री बन्ने अफर आएपनि षडयन्त्रकारीको त्यस्तो लोभमा आफू नफस्ने स्पष्ट पारेका हुन्। उनले प्रधानमन्त्री बन्ने अफर कसले गर्यो भन्ने चाँहि खुलाएनन् । वर्तमान सत्ता गठबन्धन टुटाउने उद्देश्यले षडयन्त्रकारीहरुले प्रधानमन्त्रीको कार्ड फाल्न थालेको अध्यक्ष नेपाललको भनाई थियो । पूर्वप्रधानमन्त्री नेपालले भने, नेकपा माओवादी केन्द्रका अध्यक्ष प्रचण्डलाई मात्र होइन मलाई पनि प्रधानमन्त्रीको फर आइरहेको छ । तर म त्यस्तो लोभमा पर्दिनँ । नेपालले प्रतिनिधि र प्रदेश सभाको आगामी निर्वाचनमा वामगठबन्धन हुने हल्ला चलाईएपनि त्यो तत्काल सम्भव नरहेको समेत स्पष्ट पारे । उनले अहिलेको सत्ता गठबन्धन आगामी निर्वाचनसम्म कायम रहने धारणा राखे।"
कर्तव्यनिष्ठ नागरिक,"मुस्ताङमा तारा एयरको जहाज दुर्घटनास्थल पत्ता लगाउन स्वस्फूर्त लागिपरेर स्थानीय र पर्वतारोहण पथ प्रदर्शकले कर्तव्यनिष्ठ नागरिकको उदाहरण पेस गरेका छन्। २२ जना सवार जहाज जेठ १५ गते बिहान हराउँदा दिनभर खोज्दा पनि भेटिएको थिएन। निजी क्षेत्रका र नेपाली सेनाको हेलिकोप्टर सम्भावित दुर्घटनास्थल पुग्नै सकेनन्। मानापाथी हिमालको फेदी अनकन्टार थियो। चौंरीगोठतिर भएका र यार्सागुम्बा टिप्न गएका स्थानीयले आकाशमा फन्का मार्दै कतै ठोक्किएको जहाज पक्कै दुर्घटित भयो भन्ने लख काटे। अनि अन्दाजकै भरमा हिमालको फेदीतिर जहाज खोज्न गए। विशाल घर्ती, इन्द्रसिंह शेरचनलाई त्यसैत्यसै हुटहुटी भयो र पैदलै हिमाल फेदीतिर लम्किए। खासमा उनीहरूमा मानवीय भावना जागृत भयो। कतै कसैलाई बचाइहाल्न पो सकिन्छ कि दुर्घटित जहाजमा कोही बाँचेका भए सुरक्षित ल्याउन सकिन्छ कि भन्ने भावनाले उनीहरूका पाइला अघि सरेका थिए। यस्तो भावना त्यसै जागृत हुँदैन। पवित्र र सेवा गर्ने उत्कट अभिलाषाले भरिएको मनमुटु चाहिन्छ। दुर्घटित जहाजमा तिनीहरूका आफन्त भन्नु नै मानवीय नाता थियो, जुन उनीहरूमा करुणा पैदा गर्न काफी भयो । यस्तै भावना नै वास्तवमा मानवीय भावना हो। मानवीयता हो। नेपाल राष्ट्रिय पर्वतारोहण पथप्रदर्शक संघका पथप्रदर्शक टिम लिडर पासाङ टेन्डी शेर्पा, पेम्बा तेन्जिङ लामा, रितेन टसी शेर्पा, कमी धोर्जे शेर्पा, पासाङ टेन्डिङ शेर्पा, ओङ्छु शेर्पा, नरेन्द्र शाही, तारा एयरका सिनियर म्यानेजर राप्के शेर्पा र कर्मचारी पेम्बाछिरी शेर्पा थिए जो जहाज र यात्रुको खोजीमा पैदलै खटिए। पर्वतारोहणको पथप्रदर्शन आफैंमा जोखिमपूर्ण पेसा हो। जहाज खोज्ने जोखिम भने संघको अगुवाइमा उनीहरूले उठाए। पेसाभन्दा माथि उठेर पेसागत दक्षतालाई मानवीय धर्म निर्वाहमा सदुपयोग गरे। तारा एयरकै कर्मचारी पनि जागिरभन्दा माथि उठे। साथमा छँदै थिए नेपाली सेना र नेपाल प्रहरी। विपत्तिका बेला नेपाली सेना र नेपाल प्रहरीसहितका सुरक्षा निकाय अग्रपंक्तिमा हुन्छन् नै। त्यसमा नागरिक संलग्नता भइदिँदा सुरक्षाकर्मीलाई पनि हौसला हुन्छ। त्यसो त कुनै पनि विपत्तिको सामना गर्ने, त्यो बेला नागरिक समुदायले पनि हातेमालो गर्नु नै सुन्दर समाजको विशिष्टता हो। तारा एयर दुर्घटनामा नागरिक र सुरक्षाकर्मीहरूको हातेमालोले नेपाली समाज दुःखमा एकसाथ रहने विशिष्ट समाज हो भन्ने फेरि पनि पुष्टि भएको छ। आखिर राज्यका आआफ्ना काम, कर्तव्य हुन्छन् नै तर राज्य एक्लैले कुनै पनि विपत्ति सामाना गर्न सक्दैन। आफ्ना लक्ष्य र उद्देश्य पूरा गर्न सक्दैन। त्यसमा नागरिकले अपनत्व ग्रहण गरिदिनुपर्छ। आआफ्नो ठाउँबाट योगदान गर्नुपर्छ। मुस्ताङमा तारा एयर दुर्घटनाका बेला त्यस्तै योगदान गरेर ती नागरिकले आफूलाई पूरापूर कर्तव्यनिष्ठ प्रमाणित गरेका छन्। उनीहरूले यहाँ आफूले के पाउँछु भन्दा पनि के कसरी योगदान गर्न सक्छु भनेर काम गरे। तारा एयर दुर्घटनामा कसैको ज्यान जोगिएन। धनजन दुवैको क्षति भयो। मुलुक र समाजलाई ठूलो नोक्सान पुग्यो। यसमा सारा नेपालीले जुन संवेदना देखाए, त्यो राष्ट्रिय भावना र एकताको सूत्र पनि हो। नेपाली दुःखमा साथै हुने सन्देश पनि यसले दिएको छ। यस्तै भावना र सन्देशले मुलुकको राष्ट्रियता थप मजबुद हुने हो। राज्य पनि बलियो बन्ने हो। विभक्त नागरिक भएको मुलुकको राज्य आफैंमा बलियो हुन सक्दैन। हो, कर्तव्यनिष्ठ नागरिक राज्यका ठूला सम्पत्ति हुन्। तिनीहरू सम्मानका हकदार पनि छन्। हाला कि उनीहरूले कुनै मान सम्मानको आसमा आफ्ना जिउ हत्केलामा राखेर उद्धारमा आफूलाई होमेका थिएनन्। हाम्रो सरकार बर्सेनि मान, पदवी र अलंकार अर्पण गर्छ। यस्तै कर्तव्यनिष्ठ नागरिक त्यस्तो सम्मानका लायक छन्। यद्यपि उनीहरूको सत्कर्मलाई धेरै नेपालीहरूले नमन गर्दै त्यसभन्दा ठूलो सम्मान प्रकट गरिसकेका छन्।"
भूमि बैंकबाट पछि हट्यो सरकार,"काठमाडौं : सरकारले भूमि बैंक सञ्चालन गर्न नसक्ने भएको छ। बाँझो जग्गा उपयोग गर्न स्थानीय तहमै भूमि बैंक सञ्चालन गर्ने भूउपयोग नीतिमा उल्लेख गरिए पनि सरकार त्यसबाट पछि हटेको हो। भूउपयोगसम्बन्धी व्यवस्था कार्यान्वयन गर्न, भूमिको अधिकतम उपयोग गरेर उत्पादकत्व वृद्धि गर्न आवश्यकताअनुसार स्थानीय तहमा भूमि बैंक स्थापना गर्ने व्यवस्था भूउपयोग नीति २०७६ को दफा २१ मा उल्लेख गरिएको छ। तर, तीन वर्षपछि भूउपयोग नियमावली आउँदा सरकारले भूमि बैंक स्थापना नगर्ने स्पष्ट नीति लिएको हो। भूमि व्यवस्था, सहकारी तथा गरिबी निवारण मन्त्री शशी श्रेष्ठले थप छलफल आवश्यक भएकाले भूमि बैंकको अवधारणाबाट पछि हट्नुपरेको बताइन्। मन्त्रालयले नियमावलीको मस्यौदामा भूमि बैंकको व्यवस्था राखे पनि अन्तिममा हटाइएको थियो। व्यापक छलफल गरियो, तर भूमिबाट प्रत्यक्ष व्यक्ति लाभान्वित नहुने, फाइदा अरूले नै लिने देखिएपछि भूमि बैंक सञ्चालन गर्न समस्या भयो श्रेष्ठले भनिन्। कित्ताकाट नरोकिने, जग्गाको मूल्य ह्वात्तै बढ्ने, राज्य तथा नागरिक नै ठगिने परिस्थिति निर्माण भएको उनले बताइन्। भूमि बैंक स्थगन मात्र गरिएको हो, थप छलफल गरेर यथाशीघ्र नियमावलीमा समावेश गर्न सकिन्छ। सरकारले बजेटमार्फत कृषिजन्य वस्तु उत्पादनमा उच्च प्राथमिकता दिएको जनाएको छ। सरकारले आधारभूत कृषिजन्य वस्तुको आयात ३० प्रतिशत घटाउने दाबी गरे पनि दुई वर्षसम्म जग्गा बाँझो राख्न छुट दिएको छ। पछिल्ला वर्षमा जग्गा बाँझो हुने क्रम बढ्दै गएको छ। झन्डै आठ लाख हेक्टर खेतीयोग्य जमिन बाँझो छ। युवाहरू कृषि पेसा छाडेर वैदेशिक रोजगारीमा जान बाध्य छन् भने अर्काेतर्फ कृषकले खेती गर्ने जमिन नपाउँदा उत्पादनमा ह्रास आइरहेको छ। अघिल्लो सरकारले कृषिजन्य वस्तुको उत्पादन वृद्धि गर्न भूमि बैंक स्थापना गर्ने अवधारणा अघि सारेको थियो। तत्कालीन भूमिमन्त्री पद्माकुमारी अर्यालले कृषि उत्पादन बढाउन भूमि बैंक अपरिहार्य भएको बताउँदै आएकी थिइन्। त्यसअनुरूप भूमि बैंक सञ्चालन गर्न सरकारले गृहकार्य सुरु गरिसकेको थियो। २०७७भदौमा सरकारले भूमि बैंक सञ्चालनसम्बन्धी अवधारणापत्र सार्वजनिक गरिसकेको थियो। आर्थिक वर्ष २०७७०७८ को बजेटमार्फत सरकारले स्थानीय तह, सहकारी संस्था र भूमि बैंकमार्फत हुने खेती र सामूहिक खेती गर्ने समूहलाई मात्र शीत भण्डार निर्माण गर्न प्रोत्साहन गरिने घोषणा गरिएको थियो। अर्थमन्त्री जनार्दन शर्माले कृषि नै अर्थतन्त्रको मुख्य आधार प्राथमिकता दिएको जनाए पनि भूमि बैंक समेटेका छैनन्। कृषि अर्थविज्ञ योगेन्द्रकुमार कार्कीले वडाले समन्वय गरेर बाँझो जग्गा उपयोग गर्नुपर्ने बताउँछन्। भूमि बैंकमार्फत तीनै तहका सरकारको समन्वयमा वडास्तरमै बाँझो जग्गा व्यवस्थापन गर्न सकिन्छ उनले भने। देशभरि बाँझो रहेको जमिन सदुपयोग गर्न सके उत्पादन बढाउन सकिने र आयात प्रतिष्ठानको लक्ष्य पूरा हुने कार्की बताउँछन्। कुन वडामा कति बाँझो छ, थाहा पाउनुपर्यो कार्की भन्छन्,लिजमा लिने र सरकारले खेती गर्नेलाई जग्गा दिने भूमि बैंकको अवधारणा हो। सरकारले लगातार तीन वर्षसम्म जग्गा बाँझो राखे एक लाखसम्म जरिबाना गर्ने जनाएको छ। कारबाहीको प्रक्रिया जटिल भएकाले सजिलो नभएको कार्की बताउँछन्। मन्त्री श्रेष्ठले भूउपयोग नियमावली २०७९ जेठ ९ गते मन्त्रिपरिषद्बाट स्वीकृत भएसँगै ऐन र नियमावली कार्यान्वयनमा जोड दिने बताइन्। नियमावली अभाव भएसँगै ऐन कार्यान्वयन हुन सकेको थिएन। २०७६ भदौ ६ गते भूउपयोग नीति जारी भएको थियो। मन्त्री श्रेष्ठले ऐन, नियमावली कार्यान्वयनमा आएसँगै जग्गा खण्डीकरण र कित्ताकाट रोकिने बताइन्। सचिव रामप्रसाद थपलियाले भूउपयोगसम्बन्धी ऐन, नियम कार्यान्वयन गर्न कार्यविधि, मापदण्ड बनाइने बताए। भूउपयोगलाई सरल र सहज बनाउन सकिन्छ,सचिव थपलिया भन्छन्,समय लाग्न सक्छ, कार्यान्वयन गर्छौं। भूमिलाई भूबनोट, भूमिको क्षमता तथा उपयुक्तता, भूमिको मौजुदा उपयोग र आवश्यकताको आधारमा १० क्षेत्रमा वर्गीकरण गरिएको छ। कृषि, आवासीय, व्यावसायिक, औद्योगिक, खानी तथा खनिज, वन, सार्वजनिक उपयोग, सांस्कृतिक तथा पुरातात्त्विक महत्त्वको क्षेत्र, र आवश्यकताअनुसार तोकिएका अन्य क्षेत्र गरी १० वटा भूउपयोग क्षेत्रमा वर्गीकरण गर्न सकिने व्यवस्था नियमावलीमा छ। एउटा क्षेत्रमा वर्गीकृत भूमि अर्को प्रयोजनमा उपयोग गर्न पाइने छैन। आवासीय प्रयोजनको लागि वर्गीकृत क्षेत्र बाहेकका अन्य क्षेत्रमा कुनै पनि प्रयोजनले व्यावसायिक रूपमा घडेरी विकसित गर्न र सोको बिक्री वितरण गर्न नमिल्ने नियमावलीमा उल्लेख छ। मन्त्रालयले राजपत्रमा सूचना प्रकाशन गर्नका लागि पठाइसकेको छ। संघीय तहले देशभरिको भूउपयोग नक्सांकन गर्ने वा गराउने, संघले तयार गरेका नक्सा तथा डाटा स्थानीय तहलाई हस्तान्तरण गर्ने, स्थानीय तहले आवश्यकताअनुसार नक्सा परिमार्जन अध्यावधिक गरी लागू गर्न सक्ने उल्लेख छ। स्थानीय तहले आफ्नो क्षेत्रभित्रको जग्गालाई भूउपयोग नक्सा तथा स्थानीय आवश्यकतासमेतलाई ध्यानमा राखी वर्गीकरण गर्नेछन्। संघीय भूउपयोग परिषद्को सहमति लिई आवश्यकताअनुसार थप क्षेत्रमा वर्गीकरण गर्न सकिने व्यवस्था छ। एउटै भूउपयोग क्षेत्रभित्र विभिन्न उपक्षेत्र (कृषि क्षेत्रभित्र अन्नबाली उत्पादन उपक्षेत्र, फलफूल उपक्षेत्र) बर्गीकरण गर्न सकिने व्यवस्था छ। वर्गीकरणको सूचना सर्वसाधारणको जानकारीको लागि प्रकाशन गर्नु पर्नेछ। स्थानीय कार्यान्वयन समितिमार्फत भूउपयोग योजना कार्यान्वयन हुनेछ। संघीय भूउपयोग परिषद्, प्रादेशिक भूउपयोग परिषद्, स्थानीय भूउपयोग परिषद्, स्थानीय कार्यान्वयन समितिजस्ता संस्थागत संरचनामार्फत तीनै तहमा भूउपयोग कार्यान्वयनमा ल्याउने मन्त्री श्रेष्ठले बताइन्। कृषिविज्ञ कृष्ण पौडेलले बाँझो जग्गा उपयोग गर्न वडा तहलाई जिम्मेवार र पालिकालाई अधिकार दिनुपर्ने बताउँछन्।"
सरकारले एमसीसीपछि बुढीगण्डकी गिजोल्यो : ज्ञवाली,"काठमाडौं : पूर्वपरराष्ट्रमन्त्री एवम् एमाले उपमहासचिप प्रदीप ज्ञवालीले सरकारले बुढीगण्डकी गिजोलेको बताएका छन् । बिहीबार प्रतिनिधि सभा बैठकमा बोल्दै उनले सरकारले एमसीसीपछि बुढीगण्डकी गिजोलेको आरोप लगाएका हुन्। ज्ञवालीले एमसीसी जसैगरी सरकारले गिजोलेको बताएका हुन्। उनले भने,हिजो गिजोल्नसम्म गिजोलियो एमसीसी । पछि के देख्नुभो तपाईंहरूले, सत्ता जान्छ भन्ने ठान्नुभो कि के भयो ? कुरा त जहाँको त्यहीँ छ । पारित गर्नुभयो, धन्यवाद । आज फेरि त्यसैगरी बूढीगण्डकी गिजोल्दै हुनुहुन्छ । यो गिजोल्ने कुरामा किन आनन्द आउँछ ? उनले पहिले चीनलाई दिने भन्यौं, आज के पाएनौर नदिने भन्यौं भन्दै प्रश्न गरे। उनले भने,हिजो के देखेर चीनलाई दिने भन्यौं। आज के देखेनौं, पाएनौ फेरि नदिने भन्यौं। हिजो आफैं सरकारमा रहँदा हस्ताक्षर गर्यौं एमसीसी, एमसीसीमा तीन वर्षसम्म आफैंले फेरि त्यसको विरुद्ध आगो बालेउ । यसले लगानी कर्तालाई विश्वासको वातावरण बनाउँदैन, सन्देश दिदैन। उनले पश्चिमसेतीमा पनि देखेको बताए। उनले दुई छिमेकी देशमा भएरपनि सरकार संवेदनशील नभएको बताए।"
बुद्ध र आकारलाई उपत्यकाव्यापी बोसिया खेलकुदको स्वर्ण,"काठमाडौं : बुद्ध राई र आकार थापाको जोडीले पारा राष्ट्रिय खेलकुदअन्तर्गत उपत्यकाव्यापी बोसिया खेलकुद प्रतियोगिताको मिक्स स्पर्धामा स्वर्ण जितेका छन्। त्रिपुरेश्वस्थित राष्ट्रिय खेलकुद परिषद्को कभर्डहलमा भएको प्रतियोगिताको सोही स्पर्धामा विकेश अधिकारी र गोपाल पौडेलको जोडी दोस्रो तथा अमिता श्रेष्ठ र प्रिता मल्लको जोडी तेस्रो भए। फरक क्षमता भएका व्यक्तिहरूका लागि नेपाल बोसिया संघको व्यवस्थापनमा परिषद्द्वारा आयोजित प्रतियोगिताको बीसी४ को मिस्क टिम स्पर्धामा विष्णु घिमिरे, सुवेच्छा खतिवडा र निलम अधिकारी पहिलो, सुकुमाया लो, सविन तामाङ र जिज्ञासा अधिकारी दोस्रो तथा सीता ढकाल, सुरुजन रावत र विशाल श्रेष्ठ तेस्रो भए। बीसी३ को मिक्समा आश्मा सिग्देल र रिदम क्षत्रीले स्वर्ण, मर्यम नकर्मी र आयुष्मा अधिकारीले रजत तथा लिजा वज्राचार्य र सुभला राईले कांस्य जिते। बीसी२ को मिक्स टिममा रुपेश लामिछाने, रोशनी खत्री र अशोक बस्नेत पहिलो, प्रताप बराल, सुमन पालिखे र गंगामाया कसलवत दोस्रो तथा सुलोचना, दीपा सुलु र मानबहादुर भुजेल तेस्रो भए। सिंगल मिक्स स्पर्धामा मौसम चौधरी पहिलो र लक्ष्मी मगर दोस्रो बने। विजेतालाई राष्ट्रिय खेलकुद परिषद्का सदस्यसचिव टंकलाल घिसिङ, फरक क्षमता भएका व्यक्तिहरूको लागि नेपाल बोसिया संघकी अध्यक्ष गोमादेवी पौडेललगायतले पुरस्कृत गरे। दुईदिने प्रतियोगितामा ५२ खेलाडी सहभागी थिए। बोसियाको समापनसँगै पारा राष्ट्रिय खेलकुदले पनि सम्पन्न भएको छ।"
"गगन थापाको अर्थमन्त्रीलाई प्रश्न : बजेटको आकार बढाइएको छ, स्रोत के हो ?",काठमाडौं : नेपाली कांग्रेसका महामन्त्री गगनकुमार थापाले बजेटको आकार वृद्धि गरेकोले स्रोतको के हो भन्दै प्रश्न गरेका छन्। प्रतिनिधि सभाको बिहीबारको बैठकमा बोल्दै महामन्त्री थापाले चालु बजेटको आकार घटाइएको बताउँदै आगामी आर्थिक वर्षको बजेटको आकार बढाएकाले स्रोत र आधार के हो भन्दै अर्थमन्त्रीलाई प्रश्न गरका हुन्। थापाले स्रोत व्यवस्थापन कसरी गर्ने भनेर अर्थमन्त्री जनार्दन शर्मालाई सोधेका छन्। राजश्वको लक्ष्य अघिल्लो वर्षभन्दा कम हुने देखिएकाले म राजश्व बढाउँछु भनेर कसरी विश्वास दिलाउनुहुन्छ ? आश्वत हुने आधार केहो ? उनले भने। थापाले अर्थ मन्त्रालयले नीतिले कुनै एउटा समूह वा ग्रुपलाई पोस्ने काम गर्न नहुने धारणा राखे। उनले देउवा सरकार हुँदा सुदूरपश्चिम र ओली सरकार हुँदा पुर्व केन्द्रित बजेट आउने जनगुनासो भएको तर्फ संकेत गर्दै अहिले त्यस्तो नभएको विश्वास कसरी दिलाउन सकिन्छ भनेर प्रश्न गरे। उनले कृषिको सन्दर्भमा आत्मनिर्भर बढाउने विषयमा बजेटमा समावेश गरेको बताए। थापाले प्रदेशको सरकारलाई बोलाएर प्रधानमन्त्री देउवाले बजेटबारे छलफल नगरेको भन्दै असन्तुष्ट जनाए। बजेटबाट किसानदेखि उद्योगीसम्म खुशी छन् : गगन थापा
"मन्थली नगरको निर्णय : आइतबार विद्यालय खोल्ने, गर्भवतीलाई निशुल्क एम्बुलेन्स सेवा उपलब्ध गराउने","रामेछाप : मन्थली नगरपालिकाले आइतबार पनि पठनपाठन गराउन निर्देशन दिएको छ। नगर कार्यपालिका ५९ औं बैठकले मन्थली नगरपालिकाभित्र सञ्चालन रहेका विद्यालयलाई आइतबार पनि खुला गरेर पठनपाठन गर्न सबै विद्यालयलाई निर्देशन दिएको हो। बैठकले नगरपालिकाभित्र रहेका सामुदायिक विद्यालयमा कक्षा १ देखि ५ कक्षासम्म गणित र विज्ञान जस्ता मुख्य विषय अनिवार्य रुपमा अंग्रेजी माध्यमबाट पठनपाठन गराउन निर्देशन दिने निर्णय गरेको छ। बैठकले नगरपालिका भित्र गर्भवती महिलालाई सुरक्षित प्रसुती सेवा उपलब्ध गराउन निशुल्क एम्बुलेन्स सेवा उपलब्ध गराउने भएको छ। नगरपालिकाको एम्बुलेन्स सेवा सञ्चालन कार्यविधि २०७८ संशोधन गरी नगरभित्रका स्वास्थ्य संस्था र रामेछाप अस्पतालमा लैजादाको एम्बुलेन्स सेवा निशुल्क हुने व्यवस्था थप गर्ने निर्णय समेत भएको छ। यसैगरी बैठकले मन्थली नगरका मुख्य बजारमा सडक बत्ती जडानको अध्ययन गरी लागत स्टमेटको तयारी गर्न निर्देशन दिएको छ। नगरपालिकाले सेवाग्राहीको गुनासो सम्बोधन गर्न हटलाइन सेवा राख्ने भएको छ। उपभोक्ताको न्यूनतम विद्युत महसुल वडाले भुक्तानी गर्ने यता रामेछापको लिखुतामाकोसी गाउँपालिका२ सैपुका उपभोक्ताको न्यूनतम विद्युत महसुल वडा कार्यालयले भुक्तानी गर्ने भएको छ। नवनिर्वाचित जनप्रतिनिधिको बैठकले न्यूनतम ५ एम्पीयर विद्युत जडान गरी प्रयोग गरिरहेका र मासिक न्यूनतम विद्युत महसुल खपत गरेका वडाबासीको विद्युत महसुल वडा कार्यालयले नै भुक्तानी गर्ने वडा अध्यक्ष सन्तोष पौडेलले जानकारी दिए। वडा कार्यालयले आगामी आर्थिक वर्ष ०७९८० को योजना तर्जुमा बैठकमा न्यूनतम विद्युत महसुल वडाभित्रका ५ एम्पीयर विद्युत जडान गरी प्रयोग गरिरहेका र मासिक न्यूनतम विद्युत महसुल खपत गरेका वडाबासीको न्यूनतम विद्युत महसुल वडाबाट नै भुक्तानी हुने गरी गाउँसभामा पेश गर्ने निर्णय भएको छ। उनले भने, यसबाट गरिब, विपन्न समुदाय र कम विद्युत खपत गरिरहेका वडाबासी बढी लाभान्वित हुनेछन्। यसैगरी बैठकले एम्बुलेन्स खरिद प्रक्रिया अगाडि बढाउने भएको छ। सैपुमा एम्बुलेन्स नभएको हुँदा लिखु३ जलविद्युत आयोजना (स्वेत गंगा) सँग समन्वय गरेर एम्बुलेन्स खरिद प्रक्रिया अगाडि बढाउने निर्णय गरेको छ। बैठकले सैपुको स्वास्थ्य चौकीको रिक्त दरबन्दी पहिचान गरी कर्मचारी माग गर्ने निर्णयसमेत गरेको छ।"
सम्पर्क टुट्ने हवाई रुट,"नेपालगन्ज : हवाई दुर्घटना हुनुको मुख्य कारणका रूपमा लिइन्छ मानवीय त्रुटि र मौसम। दुर्घटनापछि छानबिन गर्न बनेका समितिले पनि यिनै विषयलाई कारण औंल्याउँदै आएका छन्। तर, हवाई रुटमा टावरसँग सम्पर्क नहुने स्थान पनि जोखिमका रूपमा मान्छन् अनुभवि पाइलटहरू। उडानका क्रममा केही समस्या भए यस्ता स्थानमा पुग्दा विमानस्थलसँग सम्पर्क गर्न सकिँदैन। फर्कनु परे कता मोड्ने वा उचाइ कति लिने चालक आफैंले निर्णय गर्न सक्ने अवस्था कम हुन्छ। यस्तो भए दुर्घटनाको जोखिम उच्च हुन्छ। पहाडी र हिमाली क्षेत्र बढी भएको नेपालमा धेरै विमानस्थल यस्तै स्थानमा छन्। डाँडा र हिमाल नाघेर ती विमानस्थलमा पुग्नुपर्छ। जहाजका रुट लामालामा छन्। एउटा विमानस्थलबाट उडेको जहाज अर्को विमानस्थलमा नपुग्दासम्म बीचमा कुनै विमानस्थल टावर नभए सम्पर्क छुट्छ। उडेको विमानस्थलसँग सम्पर्क छुटे र बस्ने विमानस्थलसँग पनि नजोडिए सम्पर्क विच्छेद अवस्थामा त्यस्ता विमान रहन्छन्। यो अवस्थामा जहाजमा केही भए चालकलाई पनि समस्या हुने बताउँछन् लामो समयदेखि जहाज चलाइरहेका क्याप्टेन उद्धव घिमिरे। जहाजसँग उडेको बेला यसरी गरिन्छ सम्पर्क जहाज उड्ने समयदेखि बसेको समयसम्म विमानस्थलका टावरसँग निरन्तर सम्पर्क हुनुपर्छ। जाने आउने रुटदेखि हावाको अवस्था सबै टावरसँगको सल्लामा चालकले निर्णय लिन्छन्। उडानको समयमा केही समस्या भए पनि टावरलाई जानकारी गराएर निर्णय लिने हो। तर, सम्पर्क बिच्छेद हुने स्थान र अवस्था पनि नेपालको हवाई रुटमा छ। नेपाल नागरिक उड्डयन प्राधिकरणका प्र्रवक्ता निमित्त उपमहानिर्देशक देवचन्द्र लाल कर्णका अनुसार उड्डयन क्षेत्रमा यसलाई लाइन अफ साइट कम्युनिकेसन ग्याप अर्थात् विमान सेवामा पाइलट र टावरबीच भीएचएफ (भेरी हाई फ्रिक्वेन्सी)बाट हुने सञ्चार सम्पर्कमा आउने अवरोध भनिन्छ। यस्तो ठाउँमा पाइलटले सञ्चार विच्छेद भएर उडान भर्नुपर्ने हुन्छ। प्रवक्ता कर्णकाअनुसार विमान सेवामा भीएचएफ र एचएफ (हाई फ्रिक्वेन्सी) रेडियो फ्रिक्वेन्सीबाट सञ्चार गरिन्छ। जुनसुकै विमान र विमानस्थलमा यो दुवै प्रविधि जडान भएको हुन्छ। एफएफको सम्पर्क ग्राउन्ड टु ग्राउन्ड कन्ट्याक्ट हुन्छ। लाइन अफ साइटको समस्या हुँदैन। यो एएम ब्यान्डको रेडियो प्रसारण प्रविधि जस्तो हो। यसको वेभ पहाड र वन जंगलमा पनि सुनिन्छ। भीएचएफ प्रविधि एफएम रेडियो जस्तो अग्ला पहाड र वन जंगल आउँदा वेभहरू छेकिन्छ। उडान रुटमा रहेका अग्ला डाँडा, हिमाल र वन जंगल आउँदा भीएचएफ प्रविधिबाट सञ्चार सम्पर्क विच्छेद हुन्छ। नेपालका हिमाली र पहाडी जिल्लामा हुने उडानमा यस्ता धेरै ठाउँ छन्, जुन रुटबाट विमान उडाउँदा पाइलट र टावरबीच सम्पर्क हुँदैन। यस्ता छन् चालकको अनुभव १८ मिनेटसम्म सम्पर्क नहुने स्थान नेपालका हवाई रुटमा छन्। यस्तो स्थानमा पनि जहाजलाई उडाएर गन्तव्यमा पुर्याउने पाइलट धेरै छन्। त्यसमध्येका एक हुन् उद्धव घिमिरे। अग्नि र सिम्रिक एयरको डोेमियर जहाज जोमसोम र लुक्ला रुटमा घिमिरेले ८ वर्ष उडाए। तीन हजार पैतीस सय पटक आवत जावत गरे। जोमसोम जाँदा घोडेपानीदेखि धौलागिरि र नीलगिरि पहाडको खोँच (लेते पास क्षेत्र)मा पुग्दा सम्पर्कविहीन अवस्थामा जहाज उडाउनुपर्ने बाध्यता छ। चारदेखि पाँच मिनेट जहाज खोँचमा हुन्छ। त्यत्तिबेला पोखरा र जोमसोमसँग पनि सम्पर्क हुँदैन। सञ्चार हुनु अनिवार्य हो। उद्धव घिमिरे  क्याप्टेन, नेपाल वायु सेवा निगम कुनै पनि जहाजमा भीएचएफ र एफएफ दुवै प्रविधि हुन्छ। जहाँ भीएचएफबाट सञ्चार हुँदैन, त्यहाँ एफएफबाट सञ्चार हुन्छ। त्यसैले यो कुनै समस्या नै होइन। दुवै प्रविधि नभएको विमान सेवाको लाइसेन्स नै रद्द हुन्छ। देवचन्द्र लाल कर्ण प्रवक्ता, नेपाल नागरिक उड्डयन प्राधिकरण जोमसोम जाँदा घोडेपानीदेखि धौलागिरि र नीलगिरि पहाडको खोँच (लेते पास क्षेत्र)मा पुग्दा सम्पर्कविहीन अवस्थामा जहाज उडाउनुपर्ने बाध्यता रहेको उनी बताउँछन्। चारदेखि पाँच मिनेट जहाज खोँचमा हुन्छ। त्यत्तिबेला पोखरासँग पनि सम्पर्क हुँदैन। जोमसोमसँग पनि सम्पर्क हुँदैन, पाइलट घिमिरेले अनुभव सुनाए, टावरसँग सञ्चार त हुनैपर्छ। सञ्चार हुनु अनिवार्य हो। टावरसँग सम्पर्क नभएरै दुर्घटना हुन्छ भन्ने त छैन। अहिलेसम्म टावरसँग सम्पर्क नभएर दुर्घटना भएको भन्ने पनि छैन। सन् २००७ देखि विमान उडान भरिरहेका क्याप्टेन घिमिरे अहिले भने नेपाल वायु सेवा निगममा काम गर्छन्। उनी भन्छन्, २०२५ वर्षदेखि सो ठाउँमा सम्पर्क विच्छेद हुन्छ भनेर पाइलटहरू अभ्यस्त छन्। त्यही अनुसारको पूूर्वतयारी गरिरहेका हुन्छन्। क्याप्टेन घिमिरेले कर्णाली र सुदूरपश्चिम प्रदेशका जिल्लाका पहाडी र हिमाली जिल्लाको उडानमा अझैं धेरै लामो समय सम्पर्क विच्छेद हुने गरेको बताए। हुम्लामा १८ मिनेट सम्पर्क विच्छेद नेपालगन्जबाट कर्णाली र सुदूरपश्चिम प्रदेशका जिल्लामा हुने उडानमा ठूलो समस्या छ। हुम्लाको उडानमा १८ मिनेट जहाज सम्पर्कविहीन हुन्छ। नेपालगन्जसिमकोट (हुम्ला) उडान ४० मिनेटको हुन्छ। नेपालगन्जबाट उडानको १७ मिनेटसम्म टावरसँग सम्पर्कमा भएको विमान एकै पटक सिमकोट पुग्न ५ मिनेट बाँकी रहेको बेलामा मात्र टावरसँग जोडिन्छ। १८ मिनेटसम्म त कुनै सम्पर्क नै हुँदैन। मौसम कस्तो छ भनेर नियमित सोधिरहँदा सजिलो हुन्थ्यो। सञ्चार नहुँदा गाह्रो हुन्छ, नेपालगन्जसिमकोट उडान भरिरहेको निजी विमानका एक पाइलटले भने, हुम्लाको सर्केगाड नजिकैको डाँडाबाट सिमकोट भ्याली नपुग्दैका डाँडाहरूको खोँचमा सम्पर्क विच्छेद हुन्छ। कसैसँग पनि सम्पर्कमा हुँदैन। लाइन अफ साइट कम्प्युनिकेसन ग्याप हुन्छ। फ्रिक्वेन्सी छेकिन्छ। हुम्लाको जस्तै समस्या मुगुको उडानमा पनि छ। नेपालगन्जबाट मुगुको राराका लागि उडेको विमान उत्तरी भेगमा धेरै ठूल्ठूलो पहाडको बाटो हुँदै जान्छ। नेपालगन्जबाट उडेको १७ मिनेटपछि सम्पर्क विच्छेद भएको विमान एकैपटक रारा पुग्न ५ मिनेट अगाडि मात्र टावरको सम्र्पकमा आउँछ। १२ मिनेट पूरै सम्पर्क विच्छेद भएर विमान उड्छ। जुम्ला, बाजुरा र डोल्पा जान ३० मिनेट लाग्छ। जुम्लामा ५ मिनेट मात्र सम्पर्क विच्छेद हुन्छ। त्यहाँ फाँट भएकाले सम्पर्क हुन्छ। नेपालगन्जबाट डोल्पा जाँदा रुकुमको चौरजहारीसम्म सुनिन्छ। त्यहाँबाट ११ हजार माथि भएपछि सुनिदैन। चौरजहारी विमानस्थलसँग सम्पर्क हुन्छ वा रुकुमको सल्ले विमानस्थलसँग सोध्ने हो। डोल्पा जाँदा रुकुम सुनेर केही फरक पर्दैन। डोल्पै सुन्नुपर्छ। बाजुरा र जुम्लामा भने २ मिनेट सम्पर्क हुँदैन। डोटीमा अझैै धेरै समस्या भएको विमान चालकहरू अनुभव सुनाउँछन्। नेपालगन्जदेखि रुकुमको सल्ले र चौरजहारी जाँदा भने सञ्चार विच्छेदको समस्या हुँदैैन। काठमाडौंबाट सल्ले विमानस्थलको उडानमा भने सम्पर्क विच्छेदको समस्या छ। प्रहरीले आकाश हेरेको भरमा उडान हवाई उडामा सबैभन्दा बढी समस्या कालीकोट जाँदा हुने गरेको बताउँछन् चालकहरू। त्यहाँ कुनै सञ्चार सम्पर्क हुँदैन। सो क्षेत्रमा उडान गर्दा पाइलटले कालिकोट प्रहरी कार्यालयलाई फोन गरेर मौसम के छ भनेर सोधेर जान्छन्। किन खस्छन् जहाज ? हवाई सुरक्षा गफैमात्र माथि आकाश हेर्नुस् त मौसम कस्तो देखिन्छ भनेर सोध्छौं। बादल लागेको छ हजुर भने उडान हुँदैन। राम्रो छ भनेपछि मात्र उडान हुन्छ, एक पाइलटले अनुभव सुनाए। पहाडी र हिमाली क्षेत्रको मौसम छिनछिनमा परिवर्तन हुने भएकाले आकाश हेरेको भरमा उडान भर्नु चुनौतीपूर्ण हुने चालकहरूको भनाइ छ। प्राधिकरण मान्दैन यसलाई समस्या नेपाल नागरिक उड्डयन प्राधिकरण भने नियमित विमान उडानमा सञ्चार सम्पर्क विच्छेदको अवस्था नै नहुने दाबी गर्छ। प्राधिकरणका प्र्रवक्ता निमित्त उपमहानिर्देशक देवचन्द्र लाल कर्ण लाइन अफ साइट कम्युनिकेसन ग्याप समस्या नभएर जबरजस्ती समस्या बनाइएको जिकिर गर्छन्। भन्छन्, कुनै पनि जहाजमा भीएचएफ र एफएफ दुवै प्रविधि हुन्छ। जहाँ भीएचएफबाट सञ्चार हुँदैन, त्यहाँ एफएफबाट सञ्चार हुन्छ। त्यसैले यो कुनै समस्या नै होइन। दुवै प्रविधि नभएको विमान सेवाको लाइसेन्स नै रद्द हुने उनले बताए। सम्पर्क विच्छेद कसरी हुन्छ मलाई थाहा भएन। पाइलटले भन्छ भने। त्यो जहाजमा एचएफ छैन त ? पाइलटले मेरो जहाजमा एफएफ छैन भन्छन् भने त्यो जहाजको लाइसेन्स नै क्यान्सिल हुन्छ, उनले चेतावनी दिँदै भने। विमान उडान भर्ने बेलामा पाइलटले जतिबेला पनि कुराकानी गरिरहनु नपर्ने बताउँदै उनले कतै उडेको १० मिनेटपछि वा पाइलटलाई निश्चित प्वाइटमा रिपोर्र्टिङ गर्ने भनिएको हुने भएकाले भीएफचएबाट रिपोर्टिङ भएन भने एफएफबाट गर्नुपर्ने र गरिरहेको बताउँछन्। उनी सम्पर्क छुट्ने कुरा स्वीकार्दैनन्। कहिलेकाहीँ रेडियो इक्पिमेन्ट बिग्रियो भने त्यसलाई कम्युनिकेसन फेलियर मानेर अर्को विधि अपनाउनु पर्ने सुझाव दिँदै कर्ण भन्छन्, पाइलटले रिपोर्टिङ प्वाइन्टमा जसरी पनि सञ्चार सम्पर्क गर्नुपर्छ। यदि रिपोर्टिङ प्वाइन्टमा कन्ट्याक्ट भएन भने जहाज मिसिङ भयो भन्नुपर्छ। जहाज मिसिङ र कम्युनिकेसन फेलियरको पनि छुट्टै कार्यविधि छन्। उडानको बेलामा उपलब्ध प्रविधिबाट सम्पर्क गर्नुपर्छ। रिपिटर टावर बनाउन सुझाव प्राधिकरणले यसलाई समस्या नभएको बताए पनि विमान चालकहरू भने समस्या रहेकाले यस्ता स्थानमा रिपिटर टावर र सबस्टेसन बनाउनु पर्ने बताउँछन्। नेपालमा विमान दुर्घटनाको छानबिन समितिले पनि लाइन अफ साइट कम्युनिकेसन ग्यापको समस्या समाधान गर्न प्रतिवेदनमा सुझाव दिएका छन्। तर, जब जहाज दुर्घटना हुन्छन्, बहस हुन्छ। गफ बढी हुन्छ। कार्यान्वयन केही हुँदैैन। दुर्घटना भयो भने मौसम र पाइलटलाई दोष दिइन्छ। मरेर जाने पाइलटको टाउकोमा सबै दोष लगाइदिन्छन्, क्याप्टन घिमिरे दुःखेसो पोख्छन्, अध्ययन प्रतिवेदनमा सुधारका कुरा हुुन्छन्। एक दुर्ई महिनासम्म सबै तातिन्छन्। मन्त्रालय, नागरिक उड्डयन प्र्राधिकरण, एयर लाइन्सहरू सबै तातिन्छन्। त्यो दुर्घटनापछि सबैै बिर्सन्छन्। प्रतिवेदन कार्यान्वयन हुँदैन। नियमित रूपमा दुर्घटना हुने कारण छानबिन समितिले दिएको प्र्रतिवेदन लागू नहुनु नै हो। २०६३ सालमा नै बनेको हवाई नीतिमा भूउपग्रहमा आधारित सञ्चार, पथ प्रदर्शन एवं निगरानी सेवायुक्त हवाई उडान व्यवस्थापन वा अन्य उपयुक्त प्रणाली अवलम्बन गरिनेछ, भनिएको छ। तर, नीति बने पनि त्यसलाई बेवास्ता गरिँदै आएको पाइन्छ। उक्त नीतिमा नेपालको वायु क्षेत्रमा यान्त्रिक उडान प्रणालीबाट एयर ट्राफिक कन्ट्रोल सेवा पुर्याउन हवाई मार्गहरूको पुनर्संरचना एवं विकास गरिने बताए पनि पुनर्संरचना हालसम्म भएको छैन। नेपालमा ६७ वर्षमा विभिन्न कारण १०८ वटा विमान दुर्घटना भएका छन्। त्यसमध्ये पोखराजोमसोम क्षेत्रमा मात्र ५ वटा दुर्घटना भएका छन्। जसमा ७७ जनाले ज्यान गुमाएका छन् भने २७ जना घाइते भएका छन्। यो सबैभन्दा धेरै सञ्चार सम्पर्क टुट्ने क्षेत्र हो। हवाई नीति, २०६३ ४३ उडान सुरक्षा ४३४ भूउपग्रहमा आधारित सञ्चार, पथ प्रदर्शन एवं निगरानी सेवायुक्त हवाई उडान व्यवस्थापन वा अन्य उपयुक्त प्रणाली अवलम्बन गरिनेछ । ४३५ नेपालको वायुक्षेत्रमा यान्त्रिक उडान प्रणालीबाट एयर ट्राफिक कन्ट्रोल सेवा पुर्याउन हवाई मार्गहरूको पुनर्संरचना एवं विकास गरिनेछ ।"
औतारी लामाका नयाँ अवतार,"गोरखा : पढ्ने, पूजा गर्ने समय अघिपछि उनी सखाहरूसित गुम्बाको पेटीमा खेलिरहेका भेटिन्छन्। आँगन वा कतै छेउकुनामा आफ्नै तालसुरमा मस्त पनि देखिन्छन्। बालसुलभ चकचक गर्छन्। जान अञ्जानमा बिज्याइँ पनि गर्छन्। कुनै बेला मोबाइलमा गेम खेल्छन्। हिनाङमा फोनको नेटवर्क भने छैन। त्यसैले फोटो खिच्न, गेम खेल्न मात्र मोबाइलको प्रयोग हुन्छ। बालवय न हो, दौतरीेहरूसित घचेटाघचेट, धकेलाधकेल पनि स्वाभाविक मान्नुपर्छ। जब गुम्बामा पूजा समय हुन्छ तब औपचारिक कार्यक्रमहरू हुन्छन्। लामा गुरुहरू उनको पाउमा पर्छन्। उनलाई खादा चढाउँछन्। दाम राखेर ढोग्छन्। आफूलाई चढाएको खादा ठूला लामा गुरुहरूले झैं उनी चढाउनेहरूलाई नै फर्काउँछन्। यस्ता दृश्यले सँगै खेलिरहेका साथीहरू जिल्ल पर्छन्। खेल्दा जे जस्ता व्यवहार भए पनि सखीहरू उनीसामु नतमस्तक भएर दर्शन गर्छन्। उनी अर्थात् पासाङ ङिमा। उनी नुब्री हिनाङ पुङ्चे गुम्बामा बस्छन्। अहिले पासाङ ङिमाको उमेर १० वर्ष पुग्यो। जो लोपेन छेवाङ नोर्वु रिम्पोछेका अवतार हुन्। उनी यहाँ आएको दुई महिना मात्र भयो। एक वर्षअघि नुब्री हिनाङ पुङ्चे गुम्बामा सिक्किमस्थित देउराली गुम्बाका दोटुपछेन रिम्पोछको पत्र प्राप्त भयो। त्यसपछि यहाँका लामा गुरुहरू तीनछक्क परे। त्यसमा थानकोटको ङाग्युर ङिङ्मा मेमोरियल स्कुलमा अध्ययनरत पासाङ १६ वर्षअघि मृत्यु भएका नुब्री हिनाङ पुङ्चे गुम्बाका लोपेन छेवाङ नोर्बु रिम्पोछेको नयाँ अवतार हुन् भनेर लेखिएको थियो। उहाँ (पासाङ ङिमा) छेवाङ नुर्बु रिम्पोछेको अवतार हो भन्ने थाहा भएपछि हालसालै उहाँलाई यहाँ ल्याएका छौं, गुम्बाका लोपेन लाक्पा नुर्बु लामा भन्छन्, उहाँले यहाँ रहेका छेवाङ नुर्बु रिम्पोछेले प्रयोग गरेका ड्रम, बेल, माला, ढ्याङ्ग्रो, पुस्तकलगायत पूजामा प्रयोग हुने सामग्रीहरू यो मेरो हो भनेर प्रयोग गर्ने गर्नुहुन्छ। यहाँ आउनेबित्तिकै मेरी छोरी कन्छोक डोल्मा कहाँ छिन् भनेर सोध्नुभयो। अनि मैसुरमा छिन् भनेर जवाफ दिएपछि ए, अँ, अँ भन्नुभयो। पासाङ तीन वर्षको हुँदा आमा काल्तेन छ्योतमको निधन भएको थियो। त्यसपछि बुबा साम्डुप उनलाई मामा लाक्पा नुर्बुको संरक्षणमा छाडेर भारतको मैसुर गुम्बामा गए। साम्डुप र काल्तेन मैसुर गुम्बाका भिक्षुभिक्षुणी थिए। उमेर पुगेपछि गुम्बाबाट बाहिर निस्किएर उनीहरूले बिहे गरेका थिए। गृहस्थी जीवन बिताउन गोरखाको चुमनुब्री गाउँपालिका २ स्यो गाउँमा आए। स्यो उनीहरूको पैत्रिक थलो थियो। तर, काल्तेनको मृत्युसँगै गृहस्थी जीवन नफापेको ठानेर तीन वर्षे पासाङ ङिमालाई मामाको काखमा छाडी साम्डुप फेरि मैसुर गुम्बामा गए। त्यसयता पासाङ थानकोट गुम्बास्थित ङाग्युर ङिङ्मा मेमोरियल आवासीय विद्यालयमा पढिरहेका थिए। जुन सरकारबाट मान्यताप्राप्त गुम्बा विद्यालय हो। त्यहाँ नेपाली, अंग्रेजी र तिब्बती भाषा (सम्बोता लिपि)मा पढाइ हुन्छ। एक वर्षअघि नुब्री हिनाङ पुङ्चे गुम्बामा सिक्किमस्थित देउराली गुम्बाका दोटुपछेन रिम्पोछको पत्र प्राप्त भयो। त्यसपछि यहाँका लामा गुरुहरू तीनछक्क परे। त्यसमा थानकोटको ङाग्युर ङिङ्मा मेमोरियल स्कुलमा अध्ययनरत पासाङ १६ वर्षअघि मृत्यु भएका नुब्री हिनाङ पुङ्चे गुम्बाका लोपेन छेवाङ नोर्बु रिम्पोछेको नयाँ अवतार हुन् भनेर लेखिएको थियो। गुम्बा पूजामा औतारी लामा पासाङ ङिमालाई सम्मानका साथ अघि लगाउँदै लामा गुरु। तस्बिर : शिव उप्रेती तिब्बतबाट सिक्किम पुगेका दोटुपछेन रिम्पोछेलाई ङिङ्मापा सम्प्रदायका सबैभन्दा ठूला र शक्तिशाली गुरु मानिन्थ्यो। केही महिनाअघि उनको निधन भयो। सिक्किम देउराली गुम्बाको लेटरप्याड र छापमा पठाएको पत्रमा उनी छेवाङ नोर्बु रिम्पोछेको अवतार भन्ने प्रमाणित गरिएको प्रमाणपत्र पनि संलग्न थियो। त्यसको एक वर्षपछि हालसालै पासाङलाई गुम्बामा ल्याइएको हो। अहिले उनलाई लोपेन छेवाङ नोर्बु रिम्पोछेको आसनमा बसाइएको छ। हरेक वरीयता क्रममा उनलाई छेवाङ नोर्बु रिम्पोछेकै स्थान दिने गरिएको छ। लोपेन छेवाङ नोर्बु रिम्पोछेको १६ वर्षअघि निधन भएको थियो। त्यसपछि गुम्बाले सबैभन्दा भरोसा गर्ने गरेको सिक्किमको देउराली गुम्बाका मुख्य लामालाई पत्राचार गरी नयाँ अवतार पहिचान गरिदिन अनुरोध गरेको थियो। सोधेको तीन वर्षपछि रिम्पोछेबाट जवाफ आएको हो, गुम्बाका लोपेन लाक्पा नुर्बु लामा भन्छन्। पासाङ ङिमामा बेलाबेला छेवाङ नुर्बु रिम्पोछेमा रहेको बानी छोटो समयका लागि देखापर्छ। अरू बेला त साथीहरूसित खेलिरहनुहुन्छ। तर, बेलाबेला ३० सेकेन्डजति छेवाङ नुर्बु रिम्पोछेको बानी देखिन्छ, लोपेन लाक्पा नुर्बु लामा भन्छन्, छेवाङ नुर्बु रिम्पोछे हाम्रो नुब्री क्षेत्रको धेरै ठूलो लामा गुरु हो। अहिलेका धेरै रिम्पोछे, टुल्कु, खेन्पो, लोपेनहरू उहाँका चेला हुनुहुन्छ। रिम्पोछेले हिनाङस्थित एक गुफामा ३० बर्षसम्म ध्यान गरेको उनको भनाइ छ। औतारी लामा के हो ? नेपाली शब्दकोश र विकिपिडियामा औतारी लामाको अर्थ इच्छाअनुसार जन्म लिने र अघिल्लो जन्मको कुरा जान्ने भनी लोकधारणाले मानेको तिब्बती धर्माचार्य भन्ने उल्लेख छ। बौद्ध धर्म संस्कृतिमा हिनायाना, महायाना र बज्रयाना गरी लामा गुरुलाई तीन प्रकारमा वर्गीकरण गर्ने गरिन्छ। औतारी लामालाई सरकारले पहिचान दिएको छ। आधिकारिक संस्था गुम्बा विकास समितिले औतारी लामाको पहिचान गरी आफ्नो विनियममा औतारी लामाको काम कर्तव्य र अधिकारको सुनिश्चितता गरेको छ। खेन्पो चुल्त्रिम तेन्तरका अनुसार हिनायाना सम्प्रदायमा तन, मन र वचनलाई प्राथमिकता दिइन्छ। यो सम्प्रदाय सुत्रमा विश्वास गर्छन्। हिनायानामा विवाह वा गृहस्थ जीवन बर्जित छ। महायाना मन र चित्तमा आधारित छ। उनीहरू सुत्रमा विश्वास राख्छन्। यो सम्प्रदायमा बिहे गर्न अनुमति छ। बज्रयाना तन्त्रमा विश्वास राख्छन्। यस सम्प्रदायमा पनि बिहे गर्न अनुमति छ। गोरखाको नुब्री क्षेत्रमा ङिङ्मापा सम्प्रदायको बाहुल्य छ। खेन्पो चुल्त्रिम तेन्तर भन्छन्, बौद्ध धर्म संस्कृतिमा अवतार अथवा पुनर्जन्मको गहिरो विश्वास छ। औतारी लामा भनेको दिवंगत भएका शक्तिशाली लामा गुरुहरू पुनर्जन्म भएर आएका लामा गुरु हुन्। पुनर्जन्म सबैको हुन्छ। शक्तिशाली लामा गुरुहरूको नयाँ अवतारको घनिभूत खोजी हुन्छ र पत्ता लाग्छ। अरू सामान्य व्यक्तिको खासै खोजी हुँदैन, त्यसैले पत्ता नलागेको हो। उनका अनुसार नयाँ अवतारले पूर्वजन्मको स्मरण गर्छन्। पूर्वजन्ममा प्रयोग गरेका सामग्रीको प्रयोग गर्छन्। पूर्वजन्मका आफन्तहरूको खोजी गर्छन्। औतारी लामालाई सरकारले पहिचान दिएको छ। आधिकारिक संस्था गुम्बा विकास समितिले औतारी लामाको पहिचान गरी आफ्नो विनियममा औतारी लामाको काम कर्तव्य र अधिकारको सुनिश्चितता गरेको छ। परम्परागत रुपमा गुम्बामा सञ्चालन हुने दैनिक वा चाडपर्वहरूमा गर्ने पूजापाठको निर्धारण गरी पूजापाठ, अभ्यास गर्ने र प्रशिक्षण दिने जिम्मेवारी औतारी लामाको हो भनेर समितिको विनियममा उल्लेख छ। त्यस्तै बौद्ध धर्म, संस्कृति, परम्पराको संरक्षण तथा संबद्र्धन गर्न बुद्ध जयन्ती, त्रिपिटिका पाठ र अन्य कार्यक्रमहरूको वार्षिक पात्रो तयार गरी संचालन गर्ने, अभिषेक (वाङ), आगम (लुङ) र व्यख्यान (ठि) प्रदान गर्ने गुरुको व्यवस्था गर्ने जिम्मेवारी तोकिएको छ। गुम्बाको भौतिक पूर्वाधार निर्माणमा बौद्ध कला र संस्कृति झल्काउने र आवश्यक पूजापाठको सामाग्री खरिद गर्न कार्य समितिमा सल्लाहकारको भूमिका निर्वाह गर्ने, बौद्ध धर्मको परम्पराअनुसार समुदायमा पर्ने जन्मन्वारन, मृत्युफोवा लगायत अन्य पूजापाठ गर्ने वा व्यवस्था गर्ने, नव प्रवेश गरेको विद्यार्थीहरूलाई आवश्यक प्रवज्या, शिल दिनेवा आवश्यक शिल दिने गुरुको व्यवस्था गर्ने लगायतका जिम्मेवारी विनियममा औतारी लामाको छ।"
आफू अनुकूल नभएको भन्दै सरकारले कर्मचारी सरुवा गरेपछि बागमती प्रदेशसभा अवरुद्ध,बागमती : बागमती प्रदेशसभाको बैठक अवरुद्ध भएको छ । बैठक सुरु भएलगत्तै नेकपा (एमाले)ले अवरोध गरेपछि बैठक केही समयका लागि स्थगन गरिएको छ । सरकारले प्रस्तुत गरेको आगामी आर्थिक वर्ष २०७९८० को नीति तथा कार्यक्रममाथि छलफल गर्न बसेको बैठक सुरु भएलगत्तै एमालेका सांसदले उठेर विरोध जनाएका थिए । त्यसपछि सभामुख सानुकुमार श्रेष्ठले एमालेका मुख्य सचेतक दीपक निरौलालाई आफ्ना भनाइ राख्न समय उपलब्ध गराएका थिए । मुख्य सचेतक निरौलाले पशुपन्छी तथा मत्स्य विकास केन्द्रका तीन कर्मचारीलाई वर्तमान सरकारले आफू अनुकूल नभएकाले सरुवा गरेको भन्दै विरोध जनाए । उनले घटनाको सत्यतथ्य छानबिन गर्न सर्वपक्षीय छानबिन समिति गठनको प्रक्रिया अघि नबढाउञ्जेल संसद्मा अवरोध कायमै राख्ने बताएपछि सभामुख सानुकुमार श्रेष्ठले बैठक १० मिनेटका लागि स्थगन गरेका हुन् । बैठक अझै चल्न सकेको छैन । रासस
मनरासिस्वा नगरपालिकाले आइतबार सार्वजनिक बिदा नदिने,"महोत्तरी : महोत्तरीको मनरासिस्वा नगरपालिकाले आइतबार सार्वजनिक विदा नदिने भएको छ । संघीय सरकारले दिएको दुई दिने बिदाको निर्णयलाई मनरा सिस्वा नगरपालिकाले नमान्ने भएको हो । सरकारले शनिबार र आइतबार दुई दिन सार्वजनिक बिदा दिएको समयमा नगरभरिका सामुदायिक संस्थामा अब शनिबार मात्र बिदा दिइने प्रमुख प्रशासकीय अधिकृत रंजितकुमार यादवले जानकारी दिए । जेठ १६ गते बसेको नगरकार्यपालिकाको पहिलो बैठकले सो निर्णय गरिएको यादवले बताए । नगरपालिकाले जारी गरेको सूचनाअनुसार प्रत्येक शनिबार सार्वजनिक बिदा हुने, आइतबारदेखि बिहीबारसम्म कार्यालय समय बिहान १० बजेदेखि अपराह्न ५ बजेसम्म रहने उल्लेख गरिएको छ । शुक्रबारको दिन बिहान १० बजेदेखि अपराह्न ३ बजेसम्म कार्यालय सञ्चालन हुने उल्लेख गरिएको छ । संघीय सरकारले देशभरिका सार्वजनिक संस्थामा हप्तामा २ दिने सार्वजनिक बिदाको घोषणा गरेका थिए ।"
इटालीलाई पराजित गर्दै अर्जेन्टिना फाइनलसिमाको च्याम्पियन,"काठमाडौं : इटालीलाई पराजित गर्दै अर्जेन्टिनाले फाइनलसिमा२०२२ को उपाधि जितेको छ। बुधबार राति वेम्बली स्टेडियममा इटालीलाई ३० गोल अन्तरले पराजित गर्दै अर्जेन्टिना च्याम्पियन बनेको हो। अर्जेन्टिनाका लाउटरो मार्टिनेज, एन्जल डी मारिया र पाउलो डिबालाले ११ गोल गरेका हुन्। यससँगै कोपा अमेरिकाको च्याम्पियन टोली अर्जेन्टिनाले युरोपेली च्याम्पियन इटालीलाई पराजित गर्दै अर्जेन्टिना तेस्रो संस्करणको फाइनलसिमा च्याम्पियन बनेको हो। फाइनलसिमामा कोपा अमेरिका च्याम्पियन र युरोकप च्याम्पियनबीच प्रतिस्पर्धा हुने गर्दछ।"
कर्तव्यनिष्ठ नागरिक,"मुस्ताङमा तारा एयरको जहाज दुर्घटनास्थल पत्ता लगाउन स्वस्फूर्त लागिपरेर स्थानीय र पर्वतारोहण पथ प्रदर्शकले कर्तव्यनिष्ठ नागरिकको उदाहरण पेस गरेका छन्। २२ जना सवार जहाज जेठ १५ गते बिहान हराउँदा दिनभर खोज्दा पनि भेटिएको थिएन। निजी क्षेत्रका र नेपाली सेनाको हेलिकोप्टर सम्भावित दुर्घटनास्थल पुग्नै सकेनन्। मानापाथी हिमालको फेदी अनकन्टार थियो। चौंरीगोठतिर भएका र यार्सागुम्बा टिप्न गएका स्थानीयले आकाशमा फन्का मार्दै कतै ठोक्किएको जहाज पक्कै दुर्घटित भयो भन्ने लख काटे। अनि अन्दाजकै भरमा हिमालको फेदीतिर जहाज खोज्न गए। विशाल घर्ती, इन्द्रसिंह शेरचनलाई त्यसैत्यसै हुटहुटी भयो र पैदलै हिमाल फेदीतिर लम्किए। खासमा उनीहरूमा मानवीय भावना जागृत भयो। कतै कसैलाई बचाइहाल्न पो सकिन्छ कि दुर्घटित जहाजमा कोही बाँचेका भए सुरक्षित ल्याउन सकिन्छ कि भन्ने भावनाले उनीहरूका पाइला अघि सरेका थिए। यस्तो भावना त्यसै जागृत हुँदैन। पवित्र र सेवा गर्ने उत्कट अभिलाषाले भरिएको मनमुटु चाहिन्छ। दुर्घटित जहाजमा तिनीहरूका आफन्त भन्नु नै मानवीय नाता थियो, जुन उनीहरूमा करुणा पैदा गर्न काफी भयो । यस्तै भावना नै वास्तवमा मानवीय भावना हो। मानवीयता हो। नेपाल राष्ट्रिय पर्वतारोहण पथप्रदर्शक संघका पथप्रदर्शक टिम लिडर पासाङ टेन्डी शेर्पा, पेम्बा तेन्जिङ लामा, रितेन टसी शेर्पा, कमी धोर्जे शेर्पा, पासाङ टेन्डिङ शेर्पा, ओङ्छु शेर्पा, नरेन्द्र शाही, तारा एयरका सिनियर म्यानेजर राप्के शेर्पा र कर्मचारी पेम्बाछिरी शेर्पा थिए जो जहाज र यात्रुको खोजीमा पैदलै खटिए। पर्वतारोहणको पथप्रदर्शन आफैंमा जोखिमपूर्ण पेसा हो। जहाज खोज्ने जोखिम भने संघको अगुवाइमा उनीहरूले उठाए। पेसाभन्दा माथि उठेर पेसागत दक्षतालाई मानवीय धर्म निर्वाहमा सदुपयोग गरे। तारा एयरकै कर्मचारी पनि जागिरभन्दा माथि उठे। साथमा छँदै थिए नेपाली सेना र नेपाल प्रहरी। विपत्तिका बेला नेपाली सेना र नेपाल प्रहरीसहितका सुरक्षा निकाय अग्रपंक्तिमा हुन्छन् नै। त्यसमा नागरिक संलग्नता भइदिँदा सुरक्षाकर्मीलाई पनि हौसला हुन्छ। त्यसो त कुनै पनि विपत्तिको सामना गर्ने, त्यो बेला नागरिक समुदायले पनि हातेमालो गर्नु नै सुन्दर समाजको विशिष्टता हो। तारा एयर दुर्घटनामा नागरिक र सुरक्षाकर्मीहरूको हातेमालोले नेपाली समाज दुःखमा एकसाथ रहने विशिष्ट समाज हो भन्ने फेरि पनि पुष्टि भएको छ। आखिर राज्यका आआफ्ना काम, कर्तव्य हुन्छन् नै तर राज्य एक्लैले कुनै पनि विपत्ति सामाना गर्न सक्दैन। आफ्ना लक्ष्य र उद्देश्य पूरा गर्न सक्दैन। त्यसमा नागरिकले अपनत्व ग्रहण गरिदिनुपर्छ। आआफ्नो ठाउँबाट योगदान गर्नुपर्छ। मुस्ताङमा तारा एयर दुर्घटनाका बेला त्यस्तै योगदान गरेर ती नागरिकले आफूलाई पूरापूर कर्तव्यनिष्ठ प्रमाणित गरेका छन्। उनीहरूले यहाँ आफूले के पाउँछु भन्दा पनि के कसरी योगदान गर्न सक्छु भनेर काम गरे। तारा एयर दुर्घटनामा कसैको ज्यान जोगिएन। धनजन दुवैको क्षति भयो। मुलुक र समाजलाई ठूलो नोक्सान पुग्यो। यसमा सारा नेपालीले जुन संवेदना देखाए, त्यो राष्ट्रिय भावना र एकताको सूत्र पनि हो। नेपाली दुःखमा साथै हुने सन्देश पनि यसले दिएको छ। यस्तै भावना र सन्देशले मुलुकको राष्ट्रियता थप मजबुद हुने हो। राज्य पनि बलियो बन्ने हो। विभक्त नागरिक भएको मुलुकको राज्य आफैंमा बलियो हुन सक्दैन। हो, कर्तव्यनिष्ठ नागरिक राज्यका ठूला सम्पत्ति हुन्। तिनीहरू सम्मानका हकदार पनि छन्। हाला कि उनीहरूले कुनै मान सम्मानको आसमा आफ्ना जिउ हत्केलामा राखेर उद्धारमा आफूलाई होमेका थिएनन्। हाम्रो सरकार बर्सेनि मान, पदवी र अलंकार अर्पण गर्छ। यस्तै कर्तव्यनिष्ठ नागरिक त्यस्तो सम्मानका लायक छन्। यद्यपि उनीहरूको सत्कर्मलाई धेरै नेपालीहरूले नमन गर्दै त्यसभन्दा ठूलो सम्मान प्रकट गरिसकेका छन्।"
औतारी लामाका नयाँ अवतार,"गोरखा : पढ्ने, पूजा गर्ने समय अघिपछि उनी सखाहरूसित गुम्बाको पेटीमा खेलिरहेका भेटिन्छन्। आँगन वा कतै छेउकुनामा आफ्नै तालसुरमा मस्त पनि देखिन्छन्। बालसुलभ चकचक गर्छन्। जान अञ्जानमा बिज्याइँ पनि गर्छन्। कुनै बेला मोबाइलमा गेम खेल्छन्। हिनाङमा फोनको नेटवर्क भने छैन। त्यसैले फोटो खिच्न, गेम खेल्न मात्र मोबाइलको प्रयोग हुन्छ। बालवय न हो, दौतरीेहरूसित घचेटाघचेट, धकेलाधकेल पनि स्वाभाविक मान्नुपर्छ। जब गुम्बामा पूजा समय हुन्छ तब औपचारिक कार्यक्रमहरू हुन्छन्। लामा गुरुहरू उनको पाउमा पर्छन्। उनलाई खादा चढाउँछन्। दाम राखेर ढोग्छन्। आफूलाई चढाएको खादा ठूला लामा गुरुहरूले झैं उनी चढाउनेहरूलाई नै फर्काउँछन्। यस्ता दृश्यले सँगै खेलिरहेका साथीहरू जिल्ल पर्छन्। खेल्दा जे जस्ता व्यवहार भए पनि सखीहरू उनीसामु नतमस्तक भएर दर्शन गर्छन्। उनी अर्थात् पासाङ ङिमा। उनी नुब्री हिनाङ पुङ्चे गुम्बामा बस्छन्। अहिले पासाङ ङिमाको उमेर १० वर्ष पुग्यो। जो लोपेन छेवाङ नोर्वु रिम्पोछेका अवतार हुन्। उनी यहाँ आएको दुई महिना मात्र भयो। एक वर्षअघि नुब्री हिनाङ पुङ्चे गुम्बामा सिक्किमस्थित देउराली गुम्बाका दोटुपछेन रिम्पोछको पत्र प्राप्त भयो। त्यसपछि यहाँका लामा गुरुहरू तीनछक्क परे। त्यसमा थानकोटको ङाग्युर ङिङ्मा मेमोरियल स्कुलमा अध्ययनरत पासाङ १६ वर्षअघि मृत्यु भएका नुब्री हिनाङ पुङ्चे गुम्बाका लोपेन छेवाङ नोर्बु रिम्पोछेको नयाँ अवतार हुन् भनेर लेखिएको थियो। उहाँ (पासाङ ङिमा) छेवाङ नुर्बु रिम्पोछेको अवतार हो भन्ने थाहा भएपछि हालसालै उहाँलाई यहाँ ल्याएका छौं, गुम्बाका लोपेन लाक्पा नुर्बु लामा भन्छन्, उहाँले यहाँ रहेका छेवाङ नुर्बु रिम्पोछेले प्रयोग गरेका ड्रम, बेल, माला, ढ्याङ्ग्रो, पुस्तकलगायत पूजामा प्रयोग हुने सामग्रीहरू यो मेरो हो भनेर प्रयोग गर्ने गर्नुहुन्छ। यहाँ आउनेबित्तिकै मेरी छोरी कन्छोक डोल्मा कहाँ छिन् भनेर सोध्नुभयो। अनि मैसुरमा छिन् भनेर जवाफ दिएपछि ए, अँ, अँ भन्नुभयो। पासाङ तीन वर्षको हुँदा आमा काल्तेन छ्योतमको निधन भएको थियो। त्यसपछि बुबा साम्डुप उनलाई मामा लाक्पा नुर्बुको संरक्षणमा छाडेर भारतको मैसुर गुम्बामा गए। साम्डुप र काल्तेन मैसुर गुम्बाका भिक्षुभिक्षुणी थिए। उमेर पुगेपछि गुम्बाबाट बाहिर निस्किएर उनीहरूले बिहे गरेका थिए। गृहस्थी जीवन बिताउन गोरखाको चुमनुब्री गाउँपालिका २ स्यो गाउँमा आए। स्यो उनीहरूको पैत्रिक थलो थियो। तर, काल्तेनको मृत्युसँगै गृहस्थी जीवन नफापेको ठानेर तीन वर्षे पासाङ ङिमालाई मामाको काखमा छाडी साम्डुप फेरि मैसुर गुम्बामा गए। त्यसयता पासाङ थानकोट गुम्बास्थित ङाग्युर ङिङ्मा मेमोरियल आवासीय विद्यालयमा पढिरहेका थिए। जुन सरकारबाट मान्यताप्राप्त गुम्बा विद्यालय हो। त्यहाँ नेपाली, अंग्रेजी र तिब्बती भाषा (सम्बोता लिपि)मा पढाइ हुन्छ। एक वर्षअघि नुब्री हिनाङ पुङ्चे गुम्बामा सिक्किमस्थित देउराली गुम्बाका दोटुपछेन रिम्पोछको पत्र प्राप्त भयो। त्यसपछि यहाँका लामा गुरुहरू तीनछक्क परे। त्यसमा थानकोटको ङाग्युर ङिङ्मा मेमोरियल स्कुलमा अध्ययनरत पासाङ १६ वर्षअघि मृत्यु भएका नुब्री हिनाङ पुङ्चे गुम्बाका लोपेन छेवाङ नोर्बु रिम्पोछेको नयाँ अवतार हुन् भनेर लेखिएको थियो। गुम्बा पूजामा औतारी लामा पासाङ ङिमालाई सम्मानका साथ अघि लगाउँदै लामा गुरु। तस्बिर : शिव उप्रेती तिब्बतबाट सिक्किम पुगेका दोटुपछेन रिम्पोछेलाई ङिङ्मापा सम्प्रदायका सबैभन्दा ठूला र शक्तिशाली गुरु मानिन्थ्यो। केही महिनाअघि उनको निधन भयो। सिक्किम देउराली गुम्बाको लेटरप्याड र छापमा पठाएको पत्रमा उनी छेवाङ नोर्बु रिम्पोछेको अवतार भन्ने प्रमाणित गरिएको प्रमाणपत्र पनि संलग्न थियो। त्यसको एक वर्षपछि हालसालै पासाङलाई गुम्बामा ल्याइएको हो। अहिले उनलाई लोपेन छेवाङ नोर्बु रिम्पोछेको आसनमा बसाइएको छ। हरेक वरीयता क्रममा उनलाई छेवाङ नोर्बु रिम्पोछेकै स्थान दिने गरिएको छ। लोपेन छेवाङ नोर्बु रिम्पोछेको १६ वर्षअघि निधन भएको थियो। त्यसपछि गुम्बाले सबैभन्दा भरोसा गर्ने गरेको सिक्किमको देउराली गुम्बाका मुख्य लामालाई पत्राचार गरी नयाँ अवतार पहिचान गरिदिन अनुरोध गरेको थियो। सोधेको तीन वर्षपछि रिम्पोछेबाट जवाफ आएको हो, गुम्बाका लोपेन लाक्पा नुर्बु लामा भन्छन्। पासाङ ङिमामा बेलाबेला छेवाङ नुर्बु रिम्पोछेमा रहेको बानी छोटो समयका लागि देखापर्छ। अरू बेला त साथीहरूसित खेलिरहनुहुन्छ। तर, बेलाबेला ३० सेकेन्डजति छेवाङ नुर्बु रिम्पोछेको बानी देखिन्छ, लोपेन लाक्पा नुर्बु लामा भन्छन्, छेवाङ नुर्बु रिम्पोछे हाम्रो नुब्री क्षेत्रको धेरै ठूलो लामा गुरु हो। अहिलेका धेरै रिम्पोछे, टुल्कु, खेन्पो, लोपेनहरू उहाँका चेला हुनुहुन्छ। रिम्पोछेले हिनाङस्थित एक गुफामा ३० बर्षसम्म ध्यान गरेको उनको भनाइ छ। नेपाली शब्दकोश र विकिपिडियामा औतारी लामाको अर्थ इच्छाअनुसार जन्म लिने र अघिल्लो जन्मको कुरा जान्ने भनी लोकधारणाले मानेको तिब्बती धर्माचार्य भन्ने उल्लेख छ। बौद्ध धर्म संस्कृतिमा हिनायाना, महायाना र बज्रयाना गरी लामा गुरुलाई तीन प्रकारमा वर्गीकरण गर्ने गरिन्छ। औतारी लामालाई सरकारले पहिचान दिएको छ। आधिकारिक संस्था गुम्बा विकास समितिले औतारी लामाको पहिचान गरी आफ्नो विनियममा औतारी लामाको काम कर्तव्य र अधिकारको सुनिश्चितता गरेको छ। खेन्पो चुल्त्रिम तेन्तरका अनुसार हिनायाना सम्प्रदायमा तन, मन र वचनलाई प्राथमिकता दिइन्छ। यो सम्प्रदाय सुत्रमा विश्वास गर्छन्। हिनायानामा विवाह वा गृहस्थ जीवन बर्जित छ।महायाना मन र चित्तमा आधारित छ। उनीहरू सुत्रमा विश्वास राख्छन्। यो सम्प्रदायमा बिहे गर्न अनुमति छ। बज्रयाना तन्त्रमा विश्वास राख्छन्। यस सम्प्रदायमा पनि बिहे गर्न अनुमति छ। गोरखाको नुब्री क्षेत्रमा ङिङ्मापा सम्प्रदायको बाहुल्य छ। खेन्पो चुल्त्रिम तेन्तर भन्छन्, बौद्ध धर्म संस्कृतिमा अवतार अथवा पुनर्जन्मको गहिरो विश्वास छ। औतारी लामा भनेको दिवंगत भएका शक्तिशाली लामा गुरुहरू पुनर्जन्म भएर आएका लामा गुरु हुन्। पुनर्जन्म सबैको हुन्छ। शक्तिशाली लामा गुरुहरूको नयाँ अवतारको घनिभूत खोजी हुन्छ र पत्ता लाग्छ। अरू सामान्य व्यक्तिको खासै खोजी हुँदैन, त्यसैले पत्ता नलागेको हो। उनका अनुसार नयाँ अवतारले पूर्वजन्मको स्मरण गर्छन्। पूर्वजन्ममा प्रयोग गरेका सामग्रीको प्रयोग गर्छन्। पूर्वजन्मका आफन्तहरूको खोजी गर्छन्। औतारी लामालाई सरकारले पहिचान दिएको छ। आधिकारिक संस्था गुम्बा विकास समितिले औतारी लामाको पहिचान गरी आफ्नो विनियममा औतारी लामाको काम कर्तव्य र अधिकारको सुनिश्चितता गरेको छ। परम्परागत रुपमा गुम्बामा सञ्चालन हुने दैनिक वा चाडपर्वहरूमा गर्ने पूजापाठको निर्धारण गरी पूजापाठ, अभ्यास गर्ने र प्रशिक्षण दिने जिम्मेवारी औतारी लामाको हो भनेर समितिको विनियममा उल्लेख छ। त्यस्तै बौद्ध धर्म, संस्कृति, परम्पराको संरक्षण तथा संबद्र्धन गर्न बुद्ध जयन्ती, त्रिपिटिका पाठ र अन्य कार्यक्रमहरूको वार्षिक पात्रो तयार गरी संचालन गर्ने, अभिषेक (वाङ), आगम (लुङ) र व्यख्यान (ठि) प्रदान गर्ने गुरुको व्यवस्था गर्ने जिम्मेवारी तोकिएको छ। गुम्बाको भौतिक पूर्वाधार निर्माणमा बौद्ध कला र संस्कृति झल्काउने र आवश्यक पूजापाठको सामाग्री खरिद गर्न कार्य समितिमा सल्लाहकारको भूमिका निर्वाह गर्ने, बौद्ध धर्मको परम्पराअनुसार समुदायमा पर्ने जन्मन्वारन, मृत्युफोवा लगायत अन्य पूजापाठ गर्ने वा व्यवस्था गर्ने, नव प्रवेश गरेको विद्यार्थीहरूलाई आवश्यक प्रवज्या, शिल दिनेवा आवश्यक शिल दिने गुरुको व्यवस्था गर्ने लगायतका जिम्मेवारी विनियममा औतारी लामाको छ।"
भूमि बैंकबाट पछि हट्यो सरकार,"काठमाडौं : सरकारले भूमि बैंक सञ्चालन गर्न नसक्ने भएको छ। बाँझो जग्गा उपयोग गर्न स्थानीय तहमै भूमि बैंक सञ्चालन गर्ने भूउपयोग नीतिमा उल्लेख गरिए पनि सरकार त्यसबाट पछि हटेको हो। भूउपयोगसम्बन्धी व्यवस्था कार्यान्वयन गर्न, भूमिको अधिकतम उपयोग गरेर उत्पादकत्व वृद्धि गर्न आवश्यकताअनुसार स्थानीय तहमा भूमि बैंक स्थापना गर्ने व्यवस्था भूउपयोग नीति २०७६ को दफा २१ मा उल्लेख गरिएको छ। तर, तीन वर्षपछि भूउपयोग नियमावली आउँदा सरकारले भूमि बैंक स्थापना नगर्ने स्पष्ट नीति लिएको हो। भूमि व्यवस्था, सहकारी तथा गरिबी निवारण मन्त्री शशी श्रेष्ठले थप छलफल आवश्यक भएकाले भूमि बैंकको अवधारणाबाट पछि हट्नुपरेको बताइन्। मन्त्रालयले नियमावलीको मस्यौदामा भूमि बैंकको व्यवस्था राखे पनि अन्तिममा हटाइएको थियो। व्यापक छलफल गरियो, तर भूमिबाट प्रत्यक्ष व्यक्ति लाभान्वित नहुने, फाइदा अरूले नै लिने देखिएपछि भूमि बैंक सञ्चालन गर्न समस्या भयो श्रेष्ठले भनिन्। कित्ताकाट नरोकिने, जग्गाको मूल्य ह्वात्तै बढ्ने, राज्य तथा नागरिक नै ठगिने परिस्थिति निर्माण भएको उनले बताइन्। भूमि बैंक स्थगन मात्र गरिएको हो, थप छलफल गरेर यथाशीघ्र नियमावलीमा समावेश गर्न सकिन्छ। सरकारले बजेटमार्फत कृषिजन्य वस्तु उत्पादनमा उच्च प्राथमिकता दिएको जनाएको छ। सरकारले आधारभूत कृषिजन्य वस्तुको आयात ३० प्रतिशत घटाउने दाबी गरे पनि दुई वर्षसम्म जग्गा बाँझो राख्न छुट दिएको छ। पछिल्ला वर्षमा जग्गा बाँझो हुने क्रम बढ्दै गएको छ। झन्डै आठ लाख हेक्टर खेतीयोग्य जमिन बाँझो छ। युवाहरू कृषि पेसा छाडेर वैदेशिक रोजगारीमा जान बाध्य छन् भने अर्काेतर्फ कृषकले खेती गर्ने जमिन नपाउँदा उत्पादनमा ह्रास आइरहेको छ। अघिल्लो सरकारले कृषिजन्य वस्तुको उत्पादन वृद्धि गर्न भूमि बैंक स्थापना गर्ने अवधारणा अघि सारेको थियो। तत्कालीन भूमिमन्त्री पद्माकुमारी अर्यालले कृषि उत्पादन बढाउन भूमि बैंक अपरिहार्य भएको बताउँदै आएकी थिइन्। त्यसअनुरूप भूमि बैंक सञ्चालन गर्न सरकारले गृहकार्य सुरु गरिसकेको थियो। २०७७भदौमा सरकारले भूमि बैंक सञ्चालनसम्बन्धी अवधारणापत्र सार्वजनिक गरिसकेको थियो। आर्थिक वर्ष २०७७०७८ को बजेटमार्फत सरकारले स्थानीय तह, सहकारी संस्था र भूमि बैंकमार्फत हुने खेती र सामूहिक खेती गर्ने समूहलाई मात्र शीत भण्डार निर्माण गर्न प्रोत्साहन गरिने घोषणा गरिएको थियो। अर्थमन्त्री जनार्दन शर्माले कृषि नै अर्थतन्त्रको मुख्य आधार प्राथमिकता दिएको जनाए पनि भूमि बैंक समेटेका छैनन्। कृषि अर्थविज्ञ योगेन्द्रकुमार कार्कीले वडाले समन्वय गरेर बाँझो जग्गा उपयोग गर्नुपर्ने बताउँछन्। भूमि बैंकमार्फत तीनै तहका सरकारको समन्वयमा वडास्तरमै बाँझो जग्गा व्यवस्थापन गर्न सकिन्छ उनले भने। देशभरि बाँझो रहेको जमिन सदुपयोग गर्न सके उत्पादन बढाउन सकिने र आयात प्रतिष्ठानको लक्ष्य पूरा हुने कार्की बताउँछन्। कुन वडामा कति बाँझो छ, थाहा पाउनुपर्यो कार्की भन्छन्,लिजमा लिने र सरकारले खेती गर्नेलाई जग्गा दिने भूमि बैंकको अवधारणा हो। सरकारले लगातार तीन वर्षसम्म जग्गा बाँझो राखे एक लाखसम्म जरिबाना गर्ने जनाएको छ। कारबाहीको प्रक्रिया जटिल भएकाले सजिलो नभएको कार्की बताउँछन्। मन्त्री श्रेष्ठले भूउपयोग नियमावली २०७९ जेठ ९ गते मन्त्रिपरिषद्बाट स्वीकृत भएसँगै ऐन र नियमावली कार्यान्वयनमा जोड दिने बताइन्। नियमावली अभाव भएसँगै ऐन कार्यान्वयन हुन सकेको थिएन। २०७६ भदौ ६ गते भूउपयोग नीति जारी भएको थियो। मन्त्री श्रेष्ठले ऐन, नियमावली कार्यान्वयनमा आएसँगै जग्गा खण्डीकरण र कित्ताकाट रोकिने बताइन्। सचिव रामप्रसाद थपलियाले भूउपयोगसम्बन्धी ऐन, नियम कार्यान्वयन गर्न कार्यविधि, मापदण्ड बनाइने बताए। भूउपयोगलाई सरल र सहज बनाउन सकिन्छ,सचिव थपलिया भन्छन्,समय लाग्न सक्छ, कार्यान्वयन गर्छौं। भूमिलाई भूबनोट, भूमिको क्षमता तथा उपयुक्तता, भूमिको मौजुदा उपयोग र आवश्यकताको आधारमा १० क्षेत्रमा वर्गीकरण गरिएको छ। कृषि, आवासीय, व्यावसायिक, औद्योगिक, खानी तथा खनिज, वन, सार्वजनिक उपयोग, सांस्कृतिक तथा पुरातात्त्विक महत्त्वको क्षेत्र, र आवश्यकताअनुसार तोकिएका अन्य क्षेत्र गरी १० वटा भूउपयोग क्षेत्रमा वर्गीकरण गर्न सकिने व्यवस्था नियमावलीमा छ। एउटा क्षेत्रमा वर्गीकृत भूमि अर्को प्रयोजनमा उपयोग गर्न पाइने छैन। आवासीय प्रयोजनको लागि वर्गीकृत क्षेत्र बाहेकका अन्य क्षेत्रमा कुनै पनि प्रयोजनले व्यावसायिक रूपमा घडेरी विकसित गर्न र सोको बिक्री वितरण गर्न नमिल्ने नियमावलीमा उल्लेख छ। मन्त्रालयले राजपत्रमा सूचना प्रकाशन गर्नका लागि पठाइसकेको छ। संघीय तहले देशभरिको भूउपयोग नक्सांकन गर्ने वा गराउने, संघले तयार गरेका नक्सा तथा डाटा स्थानीय तहलाई हस्तान्तरण गर्ने, स्थानीय तहले आवश्यकताअनुसार नक्सा परिमार्जन अध्यावधिक गरी लागू गर्न सक्ने उल्लेख छ। स्थानीय तहले आफ्नो क्षेत्रभित्रको जग्गालाई भूउपयोग नक्सा तथा स्थानीय आवश्यकतासमेतलाई ध्यानमा राखी वर्गीकरण गर्नेछन्। संघीय भूउपयोग परिषद्को सहमति लिई आवश्यकताअनुसार थप क्षेत्रमा वर्गीकरण गर्न सकिने व्यवस्था छ। एउटै भूउपयोग क्षेत्रभित्र विभिन्न उपक्षेत्र (कृषि क्षेत्रभित्र अन्नबाली उत्पादन उपक्षेत्र, फलफूल उपक्षेत्र) बर्गीकरण गर्न सकिने व्यवस्था छ। वर्गीकरणको सूचना सर्वसाधारणको जानकारीको लागि प्रकाशन गर्नु पर्नेछ। स्थानीय कार्यान्वयन समितिमार्फत भूउपयोग योजना कार्यान्वयन हुनेछ। संघीय भूउपयोग परिषद्, प्रादेशिक भूउपयोग परिषद्, स्थानीय भूउपयोग परिषद्, स्थानीय कार्यान्वयन समितिजस्ता संस्थागत संरचनामार्फत तीनै तहमा भूउपयोग कार्यान्वयनमा ल्याउने मन्त्री श्रेष्ठले बताइन्। कृषिविज्ञ कृष्ण पौडेलले बाँझो जग्गा उपयोग गर्न वडा तहलाई जिम्मेवार र पालिकालाई अधिकार दिनुपर्ने बताउँछन्।"
सम्पर्क टुट्ने हवाई रुट,"नेपालगन्ज : हवाई दुर्घटना हुनुको मुख्य कारणका रूपमा लिइन्छ मानवीय त्रुटि र मौसम। दुर्घटनापछि छानबिन गर्न बनेका समितिले पनि यिनै विषयलाई कारण औंल्याउँदै आएका छन्। तर, हवाई रुटमा टावरसँग सम्पर्क नहुने स्थान पनि जोखिमका रूपमा मान्छन् अनुभवि पाइलटहरू। उडानका क्रममा केही समस्या भए यस्ता स्थानमा पुग्दा विमानस्थलसँग सम्पर्क गर्न सकिँदैन। फर्कनु परे कता मोड्ने वा उचाइ कति लिने चालक आफैंले निर्णय गर्न सक्ने अवस्था कम हुन्छ। यस्तो भए दुर्घटनाको जोखिम उच्च हुन्छ। पहाडी र हिमाली क्षेत्र बढी भएको नेपालमा धेरै विमानस्थल यस्तै स्थानमा छन्। डाँडा र हिमाल नाघेर ती विमानस्थलमा पुग्नुपर्छ। जहाजका रुट लामालामा छन्। एउटा विमानस्थलबाट उडेको जहाज अर्को विमानस्थलमा नपुग्दासम्म बीचमा कुनै विमानस्थल टावर नभए सम्पर्क छुट्छ। उडेको विमानस्थलसँग सम्पर्क छुटे र बस्ने विमानस्थलसँग पनि नजोडिए सम्पर्क विच्छेद अवस्थामा त्यस्ता विमान रहन्छन्। यो अवस्थामा जहाजमा केही भए चालकलाई पनि समस्या हुने बताउँछन् लामो समयदेखि जहाज चलाइरहेका क्याप्टेन उद्धव घिमिरे। जहाज उड्ने समयदेखि बसेको समयसम्म विमानस्थलका टावरसँग निरन्तर सम्पर्क हुनुपर्छ। जाने आउने रुटदेखि हावाको अवस्था सबै टावरसँगको सल्लामा चालकले निर्णय लिन्छन्। उडानको समयमा केही समस्या भए पनि टावरलाई जानकारी गराएर निर्णय लिने हो। तर, सम्पर्क बिच्छेद हुने स्थान र अवस्था पनि नेपालको हवाई रुटमा छ। नेपाल नागरिक उड्डयन प्राधिकरणका प्र्रवक्ता निमित्त उपमहानिर्देशक देवचन्द्र लाल कर्णका अनुसार उड्डयन क्षेत्रमा यसलाई लाइन अफ साइट कम्युनिकेसन ग्याप अर्थात् विमान सेवामा पाइलट र टावरबीच भीएचएफ (भेरी हाई फ्रिक्वेन्सी)बाट हुने सञ्चार सम्पर्कमा आउने अवरोध भनिन्छ। यस्तो ठाउँमा पाइलटले सञ्चार विच्छेद भएर उडान भर्नुपर्ने हुन्छ। प्रवक्ता कर्णकाअनुसार विमान सेवामा भीएचएफ र एचएफ (हाई फ्रिक्वेन्सी) रेडियो फ्रिक्वेन्सीबाट सञ्चार गरिन्छ। जुनसुकै विमान र विमानस्थलमा यो दुवै प्रविधि जडान भएको हुन्छ। एफएफको सम्पर्क ग्राउन्ड टु ग्राउन्ड कन्ट्याक्ट हुन्छ। लाइन अफ साइटको समस्या हुँदैन। यो एएम ब्यान्डको रेडियो प्रसारण प्रविधि जस्तो हो। यसको वेभ पहाड र वन जंगलमा पनि सुनिन्छ। भीएचएफ प्रविधि एफएम रेडियो जस्तो अग्ला पहाड र वन जंगल आउँदा वेभहरू छेकिन्छ। उडान रुटमा रहेका अग्ला डाँडा, हिमाल र वन जंगल आउँदा भीएचएफ प्रविधिबाट सञ्चार सम्पर्क विच्छेद हुन्छ। नेपालका हिमाली र पहाडी जिल्लामा हुने उडानमा यस्ता धेरै ठाउँ छन्, जुन रुटबाट विमान उडाउँदा पाइलट र टावरबीच सम्पर्क हुँदैन। १८ मिनेटसम्म सम्पर्क नहुने स्थान नेपालका हवाई रुटमा छन्। यस्तो स्थानमा पनि जहाजलाई उडाएर गन्तव्यमा पुर्याउने पाइलट धेरै छन्। त्यसमध्येका एक हुन् उद्धव घिमिरे। अग्नि र सिम्रिक एयरको डोेमियर जहाज जोमसोम र लुक्ला रुटमा घिमिरेले ८ वर्ष उडाए। तीन हजार पैतीस सय पटक आवत जावत गरे। जोमसोम जाँदा घोडेपानीदेखि धौलागिरि र नीलगिरि पहाडको खोँच (लेते पास क्षेत्र)मा पुग्दा सम्पर्कविहीन अवस्थामा जहाज उडाउनुपर्ने बाध्यता छ। चारदेखि पाँच मिनेट जहाज खोँचमा हुन्छ। त्यत्तिबेला पोखरा र जोमसोमसँग पनि सम्पर्क हुँदैन। सञ्चार हुनु अनिवार्य हो। उद्धव घिमिरे  क्याप्टेन, नेपाल वायु सेवा निगम कुनै पनि जहाजमा भीएचएफ र एफएफ दुवै प्रविधि हुन्छ। जहाँ भीएचएफबाट सञ्चार हुँदैन, त्यहाँ एफएफबाट सञ्चार हुन्छ। त्यसैले यो कुनै समस्या नै होइन। दुवै प्रविधि नभएको विमान सेवाको लाइसेन्स नै रद्द हुन्छ।देवचन्द्र लाल कर्ण प्रवक्ता, नेपाल नागरिक उड्डयन प्राधिकरण जोमसोम जाँदा घोडेपानीदेखि धौलागिरि र नीलगिरि पहाडको खोँच (लेते पास क्षेत्र)मा पुग्दा सम्पर्कविहीन अवस्थामा जहाज उडाउनुपर्ने बाध्यता रहेको उनी बताउँछन्। चारदेखि पाँच मिनेट जहाज खोँचमा हुन्छ। त्यत्तिबेला पोखरासँग पनि सम्पर्क हुँदैन। जोमसोमसँग पनि सम्पर्क हुँदैन, पाइलट घिमिरेले अनुभव सुनाए, टावरसँग सञ्चार त हुनैपर्छ। सञ्चार हुनु अनिवार्य हो। टावरसँग सम्पर्क नभएरै दुर्घटना हुन्छ भन्ने त छैन। अहिलेसम्म टावरसँग सम्पर्क नभएर दुर्घटना भएको भन्ने पनि छैन। सन् २००७ देखि विमान उडान भरिरहेका क्याप्टेन घिमिरे अहिले भने नेपाल वायु सेवा निगममा काम गर्छन्। उनी भन्छन्, २०२५ वर्षदेखि सो ठाउँमा सम्पर्क विच्छेद हुन्छ भनेर पाइलटहरू अभ्यस्त छन्। त्यही अनुसारको पूूर्वतयारी गरिरहेका हुन्छन्। क्याप्टेन घिमिरेले कर्णाली र सुदूरपश्चिम प्रदेशका जिल्लाका पहाडी र हिमाली जिल्लाको उडानमा अझैं धेरै लामो समय सम्पर्क विच्छेद हुने गरेको बताए। नेपालगन्जबाट कर्णाली र सुदूरपश्चिम प्रदेशका जिल्लामा हुने उडानमा ठूलो समस्या छ। हुम्लाको उडानमा १८ मिनेट जहाज सम्पर्कविहीन हुन्छ। नेपालगन्जसिमकोट (हुम्ला) उडान ४० मिनेटको हुन्छ। नेपालगन्जबाट उडानको १७ मिनेटसम्म टावरसँग सम्पर्कमा भएको विमान एकै पटक सिमकोट पुग्न ५ मिनेट बाँकी रहेको बेलामा मात्र टावरसँग जोडिन्छ। १८ मिनेटसम्म त कुनै सम्पर्क नै हुँदैन। मौसम कस्तो छ भनेर नियमित सोधिरहँदा सजिलो हुन्थ्यो। सञ्चार नहुँदा गाह्रो हुन्छ, नेपालगन्जसिमकोट उडान भरिरहेको निजी विमानका एक पाइलटले भने, हुम्लाको सर्केगाड नजिकैको डाँडाबाट सिमकोट भ्याली नपुग्दैका डाँडाहरूको खोँचमा सम्पर्क विच्छेद हुन्छ। कसैसँग पनि सम्पर्कमा हुँदैन। लाइन अफ साइट कम्प्युनिकेसन ग्याप हुन्छ। फ्रिक्वेन्सी छेकिन्छ। हुम्लाको जस्तै समस्या मुगुको उडानमा पनि छ। नेपालगन्जबाट मुगुको राराका लागि उडेको विमान उत्तरी भेगमा धेरै ठूल्ठूलो पहाडको बाटो हुँदै जान्छ। नेपालगन्जबाट उडेको १७ मिनेटपछि सम्पर्क विच्छेद भएको विमान एकैपटक रारा पुग्न ५ मिनेट अगाडि मात्र टावरको सम्र्पकमा आउँछ। १२ मिनेट पूरै सम्पर्क विच्छेद भएर विमान उड्छ। जुम्ला, बाजुरा र डोल्पा जान ३० मिनेट लाग्छ। जुम्लामा ५ मिनेट मात्र सम्पर्क विच्छेद हुन्छ। त्यहाँ फाँट भएकाले सम्पर्क हुन्छ। नेपालगन्जबाट डोल्पा जाँदा रुकुमको चौरजहारीसम्म सुनिन्छ। त्यहाँबाट ११ हजार माथि भएपछि सुनिदैन। चौरजहारी विमानस्थलसँग सम्पर्क हुन्छ वा रुकुमको सल्ले विमानस्थलसँग सोध्ने हो। डोल्पा जाँदा रुकुम सुनेर केही फरक पर्दैन। डोल्पै सुन्नुपर्छ। बाजुरा र जुम्लामा भने २ मिनेट सम्पर्क हुँदैन। डोटीमा अझैै धेरै समस्या भएको विमान चालकहरू अनुभव सुनाउँछन्। नेपालगन्जदेखि रुकुमको सल्ले र चौरजहारी जाँदा भने सञ्चार विच्छेदको समस्या हुँदैैन। काठमाडौंबाट सल्ले विमानस्थलको उडानमा भने सम्पर्क विच्छेदको समस्या छ। हवाई उडामा सबैभन्दा बढी समस्या कालीकोट जाँदा हुने गरेको बताउँछन् चालकहरू। त्यहाँ कुनै सञ्चार सम्पर्क हुँदैन। सो क्षेत्रमा उडान गर्दा पाइलटले कालिकोट प्रहरी कार्यालयलाई फोन गरेर मौसम के छ भनेर सोधेर जान्छन्। माथि आकाश हेर्नुस् त मौसम कस्तो देखिन्छ भनेर सोध्छौं। बादल लागेको छ हजुर भने उडान हुँदैन। राम्रो छ भनेपछि मात्र उडान हुन्छ, एक पाइलटले अनुभव सुनाए। पहाडी र हिमाली क्षेत्रको मौसम छिनछिनमा परिवर्तन हुने भएकाले आकाश हेरेको भरमा उडान भर्नु चुनौतीपूर्ण हुने चालकहरूको भनाइ छ। नेपाल नागरिक उड्डयन प्राधिकरण भने नियमित विमान उडानमा सञ्चार सम्पर्क विच्छेदको अवस्था नै नहुने दाबी गर्छ। प्राधिकरणका प्र्रवक्ता निमित्त उपमहानिर्देशक देवचन्द्र लाल कर्ण लाइन अफ साइट कम्युनिकेसन ग्याप समस्या नभएर जबरजस्ती समस्या बनाइएको जिकिर गर्छन्। भन्छन्, कुनै पनि जहाजमा भीएचएफ र एफएफ दुवै प्रविधि हुन्छ। जहाँ भीएचएफबाट सञ्चार हुँदैन, त्यहाँ एफएफबाट सञ्चार हुन्छ। त्यसैले यो कुनै समस्या नै होइन। दुवै प्रविधि नभएको विमान सेवाको लाइसेन्स नै रद्द हुने उनले बताए। सम्पर्क विच्छेद कसरी हुन्छ मलाई थाहा भएन। पाइलटले भन्छ भने। त्यो जहाजमा एचएफ छैन त ? पाइलटले मेरो जहाजमा एफएफ छैन भन्छन् भने त्यो जहाजको लाइसेन्स नै क्यान्सिल हुन्छ, उनले चेतावनी दिँदै भने। विमान उडान भर्ने बेलामा पाइलटले जतिबेला पनि कुराकानी गरिरहनु नपर्ने बताउँदै उनले कतै उडेको १० मिनेटपछि वा पाइलटलाई निश्चित प्वाइटमा रिपोर्र्टिङ गर्ने भनिएको हुने भएकाले भीएफचएबाट रिपोर्टिङ भएन भने एफएफबाट गर्नुपर्ने र गरिरहेको बताउँछन्। उनी सम्पर्क छुट्ने कुरा स्वीकार्दैनन्। कहिलेकाहीँ रेडियो इक्पिमेन्ट बिग्रियो भने त्यसलाई कम्युनिकेसन फेलियर मानेर अर्को विधि अपनाउनु पर्ने सुझाव दिँदै कर्ण भन्छन्, पाइलटले रिपोर्टिङ प्वाइन्टमा जसरी पनि सञ्चार सम्पर्क गर्नुपर्छ। यदि रिपोर्टिङ प्वाइन्टमा कन्ट्याक्ट भएन भने जहाज मिसिङ भयो भन्नुपर्छ। जहाज मिसिङ र कम्युनिकेसन फेलियरको पनि छुट्टै कार्यविधि छन्। उडानको बेलामा उपलब्ध प्रविधिबाट सम्पर्क गर्नुपर्छ। प्राधिकरणले यसलाई समस्या नभएको बताए पनि विमान चालकहरू भने समस्या रहेकाले यस्ता स्थानमा रिपिटर टावर र सबस्टेसन बनाउनु पर्ने बताउँछन्। नेपालमा विमान दुर्घटनाको छानबिन समितिले पनि लाइन अफ साइट कम्युनिकेसन ग्यापको समस्या समाधान गर्न प्रतिवेदनमा सुझाव दिएका छन्। तर, जब जहाज दुर्घटना हुन्छन्, बहस हुन्छ। गफ बढी हुन्छ। कार्यान्वयन केही हुँदैैन। दुर्घटना भयो भने मौसम र पाइलटलाई दोष दिइन्छ। मरेर जाने पाइलटको टाउकोमा सबै दोष लगाइदिन्छन्, क्याप्टन घिमिरे दुःखेसो पोख्छन्, अध्ययन प्रतिवेदनमा सुधारका कुरा हुुन्छन्। एक दुर्ई महिनासम्म सबै तातिन्छन्। मन्त्रालय, नागरिक उड्डयन प्र्राधिकरण, एयर लाइन्सहरू सबै तातिन्छन्। त्यो दुर्घटनापछि सबैै बिर्सन्छन्। प्रतिवेदन कार्यान्वयन हुँदैन। नियमित रूपमा दुर्घटना हुने कारण छानबिन समितिले दिएको प्र्रतिवेदन लागू नहुनु नै हो। २०६३ सालमा नै बनेको हवाई नीतिमा भूउपग्रहमा आधारित सञ्चार, पथ प्रदर्शन एवं निगरानी सेवायुक्त हवाई उडान व्यवस्थापन वा अन्य उपयुक्त प्रणाली अवलम्बन गरिनेछ, भनिएको छ। तर, नीति बने पनि त्यसलाई बेवास्ता गरिँदै आएको पाइन्छ। उक्त नीतिमा नेपालको वायु क्षेत्रमा यान्त्रिक उडान प्रणालीबाट एयर ट्राफिक कन्ट्रोल सेवा पुर्याउन हवाई मार्गहरूको पुनर्संरचना एवं विकास गरिने बताए पनि पुनर्संरचना हालसम्म भएको छैन। नेपालमा ६७ वर्षमा विभिन्न कारण १०८ वटा विमान दुर्घटना भएका छन्। त्यसमध्ये पोखराजोमसोम क्षेत्रमा मात्र ५ वटा दुर्घटना भएका छन्। जसमा ७७ जनाले ज्यान गुमाएका छन् भने २७ जना घाइते भएका छन्। यो सबैभन्दा धेरै सञ्चार सम्पर्क टुट्ने क्षेत्र हो।"
माओवादीको निष्कर्ष : नेपाली अर्थतन्त्रको मूल समस्या भारतीय एकाधिकारवादी पुँजीवाद,"काठमाडौं : नेकपा माओवादी केन्द्रले नेपाली समाजको अर्थ राजनीतिक चरित्र दलाल पुँजीवादी रहेको निस्कर्ष निकालेको छ। अर्थतन्त्रमा विकासको मुख्य बाधक नै दलाल पुँजीवाद रहेको निस्कर्ष सो पार्टीको छ। नेपालको हेरक क्षेत्रमा दलालतन्त्रको बोलवाला रहेको पनि उसले जनाएको छ। पार्टीबाट निर्वाचित देशभरका महानगरपालिका, नगरपालिका र गाउँपालिकाका प्रमुख र उपप्रमुखको राजधानीमा जारी भेलामा प्रस्तुत कार्यपत्रमा सो विषय उल्लेख गरिएको छ। पार्टी आर्थिक तथा योजना विभागका प्रमुखसमेत रहेका माओवादी केन्द्रीय कार्यालय इन्चार्ज वर्षमान पुनले प्रस्तुत गरेको कार्यपत्रमा नेपालको पुँजीवादी दलाल चरित्रको रहेको उल्लेख छ। कार्यपत्रमा पुनले अनुत्पादक लगानी तथा विभिन्न दलाली कर्मबाट नाफा आर्जन गर्ने पुँजीको नियन्त्रणमा रहेको अर्थतन्त्रलाई दलाल पुँजीवादी भनिने परिभाषा दिएका छन्। त्यसले कृषिलाई औद्योगीकरणसँग जोड्न नदिने र समग्र अर्थतन्त्रलाई नै विदेशको परनिर्भरतामा लैजाने पुनको भनाइ छ। दलाल तन्त्रको स्रोत भने विश्व साम्राज्यवादी पुँजी रहेको भन्दै उनले त्यसले गरिब तथा साना राष्ट्रमा दलालतन्त्र जन्माउने उल्लेख गरे। हालको दलाल पुँजीवादमा राष्ट्रिय चरित्र कमजोर रहेको भन्दै त्यसको मूल स्रोत भारतीय एकाधिकारवादी पुँजीवाद रहेको ठहर कार्यपत्रमा गरिएको छ। दलालको स्रोतहरुमा विदेशी सामानको एजेन्सी, भ्रष्ट नोकरशाही ब्युरोक्रेसी तथा अनुत्पादक र अकूत नाफाको चक्र रहेको उनले बताए। पुनले कार्यपत्रमा दलालको हातबाट अर्थतन्त्रलाई दलाल र बिचौलियाको हातबाट जनताको हातमा ल्याउने गरी पार्टीले काम गर्ने योजनासमेत प्रस्तुत गरेका छन्। त्यसका लागि स्वतन्त्र एवं आत्मनिर्भर राष्ट्रिय अर्थतन्त्र निर्माणमा जोड दिइएको छ। राष्ट्रिय अर्थतन्त्र निर्माणका लागि आयात प्रतिस्थापन र निर्यात प्रवद्र्धनलाई मुख्य प्राथमिकतामा राखिनुपर्ने उनको विचार छ। वैदेशिक परनिर्भरता, बढ्दो उपभोक्तावादी संस्कृति, व्यापार घाटा र असन्तुलन रोक्न संघर्षको आवश्यकता उनले औंल्याए। पुनले आत्मनिर्भर र स्वतन्त्र अर्थतन्त्र निर्मणका लागि नयाँ भूउपयोग नीतिसहित कृषिजन्य वस्तुहरुमा आत्मनिर्भर हुने गरी उत्पादन वृद्धि, कृषिमा आधारित सानाठूला उद्योगको स्थापनामार्फत रोजगारी सृजना, मुलुकको प्राकृतिक श्रोतसाधनको अधिकतम जनहितमा सदुपयोग, विदेशमा रहेका लाखौं युवाहरुको श्रम र क्षमतालाई स्वदेशमै सदुपयोग, विदेश र स्वदेशमा रहेका युवा शक्तिलाई राष्ट्रिय विकासको अभियानमा लगाउन योजना र कार्यक्रम बनाउनुपर्ने प्रस्ताव पुनले गरेका छन्। यस्तै माओवादीले आफूले जितेका हरेक पालिकामा कम्तिमा ५० जना संलग्न गरी अनिवार्य एक कृषि उद्योगको स्थापना गर्ने नीति लिएको छ। त्यस्तो उद्योगमा स्थानीय श्रोत, बजार, प्रविधि तथा दक्ष जनशक्तिको व्यवस्थापन स्थानीय तहबाटै गर्ने प्रस्ताव गरिएको छ। यस्तै जमिन चक्लाबन्दी गरी किसानको स्वामित्व कायम हुने गरी उनीहरु समेत शेयर धनी रहने गरी कम्पनी, सहकारी वा निजी क्षेत्रको साझेदारीमा व्यवसाय सञ्चालनको प्रस्ताव पनि गरिएको छ। ठूलो परिमाणमा कृषि उद्यम गर्न चाहेमा भने दुई वा सोभन्दा बढी पालिकाको सहकार्य गर्ने प्रस्तावमा छ। यस्तै प्रदेशले कम्तीमा १ सय जनालाई रोजजारी दिने गरी कृषि प्रशोधन तथा बजार केन्द्र र चिस्यान केन्द्र सञ्चालन गर्ने पनि योजना छ। पार्टी केन्द्रले पनि केन्द्रीय स्तरको प्रशोधन केन्द्र, चिस्यान केन्द्र र बजारको व्यवस्थापन गर्ने कार्यक्रम बनाइएको छ। पार्टीका हरेक कार्यकर्तालाई वर्षमा कम्तिमा १५ दिन स्थापित कृषि फर्म वा उद्योगमा काम गर्नेपर्ने बाध्यकारी व्यवस्था गरिएको छ। माओवादीले दलाल पुँजीको प्रभाव रोक्न स्थानीय अर्थतन्त्र निर्माणलाई पनि जोड दिएको छ। उत्पादन वृद्धि, बजार प्रवद्र्धन र समुदायमा आधारित विकास नीति अख्तियार गरी स्थानीय अर्थतन्त्र निर्माण गर्न सकिने निष्कर्ष माओवादीको छ। यस्तै प्राकृतिक श्रोत साधनमा जनताको समान पुहँच स्थापित गर्ने, समुदाय, सहकारी र सार्वजनिक कम्पनीमार्फत जनतालाई आर्थिक क्रियाकलापमा सहभागी गराउने र परिचाल नगर्ने, समुदाय, निजी क्षेत्र र सरकारको साझेदारीमा उत्पादन र बजारी गर्न गर्ने योजना उसको छ। यस्तै युवा उद्यमशीलता, रोजगारी र आर्थिक मजबुतीकरणका क्षेत्रमा नवप्रवर्तनात्मक सोचलाई प्रवद्र्धन गर्ने, एक पालिका, एक व्यवसाय कोष स्थापना गर्ने, श्रम र रोजगारीका क्षेत्रको सम्भाव्यता अध्ययन गर्ने, वार्षिक जनशक्ति प्रक्षेपण र जनशक्ति उत्पादन गर्ने, बेरोजगारको लगत संकलन र सीपमूलक तालिम सञ्चालन गर्दै उद्यमशीलता विकास र रोजगारी सृजना गर्ने योजना बनाइएको छ। सार्वजनिक जग्गा उत्पादनका लागि निःशुल्क वा न्यूनतम शुल्कमा समुदायलाई दिने पनि प्रस्तावमा छ। यस्तै किसानको उत्पादनको समर्थन मूल्य निर्धारण गरी कृषकको न्यूनतम फाइदा सुनिश्चित गर्ने, कृषि बिचौलियालाई निरुत्साहित गर्ने, रैथाने बिउ बिजनको संरक्षण गर्ने, स्थानीय कच्चा पदार्थमा आधारित सामुदायिक उद्योग स्थापना र सञ्चालन गर्ने योजना अघि सारिएको छ। कृषि क्षेत्रको यान्त्रिकीकरण, आधुनिकीकरण र व्यवसायीकरण गर्ने, कृषकलाई सरल, सहज रुपमा बिउ, मल, तथा सिञ्चाई र प्राविधिक सहयोग उपलब्ध गराउने नीति पनि माओवादीले जितेका पालिकामा लागू गर्ने भनिएको छ।"
गठबन्धनले गर्दा स्थानीय निर्वाचनमा अपेक्षित परिणाम आएन : लिङ्देन,काभ्रे : स्थानीय निर्वाचनमा गठबन्धनको कारण निर्वाचनमा अपेक्षा गरिएको अनुसारको परिणाम नआएको राप्रपाका अध्यक्ष राजेन्द्र लिङ्देनले बताए। स्थानीय तहको निर्वाचन पछिको समिक्षा बैठक धुलिखेलमा बोल्दै लिङ्देनले भर्खरै सम्पन्न स्थानीय निर्वाचनमा राप्रपाले सोचेको जस्तो जित निकाल्न नसकेको बताए। महाधिवेशन लगत्तै छोटो समयको तयारीको कारण पार्टीले स्थानीय निर्वाचनमा सोचेको जस्तो तहहरुमा जित निकाल्न नसकेको उनले बताए। धुलिखेलमा भएको बैठकमा बोल्दै लिङ्देनले अब राप्रपाले अगामी संघ र प्रदेशको निर्वाचनको तयारिमा पार्टी लाग्ने बताउँदै पूर्ण समानुपातिक संसद् र जनताले प्रत्यक्ष चुनिने प्रधानमन्त्रीको विषयमा आवाज उठाउने बताए। समिक्षा बैठकमा प्रदेश र संघको निर्वाचमा उपयुक्त र लोकप्रिय उम्मेदवारहरु समयमै छनोट गर्न पार्टी भित्र र पार्टी बाहिर सार्वजनिकरुपमा आह्वान गर्ने निर्णय भएको प्रवक्ता मोहन श्रेष्ठले जानकारी दिए। स्थानीय निर्वाचनमा पार्टी हित विपरित काम गर्ने निष्क्रिय बस्ने हरुको पहिचान गरेर १५ दिनभित्र सिफारिस गर्नको लागि छानबिन गर्न निरन्जन थापाको संयोजकमा ३ सदस्य रहेको समिति बनाएको प्रवक्ता श्रेष्ठले जानकारी दिए। राप्रपाको केन्द्रीय कार्य सम्पादन समितिको बैठक बुधबार र बिहिबार धुलिखेलमा बसेको थियो।
शालिक राखेर राजा फर्कने होइन : कमल थापा,"काठमाडौं : राप्रपा नेपालका अध्यक्ष कमल थापाले नेपालगन्जमा राजा वीरेन्द्रको शालिक राख्न राज्यबाटै भएको अवरोधमा आपत्ति जनाएका छन्। आन्दोलनको रापतापमा राजालगायत विपी, भानुभक्तसमेतको शालिक तोडफोड गरिएको उल्लेख गर्दै थापाले त्यो गलत भएको बताएका छन्। त्यहाँ अहिले शालिक राख्न खोज्दा अवरोध हुनु ठिक नभएको थापाको भनाइ छ। नेपालगञ्जमा जहाँ पहिले राजा वीरेन्द्रको शालिक थियो, त्यहाँ अहिले शालिक राख्न खोज्दा सरकारले अवरोध गर्नु ठीक भएन, उनले भनेका छन्। थापाले शालिक राखेर राजा नफर्किने पनि स्पष्ट पारेका छन्। शालिक राखेर राजा फर्कने होइन। इतिहासको सम्झना हो। लोकतन्त्र यति असहिष्णु हुनुहुन्न, उनले भनेका छन्।"
"यो सरकार जनता विरोधी हो, तल्लो तहका कर्मचारीको पक्षमा बजेट छैन : अधिकारी","काठमाडौं : सांसद खगराज अधिकारीले वर्तमान सरकार जनता विरोधी भएको बताएका छन् । संसदमा बजेटमाथि सैद्धान्तिक छलफलमा भाग लिँदै सांसद् अधिकारीले आगामी आर्थिक वर्षको बजेट जनताको हित गर्ने पक्षमा नभएको बताएका हुन् । उनले भने, यो सरकार जनताविरोधी सरकार हो । बजेट तल्लो तहका कर्मचारीको पक्षमा छैन । शब्दमा आकर्षक, आकाशका जुन तारा झार्ने गरी बजेट वक्तव्य छ। सारमा धेरै कुराको चुनौती खडा गरेको छ । उनले सरकारले निर्यात दुई गुणा बढाउने भनेपनि निर्यात प्रतिस्थापन गर्न सक्ने अवस्था नरहेको बताए । स्वदेशी उद्योगलाई थला पार्ने गरी सेनेटेरी प्याड उत्पादनलाई प्रोत्साहनमा रोक लगाउने गरी बजेट आएको धारणा राखे। उनले स्वास्थ्य बीमालाई सरकारले प्राइभेट कम्पनीलाई दिन लागेको भन्दै आपत्ति जनाए। बजेटमा १० करोडभन्दा बढीको बिजुली खपत दिनेलाई छुट दिने विषय राखिएको बताउँदै अधिकारीले अर्थमन्त्रीले कुन व्यापारीसँग कति चुनाव खर्च उठाएर व्यक्ति पोस्ने गरी बजेटमा नीतिगत व्यवस्था गरेको भन्दै प्रश्न गरे। उनले अर्थमन्त्री शर्माले बजेट वक्तव्यमार्फत चुनावी खर्च जुटाएको आरोपसमेत आरोप लगाए।"
नेपाल र भारतबीचको सम्बन्ध थप मजबुत हुनेछ : भाजपा विदेश विभाग प्रमुख चौथाइवाले,"काठमाडौं : भारतीय जनता पार्टीका विदेश विभाग प्रमुख डा विजय चौथाइवालेले नेपाल भारत सम्बन्ध थप मजबुत हुने विश्वास व्यक्त गरेका छन्। भारतका लागि नेपाली राजदूत डा शंकर शर्मासँगको भेटमा चौथाइवालेले सम्बन्ध बलियो बन्ने विश्वास व्यक्त गरेका हुन्। तपाईलाई भेट्न पाउँदा खुशी लाग्यो, चौथाइवालेले भनेका छन्, तपाईको कार्यकालमा नेपाल र भारतबीचको सम्बन्ध अझै मजबुत हुनेमा म विश्वस्त छु। यसअघि राजदूत शर्माले ट्वीटरमार्फत चौथाइवालेसँग भेट्न खुसी लागेको उल्लेख गर्दै चौथाइवाले नेपालको घनिष्ट मित्र र शुभचिन्तक भएको उल्लेख गरेका थिए। राजदूत शर्माले नयाँदिल्लीमा चौथाइवाले दम्पतीसँग नै भेट गरेका हुन्।"
राप्रपाले तय गर्यो एजेण्डा : प्रत्यक्ष निर्वाचित प्रधानमन्त्री र अभिभावकीय राजा,"काठमाडौं : राष्ट्रिय प्रजातन्त्र पार्टीले प्रत्यक्ष निर्वाचित कार्यकारी प्रधानमन्त्री र अभिभावकीय राजाको एजेण्डा तय गरेको छ। धुलिखेलमा सम्पन्न दुईदिने कार्यसम्पादन समिति बैठकले आगामी प्रदेश र संघीय निर्वाचनमा प्रत्यक्ष निर्वाचित कार्यकारी प्रधानमन्त्री र अभिभावकीय राजाको एजेण्डा लिएर जनतामाझ जाने निर्णय गरेको हो। अध्यक्ष राजेन्द्र लिङ्देन, पूर्वअध्यक्षहरू पशुपतिशम्शेर जबरा र डा प्रकाशचन्द्र लोहनीलगायत शीर्षस्थ नेताको उपस्थितिमा बसेको बैठकले यीसहित विभिन्न एजेण्डालाई आगामी निर्वाचनमा यो विषयलाई जोडदार रुपमा उठाउने निर्णय गरेको प्रवक्ता मोहन श्रेष्ठले जानकारी दिए। उनकाअनुसार मुलुकमा विद्यमान भ्रष्टाचार र अस्थिरता अन्त्यका लागि वर्तमान शासकीय स्वरुप र निर्वाचन प्रणालीमा सुधार र परिवर्तन आवश्यक रहेको ठहर गर्दै राप्रपाले पूर्ण समानुपातिक संसद, जनताले प्रत्यक्ष निर्वाचित गर्ने कार्यकारी प्रधानमन्त्री र अभिभावकीय संस्थाका रुपमा राजा रहने एजेण्डा अघि बढाउने निष्कर्ष निकालेको हो। त्यसैगरी राप्रपाले प्रदेश संरचना खारेज गर्ने एजेण्डा पनि उठाउने भएको छ। तीन तहको संघीयता होइन, केन्द्र र बलियो स्थानीय तह रहने व्यवस्था उपयुक्त हुन्छ, राप्रपाले भनेको छ। यी एजेण्डाहरुलाई आगामी केन्द्रीय कार्यसमिति बैठकबाट अनुमोदन गरेर औपचारिक रुपमा अगाडि बढाइने प्रवक्ता श्रेष्ठले बताए। उनकाअनुसार केन्द्रीय कार्यसम्पादन समितिले स्थानीय तह निर्वाचनको पनि समीक्षा गरेको छ। दुई दुई वटा गठबन्धनका बाबजुत एक्लै निर्वाचनमा सहभागी भएर प्राप्त गरेको सफलताले पार्टीलाई उत्साहित तुल्याएको छ, बैठकको निर्णयमा भनिएको छ। बैठकले गठबन्धन तथा तयारी समयको अभावकै कारण अपेक्षित परिणाम प्राप्त हुन नसकेको निष्कर्ष निकालेको छ। यद्यपि पार्टीको लोकप्रिय जनमतमा भने उल्लेख सुधार भएको राप्रपाको ठहर छ। प्राप्त परिणाम र लोकप्रिय जनमतको जगमा उभिएर आगामी प्रदेश र संघको निर्वाचनमा पार्टीको सम्पूर्ण शक्ति परिचालन गरिनेछ, बैठकको निर्णयमा भनिएको छ। प्रदेश र संघ निर्वाचनमा उपयुक्त र लोकप्रिय उम्मेदवारहरु समयमै छनोट गर्न पार्टीभित्र र बाहिरबाट उम्मेदवारी दिन सार्वजनिक आह्वान गरेको छ। निर्वाचन तयारी अन्तर्गत संगठन विस्तार, पार्टी प्रवेश कार्यक्रम सञ्चालन गर्नेलगायत निर्णयहरु पनि कार्यसम्पादन समितिले गरेको छ।"
"ओलीको टिप्पणी : अन्तर्घातले स्थानीय चुनाव हार्ने स्थिति बन्यो, बजेटले विकासको जग भत्कायो","काठमाडौं : नेकपा एमालेका अध्यक्ष केपी शर्मा ओलीले पार्टीभित्रैको अन्तर्घातका कारण स्थानीय तह निर्वाचनमा अपेक्षाकृत नतिजा हासिल गर्न नसकेको बताएका छन्। जनसंगठन समन्वय संयन्त्रको बैठकमा अध्यक्ष ओलीले जनताले एमालेलाई मत दिएर पहिलो पार्टी बनाएको दाबी गर्दै पार्टीभित्रै अनुशासनहीनताका कारण केही पालिकामा पराजय भोग्नुपरेको बताएका हुन्। जनताले नेकपा (एमाले) लाई माया गरेका छन्। लोकप्रिय पहिलो मत पनि दिएका छन्, ओलीको भनाइ उद्धृत गर्दै प्रचार विभाग उपप्रमुख विष्णु रिजालले भने, तर, समस्या हामीभित्रै देखिएको छ। आफ्नै पार्टीभित्र एउटाले अर्कालाई हराउन खोज्दा दुबैले हार्ने स्थिति बन्यो। नेताहरूबीच मेल भएन, टिम स्पिरिट भएन। पार्टीलाई आफ्नै नेताहरूबाट कसरी बचाउने भन्ने चुनौती थपिएको ओलीको भनाइ थियो। पार्टीमा अनुशासनहीनता, अराजकता र निष्ठामा न्यूनताजस्ता समस्याहरु देखा परेका छन्। यो हाम्रो लागि चिन्ताको कुरा हो। यस्ता प्रवृत्ति हाम्रो पार्टीमा छन् भनेर चर्चा गर्नु हाम्रो लागि सुखद कुरा होइन, उनले भने, चुनावमै हेर्ने हो भने ६ वटा भोट सूर्यमा छ। एउटा भोट रुख र एउटा हँसिया हतौडामा छ। यो त अनुशासनहीनता हो। यसलाई नियन्त्रण गर्नुपर्छ। केही प्राविधिक कारण, पार्टीभित्रको समस्या र सत्ता गठबन्धनका कारण पालिकाको संख्या अपेक्षाकृत पुर्याउन नसकिएको दोहोर्याउँदै ओलीले थपे, आउँदो निर्वाचनमा हामी बीचमा रहेका सबै कमीकमजोरीहरुलाई सच्याएर जानुपर्छ। कार्यकर्ता पंक्तिलाई एकढिक्का बनाएर जानुपर्छ। बैठकमा ओलीले २२ वटा जनसंगठन प्रमुखलाई वडा तहमै संगठन बनाउन र आगामी निर्वाचनको तयारीमा लाग्न निर्देशन दिएका थिए। बजेटले विकासको जग भत्कायो अध्यक्ष ओलीले सरकारले ल्याएको आर्थिक वर्ष २०७९०८० को बजेटमा पनि आपत्ति जनाए। एमालेले खनेको विकासको जग भत्काउने काम बजेटले गरेको उनको आरोप थियो। हामीले विकासका जे जे जगहरु खनेका थियौं त्यसलाई भत्काउने कामबाहेक सरकारले बजेटमार्फत कुनै पनि नयाँ काम र कार्यक्रम गर्न सकेको छैन। यो देशका लागि दुखद कुरा हो, ओलीले भने, बजेटमा नीतिगत रुपमा ठूल्ठूला भ्रष्टाचारहरु गरिएको छ। वितण्डाहरु मच्चाइएको छ। हामीले बनाएको विकासको जग सबै भत्काइएको छ।"
"प्रदेश र संघीय निर्वाचन एकै चरणमा, मंसिरभित्रै गर्ने आयोग र सरकारको तयारी","काठमाडौं : निर्वाचन आयोगले प्रदेश र संघीय निर्वाचन आगामी मंसिरमा गर्नुपर्ने निष्कर्ष निकालेको छ। आयोगमा बसेको आयुक्त र कर्मचारीहरुको आन्तरिक बैठकले मंसिर १० गतेभित्रै निर्वाचन सम्पन्न गर्नुपर्ने निष्कर्ष निकालेको हो। यसैका आधारमा आयोगले तयारीसमेत सुरु गरेको छ। आयोगले स्थानीय तह निर्वाचनको समीक्षा गर्दै केही छिटपुट कमजोरी भएको पनि ठहर गरेको छ। एकै चरणमा चुनाव स्थानीय तह निर्वाचनमा केही कमजोरी भए पनि आयोगले प्रदेश तथा संघीय निर्वाचन एकै चरणमा गर्न जोड गरेको छ। तर यसका लागि सुरक्षा र कर्मचारीगत समस्या सम्बोधन हुनुपर्ने आयोगको शर्त छ। हाम्रो हिसाबले प्रदेश र संघीय चुनाव मंसिरमा हुनुपर्छ, प्रमुख निर्वाचन आयुक्त दिनेश थपलियाले भने, त्यसैका आधारमा आयोगले तयारी थालेको छ। कर्मचारीहरुलाई आवश्यक निर्देशन तथा जिम्मेवारी बाँडफाँड भइसकेको छ। बुढीगंगाजस्तो फितलो सुरक्षा र पुन: मतदान हामी चाहँदैनौं। त्यसैले यही अवस्था हुने हो भने हामी एकै चरणमा गर्न सक्दैनौं। हामी अब एउटा पनि दोहोरिन दिँदैनौं।' उनले अहिले नै सरकारलाई मिति सिफारिस गर्ने बेला नभएको पनि बताए। स्थानीय तह निर्वाचनमा भएका कमजोरीहरु पहिचान गरेर त्यसका आधारमा निर्वाचन एक चरणमा गर्ने वा दुई चरणमा भन्ने टुंगो लाग्ने उनको भनाइ छ। स्थानीय निर्वाचनमा जेजे कमजोरीहरु भए तिनको पहिचान गर्दैछौं। जस्तो कि मतदाता नामावलीमै ठूलो समस्या देखियो। त्यसलाई सच्याउन काम थालिसकेका छौं। मतदानस्थल टाढा भएको, पुग्न ८ घण्टा लागेको ठाउँको समस्या पनि सम्बोधन हुनेगरी तयारी थालका छौं, उनले भने। मंसिर १० गतेभित्र निर्वाचन सम्पन्न गर्ने मानसिकताका साथ आयोग अघि बढेको थपलियाले जानकारी दिए। मिति सिफारिस गर्दा सर्वदलीय बैठक राखेर सिफारिस गर्छौं। अनौपचारिक तयारी थालेका छौं, उनले भने, दुई चरणमै गर्नुपर्छ भन्ने होइन। अहिलेजस्तो सुरक्षा फितलो भयो भने एकै चरणमा गर्न सकिँदैन। उनका अनुसार आयोगले स्थानीय निर्वाचनमा कहाँकहाँ सुरक्षालगायत समस्या देखिएको छ, त्यसको विस्तृत विवरण सात दिनभित्र बुझाउन ७७ वटै जिल्ला सुरक्षा समितिलाई पत्र लेखेर पठाउने निर्णयसमेत गरेको छ। जनशक्ति व्यवस्थापनको सन्दर्भमा पनि कर्मचारीहरुले यसपाली अलि त्रुटि गरे। त्यो पनि मगाएका छौ, थपलियाले भने। राज्यका निकायबाट सुरक्षाको सुनिश्चितता भए आगामी चुनाव एकै चरणमा गर्न सकिने आयोगको ठहर छ। यतिकै सुरक्षा व्यवस्था भयो भने एकै चरणमा गाह्रो हुने देखियो। किनभने हामी दोहोर्याएर चुनाव गर्ने पक्षमा छैनौं, प्रमुख आयुक्त थपलिया भन्छन्, बुढीगंगाजस्तो फितलो सुरक्षा र पुन: मतदान हामी चाहँदैनौं। त्यसैले यही अवस्था हुने हो भने हामी एकै चरणमा गर्न सक्दैनौं। हामी अब एउटा पनि दोहोरिन दिँदैनौं। आयोगको दृष्टिकोणबाट एउटा पनि दोहोरिनु हुँदैन। सबै त्यही बेलुका सकिनुपर्छ। यो कुरालाई मध्यनजर गरेर कहाँ सुरक्षा कमजोरी भयो भनेर विवरण मागेको उनको भनाइ छ। तीन चरण त हुँदैहुँदैन। एकै चरणमा सजिलो र उपयुक्त हुन्छ। तर सहज वातावरण बनेन भने दोस्रो चरणमा पनि जान सकिन्छ, थपलियाले भने, तर हाम्रो प्रस्ताव एक चरण नै हुन्छ। हामी सुरक्षा निकायसँग बसेर कुराकानी गर्छौं। त्यसको सुझाव तल (जिल्ला सुरक्षा समिति)बाट लिने भनेका छौं। थपलियाले निर्वाचन एकै वा दुई चरणमा भए पनि मंसिर नकटाउने आयोगको तयारी रहेको बताए। शेरबहादुर दाइको चाहना जतिसक्दो चाँडो चुनाव गराउने हो। अस्ति गठबन्धन बैठकमा पनि कात्तिक र ढिलोमा मंसिर पहिलो साता चुनाव गरौं भन्नुभयो। बरु गठबन्धनमा सिट बाँडफाँड अहिले नै गरौँ भन्नुभयो। पालिका निर्वाचनको नतिजाले कम्युनिस्टहरु मिल्छन् कि भन्ने शंका सभापतिज्यूमा देखियो। गठबन्धन पनि मंसिरमै गर्ने पक्षमा निर्वाचन आयोग मंसिरलाई डेटलाइन मानेर अगाडि बढेका बेला पाँच दलीय सत्ता गठबन्धन पनि कात्तिक वा मंसिरभित्रै चुनाव गराउने पक्षमा छ। निर्वाचनको मिति आयोगले सिफारिस गरे पनि निर्णय भने मन्त्रिपरिषद्ले गर्छ। स्थानीय तहको निर्वाचन मिति आयोगकै सिफारिसमा सरकारले वैशाख ३० गते तोकेको थियो। आयोगले दलहरुसँगको परामर्शमा निर्वाचन मिति सिफारिस गर्ने गर्दछ। आयोगले अनुकूल मौसम, खेतीपाती, तयारीलगायत कुराहरु विश्लेषण गरेर चुनावको मिति प्रस्ताव गर्दै आएको छ। प्रमुख आयुक्त थपलिया चाडपर्वको बीचमा मंसिर महिना निर्वाचनका लागि उत्तम रहेको बताए। यद्यपि यसमा दलहरुसँग परामर्श गर्न बाँकी रहेको र मंसिरलाई डेटलाइन बनाएर मिति प्रस्ताव गरिने बताए। सामान्यतया निर्वाचन आयोगले १२० दिनअघि मिति सिफारिस गर्ने व्यवस्था छ। सत्ता गठबन्धनमा पनि कात्तिक अन्तिम साता वा मंसिर पहिलो साताभित्रै छिटो निर्वाचन गराउनेगरी बहस अघि बढेकाले बेला मंसिरभित्रै चुनाव हुने पक्कापक्की देखिन्छ। नेपाली कांग्रेसका सभापतिसमेत रहेका प्रधानमन्त्री शेरबहादुर देउवा जतिसक्दो छिटो चुनाव गराउने मनस्थितिमा छन्। नेपाली राजनीतिमा वाम एकताको हल्लाले चर्चा पाएका बेला देउवा कम्युनिस्ट मिल्न नदिन र गठबन्धनलाई निरन्तरता दिएर चुनाव गराउन हतारोमा रहेको गठबन्धनमा नेताहरु बताउँछन्। देउवानिकट एक नेता भन्छन्, शेरबहादुर दाइको चाहना जतिसक्दो चाँडो चुनाव गराउने हो। अस्ति गठबन्धन बैठकमा पनि कात्तिक र ढिलोमा मंसिर पहिलो साता चुनाव गरौं भन्नुभयो। बरु गठबन्धनमा सिट बाँडफाँड अहिले नै गरौँ भन्नुभयो। पालिका निर्वाचनको नतिजाले कम्युनिस्टहरु मिल्छन् कि भन्ने शंका सभापतिज्यूमा देखियो। ती नेताका अनसार मंगलबार गठबन्धन दलका दोस्रो तहका नेताहरुको कार्यदल बैठक बसेको थियो। बैठकले असारभित्र सिट बाँडफाँट गर्ने सहमति गरेको छ। मंसिरमा निर्वाचन पक्कापक्कीजस्तै छ। दिन तलमाथि होला, उनले भने, गठबन्धनले आन्तरिक तयारी सुरु गरिसकेको छ। गठबन्धनभित्र सम्वाद सिट बाँडफाँटको चरणमा पुगेको छ, उनले भने।"
राजदूतहरु नियुक्तिमा करोडौंको चलखेल रोक्नुपर्छ : प्रेम सुवाल,"काठमाडौं : सांसद प्रेम सुवालले राजदूत नियुक्ति निष्पक्ष हुनुपर्ने बताएका छन्। बिहीबार प्रतिनिधि सभा बैठकमा बोल्दै सांसद सुवालले राजदूत नियुक्तिमा करोडौं चलखेल भएको खबर आएको भन्दै यसलाई रोक्नुपर्ने बताएका हुन्। उनले भने,नेपालको आर्थिक कुटनीतिका खम्बाहरु विदेशस्थित राजदूतहरु पनि हुन्। राजदूतहरु नियुक्तिमा करोडौं करोडौं चलखेल भइरहेको समाचार छ। यसकारण निर्यात प्रविधि हस्तान्तरण, पर्यटन प्रवर्द्धन प्रभावकारी नभएको हो। भ्रष्टाचार र अनियमितता नियन्त्रण आवश्यक छ। सुवालले वैदेशिक रोजगारीले देश विकास नहुने बताए। उनले भने, ठूला निजी उद्योग राज्यको स्वामित्वमा ल्याउनुपर्छ। तलब बृद्धिभन्दा महगीं नियन्त्रण हुनुपर्छ।"
बजेट जनतालाई झुक्याउने झुटको पुलिन्दामात्रै हो : नविना लामा,"काठमाडौं : नेकपा एमालेकी सांसद नविना लामाले सरकारले ल्याएको बजेट जनतालाई झुक्याउने झुटको पुलिन्दामात्रै भएको बताएकी छन्। बजेटमाथि संसदमा भइरहेको छलफलमा उनले अर्थमन्त्री जनार्दन शर्माले प्रस्तुत गरेको बजेट सुन्दा आकर्षक भए पनि कार्यान्वयन गर्न नसकिने आश्वासनको पोकोमात्रै भएको बताइन्। सरकारले ल्याएको बजेट चुनाव अगाडि जनतालाई झुक्याउने झुटको पुलिन्दामात्रै हो। यो बजेटमा जति नारा दिइएको छ, कार्यान्वयनमा धेरै कठिन छ। सरकारको प्रशासकीय क्षमता र व्यवस्थापकीय आधारमा बजेट सफलतापूर्वक कार्यान्वयन चुनौतिपूर्ण छ, उनले भनिन्। उनले कोरोनाले लथालिङ्ग भएको अर्थतन्त्रमा युक्रेनरुसको कारण थप समस्या सिर्जना भएको बताइन्। लामाले भनिन्, यस्तो अवस्थामा ८ प्रतिशत आर्थिक वृद्धि हुने अनुमान र ७ प्रतिशतले मूल्य वृद्धिदर सीमित गर्ने दाबी हावादारी गफमात्रै हो। यो बजेट समस्यारहित अवस्थामा पनि कार्यान्वयन हुन नसक्ने अर्थशास्त्रीहरुको दाबी रहेको लामाको भनाइ छ। अर्थशास्त्रीहरु मूल्यवृद्धि १५ प्रतिशतमाथि जाने निश्चितजस्तै छ भन्नुहुन्छ। अहिलेको अर्थतन्त्रको समस्या समाधान गर्न यो बजेटले सक्दैन, उनल थपिन्। बजेटमा महँगी नियन्त्रण गर्न कुनै प्रस्ताव नआएको बताइन्। लामाले भनिन्, सरकारले दैनिक उपभोग्य बस्तुहरुको भन्सार बढाएको छ। बजेटले किसानलगायत जनताको ढाड सेकेको छ। कर्मचारी, सांसदहरुको त जेनतेन होला गरिबीको रेखामुनी पिल्सिएका जनताको जीवन कष्ठकर, महँगी हुनेछ भन्ने यो बजेटले देखाउँछ। किसानले खेतबारीमा हाल्ने रासायनिक मलसम्म दिन नसक्ने सरकारले कृषि उत्पादन कसरी बढाउन सक्छ भन्दै सरकारलाई प्रश्न गरिन्। यो बजेटले शिक्षामा वर्ग विभेद् जन्माएको बताइन्।"
बजेट जनता केन्द्रित र अर्थतन्त्र बचाउने खालको छ : भुषाल,"काठमाडौं : सांसद पुष्पा भुषालले सरकारले ल्याएको बजेट जनता केन्द्रित भएको बताएकी छिन्। संसदमा बजेटमाथि सैद्धान्तिक छलफलमा भाग लिदैं भुषालले मुलुकको अर्थतन्त्र बचाउने गरी बजेट आएको भन्दै कार्यान्वयनमा ध्यान दिनुपर्ने बताएकी हुन्। उनले भनिन्, बजेट जनता केन्द्रित छ। आँटीलो बजेट हो। मुलुकको अर्थतन्त्र बचाउने बजेट हो। उत्पादन बढाउने विषयमा बजेटले ध्यान दिएको छ। मुलुकलाई धनि बनाउन निर्यात बढाउनुपर्यो। आयात घटाउनुपर्यो भन्ने खालको छ। उनले अब बजेट कार्यान्वयनको तयारी सुरु गर्नुपर्ने बताइन्। स्वदेशी उत्पादनका लागि आन्तरीक बजारको प्रवर्द्धन गर्न आवश्यक रहेको बताइन्।"
"यसपटक ब्रिफकेस फुटेन, बजेट सुन्न पाइयो : गोकुल बाँस्कोटा","काठमाडौं : नेकपा एमालेका सांसद गोकुल बास्कोटाले यसपटक ब्रिफकेस नफुटेरै बजेट सुन्न पाएको बताएका छन्। संसदमा बजेटमाथि भइरहेको छलफलमा उनले अर्थमन्त्री जनार्दन शर्मालाई व्यंग्य गर्दै ब्रिफकेस नफुटेरै बजेट सुन्न पाएको बताए। यसपटक ब्रिफकेस फुटेन, बजेट सुन्न पाइयो। कार्यान्वयनको पर्खाइमा छौं, उनले भने। उनले बजेट प्रचारमुखीमात्र भएको बताए। 'गत वर्ष उहाँले बजेट प्रस्तुत गर्दा जनार्दन शर्मा भएर पेश गर्नुभएको थियो कि प्रभाकर भएर? गत वर्ष स्वेतपत्रबाट बजेट प्रस्तुत गर्दा बजेटको विश्वसनियता, प्रचारात्मक, आकारमा काफी वृद्धि भएको भन्नुभएको थियो। आज उहाँले जुन बजेट प्रस्तुत गर्नुभयो, त्यसले उहाँको हिजोको कुरालाई प्रतिप्रश्न गरेको छ,' उनले भने, 'आजको बजेटको आकार के भएको छ? बजेट कति प्रचारमुखी भएको छ? कति कार्यान्वयनमुखी भएको छ? हामीले यो कुरा भुल्न सक्दैनौं।"
सहिद सेतु विकको शालिक तोडफोड,नेपालगन्ज : बाँकेमा जनआन्दोलनकी सहीद सेतु विकको शालिक तोडफोड गरिएको छ। राष्ट्रवादी युवा समूहको नाममा नेपालगन्जको धम्बोझी (साविक वीरेन्द्र) चोकमा बिहीबार बिहान राजा वीरेन्द्रको अर्धकदको शालिक राखेको थियो। लगत्तै प्रहरीले शालिक हटाएपछि युवा समूह र प्रहरीबीच धम्बोझी चोक तनावग्रस्त भएको छ। जिल्ला प्रहरी कार्यालय बाँकेका प्रवक्ता डीएसपी मधुसुधन न्यौपानेका अनुसार घटनामा नेपाल प्रहरीका ७ र सशस्त्र प्रहरी र सर्वसाधारण गरी ९ जना घाइते भएका छन्। स्थितिलाई नियन्त्रणमा लिन प्रहरीले ६ राउण्ड हवाइ फायर गरेको थियो। वीरेन्द्रको शालिक हटाएपछि सोही समूहले न्यूरोडमा रहेको सहीद सेतु विकको शालिक तोडफोड गरेको थियो। प्रहरीले तोडफोडमा संलग्न रहेको अभियोगमा ४ जनालाई नियन्त्रणमा लिएको जनाएको छ। यसैबीच नेपालगन्ज उपमहानगरका नगर प्रमुख प्रशान्त विष्ट र उपप्रमुख कमरुद्दिन राईले घटनास्थलमा पुगेर नेपालगन्जको सामाजिक सद्भावमा खलल नपुर्याउन आग्रह गरेका थिए।
बजेटबाट किसानदेखि उद्योगीसम्म खुशी छन् : गगन थापा,"काठमाडौं : नेपाली कांग्रेसका महामन्त्री गगनकुमार थापाले उत्पादनमुखी बजेट आएको बताएका छन् । प्रतिनिधि सभाको बिहीबारको बैठकमा बोल्दै महामन्त्री थापाले अर्थमन्त्री जनार्दन शर्माले उत्पादनमुखी बजेट ल्याएकाले प्रभावकारी हुने बताएका हुन्। बजेटपछि सरोकारवाला सबैले बजेटको स्वागत गरेको उनले बताए। थापाले भने, बजेट उत्पादनमुखी छ, किसानदेखि उद्योगीसम्म सबै खुशी छन्। उनले स्थानीय तहसँग मिलेर काम गर्नुपर्ने धारणा राखे। उनले बजेट कार्यान्वयन गर्न सरोकारवाला निकायसम्म तल्काल छलफल गर्न आग्रह गरेका छन्। उनले बजेटले व्यापार घाटा कम गराउने दाबी गरे।"
"नेपालगन्जमा वीरेन्द्रको सालिक राख्ने विषयमा विवाद, प्रहरीले गर्यो हवाईफायर",नेपालगन्ज : पूर्वराजा वीरेन्द्र शाहको सालिक राख्ने विषयमा विवाद हुँदा नेपालगन्जको धम्बोजीस्थित वीरेन्द्रचोक तनावग्रस्त भएको छ । बिहीबार बिहान वीरेन्द्रचोकमा वीरेन्द्र शाहको सालिक राख्न खोज्दा प्रशासनले अवरोध गरेपछि प्रहरी र राजावादीबीच झडप भएको हो । प्रहरीले स्थिति नियन्त्रणमा लिन केहि राउण्ड हवाईफायर समेत गरेको थियो । झडपका क्रममा केहि प्रदर्शनकारी घाइते भएका छन् । झडप भएपछि सो स्थानमा ठूलो संख्यामा सुरक्षाकर्मी तैनाथ गरिएको थियो ।
कसले गर्यो माधव नेपाललाई प्रधानमन्त्रीको अफर ?,"सुर्खेत : नेकपा एकीकृत समाजवादीका अध्यक्ष माधवकुमार नेपालले आफूलाई प्रधानमन्त्री बन्ने अफर आएको दाबी गरेका छन् । सुर्खेतमा बिहीबार आयोजित कार्यकर्ता प्रशिक्षणमा नेपालले प्रधानमन्त्री बन्ने अफर आएपनि षडयन्त्रकारीको त्यस्तो लोभमा आफू नफस्ने स्पष्ट पारेका हुन्। उनले प्रधानमन्त्री बन्ने अफर कसले गर्यो भन्ने चाँहि खुलाएनन् । वर्तमान सत्ता गठबन्धन टुटाउने उद्देश्यले षडयन्त्रकारीहरुले प्रधानमन्त्रीको कार्ड फाल्न थालेको अध्यक्ष नेपाललको भनाई थियो । पूर्वप्रधानमन्त्री नेपालले भने, नेकपा माओवादी केन्द्रका अध्यक्ष प्रचण्डलाई मात्र होइन मलाई पनि प्रधानमन्त्रीको फर आइरहेको छ । तर म त्यस्तो लोभमा पर्दिनँ । नेपालले प्रतिनिधि र प्रदेश सभाको आगामी निर्वाचनमा वामगठबन्धन हुने हल्ला चलाईएपनि त्यो तत्काल सम्भव नरहेको समेत स्पष्ट पारे । उनले अहिलेको सत्ता गठबन्धन आगामी निर्वाचनसम्म कायम रहने धारणा राखे।"
आफू अनुकूल नभएको भन्दै सरकारले कर्मचारी सरुवा गरेपछि बागमती प्रदेशसभा अवरुद्ध,बागमती : बागमती प्रदेशसभाको बैठक अवरुद्ध भएको छ । बैठक सुरु भएलगत्तै नेकपा (एमाले)ले अवरोध गरेपछि बैठक केही समयका लागि स्थगन गरिएको छ । सरकारले प्रस्तुत गरेको आगामी आर्थिक वर्ष २०७९८० को नीति तथा कार्यक्रममाथि छलफल गर्न बसेको बैठक सुरु भएलगत्तै एमालेका सांसदले उठेर विरोध जनाएका थिए । त्यसपछि सभामुख सानुकुमार श्रेष्ठले एमालेका मुख्य सचेतक दीपक निरौलालाई आफ्ना भनाइ राख्न समय उपलब्ध गराएका थिए । मुख्य सचेतक निरौलाले पशुपन्छी तथा मत्स्य विकास केन्द्रका तीन कर्मचारीलाई वर्तमान सरकारले आफू अनुकूल नभएकाले सरुवा गरेको भन्दै विरोध जनाए । उनले घटनाको सत्यतथ्य छानबिन गर्न सर्वपक्षीय छानबिन समिति गठनको प्रक्रिया अघि नबढाउञ्जेल संसद्मा अवरोध कायमै राख्ने बताएपछि सभामुख सानुकुमार श्रेष्ठले बैठक १० मिनेटका लागि स्थगन गरेका हुन् । बैठक अझै चल्न सकेको छैन । रासस
"मन्थली नगरको निर्णय : आइतबार विद्यालय खोल्ने, गर्भवतीलाई निशुल्क एम्बुलेन्स सेवा उपलब्ध गराउने","रामेछाप : मन्थली नगरपालिकाले आइतबार पनि पठनपाठन गराउन निर्देशन दिएको छ। नगर कार्यपालिका ५९ औं बैठकले मन्थली नगरपालिकाभित्र सञ्चालन रहेका विद्यालयलाई आइतबार पनि खुला गरेर पठनपाठन गर्न सबै विद्यालयलाई निर्देशन दिएको हो। बैठकले नगरपालिकाभित्र रहेका सामुदायिक विद्यालयमा कक्षा १ देखि ५ कक्षासम्म गणित र विज्ञान जस्ता मुख्य विषय अनिवार्य रुपमा अंग्रेजी माध्यमबाट पठनपाठन गराउन निर्देशन दिने निर्णय गरेको छ। बैठकले नगरपालिका भित्र गर्भवती महिलालाई सुरक्षित प्रसुती सेवा उपलब्ध गराउन निशुल्क एम्बुलेन्स सेवा उपलब्ध गराउने भएको छ। नगरपालिकाको एम्बुलेन्स सेवा सञ्चालन कार्यविधि २०७८ संशोधन गरी नगरभित्रका स्वास्थ्य संस्था र रामेछाप अस्पतालमा लैजादाको एम्बुलेन्स सेवा निशुल्क हुने व्यवस्था थप गर्ने निर्णय समेत भएको छ। यसैगरी बैठकले मन्थली नगरका मुख्य बजारमा सडक बत्ती जडानको अध्ययन गरी लागत स्टमेटको तयारी गर्न निर्देशन दिएको छ। नगरपालिकाले सेवाग्राहीको गुनासो सम्बोधन गर्न हटलाइन सेवा राख्ने भएको छ। यता रामेछापको लिखुतामाकोसी गाउँपालिका२ सैपुका उपभोक्ताको न्यूनतम विद्युत महसुल वडा कार्यालयले भुक्तानी गर्ने भएको छ। नवनिर्वाचित जनप्रतिनिधिको बैठकले न्यूनतम ५ एम्पीयर विद्युत जडान गरी प्रयोग गरिरहेका र मासिक न्यूनतम विद्युत महसुल खपत गरेका वडाबासीको विद्युत महसुल वडा कार्यालयले नै भुक्तानी गर्ने वडा अध्यक्ष सन्तोष पौडेलले जानकारी दिए। वडा कार्यालयले आगामी आर्थिक वर्ष ०७९८० को योजना तर्जुमा बैठकमा न्यूनतम विद्युत महसुल वडाभित्रका ५ एम्पीयर विद्युत जडान गरी प्रयोग गरिरहेका र मासिक न्यूनतम विद्युत महसुल खपत गरेका वडाबासीको न्यूनतम विद्युत महसुल वडाबाट नै भुक्तानी हुने गरी गाउँसभामा पेश गर्ने निर्णय भएको छ। उनले भने, यसबाट गरिब, विपन्न समुदाय र कम विद्युत खपत गरिरहेका वडाबासी बढी लाभान्वित हुनेछन्। यसैगरी बैठकले एम्बुलेन्स खरिद प्रक्रिया अगाडि बढाउने भएको छ। सैपुमा एम्बुलेन्स नभएको हुँदा लिखु३ जलविद्युत आयोजना (स्वेत गंगा) सँग समन्वय गरेर एम्बुलेन्स खरिद प्रक्रिया अगाडि बढाउने निर्णय गरेको छ। बैठकले सैपुको स्वास्थ्य चौकीको रिक्त दरबन्दी पहिचान गरी कर्मचारी माग गर्ने निर्णयसमेत गरेको छ।"
ललितपुर जिसस प्रमुखमा कांग्रेसका फुयाँल र उपप्रमुखमा माओवादी केन्द्रका थिङ विजयी,"ललितपुर : ललितपुर जिल्ला समन्वय समिति (जिसस)मा नेपाली कांग्रेस र माओवादी केन्द्रको गठबन्धन विजयी भएका छन्। जिसस प्रमुखमा नेपाली कांग्रेसका नेता ऋषि फुयाँल र उपप्रमुखमा नेकपा माओवादी केन्द्रका रामलाल थिङ निर्वाचित भएका हुन्। कांग्रेस र माओवादी केन्द्रले जिससमा तालमेल गरेर मनोनयन दर्ता गराएका हुन्। बुधबार जिससको निर्वाचनका लागि गठबन्धनबाट उम्मेदवार मनोनयन दर्ता भएपछि उनीहरुको बहुमत भएकाले नेकपा एमालेले उम्मेदवारी नै दर्ता नगराएको हो। खुला सदस्यमा दिनेश घोरासैनी (कांग्रेस), हरिहर कार्की (कांग्रेस), सादुराम श्रेष्ठ (माओवादी केन्द्र) निर्वाचित भएका छन्। अल्पसंख्यकबाट सुवेरबहादुर पहारी (कांग्रेस), महिला सदस्यमा शोभा महर्जन (माओवादी केन्द्र), महिला सदस्यमा कांग्रेसबाट गीता खड्का र शोभा कार्की निर्विरोध निर्वाचित भएका हुन्। निर्विरोध निर्वाचित जिसस पदाधिकारी र सदस्यलाई बिहीबार पदभार ग्रहण गराउने कार्यक्रम छ।"
"गगन थापाको अर्थमन्त्रीलाई प्रश्न : बजेटको आकार बढाइएको छ, स्रोत के हो ?",काठमाडौं : नेपाली कांग्रेसका महामन्त्री गगनकुमार थापाले बजेटको आकार वृद्धि गरेकोले स्रोतको के हो भन्दै प्रश्न गरेका छन्। प्रतिनिधि सभाको बिहीबारको बैठकमा बोल्दै महामन्त्री थापाले चालु बजेटको आकार घटाइएको बताउँदै आगामी आर्थिक वर्षको बजेटको आकार बढाएकाले स्रोत र आधार के हो भन्दै अर्थमन्त्रीलाई प्रश्न गरका हुन्। थापाले स्रोत व्यवस्थापन कसरी गर्ने भनेर अर्थमन्त्री जनार्दन शर्मालाई सोधेका छन्। राजश्वको लक्ष्य अघिल्लो वर्षभन्दा कम हुने देखिएकाले म राजश्व बढाउँछु भनेर कसरी विश्वास दिलाउनुहुन्छ ? आश्वत हुने आधार केहो ? उनले भने। थापाले अर्थ मन्त्रालयले नीतिले कुनै एउटा समूह वा ग्रुपलाई पोस्ने काम गर्न नहुने धारणा राखे। उनले देउवा सरकार हुँदा सुदूरपश्चिम र ओली सरकार हुँदा पुर्व केन्द्रित बजेट आउने जनगुनासो भएको तर्फ संकेत गर्दै अहिले त्यस्तो नभएको विश्वास कसरी दिलाउन सकिन्छ भनेर प्रश्न गरे। उनले कृषिको सन्दर्भमा आत्मनिर्भर बढाउने विषयमा बजेटमा समावेश गरेको बताए। थापाले प्रदेशको सरकारलाई बोलाएर प्रधानमन्त्री देउवाले बजेटबारे छलफल नगरेको भन्दै असन्तुष्ट जनाए।
भूमि बैंकबाट पछि हट्यो सरकार,"काठमाडौं : सरकारले भूमि बैंक सञ्चालन गर्न नसक्ने भएको छ। बाँझो जग्गा उपयोग गर्न स्थानीय तहमै भूमि बैंक सञ्चालन गर्ने भूउपयोग नीतिमा उल्लेख गरिए पनि सरकार त्यसबाट पछि हटेको हो। भूउपयोगसम्बन्धी व्यवस्था कार्यान्वयन गर्न, भूमिको अधिकतम उपयोग गरेर उत्पादकत्व वृद्धि गर्न आवश्यकताअनुसार स्थानीय तहमा भूमि बैंक स्थापना गर्ने व्यवस्था भूउपयोग नीति २०७६ को दफा २१ मा उल्लेख गरिएको छ। तर, तीन वर्षपछि भूउपयोग नियमावली आउँदा सरकारले भूमि बैंक स्थापना नगर्ने स्पष्ट नीति लिएको हो। भूमि व्यवस्था, सहकारी तथा गरिबी निवारण मन्त्री शशी श्रेष्ठले थप छलफल आवश्यक भएकाले भूमि बैंकको अवधारणाबाट पछि हट्नुपरेको बताइन्। मन्त्रालयले नियमावलीको मस्यौदामा भूमि बैंकको व्यवस्था राखे पनि अन्तिममा हटाइएको थियो। व्यापक छलफल गरियो, तर भूमिबाट प्रत्यक्ष व्यक्ति लाभान्वित नहुने, फाइदा अरूले नै लिने देखिएपछि भूमि बैंक सञ्चालन गर्न समस्या भयो श्रेष्ठले भनिन्। कित्ताकाट नरोकिने, जग्गाको मूल्य ह्वात्तै बढ्ने, राज्य तथा नागरिक नै ठगिने परिस्थिति निर्माण भएको उनले बताइन्। भूमि बैंक स्थगन मात्र गरिएको हो, थप छलफल गरेर यथाशीघ्र नियमावलीमा समावेश गर्न सकिन्छ। सरकारले बजेटमार्फत कृषिजन्य वस्तु उत्पादनमा उच्च प्राथमिकता दिएको जनाएको छ। सरकारले आधारभूत कृषिजन्य वस्तुको आयात ३० प्रतिशत घटाउने दाबी गरे पनि दुई वर्षसम्म जग्गा बाँझो राख्न छुट दिएको छ। पछिल्ला वर्षमा जग्गा बाँझो हुने क्रम बढ्दै गएको छ। झन्डै आठ लाख हेक्टर खेतीयोग्य जमिन बाँझो छ। युवाहरू कृषि पेसा छाडेर वैदेशिक रोजगारीमा जान बाध्य छन् भने अर्काेतर्फ कृषकले खेती गर्ने जमिन नपाउँदा उत्पादनमा ह्रास आइरहेको छ। अघिल्लो सरकारले कृषिजन्य वस्तुको उत्पादन वृद्धि गर्न भूमि बैंक स्थापना गर्ने अवधारणा अघि सारेको थियो। तत्कालीन भूमिमन्त्री पद्माकुमारी अर्यालले कृषि उत्पादन बढाउन भूमि बैंक अपरिहार्य भएको बताउँदै आएकी थिइन्। त्यसअनुरूप भूमि बैंक सञ्चालन गर्न सरकारले गृहकार्य सुरु गरिसकेको थियो। २०७७भदौमा सरकारले भूमि बैंक सञ्चालनसम्बन्धी अवधारणापत्र सार्वजनिक गरिसकेको थियो। आर्थिक वर्ष २०७७०७८ को बजेटमार्फत सरकारले स्थानीय तह, सहकारी संस्था र भूमि बैंकमार्फत हुने खेती र सामूहिक खेती गर्ने समूहलाई मात्र शीत भण्डार निर्माण गर्न प्रोत्साहन गरिने घोषणा गरिएको थियो। अर्थमन्त्री जनार्दन शर्माले कृषि नै अर्थतन्त्रको मुख्य आधार प्राथमिकता दिएको जनाए पनि भूमि बैंक समेटेका छैनन्। कृषि अर्थविज्ञ योगेन्द्रकुमार कार्कीले वडाले समन्वय गरेर बाँझो जग्गा उपयोग गर्नुपर्ने बताउँछन्। भूमि बैंकमार्फत तीनै तहका सरकारको समन्वयमा वडास्तरमै बाँझो जग्गा व्यवस्थापन गर्न सकिन्छ उनले भने। देशभरि बाँझो रहेको जमिन सदुपयोग गर्न सके उत्पादन बढाउन सकिने र आयात प्रतिष्ठानको लक्ष्य पूरा हुने कार्की बताउँछन्। कुन वडामा कति बाँझो छ, थाहा पाउनुपर्यो कार्की भन्छन्,लिजमा लिने र सरकारले खेती गर्नेलाई जग्गा दिने भूमि बैंकको अवधारणा हो। सरकारले लगातार तीन वर्षसम्म जग्गा बाँझो राखे एक लाखसम्म जरिबाना गर्ने जनाएको छ। कारबाहीको प्रक्रिया जटिल भएकाले सजिलो नभएको कार्की बताउँछन्। मन्त्री श्रेष्ठले भूउपयोग नियमावली २०७९ जेठ ९ गते मन्त्रिपरिषद्बाट स्वीकृत भएसँगै ऐन र नियमावली कार्यान्वयनमा जोड दिने बताइन्। नियमावली अभाव भएसँगै ऐन कार्यान्वयन हुन सकेको थिएन। २०७६ भदौ ६ गते भूउपयोग नीति जारी भएको थियो। मन्त्री श्रेष्ठले ऐन, नियमावली कार्यान्वयनमा आएसँगै जग्गा खण्डीकरण र कित्ताकाट रोकिने बताइन्। सचिव रामप्रसाद थपलियाले भूउपयोगसम्बन्धी ऐन, नियम कार्यान्वयन गर्न कार्यविधि, मापदण्ड बनाइने बताए। भूउपयोगलाई सरल र सहज बनाउन सकिन्छ,सचिव थपलिया भन्छन्,समय लाग्न सक्छ, कार्यान्वयन गर्छौं। भूमिलाई भूबनोट, भूमिको क्षमता तथा उपयुक्तता, भूमिको मौजुदा उपयोग र आवश्यकताको आधारमा १० क्षेत्रमा वर्गीकरण गरिएको छ। कृषि, आवासीय, व्यावसायिक, औद्योगिक, खानी तथा खनिज, वन, सार्वजनिक उपयोग, सांस्कृतिक तथा पुरातात्त्विक महत्त्वको क्षेत्र, र आवश्यकताअनुसार तोकिएका अन्य क्षेत्र गरी १० वटा भूउपयोग क्षेत्रमा वर्गीकरण गर्न सकिने व्यवस्था नियमावलीमा छ। एउटा क्षेत्रमा वर्गीकृत भूमि अर्को प्रयोजनमा उपयोग गर्न पाइने छैन। आवासीय प्रयोजनको लागि वर्गीकृत क्षेत्र बाहेकका अन्य क्षेत्रमा कुनै पनि प्रयोजनले व्यावसायिक रूपमा घडेरी विकसित गर्न र सोको बिक्री वितरण गर्न नमिल्ने नियमावलीमा उल्लेख छ। मन्त्रालयले राजपत्रमा सूचना प्रकाशन गर्नका लागि पठाइसकेको छ। संघीय तहले देशभरिको भूउपयोग नक्सांकन गर्ने वा गराउने, संघले तयार गरेका नक्सा तथा डाटा स्थानीय तहलाई हस्तान्तरण गर्ने, स्थानीय तहले आवश्यकताअनुसार नक्सा परिमार्जन अध्यावधिक गरी लागू गर्न सक्ने उल्लेख छ। स्थानीय तहले आफ्नो क्षेत्रभित्रको जग्गालाई भूउपयोग नक्सा तथा स्थानीय आवश्यकतासमेतलाई ध्यानमा राखी वर्गीकरण गर्नेछन्। संघीय भूउपयोग परिषद्को सहमति लिई आवश्यकताअनुसार थप क्षेत्रमा वर्गीकरण गर्न सकिने व्यवस्था छ। एउटै भूउपयोग क्षेत्रभित्र विभिन्न उपक्षेत्र (कृषि क्षेत्रभित्र अन्नबाली उत्पादन उपक्षेत्र, फलफूल उपक्षेत्र) बर्गीकरण गर्न सकिने व्यवस्था छ। वर्गीकरणको सूचना सर्वसाधारणको जानकारीको लागि प्रकाशन गर्नु पर्नेछ। स्थानीय कार्यान्वयन समितिमार्फत भूउपयोग योजना कार्यान्वयन हुनेछ। संघीय भूउपयोग परिषद्, प्रादेशिक भूउपयोग परिषद्, स्थानीय भूउपयोग परिषद्, स्थानीय कार्यान्वयन समितिजस्ता संस्थागत संरचनामार्फत तीनै तहमा भूउपयोग कार्यान्वयनमा ल्याउने मन्त्री श्रेष्ठले बताइन्। कृषिविज्ञ कृष्ण पौडेलले बाँझो जग्गा उपयोग गर्न वडा तहलाई जिम्मेवार र पालिकालाई अधिकार दिनुपर्ने बताउँछन्।"
अर्घाखाँचीमा नागरिकता सच्याएर बृद्धभत्ता खाने पक्राउ,सन्धिखर्क : नागरिकता केरमेट गरेर बृद्ध भत्ता खाने शितगंगा नगरपालिका१३ का एक जनालाई प्रहरीले पक्राउ गरेको छ। शितगंगा नगरपालिका१३ सिमलपानीका केश बहादुर भाटलाई नागरिकता केरमेट गरेर बृद्धभत्ता खाएको आरोपमा पक्राउ गरिएको जिल्ला प्रहरी कार्यालय अर्घाखाँचीका प्रहरी निरिक्षक शंकर खड्काले बताए। उनले नागरिकतामा भएको जन्ममिति २०१६।८।२४ लाई केरमेट गरी २०००।८।२४ बनाएर सामाजिक सुरक्षा भत्ता लिएको अनुसन्धानका क्रममा देखिएको छ। उनको मतादाता परिचय पत्रमा २०१६।८।२४ गतेनै रहेको भेटिएको प्रहरीको भनाई छ। पक्राउ परेका भाटलाई जिल्ला अदालत अर्घाखाँचीबाट ५ दिनको म्याद थप गरी जिल्ला प्रहरी कार्यालयमा राखि अनुसन्धान भैहरेको जिल्ला प्रहरी कार्यालय अर्घाखाँचीले बताएको छ।
नुवाकोटमा बृहत स्वास्थ्य शिविर सन्चालन,"नुवाकोट : सर्वसाधारणको सुविधाका लागि नुवाकोटको हात्तिगौंडामा वृहत स्वास्थ्य शिविर सन्चालन गरिएको छ। लायन्स क्लव अफ नुवाकोट त्रिशूलीको आयोजना तथा लायन्स क्लव अफ काठमाडौ वण्डर उमन र काठमाडौ मेडिकल कलेज शिक्षण अस्पतालको सहकार्यमा विदुर नगरपालिका८ हात्तिगौंडामा दुई दिने बृहत शिविर सन्चालन गरिएको हो। स्थानीय भैरुम माविको भवनमा आयोजित शिविरको विदुर नगरपालिका मेयर राजन श्रेष्ठले उद्घाटन गरे। मेयर श्रेष्ठले स्वास्थ्य सेवा पाउनु आम नागरिकको अधिकारको विषय भएको र स्वास्थ्य सुरक्षाका लागि आफ्नो नपाले सहकार्य गरेर विविध अभियान सन्चालन गरिने बताए। शिविरमा एसिजी सेवा, निःशुल्क औषधि प्रदान, जनरल मेडिसिन, शल्यक्रिया, नाक कान, घांटी, प्रसुती तथा स्त्रीरोग, हाडजोर्नी तथा नशारोग, आंखा परिक्षण तथा उपचार, भिडियो एक्सरे सेवा, वाल रोग, छाला तथा यौनरोग, दन्त तथा ल्याव सेवा सन्चालन गरिएको शिविरि आयोजक लायन्स क्लव अफ नुवाकोट त्रिशूलीका श्रीकृष्ण रिजालले जानकारी दिए। शिविरमा अधिकांश महिला तथा वृद्धवृद्धाहरुको धेरै सहभागिता रहेको छ।"
मुस्ताङमा भारतीय पर्यटकको लेक लागेर मृत्यु,जोमसोम : मुस्ताङको मुक्तिनाथ दर्शनका लागि आएका एक भारतीय पर्यटकको लेक लागेर मृत्यु भएको छ। भारतको तामेलनाडु घर भएका ७४ वर्षीय केभिएम पाट्थ सारथीको स्वास प्रस्वासमा अचानक समस्या आएपछि मुक्तिनाथबाट जोमसोम अस्पताल ल्याउँदा मृत्यु भएको जिल्ला प्रहरी कार्यालय मुस्ताङले जनाएको छ। भारतबाट १७ जनाको समूहसहित बसमा चढेर मुस्ताङ आएका उनीहरु बुधबार मुक्तिनाथ पुगेका थिए। मुक्तिनाथको होटलमा बाँस बस्ने क्रममा स्वास प्रस्वासमा समस्या आएपछि भारतीय पर्यटक सारथीलाई जोमसोम अस्पताल ल्याईएकोमा अस्पतालमै मृत्यु भएको जिल्ला प्रहरी कार्यालय मुस्ताङका सूचना अधिकारी गोपीकृष्ण सुवेदीलाई जानकारी दिए। मृतक भारतीय पर्यटकको शव जोमसोम अस्पतालमा राखिएको छ।
महोत्तरीमा प्रधानाध्यापक र अध्यक्ष घुससहित पक्राउ,महोत्तरी : विद्यालय भवन निर्माण भुक्तानी कार्य सहज गरिदिने भन्दै सेवाग्राहीसँग घुस लिने क्रममा महोत्तरीका एक विद्यालयका प्रधानाध्यापक र विद्यालय व्यवस्थापन समितिका अध्यक्ष पक्राउ परेका छन्। अख्तियार दुरुपयोग अनुसन्धान आयोग टंगालबाट खटिएको टोलीले सोही विद्यालयका प्रधानाध्यापक रामदिनेश मण्डल र विद्यालय व्यवस्थापन समितिका अध्यक्ष विनोद पासवानलाई घुस रकम लिने क्रममा पक्राउ गरेको हो। विद्यालयको खेलकुद मैदान स्तरोन्नति गर्ने क्रममा अवरोध सृजना गरी विभिन्न बहाना बनाई सेवाग्राहीसँग घुसरिसवत माग गरिरहेको भन्ने गोप्य सूचना एवं उजुरी निवेदनको आधारमा उनीहरुलाई पक्राउ गरिएको अख्तियार दुरुपयोग अनुसन्धान आयोग वर्दिवास महोत्तरीले जनाएको छ। प्रधानाध्यापक मण्डल र अध्यक्ष पासवानले जलेश्वरस्थित मामाज किचन फेमिली रेष्टुरेन्ट एवं गेष्ट हाउसबाट सेवाग्राहीसँग ५० हजार रुपैयाँ रकम घुस लिईरहेको अवस्थामा पक्राउ गरिएको अख्तियार स्रोतले जनाएको छ। घटनास्थलमा मुचुल्कालगायतको आवश्यक कामकाज गरी थप अनुसन्धान भईरहेको अख्तियारले जनाएको छ।
"पाटनमा विद्यार्थी, सदरमुकाममा शिक्षक","मुगु : जेठ १६ गतेबाट जिल्लाको पूर्वी क्षेत्रमा पर्ने मुगुम कार्मारोङ गाँउपालिका१ र २ मा पर्ने पाटन क्षेत्रमा पाईने यार्सा सकंलनका लागि सर्वसाधारणलाई खुल्ला गररेपछि गाँउपालिकाका अधिकांस विद्यालयमा अध्ययनरत विद्यार्थीहरु यार्सा संकलनका लागि पाटन क्षेत्रमा पुग्दा विद्यालय बन्द गरेर शिक्षकहरु सदरमुका पुगेका छन्। एक महिनाकालागि मुगुम कार्मारोङ गाँउपालिका१ डोल्पु र २ मुगु गाँउका पाटन क्षेत्रमा यार्सा संकलन गर्न गाँउपालिकाले सर्वसाधरणका लागि खुल्ला गर्दा गाँउपालिका भित्रका आधारभूत विद्यालयमा अध्ययन गर्ने विद्यार्थीहरु पाटन क्षेत्रमा जाँदा शिक्षकहरु बिद्यालय बन्द गरेर सदरमुकाममा झर्न थालेका हुन्। समुन्द्रि सहतबाट ४ हजार ५ सय देखि ५ हजार २ सय मिटर उचाई रहेको पाटन क्षेत्रमा यार्सा संकलनकालागि हरेक वर्ष विद्यार्थीहरु एक महिनासम्म पढाई छोडेर आफ्ना अभिभावकसँग मुगुम गाँउका रिमार, छापाखोला, चाल्ने, ठूलो कोखी, स्याने कोखि, च्यार्कु सोही गाँउपालिक२ को डोल्पु क्षेत्रमा पुग्ने गर्छन्। गाँउपालिकाले अगिल्ला दुई वर्ष कोभिडका कारण यार्सा सकंलन रोक लगाएको थियो।"
आफन्तले जब मृतकको मुहार सुमसुम्याए,"काठमाडौं : तारा एयरको जहाज दुर्घटनामा मृत्यु भएका धनुषा मिथिला नगरपालिका११ लोटाका सात जनाकै शव आफन्तले बुझेका छन्। शिक्षण अस्पताल महाराजगन्जमा शव बुझेका आफन्तले आजै बौद्ध धर्मअनुसार स्वयम्भुमा अन्तिम संस्कार गरेका छन्। अन्तिम संस्कार गर्नुअघि स्वयम्भुमा आफन्त तथा परवारजनको बाक्लो उस्थिति रहेको थियो। नेकपा एकीकृत समाजवादी पार्टीका नेता झलनाथ खनालले शवमाथि पार्टीको झण्डा अर्पण गरेका थिए। स्वयम्भुमा उपस्थित आफन्तहरुको रोदनले सन्नाटा छाएको थियो। उनीहरुले ज्यान गुमाएका आफन्तहरुको अन्तिमपटक मुहार हेरिरहँदा उपस्थित आफन्तहरु मर्माहत भएका थिए। गत आइतबार पोखराबाट जोमसोमका लागि उडेको तारा एयर जहाज दुर्घटना हुँदा धनुषाको मिथिला नगरपालिका११ लोटाका राजन कुमार गोले, उनका बुबा इन्द्रबहादुर गोले, आमा राममाया तामाङ, काका पुरुषोत्तम गोले, काकी तुलसादेवी तामाङ, मामा मकरबहादुर तामाङ र माइजु सुकुमाया तामाङको मृत्यु भएको थियो। उनीहरु मुक्तिनाथ दर्शनका लागि विमानबाट जोमसोम जाँदै थिए। तस्बिर : सरोज बैजु"
डडेल्धुरा अस्पतालमा बालिकाको मृत्यु हुँदा तनावग्रस्त,"डडेल्धुरा : डडेल्धुरा अस्पतालमा उपचार गर्न पुगेकी बालिकाको मृत्यु हुँदा डडेल्धुरा अस्पताल तनावग्रस्त भएको छ। बिहिबार एक बालिकाको डडेल्धुरा अस्स्पतालमा मृत्यु भएको थियो। मृत्यु हुनेमा भागेश्वर गाउँपालिका५ शिराड घर भएका प्रकाश थापा मगरकी पाँच वर्षीया छोरी यनुसा थापा मगर रहेकी छन्। निमोनियाको आशंकामा बिहीबार बिहान ५ बजे अस्पताल भर्ना भएकी पाँच वर्षे बालिकाको करिब ७ बजे मृत्यु भएको अस्पताल स्रोतले बताएको छ। बिरामी बालिकालाई अस्पताल पुगाएको तीन घण्टासम्म डाक्टरले चेकजाँचमा कुनै चाँसो नदेखाउँदा बालिकाको मृत्यु भएको उनका आफन्तको आरोप छ। आईसियुमा उपचाररत बालिकालाई जाँच गर्न लामो समयसम्म डाक्टर नआउँदा उनको मृत्यु भएको बालिकाका आफन्तले जनाएका छन्। आफन्तले उपचारकालागि बिहानदेखि नै डडेल्धुराका प्रमुख जिल्ला अधिकारीदेखि अस्पताल ब्यवस्थानपन समितिका अध्यक्ष सम्मलाई गुहार गर्दासमेत चिकित्सक नआउँदा उनको मृत्यु भएको आफन्तको आरोप छ। अस्पतालको लापरबाहीका कारण बालिकाको मृत्यु भएको भन्दै मृतक बालिकाका आफन्तले डिउटीमा रहेको चिकित्सकलाई कार्वाही गरिनु पर्ने जनाएकाछन्। साथै अस्पताल विकास समितिका अध्यक्ष र निमित्त मेडिकल सुपरिटेन्डेन्ट डा चेतराज भट्टमाथिसमेत छानविन गरिनु पर्ने माग गरेका छन्। अस्पतालमा डाक्टर हुँदाहुँदै पनि बिरामी बालिकाको उपचारका लागि नआउँदा बालिकाको ज्यान गएको स्थानीय राजेन्द्र थापाको भनाइ छ। राति नै श्वास फेर्न गाह्रो भएर अस्पताल भर्ना भएकी यनुसालाई अस्पतालले आईसियूमा राखेको अस्पतालका निमित्त मेसु भट्टको दाबी छ। उनले भने, दुई तीनदेखि उच्च ज्वरोसहित निमोनिया भइएको रहेछ, हिजो राति १२ बजे तिर श्वास फेर्न गाह्रो भएपछि आज बिहान अस्पताल आएका थिएँ, उच्च समस्याले आईसियुमा उपचार गदाँ गर्दै मुत्यु भएको हो। मृतक बालिका लामो समयदेखि निमोनिया र छारे रोगको बिरामी रहेको डडेल्धुरा अस्पतालका मेसु चेतराज भट्टले जानकारी दिए। बिहिबार दिउँसो जिल्ला प्रशासन कार्यालयमा बसेको बैठक पश्चात घट्नाको छानबिनगरी दोषिलाई कार्वाही गरिने मेसुले जानकारी दिए।"
'इनरुट'का लागि मौसम विभागले सहजीकरण गर्ने,"काठमाडौं : जल तथा मौसम विज्ञान विभागले आन्तरिक उडानको इनरुट मौसमी पूर्वानुमान (फोरकास्ट) गर्न सहजीकरण गर्ने भएको छ। नियामक नेपाल नागरिक उड्डयन प्राधिरकरणले आन्तरिक उडानको इनरुट फोरकास्ट गर्न आग्रह गरेको निर्णयलाई स्वीकारी आवश्यक समन्वय र सहजीकरण गर्ने विभागले जनाएको छ। प्राधिकरणले जहाज उडान हुने र अवतरण हुने विमानस्थलको मौसम अनुकूल नभएसम्म आन्तरिक उडानका जहाजलाई उडान अनुमति नदिने निर्णय गरेको थियो। यो निर्णय एयरलाइन्सलाई लागू गर्दै मौसमी सूचना सहजीकरण गरिदिन जल तथा मौसम विज्ञान विभागलाई आग्रह गरिएको थियो। विभागका सूचना अधिकारी विभूति पोखरेलले प्राधिकरणको आग्रहबमोजिम स्रोतसाधन र जनशक्तिले भ्याएसम्म सहजीकरण गर्न विभाग तयार रहेको बताए। 'हामी सेवा सहजीकरणकै लागि बसेका हौँ, हाम्रो क्षमता र प्रविधिले भ्याएसम्म मौसमी सूचना व्यवस्थापन गर्छौं हवाई सुरक्षाका लागि हामी पनि उत्तिकै गम्भीर छौँ, प्रविधि र जनशक्तिले भ्याएसम्म मौसमी सूचना दिन प्रतिबद्ध छौँ,' सूचना अधिकारी पोखरेलले भने। विभागको मौसम पूर्वानुमान महाशाखाले हवाई मौसम सेवाअन्तर्गत अन्तर्राष्ट्रिय हवाई उडानका लागि आवश्यक मौसमी सूचना तथा इनरूट पूर्वानुमान दिँदै आएको छ।"
सेवाग्राही सेवा लिन कार्य कक्षमा जानु पदैन,"तनहुँ : शुक्लागण्डकी नगरपालिका१० का विकास बस्नेत नाता प्रमाणितको काम लिएर नगरपालिका आए। करिब १०:३० मा सेवा लिन नगरपालिका आएका वाग्ले कुनै पनि विभागीय प्रमुखको कार्य कक्षमा प्रवेश नै गर्न नपरी सेवाग्राही कक्ष(प्रतिक्षा कक्ष)मा बसेरै काम सकेर फर्किए। उनका फाइलहरु नगरपालिकाका कर्मचारीहरुले नै सम्बन्धित फाँटमा लगेर काम फत्ते गराइदिए। राजश्वको शुल्क तिर्न भने सहयोगी कर्मचारीले वाग्लेलाईसंगै राजश्व शाखामा लगे। यसअघि फाइल बोकेर विभागीय प्रमुखहरुको कार्यकक्ष सोध्दै र खोज्दै हिड्नुपर्ने अवस्था एकाएक परिवर्तन भएपछि वाग्ले दङ्ग परे। उनले भने अहिले धेरै भिन्नता भएको छ। पहिला कोठा खोज्दै हिड्नुपथ्र्यो। काम गर्नपुर्ने शाखा नै भेट्न मुस्किल हुन्थ्यो। अहिले त सबै काम उहाँहरुले नै गरिदिनु भयो। कतै छिर्नै परेन। आज बसेरै काम भयो। अर्का सेवाग्राही साँखेका श्रीराम पौडेलले पनि नगरपालिकाका कर्मचारीको छरितो सेवा र नम्र बोलीले काम गर्न सजिलो भएको बताए। एउटा कामका लागि २३ दिन धाउनु पर्ने हुन्थ्यो उनले भने आज त फटाफट काम भएको छ। यहि प्रणाली निरन्तर होस्, हामी जनता यस्तै सेवा चाहान्छौँ। पौडेलले नयाँ जनप्रतिनिधि आएपछि काम छिटो छरितो हुन थालेको भन्दै खुसी व्यक्त गरे। पहिला कहिले को नभेटिने, कहिले को नभेटिने अवस्था थियो। धेरै दुःख पाइयो। तर अहिले आजको काम आजै हुने वातावरण बनेछ। हामी सेवाग्राहीमा खुसी छाएको छ। म एकदम खुसी छु उनले भने। सरकारी कार्यालयहरुमा सेवा प्रवाह ढिलो र झन्जटिलो हुने गरेको अधिकाँश सेवाग्राहीको गुनासो छ। शुक्लागण्डकी नगरपालिकाका नवनिर्वाचित जनप्रतिनिधिहरुले जनताको यहि गुनासोलाई मध्यनजर गर्दै सहज रुपमा सेवा उपल्बध गराउन बिहीबारदेखि मुस्कानसहितको सेवा अन्र्तगत सेवा प्रवाह केन्द र संचालनमा ल्याएको हो। सेवा प्रवाह केन्द्रबाट सेवा लिदाँ आफुहरुलाई सहज भएको सेवाग्राहीहरुले प्रतिक्रिया दिएका छन्। यस केन्द्रबाट सेवा लिन आउने सेवाग्राहीहरुले सेवासंग सम्बन्धित कागजातसहितको फाइल केन्द्रमा रहने कर्मचारीलाई हस्तान्तरण गरेपछि बाँकी कामको सम्पुर्ण प्रक्रिया पुरा गर्न कार्यालयमा सम्बन्धित शाखा, उपशाखा र इकाईसंग समन्वय गरी अन्तिम सेवा नागरिकको हातमा हस्तान्तरण गर्ने अवधारणा नगरपालिकाले लिएको प्रमुख प्रशासकिय अधिकृत लिला बल्लभ न्यौपानेले बताए। उनका अनुसार तोकिएको मापदण्ड बमोजिम कागजात नपुगेको भए वा रितपुर्वक नदेखिएमा कउक्त केन्द्रमा राखिएको टेलिफोन सेवाको प्रयोग गरी सम्बन्धित शाखाको जिम्मेवारी प्राप्त अधिकारीले सेवाग्राहीसंग प्रत्यक्ष टेलिफोन वार्ता गरी फइनल रोकिनुको कारण, नपुग कागजात, विधि र प्रक्रियाबारे बुझाईदिनेछन्। प्रमुख प्रशासकीय अधिकृत न्यौपानेले नगरको सेवालाई जनमैत्री बनाउन सेवा प्रवाह केन्द्र सुरु गरेको बताउँदै असार मसान्तसम्म परिक्षण कालको लागि यो अभ्यास गरिने र त्यसपछि थप परिमार्जित गर्दै सेवा प्रवाहलाई चुस्त बनाइने बताए। नगरप्रमुख कृष्णराज पण्डितले सेवा प्रवाह संञ्चालन केन्द्रले सहजकर्ताको भुमिका निर्वाह गर्ने बताए। उनले नगरपालिकामा काम लिएर आउने सवै सेवाग्राहीलाई कुन कामको लागि कस्लाई भेट्ने ? कुन शाखामा जाने भनेर थाहा नहुने हुदाँ यस केन्द्रले ठुलो सहयोग पुर्याउने विश्वास लिए। केन्द्र संञ्चालन भएसंगै कर्मचारी र आमनागरिक बीचको सम्बन्ध पनि प्रगाढ हुने र कर्मचारीलाई पनि एकत्रित भएर काम गर्ने वातावरण बन्ने उनको भनाई छ। यस कार्यले संघियताको मुल मर्म अनुरुप डोर टु डोर सर्भिसलाई केही हदसम्म पुरा गर्नेछ। कर्मचारीलाई सहज रुपमा काम गर्ने वातावरण निर्माण हुनेछ भने सेवाग्राहीलाई पनि छिटो र सहज रुपमा काम सम्पन्न गर्न सहयोग पुग्छ भन्ने विश्वास लिएको छु। नगर उपप्रमुख खुमबहादुर विक (राजु) ले आफूहरुले भनेको सुशासन र आन्तरिक मुल्यांकनको पहिलो काम बल्ल सुरु भएको बताए। कामको लागि सेवाग्राही कर्मचारीको ठाउँमा जाने नभई कर्मचारी नै आवश्यक परेको खण्डमा सेवाग्राही सामु आएर काम गर्ने वातावरण सिर्जना गर्न केन्द्र संचालन गरिएको नगरउपप्रमुख विकको भनाई थियो। नगरको शाखामा, उपशाखाहरुमा रहेका कर्मचारीलाई सेवाग्राहीले खोज्दै जाने होईन कि, यो केन्द्रमा आएपछि जनतालाई समस्या परेको खण्डमा जनता खोज्दै कर्मचारी केन्द्र सम्म आउने वातावरण सिर्जना गर्छौ उनले भने। उनले सेवा प्रवाह केन्द्रबाट तोकिएको समयमा विधि र नियमसंगत जनताको काम गर्न कर्मचारीहरुलाई निर्देशन दिए। यस केन्द्रबाट शाखा, उपशाखा र इकाईहरुमा जान नपरे पनि नगर प्रमुख र उपप्रमुसंग भेट्न भने कुनै बाधा नपर्ने बताइएको छ।"
रसुवाको स्थानीय तहहरूको बजेट बढ्यो,"रसुवा : रसुवाको स्थानीय तहहरूको बजेटमा यसपटक पनि वृद्धि भएको छ। चालु आर्थिक वर्ष २०७८७९ को तुलनामा आउँदो आर्थिक वर्ष २०७९८० को बजेटमा वृद्धि भएको हो। जिल्लाको पाँचवटा स्थानीय तहले अन्तर सरकारी वित्तीय हस्तान्तरणमार्फत आउँदो आर्थिक वर्षका लागि १ अर्ब १६ करोड ७८ लाख रुपैयाँ बजेट पाएका छन्। चालु आर्थिक वर्षको लागि सरकारले १ अर्ब १ करोड ९४ लाख रुपैयाँ बजेट विनियोजन गरेको थियो। यो चालु आर्थिक वर्षको तुलनामा १४ करोड ८४ लाख रुपैयाँ बढी हो। गत आर्थिक वर्ष २०७७७८ का लागि सरकारले ८२ करोड ३७ लाख रुपैयाँ विनियोजन गरेको थियो। आउँदो वर्षका लागि वित्तीय समानीकरण अन्तर्गत ४३ करोड ५१ लाख, सर्शत अनुदान अन्तर्गत ६७ करोड ८५ लाख, विशेष अनुदान तर्फ ३ करोड ४२ लाख र समपुरक अनुदानतर्फ २ करोड बजेट विनियोजन भएको छ। जिल्लाको उत्तरगया गाउँपालिकाको लागि वित्तीय समानीकरण अन्तर्गत ८ करोड ७२ लाख र सर्शत अनुदान अन्तर्गत १५ करोड ७६ लाख गरी २४ करोड ४८ लाख रुपैयाँ बजेट विनियोजन भएको छ। कालिका गाउँपालिकाको लागि वित्तीय समानीकरण अन्तर्गत ९ करोड १४ लाख, सर्शत अनुदान अन्तर्गत १४ करोड ५० लाख र विशेष अनुदानमा १ करोड गरी २४ करोड ६४ लाख रुपैयाँ बजेट विनियोजन भएको छ। गोसाइँकुण्ड गाउँपालिकाको लागि वित्तीय समानीकरण अन्तर्गत ८ करोड ८७ लाख र सर्शत अनुदान अन्तर्गत १२ करोड ९९ लाख गरी २१ करोड ८६ लाख रुपैयाँ बजेट विनियोजन भएको छ। नौकुण्डमा वित्तीय समानीकरण अन्तर्गत ९ करोड ४९ लाख, सर्शत अनुदान अन्तर्गत १५ करोड २३ लाख, विशेष अनुदानमा २ करोड र समपुरक अनुदानमा १ करोड गरी २७ करोड ७२ लाख रुपैयाँ बजेट विनियोजन भएको छ। यस्तै आमाछोदिङ्मो गाउँपालिकामा वित्तीय समानीकरण अन्तर्गत ७ करोड २९ लाख, सर्शत अनुदान अन्तर्गत ९ करोड ३७ लाख, विशेष अनुदानमा ४२ लाख र समपुरक अनुदानमा १ करोड गरी १८ करोड ८ लाख रुपैयाँ बजेट विनियोजन भएको छ। आउँदो आर्थिक वर्षका लागि सबैभन्दा बढी बजेट नौकुण्ड गाउँपालिकामा र सबैभन्दा कम बजेट आमाछोदिङ्मो गाउँपालिकामा परेको छ।"
सरकारले श्रमिक अस्पताल बनाउने,"भैरहवा : उद्योगीव्यवसायी, श्रमिक, स्थानीय तहका कर्मचरी र सरोकारवालाले सरकारले निर्माण प्रक्रिया अघि बढाएको श्रमिक अस्पताल रुपन्देहीमा बनाउन सुझाव दिएका छन्। गत २०७८ चैत्र ५ गते बसेको मन्त्रिपरिषद बैठकले नेपालमा श्रमिक अस्पताल निर्माण गर्ने निर्णय गर्दै श्रम, रोजगार तथा सामाजिक सुरक्षा मन्त्रालयलाई स्वीकृति प्रदान गरेको थियो। त्यसपछि मन्त्रालयले सहसचिव डादीपक काफ्लेको संयोजकत्वमा, वन, स्वास्थ्य र भूमि व्यवस्था तथा सहकारी मन्त्रालयको प्रतिनिधित्व हुने गरी समिति गठन गरेर श्रमिक अस्पताल निर्माणका लागि अध्ययन गरिरहेको छ। सरकारले श्रमिक अस्पताल निर्माणको योजना अघि बढाएसँगै अहिले अस्पताल निर्माणका लागि अध्ययन समितिले काम गरिरहेको हो। खासगरी अध्ययन समितिले जग्गा प्राप्ती, उपयुक्त ठाउँको खोजी र लगानीको सम्भाव्यता अध्ययन गरिरहेको छ। अध्ययन समितिले रुपन्देहीमा पनि यसबारे छलफल गरेको छ। भैरहवामा अध्ययन समितिले गरेको छलफलमा उद्योगी व्यवसायीहरुले हरेक दृष्टिकोणले रुपन्देही अस्पताल निर्माणका लागि योग्य ठाउँ भएको बताए। उनीहरुले अन्तर्राष्ट्रिय विमानस्थल, भन्सार, सेज, लुम्बिनी, सहज सडकमार्ग र औद्योगिक हबका कारण पनि रुपन्देहीमा धेरै श्रमिक कार्यरत रहेकोले यस क्षेत्र उपयुक्त भएको बताए। यहाँ लाखौं श्रमिक कार्यरत छन्, उनीहरुलाई स्वास्थ्य सुरक्षा चाहिएको छ। रुपन्देहीमा जग्गा पनि छ, अस्पताल निर्माणका लागि उचित वातावरण पनि छ र मुलुकको केन्द्र भागमा पर्छ, त्यसैले यस क्षेत्रलाई प्राथमिकता दिएर अस्पताल निर्माण गर्न मेरो सुझाव छ, उद्योगी एजाज आलमले भने। उनले जिल्लाका जुनसुकै ठाउँमा पनि अस्पताल निर्माण गर्न सकिने जनाउँदै यसका लागि सबै क्षेत्र सहयोगका लागि तयारी रहेको बताए। सिद्धार्थ उद्योग बाणिज्य संघका उपाध्यक्ष दीलिप कान्दुले भैरहवालुम्बिनी क्षेत्रमा अस्पताल निर्माण गर्दा उपयुक्त हुने जनाए। भैरहवापरासी र भैरहवालुम्बिनी कोरिडोरमा लाखौं मजदुर कार्यरत छन्, यसबाहेक अन्य ठाउँमा पनि धेरै श्रमिक कार्यरत छन्, त्यसैले यहाँ श्रमिक अस्पताल आवश्यक छ, उनले भने, हामीले सहयोग गर्न तयार छौं। बुटवल औद्योगिक क्षेत्रका अध्यक्ष हिरामणि भट्टराई, व्यवसायी गोपाल भण्डारीलगायतले रुपन्देही हरेक दृष्टिले उपयुक्त स्थान भएकाले प्राथमिकता दिन सुझाव दिए। नेपालमा अथवा विदेशमा काम गर्ने नेपाली श्रमिक एवम् नेपालमा काम गरिरहेका बिदेशी श्रमिकलाई लक्षित गरि अस्पताल निर्माणको काम अगाडि बढाइएको अध्ययन समितिका संयोजक डा काफ्लेले बताए। सबैको चाहाना हुन्छ आफ्नै ठाउँमा अस्पताल बनोस् भन्ने तर यसका लागि सबै वातावरण चाहिन्छ, उनले भने, हामीले विराटनगर, बारा र रुपन्देहीमा अध्ययन गरेका छौं, अन्य ठाउँका हिसावमा रुपन्देही उपयुक्त लागेको छ। सबै प्रकारको स्वास्थ्य सेवाहरु उपलब्ध गराउने गरी एक हजार बेड क्षमताको श्रमिक अस्पताल बनाउने सरकारी योजना छ। अस्पताल निर्माण गर्नका लागि गठित सम्भाव्यता अध्ययन टोलीले विराटनगर, बारा र रुपन्देहीलाई मुख्य केन्द्रमा राखेर अध्ययन गरिरहेको जनाएको छ। यी ठाउँमा समितिले उद्योगी, ब्यवसायी, श्रमिक, स्थानीय तहका कर्मचारीसँग अस्पतालको मोडल, जग्गा प्राप्ती र लगानीको मोडलबारे छलफल गरिरहेको हो। श्रमको सम्मान, सुरक्षित कार्य थलो, सामाजिक सुरक्षाको प्रभावकारी कार्यान्वयनका लागि पनि श्रमिक अस्पताल निर्माण आवश्यक देखिएको सरकारी निष्कर्ष छ, डाकाफ्लेले भने, श्रमिक अस्पताल बनाउँदा हरेक प्रदेशमा अनौपचरिक क्षेत्रमा कार्यरत श्रमिकलाई समेत समेट्ने गरी योजना अघि सारिएको छ। नेपालमा ७० लाख बढी आन्तरिक रोजगारीमा रहेका श्रमिक तथा उनीहरुको परिवारका सदस्यका लागि कार्यस्थल दुर्घटना, मातृत्व संरक्षण, बिरामी हुँदा औषधि उपचार सुविधा उपलब्ध गराउने, पेशागत कारणले लाग्ने रोगको रोकथाम, निदान एवं उपचार गर्न विशेषज्ञ अस्पताल विकास गर्ने सरकारको योजना अनुसार श्रमिक अस्पतालको अवधारणा अघि बढाइएको हो। यस्तै, योगदानमा आधारिक सामाजिक सुरक्षा कार्यक्रमले उपलब्ध गराउने श्रमिकको स्वास्थ्य उपचार सम्वन्धि व्यवस्था कार्यान्वयन गराउनुका साथै वैदेशिक रोजगारीबाट फर्केका श्रमिक तथा उनीहरुको परिवारका सदस्यका लागि समेत सहुलियतमा उपचार सेवा उपलब्ध गराउने उद्देश्य राखिएको डाकाफ्लेले जनाए। अस्पताल विकास समिति मोडल वा अस्पताल निर्माण परियोजना निर्माण मोडले गरी २ वटा मोडेलमध्ये कुन तरिकाबाट अस्पताल सञ्चालन गर्ने विषयमा अध्ययन समितिले छलफल गरिरहेको छ। सरकारी टोलीले सम्भाव्यता अध्ययन गरिरहँदा श्रमिक अस्पताल निर्माणमा खाडी मुलुकहरुले पनि चासो देखाइरहेका छन्। समितिले अस्पताल सञ्चालनको लागि मानवीय, भौतिक, आर्थिक तथा व्यवस्थापकीय स्रोत साधन, सञ्चालन मोडालिटीलगायत पक्षबारे अध्ययन गर्ने र असार अन्तिमसम्म सरकारलाई प्रतिवेदन बुझाउने तयारी छ। सरकारले आगामी आर्थिक वर्ष २०७९०८० मा अस्पतालको डिपिआरको लागि बजेटसमेत विनियोजन गरिसकेको छ। अध्ययन समितिका अनुसार अस्पताल कुनै एक ठाउँमा निर्माण गरे पनि यसका शाखाहरु नेपालका विभिन्न स्थानमा स्थापना गरिने छ।"
बाल सुधार गृहबाट निस्केपछि समाजमा उदाहरणी बन्ने प्रण,"नेपालगन्ज : यो ठाउँमा किन आएका हौं ? गल्ती काम गरेर। अहिले कस्तो लागेको छ ? पछुतो छ। बाँकेको बाल सुधार गृहमा बिहीबार आयोजना गरिएको डिभाइन सेसन विथ स्वामीजीमा द आर्ट अफ लिभिङको बेंङ्ग्लोर आश्रमबाट आएका स्वामी पूर्णतेज र विभिन्न अभियोगमा परिबन्धमा परेका बालकबीचको संवाद हो, यो। स्वामीले हौसला दिए, तिमीले जानेर गरेका होइनौं। गल्तीले गल्ती काम भयो। गल्ती सुधार गर्न सुधार गृहमा आएका छौं। पछुतोले पीडा मात्र दिन्छ। सकारात्मक सोचका साथ अघि बढ्नुपर्छ। स्वामीले सोधे, फेरि गल्ती त गर्दैनौं ? धेरैको जवाफ आयो, यहाँबाट निस्केपछि फेरि यही आउने काम गर्दैनौं। पढाइ पूरा गर्छौ। बाआमा, समाज र आफ्नो नाम राख्ने काम गर्छौ। अरुका लागि उदाहरणीय बन्छौं। आर्ट अफ लिभिङका योग प्रशिक्षक काव्य लम्साले योग, ध्यान र प्रणायाम सिकाएका थिए। झन्डै २ घण्टा लामो कार्यक्रममा योग, ध्यान र प्रणायामको अनुभव गरेपछि बालकहरु खुसी थिए। हाम्रो स्वभाव नै प्रेम हो। आनन्द हो। शान्ति हो। यसलाई बचाएर राख्नुपर्छ, स्वामीले हौसला दिँदै भनेका थिए, योग र ध्यानका माध्यमबाट आफूलाई हेर्यौं भने सच्चाइ मात्र छ। यही भगवान छ। अब राम्रो नराम्रो छुट्टाएर काम गर। तिमीमै तिम्रो, परिवारको, समाजको र देशको भविष्य जोडिएको छ। काठमाडौंबाट आएकी द आर्ट अफ लिभिङ नेपालकी कन्ट्री कोअर्डिनेटर मिखा माथेमाले पनि बालकहरुलाई योग, ध्यान, नेतृत्व विकास, सीपमूलक तालिमलगायतका विषयमा सहयोग गर्ने प्रतिबद्धता जनाइन्। उनले भनिन्, अब एक्लो नठान्नु। हामी साथमै छौं। आवश्यक सहयोग गर्छौ। कार्यक्रममा प्रिजन फाउण्डेसन काठमाडौंका अध्यक्ष ऋषि ओझाले नियमित योग गर्नाले सकारात्मक उर्जा आउने बताएका थिए। बाँकेको डुडुवा गाउँपालिका६ आसमानपुरस्थित जयेन्दु बाल सुधार गृहमा १७९ जना बालकहरु रहेको गृहकी प्रमुख विमला काउचा मगरले जानकारी दिइन्।"
खोलामा डुबेर युवकको मृत्यु,राजविराज : पौडी खेल्ने क्रममा सप्तरीको सप्तकोशी नगरपालिका१ फत्तेपुरस्थित त्रियुगा खोलामा डुबेर बिहीबार एक युवकको मृत्यु भएको छ। चन्द्रनहरको पाँच ढोकेमा पौडी खेल्न हाम्फालेका उदयपुरको बेलका नगरपालिका४ रामपुर लालसिसुवाका दिपेन्द्र खत्रीको छोरा ३२ वर्षीय प्रविण खत्रीको डुबेर मृत्यु भएको सप्तरी प्रहरीले जनाएको छ। प्रहरी चौकी फत्तेपुरका सई डिकसेर राईका अनुसार खत्री बेलकाबाट फत्तेपुरस्थित आफन्तको घर आएका थिए। पौडी खेल्न तीन जना साथीसँग खत्री त्रियुगा खोलामा पुगेका थिए। पौडी खेल्न खोलामा हाम फालेका खत्री पानीमा बेपत्ता भएपछि पानीको मुहान बन्द गरेर खोजतलाश गर्दा मृत अवस्थामा फेला परेको जिल्ला प्रहरी कार्यालय सप्तरीका सूचना अधिकारी प्रहरी नायव उपरिक्षक माधवप्रसाद काफ्लेले बताए। खत्रीको शव हामफालेको स्थानदेखि तीन सय मिटर पूर्वदक्षिण खोलामा फेला परेको थियो। शवलाई पोष्टमार्टमका लागि चौदण्ढिगढी बेल्टार लगिएको छ।
४० लाख बराबरको अवैध सामानसहित भारतीय नागरिक पक्राउ,"विराटनगर : विराटनगरबाट ४० लाख मूल्य बराबरको अवैध सामानसहित एक जना भारतीय नागरिकलाई प्रहरीले बुधबार साँझ पक्राउ गरेको छ। भारतीय ट्याक्टरमा राखेर विराटनगरबाट इटहरीतर्फ लैजाँदै गरेको तस्करीका सामानसहित ३४ वर्षीय श्याम चौधरीलाई पक्राउ गरिएको मोरङ प्रहरीका प्रवक्ता डीएसपी दीपक श्रेष्ठले जानकारी दिए। चौधरी भारतको अररिया जिल्लाको जोगवनी१० टिकुलियाका बासिन्दा हुन्। भन्सार छलीको अवैध सामान लोड गरिएको बीआर ३३ जीबी २६२७ नम्बरको ट्याक्टरसहित उनलाई कोसी लोकमार्गअन्तर्गत विराटनगर महानगरपालिका४ बाट पक्राउ गरिएको डीएसपी श्रेष्ठले बताए। उनका अनुसार नियन्त्रणमा लिइएको ट्याक्टरबाट मोटर पार्टस, छाला, नटबल्टु, कपडा लगायतका अवैध सामान बरामद गरिएको छ। ट्याक्टर नियन्त्रणमा लिएर खानतलासी गर्दा आवश्यक कागजपत्र नभएको पाइएको श्रेष्ठले बताए। नियन्त्रणमा लिइएको ट्याक्टर र अवैध सामानसहित चौधरीलाई आवश्यक कारबाहीका लागि राजस्व अनुसन्धान कार्यालय इटहरीमा बुझाइएको जानकारी उनले दिए।"
युवकको हत्या अभियोगमा चार जना पक्राउ,"नुवाकोट : नुवाकोटको सदरमुकामसंगै जोडिएको खड्काथोकमा एक युवकको हत्या गरेको अभियोगमा प्रहरीले चार जना युवकलाई पक्राउ गरेको छ। विदुर नगरपालिका९ खड्काथोकका २५ वर्षिय कुमार शिवभक्तिको हत्या अभियोगमा प्रहरीले एक जना धादिङका युवकसहित चार जनालाई पक्राउ गरेको छ। मृतकको शव यहि जेठ १४ गते शंकास्पद अवस्थामा फेला परेपछि उनका भाई श्रीकृष्ण शिवभक्तिले दिएको किटानी उजुरी र अनुसन्धानका आधारमा चार जना युवकलाई पक्राउ गरेर थप अनुसन्धान कार्य भइरहेको जिल्ला प्रहरी कार्यालय नुवाकोटले जनाएको छ। युवक हत्याको अभियोगमा प्रहरीले धादिङको खनियावासका २४ वर्षिय सुनील तामाङ, नुवाकोटको विदुर नपा ९ का २० वर्षिय सन्दीप तामाङ, २५ वर्षिय विशाल तामाङ र २४ वर्षिय सरोज लामालाई पक्राउ गरि थप अनुसन्धान कार्य भइरहेको प्रहरी नायव उपरिक्षक रुपक खड्काले जानकारी दिए। घटनाको विशेष रुपमा अनुसन्धान गर्ने र दोषीलाई कारवाही गर्ने सहमतिपछि विहीवार मृतकका आफन्त तथा परिवारजनले शव वुझ्र अन्तिम संस्कार गरेका छन्। मादक पदार्थ सेवन तथा अशिक्षाका कारण हत्या, हिंशाका घटना हुने गरेको प्रहरीले जनाएको छ।"
सन्धिखर्कका १५ जना कृषकलाई हाते ट्याक्टर,सन्धिखर्क : अर्घाखाँचीको सन्धिखर्क नगरपालिकाले १५ जना कृषकहरुलाई हाते ट्याक्टर वितरण गरेको छ। कृषकहरुको मागका आधारमा ५० प्रतिशत अनुदानमा १५ जना व्यवसायीक कृषकहरुलाई हाते ट्याक्टर वितरण गरिएको सन्धिखर्क नगरपालिकाका प्रमुख प्रशासकीय अधिकृत नारायण अर्यालले बताए। कृषकहरुलाई प्रविधिमैत्री बनाउन तथा कम लागतमा मुनाफा धेरै कमाउने बनाउन कृषकहरुलाई मिनि टिलर वितरण गरिएको नगरपालिकाका नगर प्रमुख कृष्ण प्रसाद श्रेष्ठले बताए। उनले व्यासायीकरुपमा खेती किसानी गर्ने कृषकहरुलाई नगरपालिकाले विशेष खालका कार्यक्रम सञ्चालन गर्ने बताए। गाउँगाउँका कृषकहरुलाई गोरु पाल्ने झन्झटबाट मुक्त गरी सजिलो माध्यमबाट कृषि पेशा अगाल्ने बनाउन कृषकहरुको मागका आधारमा मिनि टिलर वितरण गरिएको नगरपालिकाका उपप्रमुख मिश्रा आचार्यले बताइन्। कार्यक्रम नगरपालिकाका कृषि शाखा प्रमुख राजेन्द्र भट्टराईको सञ्चालनमा सम्पन्न भएको हो।
तारा एयरको पोखराजोमसोम उडान एक सातालाई स्थगित,काठमाडौं : तारा एयरले पोखराजोमसोमपोखरा उडान स्थगित गरेको छ। वरिष्ठ पाइलट प्रभाकर घिमिरेसहित २२ जना यात्रु गुमाउनेगरी नाइनएनएईटी ट्वीनअटर विमान मुस्ताङमा दुर्घटनामा परेपछि तारा एयरले एक सातालाई उडान स्थगित गरेको हो। तारा एयरले विशेष कारणवश जेठ २० शुक्रबारदेखि २७ गतेसम्म नियमित उडानहरु हाललाई स्थगित गरिएको सूचना जारी गरेकाे छ ।
कैलालीमा थुनुवा हतकडीसहित फरार,धनगढी : कैलालीमा एक थुनुवा हतकडीसहित फरार भएका छन्। इलाका प्रहरी कार्यालय सुखडमा राखिएका घोडाघोडी नगरपालिका२ साडेपानीका २४ वर्षीय कृष्ण पाण्डेय फरार भएका हुन्। उनलाई बुधबार उपचारका लागि सुखडको घोडाघोडी अस्पतालमा लगिएको थियो । फर्कने क्रममा उनी फरार भएको जिल्ला प्रहरी कार्यालय कैलालीका डीएसपी बेदप्रकाश जोशीले बताए । पाण्डेय जेठ १४ गते लागूऔषधको मुद्दामा पक्राउ परेका थिए।
मनरासिस्वा नगरपालिकाले आइतबार सार्वजनिक बिदा नदिने,"महोत्तरी : महोत्तरीको मनरासिस्वा नगरपालिकाले आइतबार सार्वजनिक विदा नदिने भएको छ । संघीय सरकारले दिएको दुई दिने बिदाको निर्णयलाई मनरा सिस्वा नगरपालिकाले नमान्ने भएको हो । सरकारले शनिबार र आइतबार दुई दिन सार्वजनिक बिदा दिएको समयमा नगरभरिका सामुदायिक संस्थामा अब शनिबार मात्र बिदा दिइने प्रमुख प्रशासकीय अधिकृत रंजितकुमार यादवले जानकारी दिए । जेठ १६ गते बसेको नगरकार्यपालिकाको पहिलो बैठकले सो निर्णय गरिएको यादवले बताए । नगरपालिकाले जारी गरेको सूचनाअनुसार प्रत्येक शनिबार सार्वजनिक बिदा हुने, आइतबारदेखि बिहीबारसम्म कार्यालय समय बिहान १० बजेदेखि अपराह्न ५ बजेसम्म रहने उल्लेख गरिएको छ । शुक्रबारको दिन बिहान १० बजेदेखि अपराह्न ३ बजेसम्म कार्यालय सञ्चालन हुने उल्लेख गरिएको छ । संघीय सरकारले देशभरिका सार्वजनिक संस्थामा हप्तामा २ दिने सार्वजनिक बिदाको घोषणा गरेका थिए ।"
तारा एयरको विमान दुर्घटनामा मृत्यु भएकाको शव आफन्तले बुझे तस्बिर,"काठमाडौं : तारा एयरको विमान दुर्घटना हुँदा मृत्यु भएका व्यक्तिको शव परिवारलाई बुझाइएको छ। पोखराबाट आइतबार बिहान जोमसोम उडेको तारा एयरको जहाज मुस्ताङमा दुर्घटनामा परी मृत्यु भएका २२ जनाकै शव काठमाडौं ल्याइएको थियो। त्रिवि शिक्षण अस्पतालमा पोस्टमार्टम गरेपछि बिहीबार आफन्तको जिम्मा लगाइएको नेपाल नागरिक उड्डयन प्राधिकरणले जनाएको छ। दुर्घटनाग्रस्त विमानमा चालक दलका तीन र १९ यात्रु गरी २२ जना चढेका थिए। चालक दलमा क्याप्टेन प्रभाकरप्रसाद घिमिरे, कोपाइलट उत्सव पोखरेल र एयरहोस्टेस क्रिस्मी थापा थिए। तुल्सादेवी तामाङ, सुकुमाया तामाङ (धनुषा), राममाया तामाङ (काठमाडौं), मकरबहादुर तामाङ (धनुषा), रोजिना श्रेष्ठ (गोरखा), रश्मी श्रेष्ठ (गोरखा), रविना श्रेष्ठ (गोरखा), गणेशनारायण श्रेष्ठ (गोरखा), राजनकुमार गोले (धनुषा), पुरुषोत्तम गोले (धनुषा), इन्द्रबहादुर गोले (धनुषा), प्रकाश सुनुवार (ओखलढुंगा), बसन्त लामा (काठमाडौं) थिए। यस्तै, मेइक ग्रिट ग्राफ (जर्मनी), वी विल्नर (जर्मनी), भाइभावी बान्डेकर (भारत), अशोककुमार त्रिपाठी (भारत), धनुष त्रिपाठी (भारत) र ऋतिका त्रिपाठी (भारत) गरी १९ यात्रुको पनि मृत्यु भएको हो। मन्त्रालयले सोमबार नै विमान दुर्घटनाको छानबिन गर्न दुर्घटना जाँच आयोग समेत गठन गरेको छ। मन्त्रालयले वरिष्ठ एरोनटिकल इन्जिनियर रतिशचन्द्र लाल सुमन अध्यक्ष रहेको पाँच सदस्यीय दुर्घटना जाँच आयोग गठन गरेको हो। आयोगको सदस्यहरूमा क्याप्टेन दीपु ज्वार्चन, वरिष्ठ मेन्टिनेन्स इन्जिनियर उपेन्द्रलाल श्रेष्ठ, वरिष्ठ मौसमविद् मणिरत्न शाक्य र मन्त्रालयका सहसचिव बुद्धिसागर लामिछाने रहेका छन्। समुन्द्री सतहदेखि चार हजार मिटरभन्दा बढी उचाइमा रहेको घटनास्थलमा अझै पनि कुहिरो लागेको बताइएको छ। आइतबार मानापाथी हिमालको फेदीमा रहेको पहाडमा जहाज ठोक्किएर टुक्राटुक्रा परेको अवस्थामा सोमबार बिहान फेलापरेको थियो। पोखराबाट आइतबार बिहान ९:५५ बजे जोमसोमका लागि उडेको तारा एयरको ९ एनएइटी कलसाइन भएको उक्त विमान बिहान १०:०७ बजे जोमसोम विमानस्थलको टावरबाट सम्पर्क विच्छेद भएको थियो।"
कारको ठक्करबाट युवकको मृत्यु,चितवन : चितवनको खैरहनीमा भारतीय कारको ठक्करबाट एक युवकको मृत्यु भएको छ । कालिका नगरपालिका४ घर भई हाल खैरहनी नगरपालिका८ बस्ने २१ वर्षीय विश्वास गुरुङको मृत्यु भएको हो। पूर्व पश्चिम राजमार्गअन्तर्गत खैरहनी नगरपालिका९ सिमलटाँडीमा बुधबार साँझ भारतीय कारको ठक्करबाट घाइते गुरुङको उपचारका क्रममा पुरानो मेडिकल कलेजमा मृत्यु भएको हो । लोथरबाट नारायणगढतर्फ आउँदै गरेको जेएच ०१ डिएक्स ७७३९ नम्बरको भारतीय कारले विपरीत दिशाबाट जाँदै गरेको बागमती प्रदेश ०३००५ प २६६९ नम्बरको मोटरसाइकललाई ठक्कर दिएको थियो । ठक्करबाट घाइते गुरुङको उपचारका क्रममा गए राति मृत्यु भएको जिल्ला प्रहरी कार्यालयले जनाएको छ । कार चालक प्रहरीको नियन्त्रणमा छन् । रासस
औतारी लामाका नयाँ अवतार,"गोरखा : पढ्ने, पूजा गर्ने समय अघिपछि उनी सखाहरूसित गुम्बाको पेटीमा खेलिरहेका भेटिन्छन्। आँगन वा कतै छेउकुनामा आफ्नै तालसुरमा मस्त पनि देखिन्छन्। बालसुलभ चकचक गर्छन्। जान अञ्जानमा बिज्याइँ पनि गर्छन्। कुनै बेला मोबाइलमा गेम खेल्छन्। हिनाङमा फोनको नेटवर्क भने छैन। त्यसैले फोटो खिच्न, गेम खेल्न मात्र मोबाइलको प्रयोग हुन्छ। बालवय न हो, दौतरीेहरूसित घचेटाघचेट, धकेलाधकेल पनि स्वाभाविक मान्नुपर्छ। जब गुम्बामा पूजा समय हुन्छ तब औपचारिक कार्यक्रमहरू हुन्छन्। लामा गुरुहरू उनको पाउमा पर्छन्। उनलाई खादा चढाउँछन्। दाम राखेर ढोग्छन्। आफूलाई चढाएको खादा ठूला लामा गुरुहरूले झैं उनी चढाउनेहरूलाई नै फर्काउँछन्। यस्ता दृश्यले सँगै खेलिरहेका साथीहरू जिल्ल पर्छन्। खेल्दा जे जस्ता व्यवहार भए पनि सखीहरू उनीसामु नतमस्तक भएर दर्शन गर्छन्। उनी अर्थात् पासाङ ङिमा। उनी नुब्री हिनाङ पुङ्चे गुम्बामा बस्छन्। अहिले पासाङ ङिमाको उमेर १० वर्ष पुग्यो। जो लोपेन छेवाङ नोर्वु रिम्पोछेका अवतार हुन्। उनी यहाँ आएको दुई महिना मात्र भयो। एक वर्षअघि नुब्री हिनाङ पुङ्चे गुम्बामा सिक्किमस्थित देउराली गुम्बाका दोटुपछेन रिम्पोछको पत्र प्राप्त भयो। त्यसपछि यहाँका लामा गुरुहरू तीनछक्क परे। त्यसमा थानकोटको ङाग्युर ङिङ्मा मेमोरियल स्कुलमा अध्ययनरत पासाङ १६ वर्षअघि मृत्यु भएका नुब्री हिनाङ पुङ्चे गुम्बाका लोपेन छेवाङ नोर्बु रिम्पोछेको नयाँ अवतार हुन् भनेर लेखिएको थियो। उहाँ (पासाङ ङिमा) छेवाङ नुर्बु रिम्पोछेको अवतार हो भन्ने थाहा भएपछि हालसालै उहाँलाई यहाँ ल्याएका छौं, गुम्बाका लोपेन लाक्पा नुर्बु लामा भन्छन्, उहाँले यहाँ रहेका छेवाङ नुर्बु रिम्पोछेले प्रयोग गरेका ड्रम, बेल, माला, ढ्याङ्ग्रो, पुस्तकलगायत पूजामा प्रयोग हुने सामग्रीहरू यो मेरो हो भनेर प्रयोग गर्ने गर्नुहुन्छ। यहाँ आउनेबित्तिकै मेरी छोरी कन्छोक डोल्मा कहाँ छिन् भनेर सोध्नुभयो। अनि मैसुरमा छिन् भनेर जवाफ दिएपछि ए, अँ, अँ भन्नुभयो। पासाङ तीन वर्षको हुँदा आमा काल्तेन छ्योतमको निधन भएको थियो। त्यसपछि बुबा साम्डुप उनलाई मामा लाक्पा नुर्बुको संरक्षणमा छाडेर भारतको मैसुर गुम्बामा गए। साम्डुप र काल्तेन मैसुर गुम्बाका भिक्षुभिक्षुणी थिए। उमेर पुगेपछि गुम्बाबाट बाहिर निस्किएर उनीहरूले बिहे गरेका थिए। गृहस्थी जीवन बिताउन गोरखाको चुमनुब्री गाउँपालिका २ स्यो गाउँमा आए। स्यो उनीहरूको पैत्रिक थलो थियो। तर, काल्तेनको मृत्युसँगै गृहस्थी जीवन नफापेको ठानेर तीन वर्षे पासाङ ङिमालाई मामाको काखमा छाडी साम्डुप फेरि मैसुर गुम्बामा गए। त्यसयता पासाङ थानकोट गुम्बास्थित ङाग्युर ङिङ्मा मेमोरियल आवासीय विद्यालयमा पढिरहेका थिए। जुन सरकारबाट मान्यताप्राप्त गुम्बा विद्यालय हो। त्यहाँ नेपाली, अंग्रेजी र तिब्बती भाषा (सम्बोता लिपि)मा पढाइ हुन्छ। एक वर्षअघि नुब्री हिनाङ पुङ्चे गुम्बामा सिक्किमस्थित देउराली गुम्बाका दोटुपछेन रिम्पोछको पत्र प्राप्त भयो। त्यसपछि यहाँका लामा गुरुहरू तीनछक्क परे। त्यसमा थानकोटको ङाग्युर ङिङ्मा मेमोरियल स्कुलमा अध्ययनरत पासाङ १६ वर्षअघि मृत्यु भएका नुब्री हिनाङ पुङ्चे गुम्बाका लोपेन छेवाङ नोर्बु रिम्पोछेको नयाँ अवतार हुन् भनेर लेखिएको थियो। गुम्बा पूजामा औतारी लामा पासाङ ङिमालाई सम्मानका साथ अघि लगाउँदै लामा गुरु। तस्बिर : शिव उप्रेती तिब्बतबाट सिक्किम पुगेका दोटुपछेन रिम्पोछेलाई ङिङ्मापा सम्प्रदायका सबैभन्दा ठूला र शक्तिशाली गुरु मानिन्थ्यो। केही महिनाअघि उनको निधन भयो। सिक्किम देउराली गुम्बाको लेटरप्याड र छापमा पठाएको पत्रमा उनी छेवाङ नोर्बु रिम्पोछेको अवतार भन्ने प्रमाणित गरिएको प्रमाणपत्र पनि संलग्न थियो। त्यसको एक वर्षपछि हालसालै पासाङलाई गुम्बामा ल्याइएको हो। अहिले उनलाई लोपेन छेवाङ नोर्बु रिम्पोछेको आसनमा बसाइएको छ। हरेक वरीयता क्रममा उनलाई छेवाङ नोर्बु रिम्पोछेकै स्थान दिने गरिएको छ। लोपेन छेवाङ नोर्बु रिम्पोछेको १६ वर्षअघि निधन भएको थियो। त्यसपछि गुम्बाले सबैभन्दा भरोसा गर्ने गरेको सिक्किमको देउराली गुम्बाका मुख्य लामालाई पत्राचार गरी नयाँ अवतार पहिचान गरिदिन अनुरोध गरेको थियो। सोधेको तीन वर्षपछि रिम्पोछेबाट जवाफ आएको हो, गुम्बाका लोपेन लाक्पा नुर्बु लामा भन्छन्। पासाङ ङिमामा बेलाबेला छेवाङ नुर्बु रिम्पोछेमा रहेको बानी छोटो समयका लागि देखापर्छ। अरू बेला त साथीहरूसित खेलिरहनुहुन्छ। तर, बेलाबेला ३० सेकेन्डजति छेवाङ नुर्बु रिम्पोछेको बानी देखिन्छ, लोपेन लाक्पा नुर्बु लामा भन्छन्, छेवाङ नुर्बु रिम्पोछे हाम्रो नुब्री क्षेत्रको धेरै ठूलो लामा गुरु हो। अहिलेका धेरै रिम्पोछे, टुल्कु, खेन्पो, लोपेनहरू उहाँका चेला हुनुहुन्छ। रिम्पोछेले हिनाङस्थित एक गुफामा ३० बर्षसम्म ध्यान गरेको उनको भनाइ छ। औतारी लामा के हो ? नेपाली शब्दकोश र विकिपिडियामा औतारी लामाको अर्थ इच्छाअनुसार जन्म लिने र अघिल्लो जन्मको कुरा जान्ने भनी लोकधारणाले मानेको तिब्बती धर्माचार्य भन्ने उल्लेख छ। बौद्ध धर्म संस्कृतिमा हिनायाना, महायाना र बज्रयाना गरी लामा गुरुलाई तीन प्रकारमा वर्गीकरण गर्ने गरिन्छ। औतारी लामालाई सरकारले पहिचान दिएको छ। आधिकारिक संस्था गुम्बा विकास समितिले औतारी लामाको पहिचान गरी आफ्नो विनियममा औतारी लामाको काम कर्तव्य र अधिकारको सुनिश्चितता गरेको छ। खेन्पो चुल्त्रिम तेन्तरका अनुसार हिनायाना सम्प्रदायमा तन, मन र वचनलाई प्राथमिकता दिइन्छ। यो सम्प्रदाय सुत्रमा विश्वास गर्छन्। हिनायानामा विवाह वा गृहस्थ जीवन बर्जित छ। महायाना मन र चित्तमा आधारित छ। उनीहरू सुत्रमा विश्वास राख्छन्। यो सम्प्रदायमा बिहे गर्न अनुमति छ। बज्रयाना तन्त्रमा विश्वास राख्छन्। यस सम्प्रदायमा पनि बिहे गर्न अनुमति छ। गोरखाको नुब्री क्षेत्रमा ङिङ्मापा सम्प्रदायको बाहुल्य छ। खेन्पो चुल्त्रिम तेन्तर भन्छन्, बौद्ध धर्म संस्कृतिमा अवतार अथवा पुनर्जन्मको गहिरो विश्वास छ। औतारी लामा भनेको दिवंगत भएका शक्तिशाली लामा गुरुहरू पुनर्जन्म भएर आएका लामा गुरु हुन्। पुनर्जन्म सबैको हुन्छ। शक्तिशाली लामा गुरुहरूको नयाँ अवतारको घनिभूत खोजी हुन्छ र पत्ता लाग्छ। अरू सामान्य व्यक्तिको खासै खोजी हुँदैन, त्यसैले पत्ता नलागेको हो। उनका अनुसार नयाँ अवतारले पूर्वजन्मको स्मरण गर्छन्। पूर्वजन्ममा प्रयोग गरेका सामग्रीको प्रयोग गर्छन्। पूर्वजन्मका आफन्तहरूको खोजी गर्छन्। औतारी लामालाई सरकारले पहिचान दिएको छ। आधिकारिक संस्था गुम्बा विकास समितिले औतारी लामाको पहिचान गरी आफ्नो विनियममा औतारी लामाको काम कर्तव्य र अधिकारको सुनिश्चितता गरेको छ। परम्परागत रुपमा गुम्बामा सञ्चालन हुने दैनिक वा चाडपर्वहरूमा गर्ने पूजापाठको निर्धारण गरी पूजापाठ, अभ्यास गर्ने र प्रशिक्षण दिने जिम्मेवारी औतारी लामाको हो भनेर समितिको विनियममा उल्लेख छ। त्यस्तै बौद्ध धर्म, संस्कृति, परम्पराको संरक्षण तथा संबद्र्धन गर्न बुद्ध जयन्ती, त्रिपिटिका पाठ र अन्य कार्यक्रमहरूको वार्षिक पात्रो तयार गरी संचालन गर्ने, अभिषेक (वाङ), आगम (लुङ) र व्यख्यान (ठि) प्रदान गर्ने गुरुको व्यवस्था गर्ने जिम्मेवारी तोकिएको छ। गुम्बाको भौतिक पूर्वाधार निर्माणमा बौद्ध कला र संस्कृति झल्काउने र आवश्यक पूजापाठको सामाग्री खरिद गर्न कार्य समितिमा सल्लाहकारको भूमिका निर्वाह गर्ने, बौद्ध धर्मको परम्पराअनुसार समुदायमा पर्ने जन्मन्वारन, मृत्युफोवा लगायत अन्य पूजापाठ गर्ने वा व्यवस्था गर्ने, नव प्रवेश गरेको विद्यार्थीहरूलाई आवश्यक प्रवज्या, शिल दिनेवा आवश्यक शिल दिने गुरुको व्यवस्था गर्ने लगायतका जिम्मेवारी विनियममा औतारी लामाको छ।"
"१३ सय ६ विद्यालय बन्द, शिक्षक पनि घट्दो क्रममा","काठमाडौं : यो वर्ष विद्यालयको संख्या घटेको छ। शैक्षिक सत्र २०७७ को तुलनामा यो वर्ष झण्डै १५ सय को हाराहारीमा विद्यालय संख्या न्यून देखिएको छ। विद्यालय बन्द तथा समायोजनका कारण यो वर्ष विद्यालयको संख्या घटेको हो। शैक्षिक सत्र २०७७ मा कुल विद्यालय संख्या ३५ हजार ६ सय ७४ रहेको थियो। शैक्षिक सत्र २०७८ मा कुल विद्यालयको संख्या ३४ हजार ३ सय ६८ पुगेको छ । जसमध्ये आधारभूत (कक्षा १५) सञ्चालित विद्यालय ३४ हजार १ सय ३८, आधारभूत (कक्षा ६८) सञ्चालित विद्यालय १७ हजार २ सय २८ र आधारभूत (१८) सञ्चालित विद्यालय ३४ हजार ३ सय ६ रहेका छन्। यस्तै माध्यमिक तह (९१२) सञ्चालित १० हजार ९ सय ६२ विद्यालयमध्ये ४ हजार ३ सय १० विद्यालयमा कक्षा १११२ सञ्चालन भएको छ। शैक्षिक सत्र २०७८ मा ३४ हजार ३ सय ६८ विद्यालयमध्ये सामुदायिक विद्यालय २६ हजार ४ सय ५४, संस्थागत विद्यालय ६ हजार ७ सय ६० र धार्मिक विद्यालय १ हजार १ सय ५४ रहेका छन्। यस्तै शैक्षिकसत्र २०७८ मा शिक्षकको संख्या घटेको देखिएको छ। आर्थिक सर्वेक्षण २०७८७९ अनुसार शैक्षिकसत्र २०७८ मा सामुदायीक र संस्थागत विद्यालयमा शिक्षकको संख्या २ लाख ८० हजार ७६५ रहेको छ। शैक्षिकसत्र २०७७ मा शिक्षकको संख्या ३ लाख २० हजार ५७६ रहेको थियो। शैक्षिकसत्र २०७७ मा सामुदायीक र संस्थागत विद्यालयमा शिक्षकको संख्या ३ लाख २० हजार ५७६ रहेको थियो। देशभर सामुदायीक तथा निजी विद्यालयमा अध्ययनरत विद्यार्थीको संख्या ७० लाख ९२ हजार ९५९ रहेको छ। यस्तै देशभर सञ्चालित २६ हजार ४ सय ५४ सामुदायिक विद्यालयमध्ये २०७८ फागुनसम्म १३ हजार ५ सय ५९ विद्यालयहरूमा कम्प्युटर सुविधा पुगेको शिक्षा विज्ञान तथा प्रविधि मन्त्रालयले जनाएको छ।"
झस्किरहन्छन् कृष्मीका परिवार,"स्याङ्जा : यही शनिबार साँझ आमा (विष्णु विक) र हजुरआमा (उमासरा परियार) सँग फोनमा कुराकानी गर्दै घरपरिवारका सन्चो बिसञ्चो सोधिन्, कृष्मी थापा। आइतबार बिहान ४ बजेदेखि ड्युटीमा जानुपर्ने भन्दै आमा र हजुरआमासँग कुराकानी छोट्याएर सुतिन्। सधैंजसो साँझमा फोन गर्ने उनी कहिल्यै फोन नगर्ने गरी सुतिन्। अर्थात् आइतबार मुस्ताङमा भएको तारा एअरको जहाजमा उनको ज्यान गयो। आमा, हजुरआमालगायत मावली परिवार अझैं कृष्मी जिउँदै छिन् कि झस्किरहन्छन्। भक्कानिन्छन्। हौसलासहित म छु नि, अब पीर नगर्नुस्, दुःखका दिन सकिए भन्दै सम्झाउने उनको आवाज बन्द भयोे। दैव लाग्यो, आमा र हजुरआमा भक्कानिँदै भने, हामीलाई पनि छोरीसँगै लैजाऊ। दिनभरको काम सकेर कोठामा फर्केपछि प्रायजसो उनले आमा र हजुरआमासँग कुराकानी गर्थिन्। परिवारसँगै गाउँको पनि जानकारी लिन्थिन् । बचपनदेखि विभिन्न आरोहअवरोहमा हुर्केकी उनी सबै बालबालिकाले राम्रो शिक्षा पाएमा सक्षम बन्ने बताउँथिन्। मामाघरका हजुरआमा र मामाहरूको संरक्षकत्वमा लालनपालन र शिक्षादीक्षा पाएकी उनले आफू एअरहोस्टेज बनेपछि मामाका छोराछोरीलाई पढाउँदै आएकी थिइन्। काठमाडौं र पोखरामा राखेर उनले मामाका छोराछोरीलाई उच्च शिक्षा दिलाएकी थिइन्। उनको दुखद मृत्युसँगै ३ भाइबहीनीसमेत विछिप्त छन्। उनीहरूका हौसला, प्रेरणा र ढाढस दिने दिदी गुमेको छ। तीन मामाका एक्ली दिदीबहीनी हुन्, कृष्मिका आमा विष्णु। भारतीय सेनामा रहँदै हजुरबुवाको मृत्यु भएपछि हजुरआमा पनि करिब ३५४० वर्षमै विधवा बनेकी थिइन्। विष्णुको पनि अन्तरजातीय प्रेमपछि गर्भ रहेपछि कृष्मीको जन्म भएको थियो। प्रेमबहादुर थापासँग प्रेमपछि छोरी जन्मिए पनि परिवारले स्वीकार गर्न नसक्दा माइतीको शरणमै रहेकी हुन्, उनी। सामाजिक सेवामा उत्तिाकै समर्पित थिइन् कृष्मी। उनलाई मावलीमा बस्ने हुँदा सबैले भान्जी भन्थे। सरल र परिश्रमी स्वभावका उनी पढाइमा पनि अब्बल थिइन्। अनुशासन र लगनशील पनि। उनी पछिल्लो समय तिहारमा चापाकोट आएर बसेकी थिइन्। आफ्ना आमा र हजुरआमालाई डोल्पालगायत हिमाली क्षेत्रमा लगेर उनले घुमाएकी थिइन्। डोल्पाका स्याउ र स्याउबाट बनेको रक्सी गाउँलेलाई पनि चखाएकी थिइन्। कृष्मी गाउँले सबैका साझा भान्जी थिइन्। सबैले उनलाई माया र हौसला दिन्थे। र, उनले सबैलाई सम्मान गर्थिन्। सामाजिक सेवाप्रति अत्यन्तै लगाब देखिन्थ्यो भान्जी कृष्मीमा, विश्वास पुरी भन्छन्। मल्याङकोट४ कोटगाउँमा ठकुरी, मगर जातिको बाक्लो बस्ती छ। समाजसेवामा र राजनीतिमा अब्बल कृष्मीका हजुरआमाको स्वाभाव नातिनीमा झल्कन्थ्यो। राजनीतिमा समेत आउने उनको चाहना रहेको पुरी भन्छन्। हालै सम्पन्न निर्वाचनमा उनका आमा पनि सोही वडाको वडासदस्यमा निर्वाचित भइन्। कृष्मीले गाउँकै विद्यालय खड्ककाली माविबाट एसइई पास गरिन्। त्यसपछि वालिङ बहुमुखी क्याम्पसबाट प्लस टु सकिन् र एयर होस्टेज तयारी गरिन्। सन् २०१५ देखि उनी एयरहोस्टेजमा आबद्ध रहेकी हुन्। आफ्नै मेहनत, लगाव र परिश्रमले उनले एअर होस्टेज रोजिन्। सुन्दर मुहार, आकर्षक शरीर, मृदुभाषी भएका कारण उनी एअरहोस्टेज बन्न सफल भएकी हुन्। उनका लक्ष्य पूरा गराउन उनका मावलीको ठूलो हात छ। करिब २७ वर्षीया कृष्मी र चालक दलसहित २२ यात्रुसहित मुस्ताङको मानापाथी हिमाल छेउ उनी चीर निद्रामा परिन्, कहिल्यै नबिउँझिने गरी। केवल सम्झनामा मात्र रहनेछिन् उनी। आमा र उनका मावली परिवारको अवस्था बिक्षिप्त छ। मंगलबार साँझसम्म उनीहरूको शवको अत्येष्टि हुन सकेको छैन। अस्पतालमा राखिएको शवको पोस्टमार्टम नभएका कारण अत्येष्टिमा ढिलाइ भएको आफन्तजनले जनाएका छन्।"
सम्पर्क टुट्ने हवाई रुट,"नेपालगन्ज : हवाई दुर्घटना हुनुको मुख्य कारणका रूपमा लिइन्छ मानवीय त्रुटि र मौसम। दुर्घटनापछि छानबिन गर्न बनेका समितिले पनि यिनै विषयलाई कारण औंल्याउँदै आएका छन्। तर, हवाई रुटमा टावरसँग सम्पर्क नहुने स्थान पनि जोखिमका रूपमा मान्छन् अनुभवि पाइलटहरू। उडानका क्रममा केही समस्या भए यस्ता स्थानमा पुग्दा विमानस्थलसँग सम्पर्क गर्न सकिँदैन। फर्कनु परे कता मोड्ने वा उचाइ कति लिने चालक आफैंले निर्णय गर्न सक्ने अवस्था कम हुन्छ। यस्तो भए दुर्घटनाको जोखिम उच्च हुन्छ। पहाडी र हिमाली क्षेत्र बढी भएको नेपालमा धेरै विमानस्थल यस्तै स्थानमा छन्। डाँडा र हिमाल नाघेर ती विमानस्थलमा पुग्नुपर्छ। जहाजका रुट लामालामा छन्। एउटा विमानस्थलबाट उडेको जहाज अर्को विमानस्थलमा नपुग्दासम्म बीचमा कुनै विमानस्थल टावर नभए सम्पर्क छुट्छ। उडेको विमानस्थलसँग सम्पर्क छुटे र बस्ने विमानस्थलसँग पनि नजोडिए सम्पर्क विच्छेद अवस्थामा त्यस्ता विमान रहन्छन्। यो अवस्थामा जहाजमा केही भए चालकलाई पनि समस्या हुने बताउँछन् लामो समयदेखि जहाज चलाइरहेका क्याप्टेन उद्धव घिमिरे। जहाजसँग उडेको बेला यसरी गरिन्छ सम्पर्क जहाज उड्ने समयदेखि बसेको समयसम्म विमानस्थलका टावरसँग निरन्तर सम्पर्क हुनुपर्छ। जाने आउने रुटदेखि हावाको अवस्था सबै टावरसँगको सल्लामा चालकले निर्णय लिन्छन्। उडानको समयमा केही समस्या भए पनि टावरलाई जानकारी गराएर निर्णय लिने हो। तर, सम्पर्क बिच्छेद हुने स्थान र अवस्था पनि नेपालको हवाई रुटमा छ। नेपाल नागरिक उड्डयन प्राधिकरणका प्र्रवक्ता निमित्त उपमहानिर्देशक देवचन्द्र लाल कर्णका अनुसार उड्डयन क्षेत्रमा यसलाई लाइन अफ साइट कम्युनिकेसन ग्याप अर्थात् विमान सेवामा पाइलट र टावरबीच भीएचएफ (भेरी हाई फ्रिक्वेन्सी)बाट हुने सञ्चार सम्पर्कमा आउने अवरोध भनिन्छ। यस्तो ठाउँमा पाइलटले सञ्चार विच्छेद भएर उडान भर्नुपर्ने हुन्छ। प्रवक्ता कर्णकाअनुसार विमान सेवामा भीएचएफ र एचएफ (हाई फ्रिक्वेन्सी) रेडियो फ्रिक्वेन्सीबाट सञ्चार गरिन्छ। जुनसुकै विमान र विमानस्थलमा यो दुवै प्रविधि जडान भएको हुन्छ। एफएफको सम्पर्क ग्राउन्ड टु ग्राउन्ड कन्ट्याक्ट हुन्छ। लाइन अफ साइटको समस्या हुँदैन। यो एएम ब्यान्डको रेडियो प्रसारण प्रविधि जस्तो हो। यसको वेभ पहाड र वन जंगलमा पनि सुनिन्छ। भीएचएफ प्रविधि एफएम रेडियो जस्तो अग्ला पहाड र वन जंगल आउँदा वेभहरू छेकिन्छ। उडान रुटमा रहेका अग्ला डाँडा, हिमाल र वन जंगल आउँदा भीएचएफ प्रविधिबाट सञ्चार सम्पर्क विच्छेद हुन्छ। नेपालका हिमाली र पहाडी जिल्लामा हुने उडानमा यस्ता धेरै ठाउँ छन्, जुन रुटबाट विमान उडाउँदा पाइलट र टावरबीच सम्पर्क हुँदैन। यस्ता छन् चालकको अनुभव १८ मिनेटसम्म सम्पर्क नहुने स्थान नेपालका हवाई रुटमा छन्। यस्तो स्थानमा पनि जहाजलाई उडाएर गन्तव्यमा पुर्याउने पाइलट धेरै छन्। त्यसमध्येका एक हुन् उद्धव घिमिरे। अग्नि र सिम्रिक एयरको डोेमियर जहाज जोमसोम र लुक्ला रुटमा घिमिरेले ८ वर्ष उडाए। तीन हजार पैतीस सय पटक आवत जावत गरे। जोमसोम जाँदा घोडेपानीदेखि धौलागिरि र नीलगिरि पहाडको खोँच (लेते पास क्षेत्र)मा पुग्दा सम्पर्कविहीन अवस्थामा जहाज उडाउनुपर्ने बाध्यता छ। चारदेखि पाँच मिनेट जहाज खोँचमा हुन्छ। त्यत्तिबेला पोखरा र जोमसोमसँग पनि सम्पर्क हुँदैन। सञ्चार हुनु अनिवार्य हो। उद्धव घिमिरे  क्याप्टेन, नेपाल वायु सेवा निगम कुनै पनि जहाजमा भीएचएफ र एफएफ दुवै प्रविधि हुन्छ। जहाँ भीएचएफबाट सञ्चार हुँदैन, त्यहाँ एफएफबाट सञ्चार हुन्छ। त्यसैले यो कुनै समस्या नै होइन। दुवै प्रविधि नभएको विमान सेवाको लाइसेन्स नै रद्द हुन्छ। देवचन्द्र लाल कर्ण प्रवक्ता, नेपाल नागरिक उड्डयन प्राधिकरण जोमसोम जाँदा घोडेपानीदेखि धौलागिरि र नीलगिरि पहाडको खोँच (लेते पास क्षेत्र)मा पुग्दा सम्पर्कविहीन अवस्थामा जहाज उडाउनुपर्ने बाध्यता रहेको उनी बताउँछन्। चारदेखि पाँच मिनेट जहाज खोँचमा हुन्छ। त्यत्तिबेला पोखरासँग पनि सम्पर्क हुँदैन। जोमसोमसँग पनि सम्पर्क हुँदैन, पाइलट घिमिरेले अनुभव सुनाए, टावरसँग सञ्चार त हुनैपर्छ। सञ्चार हुनु अनिवार्य हो। टावरसँग सम्पर्क नभएरै दुर्घटना हुन्छ भन्ने त छैन। अहिलेसम्म टावरसँग सम्पर्क नभएर दुर्घटना भएको भन्ने पनि छैन। सन् २००७ देखि विमान उडान भरिरहेका क्याप्टेन घिमिरे अहिले भने नेपाल वायु सेवा निगममा काम गर्छन्। उनी भन्छन्, २०२५ वर्षदेखि सो ठाउँमा सम्पर्क विच्छेद हुन्छ भनेर पाइलटहरू अभ्यस्त छन्। त्यही अनुसारको पूूर्वतयारी गरिरहेका हुन्छन्। क्याप्टेन घिमिरेले कर्णाली र सुदूरपश्चिम प्रदेशका जिल्लाका पहाडी र हिमाली जिल्लाको उडानमा अझैं धेरै लामो समय सम्पर्क विच्छेद हुने गरेको बताए। हुम्लामा १८ मिनेट सम्पर्क विच्छेद नेपालगन्जबाट कर्णाली र सुदूरपश्चिम प्रदेशका जिल्लामा हुने उडानमा ठूलो समस्या छ। हुम्लाको उडानमा १८ मिनेट जहाज सम्पर्कविहीन हुन्छ। नेपालगन्जसिमकोट (हुम्ला) उडान ४० मिनेटको हुन्छ। नेपालगन्जबाट उडानको १७ मिनेटसम्म टावरसँग सम्पर्कमा भएको विमान एकै पटक सिमकोट पुग्न ५ मिनेट बाँकी रहेको बेलामा मात्र टावरसँग जोडिन्छ। १८ मिनेटसम्म त कुनै सम्पर्क नै हुँदैन। मौसम कस्तो छ भनेर नियमित सोधिरहँदा सजिलो हुन्थ्यो। सञ्चार नहुँदा गाह्रो हुन्छ, नेपालगन्जसिमकोट उडान भरिरहेको निजी विमानका एक पाइलटले भने, हुम्लाको सर्केगाड नजिकैको डाँडाबाट सिमकोट भ्याली नपुग्दैका डाँडाहरूको खोँचमा सम्पर्क विच्छेद हुन्छ। कसैसँग पनि सम्पर्कमा हुँदैन। लाइन अफ साइट कम्प्युनिकेसन ग्याप हुन्छ। फ्रिक्वेन्सी छेकिन्छ। हुम्लाको जस्तै समस्या मुगुको उडानमा पनि छ। नेपालगन्जबाट मुगुको राराका लागि उडेको विमान उत्तरी भेगमा धेरै ठूल्ठूलो पहाडको बाटो हुँदै जान्छ। नेपालगन्जबाट उडेको १७ मिनेटपछि सम्पर्क विच्छेद भएको विमान एकैपटक रारा पुग्न ५ मिनेट अगाडि मात्र टावरको सम्र्पकमा आउँछ। १२ मिनेट पूरै सम्पर्क विच्छेद भएर विमान उड्छ। जुम्ला, बाजुरा र डोल्पा जान ३० मिनेट लाग्छ। जुम्लामा ५ मिनेट मात्र सम्पर्क विच्छेद हुन्छ। त्यहाँ फाँट भएकाले सम्पर्क हुन्छ। नेपालगन्जबाट डोल्पा जाँदा रुकुमको चौरजहारीसम्म सुनिन्छ। त्यहाँबाट ११ हजार माथि भएपछि सुनिदैन। चौरजहारी विमानस्थलसँग सम्पर्क हुन्छ वा रुकुमको सल्ले विमानस्थलसँग सोध्ने हो। डोल्पा जाँदा रुकुम सुनेर केही फरक पर्दैन। डोल्पै सुन्नुपर्छ। बाजुरा र जुम्लामा भने २ मिनेट सम्पर्क हुँदैन। डोटीमा अझैै धेरै समस्या भएको विमान चालकहरू अनुभव सुनाउँछन्। नेपालगन्जदेखि रुकुमको सल्ले र चौरजहारी जाँदा भने सञ्चार विच्छेदको समस्या हुँदैैन। काठमाडौंबाट सल्ले विमानस्थलको उडानमा भने सम्पर्क विच्छेदको समस्या छ। प्रहरीले आकाश हेरेको भरमा उडान हवाई उडामा सबैभन्दा बढी समस्या कालीकोट जाँदा हुने गरेको बताउँछन् चालकहरू। त्यहाँ कुनै सञ्चार सम्पर्क हुँदैन। सो क्षेत्रमा उडान गर्दा पाइलटले कालिकोट प्रहरी कार्यालयलाई फोन गरेर मौसम के छ भनेर सोधेर जान्छन्। किन खस्छन् जहाज ? हवाई सुरक्षा गफैमात्र माथि आकाश हेर्नुस् त मौसम कस्तो देखिन्छ भनेर सोध्छौं। बादल लागेको छ हजुर भने उडान हुँदैन। राम्रो छ भनेपछि मात्र उडान हुन्छ, एक पाइलटले अनुभव सुनाए। पहाडी र हिमाली क्षेत्रको मौसम छिनछिनमा परिवर्तन हुने भएकाले आकाश हेरेको भरमा उडान भर्नु चुनौतीपूर्ण हुने चालकहरूको भनाइ छ। प्राधिकरण मान्दैन यसलाई समस्या नेपाल नागरिक उड्डयन प्राधिकरण भने नियमित विमान उडानमा सञ्चार सम्पर्क विच्छेदको अवस्था नै नहुने दाबी गर्छ। प्राधिकरणका प्र्रवक्ता निमित्त उपमहानिर्देशक देवचन्द्र लाल कर्ण लाइन अफ साइट कम्युनिकेसन ग्याप समस्या नभएर जबरजस्ती समस्या बनाइएको जिकिर गर्छन्। भन्छन्, कुनै पनि जहाजमा भीएचएफ र एफएफ दुवै प्रविधि हुन्छ। जहाँ भीएचएफबाट सञ्चार हुँदैन, त्यहाँ एफएफबाट सञ्चार हुन्छ। त्यसैले यो कुनै समस्या नै होइन। दुवै प्रविधि नभएको विमान सेवाको लाइसेन्स नै रद्द हुने उनले बताए। सम्पर्क विच्छेद कसरी हुन्छ मलाई थाहा भएन। पाइलटले भन्छ भने। त्यो जहाजमा एचएफ छैन त ? पाइलटले मेरो जहाजमा एफएफ छैन भन्छन् भने त्यो जहाजको लाइसेन्स नै क्यान्सिल हुन्छ, उनले चेतावनी दिँदै भने। विमान उडान भर्ने बेलामा पाइलटले जतिबेला पनि कुराकानी गरिरहनु नपर्ने बताउँदै उनले कतै उडेको १० मिनेटपछि वा पाइलटलाई निश्चित प्वाइटमा रिपोर्र्टिङ गर्ने भनिएको हुने भएकाले भीएफचएबाट रिपोर्टिङ भएन भने एफएफबाट गर्नुपर्ने र गरिरहेको बताउँछन्। उनी सम्पर्क छुट्ने कुरा स्वीकार्दैनन्। कहिलेकाहीँ रेडियो इक्पिमेन्ट बिग्रियो भने त्यसलाई कम्युनिकेसन फेलियर मानेर अर्को विधि अपनाउनु पर्ने सुझाव दिँदै कर्ण भन्छन्, पाइलटले रिपोर्टिङ प्वाइन्टमा जसरी पनि सञ्चार सम्पर्क गर्नुपर्छ। यदि रिपोर्टिङ प्वाइन्टमा कन्ट्याक्ट भएन भने जहाज मिसिङ भयो भन्नुपर्छ। जहाज मिसिङ र कम्युनिकेसन फेलियरको पनि छुट्टै कार्यविधि छन्। उडानको बेलामा उपलब्ध प्रविधिबाट सम्पर्क गर्नुपर्छ। रिपिटर टावर बनाउन सुझाव प्राधिकरणले यसलाई समस्या नभएको बताए पनि विमान चालकहरू भने समस्या रहेकाले यस्ता स्थानमा रिपिटर टावर र सबस्टेसन बनाउनु पर्ने बताउँछन्। नेपालमा विमान दुर्घटनाको छानबिन समितिले पनि लाइन अफ साइट कम्युनिकेसन ग्यापको समस्या समाधान गर्न प्रतिवेदनमा सुझाव दिएका छन्। तर, जब जहाज दुर्घटना हुन्छन्, बहस हुन्छ। गफ बढी हुन्छ। कार्यान्वयन केही हुँदैैन। दुर्घटना भयो भने मौसम र पाइलटलाई दोष दिइन्छ। मरेर जाने पाइलटको टाउकोमा सबै दोष लगाइदिन्छन्, क्याप्टन घिमिरे दुःखेसो पोख्छन्, अध्ययन प्रतिवेदनमा सुधारका कुरा हुुन्छन्। एक दुर्ई महिनासम्म सबै तातिन्छन्। मन्त्रालय, नागरिक उड्डयन प्र्राधिकरण, एयर लाइन्सहरू सबै तातिन्छन्। त्यो दुर्घटनापछि सबैै बिर्सन्छन्। प्रतिवेदन कार्यान्वयन हुँदैन। नियमित रूपमा दुर्घटना हुने कारण छानबिन समितिले दिएको प्र्रतिवेदन लागू नहुनु नै हो। २०६३ सालमा नै बनेको हवाई नीतिमा भूउपग्रहमा आधारित सञ्चार, पथ प्रदर्शन एवं निगरानी सेवायुक्त हवाई उडान व्यवस्थापन वा अन्य उपयुक्त प्रणाली अवलम्बन गरिनेछ, भनिएको छ। तर, नीति बने पनि त्यसलाई बेवास्ता गरिँदै आएको पाइन्छ। उक्त नीतिमा नेपालको वायु क्षेत्रमा यान्त्रिक उडान प्रणालीबाट एयर ट्राफिक कन्ट्रोल सेवा पुर्याउन हवाई मार्गहरूको पुनर्संरचना एवं विकास गरिने बताए पनि पुनर्संरचना हालसम्म भएको छैन। नेपालमा ६७ वर्षमा विभिन्न कारण १०८ वटा विमान दुर्घटना भएका छन्। त्यसमध्ये पोखराजोमसोम क्षेत्रमा मात्र ५ वटा दुर्घटना भएका छन्। जसमा ७७ जनाले ज्यान गुमाएका छन् भने २७ जना घाइते भएका छन्। यो सबैभन्दा धेरै सञ्चार सम्पर्क टुट्ने क्षेत्र हो। हवाई नीति, २०६३ ४३ उडान सुरक्षा ४३४ भूउपग्रहमा आधारित सञ्चार, पथ प्रदर्शन एवं निगरानी सेवायुक्त हवाई उडान व्यवस्थापन वा अन्य उपयुक्त प्रणाली अवलम्बन गरिनेछ । ४३५ नेपालको वायुक्षेत्रमा यान्त्रिक उडान प्रणालीबाट एयर ट्राफिक कन्ट्रोल सेवा पुर्याउन हवाई मार्गहरूको पुनर्संरचना एवं विकास गरिनेछ ।"

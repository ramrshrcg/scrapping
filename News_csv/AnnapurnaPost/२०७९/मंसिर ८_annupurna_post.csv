शीर्षक,विवरण
म्यादी प्रहरीको बिदाइ (फोटोफिचर),काठमाडौं : प्रतिनिधिसभा र प्रदेशसभा सदस्य निर्वाचनको सुरक्षाका लागि भर्ना गरिएका म्यादी प्रहरी आजदेखि बिदा भएका छन्। देशभरका विभिन्न प्रहरी कार्यालयबाट भर्ना भएका एक लाख १५ हजार म्यादी प्रहरी आजदेखि बिदा भएका नेपाल प्रहरीका सहप्रवक्ता प्रहरी वरिष्ठ उपरीक्षक दानबहादुर कार्कीले जानकारी दिए। छोटो समयको तालिमका बाबजुद तोकिएको जिम्मेवारी सफलतापूर्वक सम्पन्न गरी निर्वाचनलाई सफल बनाउन सहयोग गरेकामा धन्यवादसहित म्यादीलाई बिदाइ गरिएको उनले बताए। जिल्ला प्रहरी कार्यालय र मातहतको कार्यालयबाट प्रमाणपत्रसहित म्यादी प्रहरी घर फर्किएका छन्। निर्वाचन सुरक्षाका लागि सरकारले गत असोजमा ४० दिनका लागि म्यादी प्रहरी भर्ना गरेको थियो। सेवाको अवधिमा म्यादी प्रहरीले पाउने सेवासुविधा तथा पारिश्रमिक उनीहरूको बैंक खातामा जम्मा गरिदिने प्रहरीले जनाएको छ। तस्बिरहरू : अभिषेक महर्जन
पूर्वमन्त्री प्रभु साह विजयी,रौतहट : रौतहट क्षेत्र नम्बर ३ बाट प्रतिनिधिसभा सदस्य पदमा पूर्वमन्त्री प्रभु साह निर्वाचित भएका छन्। एमालेको टिकट अन्तिम समयसम्म होल्ड गरेर स्वतन्त्र उम्मेदवारी दिएका पूर्वमन्त्री साहले अर्का स्वतन्त्र उम्मेदवार ओमप्रकाश जयसवाललाई पराजित गरेका हुन् । स्वतन्त्र उम्मेदवारी दिएका पूर्वमन्त्री साहले ३२ हजार ४ सय ३७ मत पाए भने पराजित अर्का स्वतन्त्र उम्मेदवार जयसवालले २५ हजार २ सय मत पाए । सो क्षेत्रमा माओवादी केन्द्रका रवीन्द्र पटेलले ८ हजार ५ सय ५८ मत ल्याएका छन ।
संखुवासभामा प्रदेशसभा (१) मा माओवादीका कार्की विजयी,संखुवासभा : संखुवासभाबाट प्रदेशसभा (१) मा नेकपा(माओवादी केन्द्र)का राजेन्द्र कार्की (नवीन) निर्वाचित भएका छन्। कार्कीले १३ हजार ४ सय ३३ मत ल्याएर निर्वाचित हुँदा नेकपा (एमाले)का भविश्वर गुरुङले १३ हजार ३ सय ९९ मत ल्याएर पारजीत भएका हुन्। कार्की ३४ मतको झिनो मतान्तरले विजयी बनेका हुन्। पाँच गाउँपालिका र एक नगरपालिका रहेको प्रदेशसभा (१) मा ३१ हजार ५०४ मत खसेको थियो। विजयी कार्की माओवादी केन्द्रका केन्द्रिय सदस्य तथा संखुवासभा इन्चार्ज समेत हुन्। कार्की पाँच दलीय गठबन्धनका उम्मेदवार हुन्। प्रतिनिधिसभा तर्फ एक र प्रदेशसभा तर्फ दुई क्षेत्र रहेका छन्। संखुवासभाको प्रतिनिधि सभा र प्रदेशसभा(२) को मतगणना जारी छ।
घाना र पोर्चुगलको पहिलो हाफ गोलविहीन,दोहा : फिफा विश्वकपको समूह 'एच'अन्तर्गत पोर्चुगल र घानाबीच बिहीबार जारी खेलको पहिलो हाफ गोलरहित बराबरीमा सकिएको छ।  रंगशालामा जारी खेलको ३१औं मिनेटमा पोर्चुगिज कप्तान क्रिस्टियानो रोनाल्डोले गरेको गोल रद्द भएको थियो। जुवाओ फेलिक्सको पास नियन्त्रणमा लिने क्रममा रोनाल्डोको फाउलका कारण रेफ्रीले गोललाई मान्यता दिएका थिएनन्। अफ्रिकी प्रतिद्वन्द्वीमाथि निरन्तर आक्रमणका मौका बनाए पनि फिनिसिङमा चुक्दा पोर्चुगलले अग्रता लिन सकेन। त्यसअघि फेलिक्सले २८औं मिनेटमा गरेको प्रहार पोस्ट नजिकबाट बाहिरिएको थियो। पोर्चुगिज अट्याकर ओटाभियोले ३६औं मिनेटमा पेनाल्टी एरिया बाहिरबाट गरेको प्रहार सोझै घानाका गोलकिपर लौरेन्स अटीजिगीको हातमा परेको थियो। बिहीबार नै भएको यसै समूहको पहिलो खेलमा उरुग्वे र दक्षिण कोरियाले गोलरहित बराबरी खेलेका थिए।
आफ्नो जितलाई पति रेशमप्रति समर्पित गर्दै रञ्जिताले भनिन् टीकापुरबासीको बलियो आवाज बन्नेछु,"काठमाडौं : नागरिक उन्मुक्ति पार्टीकी अध्यक्ष रञ्जिता श्रेष्ठ चौधरीले टीकापुरबासीको आवाज बन्ने बताएकी छन्। कैलाली क्षेत्र नं १ बाट भारी मतान्तरले विजयी भएकी उनले आफ्नो जितलाई पति रेशम चौधरी र टीकापुर राजबन्दीहरुप्रति समर्पण गरिन्। 'यो जितलाई टीकापुर घटनाका कारण बिना कसुर जेल जीवन बिताइरहनुभएका मेरा आदरणीय श्रीमान् तथा नागरिक उन्मुक्ति पार्टिका संरक्षक रेशम चौधरी तथा सम्पूर्ण राजबन्दीहरुमा समर्पण गर्दछु। यो जित पहिचान प्राप्त गर्न दिनरात खट्ने थारुलगायत सम्पूर्ण जनसमुदायहरुको जितको रूपमा मैले बुझेकी छु,' उनले भनिन्। उनले पहिचानको मुद्दा सम्बोधन नभएसम्म विश्राम नलिने प्रतिवद्धता गरिन्। 'समृद्ध, समुन्नत र सुन्दर टीकापुरको पहिचान स्थापित गर्न लागि पर्नेछु। यस क्षेत्रका जनताले भोगिरहेका विभिन्न समस्याहरू हल गर्न जनताको सेवकका रूपमा हरपल यहाँहरुकै आँगनमा रहिरहनुका साथै संसदमा टीकापुरबासी जनताको बलियो आवाज बन्नेछु,' उनले भनिन्। उनले कसैलाई काखा र कसैलाई पाखा नगरी आफूलाई जिताउन भोट दिने र कुनै कारणबस भोट दिन असमर्थ टीकापुरबासीको साझा प्रतिनिधिको रूपमा निरन्तर लाग्ने प्रतिबद्धता जनाइन्। 'चुनावको दौरान प्रतिस्प्रर्धी भए पनि अन्य पार्टिका अग्रज साथीहरूसँग आगामी दिनमा टीकापुरको विकासका लागि सहकार्य गर्ने कुरामा प्रतिवद्ध भएको जानकारी गराउँदछु। नागरिक उन्मुक्ति पार्टीको जिम्मेवार अध्यक्ष हुनुको नाताले जनताले अपेक्षा गरेअनुरुपको नयाँ दर्शन, विचार र विकल्पसहितको वैकल्पिक शक्ति बनाउने संकल्प पनि ब्यक्त गर्दछु,' उनले भनिन्।"
मधेशका गृहमन्त्री साह विजयी,जनकपुरधाम : मधेस प्रदेशका गृह तथा सञ्चार मन्त्री भरतप्रसाद साह विजयी भएका छन्। सत्ता गठबन्धनको तर्फबाट नेकपा माओवादी केन्द्रबाट उम्मेदवार बनेका साह विजयी भएका हुन्। महोत्तरीको क्षेत्र नं १ (ख) बाट प्रदेशसभा सदस्यका उम्मेदवार साहले ८ हजार ३ सय ७१ मत ल्याएर विजयी भए। उनका निकटतम प्रतिद्वन्द्वी नेकपा एमाले तथा जसपा गठबन्धनका उम्मेदवार रामश्रेष्ठ महतोले ५ हजार ७ सय ७१ मत ल्याए। यसैगरी नेकपा माओवादी केन्द्रबाट बागी उठेका विष्णुबहादुर योञ्जनले ४ हजार ६ सय ११ र जनमत पार्टीका विक्रम साह तेलीले २ हजार ८ सय ३० मत प्राप्त गरेका छन्।
शान्तालाई हराउँदै दाङ १ मा मेटमणि चौधरी विजयी,काठमाडौं : सहरी विकास मन्त्री मेटमणि चौधरी विजयी भएका छन्। दाङ क्षेत्र नं १ मा उनले एमालेकी शान्ता चौधरीलाई पराजित गरेका हुन्। अन्तिम मतपरिणामअनुसार मेटमणिले २६ हजार ५६३ मत ल्याएका छन् भने शान्ताले २१ हजार ४७९ मत ल्याएकी छन्। मेटमणिले ५ हजार ८४ मतान्तरले पराजित गरेका हुन्। मेटमणि २०७४ को निर्वाचनमा पनि सोही क्षेत्रबाट विजयी भएका थिए।
धादिङ१ मा सत्ता गठबन्धनका पाण्डे विजयी,काठमाडौं : धादिङको प्रतिनिधिसभा क्षेत्र नम्बर १ मा सत्ता गठबन्धनबाट नेकपा (एकीकृत समाजवादी) का उम्मेदवार राजेन्द्र पाण्डे विजयी भएका छन्। उनले ३५ हजार नौ सय ३४ मत प्राप्त गरे। पाण्डेका निकटतम प्रतिद्वन्द्वी नेकपा (एमाले) का उम्मेदवार भूमि त्रिपाठीले २७ हजार नौ सय ५३ मत प्राप्त गरे। राष्ट्रिय स्वतन्त्र पार्टीका हिमेश पन्तले १२ हजार चार सय ७५ मत प्राप्त गरे। दुई हजार छ सय ३३ मत बदर भएको निर्वाचन अधिकृतको कार्यालयले जनाएको छ। धादिङ क्षेत्र नम्बर १ मा एक लाख ३२ हजार तीन सय ५४ मतदाता रहेकामा ८० हजार छ सय १५ जनाले मतदान गरेका थिए।
काेमल वलीलाई हराउँदै दाङ ३ मा कांग्रेसका दिपक गिरी विजयी,दाङ : दाङ निर्वाचन क्षेत्र नम्बर ३ मा दीपक गिरी निर्वाचित भएका छन्। उनले ३६ हजार ८४२ मत ल्याएर विजयी भएका हुन्। गिरी ७ हजार ८१० मतान्तरले विजयी भए। उनका निकटतम प्रतिद्वन्द्वी एमालेकी कोमल वलीले २९ हजार ३२ मत ल्याइन्। यस क्षेत्रमा ९० हजार ३४३ मत खसेको थियो।
"भोजपुरमा माओवादी नेता सुदन किराती विजयी, पूर्व मुख्यमन्त्री शेरधन राई पराजित",काठमाडौं : नेकपा माओवादी केन्द्रका नेता सुदन किराती भोजपुरबाट प्रतिनिधिसभा सदस्यमा निर्वाचित भएका छन्। अन्तिम मतपरिणामअनुसार उनले एमालेका पूर्वमुख्यमन्त्री शेरधन राईलाई पराजित गरेका हुन्। किरातीले २८ हजार ५७८ मत ल्याउँदा राईले २६ हजार १९३ मत ल्याए। किरातीले दुई हजार ३८५ मतान्तरले विजयी भएका हुन्।
ब्राजिलको जितमा रिचार्लिसन नायक,दोहा: रिचार्लिसनको दुई गोलप्रेरित ब्राजिलले फिफा विश्वकपको समूह जीअन्तर्गत बिहीबार राति सम्पन्न खेलमा सर्बियालाई २० को नतिजामा पराजित गरेको छ। दोहास्थित लुसेल रंगशालामा भएको खेलको पहिलो हाफ गोलरहित बराबरीमा सकिएको थियो। दोस्रो हाफमा थप आक्रमक शैलीमा उत्रिएको ब्राजिलका लागि ६२औं मिनेटमा रिचार्लिसनले गोल गरेका थिए। भिनिसियस जुयिनरले सशक्त प्रहार सर्बियन गोलकिपर मिलिनकोभिच साभिचले रोकेका थिए। सोही रिबाउन्ड बललाई ६ यार्ड बक्स भित्रबाट प्रहार गर्दै रिचार्लिसनले ब्राजिलको डेडलक तोडका थिए। त्यसको ११ मिनेट नबित्दै भिनिसियसले बायाँतर्फबाट गरेको क्रसमा एक्रोब्याटिक फिनिसिङ गर्दै रिचार्लिसनले ब्राजिलको जित सुनिश्चित गरे। जितसँगै ब्राजिल समूह जीको शीर्ष स्थानमा उक्लिएको छ। बिहीबार नै भएको सोही समूहको पहिलो खेमला स्वीट्जरल्यान्डले क्यामरुनलाई १० ले पराजित गरेको थियो।
हृदयश त्रिपाठीलाई हराउँदै विनोद चौधरी विजयी,काठमाडौं : नवलपरासी पश्चिम क्षेत्र नं १ मा विनोद चौधरी विजयी भएका छन्। कांग्रेस उम्मेदवार चौधरीले जनता प्रगतिशील पार्टीका संयोजक हृदयश त्रिपाठीलाई ७ हजार बढी मतान्तरले पराजित गरेका हुन्। अन्तिम मतपरिणामअनुसार चौधरीले २९ हजार ४९५ मत ल्याएका छन् भने त्रिपाठीले २२ हजार ३०८ मत ल्याएका छन्।
पोर्चुगलको जितमा रोनाल्डोको कीर्तिमान,"काठमाडौ: क्रिस्टियानो रोनाल्डोले पाँच फरक विश्वकपमा गोल गर्ने खेलाडीको कीर्तिमान बनाएको खेलमा पोर्चुगलले घानालाई ३२ गोलको नतिजमा पराजित गरेको छ। कतारको दोहास्थित  रंगशालामा भएको समूह 'एच'को दोस्रो खेलमा पोर्चुगललाई जित दिलाउन रोनाल्डोसँगै राफाएल लियो र जुवाओ फेलिक्सले पनि एकएक गोल गरे। घानाका लागि एन्ड्रे आयू र ओस्मान बुकारीले एकएक गोल फर्काएका थिए। पहिलो हाफ गोलरहित बराबरी भएको खेलको ६५औं मिनेटमा पाएको पेनाल्टीमा गोल गर्दै रोनाल्डोले पोर्चुगललाई अग्रता दिलाएका थिए। पोर्चुगलका लागि गरेको एक सय १८औं गोलले रोनाल्डोलाई पाँच विश्वकपमा गोल गर्ने पहिलो खेलाडीसमेत बनाएको छ। त्यसको आठ मिनेट नबित्दै आयुले घानाका लागि बराबरी गोल फर्काएका थिए। तर, घाना रक्षापंक्तिमा सम्हालिन नसक्दा फेलिक्सले ७८औं मिनेटमा गरेको गोलसँगै पोर्चुगलले पुन: अग्रता लिएको थियो। त्यसको दुई मिनेट नबित्दै लियोले पोर्चुगलको अग्रता ३१ मा पुर्याएका थिए। निर्धारित ९० मिनेटको खेलसकिन १ मिनेट बाँकी रहँदा घानाका बुकारीले मुलुकका लागि दोस्रो गोल फर्काए पनि हारबाट जोगाउन पर्याप्त भएन। जितसँगै महत्त्वपूर्ण तीन अंक जोडेको पोर्चुगल समूहको शीर्ष स्थानका उक्लिएको छ। बिहीबार नै भएको समूह 'एच'को पहिलो खेलमा दक्षिण कोरिया र उरुग्वेले गोलरहित बराबरी खेलेका थिए। पोर्चुगलले अर्को खेल मंगलबार उरुग्वेसँग खेल्ने छ। त्यो खेलमा जित निकाल्न सके रोनाल्डोको टिम एक खेल अगावै अन्तिम १६ मा पुग्ने छ। रोनाल्डोको कीर्तिमान पोर्चुगिज कप्तान रोनाल्डो पाँच फरक विश्वकपमा गोल गर्ने दुर्लभ कीर्तमान पनि यसै खेलमा बनाए। घानाविरुद्धको खेलमा पेनाल्टीमार्फत गरेको गोल नै उनलाई इतिहास लेखाउन पर्याप्त बन्यो। पोर्चुगिज ३७ वर्षीय सुपरस्टार फुटबलर रोनाल्डोले यसअघि २०१८, २०१४, २०१० र २००६ विश्वकपमा पनि गोल गरेका थिए। सन् २००६ मा जर्मनीमा भएको विश्वकपबाट फुटबलको महाकुम्भमा डेब्यू गरेका रोनाल्डोले एक गोल गरेका थिए। उनले समूह चरणको खेलमा इरानविरुद्ध विश्वकपको पहिलो गोल गरेका थिए। यस्तै, २०१० मा दक्षिण अफ्रिकामा भएको विश्वकपमा पोर्चुगलले उत्तर कोरियालाई ७० ले पराजित गर्दा रोनाल्डोको नाममा एक गोल थियो। ब्राजिलमा २०१४ मा रोनाल्डोले घानाविरुद्ध नै एक गोल गरेका थिए। रोनाल्डोकै गोलमा पोर्चुगल २१ ले विजयी भएको थियो। रुसमा रोनाल्डोले समूह चरणको पहिलो खेलमा स्पेनविरुद्ध ह्याट्रिक गरेका थिए। यस्तै समूह चरणकै खेलमा मोरक्कोविरुद्ध पनि एक गोल गरेका थिए। चार वर्षअघि विश्वकपमा गोलसंख्या सात पुर्याएका रोनाल्डोको यो आठौं गोल हो। अन्तर्राष्ट्रिय फुटबलमा सर्वकालिन गोलकर्तासमेत रहेका रोनाल्डोले आजसहित एक सय १८ गोल पुर्याएका छन्। अहिले सक्रिय खेलाडीमध्ये दोस्रो स्थानमा रहेका लियोनेल मेसीको नाममा ९२ गोल छ। सन्यास लिइसकेका इरानी फरवार्ड अली दाईको नाममा रहेको एक सय ९ गोलको कीर्तिमान रोनाल्डोले तोडेका थिए।"
बर्दिया १ मा कांग्रेसका सञ्जयकुमार गौतम निर्वाचित,गुलरिया : प्रतिनिधिसभा सदस्य बर्दिया क्षेत्र नम्बर १ मा बाम लोकतान्त्रिक गठबन्धनबाट नेपाली काँग्रेसका केन्द्रिय सदस्य संजयकुमार गौतम निर्वाचित भएका छन्। निकटतम प्रतिद्वन्द्वी नेकपा एमालेका लक्ष्मणराज ज्ञवालीलाई ४ हजार ४५६ मतान्तरले पराजितगर्दै गौतम विजयी भएका हुन्। गौतमले ३० हजार ६११ मत र ज्ञवालीले २६ हजार १५५ मत प्राप्त गरेका छन्। नागरिक उन्मुक्ति पार्टीका ठाकुर सिंह थारुले २३ हजार ९९३ मत प्राप्त गरेको सहायक निर्वाचन अधिकृत निलकण्ठ बरालले जानकारी दिए। बर्दियामा दुईवटा प्रतिनिधिसभा सदस्य पद तथा ३ वटा प्रदेशसभा सदस्य पदको मतगणना सकिएको छ। प्रत्यक्ष तर्फ प्रदेशसभा सदस्य क्षेत्र नम्बर १ (२) को मतगणना कार्य मात्र जारी छ। लगत्तै समानुपातिक तर्फको मतगणना सुरु हुने बताइएको छ।
बिना मगरलाई हराउँदै एमालेका तारा लामा विजयी,काठमाडौं : कञ्चनपुर क्षेत्र नं १ मा नेकपा एमालेका उम्मेदवार तारा लामा तामाङ विजयी भएका छन्। उनले माओवादीकी बिना मगरलाई पराजित गरेका हुन्। पूर्वमन्त्री समेत रहेकी प्रचण्डकी बुहारी मगरलाई तामाङले ५ हजार बढी मतान्तरले पराजित गरेका हुन्। तामाङले २४ हजार ८९२ मत ल्याउँदा मगरले १९ हजार ३४६ मत ल्याएकीछन्। मगर २०७४ को निर्वाचनमा यही क्षेत्रबाट विजयी भएकी थिइन्।
रोनाल्डो बने पाँच विश्वकपमा गोल गर्ने पहिलो खेलाडी,"दोहा: पोर्चुगिज कप्तान क्रिस्टियानो रोनाल्डो पाँच फरक विश्वकपमा गोल गर्ने पहिलो खेलाडी बनेका छन्। कतारमा जारी २२औं विश्वकपको समूह 'एच'अन्तर्गत घानाविरुद्धको खेलमा पेनाल्टीमार्फत गोल गर्दै ३७ वर्षीय सुपरस्टार फुटबलर रोनाल्डोले कीर्तिमान रचेका हुन्। उनले यसअघि २०१८, २०१४, २०१० र २००६ विश्वकपमा पनि गोल गरेका थिए। सन् २००६ मा जर्मनीमा भएको विश्वकपबाट फुटबलको महाकुम्भमा डेब्यू गरेका रोनाल्डोले एक गोल गरेका थिए। उनले समूह चरणको खेलमा इरानविरुद्ध विश्वकपको पहिलो गोल गरेका थिए। यस्तै, २०१० मा दक्षिण अफ्रिकामा भएको विश्वकपमा पोर्चुगलले उत्तर कोरियालाई ७० ले पराजित गर्दा रोनाल्डोको नाममा एक गोल थियो। ब्राजिलमा २०१४ मा रोनाल्डोले घानाविरुद्ध नै एक गोल गरेका थिए। रोनाल्डोकै गोलमा पोर्चुगल २१ ले विजयी भएको थियो। रुसमा रोनाल्डोले समूह चरणको पहिलो खेलमा स्पेनविरुद्ध ह्याट्रिक गरेका थिए। यस्तै समूह चरणकै खेलमा मोरक्कोविरुद्ध पनि एक गोल गरेका थिए। चार वर्षअघि विश्वकपमा गोलसंख्या सात पुर्याएका रोनाल्डोको यो आठौं गोल हो। अन्तर्राष्ट्रिय फुटबलमा सर्वकालिन गोलकर्तासमेत रहेका रोनाल्डोले आजसहित एक सय १८ गोल पुर्याएका छन्। अहिले सक्रिय खेलाडीमध्ये दोस्रो स्थानमा रहेका लियोनेल मेसीको नाममा ९२ गोल छ। सन्यास लिइसकेका इरानी फरवार्ड अली दाईको नाममा रहेको एक सय ९ गोलको कीर्तिमान रोनाल्डोले तोडेका थिए।"
दक्षिण कोरिया र उरुग्वेबीचको खेल गोलरहित बराबरी,"दोहा: फिफा विश्वकपको समूह एचअन्तर्गत बिहीबार भएको दक्षिण कोरिया र उरुग्वेबीचको खेल गोलरहित बराबरीमा सकिएको छ। एजुकेसन सिटी रंगशालामा जारी खेलमा दुवै टिमले गोलका लागि अवसर सिर्जना गरेका थिए। तर, अपेक्षित फिनिसिङ नहुँदा रंगशालामा उपस्थित करिब ४५ हजार दर्शकले गोलको मजा लिन पाएनन्। किम मुनह्वानले नवौं मिनेटमा गरेको क्रसमा जोसे मारिया गिमिनेज बाधक बनेका थिए। उरुग्वेका फेडेरिको भलभर्देले १९औं मिनेटमा प्रहार गरेको हाफभली फ्रेममा परेको थिएन। भलभर्देले नै २६औं मिनेटमा प्रहार गरेको फ्रिकिक दक्षिण कोरियाली डिफेन्डरले हेडरमार्फत क्लियर गरिदिएका थिए। त्यसपछि पाएको कर्नरमा दक्षिण अमेरिकी मुलुकले आक्रमणको मौका बनाउन सकेन। दक्षिण कोरियाले ३४औं मिनेटमा गरेको काउन्टर अट्याकमा ह्वाङ विजोले सुन्दर मौका गुमाएका थिए। ६ यार्ड बक्स अगाडि अन्मार्क्ड रहेका विजोले गरेको प्रहार क्रसबार माथिबाट बाहिरिएको थियो। निर्धारित समयको अन्तिम मिनेटमा भलभर्देले पेनाल्टी एरिया बाहिरबाट गरेको सशक्त प्रहार पोस्टमा लागेर फर्किएको थियो। सोही मिनेटमा कोरियाका सनले प्रहार गरेको प्रहार पनि फ्रेममा परेन। कोरियासँगको बराबरीसँगै उरुग्वेले सन् २०१४ यता समूह चरणका कुनै खेलमा गोल खाएको छैन। ब्राजिलमा भएको विश्वकपको २०औं संस्करणअन्तर्गत इङ्ल्यान्डविरुद्ध ७५औं मिनेटमा गोल खाएको थियो। त्यसयता खेलेका समूह चरणका पाँच खेलमा उरुग्वेले गोल खाएको छैन। बिहीबार राति नै हुने दोस्रो खेलमा पोर्चुगल र घाना आमनेसामने हुँदैछन्।"
कुन पार्टीका कोको विजयी भए?,"काठमाडौं : प्रतिनिधिसभा र प्रदेशसभा सदस्य निर्वाचनको मतगणना जारी छ। प्रतिनिधिसभा सदस्यका लागि कूल एक सय ६५ मध्ये एक सय ६२ स्थानमा मतगणना जारी छ। तीन जिल्लाका तीन निर्वाचन क्षेत्रमा भने मतगणना सुरु हुन सकेको छैन। स्याङ्जा निर्वाचन क्षेत्र नं २, बाजुरा निर्वाचन क्षेत्र नं १ र दोलखा निर्वाचन क्षेत्र नं १ मा अझै मतगणना सुरु भएको छैन। निर्वाचन आयोगका अनुसार साँझ ७:३० सम्म प्रतिनिधिसभाको प्रत्यक्षतर्फ ५६ निर्वाचन क्षेत्रको अन्तिम मतपरिणाम सार्वजनिक भएको छ। आयोगका अनुसार नेपाली कांग्रेस १९, नेकपा (एमाले) १४, नेकपा (माओवादी केन्द्र) छ, नेकपा (एकीकृत समाजवादी) पाँच, राष्ट्रिय प्रजातन्त्र पार्टी तीन, राष्ट्रिय स्वतन्त्र पार्टी र लोकतान्त्रिक समाजवादी पार्टी दुईदुई तथा जनता समाजवादी पार्टी र नेपाल मजदुर किसान पार्टी एकएक स्थानमा विजयी भएका छन्। जारी मतगणनामा कांग्रेसले ३४, एमालेले ३३, माओवादी केन्द्रले ११, राष्ट्रिय स्वतन्त्र पार्टी छ, एकीकृत समाजवादी र जनता समाजवादीले पाँचपाँच, राष्ट्रिय प्रजातन्त्र पार्टी र लोकतान्त्रिक समाजवादी पार्टीले दुईदुई निर्वाचन क्षेत्रमा अग्रता कायम गरेका छन्। कांग्रेसबाट झापा १ मा विश्वप्रकाश शर्मा, ओखलढुङ्गा१ मा रामहरि खतिवडा, रौतहट ४ मा देवप्रसाद तिमलसेना, पर्सा २ मा अजयकुमार चौरसिया, सिन्धुली १ मा श्यामकुमार घिमिरे, रसुवा १ मा मोहन आचार्य, काठमाडौँ १ मा प्रकाशमान सिंह, काठमाडौँ ३ मा सन्तोष चालिसे र काठमाडौँ ४ मा गगनकुमार थापा निर्वाचित भएका छन्। काठमाडौं १० मा राजेन्द्रकुमार केसी, भक्तपुर २ मा दुर्लभ थापा क्षेत्री, ललितपुर १ मा उदय शम्शेर राणा, मनाङ १ मा टेकबहादुर गुरुङ, मुस्ताङ १ मा योगेश गौचन थकाली, म्याग्दी १ मा खमबहादुर गर्बुजा, सुर्खेत २ मा हृदयराम थानी, अछाम २ मा पुष्पबहादुर शाह, दार्चुला १ मा दिलेन्द्रप्रसाद बडू र डडेल्धुरा १ मा शेरबहादुर देउवा विजयी भएका छन्। एमालेबाट ताप्लेजुङ १ मा योगेशकुमार भट्टराई, झापा १ मा केपी शर्मा ओली, धनकुटा १ मा राजेन्द्रकुमार राई, सोलुखुम्बु १ मा मानवीर राई, उदयपुर २ मा अम्बरबहादुर रायमाझी, सिरहा १ मा रामशङ्कर यादव, पर्सा २ मा राजकुमार गुप्ता, ललितपुर ३ मा प्रेमबहादुर महर्जन, कास्की २ मा विद्या भट्टराई, पर्वत १ मा पदम गिरी, गुल्मी २ मा गोकर्णराज विष्ट, अर्घाखाँची १ मा टोपबहादुर रायमाझी, प्यूठान १ मा सूर्यबहादुर थापा र बाँके १ मा सूर्यप्रसाद ढकाल निर्वाचित भएका छन्। माओवादी केन्द्रबाट खोटाङ १ मा रामकुमार राई, सिन्धुली २ मा लेखनाथ दाहाल, गोरखा २ मा पुष्पकमल दाहाल प्रचण्ड, रुकुमपूर्व १ मा पूर्णबहादुर घर्ती मगर, रोल्पा १ मा वर्षमान पुन र जाजरकोट १ मा शक्तिबहादुर बस्नेत विजयी भएका छन्। एकीकृत समाजवादीबाट रौटहट १ मा माधवकुमार नेपाल, दैलेख १ मा अम्मरबहादुर थापा, अछाम १ मा शेरबहादुर कुँवर, बझाङ १ मा भानुभक्त जोशी र डोटी १ मा प्रेमबहादुर आले निर्वाचित भएका आयोगले जनाएको छ। यस्तै राष्ट्रिय प्रजातन्त्र पार्टीबाट झापा ३ मा राजेन्द्रप्रसाद लिङ्देन, बाँके २ मा धवलशम्शेर राणा र जुम्ला १ मा ज्ञानबहादुर शाही, राष्ट्रिय स्वतन्त्र पार्टीबाट काठमाडौं ७ मा गणेश पराजुली, ललितपुर ३ मा तोसीमा कार्की, लोकतान्त्रिक समाजवादी पार्टीबाट सर्लाही १ मा रामप्रकाश चौधरी र रुपन्देही ४ मा सर्वेन्द्रनाथ शुक्ल निर्वाचित भएका छन्। जनता समाजवादी पार्टीबाट पर्सा १ मा प्रदीप यादव, नेपाल मजदुर किसान पार्टीबाट भक्तपुर १ मा प्रेम सुवाल, जनमत पार्टीबाट सप्तरी २ मा चन्द्रकान्त राउत, मोरङ ५ मा स्वन्तन्त्र उम्मेदवार योगेन्द्र मण्डल, रौतहट ३ मा प्रभू साह र बर्दिया २ मा लालवीर चौधरी विजयी भएका छन्।"
महोत्तरी २ (ख) मा सुरिता साहको दोस्रो जित,जनकपुरधाम : महोत्तरी क्षेत्र नम्बर २ बाट प्रदेशसभा सदस्यमा स्वतन्त्र उम्मेदवार सुरिता साह निर्वाचित भएकी छन्। साहले सत्तारूढ गठबन्धनका उम्मेदवार तथा कांग्रेस महोत्तरीका सभापति नागेश्वर यादवलाई १ हजार ७ सय ६६ मतान्तरले हराउँदै निर्वाचित भएकी हुन्। साहले ८ हजार ५ सय ६८ मत पाउँदा उनका निकटतम प्रतिस्पर्धी यादवले ६ हजार ८ सय २ मत ल्याए। साह २०७४ सालको निर्वाचनमा पनि राष्ट्रिय जनता पार्टीबाट निर्वाचित भएकी थिइन्। अघिल्लो निर्वाचनमा १५ हजार ४४० मत ल्याएर उनले नेपाली कांग्रेसका राजकरण साहलाई पराजय गरेकी थिइन्। सत्तारूढ गठबन्धनबाट लोसपाबाट टिकट नपाएपछि स्वतन्त्र उठेकी थिइन्।
कांग्रेस उम्मेदवारलाई हराउँदै अमरेश कुमार सिंह स्वतन्त्रबाट विजयी,काठमाडौं : कांग्रेसबाट असन्तुष्ट रहेका अमेरशकुमार सिंह प्रतिनिधिसभा सदस्यमा विजयी भएका छन्। सर्लाही क्षेत्र नं ४ बाट सत्ता गठबन्धनविरुद्ध स्वतन्त्र उम्मेदवारी दिएका उनले कांग्रेसकै नागेन्द्र कुमारलाई १७६४ मतान्तरले पराजित गरेका हुन्। सिंहले २० हजार १७ मत ल्याउँदा कुमारले १८ हजार २५२ मत ल्याएका छन्। पार्टी महाधिवेशनदेखि नै असन्तुष्ट रहेका सिंहले टिकट नपाएपछि स्वतन्त्र उम्मेदवारी दिएका छन्।
बैतडीबाट प्रतिनिधिसभामा दामोदर भण्डारीको ह्याट्रिक,बैतडी : बैतडीमा प्रतिनिधिसभामा नेकपा एमालेका दामोदर भण्डारीले लगातार तेस्रो जीत हासिल गरेका छन्। गठबन्धका साझा उम्मेदवार माओवादी केन्द्रका नरेन्द्र बहादुर कुँवरलाई पराजित गर्दै भण्डारीले जीत हात पारेका हुन्। भण्डारीले ३३ हजार ६११ मत ल्याए भने उनका माओवादी केन्द्रका कुँवरले ३२ हजार ८० मत ल्याए। कुँवरलाई १ हजार ५३१ मतले पछि पार्दै भण्डारीले लगातार तेस्रो पटक जित हात पारेका हुन्। दोस्रो संविधानसभा निर्वाचन २०७० र २०७४ सालको निर्वाचनमा विजय हासिल गरेका नेता भण्डारीले २०७९मा पनि जित हासिल गरेका हुन्। विद्यार्थी जीवनबाटै राजनीतिमा होमिएका दामोदर भण्डारी एमालेमा अडिक रहे। पाटन नगरपालिका ६ मा जन्मिएका भण्डारीले २०४७ बाट अनेरास्वबियूबाट राजनीतिक जीवन सुरुवात गरेका हुन्। नेता भण्डारी २०७९ सम्म आइपुग्दा सफल राजनीतिज्ञका रूपमा चिनिन्छन्। पार्टीमा कहिलेपनि नडमगाएर अनवरत रूपमा संगठन निर्माणगरी पार्टीलाई नयाँ उचाइमा पुर्याउन उनको ठूलो भूमिका रहेको छ। एक पटक अर्थराज्यमन्त्रीको जिम्मेवारी समालेको अनुभव उनीसँग छ भने अहिले एमालेको प्रदेश कमिटीको अध्यक्षको जिम्मेवारीमा छन्। हालै एमाले पार्टी फुट्दापनि बैतडी जिल्लमा न्यून प्रभाव पार्न सफल भएका नेता समेत भण्डारी हुन्। ५० वर्षीय भण्डारीले बिएडसम्म अध्ययन गरेका छन्। भण्डारी २०६४ सालमा अहिलेका प्रतिस्पर्धी माओवादी केन्द्रका नरेन्द्रबहादुर कुवँरसँग पराजित भएका थिए। त्यसपछि २०७० मा भण्डारीले विजय हात पारे। भण्डारी २०७४ सालमा पनि बाम गठबन्धनबाट ३९ हजार ५ सय २४ मत प्राप्त गरेर विजयी थिए। उनका प्रतिद्धन्द्वी नेपाली कांग्रेसका नरबहादुर चन्दले २८ हजार २ सय ९१ मत ल्याएका थिए।
नुवाकोट१(ख)मा रमेशकुमार महत विजयी,नुवाकोट: नुवाकोटको क्षेत्र नं १ (ख) को अन्तिम मत परिणाम सार्वजनिक भएको छ । मत परिणाम अनुसार नेपाली कांग्रेसका उम्मेदवार रमेशकुमार महत विजयी भएका छन् । महतले एमालेका पुर्णलाल श्रेष्ठलाई एक हजार ८९६ मतले पराजित गरे । प्रदेश सभा सदस्यमा विजयी महतले १३ हजार ७२७ मत ल्याएर विजयी भएका हुन् । उनका निकटम प्रतिद्वन्दी नेकपा एमालेका श्रेष्ठले ११ हजार ८३१ मत पाएका थिए ।
क्यामरुन मै जन्मिएका इम्बोलोको गोलले स्वीट्जरल्यान्डको जित,दोहा: फिफा विश्वकपको समूह 'जी'को पहिलो खेलमा स्वीट्जरल्यान्डले क्यामरुनलाई १० गोलको नतिजामा पराजित गरेको छ। अल जानोब रंगशालामा जारी खेलमा पाएका अवसर सदुपयोग गर्न नसक्दा पहिलो हाफ गोलरहित बराबरीमा सकिएको थियो। स्वीट्जरल्यान्डका शेर्डन शकिरीले १६औं मिनेटमा बायाँतर्फबाट प्रहार गरेको कर्नरमा युरोपेली टिमले आक्रमणको मौका सिर्जना गर्न सकेको थिएन। पहिलो हाफको खेल सकिन तीन मिनेट बाँकी रहँदा क्यामरुनी कप्तान चुपोमोटिङले गरेको प्रहार बाहिरिएको थियो। दोस्रो हाफमा थप आक्रमक शैलीमा मैदनमा उत्रिएको स्वीटजरल्यान्डका लागि ४८औं मिनेटमा ब्रिल इम्बोलोले गोल गरेको गोल नै निर्णायक बन्यो। शकिरीले दिएको पासमा पेनाल्टी एरिया भित्र अन्मार्क्ड रहेका इम्बोलोले उत्कृष्ट फिनिसिङ गरेका थिए। क्यामरुनमै जन्मिएका इम्बोलोले स्वीट्जरल्यान्डका लागि महत्त्वपूर्ण गोल गरे पनि सेलिब्रेसन भने गरेनन्। समूह जीकै दोस्रो खेलमा बिहीबार राति ब्राजिल र सर्बिया भिड्दै छन्।
अछाम २ क मा माओवादीका अक्कलबहादुर रावल निर्वाचित,अछाम : अछाम २ प्रदेश सभा क मा नेकपा माओवादी केन्द्रका सुदूरपश्चिम प्रदेश कमिटी उपाध्यक्ष अक्कलबहादुर रावल निर्वाचित भएका छन्। लोकतान्त्रिक गठबन्धनका साझा उम्मेदवार रावलले ११ हजार २३० मत ल्याएर निर्वाचित भएका हुन्। उनका निकटतम प्रतिद्वन्द्वी नेकपा एमालेका भीमबहादुर बिष्टले ८ हजार ४२३ पाएका छ्न्। साउद २ हजार ७९५ मतान्तरले विजयी भएका छ्न्। प्रदेश 'क' मा २० हजार ६६३ मत खसेको थियो भने १ हजार २० मत बदर भएको छ।
दक्षिण कोरिया र उरुग्वेको पहिलो हाफ बराबरी,"दोहा: फिफा विश्वकप समूह एचअन्तर्गत दक्षिण कोरिया र उरुग्वेबीच बिहीबार जारी खेलको पहिलो हाफ गोलरहित बराबरीमा सकिएको छ। एजुकेसन सिटी रंगशालामा जारी खेलमा दुवै टिमले गोलका लागि अवसर सिर्जना गरेका थिए। तर, अपेक्षित फिनिसिङ नहुँदा मध्यान्तरसम्म गोल हुन सकेन। किम मुनह्वानले नवौं मिनेटमा गरेको क्रसमा जोसे मारिया गिमिनेज बाधक बनेका थिए। उरुग्वेका फेडेरिको भलभर्देले १९औं मिनेटमा प्रहार गरेको हाफभली फ्रेममा परेको थिएन। भलभर्देले नै २६औं मिनेटमा प्रहार गरेको फ्रिकिक दक्षिण कोरियाली डिफेन्डरले हेडरमार्फत क्लियर गरिदिएका थिए। त्यसपछि पाएको कर्नरमा दक्षिण अमेरिकी मुलुकले आक्रमणको मौका बनाउन सकेन। दक्षिण कोरियाले ३४औं मिनेटमा गरेको काउन्टर अट्याकमा ह्वाङ विजोले सुन्दर मौका गुमाएका थिए। ६ यार्ड बक्स अगाडि अन्मार्क्ड रहेका विजोले गरेको प्रहार क्रसबार माथिबाट बाहिरिएको थियो। बिहीबार राति नै हुने दोस्रो खेलमा पोर्चुगल र घाना आमनेसामने हुँदैछन्।"
इलाम२(ख)मा एमालेका राम राना विजयी,इलाम: इलामको क्षेत्र नम्बर २(ख)मा नेकपा एमालेका उम्मेदवार राम राना विजयी भएका छन् । रानाले सत्ता गठबन्धनका उम्मेदवार नेकपा माओवादी केन्द्रका हर्क लावतीलाई २ हजार ५७८ मत अन्तरले पराजित गर्दै जित दर्ता गराएका हुन् । रानाले १३ हजार ७५४ मत प्राप्त गरेका छन् । त्यस्तै लावतीले ११ हजारर १७६ मत ल्याएका छन् ।
मोरङ ५ बाट स्वतन्त्र उम्मेदवार योगेन्द्र मण्डल निर्वाचित,विराटनगर : मोरङको निर्वाचन क्षेत्र नम्बर ५ बाट प्रतिनिधिसभा सदस्यमा स्वतन्त्र उम्मेदवार योगेन्द्र मण्डल (जोगी) निर्वाचित भएका छन्। सत्तारूढ र प्रतिपक्षी एमालेजसपा गठबन्धनको चुनौती भारी मतान्तरले पन्छाउँदै जोगी निर्वाचित भएका हुन्। चापाकल चुनाव चिह्न पाएर निर्वाचनमा होमिँदा दुवै गठबन्धनविरुद्ध हाबी भएका उनले २१ हजार ८२० मत प्राप्त गरे। नेकपा (एमाले)बाट टिकट नपाएपछि विद्रोह गरेर जीवन विकास समाज नामक लघुवित्तका सञ्चालक उनले स्वतन्त्र उम्मेदवारी दिएका थिए। जोगीका निकटतम प्रतिद्वन्द्वी सात्तरुढ गठबन्धनबाट उम्मेदवारी दिएका नेकपा (माओवादी केन्द्र)का शिवकुमार मण्डल १७ हजार ४८६ मतमै सीमित भए। एमालेजसपा गठबन्धनका उम्मेदवार जनता समाजवादी पार्टी (जसपा)का राजकुमार यादव १७ हजार ३९० मत ल्याएर तेस्रो स्थानमा खुम्चिए। जोगी र शिवकुमारको मतान्तर ४ हजार ३३४ छ। कुनैपनि राजनैतिक शक्ति वा समूहको साथ नपाइकन नयाँ अनुहार लिएर पहिलोपटक चुनावमा जाँदा प्राप्त भएको जनमतलाई जोगीको ठूलो सफलताका रूपमा लिइएको छ। यसलाई राजनीति दलप्रति जनमानसमा देखिएको वितृष्णको परिणामका रूपमा पनि व्याख्या गरिएको छ। जसले जे भनेपनि पार्टीले नपत्याउँदासमेत लघुवित्तको सञ्जालबाट मतदातामाझ चिनिएर सामाजिक अगुवाको छवि बनाएकै कारण जोगी चुनावमार्फत अनुमोदित भए। उनी एमाले प्रदेश १ का सदस्य थिए। १ लाख ४ सय ९४ मतदाता रहेको यो क्षेत्रमा ७२ हजार ९७३ मत खसेको थियो। ५ हजार ३३० मत बदर भयो। यो क्षेत्रबाट स्वतन्त्रसहित १६ जना उम्मेदवार चुनावी मैदानमा थिए। अन्य उम्मेदवार प्रत्येकले २ हजार ५ सय मत कटाउन सकेनन्।
नवलपरासी पश्चिम २ मा मतान्तर बढाउँदै राप्रपाका ध्रुवबहादुर प्रधान,परासी : नवलपरासी पश्चिम क्षेत्र नम्बर २ मा राप्रपाका उम्मेदवार ध्रुवबहादुर प्रधानले मतान्तर बढाउँदै लगेका छन्। पूर्वआइजीपीसमेत रहेका प्रधानले सुरुवातीबाटै अग्रता लिँदै आएका छन्। प्रधानले कांग्रेसका उम्मेदवार देवेन्द्रराज कंडेललाई १० हजार ६८४ मतले पछि पारेका छन्। प्रधानको २५ हजार ४९३ मत छ भने कंडेलको १४ हजार ८०९ मत छ। यो ६६ हजार ४०० मत गन्दासम्मको हो। यस निर्वाचन क्षेत्रमा ८८ हजार ५२३ मत खसेको छ।
नुवाकोट २ 'क' मा माओवादीका ढुंगाना विजयी,"नुवाकोट : नुवाकोटको निर्वाचन क्षेत्र २ को प्रदेश १ मा नेकपा माओवादी केन्द्रका रामप्रसाद ढुङ्गाना विजयी भएका छन्। उनले एमालेका केशवराज पाण्डेलाई ४ सय ४८ मतले पराजित गरेका हुन्। सो प्रदेशको ३२ हजार ७० सदर मतमध्ये ढुङ्गानाले १२ हजार १ सय १० मत पाएका छन् । उनका निकटतम प्रतिद्वन्द्वी नेकपा एमालेका पाण्डेको मत ११ हजार ६ सय ६२ रहेको छ। सो प्रदेश क्षेत्रमा बेलकोटगढी नगरपालिका पुरै र विदुर नगरपालिकाको वडा नं १, २, ३, ४, ५, ६, १० र ११ रहेको छ। सत्ता गठबन्धनमा माओवादी केन्द्रको भागमा परेको प्रदेश निर्वाचन क्षेत्रमा नेपाली कांग्रेसका गीता अमात्यको समेत उम्मेदवारी परेको थियो। उम्मेदवारी फिर्ता लिने समय गुजारेरपछि फेसबुकमा उम्मेदवारी फिर्ता लिएका अमात्यले ४ हजार ६२ मत पाएकी छिन्। प्रदेश सभा सदस्यमा विजयी भएपछि रामप्रसाद ढुंगानाले आफूले आफ्नो प्रदेश क्षेत्रमात्र नभई समग्र नुवाकोटको परिवर्तन र विकासमा क्रियाशील हुने बताए।"
बर्दिया प्रदेशसभा २ (२) मा नागरिक उन्मुक्ती पार्टीका धर्मबहादुर चौधरी विजयी,गुलरिया : प्रदेशसभा सदस्य बर्दिया क्षेत्र नम्बर २ (२) मा नागरिक उन्मुक्ति पार्टीका धर्मबहादुर चौधरी विजयी भएका छन्। बाम लोकतान्त्रिक गठबन्धनबाट नेकपा (माओवादी केन्द्र) का मानबहादुर थारुलाई ९ हजार १४३ मतान्तरले हराउँदै चौधरी विजयी भएका हुन्। विजयी चौधरीले २० हजार १२७ मत र निकटतम प्रतिद्वन्दी थारुले १० हजार ९८४ मत प्राप्त गरेका छन्। नेकपा एमालेकी कृष्णी थारुले ७ हजार १७ मत प्राप्त गरिन्। बर्दिया प्रतिनिधिसभा तथा प्रदेशसभा क्षेत्र नम्बर २ को प्रत्यक्ष तर्फको मतगणना कार्य सकिएको छ। त्यसपछि समानुपातिकको मतगणना हुने जनाइएको छ।
"भोजपुरमा सुदन किरातीको अग्रता, पूर्व मुख्यमन्त्री राई पछिपछि",भोजपुर : भोजपुरमा नेकपा माओवादी केन्द्रका उम्मेदवार सुदन किरातीले अग्रता कायमै राखेका छन्। ५७ हजार ७६५ मत गन्दा किरातीले २६ हजार ३४९ मत ल्याएका छन्। प्रतिस्पर्धी पूर्व मुख्यमन्त्री एवं एमाले उम्मेदवार शेरधन राईले २४ हजार ३४९ मत ल्याएका छन्। किरातीले २ हजार २५५ मतले अग्रता लिइरहेका छन्।
सुन र नगद लुटपाट गर्ने गिरोह पक्राउ,"काठमाडौं : नेपाल प्रहरीले सुन, नगद र हिराका बहुमूल्य गरगहना लुटपाट गरी फरार गिरोहलाई पक्राउ गरेको छ। जिल्ला प्रहरी परिसर काठमाडौं र प्रहरी वृत्त महाराजगञ्जको टोलीले काठमाडौं महानगरपालिका३ वसुन्धरास्थित मधुरविक्रम खनालको घरमा प्रवेश गरी सुन, नगद र हिराका बहुमूल्य गरगहना लुटपाट गरी फरार १० जनालाई पक्राउ गरी आज सार्वजनिक गरेको हो। पक्राउ पर्नेमा कालीकोटका २९ वर्षीय धनबहादुर शाही, ३२ वर्षीय पर्वराज सिंह, २३ वर्षीय गङ्गाबहादुर शाही, २६ वर्षीय नेत्रबहादुर शाही, २७ वर्षीय पञ्चबहादुर सिंह, २४ वर्षीय तिलकबहादुर शाही, जुम्लाका २० वर्षीय विशाल शाही, रामेछापका २४ वर्षीय सुवर्ण मगर, सुर्खेतका १९ वर्षीय कविता बुढा र २१ वर्षीय दिपिका मल्ल शाही रहेका छन्। घटनाबारे जिल्ला प्रहरी परिसर काठमाडौंले आज पत्रकार सम्मेलन गरी योजनाबद्ध रुपमा लुटपाट गरिएको जानकारी दिएको हो। सम्मेलनमा परिसरका प्रमुख, प्रहरी वरिष्ठ उपरीक्षक भरतबहादुर बोहराले खनालकी श्रीमती नन्दा मल्ल र घरमा भएका अन्य व्यक्तिलाई नियन्त्रणमा लिएर धारिलो हतियार खुकुरी, हतौडा र रडको प्रयोग गरी सख्त घाइते बनाई नगद, सुन र हिराका बहुमूल्य गरगहना लुटपाट गरिएको जानकारी दिए। प्रहरीले पक्राउ परेका व्यक्तिसँग ३८५ तोला लेखिएको सुनको गिलास, सुनको तिलहरि एक थान, सुनको नौगेडी दुई थान, हिराको हार तीन थान, हतौडा एक थान, चक्कु दुई थान र रु एक लाख १३ हजार ५०० बरामद गरेको छ। पक्राउ परेकालाई मुलुकी अपराधसंहिता, २०७४ को परिच्छेद२० को चोरी तथा डाँकासम्बन्धी कसुर मुद्दामा जिल्ला अदालत काठमाडौंबाट १० दिनको म्याद थप गरी अनुसन्धान भइरहेको परिसरका प्रमुख बोहोराले बताए।"
कञ्चनपुर ३ (ख) मा कांग्रेसका राना विजयी,महेन्द्रनगर: कञ्चनपुरका क्षेत्र नं ३ (ख) मा नेपाली कांग्रेसका बेलबहादुर राना विजयी भएका छन् । मुख्य निर्वाचन अधिकृतको कार्यालय कञ्चनपुरले सार्वजनिक गरेको अन्तिम मतपरिणाम अनुसार रानाले नेकपा एमालेका उम्मेदवार सुरेन्द्र विष्टलाई पाँच हजार ६०४ मतले पराजित गरेका छन । रानाले १६ हजार १५२ मत प्राप्त गरे । उनका निकटतम प्रतिस्पर्धी एमालेका विष्टले १० हजार ५४८ मत प्राप्त गरे । त्यसैगरी स्वतन्त्र उम्मेदवार भीम कुमालले एक हजार ८२२ मत प्राप्त गरेका छन् । मुख्य निर्वाचन अधिकृतको कार्यालयका अनुसार यो क्षेत्रमा ३० हजार छ सय ६४ मत खसेको थियो । जसमा एक जहार तसय ८३ मत बदर भएको छ ।
'अब बन्ने सरकारले पनि निकास दिँदैन्' (भिडियो वार्ता),"काठमाडौं: गोपाल किराँती माओवादी कम्युनिष्ट पार्टी नेपालका संरक्षक हुन् । उनले आगामी ५ वर्ष उथुलपुथुलको हुने संकेत गर्दै भनेका छन्, 'हामी बहिष्कारवादीका लागि खुसीको कुरा हो तर यो उथुलपुथललाई अग्रगमनमा लान हामी नै एकजुट छैनौँ।' अन्नपूर्ण पोस्टको कार्यक्रम 'द न्यूज मेकर'मा भूपाल लुइँटेलसँग कुरा गर्दै किराँतीले रवि लामिछाने नेतृत्वको राष्ट्रिय स्वतन्त्र पार्टी पनि पश्चगामी र दक्षिणपन्थी नै रहेको बताए । रवि लामिछानेको पार्टीले राजा ल्याउने, गणतन्त्र मास्ने, धर्म निरपेक्षता र संघीयता खारेज गर्ने नीति लिने उनले बताए । उनले प्रचण्ड फेरि पनि झुन्डिएरै भए पनि सरकारमा जाने तर अबको सरकारले पनि निकास नदिने बताए । हेर्नुहोस् किराँतीसँग गरिएको कुराकानी ।"
जनता यथास्थितिको पक्षमा नभई परिवर्तनको पक्षमा देखियो : लिङदेन,"झापा : राप्रपा अध्यक्ष राजेन्द्रप्रसाद लिङदेनले जनता परिवर्तन चाहेको आम निर्वाचनको परिणामले देखाएको बताएका छन्। झापा ३ बाट प्रतिनिधिसभा सदस्यमा निर्वाचन भएको प्रमाणपत्र ग्रहण गर्दै सञ्चारकर्मीहरूसँग गरेको संक्षिप्त कुराकानीमा राप्रपा अध्यक्ष लिङदेनले जनता यथास्थितिको पक्षमा नभई परिवर्तनको पक्षमा रहेको बताएका हुन्। निर्वाचन परिणामले वर्तमान जन चाहना फरक देखिएको छ। अब परिवर्तित सन्दर्भमा परिवर्तित ढङ्गले नै नयाँ समीकरणहरू बनेर जान्छन्। सोचे अनुसारको अपेक्षित परिणाम आएन, तद्यापि म जनताको अभिमतलाई स्वीकार गर्छु, उने भने। अघिल्लो पटक म एक्लै संसद् थिए। अब हामी साथीहरू लिएर जाँदैछौं, उनले भने, जनताको अभिमतलाई कदर गर्दै हामी सधैँ जनताको पक्षमा वकालत गर्ने छौँ। म फेरि पनि भन्छु भ्रष्टाचार गर्नु आमाको रगत खानु हो, त्यसैले म भ्रष्टाचार गर्दिन, गर्न पनि दिन्न्, उनले थपे।"
पर्सामा कांग्रेसका ५ उम्मेदवार विजयी,"वीरगन्ज: पर्सामा प्रतिनिधि सभाका २ र प्रदेश सभाका ३ प्रदेश सभा सदस्यमा कांग्रेस उम्मेदवार विजयी भएका छन् । जसपाले १ प्रतिनिधि सभा सदस्य र २ प्रदेशसभा सदस्य जितेको छ । त्यस्तै नेकपा एमालेले १ प्रतिनिधि सभा सदस्य जितेको छ । नेकपा माओवादी केन्द्र , लोकतान्त्रिक समाजवादी पार्टी(लोसपा) र स्वतन्त्र उम्मेदवारले ११ प्रदेशसभा सदस्य मात्र जितेका छन् । पर्सा २ को प्रतिनिधि सभा सदस्यमा कांग्रेसका अजय चौरसिया निर्वाचित भएका छन् । जसपाका सुरेन्द्र कुर्मीभन्दा ६ हजार ६ बढि मत प्राप्त गर्दै उनी विजयी भएका हुन् । चौरसियाले २८ हजार ४ सय ५१ मत पाउदा कुर्मीले भने २२ हजार ४ सय ४५ मत मात्रै पाएका छन् । पर्सा ४ को प्रतिनिधि सभा सदस्यमा कांग्रेसकै रमेश रिजाल विजयी भएका छन् । निकटतम प्रतिस्पर्धी एमालेका जालिम मियाँलाई ५ हजार ५ सय ३० मतको अन्तरले पराजित गर्दै रिजाल निर्वाचित भएका हुन् । रिजालले ३१ हजार १४२ मतका मतका साथ विजयी हुदा उनका निकटतम प्रतिस्पर्धी मियाँले भने २५ हजार ६ सय १२ मत मात्रै पाएका छन् । पर्सा ३ को प्रतिनिधि सभा सदस्यमा भने नेकपा एमालेका राजकुमार गुप्ता निर्वाचित भएका छन् । गुप्ता कांग्रेसका सुरेन्द्र चौधरीलाई १५१ मतको झिनो अन्तरले पराजित गर्दै विजयी भएका हुन् । गुप्ताले २४ हजार २६० मत ल्याउँदा चौधरीले २४ हजार १०९ मत पाएका छन् । पर्सा क्षेत्र नम्बर १ मा भने जसपाका प्रदीप यादव निर्वाचित भएका छन् । पूर्वमन्त्री समेत रहेका यादव २२ हजार ५ सय ३७ मतका साथ लगातार दोस्रो पटक प्रतिनिधिसभा सदस्यमा निर्वाचित भएका हुन् । उनका निकटतम प्रतिस्पर्धी स्वतन्त्र उम्मेदवार अजय द्विवेदीले २० हजार ९१७ मत पाएका छन् । कांग्रेसबाट टिकट नपाएपछि द्विवेदीले स्वतन्त्र उम्मेदवारी दिएका थिए । यादव र द्विवेदीबीच मतान्तर १ हजार ६२० छ । यस क्षेत्रमा पाँच दलीय गठबन्धनबाट लोसपाका उम्मेदवार एंव निर्वतमान सांसद लक्ष्मणलाल कर्णको भने जमानत नै जफत भएको छ । प्रदेशसभा सदस्यमा कांग्रेसका ३, जसपाका २, लोसपा , माओवादी र स्वतन्त्रका ११ विजयी प्रदेशसभा सदस्य तर्फ कांग्रेसका चार मध्ये तीन जना उम्मेदवार जित हात पार्न सफल भएका छन् । पर्सा क्षेत्र नम्बर १ (क) को प्रदेशसभा सदस्यमा नेकपा माओवादी केन्द्रका रहबर अन्सारी निर्वाचित भएका छन् । अन्सारी ७ हजार ८१७ मतका प्रदेशसभा सदस्यमा निर्वाचित भएका हुन् । उनका निकटतम प्रतिस्पर्धी नेकपा एमालेका विचारी यादवलले ५ हजार ६१८ मत पाएका छन् । अन्सारी र यादवबीचको मतान्तर १ हजार १९९ छ । पर्सा क्षेत्र नम्बर १ (ख) मा मुख्यमन्त्री समेत रहेका जसपा उम्मेदवार मोहम्मद लालबाबु राउत गद्धी पुन: निर्वाचित भएका छन् । राउत ७ हजार ५ सय ४५ मतका साथ पुन: प्रदेशसभा सदस्यमा निर्वाचित भएका हुन् । उनका निकटतम प्रतिस्पर्धी कांग्रेस उम्मेदवार राम नारायण कुर्मीले ६ हजार ४ सय १२ मत मात्रै पाए । राउत र कुर्मीबीचको मतान्तर १ हजार १३३ छ । पर्सा क्षेत्र नम्बर २ (क) को प्रदेशसभा सदस्यमा कांग्रेसका श्याम पटेल निर्वाचित भएका छन् । निकटतम प्रतिस्पर्धी जसपाका रामनरेश प्रसाद यादवलाई १ हजार ६५७ मत अन्तरले पछि पार्दै पटेल विजयी भएका हुन् । पटेलले १३ हजार ७८४ मत पाएका हुन् । जसपाका जिल्ला अध्यक्ष समेत रहेका यादवले भने १२ हजार १ सय १७ मत मात्रै पाएका छन् । पर्सा क्षेत्र नम्बर २ (ख) को प्रदेशसभा सदस्यमा लोसपाका रमेश कुर्मी पुन निर्वाचित भएका छन् । कुर्मी ९ हजार ४ सय ७१ मतका साथ प्रदेशसभा सदस्यामा निर्वाचित भएका हुन् । उनका निकटतम प्रतिस्पर्धी स्वतन्त्र उम्मेदवार रुपेशमान सिंहले ६ हजार ८ सय ३४ मत पाएका छन् । कुर्मी र सिंहबीचको मतान्तर २ हजार ६ सय ३७ रहेको छ । २०७४ को निर्वाचनमा सिंह , पर्सा २ (ख) कै प्रदेशसभा सदस्यमा तत्कालीन राष्ट्रिय जनता पार्टी (राजपा) का उम्मेदवार बनेका कुर्मी ९ हजार ७ सय ६ मतका साथ विजयी भएका थिए । पर्सा क्षेत्र नम्बर ३ (क) को प्रदेशसभा सदस्यमा स्वतन्त्र उम्मेदवार प्रमोद जयसवाल विजयी भएका छनन् । जयसवाल ७ हजार ३ सय ८१ मतसहित निर्वाचित भएका हुन् । उनका निकटतम प्रतिस्पर्धी एमालेजसपा गठबनधनबाट एमालेका उम्मेदवार अब्दुल रहिम अन्सारीले ५ हजार ९ सय ३० मत पाए । जयसवाल र अन्सारीबीचको मतान्तर १ हजार ४ सय ५१ छ ।अन्सारी २०७४ को निर्वाचनमा तत्कालीन संघीय समाजवादी फोरम नेपालको उम्मेदवार बनेर यहि क्षेत्रबाट प्रदेशसभा सदस्यमा निर्वाचित भएका थिए । पर्सा क्षेत्र नम्बर ३ (ख) को प्रदेशसभा सदस्यमा कांग्रेसका जनार्दन सिंह क्षेत्री निर्वाचित भएका छन् । कांग्रेसका जिल्ला सभापति समेत रहेका सिंह २ हजार ६ सय भन्दा बढि मतान्तरले विजयी भएका हुन् । सिंह १० हजार १ सय ७२ मतका साथ प्रदेशसभा सदस्यमा निर्वाचित भएका हुन् । निकटतम प्रतिस्पर्धी जसपाकी उम्मेदवार डा मधु गुप्तालाई २ हजार ६ सय ७६ मतको अन्तरले पराजित गर्दै सिंह प्रदेशसभा सदस्यमा निर्वाचित भएका हुन् । सिंह १० हजार १ सय ७२ मतका साथ विजयी हुदा उनका निकटतम प्रतिस्पर्धी डा गुप्ताले ७ हजार ४ सय ९६ मत पाएकी छन् । पर्सा क्षेत्र नम्बर ४ (क) को प्रदेशसभा सदस्यमा काँग्रेसका शंकर चौधरी पुन निर्वाचित भएका छन् । निकटतम प्रतिस्पर्धी एमालेका जयप्रकाश थारुलाई २ हजार ३४ मत अन्तरले पछि पार्दै चौधरी प्रदेशसभा सदस्यमा विजयी भएका हुन् । चौधरीले ११ हजार ५ सय ८५ मत पाएका हुन् । एमालेका थारुले भने ९ हजार ५ सय ५१ मत मात्रै पाएका छन् ।पराजित थारु , एमालेका जिल्ला अध्यक्ष हुन् ।चौधरी , २०७४ को निर्वाचनमा पनि यहि प्रदेशसभा क्षेत्रबाट निर्वाचित भएका थिए । त्यस बेला पनि चौधरीले थारुलाई नै पराजित गरेका थिए । पर्सा क्षेत्र नम्बर ४ (ख) मा जसपाका उम्मेदवार सिंहासन सा कलवार पुन निर्वाचित भएका छन् ।२०७४ को निर्वाचनमा त्यहि क्षेत्रबाट प्रदेशसभा निर्वाचित कलवार दोहोरिएर निर्वाचित भएका हुन् ।कलवार १५ हजार ३ सय ८५ मतका साथ विजयी भएका हुन् । उनका निकटतम प्रतिस्पर्धी स्वतन्त्र उम्मेदवार प्रहलाद साह कानु १२ हजार ६ सय ४१ मत पाएका छन् । कलवार र कानु बिचको मतान्तर २ हजार ७ सय ४४ रहेको छ । २०७४ को निर्वाचनमा पर्सा क्षेत्र नम्बर ४ को (ख) मा तत्कालीन संघीय समाजवादी फोरमबाट उम्मेदवार बनेर जितेका कलवारले ११ हजार ७ सय ८ मत पाएका थिए ।"
निर्वाचन भएको पाँच दिन बित्दा पनि सुरु भएन मतगणना,"स्याङ्जा : निर्वाचन सम्पन्न भएको ५ दिन बितिसक्दा पनि स्याङ्जाको निर्वाचन क्षेत्र नम्बर २ को मतगणना हुन सकेको छैन। क्षेत्र नम्बर १ को प्रदेशसभा १ नतिजा सार्वजनिक भइसक्यो। प्रतिनिधिसमा र अर्का प्रदेशसभा सदस्यको नतिजा आउन थालिसकेको छ। तर, २ मा भने मतगणनामा अझै अन्योल छ। बिधिबत्रुपमा वालिङस्थित मतगणनास्थलमा मतपेटिका आइपुग्दा पनि मतगणना हुन नसक्दा मतदातामा नैराश्यता भएको छ। चार बुथमा धाँधली गरी बुथ कब्जा भएको नेकपा (एमाले) ले आरोप लगाउँदै पुनः मतदानको माग गर्दै चरणबद्ध रूपमा धर्नामा बसेको छ। बिधिवत्रुपमा भित्रिएको मतपेटिकालाई प्रक्रिया सुरु गरी गणना गर्नुपर्ने भन्दै नेपाली कांग्रेस सहितका लोकतान्त्रिक बामगठबन्धन पनि धर्ना सहितको आन्दोलनमा छ। चापाकोट नगरपालिकाका ३, ४ र ५ को दिसिङकोट, राममन्दिर, दिनदलाय, चिठ्ठीपोखरी बुथमा कांग्रेसले धाँधली गरेको आरोप लगाउँदै एमालेले पुनः मतदानको माग गरेर मतगणना रोकेको छ। एमालेले निर्वाचन आयोगमा उजुरी दर्ता गरेको जनाएको छ। एमालेतर्फका उम्मेदवार पद्मा अर्यालले गठबन्धनले डरधम्की देखाउदै मतपत्र कब्जा गरेको आरोप लगाइन्। तर, कांग्रेस उम्मेदवार धनराज गुरुङ मतगणना प्रक्रिया तत्काल अगाडि बढाउन माग गरेका छन्। निर्वाचन कार्यालय वरपर दुवै दलले आआफनै अडान राखेर धर्ना दिदै आएका छन्। निर्वाचन अधिकृतको कार्यालय रहेको वालिङ नगरपालिकाको एक गेटमा एमाले र अर्को गेटमा कांग्रेसले दिनभर विरोध कार्यक्रमसहित धर्ना दिएका छन्। 'निर्वाचन आयोगलाई सूचना पठाइसकेका छौं, आयोगले कुनै किसिमको निर्णय नपठाएका कारण मतगणना वा मतदान केही गर्न सकेनौं', निर्वाचन क्षेत्र नं २ का निर्वाचन अधिकृत रामचन्द्र शर्माले भने। स्याङ्जा प्रतिनिधिसभा क्षेत्र नं २ मा लोकतान्त्रिक बामगठबन्धन तर्फ कांग्रेसबाट धनराज गुरुङ र एमालेतर्फबाट पद्मा अर्याल प्रतिनिधिसभा सदस्य पदका प्रत्यासी हुन्। दुवै जना केन्द्रीय पदाधिकारी हुन्। गुरुङ कांग्रेसका केन्द्रीय उपसभापति र अर्याल एमालेका सचिव हुन्। अर्याल यसअघि सोही क्षेत्रबाट निर्वाचित सांसद हुन भने गुरुङ २ पटक समानुपातिकतर्फबाट सांसद बनिसकेका छन्। उनको प्रत्यक्षतर्फ उनको पहिलो उम्मेदवारी हो।"
"थप ६ जनामा कोरोना पुष्टि, ३० डिस्चार्ज",काठमाडौं : थप ६ जनामा कोरोना भाइरस संक्रमण पुष्टि भएको छ। पछिल्लो २४ घन्टामा देशभरबाट ९९० नमूना परीक्षण गर्दा ६ जनामा संक्रमण पुष्टि भएको स्वास्थ्य तथा जनसंख्या मन्त्रालयले जनाएको छ। मन्त्रालयका अनुसार पीसीआर विधिबाट ४१२ र एन्टिजेनबाट ५७८ नमूनाको परीक्षण गर्दा पीसीआरबाट २ र एन्टिजेनबाट ४ नमूनाको रिपोर्ट पोजिटिभ आएको हो। मन्त्रालयका अनुसार थप ३० जना कोरोनामुक्त भएका छन्। हाल सक्रिय कोरोना संक्रमितको संख्या ३४५ पुगेको छ।
"भक्तपुर१ मा नेमकिपा, २ मा कांग्रेस विजयी","भक्तपुर: भक्तपुर क्षेत्र नं १ मा नेपाल मजदुर किसान पार्टीका प्रेम सुवाल र क्षेत्र नं २ मा नेपाली कांग्रेसका दुलर्भ थापा प्रतिनिधि सभा सदस्य पदमा विजयी भएका छन् । चार प्रदेश सभा सदस्यतर्फ भने नेमकिपा, कांग्रेस, एमाले र नेकपा एसले एकएक सदस्यमा जित हासिल गरेका छन् । भक्तपुर १ मा नेमकिपाका सुवालले निकटम प्रतिस्पर्धीले भने ३० हजारभन्दा बढी मतले जितेका हुन् । सुवालले ४२ हजार सात सय ५९ मत पाएका थिए । उनका निकटम प्रतिद्वन्दी एमालेका नवराज गेलाल ११ हजार नौ सय ५८ मतमै सिमित भए । यो क्षेत्रमा राप्रपाका भरतबहादुर खडकाले नौ हजार तीन सय तीन मत ल्याए भने सता गठबन्धनका तर्फबाट उम्मेदवार माओवादीका सुनिल गोठे पाँच हजार दुई सय ८३ मतमा खुम्चिए । उता भक्तपुर क्षेत्र नं २ मा भने नौ सय ५९ मतले नेपाली कांग्रेसका दुलर्भ थापाले जित निकाले । एमालेका महेश बस्नेतलाई हराउँदै कांग्रेसका थापा विजयी भएका हुन् । थापाले २४ हजार २३८ मतले विजयी हासिल भएका थिए भने बस्नेतले २३ हजार २७५ मतमा रोकिए । यस क्षेत्रमा नेपाल मजदुर किसान पार्टीकी अनुराधा थापामगरले तेस्रो भइन । यता भक्तपुर क्षेत्र नं १ क चाँगुनारायण क्षेत्रमा कांग्रेसका सुरेश श्रेष्ठ विजयी भए । क्षेत्र नं १ ख भक्तपुरमा नेमकिपाका सुरेन्द्रराज गोसाई भारी मतका साथ विजयी भए । भक्तपुर क्षेत्र नं २ क सूर्यविनायकमा एमालेका किरण थापा विजयी भए । भक्तपुर क्षेत्र नं २ ख मध्यपुर थिमिमा सता गठबन्धनका तर्फबाट नेकपा एसका उम्मेदबार डा राजेन्द्रमान श्रेष्ठ विजयी भए । यहाँ दुई वटा प्रतिनिधि सभा र चार वटा प्रदेश सभा सदस्यका लागि प्रतिस्पर्धा भएको थियो । यी क्षेत्रमध्ये प्रतिनिधितर्फ नेमकिपा र कांग्रेसले एकएक सिट जिते । प्रदेशतर्फको चार वटा सिटमा भने नेमकिपा, काग्रेस, एमाले र नेकपा एसले एकएक सिट हात पारे ।"
सप्तरी १ बाट जसपाका साह निर्वाचित,"राजविराज : सप्तरीको प्रतिनिधिसभा १ मा जसपा नेपालका नवलकिशोर साह निर्वाचित भएका छन्। सप्तरीको ४ प्रतिनिधिसभा र आठ प्रदेशसभा सदस्यको निर्वाचनमा जसपा यही एउटा पदमा निर्वाचित हुन सकेको हो। घोषित मतगणनाअनुसार नेकपा एमालेको समर्थनमा जसपाका साहले २३ हजार पाँच सय ६४ मत ल्याएर निर्वाचित भएका हुन्। उनले जनमत पार्टीका जयकान्त राउतलाई तीन हजार ५७२ मतान्तरले पराजित गर्दै निर्वाचित भएका हुन्। गत निर्वाचनमा राजपाबाट नवलकिशोर साह प्रदेशसभा सदस्यमा निर्वाचित भएका थिए। निर्वाचन अधिकृतको कार्यालय क्षेत्र नम्बर १, कञ्चनरुप, सप्तरीका अनुसार उनका निकट्तम प्रतिद्वन्द्वी राउतले १९ हजार ९९२ मत प्राप्त गरे। पाँच दलीय सत्ता गठबन्धनका तर्फबाट नेपाली कांग्रेसका रामदेव साहले १४ हजार दुई सय १२ मत प्राप्त गरे। गत प्रतिनिधिसभाको निर्वाचनमा उक्त क्षेत्रबाट जसपाका डा सूर्यनारायण यादव विजयी भएका थिए। यसपटक डा यादवको साटो जसपाले साहलाई उम्मेदवार बनाएको थियो। डा यादवका भाइ चन्द्रनारायण यादव स्वतन्त्रबाट उम्मेदवार बनेका थिए। उनले २ हजार ४६८ मत बटुलेर चौथो स्थानमा रहे। प्रतिनिधिसभा तर्फ सप्तरीबाट नेपाली कांग्रेसका दिनेशकुमार यादव, जनमत पार्टीका अध्यक्ष सिके राउत यसअघि निर्वाचित भइसकेका छन्। बाँकी रहेको सप्तरी ४ मा कांग्रेसका तेजुलाल चौधरीले अग्रता बढाएका छन्। चौधरीलाई जसपाका बालकिशोर यादव र जनमतका सुकदेवप्रसाद साहले पछ्याइरहेका छन्। प्रदेशसभामा जनमत पार्टीले ४, नेपाली कांग्रेस र नेकपा (एमाले)ले ११ प्रदेशसभा सदस्यमा जित हासिल गरेको छ। बाँकी प्रदेशसभा ४ (१) मा नेकपा (एस) का गोबिन्द बहादुर न्यौपाने र सप्तरी ४ (२) मा स्वतन्त्रका अनिरुद्धकुमार यादवले अग्रता कायम राखेका छन्।"
रौतहट ४ मा तिमल्सिनाको जित,रौतहट: प्रतिनिधि सभा सदस्य निर्वाचन क्षेत्र ४ मा नेपाली कांग्रेसका देवप्रसाद तिमल्सिना निर्वाचित भएका छन् । तिमल्सिनाले ३४ हजार १६१ मत पाएका छन भने निकटतम प्रतिस्पर्धी एमालेका उम्मेदवार उद्धवप्रसाद रेग्मीले २६ हजार ५५९ मत पाएका छन् । तिमल्सिना ७ हजार ६०२ मत बढी ल्याएर विजयी भएका हुन् । विजयी तिमल्सिना दोस्रो पटक यस क्षेत्रमा विजय भएका सासद हुन् । तिमल्सिना २०७४ मा पनि प्रतिनिधिसभा सदस्यमा निर्वाचित भएका थिए ।
सिटौलालाई हराउँदै राप्रपाका अध्यक्ष राजेन्द्रप्रसाद लिङदेन दोस्रो पटक निर्वाचित,झापा : राप्रपाका अध्यक्ष राजेन्द्रप्रसाद लिङदेन प्रतिनिधिसभा सदस्यमा पुनः विजयी भएका छन्। यो जितसँगै उनी दोस्रो पटक सांसद बनेका छन्। एमालेसँग चुनावी तालमेल गरी झापा क्षेत्र नम्बर ३ बाट उम्मेदवार बनेका लिङदेनले लिङदेनले नेपाली कांग्रेसका नेता कृष्णप्रसाद सिटौलालाई ३ हजार २७६ मतान्तरले हराएका हुन्। सिटौला सत्तारूढ गठबन्धनका साझा उम्मेदवार थिए। लिङदेनले ४० हजार ६४८ मत ल्याएकोमा सिटौलाले ३७ हजार ३७२ मत प्राप्त गरेका छन्। दुई पटक लिङदेन र दुई पटक सिटौलाले जिते। यस क्षेत्रमा १ लाख ३१ हजार ४३२ मतदाता रहेकोमा ८९ हजार ६३७ मत खसेको मुख्य निर्वाचन अधिकृत चन्द्रमणि ज्ञवालीले जानकारी दिए।
निर्वाचन अपडेट : कुन दलले कति जिते ?,"काठमाडौं : आइतबार सम्पन्न प्रतिनिधिसभा र प्रदेशसभा सदस्य निर्वाचनको मतगणना जारी छ। निर्वाचन आयोगका अनुसार प्रतिनिधिसभातर्फ आज दिउँसोसम्म प्रत्यक्षतर्फको एक सय ६५ निर्वाचन क्षेत्रमध्ये सार्वजनिक भएका स्थानमा नेपाली कांग्रेसले अग्रता कायमै राखेको छ। आयोगको पछिल्लो तथ्याङ्कअनुसार नेपाली कांग्रेस ३० स्थानमा विजयी भएको छ। मुस्ताङबाट योगेश गौचन थकालीको विजयसँगै खाता खोलेको कांग्रेसले हालसम्म ३० स्थानमा विजय हासिल गरेको हो। कांग्रेसका विजयी उम्मेदवारमा प्रधानमन्त्री तथा कांग्रेसका सभापति शेरबहादुर देउवा, वरिष्ठ नेता रामचन्द्र पौडेल, महामन्त्रीद्वय गगनकुमार थापा र विश्वप्रकाश शर्मा विजयी भएका छन्। त्यस्तै, नेताहरु प्रकाशमान सिंह, डा शशाङ्क कोइराला, दीलेन्द्रप्रसाद बडू, रमेश लेखक, वीरबहादुर बलायर, प्रदीप पौडेल, सन्तोष चालिसे, राजन केसी, उदयशम्शेर जबरा, दुर्लभ थापा क्षेत्री, ई मोहन आचार्य, रामहरि खतिवडा, अजयकुमार चौरसिया पनि विजयी भए। विजयी अन्य उम्मेदवारमा रमेश रिजाल, श्यामकुमार घिमिरे, टेकबहादुर गुरुङ, किशोरसिंह राठोर, दिक्पालकुमार शाही, हृदयराम थानी, पुष्पबहादुर शाह, नारायणप्रसाद साउद, शङ्कर भण्डारी, राजेन्द्र बजगाईं, देवप्रसाद तिमिल्सिना र खमबहादुर गर्बुजा छन्। यसैगरी नेकपा (एमाले) १७ स्थानमा विजयी भएको छ। एमालेका विजयी उम्मेदवारहरुमा अध्यक्ष केपी शर्मा ओली, पृथ्वीसुब्बा गुरुङ, योगेशकुमार भट्टराई, गोकर्णराज विष्ट, कृष्णगोपाल श्रेष्ठ, टोपबहादुर रायामाझी, राजेन्द्रकुमार राई, लालप्रसाद (एलपी) साँवा लिम्बू, देवराज घिमिरे, अम्बरबहादुर रायामाझी, मानवीर राई, राजकुमार गुप्ता, महेशकुमार बर्तौला, प्रेमबहादुर महर्जन, विद्या भट्टराई, पदम गिरी र वासुदेव घिमिरे विजयी भएका छन्। नेकपा (माओवादी केन्द्र) नौ स्थानमा विजयी भएको छ। माओवादी अध्यक्ष पुष्पकमल दाहाल प्रचण्ड, नेताहरु वर्षमान पुन, शक्तिबहादुर बस्नेत, देवेन्द्र पौडेल, राजकुमार राई, लेखनाथ दाहाल, रेखा शर्मा, पूर्णबहादुर विश्वकर्मा र माधव सापकोटा विजयी भएका हुन्। यस्तै, नेकपा (एकीकृत समाजवादी) छ स्थानमा विजयी भएको छ। समाजवादीका अध्यक्ष माधवकुमार नेपाल, कृष्णकुमार श्रेष्ठ, प्रकाश ज्वाला, शेरबहादुर कुँवर, प्रेमबहादुर आले र भानुभक्त जोशी विजयी भएका छन्। राष्ट्रिय स्वतन्त्र पार्टी ५ स्थानमा विजयी भएको छ। पार्टी अध्यक्ष रवि लामिछानेका साथै सोविता गौतम, शिशिर खनाल, गणेश पराजुली र विराजभक्त श्रेष्ठ विजयी भए। त्यसैगरी राष्ट्रिय प्रजातन्त्र पार्टी (राप्रपा) तीन स्थानमा जित हासिल गरेको छ। राप्रपाका धवलशम्शेर राणा, दीपकबहादुर सिंह र ज्ञानबहादुर शाही विजयी भए। लोकतान्त्रिक समाजवादी पार्टी (लोसपा) बाट सर्वेन्द्रनाथ शुक्ला र रामप्रकाश चौधरी विजयी हुनुभएको छ भने जनता समाजवादी पार्टी (जसपा) प्रदीप यादव विजयी भए। जनमत पार्टीका चन्द्रकान्त राउत, स्वतन्त्रतर्फ लालवीर चौधरी र नागरिक उन्मुक्तिपार्टीबाट गङ्गाराम चौधरी निर्वाचित भएका आयोगले जनाएको छ।"
अब हरेक सांसदको भाउ बढ्ने भयो : ओली,"झापा : नेकपा एमाले अध्यक्ष केपी शर्मा ओलीले अबको सरकार बनाउन गाह्रो हुने बताएका छन्। झापा क्षेत्र नम्बर ५ बाट प्रतिनिधिसभा सदस्यमा निर्वाचित भएको प्रमाणपत्र ग्रहण गर्दै एमाले अध्यक्ष ओलीले यस्तो बताएका हुन्। 'देशभरिको परिणाम हेर्दा संसद्मा सरकार बनाउन गाह्रो हुन्छ,' उनले भने, 'सरकार बनाए पनि त्यसलाई टिकाउन झन् गाह्रो हुने भयो।' अबको सरकार मिलीजुली सरकार बनाउनेतिर देश गएको बताउँदै उनले भने, 'अब हरेक सांसदको भाउ बढ्नेभयो। देशको राजनीति एक दुई महिना सरकार गठनको खेलमा निरन्तर दोहोरिने भयो।'"
प्रदेश १ मा लैङ्गिक हिंसा विरुद्धको १६ दिने अभियान सञ्चालन गरिने,"विराटनगर : प्रदेश १ सरकारको सामाजिक विकास मन्त्रालयले लैङ्गिक हिंसा विरुद्धको १६ दिने अभियान सञ्चालन गर्ने भएको छ। लैङ्गिक हिंसा अन्त्यका निम्त्ति मंसिर ९ देखि २४ गतेसम्म विभिन्न कार्यक्रम गर्दै मन्त्रालयले सो अभियान सञ्चालन गर्ने भएको हो। सरकारले प्रत्येक वर्ष नोभेम्बर २५ देखि डिसेम्बर १० सम्म उक्त अभियान सञ्चालन गर्दै आएको छ। बिहीबार पत्रकार सम्मेलन गर्दै मन्त्रालयले यसवर्ष सभ्य समाजको पहिचान : लैङ्गिक हिंसा विरुद्धको १६ दिने अभियान भन्ने मुख्य नाराका साथ उक्त अभियान सञ्चालन गर्न लागिएको जनाएको छ। अभियानको मुख्य उद्देश्य लैङ्गिक हिंसा र विशेषगरि महिलामाथि हुने हिंसाको अन्त्य नै रहेको मन्त्रालयको सामाजिक विकास महाशाखा प्रमुख दुर्गा भण्डारी बरालले बताइन्। अभियानको पहिलो दिन मंसिर ९ गते मन्त्रालयहरुका वेबसाइटमा १६ दिने अभियान सम्बन्धी प्रचारप्रसार सामाग्री राखिने जनाइएको छ। त्यसपछि बिहान ११ बजे मुख्यमन्त्री कार्यालयमा सामाजिक विकास मन्त्रालयका सचिवबाट सेतो रिबन, फ्लेक्स तथा ब्रोसर हस्तान्तरण गर्दै कार्यक्रमको शुभारम्भ गर्ने तयारी रहेको जानकारी दिइएको छ। दिउँसो १२ बजे विभिन्न संघसंस्था तथा मन्त्रालयहरुको सहभागितामा अन्तरक्रिया कार्यक्रम समेत गरिने सामाजिक विकास मन्त्रालयले जनाएको छ। मन्त्रालयका अनुसार अन्तरक्रियामा विशेषगरि कार्यस्थलमा हुने यौनजन्य दुर्व्यवहार (निवारण) ऐन, २०७१ को प्रमुख व्यवस्था बारे छलफल गरिने छ। त्यसपश्चात साँझ ५ बजे विराटनगरस्थित देवकोटा चौकमा दिप प्रज्वलनको तयारी समेत रहेको बताइएको छ।"
धादिङ क्षेत्र नं २ मा कांग्रेसका अधिकारी विजयी,काठमाडौं : धादिङ क्षेत्र नं २ मा सत्ता गठबन्धनका उम्मेदवार नेपाली कांग्रेसका रामनाथ अधिकारी ३४ हजार चार सय ८३ मत प्राप्त गरी विजयी भएका छन्। उनका निकटतम प्रतिद्वन्द्वी नेकपा (एमाले)का उम्मेदवार खेम लोहनीले २३ हजार नौ सय ५० मत प्राप्त गरे। दुई उम्मेदवारको मतान्तर १० हजार पाँच सय ३३ रहेको छ। धादिङ क्षेत्र नं २ मा एक लाख ३३ हजार छ सय ४२ मतदाता रहेकामा ६७ हजार छ सय एक मतदाताले मतदान गरेका थिए।
स्वीट्जरल्यान्ड र क्यामरुनको पहिलो हाफ गोलरहित,दोहा: फिफा विश्वकपको समूह जीअन्तर्गत स्वीट्जरल्यान्ड र क्यामरुनबीच जारी खेलको पहिलो हाफ गोलरहित भएको छ। अल जानोब रंगशालामा जारी खेलमा पाएका अवसर सदुपयोग गर्न नसक्दा दुवै टिमले अग्रता लिन सकेनन्। स्वीट्जरल्यान्डका शेर्डन शकिरीले १६औं मिनेटमा बायाँतर्फबाट प्रहार गरेको कर्नरमा युुरोपेली टिमले आक्रमणको मौका सिर्जना गर्न सकेनन्। पहिलो हाफको खेल सकिन तीन मिनेट बाँकी रहँदा क्यामरुनी कप्तान चुपोमोटिङले गरेको प्रहार बाहिरिएको थियो। समूह जीकै दोस्रो खेलमा बिहीबार राति ब्राजिल र सर्बिया भिड्दै छन्।
प्रदेश सभा २ मा विनोद वान्तावा राई निर्वाचित,"भोजपुर: सत्तागठबन्धनबाट साझा उम्मेदवार नेपाली कांग्रेसका विनोद वान्तावा राई भोजपुर प्रदेशसभा क्षेत्र नं २ मा निर्वाचित भएका छन् । ६४ वर्षपछि भोजपुरमा नेपाली कांग्रेसलाई जिताएका राईले आफ्ना निकटत्तम प्रतिस्पर्धी एमालेका खड्गबहादुर कार्कीलाई ७५१ मतले हराउँदै विजयी भएका हुन् । राईले १३ हजार ५६९ मत ल्याउँदा कार्कीले १२ हजार ८२८ मत पाए । प्रदेशसभा क्षेत्र नं २ मा कुल २९ हजार ४७४ मत खसेको थियो । एमाले गढ मानिने भोजपुरको क्षेत्र नं २ मा उनको यो पहिलो चुनाव र पहिलो जित हो । जनताको यो विश्वासलाई म कदापी टुट्न दिने छैन, भोजपुरको समृद्धी नै मेरो पहिलो लक्ष्य रहनेछ उनले भने ।"
रवि लामिछानेको पार्टीले समानुपातिकमा कटायो थ्रेसहोल्ड,काठमाडौं : रवि लामिछाने नेतृत्वको राष्ट्रिय स्वतन्त्र पार्टी (रास्वपा)ले समानुपातिकतर्फ थ्रेसहोल्ड कटाएको छ। पछिल्लो मतपरिणामअनुसार रास्वपाले ३ लाख १२ हजार ६२७ मत ल्यएको छ। रास्वपा अहिले तेस्रो स्थानमा रहेको छ। समानुपातिकतर्फ पहलो नम्बरमा नेकपा एमालेले ६ ला ११ हजार ४२० मत ल्याएको छ भने दोस्रोमा नेपाली कांग्रेसले ५ लाख ८० हजार ६१० मत ल्याएको छ। त्यस्तै माओवादीले २ लाख ७९ हजार ७७६ र राप्रपाले १ लाख ६९ हजार ५९३ मत ल्याएको छ।
अग्रतालाई फराकिलो बनाउँदै शेखर कोइराला,विराटनगर : प्रतिनिधिसभातर्फ मोरङको निर्वाचन क्षेत्र नम्बर ६ मा नेपाली कांग्रेसका नेता डा शेखर कोइरालाले आफ्नो अग्रतालाई थप फराकिलो बनाउँदै लगेका छन्। पछिल्लो मतपरिणाम अनुसार कोइरालाले २४ हजार १८९ मत प्राप्त गरेका छन्। प्रतिस्पर्धी नेकपा (एमाले)का लालबाबु पण्डितले १६ हजार ८९४ मतका साथ कोइरालालाई पछ्याउँदै छन्। कोइराला र पण्डितको मतान्तर ७ हजार २९५ रहेको छ। राप्रपाका गोपाल क्षेत्री ७ हजार १०६ मतसहित तेस्रो स्थानमा छन्। राष्ट्रिय स्वतन्त्र पार्टीका यादवकुमार प्रधान ६ हजार ६२५ मतसहित चौथो स्थानमा रहेका छन्। हालसम्म यो क्षेत्रको प्रतिनिधि सभातर्फ ६१ हजार २ सय ५१ मत गणना भइसकेको छ। गणना भएकोमध्ये ५७ हजार ६८७ मत सदर भएको छ। जम्मा ८५ हजार ८३७ मत खसेको थियो। अब २४ हजार ५८६ मत गणना हुन बाँकी छ।
बाघको आक्रमणबाट महिला घाइते,"टीकापुर: कैलालीको टीकापुरमा पाटेबाघको आक्रमणबाट एक महिला घाइते भएकी छन् । टीकापुर नगरपालिका वडा नं १ ब्लक नं १५ की ढुन्की कठायत पाटेबाघको आक्रमणबाट घाइते भएकी हुन् । घाइते कठायतको पाखुरा, छाती, पिठ्यु, कानमा चोट लागेको छ । खोटेना भुराखानी र रानी कर्णाली सामुदायिक वन उपभोक्ता समूहको जंगलमा कठायतमाथि बाघले आक्रमण गरेको हो । स्थानीय सिद्धराज ठकुल्लाले दिएको जानकारी अनुसार चार पाँच जना महिलाको समूहले हल्ला गरेपछि बाघ भागेको थियो । घाइते कठायतको टीकापुर अस्पतालमा उपचार भइरहेको छ ।"
नवनिर्वाचित प्रदेशसभा सदस्य सोनल अस्पतालमा भर्ना,वीरगन्ज : बारा क्षेत्र नम्बर ४ (ख) का नवनिर्वाचित प्रदेशसभा सदस्य जितेन्द्र सोनल अचानक अस्वस्थ भएपछि अस्पतालमा भर्ना भएका छन्। स्वास्थ्यमा समस्या देखिएपछि सोनल बिहीबार बिहान ११ बजे वीरगन्जस्थित एसएल न्युरो अस्पतालमा भर्ना भएका हुन्। चुनावको धपेडीले विगत तीन दिनदेखि रुघाखोकी र ज्वरो आउनुका साथै कम्मरमा पनि दुखाइ भएपछि सोनल उपचारका लागि अस्पताल भर्ना भएको उनका स्वकीय सचिव रमेश सर्राफले जानकारी दिए। बुधबार साँझ मतगणनाको अन्तिम परिणाम घोषणा भएर प्रदेशसभा सदस्यमा निर्वाचित भएपछि कार्यकर्ता र समर्थकहरूसँग खुशीयाली मनाएर राति घर फर्किदा रुघाखोकी र ज्वरोले झन च्यापेपछि सोनललाई बिहीबार बिहान ११ बजेतिर अस्पतालमा भर्ना गरिएको सर्राफले बताए। अस्पताल भर्ना भएका सोनलको स्वास्थ्य अवस्थामा क्रमिक रूपमा सुधार पनि भइरहेको उपचारमा संलग्न डाक्टरहरुले बताएका सर्राफले जानकारी दिए। बुधबार साँझ मतगणनाको अन्तिम परिणाम घोषणा भएपछि कार्यकर्ता र समर्थकहरुसँग खुशीयाली मनाएर राति घर फर्किंदा रुघाखोकी र ज्वरोले झन च्यापेपछि सोनललाई बिहीबार बिहान ११ बजे तिर अस्पतालमा भर्ना गरिएको सर्राफले बताए। लोसपाका मधेस प्रदेश अध्यक्ष र पूर्वमन्त्री समेत रहेका सोनल बारा ४ (ख)को प्रदेशसभा सदस्यमा भारी मतान्तरले पुनः निर्वाचित भएका हुन्।
निर्वाचन परिणामले देश अस्थिरतातर्फ जाने खतरा बढ्यो : ओली,"झापा : नेकपा एमाले अध्यक्ष केपी शर्मा ओलीले निर्वाचनको परीणामले देश अस्थिरतातर्फ जाने खतरा बढेको बताएका छन्। झापामा आयोजित कार्यक्रममा निर्वाचनको परिणाम सुःखद नभएको बताए। ओलीले अब यही अवस्थामा मिलीजुली सरकार बन्ने अवस्था रहेको बताए। ओलीले भने, भवितव्यले संसदमा पुगेपनि आफ्नो मूल्य राम्रैसँग राख्ने भयो। राजनीति जनताका समस्यामाभन्दा अब १२ महिना सरकार गठनको खेलमा बित्ने भयो। जो मन्त्रीले जस्तो बोलोस कारबाही हुँदैन। सरकार टिकाउनुपर्यो। त्यसैले पनि सरकार अस्थिरतातर्फ जाने खतरा देखिन्छ।"
२ वर्षे बालकको डुबेर मृत्यु,विराटनगर: मोरङको पथरीशनिश्चरे नगरपालिका३ मा बाल्टीको पानीमा डुबेर एक नाबालकको मृत्यु भएको छ । मोरङ प्रहरीका प्रवक्ता डीएसपी दिपक श्रेष्ठका अनुसार सन्तोष राईका २ वर्षीय छोरा यश राईको बाल्टीमा भरेको पानीमा डुबेर बिहीबार बिहान मृत्यु भएको हो । बालकलाई घर नजिकको कलमा प्लाष्टिकको बाल्टीमा भरेर राखिएको पानीमा डुबेको अवस्थामा फेला पारिएको थियो । खेल्ने क्रममा डुबेर गम्भीर भएका उनलाई विराटनगरको नोबेल शिक्षण अस्पताल पुर्याइए पनि साढे ११ बजे अस्पतालले मृत घोषणा गरेको थियो ।
तेस्रो प्रयासमा सांसद,"राजविराज: सप्तरीको प्रतिनिधि सभा ३ मा नेपाली कांग्रेसका दिनेशकुमार यादव निर्वाचित भएका छन् । संघीय सांसदका लागि तेस्रो प्रयासमा चौधरीले ३ हजार ९२१ मतान्तरले जित हासिल गर्दै संसद प्रवेशको मौका पाएका हुन् । मतगणनाअनुसार यादवले २६ हजार १६६ मत प्राप्त गरी निर्वाचित भएका हुन् । निकट्तम प्रतिद्वन्द्वी नेकपा (एमाले) का ताराकान्त चौधरीले २२ हजार ३०० मत प्राप्त गरे । यस्तै तेस्रो स्थानमा रहेको जनमत पार्टीका अनिस अन्सारीले १५ हजार ११४ मत प्राप्त गरेका छन् । जम्मा १८ जना उम्मेदवार रहेको सो क्षेत्रमा ६६ हजार ८२० मत सदर भएको छ । गत प्रदेश सभाको निर्वाचनमा उक्त क्षेत्रबाट राजपाका चन्द्रनारायण चौधरीले र संविधानसभाको निर्वाचनमा एमालेका ताराकान्त चौधरी विजयी भएका थिए । उक्त दुबै निर्वाचनमा कांग्रेसका यादव निकटतम प्रतिद्वन्द्वी थिए । प्रतिनिधि सभातर्फ सप्तरी १ मा जसपाका नवलकिशोर साह विजयको नजिक पुगेका छन् । सप्तरी ४ मा कांग्रेसका तेजुलाल चौधरीले अग्रता बढाएका छन् । जसपाका साहलाई जनमत पार्टीका जयकान्त राउतले तथा कांग्रेसका चौधरीलाई जसपाका बालकिशोर यादव र जनमतका सुकदेव प्रसाद साहले पछ्याइ रहेका छन् । हालसम्म घोषित परिणाम अनुसार सप्तरीमा कांग्रेस र जनमत पार्टीले ११ प्रतिनिधि सभा सदस्यमा जित हासिल गरेको छ । प्रदेश सभामा जनमत पार्टीले ४, नेपाली कांग्रेस र नेकपा (एमाले)ले ११ सदस्यमा जित हासिल गरेको छ । बाँकी प्रदेश सभा ४ (१) मा नेकपा (एस) का गोबिन्द बहादुर न्यौपाने र ४ (२) मा स्वतन्त्रका अनिरुद्धकुमार यादवले अग्रता कायम राखेका छन् । न्यौपानेलाई एमालेका बालकृष्ण चौधरीले र स्वतन्त्रका यादवलाई जसपाका अभिषेक यादवले पछ्याएका छन् ।"
बहुमत पुर्याउन अब फोहोरी खेल सुरु हुन्छ : केपी ओली,"काठमाडौं : नेकपा एमाले अध्यक्ष केपी शर्मा ओलीले निर्वाचनको मतपरिणामले अब फोहोरी खेल सुरु हुने बताएका छन्। झापा क्षेत्र नं ५ बाट निर्वाचित भएका अध्यक्ष ओलीले प्रमाणपत्र ग्राहण गर्दै निर्वाचनको मत परिणामले कसैको एकल सरकार नबन्ने बताए। उनले मिलीजुली सरकार बनाउनुको विकल्प नरहेको भन्दै अब फोहोरी खेलसमेत सुरु हुने बताए। 'निर्वाचनको परिणामले कुनै पार्टीको बहुमत सरकार बन्दैन। मिलीजुली सरकार बन्छ। मिलीजुली सरकार बनाउँदा सुरुबाटै योग्य मान्छे दिनसक्ने स्थीति हुँदैन। बहुमत पुर्याउनका लागि अब फोहोरी खेल सुरु हुन्छ,' उनले भने। उनले निर्वाचनलाई गम्भीर निर्णय गर्ने उत्सवको रुपमा लिन आग्रह गरे। 'यो रमाइलो गर्ने उत्सवजस्तो होइन। गम्भीर निर्णय लिने उत्सव हो। यही निर्णयले भोलि देशलाई कता लैजान्छ भन्ने कुराको निर्क्यौल हुन्छ,' उनले भने। उनले यस निर्वाचनमा युवाहरुको उत्साह देखिएको बताए। 'निर्वाचनअघि कता कता निर्वाचनप्रति युवाहरुको रुची घटेको भन्ने सुनिन्थ्यो। तर उम्मेदवारहरुको पंक्ति हेर्ने हो भने युवाहरुको उत्साह कायमै रहेको देख्न सकिन्छ,' उनले भने। उनले शानित्पूर्ण ढंगले निर्वाचन सम्पन्न गराएकोमा झापाका निर्वाचन अधिकृत, सरकारी कर्मचारी र सुरक्षाकर्मीलाई धन्यवाद दिएका थिए। उनले एमाले नेता कार्यकर्तालाई पनि उत्साहपूर्ण सहभागिताका लागि धन्यवाद दिएका थिए।"
चितवन क्षेत्र नं १ बाट रास्वपाका ढकाल निर्वाचित,चितवन : चितवन क्षेत्र नं १ बाट राष्ट्रिय स्वतन्त्र पार्टीका हरि ढकाल निर्वाचित भएका छन्। नेकपा (एमाले) का सुरेन्द्रप्रसाद पाण्डेलाई सात हजार पाँच सय ८१ मतले पछि पार्दै ढकाल निर्वाचित भएका हुन्। ढकालले ३४ हजार एक सय ८९ मत प्राप्त गरेका छन् भने पाण्डेले २६ हजार छ सय आठ मत प्राप्त गरे। नेपाली कांग्रेसका विश्वनाथ पौडेलले २४ हजार नौ सय नौ मत प्राप्त गरे। सो क्षेत्रमा ९५ हजार ४१ मत खसेको थियो। यसमध्ये तीन हजार छ सय २१ मत बदर भई ९१ हजार चार सय २० सदर भएको निर्वाचन आयोगले जनाएको छ। उक्त क्षेत्रको प्रदेशसभा १ मा नेकपा (एमाले)का जगन्नाथ थपलिया विजयी भएका छन्। थपलियाले १७ हजार छ सय ८८ र नेपाली कांग्रेसका किरणभूषण ओलीले १० हजार सात सय १२ मत पाएका थिए। यस प्रदेशमा ४३ हजार आठ सय ३६ मत खसेको थियो। यस क्षेत्रको प्रदेशसभा २ मा नेकपा (एकीकृत समाजवादी) का कृष्णप्रसाद खनाल विजयी भएका छन्। खनालले १५ हजार पाँच सय सात मत प्राप्त गरी विजयी भएका हुन्। उनका निकटतम प्रतिस्पर्धी नेकपा एमालेका प्रकाश खनालले १४ हजार सात सय ६८ मत प्राप्त गरेका थिए। यस प्रदेशमा ५१ हजार एक सय ३६ मत खसेको आयोगले जनाएको छ।
"कैलाली १ मा नागरिक उन्मुक्तिको क्लीन स्वीप, रञ्जिताले जोगाइन् रेशमको विरासत",टीकापुर : नागरिक उन्मुक्ति पार्टीकी अध्यक्ष रञ्जिता श्रेष्ठ चौधरी विजयी भएकी छन्। कैलाली क्षेत्र नं १ मा कांग्रेसका पूर्वमन्त्री रामजनम चौधरीलाई भारी मतान्तरले पराजित गर्दै रञ्जिताले रेशम चौधरीको विरासत जोगाएकी छन्। रञ्जिताले १२ हजार बढी मतान्तरले रामजनमलाई पराजित गरेकी हुन्। रञ्जिताले ३० हजार ४०४ मत पाउँदा रामजनमले १८ हजार ८ मतमात्र ल्याए। एमालेका तपेन्द्र रावलले ५ हजार ९१० मत पाए। २०७४ को निर्वाचनमा यही क्षेत्रबाट रेशम चौधरी भारी मतले विजयी भएका थिए। तत्कालीन राष्ट्रिय जनता पार्टीबाट रेशमले एमालेकी गरिमा शाहलाई २० हजार बढी मतान्तरले पराजित गरेका थिए। त्यस्तै कैलाली १ को प्रदेशसभातर्फ दुवै सिट नागरिक उन्मुक्तिले जितेको छ। प्रदेशसभातर्फ लक्ष्मण चौधरी र कैलालश चौधरी विजयी भएका छन्। टीकापुर घटनाका आरोपित रेशम चौधरी फरार अवस्थामै विजयी भएका थिए। त्यसलगत्तै उनले प्रहरीसामु आत्मसमर्पण गरेका थिए। त्यसलगत्तै जिल्ला अदालत कैलाली र उच्च अदालत दीपायलले रेशम चौधरीलाई जन्मकैदको फैसला सुनाएको थियो। उक्त मुद्दा अहिले सर्वोच्च अदालतमा विचाराधीन रहेको छ। थारू अगुहरुले टीकापुर घटनालाई राजनीतिक घटनाको रुपमा लिँदै आएका छन्। त्यसैले थारूहरुले रेशम चौधरीसहित टीकापुर घटनामा जेलबन्दी रहेकाहरुको रिहाइका लागि आन्दोलनसमेत गर्दै आएको छ। रेशम चौधरिले यही मुद्दालाई स्थापित गराउन श्रीमती रञ्जिताको अध्यक्षतामा नागरिक उन्मुक्ति पार्टी गठन गरेका थिए। खोलेको केही समयमै स्थानीय निर्वाचनमा भाग लिएको सो पार्टीले कैलालीको चार पालिकामा विजयी भएको थियो।
सुत्केरीलाई स्वास्थ्य सामग्री,नुवाकोट: नुवाकोटको पुर्वी भेगमा रहेको तलाखुकी सुत्केरीलाई स्वास्थ्य सामग्री प्रदान गरिएको छ। सदरमुकाम विदुरबाट ४५ किलोमिटर पूर्वमा रहेको शिबपुरी गाउँपालिका १ तलाखुकी रबीना नेपालीलाई स्वास्थ्य सामग्री हस्तान्तरण गरिएको शिवपुरी गापा कार्यालयले जनाएको छ । उनलाई शिवपुरी गापा अध्यक्ष गोविन्द थपलियाले स्वास्थ्य सामग्री वितरण गरेका हुन् ।
काभ्रे१(क)बाट माओवादी केन्द्रका ढकाल विजयी,काभ्रे: काभ्रे जिल्लाको प्रतिनिधि सभा १ को प्रदेश सभा (क) बाट नेकपा माओवादी केन्द्रका उम्मेदवार रत्नप्रसाद ढकाल बागमती प्रदेश सभा सदस्यमा विजयी भएका छन् । ढकाल बाम लोकतान्त्रिक गठबन्धनको साझा उम्मेदवार हुन् । ढकालले प्रतिष्पर्धी नेकपा एमाले पार्टीका उम्मेदवार दिलबहादुर तामाङ दिलीपलाई ९ हजार ४४२ मतान्तरले पराजित गर्दै विजयी भएका हुन् । निर्वाचन अधिकृत दुर्गाप्रसाद खनालका अनुसार माओवादी केन्द्रका उम्मेदवार ढकालले २० हजार ७२० मत प्राप्त गरी विजयी भएको जानकारी दिए । उनका निकटतम प्रतिष्पर्धी एमालेका तामाङले ११ हजार २७८ मत प्राप्त गरेका छन् । अघिल्लो ०७४ को निर्वाचनमा पनि सोही क्षेत्रबाट एमाले र माओवादीका साझा उम्मेदवारको रूपमा प्रदेश सभा सदस्य मा नै विजयी भई ढकाल बागमती प्रदेशको युवा तथा खेलकुद मन्त्री समेत थिए ।
धनकुटा १ मा एमालेका राजेन्द्रकुमार राई निर्वाचित,धनकुटा : धनकुटा क्षेत्र नम्बर १ बाट नेकपा एमालेका उम्मेदवार राजेन्द्रकुमार राई निर्वाचित भएका छन्। राईले ३० हजार १०१ मत ल्याउँदै निर्वाचित भएका हुन्। नेपाली कांग्रेसका सुनीलबहादुर थापाले २८ हजार ७०४ मत ल्याए। राई र थापाको मतान्तर १ हजार ३८७ रहेको छ। यस्तै स्वतन्त्र उम्मेदवार हेमराज भण्डारीले ५ हजार ९२६ मत ल्याए।
नवलपरासी२ को समानुपातिकमा राप्रपाको अग्रता,परासी: नवलपरासी पश्चिमको प्रतिनिधि सभा निर्वाचन क्षेत्र नम्बर२ को समानुपातिकतर्फ राप्रपाले अग्रता लिएको छ । दोस्रोमा नेपाली कांग्रेस र तेस्रोमा राष्ट्रिय स्वतन्त्र पार्टी रहेको छ । कुल ५९ हजार ८४७ मत गन्दा राप्रपाको १४ हजार १४१ मत छ । नेपाली कांग्रेसको १० हजार ३३९ र राष्ट्रिय स्वतन्त्र पार्टी को ९ हजार ८६७ छ । एमालेको ८ हजार ९४९ रहेको छ । कुल ८८ हजार ५२३ मत खसेको यस निर्वाचन क्षेत्रमा फराकिलो मतान्तरले राप्रपा अघि छ ।
कैलाली १ (ख) मा नागरिकका लक्ष्मणकिशोर विजयी,"टीकापुर: कैलाली क्षेत्र नं १ को प्रदेश (२) मा नागरिक उन्मुक्ति पार्टीका लक्ष्मण किशोर चौधरी भारी मतान्तरले विजयी भएका छन् । उनी प्रतिद्वन्दी नेपाली काँग्रेसका केन्द्रीय सदस्य एवं सुदूरपश्चिम प्रदेशका आन्तरिक मामिला मन्त्री डा रणबहादुर रावल भन्दा ३ हजार २६४ मतान्तरले विजयी भएका हुन् । चौधरीले ११ हजार ३१७ मत पाएका छन् भने निकटतम प्रतिद्वन्दी रावलले ८ हजार ५३ मत पाएका छन् । यसअघि २०७४ मा सम्पन्न भएको प्रेदस सभा निर्वाचनमा रावलले चौधरीलाई ६ मत अन्तरले पराजित गरेका थिए । चौधरी राष्टिय जनता पार्टीबाट चुनाव लडेका थिए । निर्वाचन अधिकृतको कार्यालयका अनुसार नेकपा एमालेका द्धारिकाप्रसाद न्यौपानेले ५ हजार ३२० मत प्राप्त गरेका छन् । त्यस्तै राप्रपाका डम्बरबहादुर थापाले १ हजार ३३८, स्वतन्त्र उम्मेदवार केशरबहादुर साउँदले ८८८ मत, स्वतन्त्र गणेश चौधरीले ५०८ मत र नेपाल लोकतान्त्रिक पार्टीका रामकृष्ण चौधरीले ४४१ मत प्राप्त गरेका छन् । यसअघि प्रदेश १ मा समेत नागरिक उन्मुक्तिका कैलाश चौधरी भारी मतान्तरका साथ विजयी भएका छन् । क्षेत्र नं १ को प्रतिनिधि सभामा नागरिक उन्मुक्ति पार्टीकी अध्यक्ष रञ्जिता श्रेष्ठको समेत जित निश्चित भैसकेको छ ।"
हत्यारालाई कारबाही गर्न एमालेको माग,बाजुरा: मंसिर ४ गते हत्या भएका अनेराश्ववियुका केन्द्रीय सदस्य चेतन ऐडीका हत्यारालाई कारबाहीको माग गर्दै एमालेले आन्दोलन थालेको छ । मंसिर ४ गतेको निर्वाचनमा प्रहरी र नेपाली कांग्रेसका कार्याकर्ताबीचको झडपमा प्रहरीको गोली लागेर २५ वर्षीय सञ्जीव ऐडीको मृत्यु भएको थियो । सञ्जीवको घटना स्थलमै मृत्यु भएपछि कांग्रेसका कार्यकर्ताले चेतन ऐडीलाई कुटपिट गरेका थिए । उनको पनि कुटपिटबाटै मृत्यु भयो। चेतनको हत्यामा संलग्न २२ जनाको नाममा पीडित परिवारले जिल्ला प्रहरी कार्यालय बाजुरामा किटानी दिएका छन् । घटना भएको ५ दिन हुदासम्म पनि प्रहरीले दोषीलाई कारबाहीको प्रक्रिया नथालेको भन्दै एमालेले आन्दोलन थालेको छ ।
प्रहरीको बर्दी लगाएर सुन लुट्ने ६ जना पक्राउ,"काठमाडौं : काठमाडौं महानगरपालिका१८ नरदेवीस्थित सुन बनाउने कारखानाबाट १० तोला सुन लुट्ने ६ जना पक्राउ परेका छन्। प्रहरी हवल्दारको बर्दी लगाएर उनीहरुले सुनका गहना बनाउने कारखानामा लुटपाट गरेका थिए। भारत घर भएका ३२ वर्षीय सेख मुस्तफा अली र ४५ वर्षीय गौतम माझीले न्युरोडमा सुनका गहना बनाउने कारखाना सञ्चालन गरिरहेका थिए। चुनावको पूर्वसन्ध्यामा धादिङ घर भई हाल गैरीगाउँ बस्ने २८ मनिला तामाङ, सुमन राईसहित मिलेर पेस्तोल देखाई डर धम्की दिएर सुनका गहना बनाउने कारखाना लुटेका थिए। जिल्ला प्रहरी परिसरका प्रवक्ता दिनेस मैनालीका अनुसार जिल्ला प्रहरी परिसर र प्रहरी वृत जनसेवाबाट खटिएको प्रहरी टोलीले उनीहरूलाई काठमाडौंको विभिन्न स्थानबाट प्रक्राउ गरेको हो। मनिला तामाङको कोठा तलासी गर्दा घटनामा प्रयोग भएको प्रदेश ३०२००१ प ६२१७ नम्बरको मोटरसाइकल, घटनामा प्रयोग भएको पेस्तोल १ थान, सोही पेस्तोलमा लाग्ने गोली ४ राउण्ड सहितको म्याग्जिन, जर्सी र ज्याकेट सहितको प्रहरी पोशाक एक जोर बरामद गरेको छ। यसका साथै उनको कोठाबाट नियन्त्रित लागूऔषध फेनारगन १ सय ९७ एम्पुल, डाईजेपाम १ सय९७ एम्पुल र नुफिन १ सय ९७ एम्पुल बरामद गरेको छ।"
सर्लाही क्षेत्र नं १ बाट राम प्रकाश चौधरी विजयी,मलंगवा: सर्लाही क्षेत्र नं १ बाट प्रतिनिधि सभा सदस्यमा लोकतान्त्रिक समाजवादी पार्टीका राम प्रकाश चौधरी विजयी भएका छन् । सता गठबन्धनबाट उम्मेदवारी दिएका चौधरीले स्वतन्त्र उम्मेदवार मान बहादुर खड्कालाई ६ हजार ४ सय ३४ मतले पराजित गर्दै विजयी बनेका छन् । चौधरीले २४ हजार ८ सय ३८ मत प्राप्त गरेका छन् । उनका निकट्तम प्रतिद्वन्द्वी मान बहादुर खड्काले १८ हजार ४ सय ४ मत ल्याएका छन् । एमालेजसपा गठबन्धनबाट उम्मेदवारी दिएका जनता समाजवादी पार्टीका प्रमोद साह १४ हजार २ सय ५५ मत प्राप्त गरेका छन् । चौधरी पूर्व प्रहरी निरीक्षक हुन् भने मान बहादुर खड्का लालबन्दी नगरपालिकाका निवर्तमान नगरप्रमुख हुन् । त्यसैगरी प्रमोद साह त्यसै क्षेत्रका निवर्तमान प्रतिनिधि सभा सदस्य हुन् । एक लाख २२ हजार ४ सय ८७ मतदाता रहेका त्यस क्षेत्रमा ७५ हजार ९ सय ६१ मत खसेको थियो ।
उद्योग क्षमता आधा मात्रै उपयोग,"काठमाडौं : सुदूरपश्चिमका उद्योग पूर्ण क्षमतामा सञ्चालन हुन सकेका छैनन्। नेपाल राष्ट्र बैंकको अध्ययनले उद्योगको औसत क्षमता उपयोग ४२९३ प्रतिशतमात्रै रहेको देखाएको छ। नेपाल राष्ट्र बैंक धनगढी कार्यालयका निर्देशक विनोदराज लेखकका अनुसार साबुन, रोजिन, प्रशोधित दूध र चामल उत्पादन गर्ने उद्योगको क्षमता उपयोग निकै कम छ। रोजिन उत्पादन गर्ने उद्योगमा कामदारको अभाव, कच्चा पदार्थ संकलनमा भएको ढिलाइका कारण उद्योग पूर्ण रूपमा सञ्चालन हुन सकेका छैनन्। जसले गर्दा उत्पादन न्यून छ। प्रशोधित दूध उद्योगमा दूधको आपूर्ति कम हुँदा उत्पादन न्यून रहेको अध्ययनले देखाएको छ। तर, चिनी, गहुँको पिठो, इँटा, तोरीको तेल उत्पादन गर्ने उद्योगको अधिकतम क्षमता उपयोग भएको छ। सुदूरपश्चिममा प्रशस्त सम्भावना रहेकाले न्यायोचित सम्बोधन गरी आर्थिक विकासमा गति दिन सकिने सम्भावना रहेको अर्थविद् ज्ञानेन्द्र अधिकारी बताउँछन्। निजी क्षेत्रलाई पनि त्यस क्षेत्रमा आकर्षित गर्न सरकारले आकर्षक प्याकेज ल्याउनुपर्ने उनको भनाइ छ। समीक्षा अवधिमा दूध उत्पादन यथावत् रहेको, तेल उत्पादनमा ह्रास आएको र अन्य वस्तुको उत्पादनमा वृद्धि भएको छ। पछिल्लो समयमा आर्थिक गतिविधि बढ्दै गएकाले औद्योगिक अत्पादनमा वृद्धि हुन गएको देखिन्छ। अध्ययनमा समेटिएका उद्योगमा प्रत्यक्ष रोजगारी १ हजार २ सय ३५ जना छ। त्यसमध्ये ३३ प्रतिशत भारतीय छन्। रोजगारीमा १० प्रतिशतमात्रै महिला छन्। बैंक तथा वित्तीय संस्थाले अघिल्लो असारको तुलनामा पोहोर असारमा उद्योगमा कर्जा घटाएका छन्। २०७८ असार मसान्तको तुलनामा ४२१ प्रतिशतले घट्न गई २५ अर्ब ६८ करोड २५ लाख कर्जा प्रवाह भएको छ। पोहोर सोही अवधिमा यस्तो कर्जा २९५० प्रतिशतले वृद्धि भएको थियो। औद्योगिक क्षेत्रमा प्रवाहित भएको कर्जाको अंश १७१८ प्रतिशत छ। समीक्षा अवधिसम्ममा कुल औद्योगिक कर्जामध्ये गैरखाद्यवस्तु उत्पादनसम्बन्धी उद्योगमा प्रवाहित कर्जा सबैभन्दा बढी ५४१४ प्रतिशतले वृद्धि भएको छ। निर्माणसम्बन्धी उद्योगमा सबैभन्दा बढी ४५७१ प्रतिशतले ह्रास आएको छ। उत्पादन पनि घट्यो राष्ट्र बैंकको अध्ययनअनुसार खाद्य तथा अन्य बाली, तरकारी एवं फलफूल तथा मसला उत्पादन ८१६ प्रतिशतले घटेको छ। यस्ता प्रमुख कृषि बालीले ढाकेको भूक्षेत्र पनि २९० प्रतिशतले घटेको छ। कोदोको उत्पादन ४०४९ प्रतिशतले वृद्धि भएको छ। तर, धान उत्पादनमा भने ३१४९ प्रतिशतले ह्रास आएको छ। तरकारी उत्पादनमा २०५, फलफूल तथा मसला ३०४, पशुजन्य उत्पादनअन्तर्गत दूध ३०९, मासु २३७ र अन्डा ३१९ प्रतिशतले बढेको छ। यस प्रदेशमा पर्यटकस्तरीय होटल तथा लज संख्यामा ११६३ प्रतिशतले वृद्धि भएको छ। शय्या संख्या १६२२ प्रतिशतले बढेको छ। यहाँ १०१९ प्रतिशत हिस्सा कृषि क्षेत्रमा प्रवाहित भएको छ। ७१८ प्रतिशत हिस्सा उद्योग क्षेत्रमा प्रवाहित भएको छ। औद्योगिक उत्पादनमध्ये तोरीको तेलको उत्पादनमा ह्रास आएको छ भने अन्य वस्तुहरूको उत्पादनमा वृद्धि भएको छ। पूर्वाधार सुस्त उद्योगको पूर्वाधारको अवस्था सुस्त देखिएको छ। बैतडी, बझाङ, डोटी र अछाममा हवाईसेवा सुरु भए पनि ६ महिनादेखि बन्द छन्। दार्चुलाको गोकुलेश्वर विमानस्थल र कञ्चनपुरको मझगाउँ विमानस्थलको स्तरोन्नति गर्ने कार्य सुस्त गतिमा भइरहेको छ। समीक्षा अवधिमा यस प्रदेशका जलविद्युत् आयोजनाबाट ५२ मेगावाट विद्युत् उत्पादन भई राष्ट्रिय प्रसारण लाइनमा जोडिएको छ। कुल गार्हस्थ्य उत्पादनमा सुदूरपश्चिमको योगदान सात प्रतिशत हुने अनुमान गरिएको छ। २०७७०७८ मा यस प्रदेशको कुल गार्हस्थ्य उत्पादनको वृद्धिदर ४२ प्रतिशत थियो। २०७८०७९ मा ४९ प्रतिशत हुने अनुमान गरिएको छ। २०७८०७९ मा सुदूरपश्चिम प्रदेशको कुल गार्हस्थ्य उत्पादन उपभोक्ताको मूल्यमा ३ खर्ब ३९ अर्ब हुने अनुमान गरिएको छ। प्रादेशिक कुल गार्हस्थ्य उत्पादनमा सुदूरपश्चिम प्रदेशको कृषि ३३५, उद्योगमा १४६ प्रतिशत र सेवा क्षेत्रमा ५१८ प्रतिशत रहने अनुमान छ। आर्थिक वृद्धिदर ४९ प्रतिशत रहने अनुमान छ। राष्ट्र बैंकका अनुसार कृषिको आधुनिकीकरण, औद्योगिकीकरण र व्यवसायीकरणका लागि पुँजी, ज्ञान, दक्ष जनशक्ति र ग्रामीण क्षेत्रमा भौतिक पूर्वाधारको अभाव छ। गरिबी, भौगोलिक विकटता, न्यून साक्षरता र न्यून भौतिक पूर्वाधार छन्। कृषि तथा वनजन्य उपजको उत्पादनको सहज संकलन, भण्डारण र बजारीकरणको अभाव, मौसमी रूपमा भारत जाने श्रमिकलाई प्रदेशमै स्वरोजगार तथा रोजगारको अवसर प्रदान गर्न सकिएको छैन।"
बागलुङमा गठबन्धनको क्लीन स्वीप,"बागलुङ: बागलुङ जिल्लामा प्रतिनिधि सभा तथा प्रदेशसभा निर्वाचनको प्रत्यक्ष तर्फको मतगणना सम्पन्न भएको छ । जिल्लाको सबै स्थानमा पाँच दलिय गठवन्धनका उम्मेदवारहरु विजयी भएका छन् । दुई प्रतिनिधिसभा र चार प्रदेशसभा निर्वाचन क्षेत्र रहेको बागलुङमा सत्ता गठबन्धनका उम्मेदवारहरु विजयी भएका हुन् । यसअघि २०७४ सालको निर्वाचनमा बाम गठबन्धनबाट नेकपा एमालेले एक प्रतिनिधि सभा र एक प्रदेश सभामा जितेको थियो भने, नेकपा माओवादी केन्द्रले एक प्रतिनिधि सभा र एक प्रदेश सभा तथा राष्ट्रिय जनमार्चाले दुई प्रदेशसभा सदस्यमा जित हासिल गरेको थियो । यस पटक सत्ता साझेदार दलहरु (नेपाली कांग्रेस, नेकपा माओवादी केन्द्र, राष्ट्रिय जनमोर्चा, नेकपा (एकीकृत समाजवादी) र नेपाल समाजवादी पार्टी)ले गठबन्धन गरेका थिएभने नेकपा एमालेले एक्लै चुनावी प्रतिस्पर्धामा हामिएको थियो । बागलुङका दुई प्रतिनिधिसभामा राष्ट्रिय जनमोर्चा र नेकपा माओवादी तथा चार प्रदेशसभामा नेपाली कांग्रेसका उम्मेदवारहरु विजयी भएका छन् । निर्वाचन क्षेत्र नम्बर १ बाट प्रतिनिधि सभा सदस्यमा पाँच दलीय गठबन्धनका तर्फबाट राष्ट्रिय जनमोर्चाका केन्द्रीय अध्यक्ष चित्रबहादुर केसी विजयी भएका छन् । केसीले २१ हजार ४ सय ५१ मत प्राप्त ल्याएका थिए भने उनका निकटतम प्रतिद्वन्द्वीमा नेकपा एमालेका सुर्यप्रसाद पाठकले १८ हजार ८ सय २५ मत ल्याए । यस्तै क्षेत्र नम्बर २ बाट प्रतिनिधिसभा सदस्यमा गठबन्धनका तर्फबाट नेकपा माओवादी केन्द्रका सचिव देवेन्द्र पौडेल विजयी भएका छन् । पौडेलले २४ हजार ७ सय ७९ मत ल्याउँदा उनका निकटतम प्रतिद्वन्द्वी नेकपा एमालेका मञ्जु शर्माले २० हजार १ सय ८० मत प्राप्त गरेकी छिन् । यस्तै बागलुङका चार वटै प्रदेश निर्वाचन क्षेत्रमा गठबन्धनका तर्फबाट नेपाली कांग्रेसका उम्मेदवारहरु विजयी भएका छन् । क्षेत्र नम्बर १ प्रदेश क मा नेपाली कांग्रेसका दिपेन्द्र बहादुर थापाले १३ हजार ८ सय ८४ मत ल्याएर निर्वाचित भएका छन् । थापा दोस्रो पटकमा सांसदमा निर्वाचित भएका हुन् । २०७४ सालको निर्वाचनमा थापा नेकपा एमालेका इन्द्रलाल सापकोटासँग ५ हजार ९ सय २६ मतान्तरले पराजित भएका थिए । सापकोटाले १७ हजार ९ सय १५ मत प्राप्त गर्दा थापाले ११ हजार ९ सय ८९ मत प्राप्त गरेका थिए । उनका निकटतम प्रतिद्वन्द्वी नेकपा एमालेका हिरा बहादुर केसीले १२ हजार ४ सय ५ मत ल्याए । यस्तै प्रदेश खमा नेपाली कांग्रेसका डिल्लीराम सुवेदीले १३ हजार ३ सय २० मत ल्याएर विजयी भएभने उनका निकटतम प्रतिद्वन्द्वी नेकपा एमालेका नवराज पौडेलले ७ हजार २५३ मत प्राप्त गरे । एमालेबाट निर्वाचत पौडेल नेपाली कांग्रेस परित्याग गरि एमालेमा प्रवेश गरेर उम्मेदवार बनेका थिए । यस्तै क्षेत्र नम्बर २ को प्रदेश क र खमा समेत गठबन्धनका तर्फबाट नेपाली कांग्रेसका उम्मेदवार विजयी भएका छन् । प्रदेश कमा नेपाली कांग्रेसका जित बहादुर शेरचन १५ हजार १ सय ८ मत ल्याएर विजयी भए । शेरचन तेस्रो प्रयासमा विजयी भएका हुन् । शेरचन शेरचनले २०७४ को प्रतिनिधिसभा तथा प्रदेशसभा निर्वाचन र २०७६ को उपचुनावमा बागलुङ२ (ख) बाट बामगठबन्धनका उम्मेदवारसँग पराजित भएका थिए । यस पटक बागलुङ२ (क)मा पाँच दलिय गठबन्धनको साँझा उम्मेदवार बनेकोका शेरचनले एमालेको समर्थन पाएका स्वतन्त्र उम्मेदवार प्रकाश घर्तीलाई पराजित गर्दै तेस्रो प्रयासमा निर्वाचित भए । स्वतन्त्र उम्मेदवार घर्तीले १२ हजार ८ सय मत प्राप्त गरेका थिए । घर्ती स्थानीय तहको निर्वाचनमा नेकपा माओवादी केन्द्रले ताराखोला गाउँपालिकाको अध्यक्षमा टिकट नदिएपछि स्वतन्त्र उम्मेदवार दिएपनि पराजित भएका थिए । बागलुङ२ प्रदेश (ख) मा नेपाली कांग्रेसका दोर्ण कुमार कुँवर विजयी भएका छन् । कुँवरले १२ हजार ४ सय ८ मत प्राप्त गरि निर्वाचित भएका हुन् । उनका निकटतम प्रतिद्वन्द्वी नेकपा एमालेका लक्ष्मण पुनले ८ हजार ६ सय ७१ मत प्राप्त गरे ।"
कपिलवस्तु प्रदेश सभा २(क)एमालेका लामिछाने विजयी,कपिलवस्तु: कपिलवस्तु२(क) को प्रदेश सभा सदस्यमा नेकपा एमालेका नवराज लामिछाने विजयी भएका छन् । लामिछानेले २१ हजार १३६ मतसहित जित हासिल गरे । उनका निकटम प्रतिद्वन्दी नेपाली कांग्रेसका विक्रम सिंह थापाले २० हजार ६ सय १४ मत प्राप्त गरेका छन् । नव निर्वाचित प्रदेश सभा सदस्य लामिछानेले जनताको सहयोग र विश्वासबाट आफू विजयी भएको बताए । यो क्षेत्रको विकासमा सक्रिय भएर लाग्ने उनले बताए ।
गुल्मी१ मा चन्द्र भण्डारीलाई पछ्याउँदै प्रदीप ज्ञवाली,काठमाडौं : गुल्मीमा नेपाली कांग्रेसका उम्मेदवार चन्द्र भण्डारीले अग्रता कायम राखेका छन् । उनले १४ हजार ४ सय ७३ मत प्राप्त गरेका छन् । नेकपा एमालेका प्रदिप ज्ञवालीले १४ हजार ७५ मत ल्याएका छन् । भण्डारीले ३ सय ९८ मत ल्याएर अग्रता कायम गरेका छन् ।
पूर्वमुख्यमन्त्री शेरधनलाई पछि पार्दै सुदन,"भोजपुर : भोजपुरमा नेकपा माओवादी केन्द्रका उम्मेदवार सुदन किरातीले पूर्वमुख्यमन्त्री शेरधन राईलाई १८ सय २० मतले पछि पारेका छन्। पछिल्लो मत परिणाम अनुसार, किरातीले १८ हजार २ सय ४१ मत पाएका छन्। नेकपा एमालेका शेरधन राईले १६ हजार ३ सय ४१ मत ल्याएका छन्। भोजपुरमा अहिलेसम्म ३७ हजार ४ सय ६७ मतगणना भएको छ।"
मोरङ ६ (१) बाट माओवादीका जीवन आचार्य निर्वाचित,विराटनगर : माओवादी उम्मेदवार जीवन आचार्य प्रदेश १ को प्रदेश सभा सदस्य पदमा निर्वाचित भएका छन् । मोरङको निर्वाचन क्षेत्र ६ (१) बाट उनी प्रदेश सभा सदस्यमा निर्वाचित भएका हुन् । आफ्नो प्रमुख प्रतिस्पर्धी एमालेकी रिता न्यौपानेलाई २ हजार २१ मतअन्तरले पराजित गर्दै आचार्यले पहिलोपटक प्रदेशसभाको यात्रा तय गरेका हुन् । आचार्य नेकपा (माओवादी केन्द्र) का अध्यक्ष पुष्पकमल दाहाल प्रचण्ड का ज्वाईं समेत हुन् । प्राप्त मत परिणाम अनुसार एमाले उम्मेदवार न्यौपानेले १५ हजार ४६० मत ल्याउँदा आचार्यले १७ हजार ४८१ मत प्राप्त गरेका छन् । क्षेत्र नं ६ (१) को मतगणना सकिएपछि अब ६ (२) को गणना कार्य सुरु गरिएको छ । सो निर्वाचन क्षेत्रबाट एमाले उम्मेदवार कृष्ण बस्नेत अर्थात पर्शुराम बस्नेत र काँग्रेस उम्मेदवार केदार कार्कीको प्रमुख प्रतिस्पर्धा रहेको छ । कार्की भने प्रदेश १ सरकारका निवर्तमान आन्तरिक मामिला तथा कानुन मन्त्री समेत हुन् ।
"खोटाङमा माओवादीका रामकुमारको जित, एमालेका विशाल भट्टराई पराजित",धरान: खोटाङबाट प्रतिनिधि सभा सदस्यमा माओवादीका रामकुमार राई (पासाङ) निर्वाचित भएका छन् । एमालेका विशाल पोलिटव्यूरो सदस्य विशाल भट्टराईलाई पराजित गर्दै प्रदेश १ सरकारका खानेपानी मन्त्री राई निर्वाचित भएका हुन् । सत्ता गठबन्धन दलको सर्मथनमा प्रतिनिधि सभा सदस्यमा निर्वाचित भएका माओवादीका केन्द्रीय सदस्य समेत रहेका राईले ३१ हजार ३५१ मत प्राप्त गरेका छन् । उनका निकटतम प्रतिद्वन्दी एमालेका भट्टराईले २८ हजार ६८२ मत प्राप्त गरेका छन् । यस अगाडी २०६४ सालको निर्वाचनमा पनि राई संविधानसभा सदस्य र २०७४ को निर्वाचनमा खोटाङ प्रदेश (ख) बाट प्रदेश सभा सदस्यमा निर्वाचित भएका थिए । २०७० र २०७४ को निर्वाचन जितेका भट्टराईको ह्याट्रिक गर्ने सपना अधुरै बन्यो । यसपालीको चुनाव जित्न नसकेका विशालले हारमा चै ह्याट्रिक गरे । यस अगाडी भट्टराई २०५६ मा कांग्रेसका शिवकुमार बस्नेत र २०६४ मा माओवादीकी समीता कार्कीसँग पराजित भएका थिए । खोटाङको प्रदेश (क) मा एमालेका पाँचकर्ण राई र ख मा कांग्रेसका भुपेन्द्र राई निर्वाचित भएका छन् ।
अर्घाखाँचीबाट टोपबहादुर रायमाझी चौथो पटक निर्वाचित,"सन्धिखर्क : अर्घाखाँचीमा टोपबहादुर रायमाझी चौथो पटक निर्वाचित भएका छन्। रायमाझी २०६४,२०७०,२०७४ र २०७९ गरी ४ पटक विजयी भएका छन्। बिहीबार सार्वजनिक भएको मत परिणाम अनुसार प्रतिनिधिसभामा नेकपा एमालेका केन्द्रीय सचिव रायमाझी, प्रदेश सभा (क) मा नेकपा एमालेका केन्द्रीय सदस्य चेतनारायण आचार्य र प्रदेश सभा (ख)मा एमालेका नेता रामजी प्रसाद घिमिरे विजयी भएका हुन्। रायमाझी ४२ हजार ६ सय ७५ मत लिएर विजयी भएका हुन्। निकतम प्रतिस्पर्धी नेपाली कांग्रेसका केन्दीय सदस्य तथा निर्वतमान उपसभामुख पुष्पा भुसालले ४० हजार ९ सय ४५ मत प्राप्त गरिन्। रायमाझी १७ सय ३० मत अन्तरले विजयी भए। राष्ट्रिय स्वतन्त्र पार्टीका हरिप्रसाद भुसालले ३ हजार १ सय ९९ मत प्राप्त गरेका छन्। पूर्व उपप्रधानमन्त्री भइसकेका रायमाझी पटकपटक मन्त्री भइसकेका छन्। बिहीबार प्रमाणपत्र ग्रहण गर्दै रायमाझीले सबै पक्षसँग समन्वय र सहकार्य गरेर देशको एक मात्र लक्ष्य समृद्ध नेपाल र सुखी नेपाली बनाउने लक्ष्यलाई पूरा गर्न अगाडि बढ्ने बताए। उनले समृद्धिको युगमा पुगेका हामीले विकास र समृद्धिको माध्यमबाट समाजवादमा पुग्ने लक्ष्य राखेकाले सोही अनुसार अगाडि बढ्ने बताएका छन्। प्रदेश सभा (क) मा नेकपा एमालेका उम्मेदवार चेतनारायण आचार्य विजयी भएका छन्। उनी २० हजार ५ सय १८ मतका साथ विजयी भए। उनका निकटतम प्रतिद्वन्द्वी राष्ट्रिय जनमोर्चाका सागर केसीले १९ हजार ७सय ७८ मत प्राप्त गरे। आचार्य २०७४ सालमा पनि यहीँ निर्वाचन क्षेत्रबाट प्रदेश सभामा विजयी भएका थिए। लुम्बिनी प्रदेशको कानुन मन्त्री समेत बनेका आचार्य एमालेको केन्द्रीय सदस्य हुन्। प्रदेश सभा (ख) मा नेकपा (एमाले) का उम्मेदवार रामजिप्रसाद घिमिरे विजयी भएका छन्। घिमिरेले २२ हजार ७ सय ७६ मत ल्याएर विजयी भएका हुन्। उनको निकतम प्रतिस्पर्धी नेपाली कांग्रेसका कमलप्रसाद भुसालले २१ हजार ९ सय ७५ मत प्राप्त गरेका छन्। घिमिरे ८ सय १ मतअन्तरले विजयी भए।"
भक्तपुर १ मा नेमकिपाका प्रेम सुवाल विजयी,भक्तपुर : भक्तपुरको क्षेत्र नम्बर १ मा नेपाल मजदुर किसान पार्टी (नेमकिपा) प्रेम सुवाल विजयी भएका छन्। सार्वजनिक मत परिणामअनुसार सुवालले ४२ हजार ७ सय ५९ मत पाएर विजयी भएका हुन्। निकटतम प्रतिद्वन्द्वी एमालेका नवराज गेलालले ११ हजार ९ सय ५८ मत पाएका छन्। तेस्रोमा राप्रपाका भरतबहादुर खडकाले ९ हजार ३ सय ३ मत पाएका छन्। सता गठबन्धनकातर्फबाट माओवादीका उम्मेदवार सुनील गोठेले ५ हजार २ सय ८३ मत ल्याए। एक लाख २ हजार ५ सय २८ मतमा जम्मा ७३ हजार ७ सय ५६ मत खसेको थियो। जसमा एक हजार ९ सय १० मत बदर भएको छ।
नवलपरासी पूर्व १ बाट कांग्रेस नेता शशांक कोइराला विजयी,काठमाडौं : नवलपरासी पूर्व क्षेत्र नम्बर १ बाट नेपाली कांग्रेसका नेता शशांक कोइराला विजयी भएका छन् । कोइरालाले २७ हजार ६७ मत प्राप्त गर्दै विजयी भएका हुन् । नेकपा एमालेका उम्मेदवार कृष्णप्रसाद पौडेलले २५ हजार ४७ मत ल्याएका छन् । यस्तै राष्ट्रिय स्वतन्त्र पार्टीका राजन गौतमले २४ हजार ५ मत ल्याएका छन् ।
झापा पुगेर ओलीले भने 'गठबन्धनले एमालेलाई बलजफ्ती हरायो',"झापा : नेकपा (एमाले) का अध्यक्ष केपी शर्मा ओलीले राज्य संयन्त्रको दुरुपयोग गरी बुथ कब्जा गर्ने प्रवृत्ति मौलाएको बताएका छन्। झापा क्षेत्र नम्बर ५ बाट प्रतिनिधिसभा सदस्यमा निर्वाचित भएसँगै विजय जुलुस मनाउन बिहीबार गृह जिल्ला आएका एमाले अध्यक्ष ओलीले भद्रपुर विमानस्थलमा सञ्चारकर्मीसँग गरेको संक्षिप्त कुराकानीमा यस्तो बताएका हुन्। मतदानका क्रममा हेलिकोप्टरबाट गुन्डा ओसारेर आतङ्क मच्चाउने, तरबार लिएर गेटमा बस्ने कुरा चिन्ताको विषय बनेको छ, ओलीले भने, सत्ता प्रायोजित गुन्डागर्दी, बुथ क्याप्चर, हिंसाजस्ता घटना अशोभनीय मात्र होइन, दुःखद र निन्दनीय पनि हो। लोकतन्त्रका निम्ति यी कुराहरू निक्कै चुनौतीपूर्ण भएको उनले बताए। 'अभिमतले के परिणाम दियो त्यो आफ्नो ठाउँमा छ। जसलाई बलजफ्ती हराइएको छ वा हराउन खोजिएको छ। त्यसप्रति मेरो असहमति छ, उनले भने। राष्ट्रिय स्वतन्त्र पार्टीको उदय भएको प्रसङ्गमा सञ्चारकर्मीले राखेको जिज्ञासामा उनले भने, यो कुनै ठुलो कुरा होइन, त्यो मामुली कुरा हो। धेरै उदय भयो भनेर जस्तो प्रचारप्रसार गर्यो, वास्तवमा त्यो मिडियाको कृपा हो, उनले थपे। यता भारी मतान्तरसहित विजयी बनेका ओली निर्वाचित भएको प्रमाण पत्र ग्रहण गर्न, मतदातालाई धन्यवाद दिन र विजय जुलुसमा सहभागी हुन दमकतर्फ प्रस्थान भइसकेका छन्।"
"धनकुटामा राजेन्द्र राई विजयी, सुनील थापा पराजित","हरिबहादुर लम्जेल धनकुटा: धनकुटा क्षेत्र नं १ प्रतिनिधि सभा सदस्यमा नेकपा एमालेका उम्मेदवार राजेन्द्रकुमार राई विजयी भएका छन् । अन्तिम मत परिणाम अनुसार गठवन्धनको तर्फबाट उम्मेदवार बनेका नेपाली कांग्रेसका नेता तथा पूर्वमन्त्री सुनिलबहादुर थापालाई १ हजार ३९६ मतान्तर मतले पराजित गर्दै राई पुनः प्रतिनिधि सभा सदस्यमा विजयी भएका हुन् । विजय राई २०७४ सालको निर्वाचनमा पनि थापालाई पराजित गर्दै प्रतिनिधि सभा सदस्यमा निर्वाचित भएका थिए । अन्तिम मतपरिणाम अनुसार विजयी राईले ३० हजार १०१ र पराजित थापाले २८ हजार ७०४ मत प्राप्त गरे । त्यस्तै नेकपा माओवादी केन्द्रबाट विद्रोह गरी स्वतन्त्र उम्मेदवार बनेका हेमराज भण्डारीले ५ हजार ९२६, राप्रपाका उम्मेदवार कुमारबहादुर थापाले १ हजार ५९ मत प्राप्त गरे । त्यस्तै धनकुटा प्रदेश सभाका दुई वटै निर्वाचन क्षेत्रमा नेकपा एमालेका उम्मेदवार विजयी भए । प्रदेश सभा 'क' मा निरनकुमार राई र प्रदेश सभा 'ख' मा इन्द्रमणी पराजुली निर्वाचित भए । प्रतिनिधि सभा एक र प्रदेश सभाका दुई गरी तीन वटै निर्वाचन क्षेत्रमा नेकपा एमाले धनकुटाले क्लीन स्वीप गरेको छ ।"
सोचेको भन्दा कम नतिजा आयो : माधव नेपाल,"काठमाडौं : नेकपा (एकीकृत समाजवादी)का अध्यक्ष माधवकुमार नेपालले निर्वाचनमा अपेक्षा गरेभन्दा फरक नतिजा आएको बताएका छन्। रौतहटको निर्वाचन क्षेत्र नम्बर १ बाट निर्वाचित भएपछि सञ्चारकर्मीसँग कुरा गर्दै अध्यक्ष नेपालले निर्वाचनमा आफूले सोचेको भन्दा कम नतिजा आएको र नतिजाले शिक्षा दिएको बताए। उनले आगामी दिनमा निर्वाचनको परिणामको मूल्याङन गर्दै भएका कमिकमजोरी सुधार गरी अघि बढ्ने धारणा राखे। उनले अबको सरकार कस्को बन्छ भनेर अहिले नै भन्न नसकिने भन्दै समयको माग अनुसार बन्न सक्ने बताए। उनले जनताले आफूलाई इमान्दारिता र निष्ठापूर्वक नै हेरेकाले जनताको विश्वासलाई पूरा गर्ने जिकिर गरे। अध्यक्ष नेपालले ३३ हजार पाँच सय २२ मत ल्याएर विजयी भएका हुन्। उनका प्रतिस्पर्धी नेकपा एमालेका अजयकुमार गुप्ताले २६ हजार नौ सय २२ मतप्राप्त गरे। यसअघि २०४८ देखि २०५६ सम्म राष्ट्रियसभा सदस्य तथा प्रमुख विपक्षी दलका नेता रहेका नेपाल २०५६, २०६५, २०७० र २०७४ मा पनि प्रतिनिधिसभा सदस्य थिए।"
"रामेछापमा प्रतिनिधि सभामा गठबन्धनको अग्रता, प्रदेशमा एमाले","काठमाडौं : रामेछापमा सत्ता गठबन्धनका उम्मेदवार पूर्णबहादुर तामाङ (कान्छाराम)ले निरन्तर अग्रता लिएका छन्। एमालेका उम्मेदवार कैलाश ढुंगेललाई पछाडि पार्दै कांग्रेस उम्मेदवार तामाङले अग्रता लिएका हुन्। पछिल्लो मत परिणाम अनुसार तामाङले १३ हजार २९६ मत ल्याएका छन्। उनलाई पछ्याई रहेका ढुंगेलले ९ हजार ९६२ मत ल्याएका छन्। रामेछापमा प्रदेश निर्वाचन क्षेत्र नम्बर १ बाट प्रतिनिधि तथा प्रदेश सभाको गणना भइरहेको छ। निर्वाचन क्षेत्र नम्बर १ मा एमालेका उम्मेदवार शान्ति पौडेलले गठबन्धनका उम्मेदवार तारानारायण श्रेष्ठलाई पछाडि पारिरहेका छन्। हालसम्म उमाकुण्ड गाउँपालिका, गोकुलगंगा गाउँपालिका, लिखु तामाकोसी गाउँपालिका गणना भइसकेको छ। अहिले मन्थली नगरपालिकामा पर्ने वडाको मतगणना जारी रहेको छ।"
"७३ निर्वाचन क्षेत्रको मतपरिणाम : कांग्रेस २८ स्थानसहित पहिलो, एमाले पछ्याउँदै","काठमाडौं : पछिल्लो मतपरिणाम अनुसार प्रतिनिधिसभा निर्वाचनमा नेपाली कांग्रेस पहिलो स्थानमा छ। दोस्रो स्थानमा नेकपा एमाले र तेस्रोमा माओवादी केन्द्रले लिड गरिरहेको छ। ७३ निर्वाचन क्षेत्रको मतपरिणाम सार्वजनिक भएको छ। अहिलेसम्म २८ स्थानमा कांग्रेसले विजयी हासिल गरेको छ। यस्तै एमालेले १६ स्थानमा जितिसकेको छ। माओवादी केन्द्रले ८ र समाजवादीले ७ स्थानमा विजय हासिल गरेको छ। राष्ट्रिय स्वतन्त्र पार्टी ६ स्थानमा निर्वाचित भएको छ। राप्रपाले २, जसपाले १ स्थानमा जितेको छ भने नागरिक उन्मुक्ति पार्टीले २ स्थान जितेको छ। राष्ट्रिय जनमोर्चा, लोकातान्त्रिक समाजवादी पार्टी र जनमत पार्टीले ११ स्थान जितेको छ।"
ताप्लेजुङमा प्रत्यक्ष तर्फको मतगणना सकियो,ताप्लेजुङ: ताप्लेजुङको एक प्रतिनिधि सभा र दुई वटा प्रदेशसभा निर्वाचन क्षेत्र रहेको प्रत्यक्ष तर्फको मतगणना सकिएको छ । प्रतिनिधिसभा तर्फको मतगणना सकिए लगत्तै बुधबार साँझबाट दुई वटै प्रदेशसभा क्षेत्रको मतगणना सुरु गरिएको थियो । प्रतिनिधिसभा तर्फ नेकपा एमालेका योगेश भट्टराई निर्वाचित भए । उनी प्रतिनिधि सभामा दोस्रो पटक निर्वाचित भएका हुन । भट्टराईले गठबन्धन तर्फबाट नेकपा माओवादी केन्द्रका खेलप्रसाद बुडाक्षेत्रीलाइ २०८ मतको अन्तरले पराजित गरेका हुन । कुल खसेको ४८ हजार २ सय ९३ मध्ये भट्टराईले २१ हजार ९४३ मत प्राप्त गरे भने बुडाक्षेत्रीले २१ हजार ७३५ मत प्राप्त गरेका थिए । यता प्रदेशसभा क्षेत्रको मत परिणाम अनुसार क्षेत्र (क) मा नेकपा एमालेका तिलकुमार मेन्याङ्बो भारी मत सहित निर्वाचित भएका हुन । गठबन्धनका तर्फबाट नेकपा एकिकृत समाजवादीका खेमबहादुर वनेमलाई ४ हजार ३९ मतको अन्तरले पराजित गरे । प्रदेश क मा खसेको खसेको कुल २५ हजार ६७६ मध्ये तिलकुमार मेन्याङ्बोले १२ हजार ७७२ मत प्राप्त गरेका हुन भने वनेमले ८ हजार ७३३ मत प्राप्त गरे । त्यसैगरी प्रदेशसभा क्षेत्र (ख) मा भने नेपाली कांग्रेसका खगेनसिं हाङ्गाम निर्वाचित भए । नेकपा एमालेका गोपाल थोप्रालाई १ हजार २ सय ४८ को मतान्तरले पराजित गर्दै हाङ्गाम निर्वाचित भएका हुन् । खसेको कुल २१ हजार ८०७ मत मध्ये हाङ्गामले १० हजार ४९६ मत प्राप्त गरे भने थोप्राले ९ हजार २४८ मत प्राप्त गरेको मूख्य निर्वाचन अधिकृत निर्मला योङ्याले जानकारी दिईन् । यता संघ र प्रदेशको प्रत्यक्ष तर्फको मतगणना सकिएसँगै समानुपातिक तर्फको मत गणना गर्ने तयारी भएको छ ।
पाँचथर प्रदेश सभा १ मा जवेगुको जित,फिदिम: पाँचथरको प्रदेश सभा १ मा नेपाल कम्युनिष्ट पार्टी (एकीकृत समाजवादी) पार्टीका कमल जवेगु विजयी भएका छन् । निकटतम प्रतिद्वन्द्वी नेपाल कम्युनिष्ट पार्टी (एमाले) का राजकुमार भण्डारीलाई ६३३ मतले पछि पार्दै जवेगु विजयी भएका हुन् । जवेगुले १६ हजार ८ सय ३६ मत प्राप्त गर्दा भण्डारीले १६ हजार २ सय ४ मत प्राप्त गरेका हुन् । जबेगलाई नेपाली कांग्रेस र नेकपा (माओवादी केन्द्र) ले साथ दिएको थियो ।
दाङ निर्वाचन क्षेत्र १(१)मा कांग्रेसका अनुराग खड्का विजयी,दाङ : दाङ निर्वाचन क्षेत्र १(१)मा नेपाली कांग्रेसका उम्मेदवार अनुराग खड्का विजयी भएका छन् । खड्काले १६ हजार २२२ मत ल्याउँदै निर्वाचित भएका छन् । एमालेका कुलबहादुर केसीले १३ हजार १७० मत ल्याए । खड्का र केसीको मतान्तर ३ हजार ५२ छ ।
"जित जनताको, जिम्मेवारी मेरो","राष्ट्रिय स्वतन्त्र पार्टीकी सोविता गौतम काठमाडौं क्षेत्र नम्बर २ बाट निर्वाचित भएकी हुन्। उनले निकटतम प्रतिस्पर्धी नेकपा एमालेका मणिराम फुँयाललाई पराजित गर्दै निर्वाचित भएकी हुन्। गौतमले १५ हजार २२९ मत प्राप्त गरिन् भने फुँयालले ११ हजार ५५५ मत ल्याए। उता पोखरेलले ११ हजार १४ मत ल्याउँदा ओनसरी घर्तीले ९ हजार ४४९ मत ल्याइन्। अधिवक्ता गौतम यसअघि न त राजनीतिमा आवद्ध थिइनन् न त उनको परिवार कुनै राजनीतिक पृष्ठभूमिबाट आएको हो। उनी पहिलो यात्रामै सफल भएकी उम्मेदवार हुन्। निर्वाचित भएपछिको योजनाबारे गौतमसँग अन्नपूर्ण पोस्ट्का तारा चापागाईंले गरेको कुराकानी : प्रतिनिधिसभामा आफ्नो जित भएसँगै कस्तो महसुस गर्नुभएको छ ? पहिलोपटक उम्मेदवार बनेर सफलता हासिल गर्दा चकित पो पर्नु भएको छ कि ? यो जित मेरोभन्दा पनि काठमाडौ क्षेत्र २ को मतदाताको हो। किनभने म यस क्षेत्रको सांसद बन्ने योग्य उम्मेदवार हुँ। सदनमा गएर जनताका समस्या राख्न सक्ने व्यक्ति हुँ भनेर दाबी गरिहेकै थिएँ। केवल छान्ने जिम्मा उहाँहरूलाइ दिइएको थियो। मतदाताहरूबीचमा प्रतिस्पर्धा भइरहेकै थियो। जुन सांसदले जनताको इच्छा, आकांक्षा पूरा गर्छ जस्तो लाग्छ, उहाँहरूले उसैलाई मत हाल्ने हो। त्यसैले यो कुनै व्यक्तिको जित होइन, जनताको जित हो। यो जितलाई मैले स्वाभाविक रूपमा लिएको छु। पार्टीको तर्फबाट हेर्दा नतिजा राम्रो प्राप्त हुन्छ भन्ने विश्वास थियो। सकारात्मक नतिजा आउँछ भन्नेमा हामी विश्वस्त भएकोले यसलाई सोहीअनुरूप लिएका छौं। जनताले म माथि विश्वास गरेकोमा खुसी छु। स्वभाविक प्रक्रियाको जित हो चकित हुनुपर्ने खासै छैन। तपाईं अधिवक्ता भइरहँदा कसरी राजनीतिमा आउने इच्छा जाग्यो ? म र मेरो परिवार कुनै राजनीतिक पृष्ठभूमिबाट जोडिएको होइन्। तर, समाजमा रहेका सामाजिक मुद्दाहरूमा जोडिएको सधैभरी सचेत रहने र समाजमा केही गर्नुपर्छ भनेर सक्रियता जनाउने मेरो परिवार चाहीँ अवश्य हो। सामाजिक मुद्दाहरूसँग परिचित हुँदाहुँदै राजनीति जोडिएको महसुस हुँदोरहेछ। सबै कुराको जड नै राजनीति नै रहेछ भन्ने हामीले बुझ्यौं। त्यसैले जीवनको कुनै क्षणमा राजनीतिमा जोडिन्छु समाज परिवर्तनमा लाग्छु भन्ने लाग्थ्यो। तर, कहिले कहाँ, कसरी भन्ने थिएन। त्यहीबेला राष्ट्रिय स्वतन्त्र पार्टी उदाउँदै गर्दा यसका सभापति रवी लामिछानेलगायत सबै मिलेर छलफल अन्तक्रिया गरी निष्कर्षमा पुग्यौं। यसपछि मैले पनि राजनीतिमा पाइला चाल्ने निर्णय गरे। यसैबाट मेरो राजनीतिक पहिलो यात्रा सुरु भयो र आज सफलता पनि मिलेको छ। युवामा राजनीतिप्रति वितृष्णा बढेका बेला राजनीति सुरुवात गर्नुभयो। जनताको अपेक्षा पूरा हुने गरी कसरी कामलाई अगाडि बढाउनु हुन्छ ? राजनीतिलाई हेर्ने नजर फरकफरक हुन सक्छ। यो एउटा सुन्दर पक्ष पनि हो। पहिला जति पनि निर्वाचित जनप्रतिनिधिहरू हुनुहुन्थ्यो उहाँहरूले आआफनो तरिकाले काम गर्नुभयो। अहिले सरकारको संरचना पनि नयाँ छ। देशमा तीन तहका सरकार छन्। सबैको आआफनै जिम्मेवारी छन्। हामीले तीन तहको सरकारको परिकल्पना गरिहँदा सबैले मिलेर जिम्मेवारीपूर्वक काम गर्यो भने काम सहज हुन्छ। हामी संघ सरकारमा भएकोले नीति बनाउँछ। स्थानीय सरकारले त्यसलाई कार्यान्वयन गर्छ। यसमा मिडियाको पनि महत्त्वपूर्ण भूमिका हुन्छ। कार्यान्वयन भए नभएको विषयमा मिडियाले पनि वाच डगको भूमिका निर्वाह गर्न सक्छ। त्यसैले हामी एकीकृत मोडलमा जानुपर्छ भन्ने मेरो बुझाइ हो। यसरी सबै मिलेर एकीकृत मोडलमा काम गर्यौं भने हामीले चाहेको परियोजना, विकास जनताको आवश्यकता एकै चोटी ल्याउन नसकिएला तर परिवर्तन सम्भव छ। लामो समयदेखि राजनीतिमा सक्रिय नेतालाई पराजित गर्नुभएको छ। आगामी दिनमा कस्तो काम गरेर जनताको मन जित्नुहुन्छ ? म के भन्छु भने उहाँहरू पराजित हुनु भएको होइन। उहाँले जुन एजेण्डा प्रस्तुत गर्नु भएको थियो त्योभन्दा फरक एजेण्डा ल्याएपछि जनताले मेरो विचारलाई मन पराएको हुनसक्छ। अथवा, मतदाताले मलाई बढी विश्वास गर्नु भएको हो। उहाँलाई पनि धेरै विश्वासका मतहरू प्राप्त भएका छन्। त्यसैले उहाँहरू पराजित हुनुभएको होइन। उहाँहरूको र हाम्रो सबैको सपना साकार पार्ने जिम्मेवारी म माथि थपिएको छ। हामीले जनतासँग वाचा गरेका कुरालाई अब सदनमा जाँदै गर्दा सम्बोधनपछि अनुमोदन गरेर अगाडि बढाउने तयारी गरेको छु। तपाईंको अबको एजेण्डा के छ ? तपाईंप्रति विश्वास गर्ने जनतालाई के भन्नुहुन्छ ? मैले पाँच वर्षको अवधिमा जनताका समस्या र आवश्यकतालाई निरन्तर उठाइरहनेछु। काठमाडौ क्षेत्र न २ का समस्या प्राथमिकतामा परेका कुराहरू उठाउनेछु। पहिलोपटक खानेपानीको समस्या रहेकोले त्यसमा बोल्नेछु। अर्को कुरा, मेरो प्राथमिकतामा कृषि पर्नेछ। यस क्षेत्रमा कृषि भूभाग रहेकोले त्यसमा कृषकका आवश्यकतामा ध्यान दिनेछु। तेस्रो कुरा, यस क्षेत्रमा ढलको समस्या पनि उत्तिकै छ। सो समस्या कसरी समाधान गर्ने मेरो प्रयास त्यही रहनेछ। चौथो कुरा, बाटोको समस्या पनि प्राथकिमतामा पर्नेछ। यी ४ कुरालाई प्राथमिकतामा राखेर अगाडि बढ्ने योजना बनाएको छु। जनताको समस्यालाई निरत्तर फलोअपमा काम गरिहनेछु। अन्त्यमा सम्पूर्ण मतदातालाई हार्दिक धन्यवाद पनि भन्न चाहान्छु। उहाँहरूले आफ्नो विवेक प्रयोग गरेर असल प्रतिनिधि चुनेर पठाउनु भएको छ। विश्वास बनाउनेछु। मतदाताले सबै विकासको पाटो सम्हाल्ने उपयुक्त पात्र यो नै हो भनेर पठाउनु भएको छ। हजुरहरू मप्रति विश्वस्त हुनुहोस्। किनभने म इमानदार भएर राजनीतिमा आएको छु। इमानदारिता निभाउने छु। मलाई लागेको अर्को कुरा के भने मेरो जितले मतदातालाई विभिन्न प्रलोभन वा प्रभावमा पारेर मत जित्न सकिन्छ भन्ने परिपाटीको अन्त्य भएको छ। साथै, मतदाता पनि सचेत हुनुभएछ भन्ने लागेको छ। जनताको सोच र भरोसा परिवर्तन भएकोमा म खुसी छु। म जनतालाई के भन्छु जित तपाईंको हो भने जिम्मेवारी सोविताको।"
जो मतदाता मतदानबाटै वञ्चित भए,"तानसेन : मतदाता परिचयपत्रको आधारमा मंसिर ४ गते रामपुर नगरपालिका८ गंगा माध्यमिक विद्यालय मतदान केन्द्रमा स्वतन्त्र उम्मेदवार डोलराज तिमिल्सिनाको एजेन्ट बसेका थिए, तेजुनारायण श्रेष्ठ। दिनभरी मतदान केन्द्रमा मतदाताको नाम परिचय रुजु गर्दै बसेका उनले भने आफैंले भोट हाल्न पाएनन्। स्थानीय निर्वाचन २०७९ मा सोही केन्द्रमा भोट हालेका श्रेष्ठले मतदाता परिचयपत्र देखाउँदासमेत भोट हाल्न पाएनन्। हातमा मतदाता परिचयपत्र देखाए पनि श्रेष्ठको मतदाता नामावलीमा नामै भेटिएन। श्रेष्ठको मतदाता नंं ०७४८१७६८ छ। सोही केन्द्रमा श्रेष्ठ जस्ता १५ मतदाताले भोट हाल्न पाएनन्। उनीहरू परिचयपत्र देखाएर पनि मतदान स्थलबाटै फर्किन बाध्य भए। उनीहरूले स्थानीय निर्वाचनमा सोही केन्द्रबाट मतदान गरेका थिए। बुटवलबाट भोट दिन आएकी रिब्दीकोट गाउँपालिका३ की ४० वर्षीय सरस्वती कुँवरले पनि भोट नहाली बुटवल फर्किइन्। स्थानीय निर्वाचन २०७९ वैशाख ३० गते खस्यौली मतदान केन्द्रमा मतदान गरेकी कुँवरको यसपटक अन्तिम मतदान नामावलीमा नामै भेटिएन। कुँवर आफूले रोजेको उम्मेदवारलाई भोट दिउँला भनेर एक दिन अगाडि बुटवलबाट गाउँमा आएकी थिइन्। तर, भोट दिन नपाएर निराश भएर फर्किइन्। उनले भनिन्, एजेन्टहरूले तपाईंको नाम छैन भनेर भने। मतदाता परिचयपत्र देखाउँदा पनि भेटिएन भने के कारणले यस्तो भयो थाहा भएन। रामपुर नगरपालिका९ का सुरेन्द्र पंगेनीले पनि स्थानीय निर्वाचनमा भोट हाले पनि प्रतिनिधि तथा प्रदेशसभा निर्वाचन २०७९ मा भोट हाल्न पाएनन्। उनले पनि मतदाता परिचयपत्र देखाउँदा भोट हाल्न पाएनन्। रामपुरकै टुकिसार सूर्यवंशीले पनि मतदाता परिचयपत्र देखाएर भोट हाल्न पाइनन्। उनले पनि स्थानीय निर्वाचन भोट हालेर मन परेको प्रतिनिधि चयन गर्ने अवसर पाएकी थिइन् भने अहिले मतदान केन्द्रबाटै फर्किनुपर्यो। जिल्ला निर्वाचन कार्यालय पाल्पाले निर्वाचन आयोगले मतदाता नामावलीमा भएको त्रुटि सच्च्याउन १५ दिनको समय दिए पनि कुनै मतदाताले त्रुटि सच्च्याउन निवेदन नदिएको जिल्ला निर्वाचन कार्यालयका प्रमुख रुकमांगत अर्यालले बताए। मतदानको दिन कार्यालयमा स्थानीय निर्वाचनमा तानसेनबाटै मतदान गरेका ३ जनाको यस्तो उजुरी आएको हो। सो विषयमा आयोगमा जानकारी लिँदा उनीहरूले नाम अन्यत्र देखियो, अर्यालले भने। उनका अनुसार स्थानीय निर्वाचनमा दुवै स्थानमा मतदाता नामावली भएका व्यक्तिहरूको पहिलो स्थानमा मतदाता हटाउँदा विगतको मतदान स्थलबाट नाम आयोगले हटाएको हो। परिचयपत्र भएर पनि मतदानबाट वञ्चित भएका रामपुर७ का तेजुनारायण श्रेष्ठले आफूले दुई स्थानबाट मतदाता परिचयपत्र नलिएको बताए। आयोगको यो भनाइबाट आफू सहमत नभएको उनले बताए।"
सोलुखुम्बुमा कांग्रेसका बलबहादुर केसीलाई पराजित गर्दै एमालेका मानवीर राई विजयी,सोलुखुम्बु : सोलुखुम्बुमा नेकपा एमालेका मानविर राई विजयी भएका छन्। लोकतान्त्रिक गठबन्धनबाट नेपाली कांग्रेसका बल बहादुर केसीलाई २७ सय ७९ फराकिलो मतन्तरले पछि पार्दै राई विजयी भएका हुन्। राईले १९ हजार ३ सय २४ मत प्राप्त गर्दा निकटतम् प्रतिद्वन्द्वी केसीले १६ हजार ५ सय ४५ मत प्राप्त गरे। यद्यपी निर्वाचन आयोगले अन्तिम मतपरिणाम घोषणा गर्न भने बाँकी छ। मंसिर ४ को निर्वाचनमा यहाँ ४० हजार ४ सय ३३ मत खसेको थियो। जिल्लामा कुल ८१ हजार ५ सय २ मतदाता रहेका छन्।
डडेल्धुरा प्रदेश सभा (क) मा माओवादीका भट्ट विजयी,"डडेल्धुरा: डडेल्धुरा प्रदेशसभा (१) मा माओवादी केन्द्रका सुदूरपश्चिम इञ्चार्ज खगराज भट्ट विजयी भएका छन् । वामलोकतान्त्रिक गठबन्धनका उमेदवार भट्ट १२ हजार ११२ मत प्राप्त गर्दै प्रदेशसभा सदस्यमा निर्वाचन भएका हुन् । उनले सुदुरपश्चिम प्रदेशका भौतिक पुर्वाधार मन्त्रालयका पूर्वमन्त्री समेत रहेका नेकपा एमालेका पठानसिंह बोहरालाई २ हजार ९१७ मतले पराजित गरेका छन् । बोहराले ९ हजार १९५ मत प्राप्त गरेका छन् । स्वतन्त्र उमेदवार महेशसिंह धामीले १ हजार ७५४, राप्रपाका पदमराज जोशीले ७६२ मत पाएका छन् । २५ हजार ३६१ मत खसेकोमा १ हजार ३३६ मत बदर भएको छ । भट्ट सुदूरपश्चिम प्रदेशको मुख्यमन्त्रीका दाबेदार पनि हुन् । विभिन्न चुनावी सभालाई सम्बोधन गर्ने क्रममा नेपाली कांग्रेसका सभापति एवंम प्रधानमन्त्री शेरबहादुर देउवाले भट्ट लाई निर्वाचित भए मुख्यमन्त्री बन्ने बताउदै आएका थिए । भट्ट ०६४, ०७० र ०७४ सालमा संघीय निर्वाचन लडेका थिए । तीनवटै निर्वाचनमा उनी कांग्रेस सभापति तथा प्रधानमन्त्री देउवासँग पराजित भएका थिए । यसपटक गठबन्धनका कारण भट्टलाई कांग्रेसको पनि साथ रहेको थियो । भने प्रदेश सभा (ख) मा भने स्वतन्त्र उमेदवार डा तारा जोशी अगाडी रहेका छन् । उनले गठवन्धन वाट उमेदवार रहेका नेपाली कांग्रेसका गोविन्दराज बोहरालाई पछाडी पारेका छन् । डा जोशीका दश हजार ५०० मत आउदा बोहराको भने नौ हजार ८८१ मत आएको छ । वोहरा जोशीभन्दा ६६८ मतले पछाडी परेका छन् ।"
बाँके३ बाट किशोरसिंह राठोर निर्वाचित,काठमाडौंः नेपाली कांग्रेसका किशोरसिंह राठौर बाँके३ बाट निर्वाचित भएका छन् । राठौरले २९ हजार ४० मत ल्याउँदै निर्वाचित भएका हुन् । उनका प्रतिद्वन्द्वी नेकपा एमालेका किस्मतकुमार कक्षपतिले २४ हजार २४६ मत ल्याए । राठोर र कक्षपतीको मतान्तर ४ हजार ७९३ रहेको छ ।
"किल्ला : कतै जोगियो, कतै भत्कियो","पश्चिम नेपालमा दलबीच वर्षौंदेखिको किल्ला ढाल्ने र विरासत जोगाउने खेल जारी छ। दल विभाजन, दलका आन्तरिक समस्या, गठबन्धन गरेर चुनावी प्रतिस्पर्धा र प्रमुख दलप्रति असन्तुष्टिले नयाँ गढ बन्ने र पुराना किल्ला भत्किने क्रम चलेको छ। प्रधानमन्त्री तथा नेपाली कांग्रेसका सभापति शेरबहादुर देउवा डडेलधुराबाट प्रतिनिधिसभा सदस्यमा सातौं पटक विजयी भए। निकटतम् प्रतिद्वन्द्वी स्वतन्त्र उम्मेदवार सागर ढकालभन्दा देउवाले झन्डै दोब्बर मत ल्याए। देउवाले २५ हजार ५ सय ३४ मत र ढकालले १३ हजार ४२ मत प्राप्त गरे । कांग्रेस वीपीका कर्णबहादुर मल्लले ७ हजार ५ सय ३५ मत ल्याएका छन। साल ३१ जेठ २ सय ३ मा डडेल्धुराको साविकको असिग्राम गाविस५ मटेला, रुवाखोलामा जन्मिएका देउवा तीन दशकदेखि डडेल्धुराबाट अपराजित राजनीतिक खेलाडी हुन्। यही जिल्लाले उनलाई पाँचपटक प्रधानमन्त्री पनि बनायोे। देउवाले, २०४८, ०५१, ०५६, ०६४, ०७० र २०७४ मा पनि चुनाव जितेका थिए। उनको यो सातौं पटकको विजयी यात्रा हो। यो निर्वाचनमा पनि डडेलधुरामा देउवा र कांग्रेसको विरासत जोगिएको छ। त्यसो त, कांग्रेसका पूर्वसभापति तथा पूर्वप्रधानमन्त्री सुशील कोइरालाको निर्वाचन क्षेत्र बाँके क्षेत्र नं २ मा यो निर्वाचनमा राष्ट्रिय प्रजातन्त्र पार्टीले झन्डा फहराएको छ। बाँके२ प्रतिनिधिसभा सदस्यमा राप्रपाका डा धवलसमसेर राणा विजयी भएका छन्। मुख्य निर्वाचन अधिकृतको कार्यालयका सहायक निर्वाचन अधिकृत नुमानन्द अधिकारीका अनुसार राणाले २९ हजार ५ सय ७७ मत ल्याएर निर्वाचित भएका हुन्। उनले जनता समाजवादी पार्टी नेपालका मोहम्मद इस्तियाक राईभन्दा ६ हजार ५७ मतान्तरले जितेका हुन्। राईले २३ हजार ५२० मत ल्याएका छन्। नेपाली कांग्रेसको गढ मानिएको बाँके क्षेत्र नं २ मा कांग्रेसका सुदीपनरसिंह राणाले भने चार हजार ४०३ मत मात्र ल्याएका छन्। चौथो स्थानमा राष्ट्रिय स्वतन्त्र पार्टीका विनोदकुमार अग्रहरिले १ हजार ३ सय ३३ मत ल्याएका छन्। यो निर्वाचन क्षेत्रमा एमाले र राप्र्रपाबीच गठबन्धन बनेको थियो। एक्ला एक्लै लड्दा पनि पार्टी सदस्यका हिसाबले पनि बलियो बाँके२ सुशील कोइरालाको निधनपछि उत्तराधीकारी विहीन बनेको छ। अघिल्लो निर्वाचनमा त यो निर्वाचनमा कांग्रेसले उम्मेदवारी नै दिएको थिएन। त्यो निर्वाचनमा राप्रपालाई समर्थन गरेको थियो। बाँके२ मा कांग्रेसी गढ भत्किए पनि बाँके३ मा भने कांग्रेसका किशोर सिंह राठौर लाल किल्ला भत्काउँदैछन्। बाँके१ मा माओवादी गढमा एमालेका सूर्य ढकालले लाल झन्डा फहराउन अग्रता लिइरहेका छन्। कैलालीमा भर्खरै जन्मिएको नागरिक उन्मुक्ति पार्टीले लामो समयदेखि कम्युनिस्टहरूले किल्ला भत्काएको छ। कैलाली३ का प्रतिनिधिसभा र प्रदेशसभाका दुवै सिट नागरिक उन्मुक्तिले जितेको छ। २०६४ सालमा सम्पन्न पहिलो संविधानसभा निर्वाचनमा त्यहाँबाट माओवादीका कृष्णकुमार चौधरी जितेका थिए। त्यसपछि २०७० मा माओवादीकै गौरीशंकर चौधरीले गढ जोगाएका थिए। २०७४ सालमा पनि गौरीशंकरले जित दोहोयाएका थिए। २०७४ मा सम्पन्न प्रतिनिधि सभामा माओवादी केन्द्रका चौधरी २४ हजार ८७९ मतसहित विजयी भएका थिए। त्यस्तै कैलाली३ (१) प्रदेश सभामा माओवादीकै वीरमान चौधरी १५ हजार ८७३ मतसहित विजयी भएका थिए भने कैलाली३ (२) प्रदेश सभामा नेकपा एमालेका अमरबहादुर साउँद ११ हजार ८ सय ७७ मतसहित विजयी भएका थिए। यस पटक नागरिक उन्मुक्ति पार्टीबाट क्षेत्र नं ३ प्रतिनिधि सभामा गंगाराम चौधरी ५ हजार ३ सय ७१ मतान्तरसहित विजयी भएका छन्। उनले २३ हजार १ सय २० मत पाएका छन। निकटतम प्रतिद्वन्दी गठबन्धनका कृष्णकुमार चौधरीले १७ हजार ७ सय ४९ मत पाए। त्यस्तै प्रदेश ३ (१) मा घनश्याम चौधरी र ३(२) मा खुशीराम डगौरा थारु विजयी भएका छन्। लाल किल्ला बर्दिया२ को प्रतिनिधि सभा सदस्यमा स्वतन्त्र उम्मेदवार लालवीर चौधरीले जितेका छन्। वाम लोकतान्त्रिक गठबन्धनबाट नेकपा (माओवादी केन्द्र) का सुरेश पन्थलाई १ सय ३६ मतान्तरले पछि पार्दै चौधरी विजयी भएका हुन्। चौधरीले २६ हजार ५ सय २० मत र पन्थले २६ हजार ३८४ मत प्राप्त गरेका छन्। त्यस्तै नेकपा एमालेका पंकजसिंह राठौरले १६ हजार ९० मत र राप्रपाका विनय रावल १३ हजार २ सय ९२ मतमा समेटिएका छन्। क्षेत्रमा वाम लोकतान्त्रिक सत्ता गठबन्धन दलको बलियो आधार हुँदाहुँदै पनि चापाकल (धारा) चुनाव चिन्ह् लिएर निर्वाचन लडेका चौधरीले पराजित गरेका हुन्। उनको जितमा पनि नागरिक उन्मुक्ति पार्टीको समर्थन हो। चौधरी नागरिक उन्मुक्ति पार्टीका संरक्षक रेशमलाल चौधरीका बुबा हुन्। नागरिक उन्मुक्ति पार्टीका रेशमलाल चौधरीको उम्मेदवारी रद्द भएपछि रेशमका सहोदर पिता लालवीरलाई पार्टीले समर्थन गरेको थियो। बर्दिया१ को प्रतिनिधिसभा सदस्यमा पनि नागरिक उन्मुक्तिले कांग्रेस किल्ला हल्लाएको छ। मतगणनामा नागरिक उन्मुक्तिका ठाकुरसिंह थारुले कांग्रेसका सञ्जय गौतमलाई कडा टक्कर दिइरहेका छन्। एमाले किल्ला तोडेर दोस्रो कार्यकालका लागि चुनावी मैदानमा गौतम छन्। त्यहाँ एमालेका लक्ष्मणराज ज्ञवाली विगतमा गुमेको विरासत जोगाउन प्रयत्नशील छन्। बर्दिया१ (१) प्रदेस सभा सदस्यमा कांग्रेसका भुवनेश्वर चौधरी निर्वाचित भएका छन्। एमालेका शालीकराम अधिकारीलाई १ सय १९ मतान्तरले पराजित गरेर चौधरी विजयी भएका हुन्। चौधरीले १७ हजार २६ र अधिकारीले १६ हजार ९०७ मत प्राप्त गरेका छन्। नागरिक उन्मुक्ती पार्टीका खेमबहादुर थारुले ११ हजार ९ सय १ मत प्राप्त गरेका छन्। उता, अछाम१ मा नेकपा एमालेको विरासत गुमेको छ। सत्ता गठबन्धनबाट नेकपा एकीकृत समाजवादीका केन्द्रीय सदस्य शेरबहादुर कुँवरले एमालेका झपटबहादुर बोहरालाई पराजित गरेका छन्। कुँवर १९ हजार ५ सय ३४ मत ल्याएर विजयी भए भने बोहराले १५ हजार ४५ मत प्राप्त गरे। २०७४ सालको निर्वाचनका एमालेका नेता डाभीमबहादुर रावलले २४ हजार ८ सय ९३ मत पाएर विजयी भएका थिए । उनले नेपाली कांग्रेसका भरतकुमार स्वाँरलाई पराजित गरेका थिए। भीम रावलले टिकट नपाएको भन्दै चर्चामा आएको अछाम१ मा एमालले हारेको हो। त्यस क्षेत्रमा २०५१ सालदेखि एमाले अपराजित थियो। २०५१, २०७० र २०७४ मा भीमबहादुर रावल, २०६४ मा शेरबहादुर कुँवरले यो क्षेत्र जितेका थिए। कुँवर त्यतिबेला एमालेमै थिए। अछाम२ बाट प्रतिनिधिसभा सदस्यमा कांग्रेसका जिल्ला सभापति पुष्पबहादुर शाह शाहले २३ हजार ५४ मत ल्याएर निर्वाचित भएका छन्। उनका निकटतम् प्रतिद्वन्द्वी एमालेका यज्ञबहादुर बोगटीले १६ हजार ३४ मत ल्याए। ७ हजार २० मतान्तरले शाह विजयी भएका हुन्। शाहले २०७४ मा भएको निर्वाचनको हारको बदला लिन सफल भए। दार्चुलामा पनि दीलेन्द्रप्रसाद बडु निर्वाचित भएर कांग्रेसको गढ जोगाएका छन्। बडु एमालेका गणेशसिंह ठगुन्नालाइ २ हजार १ सय ३४ मतले पराजित गर्दै विजयी भएको मुख्य निर्वाचन अधिकृत खेमराज भट्टले जानकारी दिए। बडूले २८ हजार ५१५ मत र ठगुन्नाले २६ हजार ३ सय ८१ मत ल्याएका छन्। धनबहादुर भण्डारी डडेलधुरा, शंकरप्रसाद खनाल नेपालगन्ज, परमानन्द पाण्डेटीकापुर, यादव आचार्य गुलरिया, गीता कुँवरअछाम, सुन्दरसिंह धामीदार्चुला"
सर्लाही १ बाट लोसपाका रामप्रकाश चौधरी निर्वाचित,काठमाडौं : सर्लाही१ बाट प्रतिनिधिसभा सदस्यमा लोकतान्त्रिक समाजवादी पार्टीका रामप्रकाश चौधरी निर्वाचित भएका छन्। चौधरी २४ हजार ८३८ मत ल्याएर निर्वाचित भएका हुन्। स्वतन्त्र उम्मेदवार मानबहादुर खड्कालाई ६ हजार ४३४ मतान्तरले पराजित गरेका हुन्। खड्काले १८ हजार ४०४ मत ल्याए । यो निर्वाचन क्षेत्रमा जनता समाजवादी पार्टीका प्रमोद साहले १४ हजार २५५ मत प्राप्त गरे ।
कञ्चनपुर१को प्रदेशसभा (क)मा एमाले र (ख) कांग्रेस विजयी,महेन्द्रनगर: कञ्चनपुर निर्वाचन क्षेत्र नं १ प्रदेशसभा (ख)मा नेपाली कांग्रेसका दिवानसिंह विष्ट निर्वाचित भएका छन् । निर्वाचन अधिकृतको कार्यालयले सार्वजनिक गरेको अन्तिम मतपरिणाम अनुसार विष्टले ९१७ मतान्तरले प्रतिस्पर्धी नेकपा एमालेका उम्मेदवार पल्लबराज भट्टलाई पराजित गर्दै प्रदेशसभा सदस्यमा निर्वाचित भएका हुन् । निर्वाचन अधिकृतको कार्यालयका अनुसार विष्टले आठ हजार ५० मत पाएका छन् । उनका प्रतिस्पर्धी एमालेका भट्टले सात हजार ६०३ मत पाप्त गरे । त्यसैगरी स्वतन्त्र उम्मेदवार टेकबहादुर साउँदले पाँच हजार ७१३ मत प्राप्त गरे । नागरिक उन्मुक्ति पार्टीका काली चौधरीले पाँच हजार ५०२ मत प्राप्त गरिन । ४९ हजार ४५८ मतदाता रहेको यो क्षेत्रमा ३१ हजार छ सय ४२ मत खसेको थियो । त्यसैगरी प्रदेशसभा (क) मा नेकपा एमालेका वीरबहादुर थापा (पातल) निर्वाचित भएका छन । उनी १२ हजार तीन सय ५९ मत ल्याउँदै निर्वाचित भएका हुन । उनका निकटतम प्रतिस्पर्धी नेपाली कांग्रेसका बन्धु रानाले ११ हजार छ मत पाए ।
झापा४ मा एमालेका साँवा निर्वाचित,झापा: झापा क्षेत्र नम्बर ४ बाट नेकपा एमालेका लालबहादुर साँवा (एलपी) निर्वाचित भएका छन् । उनी दोस्रो पटक सङ्घीय सांसदमा निर्वाचित भएका हुन् । राप्रपासँग चुनावी तालमेल गरी झापा ४ बाट उम्मेदवार बनेका साँवाले सत्तारुढ गठबन्धनका साझा उम्मेदवार नेपाली कांग्रेसका देउमान थेबेलाई ६ हजार ८६७ फराकिलो मतान्तर पराजित गरेका हुन् । सावाले २९ हजार ३१५ मत प्राप्त गर्दा २२ हजार ४४८ मत प्राप्त गरेका छन् । राष्ट्रिय स्वतन्त्र पार्टीका शम्भुप्रसाद ढकालले १४ हजार ०६९ मत ल्याई तेस्रो भएका छन् । झापा ४ मा १ लाख २३ हजार १२४ कुल मतदाता रहेको ७९ हजार ४८३ मत गणना भएको थियो । त्यसमा ४ हजार ६४७ मत बदर भएको छ । यद्यपि निर्वाचन अधिकृतको कार्यालय आधिकारिक रुपमा घोषणा गर्न बाँकी छ ।
कमल थापा र डीना उपाध्यायलाई हराउँदै दिपक सिंह विजयी,"हेटौंडा : राष्ट्रिय प्रजातन्त्र पार्टीका दिपकबहादुर सिंह मकवानपुर प्रतिनिधिसभा१ मा निर्वाचित भएका छन्। सिंह २ हजार ३९३ मत अन्तरसहित निर्वाचित भएका हुन्। उनले २७ हजार ८१४ मत प्राप्त गरेका छन्। उनका निकटतम प्रतिस्पर्धी लोकतान्त्रिक बाम गठबन्धनको तर्फबाट नेपाली कांग्रेसकी सहमहामन्त्री महालक्ष्मी उपाध्याय डिनाले २५ हजार ४३४ मत प्राप्त गरिन्। नेकपा एमालेको सूर्य चिन्ह लिएर उठेका राप्रपा नेपालका अध्यक्ष कमल थापा २५ हजार ४२० मत प्राप्त गर्दै तेस्रो भए। पटकपटक हार ब्यहोरेका सिंहले यो पटक भने राजनीतिका दिग्गज खेलाडी थापा र गठबन्धनका बलियो उम्मेदवार डिनालाई हराउँदै संसदको यात्रा तय गरेका हुन्। २०७९ को स्थानीय तह निर्वाचनमा हेटौंडा उपमहानगरपालिकाको मेयरमा झिनो मतले पराजित भएपछि उनको लोकप्रियता बढेको थियो। ६४ वर्षीय सिंह २०५४ सालमा हेटौंडा नगरपालिकाको मयेरमा नेकपा एमालेका डोरमणि पौडेलसँग १२ सय मत अन्तरले पराजित भएका थिए। २०५६ मा मकवानपुर प्रतिनिधिसभा २ मा उनी एमालेका खतिवडासँग १२ सय मत अन्तरले हारेका थिए। सिंह शाही शासनकाल २०६१ मा जिल्ला विकास समितिको सभापति भएका थिए। तर, उनलाई त्यसपछिको निर्वाचन पनि फापेन। संविधानसभा सदस्यको लागि २०७० मा भएको निर्वाचनमा नेकपा एमालेका अनन्त पौडेलसँग सिंह २ हजार २ सय मतले पराजित भए। लामो समय राप्रपा नेपालका अध्यक्ष थापा निकट रहेर राजनीति गरेका सिंहको साथ राप्रपाबाट थापा अलग्गिएपछि छुट्यो। उनी थापाको साथ नलिइ २०७९ को स्थानीय तह निर्वाचनमा हेटौंडा उपमहानगरपालिकाको मेयरमा प्रतिस्पर्धी भए। सिंह नेकपा एकीकृत समाजवादीका मिना लामासँग २५ सय ४४ मत अन्तरले पाराजित भए। उनले २० हजार ३१ मत ल्याएका थिए। पञ्चायतदेखि नै सिंहले थापाको सहयोगीका रुपमा काम गर्दै आएका थिए। तर, उनले हालसम्म विजयको स्वाद चाख्न पाएका थिएनन्। यो पटक भने सिंहले आफ्नै राजनीतिक गुरु थापा र डिनालाई हराएर विजयको रेकर्ड कायम गरेका हुन्। जितपछि प्रतिक्रिया दिँदै उनले भने, म मलामी कमाउन राजनीतिमा आएको छु, म दिल ज्यानले सकेको मकवानपुरबासीको सेवामा समर्पित हुनेछु। सो क्षेत्रमा ९१ हजार ४८६ मत खसेको थियो।"
सर्लाही क्षेत्र नं ४ को (ख) बाट फकिरा विजयी,सर्लाही: सर्लाही क्षेत्र नं ४ को (ख) बाट सता गठबन्धनका उम्मेदवार फकिरा महतो विजयी भएका छन् । नेकपा माओवादी केन्द्रबाट उम्मेदवारी दिएका महतोले स्वतन्त्र उम्मेदवार अनिता देवीलाई ३५७ मतले पछि पार्दै विजयी बनेका छन् । फकिरा महतोले ८ हजार ३३ मत ल्याएर विजयी बनेका हुन् । उनका निकटतम प्रतिद्वन्द्वी अनिता देवीले ७ हजार ६ सय ७६ मत प्राप्त गरेकी छन् ।
सप्तरी १(१) मा एमालेका लेखी विजयी,"राजविराज : सप्तरीको प्रदेश सभा १ (१) मा नेकपा (एमाले) का राजकुमार लेखीले विजय हासिल गरेका छन् । मतगणनाअनुसार एमालेका लेखी १४ हजार २९१ मतका साथ विजयी भएका हुन् । निर्वाचन अधिकृतको कार्यालय क्षेत्र नम्बर १, कञ्चनरुपका अनुसार प्रदेश सभा सदस्यमा लेखी ५ हजार १९८ मतान्तरले निर्वाचित भएका हुन् । निकटतम् प्रतिद्वन्द्वी जनमत पार्टीका शिवनन्दन मेहताले ९ हजार ९३ मत प्राप्त गरे । पाँच दलीय सत्ता गठबन्धनका उम्मेदवार माओवादी केन्द्रका बेचनप्रसाद चौधरीले ७ हजार ५७२ मतमा चित्त बुझाए । गत प्रदेश सभाको निर्वाचनमा उक्त क्षेत्रबाट एमालेका सत्यनारायण मण्डलले विजयी हासिल गरेका थिए । प्रतिनिधिसभा तर्फ सप्तरी १ मा जसपाका नवलकिशोर साहले १७ हजार ८३४ मतका साथ अग्रता बढाएका छन् । साहलाई जनमत पार्टीका जयकान्त राउतले १४ हजार ८८७ मतका साथ पछ्याइरहेका छन् । नेपाली कांग्रेसका रामदेव साहले १२ हजार ५९३ मत ल्याएका छन् । हालसम्म घोषित परिणाम अनुसार सप्तरीमा जनमत पार्टीले १ प्रतिनिधि सभा र ४ प्रदेश सभा सदस्यमा जित निकालेको छ । नेपाली कांग्रेस र नेकपा (एमाले)ले ११ प्रदेश सभा सदस्यमा जित हासिल गरेको छ । बाँकी प्रतिनिधि सभा १ मा जसपाका साह तथा क्षेत्र ३ र ४ मा कांग्रेसका क्रमशः दिनेशकुमार यादव र तेजुलाल चौधरीले अग्रता कायम राखेका छन् । त्यस्तै प्रदेश ४ (१) मा नेकपा (एस) का गोबिन्द बहादुर न्यौपाने र ४ (२) मा स्वतन्त्रका अनिरुद्धकुमार यादवले अग्रता कायम राखेका छन् ।"
डेढ लाखले लिए सहुलियतपूर्ण कर्जा,"काठमाडौं : सरकारले ब्याज अनुदानमा प्रदान गर्दै आएको सहुलियतपूर्ण कर्जा लिनेको संख्या १ लाख ४७ हजार ६ सय ४२ पुगेको छ । त्यसमध्ये ३ सय ९६ जनाले प्रतिव्यक्ति एक करोड रुपैयाँभन्दा बढी कर्जा लिएका छन् । २०७९८० को तीन महिनासम्ममा ५६ प्रतिशतको ब्याज अनुदानमा लाभ लिन सफल भएको राष्ट्र बैंकको तथ्यांकले देखाएको छ। २०७२ सालदेखि सरकारले उक्त ब्याज अनुदानमा यस्तो कर्जा उपलब्ध गर्दै आएको छ। एकै व्यक्तिले एक करोड सहुलियतपूर्ण कर्जा लिने ऋणी प्रदेश १ मा एनआईसी एसिया बैंकबाट ६४ जना ऋणी रहेका छन्। ठूला रकमको यस्तो कर्जा अन्य वाणिज्य बैंक, विकास बैंक, वित्त कम्पनी र लघुवित्त वित्तीय संस्थाबाट पनि लिएका छन्। सबैभन्दा बढी सहुलियत कर्जा कृषि बैंकका ऋणीले लिएको राष्ट्र बैंकको तथ्यांकमा उल्लेख छ। कृषि विकास बैंकले १४ हजार ९ सय ५१ जनालाई यस्तो कर्जा प्रवाह गरेको छ। यद्यपि समग्रमा कुल ऋणीको संख्या असोजसम्म १ लाख ४७ हजार ६ सय ४२ पुगेको छ। उक्त ऋणीलाई बैंक तथा वित्तीय संस्थाले हालसम्म २ खर्ब ५८ अर्ब ४७ करोड १६ लाख रुपैयाँबराबरको कर्जा स्विकृत गरेका छन्। तर यसमध्ये २ खर्ब १० अर्ब ४७ करोड २४ लाख रुपैयाँ ऋण बक्यौता तथा लगानीमा रहेको राष्ट्र बैंकले बताएको छ। सरकारले २०७२ सालदेखि सहुलियतपूर्ण कर्जालाई प्राथमिकता दिए पनि २०७५ सालपछि क्रमशः प्रभावपूर्ण ढंगले प्रवाह हुन थालेको हो। पछिल्लो दुई वर्षयता आम सर्वसाधारणले विभिन्न शीर्षकमा कर्जा सुविधा प्राप्त गर्नेको संख्या बढ्दै गएको नेपाल राष्ट्र बैंकले बताएको छ। तर कतिपयले नपाएको गुनासो छ। लक्षित वर्ग तथा समुदायबाट निश्चित व्यावसायिक योजनासहितको कर्जाको माग भएकालाई प्राथमिकता दिने भएकाले यसअनुसार आउनेले यो सुविधा प्रयोग गर्न पाउने सम्भावना अधिक रहने राष्ट्र बैंकका प्रवक्ता डा गुणाकर भट्ट बताउँछन्। महिला उद्यमशीलता र व्यावसायिक कृषि तथा पशुपन्छी कर्जामा धेरै उपयोग भएको छ। राष्ट्र बैंकले २०७९८० असोज मसान्तसम्म सार्वजनिक गरेको तथ्यांकअनुसार बैंक तथा वित्तीय संस्थाबाट महिला उद्यमशीलता कर्जा लिने महिलाको संख्या ८४ हजार ७ सय ५० पुगेको छ। सो संख्यामा रहेका महिलाले ६८ अर्ब ६८ करोड ७२ लाख रुपैयाँ बराबरको कर्जा बक्यौतामा रहेको छ। यद्यपि हालसम्म सो शीर्षकमा ८९ अर्ब ४७ करोड ७६ लाख रुपैयाँबराबरको कर्जा स्विकृत भइसकेको छ। स्विकृत कर्जा क्रमशः प्रवाह हुने क्रममा रहेको राष्ट्र बैंकको भनाइ छ। महिला उद्यमशीलता शीर्षकमा बिना धितो ६ प्रतिशत ब्याज अनुदानमा सहुलियतपूर्ण कर्जा लिन पाउने व्यवस्था छ। महिला उद्यमशीलता कर्जा प्रतिव्यक्ति १५ लाखसम्म लिन पाइन्छ। महिला उद्यमशीलता र कृषि तथा पशुपन्छी कर्जा लिने धेरै २ खर्ब ५८ अर्ब ४७ करोड १६ लाख रुपैयाँ कर्जा स्विकृत ६ प्रतिशत ब्याजमा बिना धितो महिला उद्यमशीलता कर्जा यस्तै, सरकारले विभिन्न शीर्षकमा सहुलियतपूर्ण कर्जा उपयोग गर्ने सबैभन्दा बढी अंश महिला उद्यमशीलता पछि व्यावसायिक कृषि तथा पशुपंक्षी कर्जामा छ। यो शीर्षकमा बैंकबाट ब्याज अनुदानमा लगानीमा रहेको कुल सहुलियतपूर्ण कर्जा ६० हजार ६१ ऋणीले उपयोग गरेका छन्। सो संख्याका ऋणीबाट रु१ खर्ब ३८ अर्ब २१ करोड ३२ लाख रुपैयाँबराबरको कर्जा लगानीमा रहेकोे छ। यसमध्ये कृषिमा बिनाधितोमा भन्दा बढी धितो कर्जामा लगानी रहेको छ। बैंक तथा वित्तीय संस्थाले प्रवाह भएको कृषि कर्जामध्ये ५ हजार ५ सय १९ ऋणीबाट २ अर्ब २४ करोड ८८ लाख रुपैयाँ बराबरको कर्जा बिना धितो बक्यौतामा रहेको छ। बाँकी १ खर्ब ३५ अर्ब ९६ करोड ४४ लाख रुपैयाँ बराबरको कर्जा लगानी करिब ५४ हजार ५ सय ४२ ऋणीले उपयोग गरेको राष्ट्र बैंकको तथ्यांकमा उल्लेख छ। ब्याज अनुदानमा सहुलियतपूर्ण कर्जा व्यावसायिक कृषि तथा पशुपंक्षी व्यवसायका लागि प्रतिव्यक्ति ५ करोडसम्म ५ प्रतिशत ब्याज अनुदान पाउन सकिन्छ। प्राविधिक तथा व्यावसायिक तालिम परिषद्बाट मान्यता प्राप्त संस्थाबाट दिइने तालिममा कम लगानी भएको छ। सो शीर्षकमा प्रभावकारी नभए पनि हालसम्म २ ऋणीको मात्रै २ लाख ४५ हजार रुपैयाँबराबरको कर्जा बक्यौतामा रहेको छ। यद्यपि बैंकले सो शीर्षकमा ४ लाख रुपैयाँ स्वीकृत गरेका छन्। यस्तै, युवा स्वरोजगार कर्जामा ३५ जना ऋणी सहभागी छन्। उनीहरूबाट १ करोड १९ लाख ५४ हजार रुपैयाँबराबरको कर्जा बक्यौता छ। यता सहुलियत कार्यक्रमअन्तर्गत शिक्षित युवा स्वरोजगार कर्जा शीर्षकमा जम्मा १ सय ५५ को संख्यामा ४ करोड ९९ लाख ७६ हजार रुपैयाँबराबरको ऋण बक्यौता रहेको तथ्यांकले देखाउँछ। यद्यपि बैंकबाट सो शीर्षकमा ७६ करोड ९० लाख ९४ हजार रुपैयाँबराबरको कर्जा स्वीकृतिमा रहेको छ। यसैगरी, दलित समुदाय व्यवसाय विकास कर्जाअन्तर्गत १ हजार ७९ को संख्यामा ५४ करोड ४ लाख रुपैयाँ कर्जा लगानीमा छ।"
चुनावका केही सन्देश,"संविधान जारी भएपछिको दोस्रो आम निर्वाचन सकिएको छ र त्यसको मतगणनाका रिपोर्टहरू आइरहेका छन्। अन्तिम परिणाम आउनुअघिका उम्मेदवारका उछिनपाछिनको क्रमले नेकपा (एमाले) र नेपाली कांग्रेसबीच पहिलो दल कुन हुने भन्नेमा कडा प्रतिस्पर्धा छ। प्रतिस्पर्धाको राजनीतिक पद्धति सुरु भएको झन्डै सात दशकयताका दुई आधारभूत शक्तिका रूपमा पनि कांग्रेस र एमालेले आफूलाई नै सिद्ध गरेका थिए। अहिलेको प्रतिस्पर्धामा पनि यो भन्न सकिन्छ पहिलो र दोस्रो दल बन्न एमाले र कांग्रेसबीच ५ देखि १० सिटको मात्रै अन्तर हुने निश्चित छ। यस निर्वाचन परिणामले संकेत गरेको अर्काे सत्य के छ भने तेस्रो र चौथो दल बन्नेमा रवि लामिछानेको नेतृत्वमा भर्खरै उदाएको राष्ट्रिय स्वतन्त्र पार्टी र सत्ता गठबन्धनको बलियो खम्बा नेकपा (माओवादी केन्द्र)बीच प्रतिस्पर्धा छ। यसमा पनि ५ देखि १० सिटको अन्तर हुने देखिन्छ। तेस्रो र चौथो स्थानको प्रतिस्पर्धामा एकातिर याडिकल कम्युनिस्ट धार अवलम्बन गरेर आएको माओवादी छ। अर्काेतिर कांग्रेसको उदारवादी राजनीतिको एकछत्र स्पेस भत्काउँदै अर्काे पार्टीका रूपमा उदाएको राष्ट्रिय स्वतन्त्र पार्टी छ। अहिलेको नतिजाबाट यो चाहिँ भन्न सकिन्छ समानुपातिकमा एमाले पहिलो र नवोदित राष्ट्रिय स्वतन्त्र पार्टी तेस्रो हुने निश्चित छ। अहिलेको चुनावी परिणामलाई हेर्दा एमाले र राष्ट्रिय स्वतन्त्र पार्टीका लागि यो निकै महत्त्वपूर्ण देखिन्छ। एमालेका लागि, किनभने पाँच पार्टीको बलियो सत्ता गठबन्धनलाई तोडेर पहिलो दल हुन एमालेलाई निकै सकस थियो। राष्ट्रिय स्वतन्त्र पार्टीलाई पनि किन यो चुनावी परिणाम महत्त्वपूर्ण रह्यो भने उसले जबर्जस्त रूपमा पुराना दलहरूको राजनीतिक वर्चस्वलाई भत्काएर नयाँ उपस्थिति जनाउनु थियो। एमालेले सत्तामा गोलबन्द भएका दोस्रो, तेस्रो, चौथो र आफूबाट फुटाएर बनाइएको गठबन्धनको घेरा तोड्ने सफलता पाएको छ भने राष्ट्रिय स्वतन्त्र पार्टीले दशकौंदेखि क्रान्ति र सत्ता सञ्चालनको विरासत बोकेका दलहरूको वर्चस्व भत्काउन सफलता प्राप्त गरेको छ। रवि लामिछानेले नेतृत्व गरेको राष्ट्रिय स्वतन्त्र पार्टीले स्थानीय तहको निर्वाचनबाट सुरु भएको बालेन र हर्कको पछिल्लो हावालाई गति दिनु थियो, यसमा उनी एक हदसम्म सफल भइसकेका छन्। नेकपा एमालेलाई लामो समयसम्म पार्टीको वर्चस्वशाली नेतृत्व गरेर आफूसँग फुटेर गएका माधव नेपाल र झलनाथ खनालजस्ता नेताहरूको नेतृत्वमा गठित नेकपा (एकीकृत समाजवादी) र माओवादीले कांग्रेससँग मिलेर गरेको आफूविरुद्धको गठबन्धनबाट हुन सक्ने ठूलो क्षतिबाट पार्टीलाई जोगाउनु थियो। एमालेका लागि किन पनि यो ठूलो चुनौती थियो भने ती सबै दलहरू चुनावमा मिल्दा एमाले २०७४ सालमा कांग्रेसको हालतभन्दा कम हुनसक्थ्यो। (२०७४ सालको आम निर्वाचनमा नफुटेको सिंगो कांग्रेसले एमाले र माओवादी गठबन्धनसँग पराजित भएर २३ सिटमा सीमित हुनु परेको थियो। त्यसमाथि यसपालि एमालेका विरुद्ध कांग्रेस र माओवादी मात्रै होइन एमालेबाट फुटाएर लगिएका प्रभावशाली नेताहरूले नेतृत्व गरेको दलले पनि गठबन्धन गरेको थियो। एक हदसम्म एमालेले आफूमाथिको ठूलो चुनौती र घेराबन्दीबाट आफूलाई जोगाएको छ। सधैं खेल, छल, जुटाऊ, फुटाऊ, भाग लगाऊ र राजनीतिमा सफल होऊ भन्ने खालका कुरालाई जनताले तिरस्कार गरेका छन्। विद्यमान निर्वाचन प्रणालीबाट ठूलै हुरी चल्ने अवस्थामा बाहेक कुनै दलको बहुमत प्राप्त हुन सम्भव छैन। यस प्रणालीमा चुनाव लडेर ठूलो दल बन्नु नै ठूलो सफलता हो। २०७४ बाम गठबन्धनले धमाकेदार जित हासिल गर्दा पनि नेकपा (एमाले)ले ठूलो दल हुने मात्रै सफलता प्राप्त गरेको थियो। बहुमत प्राप्त गर्न सकेको थिएन। अहिले नेपाली कांग्रेसले माओवादी केन्द्र र नेकपा एससँग मिलेर ठूलो दल बन्ने उद्देश्यले नै यस पटक गठबन्धन गरेको थियो। ९१ सिटमा मात्रै उसको उम्मेदवारी थियो, बहुमत उसको लक्ष्य थिएन। समानुपातिक कोटाबाट कांग्रेसले त्यसबाट पाउने उच्चतम अनुपात ३४ प्रतिशत मात्रै हुन्थ्यो। अहिले ठूलो दल बन्ने कांग्रेसको त्यो लक्ष्य एक, दुई सिटको मात्रै अन्तरमा रहनेछ। यस पंक्तिकारले अध्ययन गरेअनुसार कांग्रेस र एमाले करिब ८५ देखि ९५ सिटको बीचमा पहिलो र दोस्रो हुने देखिन्छ। यस्तै माओवादी र राष्ट्रिय स्वतन्त्र पार्टी २० देखि ३० सिटको बीचमा तेस्रो र चौथो हुने देखिन्छ। यस परिणामबाट यो भन्न सकिन्छ कि माओवादीले पहिला एमालेसँग गठबन्धन गर्दा प्राप्त गरेको ५३ सिटमा आधाभन्दा कम सिट अहिले कांग्रेससँग गठबन्धन गर्दा प्राप्त हुने देखिन्छ। एमालेसँग चोइटिएर २४ सिट लगेको माधव नेपाल नेतृत्वको पार्टीले कांग्रेससँग महागठबन्धन गर्दा पनि ५ देखि १० सिटको बीचमा जित्ने देखिन्छ। आफूले चोइट्याएर लगेको एक चौथाइ पनि जोगाउन नसक्ने माधव नेपाल र एमालेसँगको गठबन्धनबाट प्राप्त सिटको आधा पनि बचाउन नसक्ने प्रचण्ड एकअर्कामा समवेदना बाँड्ने स्थितिमा देखिन्छन्। यो पंक्तिकार पनि उनीहरूलाई सम्मानसाथ सहानुभूति राख्न चाहन्छ। यसबाट प्रचण्ड र माधव नेपालले यो चुनावबाट केही महत्त्वपूर्ण कुराहरू बुझ्नुपर्ने देखिन्छ। प्रचण्ड र माधव नेपाललाई कांग्रेस सभापति शेरबहादुर देउवासँग सँगै हिँड्ने चाहना रहे पनि त्यसलाई जनमतले पूर्ण रूपमा खारेज गरिदिएको छ। गठबन्धन गरेर उनीहरूले जसरी जनतासँग मत माग्न गएका थिए, जनताले उनीहरूलाई छुट्टिन आदेश दिए। उनीहरू मिलेर आएको जनताले पटक्कै रुचाएनन्। यसको ठीकविपरीत परिदृश्य थियो २०७४ सालको चुनावमा। वाम गठबन्धन बनाएर गएका एमाले र माओवादीलाई राजनीतिक स्थिरता र विकासको लागि अनुमोदन गरेका थिए। त्यसबेला मतदाताले एमाले र माओवादीलाई मिल्न जनादेश दिएका थिए। तर उनीहरूले बीचैमा फुटेर त्यसलाई उल्लंघन गरे। अहिले बनाइएको नयाँ गठबन्धनलाई भने जनताले छुट्टिन आदेश दिएका छन्। चुनावले गणितमार्फत मूर्त र संकेतमार्फत अर्को सुषुप्त आदेश दिन्छ, त्यसलाई नेतृत्व आफैंले बुझ्नुपर्छ। २०७४ सालको चुनावमा वाम गठबन्धनलाई मतदाताले मिल्न आदेश दिएको उल्लंघन भएजस्तै अहिले सत्ता गठबन्धनलाई अलग हुन दिएको आदेश पनि उल्लंघन हुनु हुँदैन। प्रचण्ड र माधव नेपालले यो भ्रममा पर्नु हुँदैन कि हामी चुनावअघि गठबन्धन गरेर भोट माग्न गएका थियौं, त्यसैकारण यसपछि पनि शेरबहादुर देउवाकै नेतृत्वको गठबन्धनमा अबका पाँच वर्ष रहनुपर्छ। २०७४ सालमा मिल्न दिएको जनादेश नमिलेर भूल भएको थियो, अब जनताले अनुमोदन नगरेको गठबन्धनलाई कायम राखे त्यो झन् महाभूल हुनेछ। यसले अर्को चुनावमा उनीहरूको पार्टी स्वाहा हुने निश्चतप्रायः छ, किनभने राजनीतिक सिद्धान्त र दर्शनका हिसावले बिजातीय एकताको परिणाम नकारात्मक हुन्छ भन्ने यही चुनावले देखाएको छ। कांग्रेसको वैचारिक रुझानका मतदाताले कहिल्यै पनि माओवादीलाई भोट हाल्न सक्दैनन् भन्ने कुरा माओवादीले सधैंका लागि पाएको छ। अब यसलाई नसच्याएसम्म माओवादीको पुनर्ताजगी सम्भव छैन। अर्काेतिर माधव नेपालले पनि राजनीतिक मुद्दाबिना नै आफ्नो व्यक्तिगत इगोलाई आधार बनाएर पार्टी फुटाउने कदम चाले त्यसलाई जनताले अनुमोदन गरेनन्। आफूले दशकौं लामो नेतृत्व सम्हालेको वैचारिक राजनीतिक धारलाई पक्रिनुमा उनको भलाइ छ भन्ने सन्देश माधव नेपालले यस चुनावबाट पाएका छन्। व्यक्तिगत रूपमा झुन्डिएर आएका कार्यकर्ताको भविष्य सुरक्षित गर्नु उनको दायित्व पनि हो। यस सन्देशलाई बुझ्ने, नबुझ्ने छनोट फेरि पनि माधव नेपालको नै हो। अर्काेतिर प्रचण्डले चुनावअघि गठबन्धनमा सभाहरूमा गरेका कसलाई प्रधानमन्त्री र कसलाई मन्त्री बनाउने भन्दै सभा नै पिच्छे दिएका आश्वासन पूरा गर्न सक्ने उनको सामथ्र्य छैन। चुनावअघिको उनको भाषणको मुख्य सन्देश नै राजनीति भनेको सधैं खेल खेल्ने र सत्तामा पुग्ने र बाँडेर खाने हो भन्ने मात्रै थियो। सधैं खेल, छल, जुटाऊ, फुटाऊ, भाग लगाऊ र राजनीतिमा सफल होऊ भन्ने खालका कुरालाई तिरस्कार गरेका छन्। अब प्रचण्डले यस चरित्रलाई पुनर्विचार गर्नै पर्छ। राजनीति खेल मात्र हो भन्ने उनको सिद्धान्त अबको समाजमा चल्न सक्दैन। निर्वाचनको यस सन्देशलाई प्रचण्डले बुझे भने अहिलेको परिणाम माओवादीलाई सुरक्षित मार्गमा लैजान प्रेरणादायी छ। चुनावले दिएका यी सन्देशहरूलाई कसले कसरी लिने भन्ने उनीहरूकै मर्जी। लम्साल निर्वाचन सर्वेक्षक हुन् ।"
सप्तरीबाट प्रदेश सभा सदस्यमा जनमत पार्टीका सकिल मियाँ विजयी,"राजविराज : सप्तरीको प्रदेश सभा १ (२) मा जनमत पार्टीले थप एक स्थानमा विजय हासिल गरेर जिल्लामा प्रदेश सभाको सङ्ख्या ४ पुर्याएको छ । बिहीबार सार्वजनिक परिणामअनुसार जनमत पार्टीका सकिल मियाँ १६ हजार १६० मतका साथ विजयी भएका छन् । निर्वाचन अधिकृतको कार्यालय प्रतिनिधि सभा क्षेत्र नम्बर १, कञ्चनरुपका अनुसार प्रदेश सभा सदस्यमा मियाँले ६ हजार २७२ मतान्तरले जित हासिल गरेका हुन् । मियाँका निकट्तम प्रतिद्वन्द्वी जसपा नेपालका सुदम्बर यादवले ९ हजार ८८८ मत प्राप्त गरे । पाँच दलीय सत्ता गठबन्धनका उम्मेदवार नेपाली कांग्रेसका बद्रीनारायण महात्मानले ६ हजार ६१० मत प्राप्त गरे । गत प्रदेश सभाको निर्वाचनमा उक्त क्षेत्रबाट राजपाका नवलकिशोर साहले विजयी हासिल गरेका थिए । उनी अहिले जसपाबाट प्रतिनिधिसभाका उम्मेदवार छन् । प्रतिनिधिसभातर्फ सप्तरी १ मा जसपाका साहले १६ हजार ९३९ मतका साथ अग्रता बढाएका छन् । साहलाई जनमत पार्टीका जयकान्त राउतले १२ हजार ३६३ मतका साथ पछ्याइरहेका छन् । सप्तरी १ (१) को प्रदेश सभा सदस्यमा नेकपा (एमाले) का राजकुमार लेखीले १० हजार नौ सय १ मतका साथ अग्रता बढाएका छन् । उनलाई जनमत पार्टीका शिवनन्दन महतोले ७ हजार ८६५ मतका साथ पछ्याइरहेका छन् । गठबन्धनबाट माओवादीका वेचनप्रसाद चौधरीले ५ हजार ५४५ मत प्राप्त गरेका छन् । हालसम्म घोषित परिणाम अनुसार सप्तरीमा जनमत पार्टीले १ प्रतिनिधि सभा र ४ प्रदेश सभा सदस्यमा जित निकालेको छ । नेपाली कांग्रेसले १ प्रदेश सभामा जित हासिल गरेको छ । बाँकी प्रतिनिधि सभा १ मा जसपाका नवलकिशोर साह तथा ३ र ४ मा कांग्रेसका क्रमशः दिनेशकुमार यादव र तेजुलाल चौधरीले अग्रता कायम राखेका छन् । प्रदेश १ (१) मा नेकपा (एमाले)का राजकुमार लेखी, ४ (१) मा नेकपा (एस) का गोबिन्द बहादुर न्यौपाने र ४ (२) मा स्वतन्त्रका अनिरुद्धकुमार यादवले अग्रता कायम राखेका छन् ।"
देव गुरुङले पृथ्वी सुब्बालाई बधाई दिँदै भने दुवै मिलेर बाम एकताको पहल गरौँ,"बेसीसहर: गएको स्थानीय निर्वाचन अघि नै माओवादी केन्द्रका महासचिव देव गुरूङ र एमाले उपमहासचिव पृथ्वीसुब्बा गुरूङ बाम गठबन्धन हुनुपर्ने अभिव्यक्ति दिईरहन्थे । तर, दुवै पार्टीका नेतृत्वले उनीहरूको प्रयासलाई ईन्कार गरिदिए । २०७४ को स्थानीय तह चुनावमा देशभर कांग्रेसमाओवादी तालमेल भइरहँदा लमजुङमा बाम गठबन्धनको सुरुवात भएको थियो । पछि केन्द्रीय स्तरमै पार्टी एकीकरण गर्नेगरी प्रतिनिधिसभा तथा प्रदेशसभा निर्वाचनमा देशभर तालमेल भयो । ०७४ मा देवप्रसाद गुरुङ एमालेको सहयोगमा प्रतिनिधि सभा सदस्यमा निर्वाचित भए । यसपटक पनि निर्वाचनअघि पृथ्वीसुब्बा र देवप्रसादविच गठबन्धन गर्ने विषयमा छलफल भएको थियो । चुनाव अघि पनि गठबन्धनका विषयमा उहाँ र मेरो कुराकानी त भयो । तर सार्थकता पाएन, एमाले उपमहासचिव गुरूङले भने । २०७४ मा देव गुरुङको सहयोगी बनेका पृथ्वीसुब्बा गुरुङले अहिले उनैलाई हराउँदै ५ वर्षका लागि संसदको यात्रा तय गरे। बिहीबार बिहान साँढे ३ बजे परिणाम आएपछि करिव ९ बजे देव गुरूङ बधाई दिन पृथ्वीसुब्बा बसेको होटलमा पुगे । त्यहाँ उनले जितको शुभकामना दिएका थिए ।"
चितवनमा राष्ट्रिय स्वतन्त्र पार्टीबाट रवि लामिछाने विजयी,"चितवन :चितवन २ बाट राष्ट्रिय स्वतन्त्र पार्टीका रवी लामिछाने विजयी भएका छन्। लामिछानेले ४९ हजार २६१ मत ल्याउँदै विजयी भएका हुन्। लामिछानेले नेपाली कांग्रेसका उम्मेदवार उमेश श्रेष्ठलाई ३४ हजार १६२ मतान्तरले पराजित गरेका हुन्। मन्त्री श्रेष्ठले १५ हजार ९९ मत ल्याएका छन्। एमालेका कृष्णभक्त पोखरेललाई तेस्रो भएका छन्। पोखरेलले १४ हजार ६४९ मत ल्याएका छन्। लामिछानेको विजयीसँगै राष्ट्रिय स्वतन्त्र पार्टीले हालसम्म ६ सिट विजयी भएको छ। काठमाडौं८ मा राष्ट्रिय स्वतन्त्र पार्टीका बिराजभक्त श्रेष्ठ विजयी काठमाडौं७ मा राष्ट्रिय स्वतन्त्र पार्टीका गणेश पराजुली विजयी, मानुषी तेस्रो काठमाडौं २ मा राष्ट्रिय स्वतन्त्र पार्टीकी सोविता गौतम विजयी, पूर्वसभामुख ओनसरी घर्ति चौथो स्थानमा काठमाडौं६ मा राष्ट्रिय स्वतन्त्र पार्टीका शिशिर खनाल विजयी ललितपुर ३ मा राष्ट्रिय स्वतन्त्र पार्टीकी तोसिमा कार्की विजयी"
भक्तपुर १ मा नेमकिपाका सुवाल ३० हजार मतले अगाडि,भक्तपुर : भक्तपुरको क्षेत्र नम्बर १ मा नेपाल मजदुर किसान पार्टी (नेमकिपा) विपक्षीभन्दा तेब्बर अर्थात ३० हजार ८ सय २ मतले अगाडि बढेका छन् । बिहान सार्वजनिक भएको मत परिणामअनुसार नेमकिपाका प्रेम सुवालले ४२ हजार ७ सय ६० मत ल्याएका छन्। नेमकिपालाई एमालेका नवराज गेलालले पछ्याइरहेका छन्। गेलालले १० हजार ९ सय ५८ मत पाएका छन्। तेस्रोमा राप्रपाका भरतबहादुर खडकाले ९ हजार ३ सय ३ मत पाएका छन्। सता गठबन्धनकातर्फबाट माओवादीका उम्मेदवार सुनील गोठे सबैभन्दा तल छन्। उनी ५ हजार २ सय ८३ मतमा सीमित छन ।
सर्लाही ४ (क) बाट बीरेन्द्र विजयी,मलंगवा : सर्लाही क्षेत्र नं ४ को (क) बाट सत्ता गठबन्धनका उम्मेदवार बीरेन्द्रप्रसाद सिंह निर्वाचित भएको छन्। नेपाली काँग्रेसबाट उम्मेदवारी दिएका सिंहले एमालेजसपा गठबन्धनका उम्मेदवार एमालेका नेता रामबाबु रायलाई एक हजार ७७ मतले पछि पार्दै निर्वाचित भएका छन्। सिंहले १५ हजार ६ सय ९३ मत ल्याएका छन्। उनका निकटतम प्रतिद्वन्द्वी रायले १४ हजार ६ सय १६ मत ल्याएका छन्। सिंहको यो दोस्रो कार्यकाल हो।
सरकारको आम्दानीभन्दा खर्च बढी,"काठमाडौं : सरकारको राजस्व संकलन २० वर्षपछि सबैभन्दा कम भएको छ। महालेखा नियन्त्रक कार्यालयको तथ्यांकअनुसार चालू खर्चभन्दा राजस्व संकलनको दर घट्दा अर्थतन्त्र घाटामा पुगेको हो। अर्थविद् भन्छन्, यस्तो अवस्था २०५७ र २०६०६१ सालमा थियो। भुक्तानी सन्तुलन र व्यापारमा दबाब परेका कारण सरकारको आम्दानीको स्रोत खुम्चिन पुगेको छ। पूर्वअर्थमन्त्री डाक्टर युवराज खतिवडा अर्थतन्त्रको बाह्य चाप कम गर्नका लागि सरकार तथा केन्द्रीय बैंकले लिएको नीतिका कारण यस्तो अवस्था आएको बताउँछन्। भन्छन्, राष्ट्र बैंकले लिएको नीतिले कन्जुमरसँगै सरकार स्वयंलाई असर गर्यो। आयात रोकिँदा मूल्यवृद्धि साढे ८ प्रतिशतमा उक्लिएको छ। वास्तविक मूल्यवृद्धि झन् बढी छ। यसको कारण आयात रोकिए पनि अनौपचारिक रूपमा सामानहरू बजारमा आइराख्यो र मूल्यवृद्धिमा चाप पर्यो। अनि, सरकारको राजस्व नै घट्यो। पूर्वगभर्नर डा चिरञ्जीवी नेपाल भने वस्तु आयातमा प्रतिबन्ध लगाइएका कारण यस्तो अवस्था आएको बताउँछन्। ती प्रतिबन्धित वस्तुको आयात नखुलाएसम्म यो अवस्थामा सुधार नआउने उनको तर्क छ। भन्छन्, प्रतिबन्ध गरिएको आयात खुलाएपछिको स्थितिमा मात्र सुधार कसरी गर्ने भन्न सकिन्छ। अहिले १३ सयभन्दा बढी वस्तुको आयात रोक्दा केही मुद्रा सञ्चिति बढेको छ। विदेशी सहयोग करिब ८० अर्ब आए पनि विदेशी मुद्रा सञ्चितिमा राहत पुगेको हो। कहिलेसम्म वस्तु आयातमा प्रतिबन्ध लगाउने भन्ने अहिलेको अर्थतन्त्रको चुनौती रहेको उनी बताउँछन्। महालेखाको तथ्यांकअनुसार चालू आर्थिक वर्षको कात्तिक महिनामा सरकारको खर्च धान्ने प्रमुख स्रोत राजस्व संकलनभन्दा सरकारको प्रशासनिक खर्च करिब ७ प्रतिशतले बढी पुगेको छ। कात्तिक महिनामा राजस्व संकलन १९११ प्रतिशत हुँदा सरकारको चालू खर्च अर्थात् प्रशासनिक खर्च भने २३७८ प्रतिशत छ। चालू आर्थिक वर्षको असोजमा पनि राजस्व संकलन १४८७ प्रतिशतले हुँदा चालू खर्च १८९१ प्रतिशत छ। गत वर्ष शोधनान्तर स्थिति ८७ अर्ब ७१ करोड रुपैयाँले घाटामा थियो। विदेशी मुद्रा सञ्चिति पनि करिब ६ महिनाको वस्तु तथा आयात धान्नेमा पुगेको थियो। विप्रेषण अप्रवाहमा वृद्धिदर पनि घट्दो अवस्थामा थियो। वैदेशिक रोजगारीमा जानेको संख्यामा वृद्धिसँगै विप्रेषण आयमा भएको वृद्धि र विलासिताका वस्तुको आयातमा गरिएको कडाइका कारण अहिले अर्थतन्त्रको बाह्य सूचांकमा भने सुधार देखिएको छ। केन्द्रीय बैंकको तथ्यांकअनुसार आर्थिक वर्ष २०७९८० को असोजमा १२ अर्ब ४३ करोड रुपैयाँले शोधनान्तर बचतमा पुगेको छ। विदेशी मुद्रा सञ्चिति ८३ महिनाको वस्तु आयात धान्ने अवस्थामा पुगेको छ। अर्थतन्त्रको प्रमुख आयस्रोत विप्रेषण आप्रवाह चालू आर्थिक वर्षको ३ महिनामा १६८ प्रतिशतले वृद्धि भई २८१ अर्ब ५ करोड पुगेको छ। चालू खाता भने घाटामा नै छ। तर, अहिलेको बाह्य क्षेत्रको सुधार क्षणिक भएको र अर्थतन्त्रको प्रपर ट्रिटमेन्ट अझै नभएको विज्ञ बताउँछन्। केन्द्रीय बैंकले आयातमा कडाइ गर्दा र विप्रेषण बढ्दा बाह्य क्षेत्रमा सुधार देखिएको हो। आयातमा कडाइका कारण मात्रै शोधनान्तर बचत भएको हो। बाह्य क्षेत्रको दिगो स्थायित्वका लागि निर्यात बढ्नुपर्ने पूर्वअर्थमन्त्री खतिवडाको भनाइ छ। उनी भन्छन्, आयातमा कडाइ गर्दा बजारमा माग र आपूर्तिको सन्तुलन बिग्रिएको छ। अनौपचारिक आयातका कारण मूल्यवृद्धि ८ प्रतिशत माथि पुगेको छ। आयात खुल्नेबित्तिकै स्थिति बिग्रिने उनले स्पष्ट पारे। समग्र अर्थतन्त्रमा बाह्य क्षेत्रको दबाब केही मात्र कम भएको केन्द्रीय बैंकका प्रवक्ता डागुणाकरण भट्ट बताउँछन्। शोधनान्तर बचतमा सुधार भए पनि जति पनि आयात गर्न सकिने अवस्था नभएको र अर्थतन्त्रलाई अझै पनि नियन्त्रणमा नै राख्न आवश्यक रहेको उनको भनाइ छ। भन्छन्, अन्तर्राष्ट्रिय परिस्थिति पनि अनिश्चित भएको बेलामा हामीले सर्तकता अपनाइरहनु पर्ने केन्द्रीय बैंकको बुझाइ छ। भूकम्प र कोरोना अघिका वर्षहरूमा सरकारको वित्तीय दायरा पर्याप्त थियो। सरकारले मज्जासँग खर्च गर्न सक्थ्यो। तर, अहिले सरकारको वित्तीय दायरा साँघुरिँदै गएको छ। सरकारको ऋण भार कुल गार्हस्थ्य उत्पादनको साढे ४१ प्रतिशत पुगेको छ। त्यसमध्येमा साढे २१ प्रतिशत वैदेशिक र २० प्रतिशत आन्तरिक ऋण हो। वैदेशिक ऋण कुल गार्हस्थ्यको ३३ प्रतिशतभन्दा बढाउन नसक्ने कानुन रहेको पूर्वअर्थसचिव रामेश्वर खनाल बताउँछन्। आन्तरिक ऋण पनि बढ्दै गएको छ। धेरै बढायो भने पनि त्यसले वित्तीय स्थायित्व खलबलाउने उनको तर्क छ। राजस्व संकलन २० वर्षपछि सबैभन्दा कम भुत्ताानी सन्तुलन र व्यापारमा दबाबका कारण आम्दानीको स्रोत खुम्चियो आयात रोकिँदा मूल्यवृद्घि साढे ८ प्रतिशतमा उक्लियो सरकारको ऋण भार कुल गार्हस्थ्य उत्पादनको साढे ४१ प्रतिशत पुग्यो सरकारको राजस्व घटेको छ। भन्सारको राजस्व आयातमा कडाइका कारण घटेको विज्ञ बताउँछन्। कुल आयात विगत वर्षको तुलनामा कात्तिक मसान्तसम्म १८ प्रतिशतले घटेको छ। र, आयातमा लाग्ने भन्सार पनि ३५ प्रतिशतले घटेको छ। तर, आन्तरिक रूपमा उठ्नुपर्ने कर पनि घटेको तथ्यांकले देखाउँछ। भन्सार ३५, आयकर ११ र मूल्य अभिवृद्धिकर पनि ११ प्रतिशतले घटेको छ। सेयर र घरजग्गा कारोबारमा आएको मन्दीका कारण पुँजीगत लाभकर पनि १२ अर्बले घटेको आन्तरिक राजस्व विभागका महानिर्देशक रितेश शाक्य बताउँछन्। यस्तो अवस्था रहने हो भने राजस्वको अर्धवार्षिक लक्ष्य हासिल गर्न चुनौती रहेको शाक्यको भनाइ छ। चालू आर्थिक वर्षको ६ महिनामा १ खर्बभन्दा बढी राजस्व संकलनको लक्ष्य आन्तरिक राजस्वलाई छ। सरकारले अहिले गर्न सक्ने खर्चमा मितव्ययिता ल्याउनुपर्ने अर्थविद् बताउँछन्। चुनावी खर्च आवश्यक हो तर त्यसपछि सरकारले जथाभावी खर्च गर्ने र रकमान्तर गर्न भएन, पूर्वअर्थसचिव रामेश्वर खनाल भन्छन्, खर्च बढी गरेर आन्तरिक ऋण उठाउन पर्यो। र, वित्तीय घाटा बढेर गयो भने त्यसले पनि मुद्रा आपूर्ति बढाउँछ। ऋणको सीमा बढ्छ। ओभरड्राफ्ट बढ्छ। यसले गर्दा बजारमा थप तरलता अभाव हुन्छ। सरकारले अर्थतन्त्र सुधारमा ध्यान नदिएका कारण सूचकहरू दबाबमा परेको पूर्वअर्थमन्त्री युवराज खतिवडा बताउँछन्। आयात बन्द गर्नु, कर्जा बन्द गर्र्नु, कलकारखाना बन्द हुनु, पुँजी नहुनु भनेको आर्थिक मन्त्रीको संकेत भएको उनको भनाइ छ। अलिकति विदेशी मुद्रा बच्यो रे भनेर अर्थतन्त्रमा सुधार भयो भन्न मिल्दैन। अर्थतन्त्र सुधार हुनु भनेको आर्थिक वृद्धि हुनु हो। खै भएको छ र ? उनी प्रश्न गर्छन्। राजस्व घट्नु समस्या भए पनि त्योभन्दा ठूलो समस्या भनेको व्यवसाय ठप्प हुनु रहेको विज्ञहरूको भनाइ छ। मुलुकको व्यवसाय सबै ठप्प भएका छन्। आन्तरिक पर्यटन, सेयर कारोबार, घरजग्गा कारोबार ठप्प प्रायः छ। उद्योग कि बन्द हुँदैछन्, कि कम क्षमतामा सञ्चालनमा छन्। यसले रोजगारीमा के असर पर्छ ? आर्थिक वृद्धिमा के असर पर्छ ? भन्ने प्रश्न छ। सबै क्षेत्रको सन्तुलित तवरले सुधार हुँदै गएर, निर्यात बढेर शोधनान्तर बचत हुनुपर्नेमा आयात कडाइ गर्दा भएको बचतलाई राम्रो भन्न नमिल्ने खतिवडा बताउँछन्। राष्ट्र बैंकले बाह्य क्षेत्र सन्तुलन बनाउन खोज्दा वित्तीय जोखिम झन् बढेर गएको देखिएको छ। तरलताका कारण बैंकमा निक्षेप छैन भने कर्जा प्रवाह पनि हुन सकेको छैन। कर्जा विस्तारलाई नियन्त्रण गर्न भन्दै राष्ट्र बैंकले ल्याएको चालू पुँजी कर्जासम्बन्धी कार्यविधिका कारण उद्योगी व्यवसायी थप मारमा परेका छन्। एकातिर पुनर्कर्जाको सुविधालाई हटाइएको छ भने अर्कोतिर कर्जाको प्रयोगलाई पनि नियन्त्रण गरिएको छ। त्यसको सिधा असर उद्योगमा परेको छ। अहिले ४० प्रतिशतभन्दा बढी उद्योग क्षमताभन्दा कम उत्पादनमा झरेका छन्। निर्माणसम्बन्धी उद्योगहरू सबैभन्दा बढी प्रभावित भएको अवस्था पनि अहिले कै हो। क्षमताको ३० प्रतिशत उत्पादनमा उद्योगहरू झरेको नेपाल उद्योग वाणिज्य महासंघ उद्योग समिति सभापति भरत आचार्य बताउँछन्। उत्पादनको बिक्री नै नहुँदा कसरी उद्योग चल्ने भन्ने प्रश्न उनको छ। देश आर्थिक मन्दीतिर जाँदैछ। निर्वाचनपछि आउने सरकारले पहिलो दिनबाट नै अर्थतन्त्र सुधारमा काम गर्नुपर्छ। भुक्तानी सन्तुलन सप्रिन थाल्यो नि भनेर बस्ने हो भने देश गहिरो आर्थिक मन्दितर्फ जाने पूर्वअर्थमन्त्री खतिवडाको भनाइ छ। वस्तु आयात प्रतिबन्धले चुनौती डाचिरञ्जीवी नेपाल, पूर्वगभर्नर प्रतिबन्ध गरिएको आयात खुलाएपछिको स्थितिपछि मात्र सुधार कसरी गर्ने भन्न सकिन्छ। अहिले १३ सयभन्दा बढी वस्तुको आयात रोक्दा केही मुद्रा सञ्चिति बढेको हो। विदेशी सहयोग करिब ८० अर्ब आएर पनि विदेशी मुद्रा सञ्चितिमा राहत पुगेको हो। कहिलेसम्म वस्तु आयातमा प्रतिबन्ध लगाउने भन्ने अहिलेको अर्थतन्त्रको चुनौती हो। कोभिडपछि तुरुन्तै कर्जा विस्तार अत्याधिक भयो। त्यतिबेला मौद्रिक नीतिले १९ प्रतिशत कर्जा विस्तारको सीमा तोक्दा तोक्दै ३४ प्रतिशतसम्म कर्जा विस्तार हुँदा भएको पैसा सबै गयो। निक्षेप बढाउने सन्दर्भमा पनि १० प्रतिशतभन्दा बढी ब्याज लिन नपाउने नियमले पैसा बैंकमा जम्मा हुन सकेन। अमेरिकी डलरको मूल्यवृद्धि र युद्धका कारण भएको खाद्यान्न अभाव जस्ता कारणले पनि नेपालको अर्थतन्त्रलाई असर गर्यो। सरकार र राष्ट्र बैंकले नीतिगत परिवर्तन गर्नुपर्छ। यही नीतिलाई अवलम्बन गर्दा अर्थतन्त्र अघि बढ्न सक्ने स्थिति हुँदैन। व्यापारव्यवसाय छैन। ठूला आयोजनाको निर्माण ठप्प छ। निजी क्षेत्रले लगानी गर्ने वातावरण छैन। बैंकमा पैसा छैन। राजस्व कम उठेको छ। निर्यात ठप्प छ। पर्यटन बढ्न सकेको छैन। विप्रेषण केही बढेर मात्र स्थिति सहज जस्तो देखिए पनि अर्थतन्त्र दबाबमा परेको छ। राजस्व संकलन र खर्च सन्तुलित भएन डिल्लीराज खनाल,अर्थविद् क्राइसिसको बेलामा मौद्रिक र वित्तीय नीतिलाई एकाअर्कामा सन्तुलित बनाएर अघि बढ्नुपर्ने हुन्छ। अहिले हाम्रो वित्तीय नीति पनि काम लागेन। राजस्व पनि उठेन। खर्च पनि ठीक ढंगले भएन। उठेको राजस्व पनि ठीक ढंगले खर्च भएको छैन। पुँजीगत रूपमा राजस्व खर्च नभई सरकारको चालू खर्च मात्र भयो। यसले अर्थतन्त्रमा असर गर्यो। निजी क्षेत्र लगायतका स्टेकहोल्डरलाई उत्प्रेरित गर्ने काम पनि भएन। यही समयमा मौद्रिक नीतिलाई एकपक्षीय रूपमा मात्र हेरियो यो समस्या हो। केही कसिलो मौद्रिक नीति ल्याउनुपथ्र्यो। मौद्रिक नीतिको सबैभन्दा बलियो पक्ष भनेको पुँजी प्रवाहलाई नियन्त्रण गर्र्ने गरी ब्याजलाई राख्नुपथ्र्यो। ब्याजदर बडाइयो भने चालू पुँजी अनुपातलाई घटाइयो। तर, त्यसले पार्ने सम्भावित समस्यालाई ध्यान दिइएन। ब्याजदर बढेपछि पुँजीको लागत बढ्ने भयो। पुँजीको लागत बढेपछि निजी क्षेत्रको लगानी संकुचन हुने भयो। कारोबार लागत बढ्ने भयो। यसले अर्थतन्त्रमा धक्का पर्यो र आपूर्ति पक्षमा प्रतिकूल असर पर्यो। सानादेखि ठूला उद्योग सबैतिर लागत बढ्नेदेखि लिएर रोजगारी, माग र उत्पादनमा कटौती गर्नुपर्ने अवस्थाको सिर्जना भयो। अब बन्ने सरकारले मौद्रिक नीति र सरकारको वित्त नीतिलाई एकअर्कामा परिपूरक बनाउनुपर्छ। आपूर्ति संयन्त्रमा असर रवि सिंह,अध्यक्ष, नेपाल निर्माण व्यवसायी महासंघ चालू वर्षदेखि नै निर्माण उद्योग प्रभावित छ। सरकारको राजस्व कम उठेको छ भने सरकारले भुक्तानी प्रक्रियालाई लम्ब्याउँदा बजारमा पैसा आउन सकेको छैन। अग्रिम भुक्तानी बापतको २० प्रतिशत रकम पनि सरकारले भुक्तानी गरेको छैन। आर्थिक मन्दीकै कारणले सप्लाइचेनमा असर गरेको छ। निर्माणका क्रममा आवश्यक सामानहरू कम्तीमा ९० दिनसम्मको क्रेडिट फेसिलिटीमा उपलब्ध हुन्थ्यो। तर, अहिले बैंकमा तरलता अभावका कारण सबै सामानहरू नगदमा नै कारोबार गर्नुपर्ने बाध्यता छ। अहिले धेरै निर्माण सामाग्रीहरू सतप्रतिशत मार्जिनमा प्रतितपत्र खोल्नुपर्ने भएको छ। सरकारले निर्माण उद्योगलाई चलायमान हुने हो भने बजारमा पैसा आउने र रोजगारी सिर्जना हुनेलगायतका अर्थतन्त्रका अवयवहरू पनि चल्ने थिए।"
स्वतन्त्र उम्मेदवार कलवार प्रदेशसभा सदस्यमा पुनः निर्वाचित,सिमराः बारा क्षेत्र नं २(१) को प्रदेशसभा सदस्यमा स्वतन्त्र उम्मेदवार सारदा संकर कलवार पुनः निर्वाचित भएका छन् । एमाले र जसपाबीचको तालमेलविरुद्ध बागी उम्मेदवारी दिएका कलवार दुई हजार चार सय २८ मतको मतान्तरले निर्वाचित भएका हुन् । कलवारले नौ हजार दुई सय ९५ मत प्राप्त गर्दा एमालेका बलबिर चौधरीले ६ हजार आठ सय ६७ मत पाएका छन् । एमाले र जसपाबीचको तालमेलमा उक्त क्षेत्र एमालेको भागमा परेपछि कलवारले स्वतन्त्र उम्मेदवारी दिएका थिए । कलवार २०७४ सालको निर्वाचनमा तत्कालिन संघीय समाजवादी फोरम (हाल जसपा) बाट १६ हजार ६ सय ७१ मत प्राप्त गर्दै प्रदेशसभा सदस्यमा निर्वाचित भएका थिए ।
जसपाका राउत पुनः प्रदेशसभा सदस्यमा निर्वाचित,सिमराः बारा क्षेत्र नं २(२) को प्रदेशसभा सदस्यमा जनता समाजवादी पार्टी नेपालका उम्मेदवार बच्चा राउत अहिर पुनः निर्वाचित भएका छन् । राउत एक हजार तीन सय ६३ मतको मतान्तरले निर्वाचित भएका हुन् । राउतले १० हजार तीन सय दुई मत प्राप्त गर्दा उनका निकटतम प्रतिद्धन्द्धी नेपाली कांग्रेसका रामअयोध्या प्रसाद यादवले आठ हजार ९ सय ३९ मत पाएका छन् । राउत २०७४ सालको निर्वाचनमा पनि निर्वाचित भएका थिए । संघीय समाजवादी फोरमबाट निर्वाचन लडेका राउतले ११ हजार पाँच सय तीन मत प्राप्त गरेका थिए ।
"सिन्धुलीमा कांग्रेसका श्यामकुमार, रामकुमार र माओवादीका मातृका विजयी",सिन्धुली : सिन्धुली जिल्लाको प्रतिनिधि सभा १ मा नेपाली कांग्रेसका श्यामकुमार घिमिरे विजयी भएका छन् । निर्वाचन अधिकृतको कार्यालय सिन्धुलीका अनुसार घिमिरेले ४ हजार ८ सय ४५ मत अन्तरले विजय भएका हुन्। उनले ३० हजार ३ सय ९१ मत पाएका छन्। उनका निकटतम प्रतिद्वन्द्वी नेकपा एमालेका प्रदिपकुमार कटुवालले २५ हजार ५ सय ४६ मत पाएका छन्। घिमिरे सत्तारुढ गठबन्धनबाट साझा उम्मेदवार थिए । उनी २०७४ को आम निर्वाचनमा निकटतम प्रतिद्वन्द्वी कटुवालसंग प्रदेश सभामा पराजित भएका थिए । तर यस पटक तिनै कटुवाललाई पराजित गर्दै घिमिरेले लगातार जित्दै आएको कम्युनिष्टको आधार भुमि भत्काएका छन्। त्यस क्षेत्रमा २०६४ देखि लगातार कम्युनिष्टले जित्दै आएको थियो। यस्तै उक्त क्षेत्रमा राष्ट्रिय स्वतन्त्र पार्टीकी मेनुका ठकुरीले २ हजार ६ सय ९२ मत पाएर तेस्रो भएकी छिन्। राप्रपाले ७ सय ४ मत प्राप्त गरेको छ । यस क्षेत्रमा १ लाख ७ हजार १ सय ३६ मतदाता रहेकामा ६३ हजार १ सय १७ मत खसेको थियो । त्यस्तै प्रतिनिधि सभा १ अन्तरगत प्रदेश सभा १ (क) मा नेकपा माओवादी केन्द्रका मातृकाप्रसाद भट्टराई विजयी भएका छन्। निर्वाचन अधिकृतको कार्यालय सिन्धुली क्षेत्र नम्बर १ का अनुसार भट्टराई ३ हजार ३ सय १९ मत अन्तरले विजय भएका हुन्। उनले १५ हजार ८ सय ५२ मत पाएका छन्। उनका निकटतम प्रतिद्वन्द्वी नेकपा एमालेका सुवास देकोटाले १२ हजार ५ सय ३३ मत पाएका छन्। साथै प्रतिनिधि सभा १ अन्तरगत प्रदेश सभा २ (ख) मा नेपाली कांग्रेसका रामकुमार पहाडी विजयी भएका छन्। निर्वाचन अधिकृतको कार्यालय सिन्धुलीका अनुसार पहाडी २ हजार २ सय २२ मत अन्तरले विजय भएका हुन्। उनले १५ हजार ६ सय २१ मत पाएका छन्। उनका निकटतम प्रतिद्वन्द्वी नेकपा एमालेका कुमार कार्कीले १३ हजार ३ सय ९९ मत पाएका छन्।
कास्की २(ख)मा नेपाली कांग्रेसका विन्दुकुमार थापा विजयी,पोखरा : कास्की २(ख) प्रदेश सभाको निर्वाचनमा नेपाली कांग्रेसका उम्मेदवार विन्दुकुमार थापा विजयी भएका छन्। निकटम प्रतिद्वन्द्वी नेकपा एमालेकी मिना गुरुङलाई १ हजार ३ सय ९ मतले पछि पार्दै थापा दोस्रो पटक गण्डकी प्रदेश सभाको यात्रा तय गरेका हुन् । थापाले ९ हजार २ सय ८० मत प्राप्त गर्दा नेकपा एमालेकी मिनार गुरुङले ७ हजार ९ सय ७१ मत प्राप्त गरिन्। राप्रपाका अरुण गिरीले ३ हजार ९ सय ३ मत प्राप्त गरे। यस निर्वाचन क्षेत्रमा २३ हजार १ सय ४७ मत खसेको थियो ।
'कुनै झमेलामा अल्झिँदैन पोर्चुगल',"दोहा: पोर्चुगलको विश्वकप यात्रा क्रिस्टियानो रोनाल्डोको क्रोधमा नअल्मलिने डिफेन्डर रुबेन डियाज बताउँछन् । रोनाल्डोले पियर्स मोर्गानलाई दिएको अन्तरवार्ता विश्वकपको सुरुआतमा हट् टपिक बनेको थियो । बिहीबार राति घानाविरुद्ध खेल्दै समूह एचबाट विश्वकप यात्रा सुरु गर्नेछ । रोनाल्डोले म्यानचेस्टर युनाइटेडसँगको विवादले विश्वकपमा कुनै पनि प्रभाव नपर्ने संकेत गरिसकेका छन् । युनाइटेडका सहकर्मी ब्रुनो फर्नान्डेजसँग खट्पटको चर्चा भए पनि टिमको माहोल त्यस्तो नभएको संकेत दिए । पोर्चुगिज टिमका सेन्टर ब्याक डियाज रोनाल्डोको विवादले कुनै पनि फरक नपर्नेमा विश्वस्त छन् । मलाई क्रिस्टियानोको मामिलाले हाम्रो लक्ष्यमा केही फरक पर्ला जस्तो लाग्दैन । मलाई यसबारे धेरै केही भन्नु छैन, डियाजले पत्रकार सम्मेलनमा भनेका थिए । हामीले यस विषयमा धेरै बोलिसक्यौं, उनले भने, हामी एक जुट भएर, एक टिम भएर विश्वकपमा केन्द्रित छौं । अरू केही छैन । एक पटकमा एक खेलमा केन्द्रित हुने लक्ष्यसहित फर्नान्डो सान्तोषको टिम कतार पुगेको उनले सुनाए । हामी घानाविरुद्ध जित निकाल्ने लक्ष्यमा छौं, उनी भन्छन्, एक समयमा एउटा खेलमा केन्द्रित हुनु उत्कृष्ट योजना हो । सफलताका लागि पनि यो योजना उत्कृष्ट छ । यद्यपि, समूह एच पार गर्नु पोर्चुगलका लागि कम चुनौतीपूर्ण छैन । उरुग्वे र दक्षिण कोरिया सोही समूहमा भएका थप दुई टिम हुन् । घाना पनि क्षमतावान् र प्रतियोगिताकै सबैभन्दा युवा टिम लिएर विश्वकपका लागि कतार पुगिसकेको छ । स्पेनबाट राष्ट्रियता परिवर्तन गरेका इनाकी विलियम्स पोर्चुगलको रक्षापंक्तिका लागि मुख्य खतरा हुन् । यस्तै मोहमद कुडुस र थोमस पार्टे क्रमश आयाक्स र आर्सनलमा उत्कृष्ट लयमा छन् । विश्वकपको तथ्याङ्कअनुसार २०२२ मा विश्वकप खेलिरहेका टिममध्ये प्रतिखेल सर्वाधिक फ्रेममा प्रहार गर्ने टिम घाना हो । शारीरिकरूपमा बलिया खेलाडीले भरिएको घानाको औसत दर १९ प्रहार प्रतिखेल छ । घाना शारिरीक र प्राविधिकरूपमा पनि बलियो टिम छ, डियाज भन्छन्, उनीहरूको टिममा युरोपको शीर्ष स्तरमा खेलिरहेका खेलाडी छन् । हामी धेरै कठिन प्रतिद्वन्द्वीको सामना गर्दैछौं भन्नेमा जानकार र शतर्क छौं, उनले भने, हामी आफू के गर्ने र घानाले कस्ता कठिनाई दिन सक्छ भन्ने लेखाजोखा गरिरहेका छौं । प्लेयर्स टू वाच पोर्चुगल क्रिस्टियानो रोनाल्डो रोनाल्डो आफ्ना आलोचकलाई चुप लगाउन माहिर छन् । यदि विश्वकप त्यो मञ्च हुन्छ भने रोनाल्डोले त्यसको उपयोग गर्न कुनै कसर बाँकी नराख्नेमा शंका छैन । पोर्चुगलका सर्वकालिन सर्वाधिक गोलकर्ता रोनाल्डो पाँच फरक विश्वकपमा गोल गर्ने पहिलो खेलाडी बन्ने संघारमा छन् । रोनाल्डोले हालसम्म विश्व फुटबलको महाकुम्भमा गरेका सातै गोल समूह चरणमा थिए । उनी नक आउटमा गोल नभेट्टाएका रोनाल्डोको समूह चरणमा सात गोल सर्वाधिक हो । उनले नकआउट चरणमा खेलेका ६ खेलमा गोल गर्न सकेका छैनन् । घाना : मोहम्मद कुडुस कुडुसले गत अगस्टमा झण्डै एभर्टन पुगेको खुलाएका थिए । तर, क्लबको लय विश्वकपमा पनि जारी राख्न सके २२ वर्षीय आक्रामक मिडफिल्डर जनवरी ट्रान्सफर विन्डोमा तहल्का मच्चाउन सक्छन् । जारी सिजन आयाक्सबाट १० गोल गरेका कुडुसले तीमध्ये चार गोल च्याम्पियन्स लिगका ६ खेलमा गरेका हुन् । अगाडि इनाकी विलियम्स र पछाडि थोमस पार्टेको सहयोग पाउने कुडुस कतारमा हेर्न लायक एक खेलाडी हुन सक्छन् ।"
"कोरिया अनुभवी फरवार्डको चिन्तामा, उरुग्वेलाई छान्नै कठिन","दोहा: दक्षिण कोरियामा पछिल्लो तीन साता एउटै विषय सबैभन्दा चर्चामा रह्यो, सन ह्युङ मिन विश्वकपमा तयार होलान् ? र, विश्वकप खेल्ने एसियाली मुलुक कोरियाको प्रतिनिधित्व गर्दै कतार पुगेका सन बिहीबार राति हुने उरुग्वेविरुद्धको खेलमा मैदान उत्रेलान् ? यो अझै निश्चित छैन । टोटेनह्यामबाट व्यावसायिक फुटबल खेल्दै आएका सनले च्याम्पियन्स लिगअन्तर्गत मार्सेविरुद्ध नोभेम्बर १ मा भएको खेलमा सन घाइते भएका थिए । विश्वकपको संघारमा सबैभन्दा प्रभावशाली खेलाडीको अनुहारमा चोट लाग्दा दक्षिण कोरियाली समर्थकलाई पनि पीडा भएको थियो । तर, उनी २६ सदस्यीय टिममा समावेश भएपछि भने त्यो चोट भरिएको छ । अनुहारको चोटमुक्त हुन शल्यक्रिया गरेका सन गत सोमबार पहिलो पटक ट्रेनिङमा देखिए । उनले हेडर प्रहार गरिरहेको फोटो बाहिरिएको थियो । कोरियाली प्रशिक्षक पाउलो बेन्टोले फाइनल थर्डमा खेलाडीको छनोटबारे मिडियासँग कुरा गर्दै समर्थकलाई अनुमान लगाउने ठाउँ दिएका छन् । उनको अनुपस्थितिमा बेन्टोसामू भने ठूलो चुनौती हुनेछ । कोरियाली अर्का फरवार्ड ह्वाङ हि चान प्रिमियर लिगमा संघर्षरत वुल्भ्सबाट खेलका ११ खेलमा गोलविहीन छन् । यस्तै, ओलम्पियाकसका ह्वाङ यी जो पनि खराब लयबाट गुज्रिरहेका छन् । कोरिया अनुभवी फरवार्डको चिन्तामा ब्याकुल रहँदा उरुग्वे कसलाई मौका दिने भन्ने दुविधामा छ । यद्यपि, एडिन्सन कभानीले खुट्टाको चोटका कारण पहिलो खेल गुमाउने छन् भने लुइस स्वारेज सम्भवतः अन्तिम विश्वकपका लागि तयार छन् । स्वारेजको अन्तिम विश्वकप भए पनि त्यसले ३५ वर्षीय फरवार्डलाई अतिरिक्त उत्साह नदिने पूर्व खेलाडी डिएगो फर्लान बताउँछन् । लुइसले उरुग्वेको जर्सी लगाउँदा नै पूर्ण उत्साहित महसुस गर्छन्, फोर्लानले भने, उनी सधैँ राम्रो गर्न चाहन्छन्, किनभने उनको प्रवृत्ति नै त्यस्तै हो । यो अन्तिम विश्वकप हुनुले उनलाई केही उत्साह थप्दैन । दक्षिण कोरिया र उरुग्वे रहेको समूह एचमा पोर्चुगल र घाना पनि छन् । त्यसैले पहिले खेलको महत्त्व पनि फोर्लानलाई थाहा छ । मलाई लाग्छ उरुग्वे राम्रो टिम छ, हामी कठिन समूहमा छौं, तर हामी प्रतिस्पर्धाका लागि तयार छौं, उलने भने, विशेष गरी पहिलो खेल महत्त्वपूर्ण छ, किनभने हामीले पोर्चुगलसँग पनि खेल्नु पर्नेछ । मलाई लाग्छ पोर्चुगल पछिल्लो विश्वकपमा भन्दा राम्रो टिम छ । प्लेयर्स टू वाच उरुग्वे लुइस स्वारेज स्वारेजसँग युरोपेली फुटबलमा जमेका डिफेन्डरलाई माथ दिन सक्ने क्षमता गुमाएका छन् । तर अझै गोलस्कोरिङ क्षमता अझै उनीसँग बाँकी छ । व्यावसायिक करिअरको उत्तराद्र्धमा रहेका स्वारेज उरुग्वे फर्किएर बाल्यकालको क्लब नसनललाई राष्ट्रिय च्याम्पियन बनाउन सफल भए । मेजर लिग सकरलाई आफ्नो आगामी गन्तव्य बनाउने तयारीमा रहेका स्वारेज कतारमा आकर्षणको केन्द्र बन्न सक्ने खुबी राख्छन् । उरुग्वेबाट विश्वकपमा सर्वाधिक गोल गर्ने खेलाडीको कीर्तिमान बराबरी गर्न स्वारेजलाई एक गोल मात्रै आवश्यक छ । ओस्कार मिग्वेजले उरुग्वेबाट सर्वाधिक आठ गोल गरेका छन् । दक्षिण कोरिया : ह्युङ मिन सन कतार पुगेर पनि नियमित ट्रेनिङ गरिरकेका सन मास्क लगाएर उरुग्वेविरुद्ध मैदानमा उत्रिने करिब निश्चित छ । ३० वर्षीय सन तीन फरक विश्वकपमा गोल गर्ने दोस्रो खेलाडी बन्न सक्छन् । यसअघि पार्क जी सुङले तीन विश्वकपमा गोल गरेका थिए । सन् जारी सिजन टोटनहममा उत्कृष्ट लय भेट्टाउन सकेका छैनन् । क्लबबाट खेलेको १४९९ मिनेटमा उनले पाँच गोल र तीन असिस्ट मात्रै गरेका छन्। ती मध्ये तीन गोल लेस्टर सिटीविरुद्ध सेप्टेम्बरमा भएको खेलमा गरेका थिए । उनी विश्वकपमा फेरि एक पटक पुरानो लय भेट्टाउने कोसिसमा हुनेछन्।"
रौतहट २ (क)बाट आलम विजयी,रौतहट : निर्वाचन क्षेत्र नम्बर २ (क) प्रदेशसभा सदस्यमा नेकपा एमालेका उम्मेदवार मोहमद जैद आलम विजयी भएका छन्। आलम १३ हजार ७ सय ३२ मत ल्याइ विजयी भएका छन्। निकटतम प्रतिद्वन्द्वी स्वतन्त्र उम्मेदवार नागेन्द्रप्रसाद सिन्हाले ६ हजार ८ सय ६० पाएका छन्। स्वतन्त्र उमेदवार सिन्हाले ६ हजार ८ सय ७२ मत प्राप्त गरेका छन्। तमलोपाका उम्मेदवार शेख जमसेदले ५ हजार ४ सय ७४ मत ल्याएका छन्। त्यस क्षेत्रमा जैदका बुबा स्व मुस्ताक राजाले २०७० सालको सविधानसभा निर्वाचनमा पुर्वमन्त्री मोहम्मद आफताब आलमलाई पराजित गरेका थिए।
ब्राजिल फुटबलको पर्याय नै हो,"फुटबलको महाकुम्भ विश्वकप कतारमा जारी छ । जारी प्रतियोगितामा एसियाली मुलुकले उत्कृष्ट प्रदर्शन गरिररहेका छन् । विश्वकपका उपाधि दावेदार टोलीलाई एसियाली मुलुकले हराउँदा नेपाली दर्शक पनि खुसी छन् । जारी विश्वकपको प्रदर्शन, विगत र अहिलेको विश्वकपलगायतका विषयमा केन्द्रित रहेर अन्नपूर्णकर्मी उमेश दाहालले फुटबलका प्रशिक्षक प्रवेश कटुवालसँग गरेको कुराकानीको सम्पादित अंश विश्वकपको मजा कसरी लिँदै हुनुहुन्छ ? म १९९४ देखि लगातार विश्वकपको मजा लिइरहेको छु । म अहिले झापामा छु । यहाँ हाम्रो बास्केटबल कोर्ट छ । त्यहाँ प्रोजेक्टर राखेर दुईतीन सय दर्शक जम्मा भएर हेरिरहेका छौं । एकदमै रमाइलो भइरहेको छ । यसपाली विश्वकपमा एसियन मुलुकहरुले एकदमै सरप्राइज नतिजा दिइरहका छन् । विश्वकपका उपाधि दाबेदार मुलुकहरुलाई हराइरहेका छन् । यसबाट एसिया पनि फुटबलमा कमजोर छैन भन्ने सन्देश गएको छ । कुन टिमको समर्थन गरिरहनु भएको छ ? म सधैँ ब्राजिलको समर्थक हो । त्यसैले यसपाली एसियामै भएकाले एउटा खेल हेर्न जाने तयारीमा छु । समूह चरणको अन्तिम खेल स्वीट्जरल्यान्डसँग छ । त्यो खेल हेर्न जाने तयारीमा छु । किनभने, फुटबलमै लागेको मान्छे भएकाले फुटबलको महाकुम्भ त्यो पनि एसियामै भइरहँदा कसरी गुमाउनु भनेर जान लागेको हुँ । ब्राजिलको समर्थन किन ? मैले जानेदेखि नै फुटबलको पावरहाउस र फुटबलको पर्याय नै ब्राजिल हो । जसले फुटबल खेलेरफुटबल बेचेरै अर्थतन्त्र परिवर्तन गरेको देश पनि हो । ब्राजिल मनपर्ने कारण त्यो पनि हो । त्यति मात्रै नभएर ब्राजिल फुटबलमा भरपुर मनोरञ्जन दिँदै खेल्ने टिम हो । ब्राजिलको खेल हेर्दा कहिल्यै बोर हुनु पर्दैन । ब्राजिलियन खेलाडीहरुले देखाउने स्किल, डान्स जस्ता कुराले दर्शकलाई एकदमै मनोरञ्जन दिन्छ । युरोपेली फुटबल क्लबमा ब्राजिलियन खेलाडीको उपस्थितिले छुट्टे रोमान्च दिन्छ । अनपेक्षित नतिजाबारे के भन्नु हुन्छ ? फुटबलमा यस्तो हुनेगर्छ । विशेष गरी विश्वकप चार वर्षमा एक चोटी आउँछ, सबैको महत्वकांक्षी प्रतियोगिता हो विश्वकप । त्यहाँ मात्रै होइन, घरेलु लिगहरूमा पनि रेलिगेसनमा संघर्ष गरिरहेका टिमहरूले पनि लिग लिडरलाई पराजित गरिरहेका हुन्छन् । आयोजकको रुपमा पहिलो पटक कतार हारेको थियो । इरानले पनि इङ्ल्यान्डसँग् ६ गोल खाइसकेपछि एसियाली फुटबल स्तरमाथि नै प्रश्न उठिरहेको थियो । तर, हिजो साउदी अरबले अर्जेन्टिनालाई हराएपछि हामी पनि धेरै पछाडि छैनौं भन्ने सन्देश गएको छ । त्यसमा पनि आज जर्मनीलाई जापानले हराउँदा झन् राम्रो भयो र एसियाली फुटबलको मेहेनत पनि देखिएको छ । पहिलो विश्वकप र अहिले के फरक पाउनु हुन्छ ? धेरै अर्थमा यो विश्वकप फरक छ । पहिलो पटक जाडोयाममा हुँदैछ । अर्को कतारमा हुँदैछ । जसले एउटा विश्व पनि खेलेको थिएन । उसले आयोजना गरेर आयोजकको रुपमा खेलिरहेको छ । क्षेत्रफलको हिसाबले लगभग झापा जिल्ला जत्रो देशले विश्वकप आयोजना गरेर विश्वभरका मानिसलाई राम्रो आतिथ्यता दिइरहेको छ । नेपाल जस्तो देशलाई कतारमा विश्वकप हुँनु भनेको प्रत्यक्ष रंगशालामा गएर हेर्ने ठूलो मौका पनि सिर्जना गरिदिनु हो । कतारमा रोजगारीको शिलशिलामा धेरै नेपाली बसोबास गर्छन् । उनीहरूले हेर्ने मौका पाएका छन्, र हेरिरहेका पनि छन् । मैले चिनेका साथीभाइहरू पनि गएका छन् । नेपालबाटै जान चाहनेका लागि पनि अन्य युरोपअमेरिकामा हुने विश्वकपभन्दा आर्थिक हिसाबले सजिलो छ । त्यसैले पहुँचको हिसाबमा पनि यो विश्वकप फरक छ । कुन टिमले चाहीँ विश्वकप जित्छ जस्तो लाग्छ ? ब्राजिलले खेल्नै बाँकी छ । ब्राजिल जहिले विश्वकप खेल्छ, सधैँ दाबेदार हुन्छ । त्यसैले पहिलो नम्बर म ब्राजिललाई नै दिन्छु । दोस्रो नम्बरमा मैले इङ्ल्यान्ड देखेको छु । इरानविरुद्ध ६२ को जित मात्र नभएर टिम, खेलाडी र बेन्चमा भएका खेलाडी पनि राम्रा छन्, त्यसैले दोस्रो स्थान इङ्ल्यान्डलाई । नेपालमा पहिलाको विश्वकपको माहोल र अहिलेमा के फरक छ ? विगतको तुलनामा त्यस्तो रौनक देखिएको छैन । एउटा चाहीँ जाडोयाममा भएर जर्सी लगाएर हिँड्न सकिने अवस्था छैन । त्यसैले अलिअलि कम हो कि माहोल जस्तो लाग्छ । अर्को भर्खरै नेपालमा चुनाव भएको छ । त्यसैले पनि रौनक कम देखिएको हो । तर, अब चुनावी माहोल सेलाउँदै गएपछि विश्वकपको रौनक थप बढ्छ । हामी जर्सी पसल तिर जाँदा पनि राम्रो ब्यापार भएको र माग दिनहुँ बढेको बताउँछन् । त्यसैले विश्वकप समूह चरणबाट नकआउट तिर बढ्दा यसको माहोल अझै भव्य हुने विश्वास छ ।"
सुखद सुरुआत गर्ने स्वीट्जरल्यान्डको लक्ष्य,"दोहा: स्वीट्जरल्यान्डले आज समूह जीको पहिलो खेलमा अफ्रिकी प्रतिद्वन्द्वी क्यामरुनसँग खेल्दै विश्वपकको सुरुआत गर्नेछ। अल जानोब रंगशालामा उत्रिँदा युरोपेली मुलुक स्वीट्जरल्यान्ड विश्वकपको पहिलो खेलमा अपराजित यात्रालाई निरन्तरता दिने लक्ष्यमा हुनेछ। सन् १९६६ मा जर्मनीसँग ५० ले पराजय भएयताका विश्वकपमा स्वीट्जरल्यान्डले पहिलो खेलमा पराजय भोग्नु परेको छैन। त्यति मात्रै होइन, ब्राजिलमा आठ वर्षअघि र चार वर्षअघि रुसमा नकआउट चरणमा पुगेको स्वीट्जरल्यान्ड लगातार तेस्रो पटक समूह चरण पार गर्ने लक्ष्यसहित मैदानमा उत्रिनेछ। प्रतिस्पर्धात्मक देखिएको समूह जीबाट शीर्ष दुईमा स्थान बनाउन स्वीट्जरल्यान्डले पहिलो खेलमै अंक गुमाए कठिन बन्ने छ। विश्व फुटबलको सबैभन्दा ठूलो महाकुम्भमा दोस्रो पटक अफ्रिकी टिमको सामना गर्न लागेको स्वीट्जरल्यान्ड अनुभवी खेलाडीमा निर्भर हुनेछ। यसअघि सन् २००६ को विश्वकपमा स्वीट्जरल्यान्डले टोगोसँग खेलेको थियो। उपकप्तान शेर्डन शकिरी युरोपेली फुटबलको स्तरबाट अमेरिकी मेजर लिग सकरतिर झुकेका छन्। तर, राष्ट्रिय टिमबाट शकिरीले पछिल्ला चार ठूला प्रतियोगितामा ४८ प्रतिशत गोल गर्ने खेलाडीको सूचीमा संलग्न छन्। स्वीट्जरल्यान्डले पछिल्ला चार ठूला प्रतियोगितामा गरेका २३ गोलमा शकिरीको आठ गोल र तीन असिस्ट छ। चौथो पटक विश्वकप खेल्ने तयारीमा रहेका शकिरी अन्य टिमको तुलनामा स्वीट्जरल्यान्ड कमजोर भएको संकेत गर्छन्। तर, कोही अन्डरडग्स हुन्छ र अप्रत्यासित नतिजा दिन सक्छ, शकिरी भन्छन्, त्यो कुन टिम हुन्छ हामी हेर्छौं, मलाई आस छ, त्यो टिम स्वीट्जरल्यान्ड हुनेछ। क्यामरुन आठौं विश्वकप खेल्न मध्यपूर्वी मुलुक कतार पुगेको हो। जुन, अफ्रिकी मुलुलको सर्वाधिक सहभागिता हो। यद्यपि, विश्वकपमा गोल गर्ने सूचीमा भने नाइजेरिया अगाडि छ। क्यामरुनले १८ गोल गर्दा नाइजेरियाले २३ गोल ठोकेको छ। क्यामरुनले विश्वकपमा पछिल्ला सात खेलमा पराजय भोगेको छ। जुन विश्व फुटबलको सबैभन्दा लोकप्रिय प्रतियोगितामा दोस्रो खराब नतिजा हो। सबैभन्दा खराब नतिजा उत्तर अमेरिकी मुलुक मेक्सिकोको नाममा छ। सन् १९३० देखि १९५८ सम्म मेक्सिकोले लगातार ९ खेमला पराजय भोगेको थियो। रिगोबर्ट सङको क्यामरुनका लागि आकर्षणको केन्द्रमा ब्रायन एम्ब्युमो हुनेछन्। फ्रेन्च टिमबाट उमेर समूहका प्रतियोगिता खेलेका एम्युम्बोले गत अगस्टमा मात्रै राष्ट्रियता परिवर्तन गरेका थिए। म बाल्यकादेखि नै मेरो विश्वकप खेल्ने सपना थियो, एम्युम्बोले भने, लाखौं दर्शकमाझ पिचमा यताउता गर्नु साँच्चै उत्कृष्ट महसुस हुनेछ। मलाई भित्रैदेखि यो फरक महसुस हुनेछ। प्लेयर्स टू वाच स्वीट्जरल्यान्ड: ब्रिल इम्बोलो क्यामरुनमा जन्मिएका फरवार्ड इम्बोलो छनोट चरणमा स्वीट्जरल्यान्डका सर्वाधिक गोलकर्ता रहे। स्वीट्जरल्यान्डले सेप्टेम्बरमा नेसन्स लिगअन्तर्गत खेलेका खेलमा पनि दुई गोल गरेका थिए। फ्रेन्च क्लब मोनाकोबाट उत्कृष्ट लयमा रहेका इम्बोलो आफ्नो लय विश्वकपमा पनि कायम राख्ने ध्याउन्नमा हुनेछन्। क्यामरुन: भिन्सेन्ट अबुबकर यदि क्यामरुनका लागि कसैले केही गर्न बाँकी छ भने, ती अलनसरका फरवार्ड अबुबकरनै हुन्। सन् २०२१ मा अफ्रिका कप अफ नेसन्समा आठ गोल गरेका फरवार्डको प्रदर्शनले क्यामरुनको यात्रामै फरक पार्न सक्छ। तर, विश्वकपमा भने उनले एक प्रहार पनि फ्रेममा गर्न सकेका छैनन्। यसपाली कतारमा उनी त्यो डेडलक तोड्ने कोसिसमा हुनेछन्।"
भक्तपुर १ (२) मा नेमकिपाका गोसाई विजयी,भक्तपुर : भक्तपुरको क्षेत्र नम्बर १ (२) प्रदेश सभामा नेपाल मजदुर किसान पार्टी (नेमकिपा) प्रदेश सुरेन्द्र राज गोसाई विजयी भएका छन् । उनी २९ हजार ७ सय ४ मत ल्याएर विजयी भएका हुन् । दोस्रो एमालेले नारायण सुन्दर सिन्ताकले ३ हजार १ सय ६१ मत पाएका छन् । तस्रो काग्रेसका पवन भु्जुले २ हजार ४ सय १८ मत पाएका छन् । चौथोमा राप्रपाले १ हजार ९ सय ५ मत प्राप्त गरेका छन्। भक्तपुर क्षेत्र नं १ (२) कुल मत ५३ हजार ७ सयष् ८४ मा जम्मा ३८ हजार ९ सय ६२ खसेको थियो।
चुनावका केही सन्देश,"संविधान जारी भएपछिको दोस्रो आम निर्वाचन सकिएको छ र त्यसको मतगणनाका रिपोर्टहरू आइरहेका छन्। अन्तिम परिणाम आउनुअघिका उम्मेदवारका उछिनपाछिनको क्रमले नेकपा (एमाले) र नेपाली कांग्रेसबीच पहिलो दल कुन हुने भन्नेमा कडा प्रतिस्पर्धा छ। प्रतिस्पर्धाको राजनीतिक पद्धति सुरु भएको झन्डै सात दशकयताका दुई आधारभूत शक्तिका रूपमा पनि कांग्रेस र एमालेले आफूलाई नै सिद्ध गरेका थिए। अहिलेको प्रतिस्पर्धामा पनि यो भन्न सकिन्छ पहिलो र दोस्रो दल बन्न एमाले र कांग्रेसबीच ५ देखि १० सिटको मात्रै अन्तर हुने निश्चित छ। यस निर्वाचन परिणामले संकेत गरेको अर्काे सत्य के छ भने तेस्रो र चौथो दल बन्नेमा रवि लामिछानेको नेतृत्वमा भर्खरै उदाएको राष्ट्रिय स्वतन्त्र पार्टी र सत्ता गठबन्धनको बलियो खम्बा नेकपा (माओवादी केन्द्र)बीच प्रतिस्पर्धा छ। यसमा पनि ५ देखि १० सिटको अन्तर हुने देखिन्छ। तेस्रो र चौथो स्थानको प्रतिस्पर्धामा एकातिर याडिकल कम्युनिस्ट धार अवलम्बन गरेर आएको माओवादी छ। अर्काेतिर कांग्रेसको उदारवादी राजनीतिको एकछत्र स्पेस भत्काउँदै अर्काे पार्टीका रूपमा उदाएको राष्ट्रिय स्वतन्त्र पार्टी छ। अहिलेको नतिजाबाट यो चाहिँ भन्न सकिन्छ समानुपातिकमा एमाले पहिलो र नवोदित राष्ट्रिय स्वतन्त्र पार्टी तेस्रो हुने निश्चित छ। अहिलेको चुनावी परिणामलाई हेर्दा एमाले र राष्ट्रिय स्वतन्त्र पार्टीका लागि यो निकै महत्त्वपूर्ण देखिन्छ। एमालेका लागि, किनभने पाँच पार्टीको बलियो सत्ता गठबन्धनलाई तोडेर पहिलो दल हुन एमालेलाई निकै सकस थियो। राष्ट्रिय स्वतन्त्र पार्टीलाई पनि किन यो चुनावी परिणाम महत्त्वपूर्ण रह्यो भने उसले जबर्जस्त रूपमा पुराना दलहरूको राजनीतिक वर्चस्वलाई भत्काएर नयाँ उपस्थिति जनाउनु थियो। एमालेले सत्तामा गोलबन्द भएका दोस्रो, तेस्रो, चौथो र आफूबाट फुटाएर बनाइएको गठबन्धनको घेरा तोड्ने सफलता पाएको छ भने राष्ट्रिय स्वतन्त्र पार्टीले दशकौंदेखि क्रान्ति र सत्ता सञ्चालनको विरासत बोकेका दलहरूको वर्चस्व भत्काउन सफलता प्राप्त गरेको छ। रवि लामिछानेले नेतृत्व गरेको राष्ट्रिय स्वतन्त्र पार्टीले स्थानीय तहको निर्वाचनबाट सुरु भएको बालेन र हर्कको पछिल्लो हावालाई गति दिनु थियो, यसमा उनी एक हदसम्म सफल भइसकेका छन्। नेकपा एमालेलाई लामो समयसम्म पार्टीको वर्चस्वशाली नेतृत्व गरेर आफूसँग फुटेर गएका माधव नेपाल र झलनाथ खनालजस्ता नेताहरूको नेतृत्वमा गठित नेकपा (एकीकृत समाजवादी) र माओवादीले कांग्रेससँग मिलेर गरेको आफूविरुद्धको गठबन्धनबाट हुन सक्ने ठूलो क्षतिबाट पार्टीलाई जोगाउनु थियो। एमालेका लागि किन पनि यो ठूलो चुनौती थियो भने ती सबै दलहरू चुनावमा मिल्दा एमाले २०७४ सालमा कांग्रेसको हालतभन्दा कम हुनसक्थ्यो। (२०७४ सालको आम निर्वाचनमा नफुटेको सिंगो कांग्रेसले एमाले र माओवादी गठबन्धनसँग पराजित भएर २३ सिटमा सीमित हुनु परेको थियो। त्यसमाथि यसपालि एमालेका विरुद्ध कांग्रेस र माओवादी मात्रै होइन एमालेबाट फुटाएर लगिएका प्रभावशाली नेताहरूले नेतृत्व गरेको दलले पनि गठबन्धन गरेको थियो। एक हदसम्म एमालेले आफूमाथिको ठूलो चुनौती र घेराबन्दीबाट आफूलाई जोगाएको छ। सधैं खेल, छल, जुटाऊ, फुटाऊ, भाग लगाऊ र राजनीतिमा सफल होऊ भन्ने खालका कुरालाई जनताले तिरस्कार गरेका छन्। विद्यमान निर्वाचन प्रणालीबाट ठूलै हुरी चल्ने अवस्थामा बाहेक कुनै दलको बहुमत प्राप्त हुन सम्भव छैन। यस प्रणालीमा चुनाव लडेर ठूलो दल बन्नु नै ठूलो सफलता हो। २०७४ बाम गठबन्धनले धमाकेदार जित हासिल गर्दा पनि नेकपा (एमाले)ले ठूलो दल हुने मात्रै सफलता प्राप्त गरेको थियो। बहुमत प्राप्त गर्न सकेको थिएन। अहिले नेपाली कांग्रेसले माओवादी केन्द्र र नेकपा एससँग मिलेर ठूलो दल बन्ने उद्देश्यले नै यस पटक गठबन्धन गरेको थियो। ९१ सिटमा मात्रै उसको उम्मेदवारी थियो, बहुमत उसको लक्ष्य थिएन। समानुपातिक कोटाबाट कांग्रेसले त्यसबाट पाउने उच्चतम अनुपात ३४ प्रतिशत मात्रै हुन्थ्यो। अहिले ठूलो दल बन्ने कांग्रेसको त्यो लक्ष्य एक, दुई सिटको मात्रै अन्तरमा रहनेछ। यस पंक्तिकारले अध्ययन गरेअनुसार कांग्रेस र एमाले करिब ८५ देखि ९५ सिटको बीचमा पहिलो र दोस्रो हुने देखिन्छ। यस्तै माओवादी र राष्ट्रिय स्वतन्त्र पार्टी २० देखि ३० सिटको बीचमा तेस्रो र चौथो हुने देखिन्छ। यस परिणामबाट यो भन्न सकिन्छ कि माओवादीले पहिला एमालेसँग गठबन्धन गर्दा प्राप्त गरेको ५३ सिटमा आधाभन्दा कम सिट अहिले कांग्रेससँग गठबन्धन गर्दा प्राप्त हुने देखिन्छ। एमालेसँग चोइटिएर २४ सिट लगेको माधव नेपाल नेतृत्वको पार्टीले कांग्रेससँग महागठबन्धन गर्दा पनि ५ देखि १० सिटको बीचमा जित्ने देखिन्छ। आफूले चोइट्याएर लगेको एक चौथाइ पनि जोगाउन नसक्ने माधव नेपाल र एमालेसँगको गठबन्धनबाट प्राप्त सिटको आधा पनि बचाउन नसक्ने प्रचण्ड एकअर्कामा समवेदना बाँड्ने स्थितिमा देखिन्छन्। यो पंक्तिकार पनि उनीहरूलाई सम्मानसाथ सहानुभूति राख्न चाहन्छ। यसबाट प्रचण्ड र माधव नेपालले यो चुनावबाट केही महत्त्वपूर्ण कुराहरू बुझ्नुपर्ने देखिन्छ। प्रचण्ड र माधव नेपाललाई कांग्रेस सभापति शेरबहादुर देउवासँग सँगै हिँड्ने चाहना रहे पनि त्यसलाई जनमतले पूर्ण रूपमा खारेज गरिदिएको छ। गठबन्धन गरेर उनीहरूले जसरी जनतासँग मत माग्न गएका थिए, जनताले उनीहरूलाई छुट्टिन आदेश दिए। उनीहरू मिलेर आएको जनताले पटक्कै रुचाएनन्। यसको ठीकविपरीत परिदृश्य थियो २०७४ सालको चुनावमा। वाम गठबन्धन बनाएर गएका एमाले र माओवादीलाई राजनीतिक स्थिरता र विकासको लागि अनुमोदन गरेका थिए। त्यसबेला मतदाताले एमाले र माओवादीलाई मिल्न जनादेश दिएका थिए। तर उनीहरूले बीचैमा फुटेर त्यसलाई उल्लंघन गरे। अहिले बनाइएको नयाँ गठबन्धनलाई भने जनताले छुट्टिन आदेश दिएका छन्। चुनावले गणितमार्फत मूर्त र संकेतमार्फत अर्को सुषुप्त आदेश दिन्छ, त्यसलाई नेतृत्व आफैंले बुझ्नुपर्छ। २०७४ सालको चुनावमा वाम गठबन्धनलाई मतदाताले मिल्न आदेश दिएको उल्लंघन भएजस्तै अहिले सत्ता गठबन्धनलाई अलग हुन दिएको आदेश पनि उल्लंघन हुनु हुँदैन। प्रचण्ड र माधव नेपालले यो भ्रममा पर्नु हुँदैन कि हामी चुनावअघि गठबन्धन गरेर भोट माग्न गएका थियौं, त्यसैकारण यसपछि पनि शेरबहादुर देउवाकै नेतृत्वको गठबन्धनमा अबका पाँच वर्ष रहनुपर्छ। २०७४ सालमा मिल्न दिएको जनादेश नमिलेर भूल भएको थियो, अब जनताले अनुमोदन नगरेको गठबन्धनलाई कायम राखे त्यो झन् महाभूल हुनेछ। यसले अर्को चुनावमा उनीहरूको पार्टी स्वाहा हुने निश्चतप्रायः छ, किनभने राजनीतिक सिद्धान्त र दर्शनका हिसावले बिजातीय एकताको परिणाम नकारात्मक हुन्छ भन्ने यही चुनावले देखाएको छ। कांग्रेसको वैचारिक रुझानका मतदाताले कहिल्यै पनि माओवादीलाई भोट हाल्न सक्दैनन् भन्ने कुरा माओवादीले सधैंका लागि पाएको छ। अब यसलाई नसच्याएसम्म माओवादीको पुनर्ताजगी सम्भव छैन। अर्काेतिर माधव नेपालले पनि राजनीतिक मुद्दाबिना नै आफ्नो व्यक्तिगत इगोलाई आधार बनाएर पार्टी फुटाउने कदम चाले त्यसलाई जनताले अनुमोदन गरेनन्। आफूले दशकौं लामो नेतृत्व सम्हालेको वैचारिक राजनीतिक धारलाई पक्रिनुमा उनको भलाइ छ भन्ने सन्देश माधव नेपालले यस चुनावबाट पाएका छन्। व्यक्तिगत रूपमा झुन्डिएर आएका कार्यकर्ताको भविष्य सुरक्षित गर्नु उनको दायित्व पनि हो। यस सन्देशलाई बुझ्ने, नबुझ्ने छनोट फेरि पनि माधव नेपालको नै हो। अर्काेतिर प्रचण्डले चुनावअघि गठबन्धनमा सभाहरूमा गरेका कसलाई प्रधानमन्त्री र कसलाई मन्त्री बनाउने भन्दै सभा नै पिच्छे दिएका आश्वासन पूरा गर्न सक्ने उनको सामथ्र्य छैन। चुनावअघिको उनको भाषणको मुख्य सन्देश नै राजनीति भनेको सधैं खेल खेल्ने र सत्तामा पुग्ने र बाँडेर खाने हो भन्ने मात्रै थियो। सधैं खेल, छल, जुटाऊ, फुटाऊ, भाग लगाऊ र राजनीतिमा सफल होऊ भन्ने खालका कुरालाई तिरस्कार गरेका छन्। अब प्रचण्डले यस चरित्रलाई पुनर्विचार गर्नै पर्छ। राजनीति खेल मात्र हो भन्ने उनको सिद्धान्त अबको समाजमा चल्न सक्दैन। निर्वाचनको यस सन्देशलाई प्रचण्डले बुझे भने अहिलेको परिणाम माओवादीलाई सुरक्षित मार्गमा लैजान प्रेरणादायी छ। चुनावले दिएका यी सन्देशहरूलाई कसले कसरी लिने भन्ने उनीहरूकै मर्जी। लम्साल निर्वाचन सर्वेक्षक हुन् ।"
कञ्चनपुर ३ प्रदेशसभा १ मा समाजवादीका प्रकाश रावल विजयी,महेन्द्रनगर : कञ्चनपुर निर्वाचन क्षेत्र नं ३ प्रदेशसभा (१)मा नेकपा एकीकृत समाजवादीका प्रकाश रावल विजयी भएका छन्। मुख्य निर्वाचन अधिकृतको कार्यालयले सार्वजनिक गरेको अन्तिम मतपरिणाम अनुसार उनले ८ हजार ७ सय १८ मत ल्याएर प्रदेशसभा सदस्यमा निर्वाचित भएका हुन्। उनी सुदूरपश्चिम प्रदेश सरकारको आर्थिक मामिला तथा योजना मन्त्री पनि हुन्। उनका निकटतम प्रतिस्पर्धी राप्रपाका धर्मराज जोशीले ६ हजार ८ सय ५८ मत ल्याए भने नेकपा माओवादीका टिकेन्द्रप्रसाद भट्टले ४ हजार ६ सय ८६ मत पाएका छन्। यस क्षेत्रमा सत्तागठबन्धनका माओवादी केन्द्र र एकीकृत समाजवादीबीच मित्रवत प्रतिस्पर्धा भएको थियो । निर्वाचन कार्यालयका अनुसार ४६ हजार ५८४ मतदाता रहेको यो क्षेत्रमा २७ हजार ३४ मत खसेको थियो। जसमा १ हजार ३८४ म तबदर भएका छन्।
माधव नेपाल ६ हजार बढी मतान्तरले विजयी,रौतहट : रौतहट क्षेत्र न१ मा नेकपा एकीकृत समाजवादीका अध्यक्ष तथा पूर्वप्रधानमन्त्री माधवकुमार नेपाल विजयी भएका छन्। नेपालले ३३ हजार ५ सय २२ मत ल्याएका छन्। निकटम प्रतपद्वन्द्वी नेकपा एमालेका अजयकुमार गुप्ताले २६ हजार ५ सय २२ पाएका छन्। पूर्वप्रधानमन्त्री नेपाल रौतहट १ मा ६ हजार ५ सय ९९ मतान्तरले विजयी भएका छन्।
पर्वतबाट प्रतिनिधि र प्रदेशसभा सबैमा एमाले विजयी,"कुश्मा : पर्वतमा एक प्रतिनिधिसभा र दुई प्रदेशसभामा नेकपा एमालेका उम्मेदवार विजयी भएका छन्। प्रतिनिधिसभा सदस्यमा नेकपा एमालेका पदम गिरी, प्रदेशसभा १ मा भक्त कुँवर र प्रदेशसभा २ मा मित्रलाल बस्याल विजयी भएका हुन्। मुख्य निर्वाचन अधिकृतको कार्यालय पर्वतका अनुसार प्रतिनिधि सभामा गिरीले नेपाली कांग्रेसका उम्मेदवार अर्जुनप्रसाद जोशीलाई २ हजार २ सय ६३ मतान्तरले पछाडि पार्दै विजयी भएका हुन्। गिरीले २९ हजार ८ सय ७२ मत प्राप्त गरेका छन्। जोशीले २७ हजार ६ सय ९ मत ल्याए। प्रदेश सभा १ मा नेकपा एमालेका भक्त कुँवरले नेकपा माओवादी केन्द्रका उम्मेदवार सुदीप कुँवरलाई पराजित गराए। भक्त कुँवरले १६ हजार ८१ मत प्राप्त गर्दा उनका निकटतम प्रतिस्पर्धी नेकपा माओबादी केन्द्रका उम्मेदवार सुदीप कुँवरले १३ हजार ७ सय ४२ मत प्राप्त गरे । उनीहरुको बिचमा २ हजार ३ सय ३९ मतको अन्तर रहेको छ । प्रदेशसभा २ मा नेकपा एमालेका उम्मेदवार मित्रलाल बस्यालले १४ हजार १ सय ३२ मत ल्याई विजयी हुँदा नेपाली काँग्रेसका उम्मेदवार ऋषिकेश तिवारीले १२ हजार २ सय १० मत प्राप्त गरेका छन्। तिवारी र बस्यालका बिचमा १ हजार ९ सय २२ मतको अन्तर भएको छ । जिल्लाका ६१ वडामा ६६ हजार २ सय २६ मत खसेको थियो ।"
बैतडीको प्रदेश सभा (क)मा एमालेका सुरेन्द्र पाल विजयी,"बैतडी : बैतडी प्रदेश सभा (क) मा नेकपा एमालेका सुरेन्द्र पाल विजयी भएका छन्। स्वतन्त्र उम्मेदवार हरिमोहन भण्डारीलाई १,८१३ मताअन्तरले पछि पार्दै पाल विजयी भएका हुन्। पालले १२ हजार ८ सय ३१ मत प्राप्त गरे भने उनका निकटतम् प्रतिद्वन्दी स्वतन्त्र उम्मेदवार हरिमोहन भण्डारीले ११ हजार १८ मत प्राप्त गरेका छन्। पाल नेकपा एमालेका जिल्ला अध्यक्ष समेत हुन्। कांग्रेस माओवादीका साझा उम्मेदवार नेपाली कांग्रेसका बिरबहादुर बिष्टले १० हजार ९५३ मत प्राप्त गरेका छन्। यो क्षेत्रमा ४० हजार १५५ मत खसेको थियो। यसैगरी दुई प्रदेशसभा क्षेत्र रहेको बैतडीमा प्रदेशसभा (ख)मा एमालेका लिलाधर भट्टलाई पराजित गर्दै नेपाली कांग्रेसका शिवराज भट्ट विजयी भएका छन्। प्रतिनिधिसभाको मत गणना चलिरहेको छ।"
मतगणनामा तारजाली किन ?,"आम निर्वाचन २०७९ को मत परिणामका लागि कर्मचारीहरू मतगणनामा व्यस्त छन्। मतगणना स्थलमा विभिन्न पार्टीका प्रतिनिधि कर्मचारीले गनिरहेका मतको रुजु गर्न बसेका छन्। मत गन्दै गरेका कर्मचारी र मतगणनाको रुजु गर्न बसेका पार्टीका प्रतिनिधिबीच लक्ष्मण रेखाको रुपमा तारजाली लगाइएको छ। मतगणनाका बेला दलका प्रतिनिधिहरूले आफु अनुकुलको मत परिणाम नआएपछि मतपत्र च्यात्ने, गणकहरूमाथि हातपात गर्ने र मतगणनामा हुनसक्ने असुरक्षालाई मध्यनजर गर्दै गतवर्षदेखि आयोगले हरेक मतगणनास्थलमा तारजाली लगाउने गरेको छ। सुदूरपश्चिममा प्रतिनिधिसभाका १६ वटै स्थानमा मतगणना भइरहेको छ। कैलालीको निर्वाचन क्षेत्र नम्बर ५ बाहेकका सबै निर्वाचन क्षेत्रमा गणक र दलका प्रतिनिधिका बीचमा तारबार हालिएको छ। कैलाली ५ मा भने मानिस नछिर्ने गरी फलामका डण्डी हालिएका छन्। अरु सबै स्थानमा ग्याबिन तारले बेरेर गणकहरू बस्ने र दलका प्रतिनिधि तारजाली बाहिर बस्ने ब्यवस्था मिलाइएको छ। यसले, कुनै प्रतिनिधिले मतपत्र च्यात्ने र झम्टिने सम्भावना एकदमै न्यून भएको छ। कैलाली बारका अध्यक्ष शिद्धराज ओझाको विचारमा तारबार लगाउनु राम्रो हो। २०७४ सालको निर्वाचनमा चितवन महानगरपालिकाको मत दलका प्रतिनिधिले चपाएर निलेपछि त्यहाँ पुनः मतदान भएको थियो। त्यसपछि नै मतपत्रको सुरक्षाका लागि तारजालीको अवधारणा आएको हो। यसले सबैको सुरक्षा हुन्छ, मतपत्रको पनि सुरक्षा हुन्छ, दलका प्रतिनिधि सबै नभए पनि आफू अनुकूल परिणाम नआउनेवित्तिकै आक्रोसित हुने भएकाले त्यो खतराबाट जोगिने माध्यम हो, बारका अध्यक्ष ओझाले भने। तर, केही नागरिक समाजका अगुवाहरू भने मानिसका लागि तारजाली लगाउनु त्यति राम्रो नभएको बताउँछन्। संसारमा सबैभन्दा चेतनशील प्राणी मानिस हो, त्यसका लागि पनि तारको बार भनेपछि अलि अनौठो भने लाग्छ नागरिक अगुवा प्रमोद पाठकले भने। लोकतन्त्रमा जीत हार स्वभाविक भएकाले, अहिले पनि हामीमा राजनीतिक संस्कार राम्ररी बसिसकेको छैन। जनताले दिएको अभिमत जसले पनि स्वीकार गर्नसक्नु नै लोकतन्त्रको सुन्दर पक्ष हो, उनले भने। कैलालीमा मुख्य निर्वाचन अधिकृत ओमप्रसाद अर्याल पनि तारजाली मतपत्रको सुरक्षाका लागि लगाउनु परेको बताउँछन्। राजनीतिक दलका कार्यकर्ता आफु अनुकुलको परिणाम नआउने बित्तिकै आक्रोसित हुने चलन छ, अनि मतगणनालाई केही फरक पर्छ कि भनेर यस्तो गरिएको हो। यसमा सबै राजनीतिक दलहरूको सहमति पनि रहेको छ उनले भने। तारजालीभित्र गणनाको विकल्प खोज्नुपर्छ तारजालीभित्र मतगणना गरिने प्रविधि परिवर्तन गर्नुपर्ने मकवानपुरका राजनीतिक दलका प्रतिनिधिहरूले बताएका छन्। आगामी निर्वाचनहरूमा मतदान र मतगणनाको प्रविधि परिवर्तन गर्नसके जनतादेखि कर्मचारी सबैले राहत महशुस गर्ने उनीहरूको बुझाइ छ। नेपाली कांग्रेस मकवानपुरका सभापति बुद्ध लामाले तारजाली भित्र मतगगणना गर्नु राम्रो भए पनि असोभनीय देखिने बताए। तारजाली कस्तो ठाउँमा प्रयोग हुन्छ, अहिले हामीले कहाँ प्रयोग गरेका छौं। यो भन्दा अरु फरक प्रक्रिया र तरिका अपनाउनुपर्छ, उनले भने, मान्छे छिर्न नसक्ने तर मतपत्रमा लगाएको छाप सहजै हेर्न सक्ने ठाउँ हुनुपर्छ। उम्मेदवारका प्रतिनिधि र मतगणकको दुरी बढी हुँदा मतपत्रमा परेको चिन्ह हेर्न गाह्रो हुने, कर्मचारीले छिटो मत गनेमा प्रतिनिधिहरूलाई बुझ्न समस्या हुने र मनोवैज्ञानिक दवाब पनि पर्ने लामाको अनुभव छ। निर्वाचनमा देखिने केही अशोभनीय क्रियाकलाप रोक्न भनेर तारजाली राखेर मतगणना गर्ने काम भइरहेको छ। यसले अपनत्व कम भयो। तारजाली भन्दा पनि केही नयाँ सिस्टम राख्नुपर्छ, उनले भने। नेकपा एमाले मकवानपुरका सचिव नविन सिग्देलले मतपत्रको सुरक्षा भएपनि अब डिजिटल प्रविधिमा जानुपर्ने बताए। मतदान र मतगणना नै अब नयाँ प्रविधिमा जानुपर्छ, त्यसका लागि हामीसँग पाँच वर्ष समय छ, उनले भने, २०७४ को चुनावमा मतपत्र च्यातेपछि यस्तो पनि हुँदोरैछ भनेर तारजाली लगाइएको हो। यसले गर्दा करोडौं रुपैयाँ तारजालीमा खर्च गर्नुपर्ने बाध्यता राज्यलाई भयो। तर, नेकपा माओवादी केन्द्र मकवानपुरका अध्यक्ष सर्केस घलान (मधु)ले भने सुरक्षाको हिसावले तराजाली उपयुक्त रहेको वताए। विभिन्न सोच र नियतका प्रतिनिधि हुन्छन्, कोही निर्वाचन प्रक्रियालाई सहजै स्वीकार नगर्ने खालका हुन्छन्, उनले भने, दुर्घटना जोखिम न्यूनीकरणमा यसले सहयोग गरेको छ। तर, सधैँ तारजालीको भर पर्नुहुँदैन, नयाँ विकल्प खोजिनुपर्छ। मकवानपुरका मुख्य निर्वाचन अधिकृत ऋषिराम निरौलाले तारजालीका कारण मतगणना गर्न सजिलो भएको बताए। सुरक्षाको दृष्टिले सजिलो भएको छ, उनले भने। उनले मतगणनामा बस्ने उम्मेदवारका प्रतिनिधि र मतदाताले पनि तारजालीको विकल्प खोजिनुपर्ने बताएका छन्। जोखिम न्यूनीकरणका लागि बार कर्णालीका विभिन्न जिल्लामा ग्याबिन जालीले घेराबार गरेर मतगणना थालिएको छ। मतगणनाको क्रममा राजनीतिक दलका उम्मेदवार र उनीहरूका प्रतिनिधिबाट मतपत्र सुरक्षित बनाउन ग्याबिन जालीको घेराभित्र मतगणना थालिएको हो। कालिकोटका मुख्य निर्वाचन अधिकृत भरत लम्सालले मतगणनालाई सुरक्षित रुपमा सम्पन्न गर्न तारजालीको प्रयोग गरिएको बताए। उनले भने, विगतका निर्वाचनमा मतगणना हुँदै गर्दा मतपत्र च्यात्ने काम भए, त्यस्ता घटना दोहोरिन नदिन यसपाली सम्भावित जोखिम कम गर्न ग्याबिन जालीको बार लगाएर मतगणना गरिएको हो। दलका कार्यकर्ता आफू अनुकूलको परिणाम नआउनेवित्तिकै आक्रोसित हुने चलन छ, जसबाट मतगणनामा असर नपरोस् भनेर यस्तो गरिएको हो। मतगणनास्थलमा तारजाली लगाएर गलत संस्कारको सुरुवात गरियो जिल्लाका सुरक्षा निकायले पनि मतगणनाको क्रममा हुनसक्ने जोखिम न्यूनिकरणका लागि बार लगाएर मतगणना गर्न सुझाव दिएका थिए। मतको सुरक्षा गर्न र सम्भावित जोखिमबाट जोगाउन तारजाली लगाउनु परेको निर्वाचन अधिकृतको कार्यालयले जनाएको छ। यसले दलका प्रतिनिधिबाट मतपत्र च्यातिने, चपाउने, जलाउने र खोसिने जस्ता नकारात्मक व्यवहारलाई निरुत्साहित बनाउन मतगणना स्थलमा बार लगाउनु परेको मुख्य निर्वाचन अधिकृत लम्सालको भनाइ छ। तर, नेपाली कांग्रेस कालिकोटका उपसभापति मीनबहादुर बोगटीले भने मतगणनास्थलमा तारजाली लगाएर गलत संस्कारको सुरुवात गरिएको बताए। उनले भने, यसले मतगणनालाई सुरक्षित त बनाएको छ, तर सबै ठाँउमा नकारात्मक घटना हुन्छन् भन्ने छैन। अब राजनीतिक दलले पनि गम्भीर भएर आफ्ना व्यवहार सुधार गर्नुपर्छ, यसरी तारजाली लगाएर भन्दा पनि सबैको रोहबरमा खुला रुपमा नै गणना गर्दा पारदर्शी हुन्थ्यो। यसरी तारजाली लगाएर कारागार जस्तो ठाँउमा गणना गर्नु लोकतन्त्र र जनमतको अपमान भएको उनको भनाइ छ। यस्तै, नेकपा माओवादी केन्द्रका नेता मानबहादुर भण्डारीले तारजाली लगाएर गरिएको गणनामा हिरासतभित्रै बसको अनुभूति भइरहेको बताए। उनले भने, तारजाली लगाउनु असल संस्कार नै होइन, जनमतलाई घेराभित्र गणना गर्ने कामको अन्त्यु हुनुपर्छ। साथै अब राजनीतिक दलका कार्यकर्ताले पनि नतिजा आफू अनुकूल नहुँदा आवेगमा आउने, अस्वस्थ प्रतिस्पर्धा गर्ने र हारलाई स्वीकार गर्न नसक्ने जस्ता व्यवहार त्याग्नुपर्ने उनले बताए। तारजाली लगाएर गरिएको मतगणनाले लोकतन्त्रको अपमान भइरहेको उनको भनाइ छ। लोकतन्त्रकैै गलत अभ्यास तारजाली लगाएर आखिर किन गरिन्छ त मतगणना ? धेरैलाई जिज्ञासा लाग्न सक्ने यस विषयमा मोरङका प्रमुख जिल्ला अधिकारी काशीराज दाहाल भन्छन्, मतगणनास्थलमा तारजाली लगाउने विषय त्यसको सुरक्षासँग सम्बन्धित हुन्छ। सुरक्षा संवेदनशीलताको विषयलाई दृष्टिगत गरेर मतगणनास्थलमा तारजाली लगाइने उनी बताउँछन्। गणनामा हुनसक्ने सम्भावित क्षति र जोखिमको अवस्थालाई ध्यानमा राख्दै तारजालीको परम्परा चलिआएको उनको भनाइ छ। गणना कोठाभित्र राजनीतिक दलका सीमित प्रतिनिधि भएपनि उनीहरूको आचरणप्रति विश्वस्त हुन नसकिने भएकाले तारजालीको विकल्प अपनाइको उनको तर्क छ। मतगणनामा त प्रतिनिधिहरू हुन्छन्। उनीहरूको आचरण, व्यवहार र क्रियाकलाप त थाहा हुँदैन, उनी भन्छन्, त्यसैले विगतका घटना क्रमहरूलाई केलाउँदै मतपत्रलाई सुरक्षित बनाउने प्रयास स्वरुप गणनास्थलमा तारजाली लगाइने गरिन्छ। ६ प्रतिनिधि र १२ प्रदेशसभा निर्वाचन क्षेत्र रहेको मोरङमा हाल प्रत्येक मतगणनास्थलमा तारजाली लगाइएको छ। कतिपय गणना केन्द्रमा सीसी क्यामेरासमेत जडान गरिएकोे छ। प्रदेश १ को राजधानी विराटनगरस्थित आदर्श माध्यमिक विद्यालयमा अहिले मोरङको निर्वाचन क्षेत्र नं ४, ५ र ६ को मतगणना भइरहेको छ। तर, प्रत्येक कोठामा तारजाली लगाइएको छ। मतगणना कोठाबाहिर म्यादी प्रहरी, नेपाल प्रहरी र सशस्त्रको संयुक्त उपस्थिति रहेपनि तारजाली लगाएर छेकबार गरिएको छ। बाहिरका व्यक्तिबाट मतपत्र सुरक्षित बनाउन नै तारजाली लगाइने गरिएको मोरङका मुख्य निर्वाचन अधिकृत दुर्गाप्रसाद ढुंगेल बताउँछन्। गणनाको हिसाबकिताब बिग्रन तारजाली लगाउन सुरु गरिएको उनको भनाइ छ। मतगणनास्थलमा कतै बम बिस्फोट, कतै खुकुरी प्रहार, कतै सामुहिक झडप त कतै मतपत्र च्यातिएको जस्ता घटनाहरू सार्वजनिक भइरहेकै हुन्छन्। यी यस्ता घटनाको अप्रिय प्रभाव गणना कार्यमा नपरोस भन्ने उद्देश्यका साथ तारजाली लगाइने गरिएको ढुंगेलले बताए। उनी भन्छन्, तारजाली लगाएर छेकबार गर्ने मात्र होइन, सुरक्षा अवस्था हेरेर सीसीटीभी क्यामेरासमेत जडान गरिन्छ। माथिबाटै आदेश हुन्छ। लोकतन्त्रमा मतदाताको मतबाट राजनीतिक दलहरूले वैधता पाउँछन्। देशभर दलका प्रतिनिधि र स्वतन्त्र उम्मेदवारहरू नागरिकको विश्वासबाट पाउने मतका आधारमा निर्वाचित हुन्छन्। तर, एकाध घटनाका आधारमा नागरिकले विश्वास गरेका तिनै दल तथा उम्मेदवारका प्रतिनिधिहरूप्रति अविश्वास पैदा हुँदा लोकतन्त्र नै संकटमा पर्दै गएको कानुुनका जानकारहरू बताउँछन्। लोकतन्त्रलाई संस्थागत गर्ने क्रममा तारजाली लगाएर बिडम्बना सिर्जनाको प्रयास ठीक नभएको उनीहरूको भनाइ छ। संविधानमा लेखिएको लोकतन्त्रलाई व्यवहारमा उतार्न दल र तिनका प्रतिनिधिहरू जनताप्रति जवाफदेही हुनुुपर्ने उनीहरूको सुझाव छ। निर्वाचन आयोगले मतगणना स्थलमा तारजाली नलाउनु भनी जिल्लाभर निर्देशन जारी गरे पनि झापा जिल्लाका पाँचै निर्वाचन अधिकृतको कार्यालय तारजाली लगाइएको छ। शीर्ष नेताहरू उम्मेदवारी दिएको झापामा मतगणनालाई धाँधलीरहित र शान्तिपूर्ण बनाउन तारजाली लगाइएको मुख्य निर्वाचन अधिकृत चन्द्रमणि ज्ञवालीले जानकारी दिए। आयोगको निर्देशनभन्दा पनि सुरक्षाको दृष्टिकोणले पाँचै निर्वाचन अधिकृतको कार्यालयमा तारजाली लगाइएको हो, उनले भने, मतगणना अति संवेदनशील कुरा हो। यसमा नजरअन्दाज गर्न मिल्दैन। मतगणनाको क्रममा मतपत्र च्यात्ने, खाने जस्ता घटना विगतमा भइसकेका छन्। झापामा त्यस्तो घटना नहुने भन्ने हुँदैन। घटना भयो भने त्यसको जवाफ मैले दिनुपर्ने हुन्छ, ज्ञवालीले भने। गणतन्त्रलाई गिज्याइरहेको दृश्य तारजालीको बार जनताको सेवा गर्न संसदमा पुग्ने पार्टीका प्रतिनिधि र कार्यकर्ताप्रतिको अविश्वासको प्रतीक बनेको नागरिक अभियन्ता बताउँछन्। यही दृश्यलाई राजनीतिक विश्लेषक तथा सामाजिक अभियन्ता विश्व सिग्देलले कैदभित्र लोकतन्त्रको बिम्बका रुपमा अथ्र्याएका छन्। अस्तिसम्म उम्मेदवार, एजेन्ट, कर्मचारी मतपत्रको थुप्रोबीचमा राखेर मिलेरै मतपत्रको गड्डी बनाउँथे र गन्थे। बीचबीचमा गफगाफ हाँसोठट्टा हुन्थ्यो। कर्मचारीले आफ्नो भागमा आएको चिया, चिउरा, आलुचनाको तरकारी एजेन्ट, उम्मेदवारहरूलाई पनि खुवाउँथे र बढो सौहार्दपूर्ण व्यवहार हुन्थे, उनले सामाजिक सञ्जाल फेसबुकमा लेखेका छन्। शिवराज भट्टधनगढी, कृष्ण सारु मगर हेटौंडा, कृष्णमणी बरालपोखरा, बिस्नप्रसाद न्यौपानेकालिकोट, राकेश कर्णविराटनगर, पार्थ मण्डलझापा"
"गौरमा कपडा पसलमा आगलागी : ३ बालबालिकाको मृत्यु, ३ घाइते","रौतहट : गौरस्थित माईस्थान चोकमा रहेको इस्लाम कपडा तथा डसना पसलमा बुधबार राति आगलागी भएको छ। आगलागीमा जलेर तीन बालबालिकाको मृत्यु भएको छ भने तीन जना घाइते भएका छन्। गौर नगरपालिका१ मा रहेको कपडा पलसमा आगलागी हुँदा इस्लाम मियाँका ५ वर्षीया छोरी सबिना खातुन, ९ वर्षीया छोरी रुक्साना खातुन र ७ वर्षीय छोरा इमरान मन्सुरीको मृत्यु भएको जिल्ला प्रहरी रौतहटले जनाएको छ। घटनामा इस्लाम मियाका भतिजा महम्मद इसराइल मन्सुरी, महम्मद इमरान र नसिमा खातुन घाइते भएका छन्। घाइतेहरुको गौर अस्पतालमा उपचार भइरहेको छ। कपडा पसलसँगै रहेको घरमा राखिएको कपासमा विद्युत् सर्ट भइ आगो लागेको अनुमान छ। जिल्ला प्रहरी प्रमुख एसपी वीरबहादुर बुढामगरले आगलागी घटनाको अनुसन्धान भैरहेको बताए। एसपी मगरले भने, 'घटनाबारे अनुसन्धान भइरहेको छ। आगलागी हुँदा इस्लामको घरमा परिवारका १६ जना सदस्य सुतिरहेका थिए। नेपाल प्रहरी, सशस्त्र, नेपाली सेना र स्थानीयको सहयोगमा आगो नियन्त्रणमा लिइएको जिल्ला प्रहरी कार्यालय रौतहटले जनाएको छ।"
प्यूठानको प्रदेशसभामा एमालेका तुल्सी र कांग्रेसका रोज विजयी,"प्यूठान : प्यूठानको प्रदेससभा निर्वाचन क्षेत्र नम्बर १ मा नेकपा एमालेका तुल्सीराम शर्मा विजयी भएका छन्। शर्माले २० हजार २ सय १० र प्रतिस्पर्धी गठवन्धनबाट उम्मेदवार बनेका नेकपा माओवादी केन्द्रका कृष्ण अधिकारी (प्रकाश) ले १७ हजार २ सय २७ मत प्राप्त गरेका छन्। उनीहरुबीच २ हजार ५ सय ८३ मतको अन्तर भएको छ। शर्मा एमालेका लुम्विनी प्रदेश कमिटी सचिवालय सदस्य र प्यूठानका निवर्तमान जिल्ला कमिटी अध्यक्ष हुन्। त्यस्तै, प्रदेससभा निर्वाचन क्षेत्र नम्वर २ मा नेपाली कांग्रेसका सरोज थापा (रोज राणा) विजयी भएका छन्। राणाले २२ हजार ५ सय १८ र उनका प्रतिस्पर्धी एमालेका हरिप्रसाद रिजालले २० हजार ८ सय ७ मत प्राप्त गरेका छन्। उनीहरुबीच १ हजार ७ सय १२ को मतान्तर भएको छ। राणा नेपाली कांग्रेस प्यूठान क्षेत्र नम्बर २ का क्षेत्रिय सभापति हुन्। उनी चलचित्र निर्माता पनि हुन्। प्रदेशमा विजयी दुवै नयाँ अनुहार हुन्।"
"एमाले महासचिव शंकर पोखरेल पराजित, रेखा शर्मा विजयी",दाङः नेकपा एमालेका महासचिव शंकर पोखरेल पराजित भएका छन् । दाङ क्षेत्र नम्बर २ मा महासचिव पोखरेल माओबादी केन्द्रकी रेखा शर्मासँग १९२ मतान्तरले पराजित भएका हुन् । निर्वाचनको अन्तिम मत परिणाम घोषणा हुन बाँकी छ।
एमालेका विनोदकुमार शाह प्रदेश सभामा निर्वाचित,"दैलेख : नेपाल कम्युनिष्ट पार्टी (एमाले) का कर्णाली प्रदेश अध्यक्ष विनोदकुमार शाह प्रदेश सभामा निर्वाचित भएका छन्। दैलेख प्रतिनिधि सभा निर्वाचन क्षेत्र नं २, प्रदेश सभा (ख) बाट उनी निर्वाचित भएका हुन्। शाह ९ हजार ४ सय ६४ मतसहित प्रदेश सभामा निर्वाचित भएका हुन्। एमालेले दैलेखका दुई वटा प्रतिनिधि सभा निर्वाच क्षेत्र र तीन वटा प्रदेश सभा निर्वाचन क्षेत्र गुमाउँदा शाहले जीत हात पारेका हुन्। शाहका निकटतम प्रतिस्पर्धी नेकपा माओवादी केन्द्रका योगेन्द्र शाही ८३ मतान्तरले पराजित भएका छन्। माओवादी केन्द्रका शाहीले ९ हजार ३ सय ८१ मत पाएका छन्। यी दुई नेता उम्मेदवारी दर्ता गराउनुको अघिल्लो दिनसम्म एउटै पार्टी अर्थात नेकपा एमालेमै थिए। एमालेबाट यो प्रदेश सभामा शाहले टिकट पाए भने एमालेमा टिकट नपाएपछि शाहीले नेकपा माओवादी केन्द्रमा प्रवेश गरेर उम्मेदवारी दिएका थिए। प्रदेश सभामा निर्वाचित शाह भारतको नैनितालबाट उच्च शिक्षा अध्ययन गरेर फर्किएपछि पञ्चायती व्यवस्थाले नागरिकका प्रजातान्त्रिक हक अधिकार हनन् गरेको बारे बोलेको आरोपमा २०२८ सालमा हिरासत बस्नुपरेको थियो। २०३५ मा कम्युनिष्ट पार्टीको सदस्यता लिएका शाहले नेपाल मजदुर किसान पार्टीको केन्द्रीय सदस्य हुँदै सचिवालय सदस्यको रुपमा काम गरेका थिए। २०३५ सालमा पञ्चायती व्यवस्थाविरुद्ध लागेको आरोपमा ९ महिना जेल जीवन बिताएका शाह दैलेखबाट नेपालजंग जेल सारेर अमानविय यातना दिएको अवस्थामा जेलबाट भागेर भारतमा भई बहुदलिय व्यवस्था स्थापनामा संघर्ष गरेका थिए। २०४३ सालमा प्रधानपञ्चमा निर्वाचित शाह पञ्चायत कालमा दैलेखको मदिरा विरोधी आन्दोलनको अगुवाई गरेका थिए। पञ्चायत विरोधी आन्दोलनमा सक्रियता बढाएपछि २०४५ सालमा पुन जेल परेका शाह २०५१ सालमा दैलेख निर्वाचन क्षेत्र नं २ बाट प्रतिनीधि सभा सदस्यमा निर्वाचित भएका थिए। २०५१ सालमा बनेको नेकपा एमाले सरकारले गरेका लोकप्रिय काम र चुनावका माध्ययमबाट सरकार गठन गरी प्रगतिशिल सुधारका काम गर्ने कार्यनितिबाट प्रभावित भइ शाहले २०५२ सालमा दैलेख जिल्लामा नेपाल मजदुर किसान पार्टीलाई नेकपा एमालेसँग् एकीकरण गर्ने कामको नेतृत्व गरेका थिए। जलस्रोत सहायक मन्त्री समेत भइसकेका शाह दैलेखमा नेकपा एमालेको बलियो संगठन बनाउन महत्वपूर्ण भूमिका खेलेका नेता हुन्। नेकपा एमालेको राष्ट्रिय प्रतिनिधि परिषद् सदस्य, केन्द्रीय अनुशासन आयोगको सदस्य भइ काम गरेका शाह अहिले एमालेको प्रदेश अध्यक्षको भूमिकामा छन्। विभिन्न २० बढी देशको भ्रमण गरेका शाह युरोप अमेरिका र एशिया जस्ता देशको विकास मोडल र राजनीतिक व्यवस्थालाई नजिकबाट अध्ययन गरेका नेता हुन्।"
पर्वतबाट प्रतिनिधिसभा सदस्यमा एमालेका पदम गिरी निर्वाचित,कुश्मा : पर्वतवाट प्रतिनिधिसभा सदस्यमा नेकपा एमालेका उम्मेदवार पदम गिरी निर्वाचित भएका छन्। भर्खरै सम्पन्न अन्तिम मत परिणाम अनुसार गिरीले २ हजा २ सय ६३ मतको अन्तरले बिजयी भएका हुन्। उनले २९ हजार ८ सय ७२ मत प्राप्त गरेका छन् भने उनका निकटतम प्रतिस्पर्धी नेपाली कांग्रेसका अर्जुनप्रसाद जोशीले २७ हजार ६ सय ९ मत पाएका छन्। गिरी दोस्रो कार्यकालका लागि निर्वाचित भएका हुन्। यसअघि २०७४ सालको निर्वाचनमा पनि जोशीसँगै १२ हजार ५ सय मतको अन्तरमा विजयी भएका थिए। एक प्रतिनिधिसभा र दुई प्रदेशसभा सदस्यको सिट रहेको पर्वतमा दुबै प्रदेश सभामा नेकपा एमालेका उम्मेदवार विजयी भएका छन् । क्षेत्र'क' मा एमालेका भक्त कुँवर माओवादीका सुदिप कुँवरलाई पराजित गर्दै विजयी भएका छन् भने प्रदेश 'ख'मा नेपाली कांग्रेसका ऋषिकेश तिवारीलाई पराजित गर्दै एमालेका मित्रलाल बस्याल विजयी भएका हुन्। पर्वतमा ६६ हजार २ सय २३ मत खसेको थियो ।
मोरङ ६ मा डा शेखर कोइरालाको फराकिलो अग्रता,विराटनगर : प्रतिनिधि सभातर्फ मोरङको निर्वाचन क्षेत्र नम्बर ६ मा नेपाली कांग्रेसका नेता डा शेखर कोइरालाले प्रतिस्पर्धीलाई निक्कै पछाडि पारेका छन् । फराकिलो मतको अग्रता बनाउने क्रममा हालसम्म उनले २१ हजार ७४५ मत पाएका छन् । निकटतम प्रतिद्वन्द्वी नेकपा (एमाले)का लालबाबु पण्डितको १५ हजार ६७६ मत छ । पण्डितभन्दा कोइराला ६ हजार ६९ मतले अगाडि रहेका हुन् । यो क्षेत्रमा हालसम्म ५५ हजार ६३४ मतगणना भइसकेको छ । अब ३० हजार २०३ मत गणना हुन बाँकी रहेको मुख्य निर्वाचन अधिकृतको कार्यालयका सूचना अधिकारी हेमबहादुर बुढाथोकीले जानकारी दिए । उनका अनुसार जम्मा ८५ हजार ८३७ मत खसेको थियो ।
कास्की २ मा नेकपा एमालेकी विद्या भट्टराई विजयी,पोखरा : कास्की निर्वाचन क्षेत्र नम्बर २ मा नेकपा एमालेकी विद्या भट्टराई विजयी भएकी छन्। निकटम प्रतिद्वन्द्वी राष्ट्रिय स्वतन्त्र पार्टीका उम्मेदवार माधवप्रसाद कँडेललाई ४ हजार ५०३ मतान्तरले पराजित गर्दै जित निकालेकी हुन्। भट्टराईले १६ हजार ९ सय ९८ मत पाउँदा प्रतिद्वन्द्वी स्वतन्त्र पार्टीका कँडेलले १२ हजार ४ सय ९५ मत पाएका छन्। पोखराको मुख्य बजार क्षेत्रको मत गणना गर्दा कँडेलले सुरुआती मतगणनामा अग्रता बनाएका थिए। एमालेको पकट एरिया मानिने क्षेत्रको मत गणनापछि विद्याले उछिन्दै भारी मतान्तरसहित विजयी भइन्। सत्तारुढ गठबन्धनका उम्मेदवार संग प्रतिस्पर्धा हुने ठानिए पनि स्वतन्त्र पार्टीले उछिन्दै धेरै मत ल्याएपछि गठबन्धनका साझा उम्मेदवार बनेका नेकपा एकीकृत समाजवादीका श्रीनाथ बराल ९ हजार ६ सय ५९ समतसहित तस्रो स्थानमा भए। विद्यार्थी कालदेखि नै राजनीतिमा लागेकी भट्टराई कास्की २ बाट निर्वाचनमा जित्दै आएका रवीन्द्र अधिकारीको हवाई दुर्घटनामा मृत्यु भएपछि भएको उपचुनावमा उम्मेदवार बन्दै निर्वाचित भएर संसद यात्रा तय गरेकी थिइन्। विद्या स्वर्गीय रवीन्द्र अधिकारीकी पत्नी हुन्।
पाँचथरमा ५१ प्रतिशत गणना : आङ्देम्बे र नेम्बाङबीच कडा टक्कर,फिदिम : पाँचथरमा प्रतिनिधि सभा सदस्यको ५१ प्रतिशत मत गणना सम्पन्न हुँदा नेपाल कम्युनिष्ट पार्टी (एमाले) का बसन्तकुमार नेम्बाङ र नेपाली कांग्रेसका भीष्मराज आङ्देम्बेबीच कडा टक्कर देखिएको छ । ३८ हजार ४ सय ८६ मत गणना गर्दा नेम्बाङले १८६ मतको अग्रता कायम गरेका हुन् । नेम्बाङले हजार १६हजार ६ सय ११ मत प्राप्त गर्दा आङ्देम्बेले १६ हजार ४ सय २५ मत पाएका हुन् । प्रतिनिधि सभा सदस्यका लागि एउटा मात्रै निर्वाचन क्षेत्र रहेको पाँचथरमा ७५ हजार ३ सय ५२ मत खसेको थियो । जसमध्ये ३६ हजार ८ सय ६६ मत गणना गर्न बाँकी छ । आङ्देम्बे र नेम्बाङबीच सुरुवाती चरणदेखि नै कडा टक्कटर हुँदै आएको हो ।
"शंकर पोखरेलले मतान्तर घटाए, रेखा शर्मा २६४ मतले अगाडि",दाङ : दाङ निर्वाचन क्षेत्र ३ मा नेकपा एमालेका महासचिव शंकर पोखरेल र नेकपा माओवादी केन्द्रका नेतृ रेखा शर्माबीच कडा प्रतिस्पर्धा भइरहेको छ। ७२ हजार ८२२ मत गणना हुँदा शर्माले २५ हजार ७९७ र पोखरेलले २५ हजार ५३३ मत ल्याएका छन्। शर्मा र पोखरेलको मतान्तर २६४ छ। तेस्रोमा रहेका राष्ट्रिय स्वतन्त्र पार्टीका विशाल अधिकारीले १५ हजार ७२९ मत ल्याएका छन्।
चितवन प्रदेश २ (१ ) मा गठबन्धनलाई पराजित गर्दै एमालेका कृष्ण सिलवाल विजयी,चितवन : चितवन क्षेत्र नम्बर २ (क) मा गठबन्धनका उम्मेदवारलाई १२४० मतान्तरले पराजित गर्दै एमाले उम्मेदवार कृष्ण सिलवाल विजयी भएका छन्। उनले १६ हजार ५ सय मत प्राप्त गरेर विजयी भएका हुन्। उनका निकटतम प्रतिद्वन्द्वी गठबन्धनका तर्फबाट माओवादी केन्द्रका घनश्याम दाहाल अविनाशले १५ हजार २ सय ६० मत प्राप्त गरे। यो प्रदेश निर्वाचन क्षेत्रमा ४३ हजार ९७ मत गणना भएको थियो।
पाँचथरको प्रदेश सभा २ मा माओवादी केन्द्रका आङ्बो विजयी,फिदिम : पाँचथरको प्रदेश सभा सदस्य निर्वाचन क्षेत्र २ मा नेपाल कम्युनिष्ट पार्टी (माओवादी केन्द्र) का इन्द्रबहादुर आङ्बो (मौसम) विजयी भएका छन्। निकटतम प्रतिद्वन्द्धि नेकपा (एमाले) का आइन्द्र सुन्दर नेम्बाङलाई ३ हजार ६७ मतले पछि पार्दै आङ्बो विजयी बनेका हुन्। आङ्बोले १५ हजार ६ सय ७२ मत प्राप्त गरेर विजयी भएका हुन्। नेम्बाङले १२ हजार ६ सय ५ मत प्राप्त गरेको हुन्। यो क्षेत्रमा जम्मा ३४ हजार ४ सय ६५ मत खसेको थियो।
दाङ ३(१)मा नेपाली कांग्रेसका डिल्लीबहादुर चौधरी निर्वाचित,दाङः दाङ ३(१)मा नेपाली कांग्रेसका डिल्लीबहादुर चौधरी निर्वाचित भएका छन् । चौधरीले १९ हजार ८५० मत प्राप्त गरी निर्वाचित भएका हुन् । प्रतिस्पर्धी नेकपा एमालेका घनश्याम पाण्डेले १४ हजार ४५० मत ल्याए । चौधरी र पाण्डेको मतान्तर ५ हजार चार सय छ ।
कैलाली १ (१) मा नागरिकका चौधरी भारी मतान्तरले विजयी,टीकापुर : कैलाली क्षेत्र नं १ को प्रदेश (१) मा नागरिक उन्मुक्ति पार्टीका कैलाश चौधरी भारी मतान्तरले विजयी भएका छन्। उनी प्रतिद्वन्द्वी नेकपा माओवादीका दीर्घ विनाडीभन्दा ४ हजार ७२४ मतान्तरले विजयी भएका हुन्। चौधरीले १५ हजार १०१ मत पाएका छन् भने निकटतम प्रतिद्वन्द्वी गठबन्धनका तर्फबाट माओवादीका बिनाडीले १० हजार ३७७ मत पाएका छन्। निर्वाचन अधिकृतको कार्यालयका अनुसार राप्रपाका भीमबहादुर बमले ४ हजार ६० र जसपाका भगतराम चौधरीले २ हजार २८७ मत पाएका छन्। क्षेत्र नं १ को प्रतिनिधि सभामा नागरिक उन्मुक्ति पार्टीकी अध्यक्ष रञ्जिता श्रेष्ठको जित निश्चित भैसकेको छ भने प्रदेश (ख) मा समेत सोही पार्टीका लक्ष्मण किशोर चौधरीको सुरुवाती अग्रता कायमै छ। चौधरी गठबन्धनका तर्फबाट उम्मेदवार रहेका काँग्रेस केन्द्रिय सदस्य डा रणबहादुर भन्दा करिब ३ हजार बढी मतले अघि छन्।
रामचन्द्र पौडेल निर्वाचित,"तनहुँ : तनहुँ निर्वाचन क्षेत्र नम्बर १ मा नेपाली कांग्रेसका रामचन्द्र पौडेल निर्वाचित भएका छन्। पौडेल २५ हजार ३१८ मत ल्याएर निर्वाचित भएका हुन्। प्रतिद्वन्द्वी एमालेका एकबहादुर रानाले १९ हजार ९४३ मत ल्याए। यस्तै, स्वतन्त्रका गोविन्दराज जोशीले ६ हजार ८७८ मत ल्याएर तेस्रो भए।"
बैतडीको प्रदेश (क) मा एमालेका पाल विजयी,बैतडी : बैतडी प्रदेश सभा (क) मा नेकपा एमालेका सुरेन्द्र पाल विजयी भएका छन्। स्वतन्त्र उम्मेदवार हरिमोहन भण्डारीलाई १ हजार ८१३ मतान्तरले पछि पार्दै पाल विजयी भएका हुन्। पालले १२ हजार ८ सय ३१ मत प्राप्त गरे भने उनका निकटतम् प्रतिद्वन्द्वी स्वतन्त्र उम्मेदवार हरिमोहन भण्डारीले ११ हजार १८ मत प्राप्त गरेका छन्। पाल नेकपा एमालेका जिल्ला अध्यक्षसमेत हुन्। कांग्रेस माओवादीका साझा उम्मेदवार नेपाली कांग्रेसका वीररबहादुर विष्टले १० हजार ९५३ मत प्राप्त गरेका छन्। यो क्षेत्रमा ४० हजार १५५ मत खसेको थियो। यसैगरी दुई प्रदेशसभा क्षेत्र रहेको बैतडीमा प्रदेशसभा (ख)मा एमालेका लिलाधर भट्टलाई पराजित गर्दै नेपाली कांग्रेसका शिवराज भट्ट विजयी भएका छन्। प्रतिनिधिसभाको मत गणना चलीरहेको छ।
दैलेख१ (ख) मा कांग्रेसका कृष्णकुमार बिसी विजयी,"दैलेख : दैलेखको प्रतिनिधिसभा निर्वाचन क्षेत्र नं १ अन्तरगर्त प्रदेश सभा (ख) मा नेपाली कांग्रेसका कृष्णकुमार बिसी विजयी भएका छन्। उनी एक हजार ७६ मतान्तरले विजयी भएका हुन्। यो प्रदेश सभामा जम्मा खसेको मत २३ हजार ३ सय ४३ गणना गर्दा बिसी १० हजार ५ सय ४४ मतसहित विजयी भएका हुन्। प्रदेश सभामा निर्वाचित बिसी २०७४ को निर्वाचनमा दैलेख१, प्रदेश सभा (क) मा पराजित भएका थिए। गठबन्धनको बलमा यस पटक प्रदेश सभा (ख) बाट निर्वाचित भएका हुन्। प्रदेश सभामा निर्वाचित बिसीलाई सत्ता गठबन्धनको साथ थियो। उनका निकटत् प्रतिद्वन्द्वी नेकपा एमालेका प्रेमबहादुर थापाले ९ हजार ४ सय ६८ मत प्राप्त गरेका छन्। एमालेका थापा निवर्तमान जिल्ला समन्वय समितिको प्रमुख हुन्। यो प्रदेश सभा अन्तरगर्त दैलेखका नौमूले र महाबु गाउँपालिका र नारायण नगरपालिका पर्दछन्।"
रूपन्देही ५ मा एमालेका वासुदेव घिमिरे विजयी,"बुटवल : रुपन्देहीको क्षेत्र नम्बर ५ बाट प्रतिनिधिसभा सदस्यमा नेकपा एमालेका वासुदेव घिमिरे विजयी भएका छन्। ९ हजार ७ सय मतान्तरसहित नेपाली कांग्रेसका उम्मेदवारलाई हराउँदै घिमिरे विजयी भएका हुन्। घिमिरेले ३६ हजार ८२२ मत ल्याएका छन् भने उनका प्रतिद्वन्द्वी नेपाली कांग्रेसका उम्मेदवार भरतकुमार शाहले २७ हजार १२० मत प्राप्त गरेका छन्। १ लाख २९ हजार १ सय ३५ मतदाता रहेको क्षेत्र नम्बर ५ मा ८५ हजार ७ सय ४ मत खसेको थियो। घिमिरे विजयी भए पनि अन्तिम घोसणाा सबै मतगणना सकिएपछि गरिने निर्वाचन अधिकृतको कार्यलयले जानकारी दिएको छ। समानुपातिक को मतगणना सम्पन्न भएको छैन, सो मा प्रत्यक्ष तर्फको मतपत्र हुन सक्ने समभावनालाई मध्यनजर गर्दै आधिकारिक अन्तिम घोसणा नगरिएको हो। मतान्तर धेरै रहेको उनको जीत निश्चित छ। पराजित शाह यसअघिका २ निर्वाचनमा सासद रहेकोमा अहिले ह्याट्रिक गर्ने सोचमा थिए, तिलोत्तमाका निवर्तमान मेयर बासुदेवले उनलाई पराजित गरे।"
कम्युनिष्टको विरासद तोड्दै ताप्लेजुङ प्रदेशसभामा खगेनसिं विजयी,"ताप्लेजुङ : तीन दशकदेखि नेकपा एमालेले लगातार जित्दै आएको ताप्लेजुङको प्रदेशसभा क्षेत्र (ख) मा नेपाली कांग्रेसका खगेनसिं हाङ्गाम विजयी भएकाछन्। नेकपा एमालेका गोपाल थोप्रालाई १ हजार २४८ को मतान्तरले पराजित गर्दै हाङ्गाम विजयी भएका हुन्। यहाँ खसेको कुल २१ हजार ८०७ मत मध्ये हाङ्गामले १० हजार ४९६ मत प्राप्त गरे। गोपाल थोप्राले ९ हजार २४८ मत प्राप्त गरेका हुन। मुख्य निर्वाचन अधिकृतको कार्यालयले घोषणा गर्न बाँकी रहेको छ। यस क्षेत्रमा २०४८ यता पहिलो पटक कांग्रेसले आफ्नो जित निकालेको हो। लगातार जित्दै नेकपा एमालेले रजत महोत्सव मनाएको यो क्षेत्रलाई नेकपा एमालेको किल्लाका रुपमा लिने गरिएको थियो। यहाँ २०४८ र २०५१ सालमा अम्बिका साँवा, २०५६ सालमा ओमप्रकाश ओझा, २०६४ र २०७० मा डम्बरध्वज तुम्बाहाम्फे तथा २०७४ सालमा टंक आङ्बुहाङ निर्वाचित भएका थिए । यता प्रदेशसभा क्षेत्र क को मतगणना जारी छ। यहाँ नेकपा एमालेका तिलकुमार मेन्याङ्बो झण्डै १ हजारको मतान्तरले अघि रहेकाछन्। निकटतम प्रतिद्धन्द्धी नेकपा एसका खेमबहादुर वनेम रहेकाछन्।"
माओवादी कमाण्डर छिन्तुको जितमा ह्याट्रिक,"हेटौंडा : नेकपा माओवादी केन्द्रका प्रेमबहादुर पुलामी (छिन्तु) ले जितको अनवरत यात्रा अगाडि बढाएका छन्। मकवानपुर प्रदेशभा १(१) मा १९ हजार सातसय १९ मतका साथ विजयी हुँदै उनले जितमा ह्याट्रिक गरेका हुन्। बाम लोकतान्त्रिक गठबन्धनबाट उम्मेदवार बनेका पुलामीसँग नेकपा एमालेका कमल विष्ट मत चार हजार दुईसय ८७ मत अन्तरले पारजित भए। विष्टले १५ हजार चारसय ३३ मत प्राप्त गरे। साथै राप्रपाका उम्मेदवार सागर थापाले सात हजार सातसय दुई मत प्राप्त गरे। पुलामी २०७४ मा यसै क्षेत्रबाट जितेका थिए। नेकपा एमालेसँगको गठबन्धबाट विजयी भएका उनले नेपाली कांग्रेस धर्मराज लामिछानेलाई पराजित गरेका थिए। उनी २०६४ मा मकवानपुर निर्वाचन क्षेत्र नम्बर २ बाट संविधानसभा सदस्य निर्वाचत भएका थिए। पुलामी २०२९ पुस ८ गते बागमती गाउँपालिका ३ फापरबारीमा बुवा जित बहादुर पुलामी र आमा रत्नकुमारी पुलामीको कोखबाट जन्मिएका हुन्। विगत ३० वर्षदेखि निरन्तर कम्युनिष्ट राजनीतिमा रहेका पुलामी जनयुद्धको समयमा दश वर्ष भूमिगत राजनीति गरेका थिए। उनी जनयुद्धकै समयमा २०५५ मा एक महिना जेल परेका थिए। वाइसिएलको समस्य हुँदै राजनीतिमा प्रवेश गरेका उनले जनयुद्धको समयमा विभिन्न युद्ध मोर्चाहरु सम्हाले। २०५८ मा उनी मकवानपुरको पूर्वी इलाकाको जनसरकार प्रमुख बने। सोही समयमा जिल्ला पार्टी सचिवालय सदस्य हुँदै २०५९ मा जनमुक्ति सेनको कमिसार र २०६० सालमा रसुवा र नुवाकोटको पार्टी सेक्रेटरीको भूमिका पनि पुलामीले सम्हाले। २०६१ सालमा जनमुक्ति सेनाको बटालियन कमिसार हुँदै उनी नेवा ताम्सालिङ दक्षिण ब्युरो सचिव समेत बने। तत्कालिन माओवादी पार्टी शान्ति सम्झौतासँगै खुल्ला राजनीतिमा आएपछि नेकपा माओवादी केन्द्रमा आएको टुटफुट र विभाजनको समयमा पनि उनी अबिचलित रही मकवानपुरमा नेकपा माओवादीलाई एकताबद्ध बनाउन मुल नेतृत्व सम्हालेर बसे। २०६८ सालदेखि नेकपा माओवादी केन्द्र मकवानपुरको अध्यक्षको भूमिका निर्वाह गर्दै आएका उनी हाल नेकपा माओवादी केन्द्र बागमती प्रदेश समितिका उपाध्यक्ष हुन्। जितपछि प्रतिक्रिया दिँदै पुलामीले भने, मलाई विजयी गराउनुहुने सबै मतदातलाई धन्यवाद। तपाईहरुको मतको करद हुनेगरी काम गर्नेछु।"
बर्दिया २ (१) मा नेपाली काँग्रेसका जन्मजय तिमिल्सिना निर्वाचित,गुलरिया : प्रदेश सभा सदस्य बर्दिया क्षेत्र नम्बर २ (१) मा वाम लोकतान्त्रिक गठबन्धनबाट नेपाली कांग्रेसका जन्मजय तिमिल्सिना निर्वाचित भएका छन्। नागरिक उन्मुक्ति पार्टीका प्रदेशी चौधरीलाई ५ हजार ६७ मतले पराजित गर्दै तिमिल्सिना विजयी भएका हुन्। तिमिल्सिनाले १७ हजार २५१ र चौधरीले १२ हजार १८४ मत प्राप्त गरेका छन्। नेकपा एमालेका लहनु थारु १० हजार ६४३ र राप्रपाका कन्हैयालाल थारु ५ हजार ३२४ मतमा समेटिएका छन्। ३२ वर्षदेखि राजनीतिक जिवनमा लागेका तिमिल्सिना विस २०२८ साल फागुन २१ गते अछाममा जन्मिएका हुन्। कुस्माकर तिमिल्सिनाका सुपुत्र लुम्विनी प्रदेश सभा सदस्यमा निर्वाचित तिमिल्सिना बर्दियाको गेरुवा गाउँपालिकास्थित सुखारमा स्थायी बसोबास गर्छन्। त्रिभुवन विश्वविद्यालयबाट स्नातक गरेका उनी नेपाली काँग्रेस बर्दियाका महासमिति सदस्य हुन्।
चितवनमा रवि लामिछाने तेब्बर मतले अगाडि,चितवन : चितवनमा राष्ट्रिय स्वतन्त्र पार्टीका रवि लामिछाने तेब्बर बढी मतले अगाडि छन्। पछिल्लो मतपरिणामअनुसार चितवन निर्वाचन क्षेत्र नम्बर २ का प्रतिनिधिसभा सदस्य उम्मेदवार लामिछानेले ३९ हजार २१६ मत प्राप्त गरेका छन्। उनी आफ्ना प्रतिद्वन्द्वीभन्दा २५ हजार ७१३ मतान्तरले अघि छन्। उनका निकटतम प्रतिद्वन्द्वी नेपाली कांग्रेसका उमेश श्रेष्ठले १३ हजार ५०३ मत ल्याएका छन्। नेकपा एमालेका कृष्णभक्त पोखरेलले १२ हजार ७७२ मत प्राप्त गरी तेस्रोमा छन्।
सोलुखुम्बु प्रदेशसभा १ मा माओवादीका गोम्बु शेर्पा विजयी,सोलुखुम्बु : सोलुखुम्बु जिल्ला प्रदेश निर्वाचन क्षेत्र (क) मा गठबन्धनबाट माओवादी केन्द्रका गोम्बु शेर्पा (कर्ज्याङ) विजयी भएका छन्। उनले निकटतम प्रतिस्पर्धी एमालेका उत्तमकुमार बस्नेतलाई १३ सय ३७ मतले पछि पर्दै विजय हासिल गरेका हुन्। अन्तिम मतपरिणाम अनुसार शेर्पाले १० हजार ३५ मत प्राप्त गर्दा बस्नेतले ८ हजार ३ सय ९८ मत प्राप्त गरे। उक्त प्रदेशमा जम्मा २० हजार ४०४ मत खसेको थियो। पराजित बस्नेत निवर्तमान प्रदेशसभा सदस्य समेत हुन्। २ वटा प्रदेशसभा क्षेत्र रहेको जिल्लाको ९ख० तर्फ एमालेका बुद्दि कुमार राजभण्डारी विजयी भएका छन्।
भक्तपुरको प्रदेश सभामा २ (१) थापा र २(२) मा श्रेष्ठ विजयी,"भक्तपुर : भक्तपुर क्षेत्र नं २ को प्रदेश सभा १ मा नेकपा एमालेका किरण थापामगर र २ मा लोकतान्त्रिक बाम गठबन्धनका साझा उम्मेदवार नेकपा एकीकृत समाजवादीका डा राजेन्द्रमान श्रेष्ठ विजयी भएका छन्। भक्तपुर क्षेत्र नं २ को प्रदेश सभा २ मा डा श्रेष्ठ ८ हजार ३४१ मत ल्याइ विजयी भएका हुन्। उनका निकतम प्रतिद्वन्द्वी नेकपा एमालेका चन्दनकृष्ण श्रेष्ठले ८ हजार ३१ मत प्राप्त गरेका थिए। डा श्रेष्ठले चन्दनकृष्णलाई ३१० मतले पराजित गरेका हुन्। डा श्रेष्ठ यसअघि २०७४ मा एमालेका उम्मेदवारका रुपमा प्रदेश सभामा निर्वाचित भएका थिए। भक्तपुर क्षेत्र नं यस्तै नेमकिपाका रमेश वैद्यले ६ हजार ८३१, राप्रपाका पञ्चकृष्ण श्रेष्ठले ३ हजार ७५०, स्वतन्त्र उम्मेदवार प्रेमनाथ श्रेष्ठले ५०६, राप्रपा नेपालका श्रीकृष्ण नेपालले ३२२ मत प्राप्त गरेको निर्वाचन कार्यालयले जनाएको छ । यसैगरी भक्तपुर क्षेत्र नं २ को प्रदेश सभा १ मा नेकपा एमालेका किरण थापामगरले लोकतान्त्रिक बाम गठबन्धनका साझा उम्मेदवार नेपाली कांग्रेसका विष्णुराज कार्कीलाई फराकिलो मतान्तरले पराजित गरेका छन्। थापामगरले १५ हजार २४२ र कार्कीले ११ हजार ९३५ मत प्राप्त गरेको निर्वाचन कार्यालयले जनाएको छ । जसअनुसार ३ हजार ३ सय ७ मतले पराजित गरेका हुन् । यस्तै राप्रपाका विक्रम थापाले ४ हजार २७०, नेमकिपाका सरोजराज गोसाईंले ३ हजार ८६, हाम्रो नेपाली पार्टी लौरो चिन्हका उद्धवकुमार घिमिरेले ५०३ र राप्रपा नेपालका उमेश बिष्टले २०० मत प्राप्त गरेका छन्।"
"मोरङमा प्रदेशसभातर्फ ५ क्षेत्रको मतगणना सकियो, ३ कांग्रेस र २ वटामा एमाले विजयी","विराटनगर : प्रदेशसभातर्फ १२ वटा निर्वाचन क्षेत्र रहेको मोरङमा हालसम्म ५ वटाको मतगणना सकिएको छ। गणना सकिएकामध्ये ३ वटामा नेपाली कांग्रेस र २ वटामा एमालेका उम्मेदवार विजयी भएका छन्। यद्यपि निर्वाचन अधिकृतको कार्यालयले भने आधिकारिक रूपमा हालसम्म २ वटाको मात्रै अन्तिम मतपरिणाम घोषणा गरेको छ। ३ वटाको घोषणा गर्न बाँकी छ। घोषणा गर्न बाँकी रहेका क्षेत्रमा समानुपातिकतर्फको मतगणना भइरहेको छ। समानुपातिकको गणना सकिएपछि मात्रै अन्तिम परिणाम सार्वजनिक गर्ने तयारी छ। कतिपय मतदाताले झुक्किएर प्रत्यक्षतर्फको मतसमेत समानुपातिकको पेटिकामा खसालेका कारण केही मत तलमाथि पर्नसक्ने भएकाले गणना भइसकेका क्षेत्रको नतिजा तत्काल सार्वजनिक नगरिएको मुख्य निर्वाचन अधिकृतको कार्यालयले जनाएको छ। समानुपातिकको गणना भइसकेपछि एकैपटक सार्वजनिक गर्ने तयारी छ। निर्वाचन अधिकृतको कार्यालयले मोरङको निर्वाचन क्षेत्र नम्बर ५ क र ४ कको मात्रै अन्तिम परिणाम घोषणा गरेको छ। ५ कमा कांग्रेसका गयानन्द मण्डल गनगाईं निर्वाचित भएका छन्। उनले १४ हजार ८४३ मत ल्याएर प्रदेशसभाको यात्रा तय गर्दा निकटतम प्रतिस्पर्धी नेकपा (एमाले)का सन्तोषकुमार साहले ९ हजार ४ सय २ मत मात्रै ल्याए। त्यस्तै ४ कबाट एमालेका जयप्रकाश चौधरी निर्वाचित भएका छन्। नेपाली कांग्रेसका युवा नेता गुरुराज घिमिरेलाई पराजित गर्दै विजयी भएका चौधरीले १५ हजार ४६५ मत प्राप्त गरे। घिमिरेले १५ हजार ५८ मत ल्याए। मोरङको १ कबाट एमालेका उमाकान्त गौतम निर्वाचित भएका छन्। उनले १३ हजार ७२ मत प्राप्त गरे। निकटतम प्रतिद्वन्द्वी कूलप्रसाद साम्बाले ९ हजार ६७६ मत मात्रै प्राप्त गरेका छन्। ३ कमा कांग्रेस मानबहादुर लिम्बू विजयी भएका छन्। उनले १८ हजार २८६ मत प्राप्त गर्दा निकटतम प्रतिस्पर्धी एमालेका दिलिपकुमार राईले १३ हजार ८५८ मत ल्याएका छन्। मोरङ ५ खबाट नेपाली कांग्रेसका केन्द्रीय सदस्य अमृत अर्याल १६ सय १०२ मतसहित निर्वाचित भएका छन्। निकटतम प्रतिद्वन्द्वी जनता समाजवादी पार्टी (जसपा)का जयराम यादवले १० हजार ८२४ मत मात्रै ल्याए। यादव प्रदेश १ का स्वास्थ्य मन्त्री हुन्। समानुपातिकको गणना भइसक्दा केही मत तलमाथि हुनसक्ने भन्दै निर्वाचन अधिकृतको कार्यालयले मोरङ १ क, ३ क र ५ ख को अन्तिम मतपरिणाम सार्वजनिक गरिसकेको छैन। समानुपातिकको गणना सकिएपछि एकैपटक घोषणा गर्ने तयारी छ। प्रदेशसभातर्फ १२ वटा निर्वाचन क्षेत्रमध्ये ७ वटाको गणना जारी छ। ६ कको अन्तिम चरणमा पुगेको छ।"
दैलेख२ मा कांग्रेसका दिक्पाल शाही विजयी,दैलेख : प्रतिनीधि सभा निर्वाचन क्षेत्र नं २ दैलेखमा गठबन्धनका उम्मेदवार विजयी भएका छन्। गठबन्धनको तर्फबाट उम्मेदवार बनेका नेपाली कांग्रेसका दिक्पालकुमार शाही विजयी भएका हुन्। शाही १ सय ५३ मतान्तरले विजयी भएका हुन्। शाहीले २० हजार १ सय ५८ मत प्राप्त गरेका छन्। गठबन्धनसँग प्रतिस्पर्धामा उत्रिएका नेकपा एमाले लक्ष्मीप्रसाद पोखरेलले २० हजार ५ मत प्राप्त गरेका छन्। पोखरेल एमालेको पोलिटब्यूरो सदस्य तथा जिल्ला ईन्चार्ज हुन्।
पाँचथरमा आङ्देम्बेलाई उछिने नेम्वाङले,फिदिम : पाँचथरमा प्रतिनिधि सभा सदस्यमा नेपाल कम्युनिष्ट पार्टी (एमाले) का बसन्तकुमार नेम्बाङले अग्रता लिएका छन् । ३५ हजार ७ सय १८ मत गणना गर्दा नेम्बाङले ५०५ मतको अग्रता कायम गरेका हुन् । नेम्बाङले १५ हजार ६ सय ५ मत प्राप्त गर्दा कांग्रेसका भीष्मराज आङदेम्बेले १५ हजार १ सय मत पाएका हुन् । प्रतिनिधि सभा सदस्यका लागि एउटा मात्रै निर्वाचन क्षेत्र रहेको पाँचथरमा ७५ हजार ३ सय ५२ मत खसेको थियो । जसमध्ये ४० हजार ६ सय ३४ मतगणना गर्न बाँकी छ । आङ्देम्बे र नेम्बाङबीच सुरुवाती चरणदेखि नै कडा टक्कटर हुँदै आएको हो ।
पाल्पा२(१) मा कांग्रेसका वीरबहादुर राना विजयी,"तानसेन : पाल्पा क्षेत्र नं २ को १ प्रदेशसभा सदस्य पदमा नेपाली कांग्रेसका उम्मेदवार वीरबहादुर राना विजयी भएका छन्। कांग्रेस उम्मेदवार रानाले नेकपा एमालेका उम्मेदवार परशुराम भट्टराईलाई पराजित गरेका हुन्। विजेता नेपाली कांग्रेसका वीरबहादुर राना १६ हजार ३९ मत पाएका छन भने उपविजेत बनेका नेकपा एमालेका उम्मेदवार परशुराम भट्टराई १३ हजार ९ सय ६४मत पाएका छन्। विजेता रानाले २ हजार ७५ मतले एमाले उम्मेदवार भट्टराईलाई पराजित गरेका हुन्। मुख्य निर्वाचन अधिकृतको कार्यालयका मुख्य निर्वाचन अधिकृत कमलराज विष्टले कांग्रेस उम्मेदवार रानालाई विजेता घोषणा गरेका छन्। विजेता नेपाली कांग्रेसका राना २०७४ सालमा लुम्बिनी प्रदेशको समानुपातिक प्रदेशसभामा मनोनित भएका थिए। हाल विजेता लुम्विनी प्रदेश सरकारको उर्जा जलश्रोत तथा सिंचाई मन्त्री रहेका छन्। विजेता श्रेष्ठ २०७० सालको दोस्रो संविधान निर्वाचनमा प्रतिनिधीसभा सदस्य पदमा पाल्पा क्षेत्र नं २ बाट तत्कालीन नेकपा एमालेका उम्मेदवार सोमप्रसाद पाण्डेसँग झिनो मतले पराजित भएका थिए। प्रदेशसभा निर्वाचनमा मंगोलनेशनल अर्गनाइजेशनका लक्ष्मण गाहाले १ हजार ५ सय ९७ मत, राष्ट्रिय प्रजातन्त्र पाटीका राजु गैरेले १ हजार ५ सय २० मत, राष्ट्रिय जनमुक्ति पाटीका टेक बहादुर राना मगरले ३ सय ५१ मत, जनता समाजवादी पार्टीका खिकबहादुर रेश्मीले १ सय ६३ मत र नेपाल मजदुर किसान पाटीका माधव अधिकारीले ७७ मत पाएका छन्। पाल्पा क्षेत्र नं १ को प्रदेशसभा १ मा २३ वटा वडामा ५६ हजार १ सय २० मतदाता रहेकोमा ३४ हजार ५ सय २१ मत खसेको थियो जसमा ३३ हजार ७ सय ११ मत सदर र ८ सय १० मत बदर भएको थियो।"
दुई दशकपछि विरासत फर्काउँदै लमजुङ प्रदेश१ मा कांग्रेसका गुरूङ विजयी,बेसीसहर : लमजुङको प्रदेशसभा१ मा नेपाली कांग्रेसका उमेदवार टकराज गुरुङ निर्वाचित भएका छन्। उनीसँग नेकपा एमालेका जमिन्द्रमान घले १ हजार १ सय ६१ मतले पराजित भएका छन्। २०७० को संविधानसभा निर्वाचनमा यो क्षेत्रमा दुवैजना चुनावी मैदानमा उत्रिँदा घलेले ७ सय ९८ मतले गुरुङलाई हराउँदै संविधान सभाको यात्रा तय गरेका थिए। यसपटक तिनै घलेलाई पराजित गर्दै गुरुङले प्रदेश सभाको यात्रा तय गरेका छन्। जिल्ला निर्वाचन अधिकारी नारायणप्रसाद सापकोटाका अनुसार निर्वाचित गुरुङले १८ हजार ५ सय ४ मत पाएका छन्। निकटतम प्रतिद्वन्द्वी घलेले १७ हजार ३ सय ४३ मत पाएका छन्। निर्वाचित गुरुङ नेपाली कांग्रेस जिल्ला कार्य समितिका सभापति हुन् भने घले नेकपा एमाले केन्द्रीय सदस्य हुन्। यो क्षेत्रमा करिब दुई दशकपछि नेपाली कांग्रेसले आफ्नो विरासत फर्काएको छ। २०५६ सालमा कांग्रेसले चुनाव जितेको यो क्षेत्रमा २०६४ मा माओवादीका बुद्धिराम गुरुङले चुनाव जितेका थिए। २०७० मा जमिन्द्रमान घलेले चुनाव जितेका थिए। २०७४ को चुनावमा नेकपा एमालेका धनञ्जय दवाडीले जितेका थिए। यसपटकको चुनावमा राप्रपाकी अप्सरा शाहले १ हजार १८ मत पाएकी छन्। मंगोल नेश्नल अर्गनाइजेशनका बृखबहादुर तामाङले ४ सय ५६ र जसपाका सरस्वति गुरुङले १ सय १५ मत पाएका छन्। कुल ३८ हजार ३ सय ८४ मत खसेकोमा ९ सय ४८ मत बदर भएको छ।
पाल्पा१(१) मा एमालेका राजुप्रसाद श्रेष्ठ विजयी,"तानसेन : पाल्पा निर्वाचन क्षेत्र नं १ को प्रदेशसभा १ मा नेकपा एमालेका उम्मेदवार राजुप्रसाद श्रेष्ठ भारी मतान्तरले प्रदेशसभा सदस्यमा निर्वाचत भएका छन्। एमाले उम्मेदवार श्रेष्ठले १७ हजार ६ सय ४२ मत ल्याई विजयी भएका हुन्। श्रेष्ठका प्रतिद्वन्द्वी नेपाली कांग्रेसका श्यामकान्त खनालले १२ हजार २ सय ५२ मत ल्याइ उपविजेता भएका छन्। श्रेष्ठले ५ हजार ३ सय ९० मतले प्रतिद्वन्द्वी नेपाली कांग्रेसका खनाललाई पराजित गरेका छन्। माले उम्मेदवार श्रेष्ठले मतगणनाको सुरुवातदेखि नै अन्तिमसम्म अग्रता लिंदै आएका छन्। पाल्पा क्षेत्र नं १ को निर्वाचन अधिकृतको कार्यालय रामपुर पाल्पाले एमाले उम्मेदवार श्रेष्ठ लाई विजयी भएको घोषाणा गरेको छ। प्रदेशसभा सदस्यमा विजेता भएका श्रेष्ठ २०७४ सालको स्थानीय निर्वाचनमा रामपुर नगरपालिकामा नगर प्रमुखमा पराजित भएका थिए। प्रदेशसभा निर्वाचनमा राष्ट्रिय प्रजातन्त्र पार्टीका डुलबहादुर गाहाले ४ सय ३१ मत, मंगोल नेशनल अर्गनाइजेसनका पूर्णबहादुर रुचालले २ सय ६० मत, राष्ट्रिय जनमुक्ति पाटीका भिमसेन सुनारी मगरले ८० मत पाएका छन्। पाल्पा क्षेत्र नं १ को प्रदेशसभा १ मा जम्मा मतदाता ४९ हजार २ सय ५१ रहेका थिए जसमा ३१ हजार २ सय ११ मत खसेको थियो। खसेको मतमा ३० हजार ६ सय ६५ सदर र ५ सय ४६ मत बदर भएको थियो। पाल्पा क्षेत्र नं १ को प्रदेशसभा १ मा १९ वटा वडा पर्दछन्।"
भोजपुर प्रदेशसभा  १ मा राजेन्द्रकुमार राई निर्वाचित,"भोजपुर : प्रदेश १ का मुख्यमन्त्री तथा गठबन्धनबाट प्रदेशसभा क्षेत्र नं १ का लागि साझा उम्मेदवार राजेन्द्रकुमार राई लगातार दोस्रो पटक निर्वाचित भएका छन्। उनले नेकपा एमालेका हरिबहादुर राईलाई ३ हजार ८ सय ८७ मतान्तरले पछि पार्दै विजयी भएका हुन्। प्रदेशसभा क्षेत्र नं १ का लागि सत्ता गठबन्धनबाट नेकपा (एस) का साझा उम्मेदवार बनेका राजेन्द्रले १६ हजार एकसय १० मत ल्याउँदै दोस्रो पटकका लागि निर्वाचित भएका हुन्। उनका प्रतिद्वन्दी नेकपा एमालेका हरिबहादुर राईले कुल १२ हजार २ सय २३ मत प्राप्त गरे। प्रदेशसभा १ का लागि भोजपुरमा कुल ३२ हजार ४ सय ९ मत खसेको थियो भने प्रतिनिधिसभाका लागि कुल ६२ हजार एकसय ८१ मत खसेको थियो। यसअघि पनि राईले २०७४ सालको प्रतिनिधि तथा प्रदेश सभा सदस्य निर्वाचनमा नेकपा एमालेकोतर्फबाट बामगठबन्धनको साझा उम्मेदवार बनेर तत्कालिन लोकतान्त्रिक गठबन्धनका साझा उम्मेदवार अजम्बर राई काङमाङलाई पराजित गरेका थिए। उनीसँगै एमालेबाट शेरधन राई र माओवादी केन्द्रका सुदन राईले पनि बामगठबन्धनको नेतृत्व गर्दै चुनाव जितेका थिए। जसमा प्रतिनिधि सभातर्फ सुदन राई, प्रदेशसभा १ तर्फ राजेन्द्र आफैँ र प्रदेशसभा २ तर्फ शेरधन राईले विजयी भएका थिए। तर यसपटक भने शेरधन राई र सुदन राई प्रतिनिधि सभाका लागि आमुन्ने सामुन्ने भए।"
सर्लाही१ (क) बाट महतो दोस्रो पटक निर्वाचित,मलंगवा : सर्लाहीको क्षेत्र नम्बर १ को (क) मा प्रदेशसभा सदस्यमा लोकतान्त्रिक समाजवादी पार्टी (लोसपा)का उपेन्द्र महतो पूनः निर्वाचित भएका छन् । महतो नेकपा माओवादी केन्द्रका रामचन्द्र सिंह कुशवाहालाई पछि पर्दै दोस्रो पटक प्रदेश सभा सदस्यमा निर्वाचित भएका हुन् । उनले कुशवाहालाई २ हजार १ सय २८ मतले पछि पारेका छन् । महतोले १२ हजार २ सय ६५ मत ल्याएका छन् भने कुशवाहाले १० हजार १ सय ३७ मत प्राप्त गरेका छन्।
नवलपरासी१क मा कांग्रेसका विश्वप्रेम पाठक विजयी,परासी : नवलपरासी पश्चिमको निर्वाचन क्षेत्र नं १ क मा नेपाली कांग्रेसका विश्वप्रेम पाठक विजयी भएका छन् । पाठकले एमालेका पुण्य प्रसाद पौडेललाई २ हजार १२० मतान्तरले पराजित गरेका हुन् । पाठकले १५ हजार ४३६ मत ल्याउँदा पौडेलले १३ हजार ३१६ मत पाएका छन् । राप्रपाका नवनित कुमार मिश्रले ५ हजार ४४१ मत ल्याएर तेस्रो भए । कुल ६५ हजार ११६ मतदाता रहेको प्रदेशसभा निर्वाचन क्षेत्रमा ४४ हजार ५६८ मत खसेको थियो । त्यस प्रदेशसभा निर्वाचन क्षेत्रमा ८ राजनीतिक दल र ८ स्वतन्त्र गरी १६ जनाले उम्मेदवारी दिएका थिए ।
हरिबहादुर चुमान तनहुँ १ प्रदेश (ख) मा निर्वाचित,तनहुँ : तनहुँ क्षेत्र नं १ प्रदेश सभा (ख) मा गठबन्धनका उम्मेदवार माओवादी केन्द्रका हरिबहादुर चुमान विजयी भएका छन् । मुख्यमन्त्रीका दाबेदार चुमानले निकटतम प्रतिष्पर्धी एमालेका पुर्णबहादुर गुरुङलाई २७७३ मतान्तरले पराजित गरेका हुन् । अन्तिम मत परिणाम अनुसार चुमानले १३ हजार दुई सय ७१ मत प्राप्त गर्दा एमालेका गुरुङले १०४९८ मत प्राप्त ल्याएका थिए । कूल ३०३८९ मत खसेको थियो । २०७४ सालको निर्वाचनमा पनि चुमान यस क्षेत्रबाट विजयी हुदै गण्डकी प्रदेशको आन्तरिक मामिलामन्त्री बनेका थिए ।
तनहुँ१ (क) मा गठबन्धनका श्रेष्ठ विजयी,"तनहुँ : तनहुँ क्षेत्र नं १ प्रदेशसभा (क) मा नेपाली काङ्ग्रेसका अशोककुमार श्रेष्ठ विजयी भएका छन् । गठबन्धनका तर्फबाट उम्मेदवार बनेका श्रेष्ठ निकटतम प्रतिस्पर्धी एमालेका रामबहादुर गुरुङभन्दा ४,२१८ बढी मत प्राप्त गरी प्रदेश सभामा विजयी भएका हुन् । बिहीबार बिहान सार्वजनिक मतपरिणाम अनुसार श्रेष्ठले १५ हजार तीन सय ६३ मत प्राप्त गरेका छन् भने प्रतिस्पर्धी नेकपा एमालेका गुरुङले ११,१४५ मत प्राप्त गरेका छन् । यो प्रदेशमा ३६ हजार चार सय ३१ मत खसेको थियो । गुरुङ निवर्तमान प्रदेशसभा सदस्य हुन् भने श्रेष्ठ पहिलो पटक संसदीय निर्वाचनमा प्रवेश गरेका हुन् ।"
गठबन्धनलाई पराजित गर्दै जुम्लामा राप्रपाका ज्ञानेन्द्र शाही विजयी,जुम्ला : जुम्लामा राष्ट्रिय प्रजातन्त्र पार्टीका ज्ञान बहादुर शाही(ज्ञानेन्द्र) विजयी भएका छन् । नेकपा माओवादी केन्द्रकी गोमा गौतम (कुँवर)लाई पराजित गर्दै शाही विजयी भएका हुन् । राप्रपाका शाहीले २२ हजार ८ सय १९ मत प्राप्त गरी माओवादीकी गौतमलाई हराएका हुन् । माओवादीकी गौतमले ११ हजार ९ सय ५९ मत ल्याइन् । एमालेका रतननाथ योगीले ६ हजार ५ सय २८ मत ल्याएर तेस्रो भए ।
लमजुङ प्रदेश२ मा कांग्रेसका पौडेल विजयी,"बेसीसहर : लमजुङको प्रदेश२ मा नेपाली कांग्रेसका भेषबहादुर पौडेल निर्वाचित भएका छन्। निकटम प्रतिद्वन्द्वी नेकपा एमालेका कृष्णप्रसाद अधिकारीलाई ७ सय ५४ मतान्तरले पछि पार्दै पौडेलले प्रदेशसभाको यात्रा तय गरेका हुन्। क्व्होलासोंथर गाउँपालिका, मध्यनेपाल, सुन्दरबजार र बेंसीसहर नगरपालिकाबाट ४१ हजार ८ सय ५७ मत खसेकोमा पौडेलले १९ हजार ५ सय ५७ मत पाए भने प्रतिद्वन्द्वी अधिकारीले १८ हजार ८ सय ३ मत पाए। राप्रपा उम्मेदवार ततबहादुर गुरुङले १ हजार ९ सय ५७ मत पाएका छन्। मंगोल नेश्नल अर्गनाइजेशनका राज गुरुङले ३ सय १४ मत पाएका छन्। जसपाका युवराज दुराले २ सय ४१ मत पाएका छन्। नेपाली कांग्रेस बीपीका नवराज बसौलाले १ सय ४५ मत पाएका छन्। पौडेल कांग्रेस निवर्तमान सभापति हुन् भने अधिकारी एमालेका जिल्ला अध्यक्ष हुन्। पौडेल २०७४ को स्थानीय तह निर्वाचनमा बेंसीसहर नगरपालिका प्रमुखमा एमाले उम्मेदवार गुमानसिंह अर्यालसँग पराजित भएका हुन्। यसअघि कांग्रेसले जित्दै आएको यो क्षेत्रमा २०६४ मा एमालेका हालका उपमहासचिव पृथ्वीसुब्बा गुरुङले जितेका थिए। तिनै गुरुङलाई पराजित गर्दै कांग्रेसका चन्द्रबहादुर कुँवरले २०७० मा संविधानसभाको यात्रा तय गरेका थिए। कांग्रेसका कृष्णप्रसाद कोइरालालाई पराजित गर्दै पृथ्वीसुब्बा गुरुङले २०७४ मा गण्डकी प्रदेशसभाको यात्रा तय गर्दै गण्डकी प्रदेशका संस्थापक मुख्यमन्त्री बनेका थिए।"
"बझाङमा गठबन्धनका उम्मेद्वार निर्वाचित : प्रतिनिधिसभामा ३ हजार, प्रदेशमा २५ सय बढी मत बदर",बझाङ : बझाङ गठबन्धनबाट वाम लोकतान्त्रिक गठबन्धन सबै उम्मेद्वार निर्वाचित भएका छन्। गठबन्धनबाट नेकपा एकीकृत समाजवादीका स्थायी कमिटी सदस्य भानुभक्त जोशी प्रतिनिधी सभामा निर्वाचित भएका छन्। सुरूदेखि नै अग्रता लिएको नेकपा एमालेले आधा मत गणनापछि पछि परेको हो। लगातार प्रतिस्पर्धामा गएको निर्वाचन पछिल्लो चरण ९९८ सयभन्दा बढी मतले अग्रता लिइरहेको थियो। मुख्य निर्वाचन अधिकृत नन्दकिशोर राय यादवका अनुसार नेकपा एमालेका उम्मेदवार ऐनबहादुर महराले २७ हजार १४५ मत प्राप्त गरेका छन् भने गठबन्धनका उम्मेदवार भानुभक्त जोशीले २८ हजार १४३ मत प्राप्त गरेका छन्। प्रदेशसभा १ बाट गठबन्धनबाट नेपाली कांग्रेसका पृथ्वीबहादुर सिंह ३ हजार ७७६ मतले विजयी भए। उनले १७ हजार ११३ मत प्राप्त गरे भने एमालेका उम्मेदवार अफिलाल ओखेडाले १३ हजार ३३६ मत प्राप्त गरे। बझाङ प्रदेशसभा सदस्य निर्वाचन क्षेत्र २ मा गठबन्धनका भीमबहादुर भण्डारी निर्वाचित भएका छन्। जिल्ला निर्वाचन अधिकारी बिमलकुमार अधिकारीका अनुसार गठबन्धनतर्फ नेकपा माओवादी केन्द्रका नेता भण्डारीले १३ हजार ८७९ मत प्राप्त गरेका छन् भने नेकपा एमालेका उम्मेदवार लालबहादुर रावलले ११ हजार ३३७ मत प्राप्त गरेका छन्। उनीहरुबीच २ हजार ५४२ मतान्तर छ। जिल्लामा प्रतिनिधिसभामा कुल ६१ हजार ५ सय ६ मत खसेकोमा ३ हजार ४५९ मत बदर भएका छन्। यस्तै प्रदेश सभा सदस्य क्षेत्र नम्बर १ मा ३२ हजार ४०८ मत खसेकोमा १ हजार १३० मत बदर भएको मुख्य निर्वाचन अधिकृतको कार्यालयले जनाएको छ। यस्तै प्रदेश सभा सदस्य क्षेत्र नम्बर २ मा २९ हजार ७ सय ६८ मत खसेकोमा १ हजार ७ सय ६५ मत बदर भएको छ। जिल्ला भरी कुल मतदाता १ लाख २२ हजार ३७६ छन्।
म्याग्दी प्रदेश (क) मा गठबन्धनका भण्डारी विजयी,"म्याग्दी : म्याग्दी, वाम लोकतान्त्रिक गठबन्धनका उमेद्वार हरिबहादुर भण्डारी म्याग्दीको प्रदेशसभा क्षेत्र (क)मा निर्वाचित भएका छन्। नेकपा माओवादी केन्द्रका भण्डारीले ९७५ मतान्तरले नेकपा एमालेका जिल्ला अध्यक्ष समेत रहेका देबेन्द्रबहादुर कटुवाललाई पराजित गर्दै गण्डकी प्रदेशसभा सदस्यमा विजयी भएका हुन्। भण्डारीले १२ हजार ७४० र कटुवालले ११ हजार ७६५ मत प्राप्त गरेका मुख्य निर्वाचन अधिकृत कृष्णप्रसाद नेपालले जानकारी दिए। म्याग्दीको प्रदेश (क) मा ४८ हजार ४७२ मतदाता रहेकोमा आइतबार भएको निर्वाचनमा २८ हजार ८९७ मत खसेको थियो। राप्रपाका प्रविन शाहीले दुई हजार ४९, मंगोल नेशनल अर्गनाइजेशनका दिपक पुनले एक हजार ७३ र राष्ट्रिय प्रजातन्त्र पार्टी नेपालका दूध गिरीले १२२ मत प्राप्त गरे। रघुगंगा गाउँपालिका२ का ३८ वर्षीय भण्डारी नेकपा माओवादी केन्द्रको जिल्ला सदस्य तथा रघुगंगा गाउँपालिका अध्यक्ष हुन्। विस २०७४ को स्थानीय तह चुनावमा रघुगंगा गाउँपालिका उपाध्यक्षमा पराजित भएका भण्डारीलाई नेपाली कांग्रेस, नेकपा एकीकृत समाजवादी र जनमोर्चाले सर्मथन गरेका थिए । म्याग्दीको तीन वटै निर्वाचनमा गठबन्धनका उमेद्वार निर्वाचित भएका छन् । प्रतिनिधिसभा सदस्यमा नेपाली कांग्रेसका खमबहादुर गर्बुजा (खम्बिर) र प्रदेशसभा क्षेत्र (ख)मा माओवादीका रेशमबहादुर जुग्जाली विजयी भएका छन्।"
सर्लाहीको ३ (ख) बाट जसपाका संजय यादव विजयी,मलंगवा : सर्लाहीको क्षेत्र ३ (ख) बाट प्रदेश सभा सदस्यमा संजय कुमार यादव दोस्रो पटक निर्वाचित भएका छन्। जनता समाजवादी पार्टी नेपालबाट उम्मेदवार बनेका यादवले स्वतन्त्र उम्मेदवार सरोज कुमार रायलाई ४ हजार ८ सय ४२ मतले पछि पार्दै यादव विजयी बनेका हुन्। एमालेजसपा गठबन्धबाट चुनाव लडेका यादवले १३ हजार १ सय ९० मत ल्याएर निर्वाचित भएका छन्। यादवका निकटतम प्रतिद्वन्द्वी रायले ८ हजार ३ सय ४८ मत ल्याएका छन्। त्यसैगरी सत्ता गठबन्धबाट उम्मेदवारी दिएका कांग्रेसका हरेशप्रसाद महतोले ८ हजार ३५ ल्याएर तेस्रो स्थानमा चित्त बुझाएका छन्।
ललितपुर ३ मा राष्ट्रिय स्वतन्त्र पार्टीकी तोसिमा कार्की विजयी,"ललितपुर : ललितपुर ३ मा राष्ट्रिय स्वतन्त्र पार्टीकी तोसिमा कार्की विजयी भएकी छन्। उनले ३१ हजार १३६ मत ल्याएर विजयी भएकी हुन्। उर्जा मन्त्री समेत रहेकी पम्फा भुसालले ८ हजार ७६७ मत ल्याएर तेस्रो स्थानमा बनाइन्। कार्कीका प्रतिद्वन्द्वी एमालेका अमृत खड्काले १२ हजार १६३ मत ल्याए । २०७४ सालको निर्वाचनमा ललितपुर३ बाटै पम्फाले जितेकी थिइन्। यस पटक सत्ता गठबन्धनको साझा उम्मेदवार बनेपनि भुसालले हार व्यहोरेकी हुन्। काठमाडौं८ मा राष्ट्रिय स्वतन्त्र पार्टीका बिराजभक्त श्रेष्ठ विजयी काठमाडौं७ मा राष्ट्रिय स्वतन्त्र पार्टीका गणेश पराजुली विजयी, मानुषी तेस्रो काठमाडौं २ मा राष्ट्रिय स्वतन्त्र पार्टीकी सोविता गौतम विजयी, पूर्वसभामुख ओनसरी घर्ति चौथो स्थानमा काठमाडौं६ मा राष्ट्रिय स्वतन्त्र पार्टीका शिशिर खनाल विजयी"
दोब्बर बढी मतले गोरखा२ बाट प्रचण्ड विजयी,गोरखा : गोरखा२ मा नेकपा माओवादी केन्द्रका उम्मेदवार पुष्पकमल दाहाल प्रचण्ड दोब्बर बढी मत ल्याएर विजयी भएका छन् । दाहालले २६ हजार १ सय १ मत प्राप्त गर्दै विजयी भएका हुन्। राष्ट्रिय स्वतन्त्र पार्टीका कबिन्द्र बुर्लाकोटीलाई हराउँदै दाहाल विजयी भएका हुन् । बुर्लाकोटीले १२ हजार ६ सय ३६ मत ल्याए भने एमालेका अब्दुस मिँयाले ७ हजार ३ सय ९२ मत प्राप्त गरेका छन् । त्यहाँ एमाले तेस्रो भएको छ । अघिल्लो पटक चितवनबाट निर्वाचित भएका प्रचण्डले यस पटक गोरखा पुगेर उम्मेदवारी दिएका थिए।
अर्घाखाँचीका तीनै सिटमा एमाले विजयी,"अर्घाखाँची : एक प्रतिनिधि सभा र २ प्रदेशसभा रहेको अर्घाखाँचीका तीनै सिटमा एमाले विजयी भएको छ। प्रतिनिधिसभामा नेकपा एमालेका उम्मेदवार टोपबहादुर रायमाझी विजयी भएका छन्। रायमाझी ४२ हजार ६ सय ७५ मत लिएर विजयी भएका हुन्। निकतम प्रतिस्पर्धी नेपाली कांग्रेस केन्दीय सदस्य तथा निर्वतमान उपसभामुख पुष्पा भुसालले ४० हजार ९ सय ४५ मत प्राप्त गरिन। रायमाझी १७ सय ३० मत अन्तरले विजयी भए। रायमाझी २०६४,२०७०,२०७४ र २०७९ गरी ४ पटक विजयी भएका छन्। हाल रायमाझी नेकपा एमाले केन्द्रीय सचिव छन्। पूर्व उपप्रधानमन्त्री भइसकेका रायमाझी पटकपटक मन्त्री भइसकेका छन्। राष्ट्रिय स्वतन्त्र पार्टीका हरिप्रसाद भुसालले ३ हजार १ सय ९९ मत प्राप्त गरेका छन्। प्रदेश सभा (क) मा नेकपा एमालेका उम्मेदवार चेतनारायण आचार्य विजयी भएका छन् । उनी २० हजार ५ सय १८ मतका साथ विजयी भए। उनका निकटतम प्रतिद्वन्द्वी राष्ट्रिय जनमोर्चाका सागर केसीले १९ हजार ७सय ७८मत प्राप्त गरे। आचार्य २०७४ सालमा पनि यहीँ निर्वाचन क्षेत्रबाट प्रदेश सभामा विजयी भएका थिए। लुम्बिनी प्रदेशको कानुन मन्त्री समेत बनेका आचार्य एमालेको केन्द्रीय सदस्य हुन्। प्रदेश सभा (ख) मा नेकपा (एमाले) का उम्मेदवार रामजिप्रसाद घिमिरे विजयी भएका छन् । घिमिरेले २२ हजार ७ सय ७६ मत ल्याएर विजयी भएका हुन्। उनको निकतम प्रतिस्पर्धी नेपाली कांग्रेसका कमलप्रसाद भुसालले २१ हजार ९ सय ७५ मत प्राप्त गरेका छन्। घिमिरे ८ सय १ मतअन्तरले विजयी भए।"
महोत्तरीका दुई स्थानमा लोकतान्त्रिक समाजवादी विजयी,जलेश्वर : महोत्तरीमा एकैसाथ दुई स्थानमा लोकतान्त्रिक समाजवादी पार्टीले खाता खोलेका छन् । निवर्चानको अन्तिम मतपरिणाम अनुसार महोत्तरी क्षेत्र नं ३ को १ मा अभिराम शर्मा र २ मा रानी शर्मा तिवारी विजय हासिल गरेका छन् । मुख्य निर्वाचन अधिकृत हेमबहादुर सेनका अनुसार सो निर्वाचन क्षेत्रका प्रदेश नं १ मा लोकतान्त्रिक समाजवादी पार्टीका अभिराम शर्माले ९८९२ मत ल्याएर विजयी हासिल गरेका छन् । शर्माले आफ्ना निकटम प्रतिद्वन्द्वी दिपेन्द्र झालाई पराजित गरेका हुन्। झाले ९७१८ मत हासिल गरेको निर्वाचन अधिकृतको कार्यालयले जनाएको छ । त्यस्तै ४०३८ मत ल्याएर जनमत पार्टीका कुशेश्वर साहले तेस्रो स्थान हासिल गरेका छन् । यता प्रदेशसभातर्फ सोही निर्वाचन क्षेत्रका २ मा लोसपाका उम्मेदवार रानी शर्मा तिवारीले ६४१४ मत ल्याएर विजयी भएका हुन्। त्यस्तै उनका निकटम प्रतिद्वन्द्वी स्वतन्त्रका उज्वलकुमार झाले ५४८९ मत हासिल गरेका थिए । नेकपा एमालेका रामदयाल मण्डलले ४५६७ मत हासिल गरे तेस्रो स्थान ल्याएका थिए । शर्मा र तिवारी दोस्रो पटक सोही निर्वाचन क्षेत्रबाट विजयी भएका हुन् । यसभन्दा अगाडि २०७४ सालको निर्वाचनमा पनि उनीहरु विजयी हासिल गरेका थिए ।
लमजुङमा देव गुरुङलाई हराउँदै पृथ्वीसुब्बा गुरूङ विजयी,"बेंसीसहर : लमजुङबाट प्रतिनिधिसभा सदस्यमा नेकपा एमालेका उपमहासचिव पृथ्वीसुब्बा गुरुङ निर्वाचित भएका छन् । सत्ता गठबन्धनका उम्मेदवार नेकपा माओवादी केन्द्रका महासचिव देवप्रसाद गुरुङलाई ३ हजार १ सय ८८ मतले पराजित गर्दै एमाले उपमहासचिव गुरुङले प्रतिनिधिसभाको यात्रा तय गरेका हुन् । निर्वाचित गुरुङले ३४ हजार ९ सय ६९ मत पाएका छन् । प्रतिद्वन्द्वी गुरुङले ३१ हजार ७ सय ८१ मत पाएका मुख्य निर्वाचन अधिकृत शिवप्रसाद खनालले बताए । उनका अनुसार कूल १ लाख ३३ हजार ५ सय ५९ मतदाता रहेकोमा ८० हजार १ सय ९२ मत खसेको थियो । खसेको मतमध्ये प्रतिनिधिसभातर्फ २ हजार ३ सय ८४ मत बदर भएको छ । यस्तै राष्ट्रिय स्वतन्त्र पार्टीका धर्मराज केसीले ९ हजार २९ मत प्राप्त गरेका छन् । राष्ट्रिय प्रजातन्त्र पार्टीका बालचन्द्र श्रेष्ठले १ हजार २ सय ३१ मत पाएका छन् । मंगोल नेशनल अर्गनाइजेशनका विकास गुरुङले ४ सय ५७ मत, जनता समाजवादी पार्टी नेपालका नरेन्द्रबहादुर गुरुङले १ सय ४८ मत प्राप्त गरेका छन् । आमूल परिवर्तन मसिहा पार्टीका नन्दजङ गुरुङले ६० मत, नेपाली कांग्रेस (बीपी) का लक्ष्मीकान्त पौडेलले ४९ मत, राप्रपा नेपालका टकबहादुर गुरुङले ३३ मत, स्वतन्त्र उम्मेदवार चन्दन बस्यालले ३१ मत र नेपाल मजदुर किसान पार्टीका राजेन्द्रप्रसाद प्रजापतिले २० मत ल्याएका छन् । २०७४ को स्थानीय तह चुनावमा कांग्रेसमाओवादी केन्द्र तालमेल भइरहँदा लमजुङमा बाम गठबन्धनको सुरुवात भएको थियो । पछि केन्द्रीय स्तरमै पार्टी एकीकरण गर्नेगरी प्रतिनिधिसभा तथा प्रदेशसभा निर्वाचनमा देशभर तालमेल गर्दा देवप्रसाद गुरुङ एमालेको सहयोगमा प्रतिनिधि सभा सदस्यमा निर्वाचित भएका थिए । यसपटक कांग्रेसको सहयोगमा संविधानसभामा जाने उनको रहर पूरा हुन सकेन । २०७४ मा देव गुरुङको सहयोगी बनेका पृथ्वीसुब्बा गुरुङले अहिले तिनै देव गुरुङलाई हराउँदै ५ वर्षका लागि संसदको यात्रा तय गरे। एमाले नेता पृथ्वीसुब्बा गुरुङ २०६४ मा तत्कालीन लमजुङ क्षेत्र नं २ बाट एमालेका दिलबहादुर घर्तीलाई हराएर विजयी भएका र माओवादी केन्द्रका देवप्रसाद गुरुङले मनाङमा कांग्रेसका पाल्तेन गुरुङलाई हराएर सँगसँगै संविधानसभा प्रवेश गरेका थिए । मुलुकभर एमालेले चुनाव हारेर तेस्रो पार्टीमा खुम्चिँदा लमजुङमा भने पृथ्वीसुब्बा गुरुङले जितेका थिए । २०७४ को प्रतिनिधिसभा तथा प्रदेशसभा सदस्य चुनावमा लमजुङ प्रदेश (२) बाट विजयी गुरुङ गण्डकी प्रदेशको संस्थापक मुख्यमन्त्री बने । २०४८ को निर्वाचनमा एक बामएक ठाम को नारा लिएर पृथ्वीसुब्बा गुरुङ लमजुङ क्षेत्र नं २ बाट चुनाव लड्दा एमालेले केशवलाल श्रेष्ठको उम्मेदवार झिकेर तत्कालीन जनमोर्चाका तर्फबाट क्षेत्र नं १ मा देवप्रसाद गुरुङलाई चुनाव लडाएका थिए । २०४८ मा चुनाव लडेका यी दुवै नेता अहिले ३ दशकपछि फरकफरक पार्टीबाट आमनेसामने भएका थिए । २०७० को चुनावमा वैद्य पक्षमा लागेर देवप्रसाद गुरुङले चुनाव बहिस्कार गर्दा पृथ्वीसुब्बा गुरुङ कांग्रेसका चन्द्रबहादुर गुरुङसँग हारेका थिए । संसदीय राजनीतिमा पृथ्वीसुब्बा गुरुङले सातौंपटक चुनाव लड्दा योसमेत गरी ३ पटक संसद् प्रवेश गर्ने भएका छन् । देवप्रसाद गुरुङले चौथोपटक चुनाव लड्दा यसपटकसहित २ पटक हारेका छन् । २ पटक जितेका छन्।"
कञ्चनपुर २ मा कांग्रेसका एनपी साउँद विजयी,महेन्द्रनगर : कञ्चनपुर निर्वाचन क्षेत्र नमबर २ मा नेपाली कांग्रेसका उम्मेदवार एनपी साउँद विजयी भएका छन् उनी ६ हजार चार सय ५५ मतान्तरले विजयी भएका हुन्। निर्वाचन अधिकृतको कार्यालयले सार्वजनीक गरेको अन्तिम मतपरिणाम अनुसार साउँदले २८ हजार १०० मत प्राप्त गरेका छन् भने उनका निकटतम प्रतिस्पर्धी नेकपा एमालेका नरबहादुर धामीले २१ हजार ६४५ मात प्राप्त गरेका छन्। त्यसैगरी राष्ट्रिय स्वतन्त्र पार्टीका उम्मेदवार झंकरराज जोशीले चार हजार नौ सय ३१ मत प्राप्त गरे।। राष्ट्रिय प्रजातन्त्र पार्टीका अशोकबहादुर सिंहले तीन हजार पाँच सय १० मत प्राप्त गरे। निर्वाचन अधिकृतको कार्यालयका अनुसार यो क्षेत्रमा ६४ हजार सात सय ५२ मत खसेको थियो। जसमा चार हजार नौ सय २० मत बदर भएको छ।
डोटीमा एकीकृत समाजवादीका प्रेम आले विजयी,"डोटी : डोटी जिल्लाबाट प्रतिनिधि सभा सदस्यमा एकीकृत समाजवादीका प्रेमबहादुर आले निर्वाचित भएका छन्। बिहीबार बिहान मतगणना सम्पन्न हुँदा आलेले नेकपा एमालेका उम्मेदवार गौरी ओलीलाई ४ हजार २०६ मतान्तरले हराएका हुन्। सत्ता गठबन्धनका साझा उम्मेदवार आलेले २७ हजार २१० मत प्राप्त गरे। एमालेकी ओलीले २३ हजार ४ मत प्राप्त गरिन् भने स्वतन्त्र उम्मेदवार नरेन्द्र खड्काले ६ हजार ६८९ मत पाए। राप्रपाका अंकबहादुर खड्काले ८०२, राष्ट्रिय स्वतन्त्र पार्टीका उम्मेद्वार केशव बलायरले ७७४ र स्वतन्त्र उम्मेदवार राजप्रसाद जोशीले १०४ मत प्राप्त गरे। कूल १ लाख २४ हजार ८७० मतदाता रहेका डोटीमा ६३ हजार ५५२ मत खसेको थियो, जसमध्ये ४ हजार ९६९ मत बदर भए। आजैदेखि समानुपातिक तर्फको मतगणना हेने मुख्य निर्वाचन अधिकृतको कार्यालयले जानकारी दिएको छ।"
भक्तपुर २ मा महेश बस्नेतलाई हराउँदै दुर्लभ थापा विजयी,भक्तपुर : भक्तपुर क्षेत्र नम्बर २ मा नेपाली कांग्रेस जिल्ला सभापति दुर्लभ थापा विजयी भएका छन्। गएराती सम्पन्न मतगणनामा लोकतान्त्रिक बाम गठबन्धनका साझा उम्मेदवार थापा २४ हजार २ सय ३८ मत ल्याएर विजयी भएका हुन्। थापाले बस्नेतलाई ९ सय ५९ मतान्तरले पराजित गरेका हुन्। उनका निकटतम प्रतिद्वन्द्वी नेकपा एमालेका महेश बस्नेतले २३ हजार २ सय ७५ मत पाएका छन्। कूल ६५ हजार ९ सय मतमध्य मतगणना भएको हो। २०७४ को निर्वाचनमा बस्नेत नेपाली कांग्रेसका उम्मेदवार दमननाथ ढुंगानालाई झण्डै दोब्बर मतान्तरले पराजित गरी भक्तपुरमा पहिलो पटक एमालेको विजयको झण्डा फहराउन सफल भएका थिए। त्यतिबेला बस्नेतले ३६ हजार ४१२ मत पाएको थियो। बस्नेतको पराजयसँगै भक्तपुर क्षेत्र नं २ मा एउटै व्यक्ति र पार्टीले लगातार जित हासिल गर्न नसकेको इतिहास कायम भएको छ। २०४६ मा प्रजातन्त्र पुनःस्थापनासँगै सम्पन्न निर्वाचनमा भक्तपुर क्षेत्र नं २ मा दलहरुले आलोपालो जित्दै आएका छन। त्यसैगरी एउटै उम्मेदवारले दोहोर्याएर जित्न सकेको छैन। २०४८ मा कांग्रेसका जगन्नाथ आचार्यले जितेको भक्तपुर क्षेत्र नं २ मा २०५१ मा नेमकिपाका आशाकाजी बासुकलाले जिते। २०५६ मा पुनः कांग्रेसका लेखनाथ न्यौपानेले जितेको थियो भने २०६४ मा नेमकिपाका सुनिल प्रजापतिले जिते। प्रजापतिले कांग्रेसका लेखनाथ न्यौपानेलाई पराजित गरेका थिए। २०७० मा कांग्रेसका रामेश्वर ढुंगेलले नेमकिपाका सुनिल प्रजापतिलाई पराजित गरेका थिए।
विरोध खतिवडालाई पराजित गर्दै एमालेका महेश बर्तौला विजयी,"मकवानपुर : मकवानपुर प्रतिनिधिसभा क्षेत्र नम्बर २ मा नेकपा एमालेका महेश बर्तौला निर्वाचित भएका छन् । उनले नेकपा एकिकृत समाजवादीका विरोध खतिवडालाई चार हजार पाँचसय २० मतको अन्तरले हराउँदे विजयी भएका हुन् । पहिलो पटक संसदीय निर्वाचन लडेका बर्तौलाले यस क्षेत्रका प्रभावशाली तथा सदावहार नेता खतिवडालाई हराएका हुन् । बर्तौलाले ३४ हजार नौसय १६ मत र खतिवडाले ३० हजार तीनसय ९६ मत प्राप्त गरेको मुख्य निर्वाचन अधिकृतको कार्यालयले जनाएको छ । यस क्षेत्रमा ८६ हजार तीनसय एक मत खसेको थियो । तीमध्ये राष्ट्रिय स्वतन्त्र पार्टीका उम्मेदवार भरत पराजुलीले १२ हजार ३९ मत प्राप्त गरेका छन् । चार हजार एकसय दुई मत बदर भएको छ । प्रतिनिधिसभा मकवानपुर २ मा दश जना उम्मेदवार प्रतिस्पर्धामा थिए । २०४३ सालदेखि चुनाव लड्दै आएका खतिवडा यो पटक भने आफ्नै कार्यकर्तासँग चुनावी प्रतिस्पर्धामा हार्न बाध्य भए । विद्यार्थी राजनीतिदेखि खतिवडाकै स्कुलिङमा राजनीतिमा प्रवेश गरेका ४० वर्षीय बर्तौला पार्टी बिभाजनपछि नेकपा एकिकृत समाजवादीमा आबद्ध भएका खतिवडासँग चुनाव लडेका हुन् । मकवानपुर २ मा खतिवडा छैट्टौं पटक उम्मेदवार बनेका थिए । नेकपा एमालेबाट खतिवडाले २०४८, २०५१, २०५६ र २०७४ मा चुनाव जितेका छन् । यो पटक भने खतिवडालाई ठूला दुई दल नेपाली कांग्रेस र नेकपा माओवादी केन्द्रका नेता कार्यकर्तालाई साथमा लिएर ठूलो जनमत आफ्ना पक्षमा पार्नुपर्ने चुनौती थियो । त्यो चुनौती पुरा हुन सकेन । अनेरास्ववियुको केन्द्रीय उपाध्यक्षसम्म भएका बर्तौलाले विद्यार्थी राजनीतिबाट अलग्गिएको १ वर्षमै संसदीय चुनावको टिकट पाएका हुन् । उनलाई विद्यार्थी राजनीतिमा ल्याउन खतिवडाले पनि महत्वपूर्ण भूमिका खेलेका छन् । खतिवडाले एमाले छाडेपछि भने उनलाई मकवानपुर २ बाट टिकट लिन सहज भएको हो । यस क्षेत्रमा एमालेलाई राप्रपाको साथ छ । यो मेरो जित हैन,सबै जनताको जित हो,म बाचा गरे अनुसारको काम गर्छु बर्तौलाले भने ।"
दैलेख१ मा गठबन्धनका अम्मरबहादुर थापा विजयी,"दैलेख : प्रतिनिधि सभा निर्वाचन क्षेत्र नम्बर १ दैलेखमा गठबन्धनका उम्मेदवार विजयी भएका छन् । गठबन्धनको तर्फबाट उम्मेदवार बनेका नेकपा एकिकृत समाजवादीका अम्मरबहादुर थापा ८४९ मतान्तरले विजयी भएका हुन् । थापाले १८ हजार २ सय ५६ मत प्राप्त गरेका छन् । थापा २०७४ को निर्वाचनमा नेकपा एमालेबाट दैलेख१, प्रदेश सभा (क) बाट प्रदेश सभामा निर्वाचित भएका थिए । हाल उनी एकिकृत समाजवादीको कर्णाली प्रदेश अध्यक्षको भूमिकामा छन् । गठबन्धनसँग प्रतिस्पर्धामा उत्रिएका नेकपा एमालेका जिल्ला अध्यक्षसमेत रहेका रविन्द्रराज शर्माले १७ हजार ४ सय ७ मत प्राप्त गरेका छन् । शर्मा दैलेख१ बाट २०७४ मा निर्वाचित भएका थिए । राप्रपा महामन्त्री समेत रहेकी कुन्तिकुमारी शाहीले ४ हजार ६ सय २ मत पाएकी छन् । दैलेख१बाट निर्वाचित एकिकृत समाजवादीका अम्मरबहादुर थापा ।"
निर्वाचन नतिजाको निहितार्थ,"आमनिर्वाचन २०७९ को प्रारम्भिक नतिजाले नै ऐतिहासिक सन्देश दिएको छ। यो निर्वाचनको नतिजारूपी मुख्य परिघटना भनेको ठुला र पुराना भनिएका पार्टीलाई नयाँ पार्टीहरूको चुनौती हो। स्थापनाको वर्ष दिन पनि नभएको राष्ट्रिय स्वतन्त्र पार्टीले मुख्य सहरी क्षेत्रहरूमा पुराना पार्टीहरूलाई झट्का दिन सफल भयो। मधेस केन्द्रित पुराना दलहरूका बीच पनि सीके राउत नेतृत्वको पार्टी जनमतको उदय भयो। मधेस केन्द्रित दलका शीर्ष नेताहरू निकै पछाडि परेका छन्। पश्चिम तराईमा नागरिक उन्मुक्ति पार्टी उदाएको छ। नयाँ पार्टीको उदयले पुराना पार्टीहरूमाथि चुनौतीमात्रै होइन धेरै प्रश्नहरू खडा गरेको छ। पुराना पार्टीहरूले नयाँ तथा वैकल्पिक शक्तिहरूको उदयको कल्पना नै गरेका थिएनन्। त्यसैले नयाँ शक्तिहरूको उदयलाई पुरानाले कसरी लिन्छन् भन्ने प्रश्न उठेको छ। यो चुनावले नयाँ शक्तिहरूप्रति जनताको आकर्षण देखाएको मात्रै नभई पुरानाप्रति वितृष्णा प्रकट गरेको छ। यो चुनावमा नयाँहरूले पुरानालाई पूरै ढलाएका होइनन् तर नराम्ररी झट्का दिन चाहिँ सफल भएका छन्। भर्खर स्थापित पार्टीमा मतदाताको आकर्षण भनेको पुराना दलहरू गएका पाँच वर्ष शासन सत्तामा रहेको हुँदा त्यसविरुद्धको भावना अर्थात एन्टी इन्कम्बेन्सी फ्याक्टरमात्रै होइन। ती दलहरूले पाँच वर्षमा गरेका गतिविधि र देखाएका अराजनीतिक हर्कतको परिणाम पनि हो। २०७४ को चुनावमा झन्डै दुईतिहाइ मत ल्याएको वाम गठबन्धनको सरकार पाँच वर्ष टिकेन। एक भइसकेको पार्टी तीन टुक्रा भयो। त्यसपछि बनेको गठबन्धन पनि जनताका काममा रत्तिभर लागेन। त्यसैले जनतामा चरम निराशा पैदा गरेको सत्य हो। यो निर्वाचनमा मत हाल्ने जाने उत्साह पनि जनतामा घटेको खसेको मत संख्याले देखाइसक्यो। कसलाई जिताएर के हुन्छ र ? जिते पनि कसैले माखो मार्दैनन्, वाचा गर्छन् जितेपछि भुल्छन् भन्नेलगायत निराशाजनक उत्तरसहित थुप्रैले यसपालिको निर्वाचनमा मत खसाल्ने जाँगरै देखाएनन्। अघिल्लाअघिल्ला निर्वाचनको दाँजोमा यसपालि थोरै मत खस्यो। त्यो एक प्रकारको सन्देश छँदै थियो। देशको राजधानी काठमाडौंले धेरै चुनावमा फेरिफेरि मत प्रकट गर्दै आएको थियो। परम्परागत मतदाता नभएको क्षेत्र अब काठमाडौं उपत्यका मात्रै पनि रहेन। वैकल्पिक शक्तिहरूले काठमाडौंमा मात्रै पुराना दललाई झट्का लगाएनन्। चितवन, मधेस र अरू मुख्य सहरी क्षेत्रमा पनि मतदाताले उल्लेख्य रूपमा परिवर्तनको पक्षमा मत प्रकट गरे। पुराना दल सत्ताका लागि जे जस्तो गठबन्धन पनि गर्न तयार भए। निष्ठा, आदर्श, विचार र सिद्धान्तलाई रद्दीको टोकरीमा मिल्क्याए। मतदाता हाम्रै मुठीमा छन् भन्ने ठानेर सिटहरूको भागबन्डै लगाए। तर मतदाताले भनिदिए हामी तिम्रा रैती होइनौं, लोकतन्त्रका शक्तिशाली र सार्वभौम नागरिक हौं। राजनीतिलाई आफ्नोमात्रै बिर्ता ठानेका दलहरूलाई यो सन्देश महŒवपूर्ण छ। यो तिनीहरूकै मठाधीश शैलीप्रति मतदानका माध्यमबाट भएको मखमली विद्रोह हो। सँगसँगै पुराना र नयाँलाई चुनौती छ। पुरानालाई जनताको असन्तुष्टि सम्बोधन गर्दै सुध्रने चुनौती छ। नयाँलाई पुरानाका पदचाप नपछ्याई नयाँ बाटो हिँड्ने चुनौती छ। एक्कासि उर्लिएको जनमतबाट हौस्याएर नयाँ शक्तिहरू मात्तिने डर छ। तर तिनलाई अहिलेलाई शंकाको सुविधा दिन सकिन्छ। जुन असन्तुष्टि पक्डेर नयाँ शक्ति उदाए सम्हालिन सके, पुराना जस्तै सत्ताको रसस्वादमा नभुले र जनताका पीरमर्कामा साथै रहे तिनको भविष्य हुन सक्छ। राजनीति कुनै खास मुद्दामा चालेको अभियानमात्रै होइन, यो सुझबुझले गरिनुपर्ने राज्य सञ्चालनको काम हो। जन्मिनुमात्रै पनि उपलब्धि होइन, हुर्काइ र स्वस्थ दीर्घ जीवन महत्वपूर्ण हो। नयाँ शक्तिहरूले यसलाई हेक्का राख्नुपर्छ। देशको व्यवस्था परिवर्तनका लागि त्याग र संघर्ष गरेका पुराना दलहरू भर्सेलै परून् पनि जनताले नचाहेको सन्देश परिणामले दिएको छ। चुनावी झट्काबाट सुध्रन र ब्युँझन सके भविष्य उनीहरूको पनि छ। निर्वाचन नतिजाको निहितार्थ यही हो।"
एमालेका पूर्ण बुढालाई हराउँदै रोल्पाबाट बर्षमान पुन विजयी,रोल्पा : रोल्पाबाट प्रतिनिधिसभा सदस्यमा नेकपा माओवादी केन्द्रका बर्षमान पुन विजयी भएका छन् । पुनले ४१ हजार ७ सय १४ मत प्राप्त गरे । नेकपा एमालेका पूर्ण बुढामगरलाई पराजित गर्दै पुन विजयी भएका हुन् । एमालेका पुनले १६ हजार ४ सय ८५ मत प्राप्त गरे ।
अछाम१ प्रदेश सभा ख मा माओवादीका झपटबहादुर विजयी,आछाम : अछाम१ प्रदेश सभा ख मा नेकपा माओवादी केन्द्रका केन्द्रीय सदस्य तथा अछाम जिल्ला इन्चार्ज झपटबहादुर साउद निर्वाचित भएका छन्। लोकतान्त्रिक गठबन्धनका साझा उम्मेदवार साउद १२ हजार ११५ मत ल्याएर निर्वाचित भएका हुन्। उनका निकटतम प्रतिद्वन्द्वी नेकपा एमालेका कृष्णप्रसाद जैशीले मत ९ हजार १२ पाएका छ्न्। साउद ३ हजार ९६ मतान्तरले विजयी भएका छ्न्।
स्याङ्जाको प्रदेशसभा १ मा सुन्दास निर्वाचित,"स्याङ्जा : मंसिर ४ मा सम्पन्न भएको स्याङजाको निर्वाचन क्षेत्र न १ को प्रदेशसभा १ मा नेकपा एमालेका सीता सुन्दास निर्वाचित भएका छन्। सुन्दासले १४ हजार ६९० मत ल्याई निर्वाचित भएका हुन्। उनले लोकतान्त्रिक बामगठबन्धनतर्फ (माओवादी केन्द्र) उम्मेदवार अमृता थापाभन्दा १ हजार ४२४ मत बढी पाउन सफल बनिन्। थापाको १३ हजार ३६६ मत छ। जीतसँगै सुन्दासको संसद छिर्ने पहिलो अवसर हो। यसअघि उनी स्याङजा जिल्ला समन्वय समितिका पूर्वप्रमुख एवं जिल्ला समन्वय समिति महासंघका अध्यक्ष हुन्। क्षेत्र नं १ अन्तरगतका पुतलीबजार, भीरकोट, वालिङ नगरपालिका संगै विरुवा र हरिनास गाउपालिकाका २९ वडा छन्। १ को नतिजा सम्पन्न भएसँगै प्रदेशसभा २ अनतरगत अर्जुनचौपारी गाउँपालिकाको मतगणना जारी छ।"
जाजरकोटमा शक्ति बस्नेतको ह्याट्रिक,"जाजरकोट : जाजरकोटबाट प्रतिनिधिसभा सदस्यमा नेकपा माओवादी केन्द्रका शक्तिबहादुर बस्नेत निर्वाचित भएका छन्। नौ हजार ३१ मतान्तरले बस्नेत विजयी भएका हुन्। उनले ३४ हजार एक सय ५१ मत प्राप्त गरे भने उनका प्रतिस्पर्धी नेकपा एमालेका निरज आचार्यले २५ हजार एक सय २० मत पाए। २०७४ सालको प्रतिनिधिसभा निर्वाचनमा पनि जाजरकोटबाट माओवादी केन्द्रका बस्नेत निर्वाचित भएका थिए। बस्नेतले योसँगै तीन पटक संदसदीय निर्वाचन जिते। २०७० सालमा भएको संविधानसभाको दोस्रो निर्वाचन र २०७४ सालको प्रतिनिधिसभा निर्वाचनमा पनि उनी जाजरकोटबाटै निर्वाचित भएका थिए। नेकपा ( माओवादी केन्द्र) का उपमहासचिवसमेत रहेका शक्ति बहादुर बस्नेत २०२८ साल वैशाख १ भेरी नगरपालिका१ कालेगाउँमा जन्मिएका हुन्। २०४६ सालको जनआन्दोलनमा सहभागी भएर तत्कालिन नेकपा एकता केन्द्र (मशाल)मा आवद्ध भएका बस्नेत २०४८ सालमा तत्कालिन एकता केन्द्र (मशाल) राप्ती क्षेत्रीय समन्वय समिति सदस्य भए। २०४९ सालदेखि पार्टीको जाजरकोट जिल्ला सेक्रेटरीको भूमिकामा रहे। २०५१ सालदेखि नेपाल कम्युनिष्ट पार्टी (माओवादी) को पश्चिम क्षेत्रिय व्यूरो सदस्यको जिम्मेवारीमा रहेर ग्रामिण वर्ग संघर्षको फिल्ड नेतृत्व गर्दै आएका थिए। उनी २०५५ सालमा नेकपा माओवादीको वैकल्पिक केन्द्रीय सदस्य भए भने २०५७ सालमा केन्द्रीय सदस्य भए। २०५९ सालमा पार्टी पोलिटव्यूरो सदस्य भएका शक्तिले भेरी कर्णाली, थारुवान जस्ता क्षेत्रीय व्यूरो ईन्चार्जको भुमिका निर्वाह गरे। २०७१ सालमा स्थायी कमिटी सदस्य बनेका उनी हाल उपमहासचिव छन्। बस्नेत २०६८ सालमा स्वास्थ्य तथा जनसंख्या मन्त्री भए भने २०७२ सालमा गृहमन्त्री बने। २०७४ मा केपी शर्मा ओली नेतृत्वको सरकारमा उनी वन तथा वातावरण मन्त्री थिए। उनकी जीवन संगिनी पूर्व शान्ति तथा पुर्ननिर्माण मन्त्री सत्य पहाडी पनि राजनीतिमा सक्रिय छिन्।"
उद्योग क्षमता आधा मात्रै उपयोग,"काठमाडौं : सुदूरपश्चिमका उद्योग पूर्ण क्षमतामा सञ्चालन हुन सकेका छैनन्। नेपाल राष्ट्र बैंकको अध्ययनले उद्योगको औसत क्षमता उपयोग ४२९३ प्रतिशतमात्रै रहेको देखाएको छ। नेपाल राष्ट्र बैंक धनगढी कार्यालयका निर्देशक विनोदराज लेखकका अनुसार साबुन, रोजिन, प्रशोधित दूध र चामल उत्पादन गर्ने उद्योगको क्षमता उपयोग निकै कम छ। रोजिन उत्पादन गर्ने उद्योगमा कामदारको अभाव, कच्चा पदार्थ संकलनमा भएको ढिलाइका कारण उद्योग पूर्ण रूपमा सञ्चालन हुन सकेका छैनन्। जसले गर्दा उत्पादन न्यून छ। प्रशोधित दूध उद्योगमा दूधको आपूर्ति कम हुँदा उत्पादन न्यून रहेको अध्ययनले देखाएको छ। तर, चिनी, गहुँको पिठो, इँटा, तोरीको तेल उत्पादन गर्ने उद्योगको अधिकतम क्षमता उपयोग भएको छ। सुदूरपश्चिममा प्रशस्त सम्भावना रहेकाले न्यायोचित सम्बोधन गरी आर्थिक विकासमा गति दिन सकिने सम्भावना रहेको अर्थविद् ज्ञानेन्द्र अधिकारी बताउँछन्। निजी क्षेत्रलाई पनि त्यस क्षेत्रमा आकर्षित गर्न सरकारले आकर्षक प्याकेज ल्याउनुपर्ने उनको भनाइ छ। समीक्षा अवधिमा दूध उत्पादन यथावत् रहेको, तेल उत्पादनमा ह्रास आएको र अन्य वस्तुको उत्पादनमा वृद्धि भएको छ। पछिल्लो समयमा आर्थिक गतिविधि बढ्दै गएकाले औद्योगिक अत्पादनमा वृद्धि हुन गएको देखिन्छ। अध्ययनमा समेटिएका उद्योगमा प्रत्यक्ष रोजगारी १ हजार २ सय ३५ जना छ। त्यसमध्ये ३३ प्रतिशत भारतीय छन्। रोजगारीमा १० प्रतिशतमात्रै महिला छन्। बैंक तथा वित्तीय संस्थाले अघिल्लो असारको तुलनामा पोहोर असारमा उद्योगमा कर्जा घटाएका छन्। २०७८ असार मसान्तको तुलनामा ४२१ प्रतिशतले घट्न गई २५ अर्ब ६८ करोड २५ लाख कर्जा प्रवाह भएको छ। पोहोर सोही अवधिमा यस्तो कर्जा २९५० प्रतिशतले वृद्धि भएको थियो। औद्योगिक क्षेत्रमा प्रवाहित भएको कर्जाको अंश १७१८ प्रतिशत छ। समीक्षा अवधिसम्ममा कुल औद्योगिक कर्जामध्ये गैरखाद्यवस्तु उत्पादनसम्बन्धी उद्योगमा प्रवाहित कर्जा सबैभन्दा बढी ५४१४ प्रतिशतले वृद्धि भएको छ। निर्माणसम्बन्धी उद्योगमा सबैभन्दा बढी ४५७१ प्रतिशतले ह्रास आएको छ। राष्ट्र बैंकको अध्ययनअनुसार खाद्य तथा अन्य बाली, तरकारी एवं फलफूल तथा मसला उत्पादन ८१६ प्रतिशतले घटेको छ। यस्ता प्रमुख कृषि बालीले ढाकेको भूक्षेत्र पनि २९० प्रतिशतले घटेको छ। कोदोको उत्पादन ४०४९ प्रतिशतले वृद्धि भएको छ। तर, धान उत्पादनमा भने ३१४९ प्रतिशतले ह्रास आएको छ। तरकारी उत्पादनमा २०५, फलफूल तथा मसला ३०४, पशुजन्य उत्पादनअन्तर्गत दूध ३०९, मासु २३७ र अन्डा ३१९ प्रतिशतले बढेको छ। यस प्रदेशमा पर्यटकस्तरीय होटल तथा लज संख्यामा ११६३ प्रतिशतले वृद्धि भएको छ। शय्या संख्या १६२२ प्रतिशतले बढेको छ। यहाँ १०१९ प्रतिशत हिस्सा कृषि क्षेत्रमा प्रवाहित भएको छ। ७१८ प्रतिशत हिस्सा उद्योग क्षेत्रमा प्रवाहित भएको छ। औद्योगिक उत्पादनमध्ये तोरीको तेलको उत्पादनमा ह्रास आएको छ भने अन्य वस्तुहरूको उत्पादनमा वृद्धि भएको छ। पूर्वाधार सुस्त उद्योगको पूर्वाधारको अवस्था सुस्त देखिएको छ। बैतडी, बझाङ, डोटी र अछाममा हवाईसेवा सुरु भए पनि ६ महिनादेखि बन्द छन्। दार्चुलाको गोकुलेश्वर विमानस्थल र कञ्चनपुरको मझगाउँ विमानस्थलको स्तरोन्नति गर्ने कार्य सुस्त गतिमा भइरहेको छ। समीक्षा अवधिमा यस प्रदेशका जलविद्युत् आयोजनाबाट ५२ मेगावाट विद्युत् उत्पादन भई राष्ट्रिय प्रसारण लाइनमा जोडिएको छ। कुल गार्हस्थ्य उत्पादनमा सुदूरपश्चिमको योगदान सात प्रतिशत हुने अनुमान गरिएको छ। २०७७०७८ मा यस प्रदेशको कुल गार्हस्थ्य उत्पादनको वृद्धिदर ४२ प्रतिशत थियो। २०७८०७९ मा ४९ प्रतिशत हुने अनुमान गरिएको छ। २०७८०७९ मा सुदूरपश्चिम प्रदेशको कुल गार्हस्थ्य उत्पादन उपभोक्ताको मूल्यमा ३ खर्ब ३९ अर्ब हुने अनुमान गरिएको छ। प्रादेशिक कुल गार्हस्थ्य उत्पादनमा सुदूरपश्चिम प्रदेशको कृषि ३३५, उद्योगमा १४६ प्रतिशत र सेवा क्षेत्रमा ५१८ प्रतिशत रहने अनुमान छ। आर्थिक वृद्धिदर ४९ प्रतिशत रहने अनुमान छ। राष्ट्र बैंकका अनुसार कृषिको आधुनिकीकरण, औद्योगिकीकरण र व्यवसायीकरणका लागि पुँजी, ज्ञान, दक्ष जनशक्ति र ग्रामीण क्षेत्रमा भौतिक पूर्वाधारको अभाव छ। गरिबी, भौगोलिक विकटता, न्यून साक्षरता र न्यून भौतिक पूर्वाधार छन्। कृषि तथा वनजन्य उपजको उत्पादनको सहज संकलन, भण्डारण र बजारीकरणको अभाव, मौसमी रूपमा भारत जाने श्रमिकलाई प्रदेशमै स्वरोजगार तथा रोजगारको अवसर प्रदान गर्न सकिएको छैन।"
"जित जनताको, जिम्मेवारी मेरो","राष्ट्रिय स्वतन्त्र पार्टीकी सोविता गौतम काठमाडौं क्षेत्र नम्बर २ बाट निर्वाचित भएकी हुन्। उनले निकटतम प्रतिस्पर्धी नेकपा एमालेका मणिराम फुँयाललाई पराजित गर्दै निर्वाचित भएकी हुन्। गौतमले १५ हजार २२९ मत प्राप्त गरिन् भने फुँयालले ११ हजार ५५५ मत ल्याए। उता पोखरेलले ११ हजार १४ मत ल्याउँदा ओनसरी घर्तीले ९ हजार ४४९ मत ल्याइन्। अधिवक्ता गौतम यसअघि न त राजनीतिमा आवद्ध थिइनन् न त उनको परिवार कुनै राजनीतिक पृष्ठभूमिबाट आएको हो। उनी पहिलो यात्रामै सफल भएकी उम्मेदवार हुन्। निर्वाचित भएपछिको योजनाबारे गौतमसँग अन्नपूर्ण पोस्ट्का तारा चापागाईंले गरेको कुराकानी : प्रतिनिधिसभामा आफ्नो जित भएसँगै कस्तो महसुस गर्नुभएको छ ? पहिलोपटक उम्मेदवार बनेर सफलता हासिल गर्दा चकित पो पर्नु भएको छ कि ? यो जित मेरोभन्दा पनि काठमाडौ क्षेत्र २ को मतदाताको हो। किनभने म यस क्षेत्रको सांसद बन्ने योग्य उम्मेदवार हुँ। सदनमा गएर जनताका समस्या राख्न सक्ने व्यक्ति हुँ भनेर दाबी गरिहेकै थिएँ। केवल छान्ने जिम्मा उहाँहरूलाइ दिइएको थियो। मतदाताहरूबीचमा प्रतिस्पर्धा भइरहेकै थियो। जुन सांसदले जनताको इच्छा, आकांक्षा पूरा गर्छ जस्तो लाग्छ, उहाँहरूले उसैलाई मत हाल्ने हो। त्यसैले यो कुनै व्यक्तिको जित होइन, जनताको जित हो। यो जितलाई मैले स्वाभाविक रूपमा लिएको छु। पार्टीको तर्फबाट हेर्दा नतिजा राम्रो प्राप्त हुन्छ भन्ने विश्वास थियो। सकारात्मक नतिजा आउँछ भन्नेमा हामी विश्वस्त भएकोले यसलाई सोहीअनुरूप लिएका छौं। जनताले म माथि विश्वास गरेकोमा खुसी छु। स्वभाविक प्रक्रियाको जित हो चकित हुनुपर्ने खासै छैन। तपाईं अधिवक्ता भइरहँदा कसरी राजनीतिमा आउने इच्छा जाग्यो ? म र मेरो परिवार कुनै राजनीतिक पृष्ठभूमिबाट जोडिएको होइन्। तर, समाजमा रहेका सामाजिक मुद्दाहरूमा जोडिएको सधैभरी सचेत रहने र समाजमा केही गर्नुपर्छ भनेर सक्रियता जनाउने मेरो परिवार चाहीँ अवश्य हो। सामाजिक मुद्दाहरूसँग परिचित हुँदाहुँदै राजनीति जोडिएको महसुस हुँदोरहेछ। सबै कुराको जड नै राजनीति नै रहेछ भन्ने हामीले बुझ्यौं। त्यसैले जीवनको कुनै क्षणमा राजनीतिमा जोडिन्छु समाज परिवर्तनमा लाग्छु भन्ने लाग्थ्यो। तर, कहिले कहाँ, कसरी भन्ने थिएन। त्यहीबेला राष्ट्रिय स्वतन्त्र पार्टी उदाउँदै गर्दा यसका सभापति रवी लामिछानेलगायत सबै मिलेर छलफल अन्तक्रिया गरी निष्कर्षमा पुग्यौं। यसपछि मैले पनि राजनीतिमा पाइला चाल्ने निर्णय गरे। यसैबाट मेरो राजनीतिक पहिलो यात्रा सुरु भयो र आज सफलता पनि मिलेको छ। युवामा राजनीतिप्रति वितृष्णा बढेका बेला राजनीति सुरुवात गर्नुभयो। जनताको अपेक्षा पूरा हुने गरी कसरी कामलाई अगाडि बढाउनु हुन्छ ? राजनीतिलाई हेर्ने नजर फरकफरक हुन सक्छ। यो एउटा सुन्दर पक्ष पनि हो। पहिला जति पनि निर्वाचित जनप्रतिनिधिहरू हुनुहुन्थ्यो उहाँहरूले आआफनो तरिकाले काम गर्नुभयो। अहिले सरकारको संरचना पनि नयाँ छ। देशमा तीन तहका सरकार छन्। सबैको आआफनै जिम्मेवारी छन्। हामीले तीन तहको सरकारको परिकल्पना गरिहँदा सबैले मिलेर जिम्मेवारीपूर्वक काम गर्यो भने काम सहज हुन्छ। हामी संघ सरकारमा भएकोले नीति बनाउँछ। स्थानीय सरकारले त्यसलाई कार्यान्वयन गर्छ। यसमा मिडियाको पनि महत्त्वपूर्ण भूमिका हुन्छ। कार्यान्वयन भए नभएको विषयमा मिडियाले पनि वाच डगको भूमिका निर्वाह गर्न सक्छ। त्यसैले हामी एकीकृत मोडलमा जानुपर्छ भन्ने मेरो बुझाइ हो। यसरी सबै मिलेर एकीकृत मोडलमा काम गर्यौं भने हामीले चाहेको परियोजना, विकास जनताको आवश्यकता एकै चोटी ल्याउन नसकिएला तर परिवर्तन सम्भव छ। लामो समयदेखि राजनीतिमा सक्रिय नेतालाई पराजित गर्नुभएको छ। आगामी दिनमा कस्तो काम गरेर जनताको मन जित्नुहुन्छ ? म के भन्छु भने उहाँहरू पराजित हुनु भएको होइन। उहाँले जुन एजेण्डा प्रस्तुत गर्नु भएको थियो त्योभन्दा फरक एजेण्डा ल्याएपछि जनताले मेरो विचारलाई मन पराएको हुनसक्छ। अथवा, मतदाताले मलाई बढी विश्वास गर्नु भएको हो। उहाँलाई पनि धेरै विश्वासका मतहरू प्राप्त भएका छन्। त्यसैले उहाँहरू पराजित हुनुभएको होइन। उहाँहरूको र हाम्रो सबैको सपना साकार पार्ने जिम्मेवारी म माथि थपिएको छ। हामीले जनतासँग वाचा गरेका कुरालाई अब सदनमा जाँदै गर्दा सम्बोधनपछि अनुमोदन गरेर अगाडि बढाउने तयारी गरेको छु। तपाईंको अबको एजेण्डा के छ ? तपाईंप्रति विश्वास गर्ने जनतालाई के भन्नुहुन्छ ? मैले पाँच वर्षको अवधिमा जनताका समस्या र आवश्यकतालाई निरन्तर उठाइरहनेछु। काठमाडौ क्षेत्र न २ का समस्या प्राथमिकतामा परेका कुराहरू उठाउनेछु। पहिलोपटक खानेपानीको समस्या रहेकोले त्यसमा बोल्नेछु। अर्को कुरा, मेरो प्राथमिकतामा कृषि पर्नेछ। यस क्षेत्रमा कृषि भूभाग रहेकोले त्यसमा कृषकका आवश्यकतामा ध्यान दिनेछु। तेस्रो कुरा, यस क्षेत्रमा ढलको समस्या पनि उत्तिकै छ। सो समस्या कसरी समाधान गर्ने मेरो प्रयास त्यही रहनेछ। चौथो कुरा, बाटोको समस्या पनि प्राथकिमतामा पर्नेछ। यी ४ कुरालाई प्राथमिकतामा राखेर अगाडि बढ्ने योजना बनाएको छु। जनताको समस्यालाई निरत्तर फलोअपमा काम गरिहनेछु। अन्त्यमा सम्पूर्ण मतदातालाई हार्दिक धन्यवाद पनि भन्न चाहान्छु। उहाँहरूले आफ्नो विवेक प्रयोग गरेर असल प्रतिनिधि चुनेर पठाउनु भएको छ। विश्वास बनाउनेछु। मतदाताले सबै विकासको पाटो सम्हाल्ने उपयुक्त पात्र यो नै हो भनेर पठाउनु भएको छ। हजुरहरू मप्रति विश्वस्त हुनुहोस्। किनभने म इमानदार भएर राजनीतिमा आएको छु। इमानदारिता निभाउने छु। मलाई लागेको अर्को कुरा के भने मेरो जितले मतदातालाई विभिन्न प्रलोभन वा प्रभावमा पारेर मत जित्न सकिन्छ भन्ने परिपाटीको अन्त्य भएको छ। साथै, मतदाता पनि सचेत हुनुभएछ भन्ने लागेको छ। जनताको सोच र भरोसा परिवर्तन भएकोमा म खुसी छु। म जनतालाई के भन्छु जित तपाईंको हो भने जिम्मेवारी सोविताको।"
चुनावका केही सन्देश,"संविधान जारी भएपछिको दोस्रो आम निर्वाचन सकिएको छ र त्यसको मतगणनाका रिपोर्टहरू आइरहेका छन्। अन्तिम परिणाम आउनुअघिका उम्मेदवारका उछिनपाछिनको क्रमले नेकपा (एमाले) र नेपाली कांग्रेसबीच पहिलो दल कुन हुने भन्नेमा कडा प्रतिस्पर्धा छ। प्रतिस्पर्धाको राजनीतिक पद्धति सुरु भएको झन्डै सात दशकयताका दुई आधारभूत शक्तिका रूपमा पनि कांग्रेस र एमालेले आफूलाई नै सिद्ध गरेका थिए। अहिलेको प्रतिस्पर्धामा पनि यो भन्न सकिन्छ पहिलो र दोस्रो दल बन्न एमाले र कांग्रेसबीच ५ देखि १० सिटको मात्रै अन्तर हुने निश्चित छ। यस निर्वाचन परिणामले संकेत गरेको अर्काे सत्य के छ भने तेस्रो र चौथो दल बन्नेमा रवि लामिछानेको नेतृत्वमा भर्खरै उदाएको राष्ट्रिय स्वतन्त्र पार्टी र सत्ता गठबन्धनको बलियो खम्बा नेकपा (माओवादी केन्द्र)बीच प्रतिस्पर्धा छ। यसमा पनि ५ देखि १० सिटको अन्तर हुने देखिन्छ। तेस्रो र चौथो स्थानको प्रतिस्पर्धामा एकातिर याडिकल कम्युनिस्ट धार अवलम्बन गरेर आएको माओवादी छ। अर्काेतिर कांग्रेसको उदारवादी राजनीतिको एकछत्र स्पेस भत्काउँदै अर्काे पार्टीका रूपमा उदाएको राष्ट्रिय स्वतन्त्र पार्टी छ। अहिलेको नतिजाबाट यो चाहिँ भन्न सकिन्छ समानुपातिकमा एमाले पहिलो र नवोदित राष्ट्रिय स्वतन्त्र पार्टी तेस्रो हुने निश्चित छ। अहिलेको चुनावी परिणामलाई हेर्दा एमाले र राष्ट्रिय स्वतन्त्र पार्टीका लागि यो निकै महत्त्वपूर्ण देखिन्छ। एमालेका लागि, किनभने पाँच पार्टीको बलियो सत्ता गठबन्धनलाई तोडेर पहिलो दल हुन एमालेलाई निकै सकस थियो। राष्ट्रिय स्वतन्त्र पार्टीलाई पनि किन यो चुनावी परिणाम महत्त्वपूर्ण रह्यो भने उसले जबर्जस्त रूपमा पुराना दलहरूको राजनीतिक वर्चस्वलाई भत्काएर नयाँ उपस्थिति जनाउनु थियो। एमालेले सत्तामा गोलबन्द भएका दोस्रो, तेस्रो, चौथो र आफूबाट फुटाएर बनाइएको गठबन्धनको घेरा तोड्ने सफलता पाएको छ भने राष्ट्रिय स्वतन्त्र पार्टीले दशकौंदेखि क्रान्ति र सत्ता सञ्चालनको विरासत बोकेका दलहरूको वर्चस्व भत्काउन सफलता प्राप्त गरेको छ। रवि लामिछानेले नेतृत्व गरेको राष्ट्रिय स्वतन्त्र पार्टीले स्थानीय तहको निर्वाचनबाट सुरु भएको बालेन र हर्कको पछिल्लो हावालाई गति दिनु थियो, यसमा उनी एक हदसम्म सफल भइसकेका छन्। नेकपा एमालेलाई लामो समयसम्म पार्टीको वर्चस्वशाली नेतृत्व गरेर आफूसँग फुटेर गएका माधव नेपाल र झलनाथ खनालजस्ता नेताहरूको नेतृत्वमा गठित नेकपा (एकीकृत समाजवादी) र माओवादीले कांग्रेससँग मिलेर गरेको आफूविरुद्धको गठबन्धनबाट हुन सक्ने ठूलो क्षतिबाट पार्टीलाई जोगाउनु थियो। एमालेका लागि किन पनि यो ठूलो चुनौती थियो भने ती सबै दलहरू चुनावमा मिल्दा एमाले २०७४ सालमा कांग्रेसको हालतभन्दा कम हुनसक्थ्यो। (२०७४ सालको आम निर्वाचनमा नफुटेको सिंगो कांग्रेसले एमाले र माओवादी गठबन्धनसँग पराजित भएर २३ सिटमा सीमित हुनु परेको थियो। त्यसमाथि यसपालि एमालेका विरुद्ध कांग्रेस र माओवादी मात्रै होइन एमालेबाट फुटाएर लगिएका प्रभावशाली नेताहरूले नेतृत्व गरेको दलले पनि गठबन्धन गरेको थियो। एक हदसम्म एमालेले आफूमाथिको ठूलो चुनौती र घेराबन्दीबाट आफूलाई जोगाएको छ। सधैं खेल, छल, जुटाऊ, फुटाऊ, भाग लगाऊ र राजनीतिमा सफल होऊ भन्ने खालका कुरालाई जनताले तिरस्कार गरेका छन्। विद्यमान निर्वाचन प्रणालीबाट ठूलै हुरी चल्ने अवस्थामा बाहेक कुनै दलको बहुमत प्राप्त हुन सम्भव छैन। यस प्रणालीमा चुनाव लडेर ठूलो दल बन्नु नै ठूलो सफलता हो। २०७४ बाम गठबन्धनले धमाकेदार जित हासिल गर्दा पनि नेकपा (एमाले)ले ठूलो दल हुने मात्रै सफलता प्राप्त गरेको थियो। बहुमत प्राप्त गर्न सकेको थिएन। अहिले नेपाली कांग्रेसले माओवादी केन्द्र र नेकपा एससँग मिलेर ठूलो दल बन्ने उद्देश्यले नै यस पटक गठबन्धन गरेको थियो। ९१ सिटमा मात्रै उसको उम्मेदवारी थियो, बहुमत उसको लक्ष्य थिएन। समानुपातिक कोटाबाट कांग्रेसले त्यसबाट पाउने उच्चतम अनुपात ३४ प्रतिशत मात्रै हुन्थ्यो। अहिले ठूलो दल बन्ने कांग्रेसको त्यो लक्ष्य एक, दुई सिटको मात्रै अन्तरमा रहनेछ। यस पंक्तिकारले अध्ययन गरेअनुसार कांग्रेस र एमाले करिब ८५ देखि ९५ सिटको बीचमा पहिलो र दोस्रो हुने देखिन्छ। यस्तै माओवादी र राष्ट्रिय स्वतन्त्र पार्टी २० देखि ३० सिटको बीचमा तेस्रो र चौथो हुने देखिन्छ। यस परिणामबाट यो भन्न सकिन्छ कि माओवादीले पहिला एमालेसँग गठबन्धन गर्दा प्राप्त गरेको ५३ सिटमा आधाभन्दा कम सिट अहिले कांग्रेससँग गठबन्धन गर्दा प्राप्त हुने देखिन्छ। एमालेसँग चोइटिएर २४ सिट लगेको माधव नेपाल नेतृत्वको पार्टीले कांग्रेससँग महागठबन्धन गर्दा पनि ५ देखि १० सिटको बीचमा जित्ने देखिन्छ। आफूले चोइट्याएर लगेको एक चौथाइ पनि जोगाउन नसक्ने माधव नेपाल र एमालेसँगको गठबन्धनबाट प्राप्त सिटको आधा पनि बचाउन नसक्ने प्रचण्ड एकअर्कामा समवेदना बाँड्ने स्थितिमा देखिन्छन्। यो पंक्तिकार पनि उनीहरूलाई सम्मानसाथ सहानुभूति राख्न चाहन्छ। यसबाट प्रचण्ड र माधव नेपालले यो चुनावबाट केही महत्त्वपूर्ण कुराहरू बुझ्नुपर्ने देखिन्छ। प्रचण्ड र माधव नेपाललाई कांग्रेस सभापति शेरबहादुर देउवासँग सँगै हिँड्ने चाहना रहे पनि त्यसलाई जनमतले पूर्ण रूपमा खारेज गरिदिएको छ। गठबन्धन गरेर उनीहरूले जसरी जनतासँग मत माग्न गएका थिए, जनताले उनीहरूलाई छुट्टिन आदेश दिए। उनीहरू मिलेर आएको जनताले पटक्कै रुचाएनन्। यसको ठीकविपरीत परिदृश्य थियो २०७४ सालको चुनावमा। वाम गठबन्धन बनाएर गएका एमाले र माओवादीलाई राजनीतिक स्थिरता र विकासको लागि अनुमोदन गरेका थिए। त्यसबेला मतदाताले एमाले र माओवादीलाई मिल्न जनादेश दिएका थिए। तर उनीहरूले बीचैमा फुटेर त्यसलाई उल्लंघन गरे। अहिले बनाइएको नयाँ गठबन्धनलाई भने जनताले छुट्टिन आदेश दिएका छन्। चुनावले गणितमार्फत मूर्त र संकेतमार्फत अर्को सुषुप्त आदेश दिन्छ, त्यसलाई नेतृत्व आफैंले बुझ्नुपर्छ। २०७४ सालको चुनावमा वाम गठबन्धनलाई मतदाताले मिल्न आदेश दिएको उल्लंघन भएजस्तै अहिले सत्ता गठबन्धनलाई अलग हुन दिएको आदेश पनि उल्लंघन हुनु हुँदैन। प्रचण्ड र माधव नेपालले यो भ्रममा पर्नु हुँदैन कि हामी चुनावअघि गठबन्धन गरेर भोट माग्न गएका थियौं, त्यसैकारण यसपछि पनि शेरबहादुर देउवाकै नेतृत्वको गठबन्धनमा अबका पाँच वर्ष रहनुपर्छ। २०७४ सालमा मिल्न दिएको जनादेश नमिलेर भूल भएको थियो, अब जनताले अनुमोदन नगरेको गठबन्धनलाई कायम राखे त्यो झन् महाभूल हुनेछ। यसले अर्को चुनावमा उनीहरूको पार्टी स्वाहा हुने निश्चतप्रायः छ, किनभने राजनीतिक सिद्धान्त र दर्शनका हिसावले बिजातीय एकताको परिणाम नकारात्मक हुन्छ भन्ने यही चुनावले देखाएको छ। कांग्रेसको वैचारिक रुझानका मतदाताले कहिल्यै पनि माओवादीलाई भोट हाल्न सक्दैनन् भन्ने कुरा माओवादीले सधैंका लागि पाएको छ। अब यसलाई नसच्याएसम्म माओवादीको पुनर्ताजगी सम्भव छैन। अर्काेतिर माधव नेपालले पनि राजनीतिक मुद्दाबिना नै आफ्नो व्यक्तिगत इगोलाई आधार बनाएर पार्टी फुटाउने कदम चाले त्यसलाई जनताले अनुमोदन गरेनन्। आफूले दशकौं लामो नेतृत्व सम्हालेको वैचारिक राजनीतिक धारलाई पक्रिनुमा उनको भलाइ छ भन्ने सन्देश माधव नेपालले यस चुनावबाट पाएका छन्। व्यक्तिगत रूपमा झुन्डिएर आएका कार्यकर्ताको भविष्य सुरक्षित गर्नु उनको दायित्व पनि हो। यस सन्देशलाई बुझ्ने, नबुझ्ने छनोट फेरि पनि माधव नेपालको नै हो। अर्काेतिर प्रचण्डले चुनावअघि गठबन्धनमा सभाहरूमा गरेका कसलाई प्रधानमन्त्री र कसलाई मन्त्री बनाउने भन्दै सभा नै पिच्छे दिएका आश्वासन पूरा गर्न सक्ने उनको सामथ्र्य छैन। चुनावअघिको उनको भाषणको मुख्य सन्देश नै राजनीति भनेको सधैं खेल खेल्ने र सत्तामा पुग्ने र बाँडेर खाने हो भन्ने मात्रै थियो। सधैं खेल, छल, जुटाऊ, फुटाऊ, भाग लगाऊ र राजनीतिमा सफल होऊ भन्ने खालका कुरालाई तिरस्कार गरेका छन्। अब प्रचण्डले यस चरित्रलाई पुनर्विचार गर्नै पर्छ। राजनीति खेल मात्र हो भन्ने उनको सिद्धान्त अबको समाजमा चल्न सक्दैन। निर्वाचनको यस सन्देशलाई प्रचण्डले बुझे भने अहिलेको परिणाम माओवादीलाई सुरक्षित मार्गमा लैजान प्रेरणादायी छ। चुनावले दिएका यी सन्देशहरूलाई कसले कसरी लिने भन्ने उनीहरूकै मर्जी। लम्साल निर्वाचन सर्वेक्षक हुन् ।"
मतगणनामा तारजाली किन ?,"आम निर्वाचन २०७९ को मत परिणामका लागि कर्मचारीहरू मतगणनामा व्यस्त छन्। मतगणना स्थलमा विभिन्न पार्टीका प्रतिनिधि कर्मचारीले गनिरहेका मतको रुजु गर्न बसेका छन्। मत गन्दै गरेका कर्मचारी र मतगणनाको रुजु गर्न बसेका पार्टीका प्रतिनिधिबीच लक्ष्मण रेखाको रुपमा तारजाली लगाइएको छ। मतगणनाका बेला दलका प्रतिनिधिहरूले आफु अनुकुलको मत परिणाम नआएपछि मतपत्र च्यात्ने, गणकहरूमाथि हातपात गर्ने र मतगणनामा हुनसक्ने असुरक्षालाई मध्यनजर गर्दै गतवर्षदेखि आयोगले हरेक मतगणनास्थलमा तारजाली लगाउने गरेको छ। सुदूरपश्चिममा प्रतिनिधिसभाका १६ वटै स्थानमा मतगणना भइरहेको छ। कैलालीको निर्वाचन क्षेत्र नम्बर ५ बाहेकका सबै निर्वाचन क्षेत्रमा गणक र दलका प्रतिनिधिका बीचमा तारबार हालिएको छ। कैलाली ५ मा भने मानिस नछिर्ने गरी फलामका डण्डी हालिएका छन्। अरु सबै स्थानमा ग्याबिन तारले बेरेर गणकहरू बस्ने र दलका प्रतिनिधि तारजाली बाहिर बस्ने ब्यवस्था मिलाइएको छ। यसले, कुनै प्रतिनिधिले मतपत्र च्यात्ने र झम्टिने सम्भावना एकदमै न्यून भएको छ। कैलाली बारका अध्यक्ष शिद्धराज ओझाको विचारमा तारबार लगाउनु राम्रो हो। २०७४ सालको निर्वाचनमा चितवन महानगरपालिकाको मत दलका प्रतिनिधिले चपाएर निलेपछि त्यहाँ पुनः मतदान भएको थियो। त्यसपछि नै मतपत्रको सुरक्षाका लागि तारजालीको अवधारणा आएको हो। यसले सबैको सुरक्षा हुन्छ, मतपत्रको पनि सुरक्षा हुन्छ, दलका प्रतिनिधि सबै नभए पनि आफू अनुकूल परिणाम नआउनेवित्तिकै आक्रोसित हुने भएकाले त्यो खतराबाट जोगिने माध्यम हो, बारका अध्यक्ष ओझाले भने। तर, केही नागरिक समाजका अगुवाहरू भने मानिसका लागि तारजाली लगाउनु त्यति राम्रो नभएको बताउँछन्। संसारमा सबैभन्दा चेतनशील प्राणी मानिस हो, त्यसका लागि पनि तारको बार भनेपछि अलि अनौठो भने लाग्छ नागरिक अगुवा प्रमोद पाठकले भने। लोकतन्त्रमा जीत हार स्वभाविक भएकाले, अहिले पनि हामीमा राजनीतिक संस्कार राम्ररी बसिसकेको छैन। जनताले दिएको अभिमत जसले पनि स्वीकार गर्नसक्नु नै लोकतन्त्रको सुन्दर पक्ष हो, उनले भने। कैलालीमा मुख्य निर्वाचन अधिकृत ओमप्रसाद अर्याल पनि तारजाली मतपत्रको सुरक्षाका लागि लगाउनु परेको बताउँछन्। राजनीतिक दलका कार्यकर्ता आफु अनुकुलको परिणाम नआउने बित्तिकै आक्रोसित हुने चलन छ, अनि मतगणनालाई केही फरक पर्छ कि भनेर यस्तो गरिएको हो। यसमा सबै राजनीतिक दलहरूको सहमति पनि रहेको छ उनले भने। तारजालीभित्र मतगणना गरिने प्रविधि परिवर्तन गर्नुपर्ने मकवानपुरका राजनीतिक दलका प्रतिनिधिहरूले बताएका छन्। आगामी निर्वाचनहरूमा मतदान र मतगणनाको प्रविधि परिवर्तन गर्नसके जनतादेखि कर्मचारी सबैले राहत महशुस गर्ने उनीहरूको बुझाइ छ। नेपाली कांग्रेस मकवानपुरका सभापति बुद्ध लामाले तारजाली भित्र मतगगणना गर्नु राम्रो भए पनि असोभनीय देखिने बताए। तारजाली कस्तो ठाउँमा प्रयोग हुन्छ, अहिले हामीले कहाँ प्रयोग गरेका छौं। यो भन्दा अरु फरक प्रक्रिया र तरिका अपनाउनुपर्छ, उनले भने, मान्छे छिर्न नसक्ने तर मतपत्रमा लगाएको छाप सहजै हेर्न सक्ने ठाउँ हुनुपर्छ। उम्मेदवारका प्रतिनिधि र मतगणकको दुरी बढी हुँदा मतपत्रमा परेको चिन्ह हेर्न गाह्रो हुने, कर्मचारीले छिटो मत गनेमा प्रतिनिधिहरूलाई बुझ्न समस्या हुने र मनोवैज्ञानिक दवाब पनि पर्ने लामाको अनुभव छ। निर्वाचनमा देखिने केही अशोभनीय क्रियाकलाप रोक्न भनेर तारजाली राखेर मतगणना गर्ने काम भइरहेको छ। यसले अपनत्व कम भयो। तारजाली भन्दा पनि केही नयाँ सिस्टम राख्नुपर्छ, उनले भने। नेकपा एमाले मकवानपुरका सचिव नविन सिग्देलले मतपत्रको सुरक्षा भएपनि अब डिजिटल प्रविधिमा जानुपर्ने बताए। मतदान र मतगणना नै अब नयाँ प्रविधिमा जानुपर्छ, त्यसका लागि हामीसँग पाँच वर्ष समय छ, उनले भने, २०७४ को चुनावमा मतपत्र च्यातेपछि यस्तो पनि हुँदोरैछ भनेर तारजाली लगाइएको हो। यसले गर्दा करोडौं रुपैयाँ तारजालीमा खर्च गर्नुपर्ने बाध्यता राज्यलाई भयो। तर, नेकपा माओवादी केन्द्र मकवानपुरका अध्यक्ष सर्केस घलान (मधु)ले भने सुरक्षाको हिसावले तराजाली उपयुक्त रहेको वताए। विभिन्न सोच र नियतका प्रतिनिधि हुन्छन्, कोही निर्वाचन प्रक्रियालाई सहजै स्वीकार नगर्ने खालका हुन्छन्, उनले भने, दुर्घटना जोखिम न्यूनीकरणमा यसले सहयोग गरेको छ। तर, सधैँ तारजालीको भर पर्नुहुँदैन, नयाँ विकल्प खोजिनुपर्छ। मकवानपुरका मुख्य निर्वाचन अधिकृत ऋषिराम निरौलाले तारजालीका कारण मतगणना गर्न सजिलो भएको बताए। सुरक्षाको दृष्टिले सजिलो भएको छ, उनले भने। उनले मतगणनामा बस्ने उम्मेदवारका प्रतिनिधि र मतदाताले पनि तारजालीको विकल्प खोजिनुपर्ने बताएका छन्। कर्णालीका विभिन्न जिल्लामा ग्याबिन जालीले घेराबार गरेर मतगणना थालिएको छ। मतगणनाको क्रममा राजनीतिक दलका उम्मेदवार र उनीहरूका प्रतिनिधिबाट मतपत्र सुरक्षित बनाउन ग्याबिन जालीको घेराभित्र मतगणना थालिएको हो। कालिकोटका मुख्य निर्वाचन अधिकृत भरत लम्सालले मतगणनालाई सुरक्षित रुपमा सम्पन्न गर्न तारजालीको प्रयोग गरिएको बताए। उनले भने, विगतका निर्वाचनमा मतगणना हुँदै गर्दा मतपत्र च्यात्ने काम भए, त्यस्ता घटना दोहोरिन नदिन यसपाली सम्भावित जोखिम कम गर्न ग्याबिन जालीको बार लगाएर मतगणना गरिएको हो। जिल्लाका सुरक्षा निकायले पनि मतगणनाको क्रममा हुनसक्ने जोखिम न्यूनिकरणका लागि बार लगाएर मतगणना गर्न सुझाव दिएका थिए। मतको सुरक्षा गर्न र सम्भावित जोखिमबाट जोगाउन तारजाली लगाउनु परेको निर्वाचन अधिकृतको कार्यालयले जनाएको छ। यसले दलका प्रतिनिधिबाट मतपत्र च्यातिने, चपाउने, जलाउने र खोसिने जस्ता नकारात्मक व्यवहारलाई निरुत्साहित बनाउन मतगणना स्थलमा बार लगाउनु परेको मुख्य निर्वाचन अधिकृत लम्सालको भनाइ छ। तर, नेपाली कांग्रेस कालिकोटका उपसभापति मीनबहादुर बोगटीले भने मतगणनास्थलमा तारजाली लगाएर गलत संस्कारको सुरुवात गरिएको बताए। उनले भने, यसले मतगणनालाई सुरक्षित त बनाएको छ, तर सबै ठाँउमा नकारात्मक घटना हुन्छन् भन्ने छैन। अब राजनीतिक दलले पनि गम्भीर भएर आफ्ना व्यवहार सुधार गर्नुपर्छ, यसरी तारजाली लगाएर भन्दा पनि सबैको रोहबरमा खुला रुपमा नै गणना गर्दा पारदर्शी हुन्थ्यो। यसरी तारजाली लगाएर कारागार जस्तो ठाँउमा गणना गर्नु लोकतन्त्र र जनमतको अपमान भएको उनको भनाइ छ। यस्तै, नेकपा माओवादी केन्द्रका नेता मानबहादुर भण्डारीले तारजाली लगाएर गरिएको गणनामा हिरासतभित्रै बसको अनुभूति भइरहेको बताए। उनले भने, तारजाली लगाउनु असल संस्कार नै होइन, जनमतलाई घेराभित्र गणना गर्ने कामको अन्त्यु हुनुपर्छ। साथै अब राजनीतिक दलका कार्यकर्ताले पनि नतिजा आफू अनुकूल नहुँदा आवेगमा आउने, अस्वस्थ प्रतिस्पर्धा गर्ने र हारलाई स्वीकार गर्न नसक्ने जस्ता व्यवहार त्याग्नुपर्ने उनले बताए। तारजाली लगाएर गरिएको मतगणनाले लोकतन्त्रको अपमान भइरहेको उनको भनाइ छ। तारजाली लगाएर आखिर किन गरिन्छ त मतगणना ? धेरैलाई जिज्ञासा लाग्न सक्ने यस विषयमा मोरङका प्रमुख जिल्ला अधिकारी काशीराज दाहाल भन्छन्, मतगणनास्थलमा तारजाली लगाउने विषय त्यसको सुरक्षासँग सम्बन्धित हुन्छ। सुरक्षा संवेदनशीलताको विषयलाई दृष्टिगत गरेर मतगणनास्थलमा तारजाली लगाइने उनी बताउँछन्। गणनामा हुनसक्ने सम्भावित क्षति र जोखिमको अवस्थालाई ध्यानमा राख्दै तारजालीको परम्परा चलिआएको उनको भनाइ छ। गणना कोठाभित्र राजनीतिक दलका सीमित प्रतिनिधि भएपनि उनीहरूको आचरणप्रति विश्वस्त हुन नसकिने भएकाले तारजालीको विकल्प अपनाइको उनको तर्क छ। मतगणनामा त प्रतिनिधिहरू हुन्छन्। उनीहरूको आचरण, व्यवहार र क्रियाकलाप त थाहा हुँदैन, उनी भन्छन्, त्यसैले विगतका घटना क्रमहरूलाई केलाउँदै मतपत्रलाई सुरक्षित बनाउने प्रयास स्वरुप गणनास्थलमा तारजाली लगाइने गरिन्छ। ६ प्रतिनिधि र १२ प्रदेशसभा निर्वाचन क्षेत्र रहेको मोरङमा हाल प्रत्येक मतगणनास्थलमा तारजाली लगाइएको छ। कतिपय गणना केन्द्रमा सीसी क्यामेरासमेत जडान गरिएकोे छ। प्रदेश १ को राजधानी विराटनगरस्थित आदर्श माध्यमिक विद्यालयमा अहिले मोरङको निर्वाचन क्षेत्र नं ४, ५ र ६ को मतगणना भइरहेको छ। तर, प्रत्येक कोठामा तारजाली लगाइएको छ। मतगणना कोठाबाहिर म्यादी प्रहरी, नेपाल प्रहरी र सशस्त्रको संयुक्त उपस्थिति रहेपनि तारजाली लगाएर छेकबार गरिएको छ। बाहिरका व्यक्तिबाट मतपत्र सुरक्षित बनाउन नै तारजाली लगाइने गरिएको मोरङका मुख्य निर्वाचन अधिकृत दुर्गाप्रसाद ढुंगेल बताउँछन्। गणनाको हिसाबकिताब बिग्रन तारजाली लगाउन सुरु गरिएको उनको भनाइ छ। मतगणनास्थलमा कतै बम बिस्फोट, कतै खुकुरी प्रहार, कतै सामुहिक झडप त कतै मतपत्र च्यातिएको जस्ता घटनाहरू सार्वजनिक भइरहेकै हुन्छन्। यी यस्ता घटनाको अप्रिय प्रभाव गणना कार्यमा नपरोस भन्ने उद्देश्यका साथ तारजाली लगाइने गरिएको ढुंगेलले बताए। उनी भन्छन्, तारजाली लगाएर छेकबार गर्ने मात्र होइन, सुरक्षा अवस्था हेरेर सीसीटीभी क्यामेरासमेत जडान गरिन्छ। माथिबाटै आदेश हुन्छ। लोकतन्त्रमा मतदाताको मतबाट राजनीतिक दलहरूले वैधता पाउँछन्। देशभर दलका प्रतिनिधि र स्वतन्त्र उम्मेदवारहरू नागरिकको विश्वासबाट पाउने मतका आधारमा निर्वाचित हुन्छन्। तर, एकाध घटनाका आधारमा नागरिकले विश्वास गरेका तिनै दल तथा उम्मेदवारका प्रतिनिधिहरूप्रति अविश्वास पैदा हुँदा लोकतन्त्र नै संकटमा पर्दै गएको कानुुनका जानकारहरू बताउँछन्। लोकतन्त्रलाई संस्थागत गर्ने क्रममा तारजाली लगाएर बिडम्बना सिर्जनाको प्रयास ठीक नभएको उनीहरूको भनाइ छ। संविधानमा लेखिएको लोकतन्त्रलाई व्यवहारमा उतार्न दल र तिनका प्रतिनिधिहरू जनताप्रति जवाफदेही हुनुुपर्ने उनीहरूको सुझाव छ। निर्वाचन आयोगले मतगणना स्थलमा तारजाली नलाउनु भनी जिल्लाभर निर्देशन जारी गरे पनि झापा जिल्लाका पाँचै निर्वाचन अधिकृतको कार्यालय तारजाली लगाइएको छ। शीर्ष नेताहरू उम्मेदवारी दिएको झापामा मतगणनालाई धाँधलीरहित र शान्तिपूर्ण बनाउन तारजाली लगाइएको मुख्य निर्वाचन अधिकृत चन्द्रमणि ज्ञवालीले जानकारी दिए। आयोगको निर्देशनभन्दा पनि सुरक्षाको दृष्टिकोणले पाँचै निर्वाचन अधिकृतको कार्यालयमा तारजाली लगाइएको हो, उनले भने, मतगणना अति संवेदनशील कुरा हो। यसमा नजरअन्दाज गर्न मिल्दैन। मतगणनाको क्रममा मतपत्र च्यात्ने, खाने जस्ता घटना विगतमा भइसकेका छन्। झापामा त्यस्तो घटना नहुने भन्ने हुँदैन। घटना भयो भने त्यसको जवाफ मैले दिनुपर्ने हुन्छ, ज्ञवालीले भने। तारजालीको बार जनताको सेवा गर्न संसदमा पुग्ने पार्टीका प्रतिनिधि र कार्यकर्ताप्रतिको अविश्वासको प्रतीक बनेको नागरिक अभियन्ता बताउँछन्। यही दृश्यलाई राजनीतिक विश्लेषक तथा सामाजिक अभियन्ता विश्व सिग्देलले कैदभित्र लोकतन्त्रको बिम्बका रुपमा अथ्र्याएका छन्। अस्तिसम्म उम्मेदवार, एजेन्ट, कर्मचारी मतपत्रको थुप्रोबीचमा राखेर मिलेरै मतपत्रको गड्डी बनाउँथे र गन्थे। बीचबीचमा गफगाफ हाँसोठट्टा हुन्थ्यो। कर्मचारीले आफ्नो भागमा आएको चिया, चिउरा, आलुचनाको तरकारी एजेन्ट, उम्मेदवारहरूलाई पनि खुवाउँथे र बढो सौहार्दपूर्ण व्यवहार हुन्थे, उनले सामाजिक सञ्जाल फेसबुकमा लेखेका छन्। शिवराज भट्टधनगढी, कृष्ण सारु मगर हेटौंडा, कृष्णमणी बरालपोखरा, बिस्नप्रसाद न्यौपानेकालिकोट, राकेश कर्णविराटनगर, पार्थ मण्डलझापा"
सरकारको आम्दानीभन्दा खर्च बढी,"काठमाडौं : सरकारको राजस्व संकलन २० वर्षपछि सबैभन्दा कम भएको छ। महालेखा नियन्त्रक कार्यालयको तथ्यांकअनुसार चालू खर्चभन्दा राजस्व संकलनको दर घट्दा अर्थतन्त्र घाटामा पुगेको हो। अर्थविद् भन्छन्, यस्तो अवस्था २०५७ र २०६०६१ सालमा थियो। भुक्तानी सन्तुलन र व्यापारमा दबाब परेका कारण सरकारको आम्दानीको स्रोत खुम्चिन पुगेको छ। पूर्वअर्थमन्त्री डाक्टर युवराज खतिवडा अर्थतन्त्रको बाह्य चाप कम गर्नका लागि सरकार तथा केन्द्रीय बैंकले लिएको नीतिका कारण यस्तो अवस्था आएको बताउँछन्। भन्छन्, राष्ट्र बैंकले लिएको नीतिले कन्जुमरसँगै सरकार स्वयंलाई असर गर्यो। आयात रोकिँदा मूल्यवृद्धि साढे ८ प्रतिशतमा उक्लिएको छ। वास्तविक मूल्यवृद्धि झन् बढी छ। यसको कारण आयात रोकिए पनि अनौपचारिक रूपमा सामानहरू बजारमा आइराख्यो र मूल्यवृद्धिमा चाप पर्यो। अनि, सरकारको राजस्व नै घट्यो। पूर्वगभर्नर डा चिरञ्जीवी नेपाल भने वस्तु आयातमा प्रतिबन्ध लगाइएका कारण यस्तो अवस्था आएको बताउँछन्। ती प्रतिबन्धित वस्तुको आयात नखुलाएसम्म यो अवस्थामा सुधार नआउने उनको तर्क छ। भन्छन्, प्रतिबन्ध गरिएको आयात खुलाएपछिको स्थितिमा मात्र सुधार कसरी गर्ने भन्न सकिन्छ। अहिले १३ सयभन्दा बढी वस्तुको आयात रोक्दा केही मुद्रा सञ्चिति बढेको छ। विदेशी सहयोग करिब ८० अर्ब आए पनि विदेशी मुद्रा सञ्चितिमा राहत पुगेको हो। कहिलेसम्म वस्तु आयातमा प्रतिबन्ध लगाउने भन्ने अहिलेको अर्थतन्त्रको चुनौती रहेको उनी बताउँछन्। महालेखाको तथ्यांकअनुसार चालू आर्थिक वर्षको कात्तिक महिनामा सरकारको खर्च धान्ने प्रमुख स्रोत राजस्व संकलनभन्दा सरकारको प्रशासनिक खर्च करिब ७ प्रतिशतले बढी पुगेको छ। कात्तिक महिनामा राजस्व संकलन १९११ प्रतिशत हुँदा सरकारको चालू खर्च अर्थात् प्रशासनिक खर्च भने २३७८ प्रतिशत छ। चालू आर्थिक वर्षको असोजमा पनि राजस्व संकलन १४८७ प्रतिशतले हुँदा चालू खर्च १८९१ प्रतिशत छ। गत वर्ष शोधनान्तर स्थिति ८७ अर्ब ७१ करोड रुपैयाँले घाटामा थियो। विदेशी मुद्रा सञ्चिति पनि करिब ६ महिनाको वस्तु तथा आयात धान्नेमा पुगेको थियो। विप्रेषण अप्रवाहमा वृद्धिदर पनि घट्दो अवस्थामा थियो। वैदेशिक रोजगारीमा जानेको संख्यामा वृद्धिसँगै विप्रेषण आयमा भएको वृद्धि र विलासिताका वस्तुको आयातमा गरिएको कडाइका कारण अहिले अर्थतन्त्रको बाह्य सूचांकमा भने सुधार देखिएको छ। केन्द्रीय बैंकको तथ्यांकअनुसार आर्थिक वर्ष २०७९८० को असोजमा १२ अर्ब ४३ करोड रुपैयाँले शोधनान्तर बचतमा पुगेको छ। विदेशी मुद्रा सञ्चिति ८३ महिनाको वस्तु आयात धान्ने अवस्थामा पुगेको छ। अर्थतन्त्रको प्रमुख आयस्रोत विप्रेषण आप्रवाह चालू आर्थिक वर्षको ३ महिनामा १६८ प्रतिशतले वृद्धि भई २८१ अर्ब ५ करोड पुगेको छ। चालू खाता भने घाटामा नै छ। तर, अहिलेको बाह्य क्षेत्रको सुधार क्षणिक भएको र अर्थतन्त्रको प्रपर ट्रिटमेन्ट अझै नभएको विज्ञ बताउँछन्। केन्द्रीय बैंकले आयातमा कडाइ गर्दा र विप्रेषण बढ्दा बाह्य क्षेत्रमा सुधार देखिएको हो। आयातमा कडाइका कारण मात्रै शोधनान्तर बचत भएको हो। बाह्य क्षेत्रको दिगो स्थायित्वका लागि निर्यात बढ्नुपर्ने पूर्वअर्थमन्त्री खतिवडाको भनाइ छ। उनी भन्छन्, आयातमा कडाइ गर्दा बजारमा माग र आपूर्तिको सन्तुलन बिग्रिएको छ। अनौपचारिक आयातका कारण मूल्यवृद्धि ८ प्रतिशत माथि पुगेको छ। आयात खुल्नेबित्तिकै स्थिति बिग्रिने उनले स्पष्ट पारे। समग्र अर्थतन्त्रमा बाह्य क्षेत्रको दबाब केही मात्र कम भएको केन्द्रीय बैंकका प्रवक्ता डागुणाकरण भट्ट बताउँछन्। शोधनान्तर बचतमा सुधार भए पनि जति पनि आयात गर्न सकिने अवस्था नभएको र अर्थतन्त्रलाई अझै पनि नियन्त्रणमा नै राख्न आवश्यक रहेको उनको भनाइ छ। भन्छन्, अन्तर्राष्ट्रिय परिस्थिति पनि अनिश्चित भएको बेलामा हामीले सर्तकता अपनाइरहनु पर्ने केन्द्रीय बैंकको बुझाइ छ। भूकम्प र कोरोना अघिका वर्षहरूमा सरकारको वित्तीय दायरा पर्याप्त थियो। सरकारले मज्जासँग खर्च गर्न सक्थ्यो। तर, अहिले सरकारको वित्तीय दायरा साँघुरिँदै गएको छ। सरकारको ऋण भार कुल गार्हस्थ्य उत्पादनको साढे ४१ प्रतिशत पुगेको छ। त्यसमध्येमा साढे २१ प्रतिशत वैदेशिक र २० प्रतिशत आन्तरिक ऋण हो। वैदेशिक ऋण कुल गार्हस्थ्यको ३३ प्रतिशतभन्दा बढाउन नसक्ने कानुन रहेको पूर्वअर्थसचिव रामेश्वर खनाल बताउँछन्। आन्तरिक ऋण पनि बढ्दै गएको छ। धेरै बढायो भने पनि त्यसले वित्तीय स्थायित्व खलबलाउने उनको तर्क छ। सरकारको राजस्व घटेको छ। भन्सारको राजस्व आयातमा कडाइका कारण घटेको विज्ञ बताउँछन्। कुल आयात विगत वर्षको तुलनामा कात्तिक मसान्तसम्म १८ प्रतिशतले घटेको छ। र, आयातमा लाग्ने भन्सार पनि ३५ प्रतिशतले घटेको छ। तर, आन्तरिक रूपमा उठ्नुपर्ने कर पनि घटेको तथ्यांकले देखाउँछ। भन्सार ३५, आयकर ११ र मूल्य अभिवृद्धिकर पनि ११ प्रतिशतले घटेको छ। सेयर र घरजग्गा कारोबारमा आएको मन्दीका कारण पुँजीगत लाभकर पनि १२ अर्बले घटेको आन्तरिक राजस्व विभागका महानिर्देशक रितेश शाक्य बताउँछन्। यस्तो अवस्था रहने हो भने राजस्वको अर्धवार्षिक लक्ष्य हासिल गर्न चुनौती रहेको शाक्यको भनाइ छ। चालू आर्थिक वर्षको ६ महिनामा १ खर्बभन्दा बढी राजस्व संकलनको लक्ष्य आन्तरिक राजस्वलाई छ। सरकारले अहिले गर्न सक्ने खर्चमा मितव्ययिता ल्याउनुपर्ने अर्थविद् बताउँछन्। चुनावी खर्च आवश्यक हो तर त्यसपछि सरकारले जथाभावी खर्च गर्ने र रकमान्तर गर्न भएन, पूर्वअर्थसचिव रामेश्वर खनाल भन्छन्, खर्च बढी गरेर आन्तरिक ऋण उठाउन पर्यो। र, वित्तीय घाटा बढेर गयो भने त्यसले पनि मुद्रा आपूर्ति बढाउँछ। ऋणको सीमा बढ्छ। ओभरड्राफ्ट बढ्छ। यसले गर्दा बजारमा थप तरलता अभाव हुन्छ। सरकारले अर्थतन्त्र सुधारमा ध्यान नदिएका कारण सूचकहरू दबाबमा परेको पूर्वअर्थमन्त्री युवराज खतिवडा बताउँछन्। आयात बन्द गर्नु, कर्जा बन्द गर्र्नु, कलकारखाना बन्द हुनु, पुँजी नहुनु भनेको आर्थिक मन्त्रीको संकेत भएको उनको भनाइ छ। अलिकति विदेशी मुद्रा बच्यो रे भनेर अर्थतन्त्रमा सुधार भयो भन्न मिल्दैन। अर्थतन्त्र सुधार हुनु भनेको आर्थिक वृद्धि हुनु हो। खै भएको छ र ? उनी प्रश्न गर्छन्। राजस्व घट्नु समस्या भए पनि त्योभन्दा ठूलो समस्या भनेको व्यवसाय ठप्प हुनु रहेको विज्ञहरूको भनाइ छ। मुलुकको व्यवसाय सबै ठप्प भएका छन्। आन्तरिक पर्यटन, सेयर कारोबार, घरजग्गा कारोबार ठप्प प्रायः छ। उद्योग कि बन्द हुँदैछन्, कि कम क्षमतामा सञ्चालनमा छन्। यसले रोजगारीमा के असर पर्छ ? आर्थिक वृद्धिमा के असर पर्छ ? भन्ने प्रश्न छ। सबै क्षेत्रको सन्तुलित तवरले सुधार हुँदै गएर, निर्यात बढेर शोधनान्तर बचत हुनुपर्नेमा आयात कडाइ गर्दा भएको बचतलाई राम्रो भन्न नमिल्ने खतिवडा बताउँछन्। राष्ट्र बैंकले बाह्य क्षेत्र सन्तुलन बनाउन खोज्दा वित्तीय जोखिम झन् बढेर गएको देखिएको छ। तरलताका कारण बैंकमा निक्षेप छैन भने कर्जा प्रवाह पनि हुन सकेको छैन। कर्जा विस्तारलाई नियन्त्रण गर्न भन्दै राष्ट्र बैंकले ल्याएको चालू पुँजी कर्जासम्बन्धी कार्यविधिका कारण उद्योगी व्यवसायी थप मारमा परेका छन्। एकातिर पुनर्कर्जाको सुविधालाई हटाइएको छ भने अर्कोतिर कर्जाको प्रयोगलाई पनि नियन्त्रण गरिएको छ। त्यसको सिधा असर उद्योगमा परेको छ। अहिले ४० प्रतिशतभन्दा बढी उद्योग क्षमताभन्दा कम उत्पादनमा झरेका छन्। निर्माणसम्बन्धी उद्योगहरू सबैभन्दा बढी प्रभावित भएको अवस्था पनि अहिले कै हो। क्षमताको ३० प्रतिशत उत्पादनमा उद्योगहरू झरेको नेपाल उद्योग वाणिज्य महासंघ उद्योग समिति सभापति भरत आचार्य बताउँछन्। उत्पादनको बिक्री नै नहुँदा कसरी उद्योग चल्ने भन्ने प्रश्न उनको छ। देश आर्थिक मन्दीतिर जाँदैछ। निर्वाचनपछि आउने सरकारले पहिलो दिनबाट नै अर्थतन्त्र सुधारमा काम गर्नुपर्छ। भुक्तानी सन्तुलन सप्रिन थाल्यो नि भनेर बस्ने हो भने देश गहिरो आर्थिक मन्दितर्फ जाने पूर्वअर्थमन्त्री खतिवडाको भनाइ छ। वस्तु आयात प्रतिबन्धले चुनौतीडाचिरञ्जीवी नेपाल, पूर्वगभर्नर प्रतिबन्ध गरिएको आयात खुलाएपछिको स्थितिपछि मात्र सुधार कसरी गर्ने भन्न सकिन्छ। अहिले १३ सयभन्दा बढी वस्तुको आयात रोक्दा केही मुद्रा सञ्चिति बढेको हो। विदेशी सहयोग करिब ८० अर्ब आएर पनि विदेशी मुद्रा सञ्चितिमा राहत पुगेको हो। कहिलेसम्म वस्तु आयातमा प्रतिबन्ध लगाउने भन्ने अहिलेको अर्थतन्त्रको चुनौती हो। कोभिडपछि तुरुन्तै कर्जा विस्तार अत्याधिक भयो। त्यतिबेला मौद्रिक नीतिले १९ प्रतिशत कर्जा विस्तारको सीमा तोक्दा तोक्दै ३४ प्रतिशतसम्म कर्जा विस्तार हुँदा भएको पैसा सबै गयो। निक्षेप बढाउने सन्दर्भमा पनि १० प्रतिशतभन्दा बढी ब्याज लिन नपाउने नियमले पैसा बैंकमा जम्मा हुन सकेन। अमेरिकी डलरको मूल्यवृद्धि र युद्धका कारण भएको खाद्यान्न अभाव जस्ता कारणले पनि नेपालको अर्थतन्त्रलाई असर गर्यो। सरकार र राष्ट्र बैंकले नीतिगत परिवर्तन गर्नुपर्छ। यही नीतिलाई अवलम्बन गर्दा अर्थतन्त्र अघि बढ्न सक्ने स्थिति हुँदैन। व्यापारव्यवसाय छैन। ठूला आयोजनाको निर्माण ठप्प छ। निजी क्षेत्रले लगानी गर्ने वातावरण छैन। बैंकमा पैसा छैन। राजस्व कम उठेको छ। निर्यात ठप्प छ। पर्यटन बढ्न सकेको छैन। विप्रेषण केही बढेर मात्र स्थिति सहज जस्तो देखिए पनि अर्थतन्त्र दबाबमा परेको छ। राजस्व संकलन र खर्च सन्तुलित भएनडिल्लीराज खनाल,अर्थविद् क्राइसिसको बेलामा मौद्रिक र वित्तीय नीतिलाई एकाअर्कामा सन्तुलित बनाएर अघि बढ्नुपर्ने हुन्छ। अहिले हाम्रो वित्तीय नीति पनि काम लागेन। राजस्व पनि उठेन। खर्च पनि ठीक ढंगले भएन। उठेको राजस्व पनि ठीक ढंगले खर्च भएको छैन। पुँजीगत रूपमा राजस्व खर्च नभई सरकारको चालू खर्च मात्र भयो। यसले अर्थतन्त्रमा असर गर्यो। निजी क्षेत्र लगायतका स्टेकहोल्डरलाई उत्प्रेरित गर्ने काम पनि भएन। यही समयमा मौद्रिक नीतिलाई एकपक्षीय रूपमा मात्र हेरियो यो समस्या हो। केही कसिलो मौद्रिक नीति ल्याउनुपथ्र्यो। मौद्रिक नीतिको सबैभन्दा बलियो पक्ष भनेको पुँजी प्रवाहलाई नियन्त्रण गर्र्ने गरी ब्याजलाई राख्नुपथ्र्यो। ब्याजदर बडाइयो भने चालू पुँजी अनुपातलाई घटाइयो। तर, त्यसले पार्ने सम्भावित समस्यालाई ध्यान दिइएन। ब्याजदर बढेपछि पुँजीको लागत बढ्ने भयो। पुँजीको लागत बढेपछि निजी क्षेत्रको लगानी संकुचन हुने भयो। कारोबार लागत बढ्ने भयो। यसले अर्थतन्त्रमा धक्का पर्यो र आपूर्ति पक्षमा प्रतिकूल असर पर्यो। सानादेखि ठूला उद्योग सबैतिर लागत बढ्नेदेखि लिएर रोजगारी, माग र उत्पादनमा कटौती गर्नुपर्ने अवस्थाको सिर्जना भयो। अब बन्ने सरकारले मौद्रिक नीति र सरकारको वित्त नीतिलाई एकअर्कामा परिपूरक बनाउनुपर्छ। आपूर्ति संयन्त्रमा असररवि सिंह,अध्यक्ष, नेपाल निर्माण व्यवसायी महासंघ चालू वर्षदेखि नै निर्माण उद्योग प्रभावित छ। सरकारको राजस्व कम उठेको छ भने सरकारले भुक्तानी प्रक्रियालाई लम्ब्याउँदा बजारमा पैसा आउन सकेको छैन। अग्रिम भुक्तानी बापतको २० प्रतिशत रकम पनि सरकारले भुक्तानी गरेको छैन। आर्थिक मन्दीकै कारणले सप्लाइचेनमा असर गरेको छ। निर्माणका क्रममा आवश्यक सामानहरू कम्तीमा ९० दिनसम्मको क्रेडिट फेसिलिटीमा उपलब्ध हुन्थ्यो। तर, अहिले बैंकमा तरलता अभावका कारण सबै सामानहरू नगदमा नै कारोबार गर्नुपर्ने बाध्यता छ। अहिले धेरै निर्माण सामाग्रीहरू सतप्रतिशत मार्जिनमा प्रतितपत्र खोल्नुपर्ने भएको छ। सरकारले निर्माण उद्योगलाई चलायमान हुने हो भने बजारमा पैसा आउने र रोजगारी सिर्जना हुनेलगायतका अर्थतन्त्रका अवयवहरू पनि चल्ने थिए।"
बिना मगरलाई हराउँदै एमालेका तारा लामा विजयी,काठमाडौं : कञ्चनपुर क्षेत्र नं १ मा नेकपा एमालेका उम्मेदवार तारा लामा तामाङ विजयी भएका छन्। उनले माओवादीकी बिना मगरलाई पराजित गरेका हुन्। पूर्वमन्त्री समेत रहेकी प्रचण्डकी बुहारी मगरलाई तामाङले ५ हजार बढी मतान्तरले पराजित गरेका हुन्। तामाङले २४ हजार ८९२ मत ल्याउँदा मगरले १९ हजार ३४६ मत ल्याएकीछन्। मगर २०७४ को निर्वाचनमा यही क्षेत्रबाट विजयी भएकी थिइन्।
संखुवासभामा प्रदेशसभा (१) मा माओवादीका कार्की विजयी,संखुवासभा : संखुवासभाबाट प्रदेशसभा (१) मा नेकपा(माओवादी केन्द्र)का राजेन्द्र कार्की (नवीन) निर्वाचित भएका छन्। कार्कीले १३ हजार ४ सय ३३ मत ल्याएर निर्वाचित हुँदा नेकपा (एमाले)का भविश्वर गुरुङले १३ हजार ३ सय ९९ मत ल्याएर पारजीत भएका हुन्। कार्की ३४ मतको झिनो मतान्तरले विजयी बनेका हुन्। पाँच गाउँपालिका र एक नगरपालिका रहेको प्रदेशसभा (१) मा ३१ हजार ५०४ मत खसेको थियो। विजयी कार्की माओवादी केन्द्रका केन्द्रिय सदस्य तथा संखुवासभा इन्चार्ज समेत हुन्। कार्की पाँच दलीय गठबन्धनका उम्मेदवार हुन्। प्रतिनिधिसभा तर्फ एक र प्रदेशसभा तर्फ दुई क्षेत्र रहेका छन्। संखुवासभाको प्रतिनिधि सभा र प्रदेशसभा(२) को मतगणना जारी छ।
धादिङ१ मा सत्ता गठबन्धनका पाण्डे विजयी,काठमाडौं : धादिङको प्रतिनिधिसभा क्षेत्र नम्बर १ मा सत्ता गठबन्धनबाट नेकपा (एकीकृत समाजवादी) का उम्मेदवार राजेन्द्र पाण्डे विजयी भएका छन्। उनले ३५ हजार नौ सय ३४ मत प्राप्त गरे। पाण्डेका निकटतम प्रतिद्वन्द्वी नेकपा (एमाले) का उम्मेदवार भूमि त्रिपाठीले २७ हजार नौ सय ५३ मत प्राप्त गरे। राष्ट्रिय स्वतन्त्र पार्टीका हिमेश पन्तले १२ हजार चार सय ७५ मत प्राप्त गरे। दुई हजार छ सय ३३ मत बदर भएको निर्वाचन अधिकृतको कार्यालयले जनाएको छ। धादिङ क्षेत्र नम्बर १ मा एक लाख ३२ हजार तीन सय ५४ मतदाता रहेकामा ८० हजार छ सय १५ जनाले मतदान गरेका थिए।
शान्तालाई हराउँदै दाङ १ मा मेटमणि चौधरी विजयी,काठमाडौं : सहरी विकास मन्त्री मेटमणि चौधरी विजयी भएका छन्। दाङ क्षेत्र नं १ मा उनले एमालेकी शान्ता चौधरीलाई पराजित गरेका हुन्। अन्तिम मतपरिणामअनुसार मेटमणिले २६ हजार ५६३ मत ल्याएका छन् भने शान्ताले २१ हजार ४७९ मत ल्याएकी छन्। मेटमणिले ५ हजार ८४ मतान्तरले पराजित गरेका हुन्। मेटमणि २०७४ को निर्वाचनमा पनि सोही क्षेत्रबाट विजयी भएका थिए।
बर्दिया १ मा कांग्रेसका सञ्जयकुमार गौतम निर्वाचित,गुलरिया : प्रतिनिधिसभा सदस्य बर्दिया क्षेत्र नम्बर १ मा बाम लोकतान्त्रिक गठबन्धनबाट नेपाली काँग्रेसका केन्द्रिय सदस्य संजयकुमार गौतम निर्वाचित भएका छन्। निकटतम प्रतिद्वन्द्वी नेकपा एमालेका लक्ष्मणराज ज्ञवालीलाई ४ हजार ४५६ मतान्तरले पराजितगर्दै गौतम विजयी भएका हुन्। बर्दियामा दुईवटा प्रतिनिधिसभा सदस्य पद तथा ३ वटा प्रदेशसभा सदस्य पदको मतगणना सकिएको छ। प्रत्यक्ष तर्फ प्रदेशसभा सदस्य क्षेत्र नम्बर १ (२) को मतगणना कार्य मात्र जारी छ। लगत्तै समानुपातिक तर्फको मतगणना सुरु हुने बताइएको छ।
"भोजपुरमा माओवादी नेता सुदन किराती विजयी, पूर्व मुख्यमन्त्री शेरधन राई पराजित",काठमाडौं : नेकपा माओवादी केन्द्रका नेता सुदन किराती भोजपुरबाट प्रतिनिधिसभा सदस्यमा निर्वाचित भएका छन्। अन्तिम मतपरिणामअनुसार उनले एमालेका पूर्वमुख्यमन्त्री शेरधन राईलाई पराजित गरेका हुन्। किरातीले २८ हजार ५७८ मत ल्याउँदा राईले २६ हजार १९३ मत ल्याए। किरातीले दुई हजार ३८५ मतान्तरले विजयी भएका हुन्।
हृदयश त्रिपाठीलाई हराउँदै विनोद चौधरी विजयी,काठमाडौं : नवलपरासी पश्चिम क्षेत्र नं १ मा विनोद चौधरी विजयी भएका छन्। कांग्रेस उम्मेदवार चौधरीले जनता प्रगतिशील पार्टीका संयोजक हृदयश त्रिपाठीलाई ७ हजार बढी मतान्तरले पराजित गरेका हुन्। अन्तिम मतपरिणामअनुसार चौधरीले २९ हजार ४९५ मत ल्याएका छन् भने त्रिपाठीले २२ हजार ३०८ मत ल्याएका छन्।
काेमल वलीलाई हराउँदै दाङ ३ मा कांग्रेसका दिपक गिरी विजयी,दाङ : दाङ निर्वाचन क्षेत्र नम्बर ३ मा दीपक गिरी निर्वाचित भएका छन्। उनले ३६ हजार ८४२ मत ल्याएर विजयी भएका हुन्। गिरी ७ हजार ८१० मतान्तरले विजयी भए। उनका निकटतम प्रतिद्वन्द्वी एमालेकी कोमल वलीले २९ हजार ३२ मत ल्याइन्। यस क्षेत्रमा ९० हजार ३४३ मत खसेको थियो।
मधेशका गृहमन्त्री साह विजयी,जनकपुरधाम : मधेस प्रदेशका गृह तथा सञ्चार मन्त्री भरतप्रसाद साह विजयी भएका छन्। सत्ता गठबन्धनको तर्फबाट नेकपा माओवादी केन्द्रबाट उम्मेदवार बनेका साह विजयी भएका हुन्। महोत्तरीको क्षेत्र नं १ (ख) बाट प्रदेशसभा सदस्यका उम्मेदवार साहले ८ हजार ३ सय ७१ मत ल्याएर विजयी भए। उनका निकटतम प्रतिद्वन्द्वी नेकपा एमाले तथा जसपा गठबन्धनका उम्मेदवार रामश्रेष्ठ महतोले ५ हजार ७ सय ७१ मत ल्याए। यसैगरी नेकपा माओवादी केन्द्रबाट बागी उठेका विष्णुबहादुर योञ्जनले ४ हजार ६ सय ११ र जनमत पार्टीका विक्रम साह तेलीले २ हजार ८ सय ३० मत प्राप्त गरेका छन्।
महोत्तरी २ (ख) मा सुरिता साहको दोस्रो जित,जनकपुरधाम : महोत्तरी क्षेत्र नम्बर २ बाट प्रदेशसभा सदस्यमा स्वतन्त्र उम्मेदवार सुरिता साह निर्वाचित भएकी छन्। साहले सत्तारूढ गठबन्धनका उम्मेदवार तथा कांग्रेस महोत्तरीका सभापति नागेश्वर यादवलाई १ हजार ७ सय ६६ मतान्तरले हराउँदै निर्वाचित भएकी हुन्। साहले ८ हजार ५ सय ६८ मत पाउँदा उनका निकटतम प्रतिस्पर्धी यादवले ६ हजार ८ सय २ मत ल्याए। साह २०७४ सालको निर्वाचनमा पनि राष्ट्रिय जनता पार्टीबाट निर्वाचित भएकी थिइन्। अघिल्लो सत्तारूढ गठबन्धनबाट लोसपाबाट टिकट नपाएपछि स्वतन्त्र उठेकी थिइन्।
बर्दिया प्रदेशसभा २ (२) मा नागरिक उन्मुक्ती पार्टीका धर्मबहादुर चौधरी विजयी,गुलरिया : प्रदेशसभा सदस्य बर्दिया क्षेत्र नम्बर २ (२) मा नागरिक उन्मुक्ति पार्टीका धर्मबहादुर चौधरी विजयी भएका छन्। बाम लोकतान्त्रिक गठबन्धनबाट नेकपा (माओवादी केन्द्र) का मानबहादुर थारुलाई ९ हजार १४३ मतान्तरले हराउँदै चौधरी विजयी भएका हुन्। नेकपा एमालेकी कृष्णी थारुले ७ हजार १७ मत प्राप्त गरिन्। बर्दिया प्रतिनिधिसभा तथा प्रदेशसभा क्षेत्र नम्बर २ को प्रत्यक्ष तर्फको मतगणना कार्य सकिएको छ। त्यसपछि समानुपातिकको मतगणना हुने जनाइएको छ।
आफ्नो जितलाई पति रेशमप्रति समर्पित गर्दै रञ्जिताले भनिन् टीकापुरबासीको बलियो आवाज बन्नेछु,"काठमाडौं : नागरिक उन्मुक्ति पार्टीकी अध्यक्ष रञ्जिता श्रेष्ठ चौधरीले टीकापुरबासीको आवाज बन्ने बताएकी छन्। कैलाली क्षेत्र नं १ बाट भारी मतान्तरले विजयी भएकी उनले आफ्नो जितलाई पति रेशम चौधरी र टीकापुर राजबन्दीहरुप्रति समर्पण गरिन्। 'यो जितलाई टीकापुर घटनाका कारण बिना कसुर जेल जीवन बिताइरहनुभएका मेरा आदरणीय श्रीमान् तथा नागरिक उन्मुक्ति पार्टिका संरक्षक रेशम चौधरी तथा सम्पूर्ण राजबन्दीहरुमा समर्पण गर्दछु। यो जित पहिचान प्राप्त गर्न दिनरात खट्ने थारुलगायत सम्पूर्ण जनसमुदायहरुको जितको रूपमा मैले बुझेकी छु,' उनले भनिन्। उनले कसैलाई काखा र कसैलाई पाखा नगरी आफूलाई जिताउन भोट दिने र कुनै कारणबस भोट दिन असमर्थ टीकापुरबासीको साझा प्रतिनिधिको रूपमा निरन्तर लाग्ने प्रतिबद्धता जनाइन्। 'चुनावको दौरान प्रतिस्प्रर्धी भए पनि अन्य पार्टिका अग्रज साथीहरूसँग आगामी दिनमा टीकापुरको विकासका लागि सहकार्य गर्ने कुरामा प्रतिवद्ध भएको जानकारी गराउँदछु। नागरिक उन्मुक्ति पार्टीको जिम्मेवार अध्यक्ष हुनुको नाताले जनताले अपेक्षा गरेअनुरुपको नयाँ दर्शन, विचार र विकल्पसहितको वैकल्पिक शक्ति बनाउने संकल्प पनि ब्यक्त गर्दछु,' उनले भनिन्।"
'अब बन्ने सरकारले पनि निकास दिँदैन्' (भिडियो वार्ता),"काठमाडौं: गोपाल किराँती माओवादी कम्युनिष्ट पार्टी नेपालका संरक्षक हुन् । उनले आगामी ५ वर्ष उथुलपुथुलको हुने संकेत गर्दै भनेका छन्, 'हामी बहिष्कारवादीका लागि खुसीको कुरा हो तर यो उथुलपुथललाई अग्रगमनमा लान हामी नै एकजुट छैनौँ।' अन्नपूर्ण पोस्टको कार्यक्रम 'द न्यूज मेकर'मा भूपाल लुइँटेलसँग कुरा गर्दै किराँतीले रवि लामिछाने नेतृत्वको राष्ट्रिय स्वतन्त्र पार्टी पनि पश्चगामी र दक्षिणपन्थी नै रहेको बताए । रवि लामिछानेको पार्टीले राजा ल्याउने, गणतन्त्र मास्ने, धर्म निरपेक्षता र संघीयता खारेज गर्ने नीति लिने उनले बताए । उनले प्रचण्ड फेरि पनि झुन्डिएरै भए पनि सरकारमा जाने तर अबको सरकारले पनि निकास नदिने बताए । हेर्नुहोस् किराँतीसँग गरिएको कुराकानी ।"
कञ्चनपुर ३ (ख) मा कांग्रेसका राना विजयी,महेन्द्रनगर: कञ्चनपुरका क्षेत्र नं ३ (ख) मा नेपाली कांग्रेसका बेलबहादुर राना विजयी भएका छन् । मुख्य निर्वाचन अधिकृतको कार्यालय कञ्चनपुरले सार्वजनिक गरेको अन्तिम मतपरिणाम अनुसार रानाले नेकपा एमालेका उम्मेदवार सुरेन्द्र विष्टलाई पाँच हजार ६०४ मतले पराजित गरेका छन । रानाले १६ हजार १५२ मत प्राप्त गरे । उनका निकटतम प्रतिस्पर्धी एमालेका विष्टले १० हजार ५४८ मत प्राप्त गरे । त्यसैगरी स्वतन्त्र उम्मेदवार भीम कुमालले एक हजार ८२२ मत प्राप्त गरेका छन् । मुख्य निर्वाचन अधिकृतको कार्यालयका अनुसार यो क्षेत्रमा ३० हजार छ सय ६४ मत खसेको थियो । जसमा एक जहार तसय ८३ मत बदर भएको छ ।
"भक्तपुर१ मा नेमकिपा, २ मा कांग्रेस विजयी","भक्तपुर: भक्तपुर क्षेत्र नं १ मा नेपाल मजदुर किसान पार्टीका प्रेम सुवाल र क्षेत्र नं २ मा नेपाली कांग्रेसका दुलर्भ थापा प्रतिनिधि सभा सदस्य पदमा विजयी भएका छन् । चार प्रदेश सभा सदस्यतर्फ भने नेमकिपा, कांग्रेस, एमाले र नेकपा एसले एकएक सदस्यमा जित हासिल गरेका छन् । उता भक्तपुर क्षेत्र नं २ मा भने नौ सय ५९ मतले नेपाली कांग्रेसका दुलर्भ थापाले जित निकाले । एमालेका महेश बस्नेतलाई हराउँदै कांग्रेसका थापा विजयी भएका हुन् । थापाले २४ हजार २३८ मतले विजयी हासिल भएका थिए भने बस्नेतले २३ हजार २७५ मतमा रोकिए । यस क्षेत्रमा नेपाल मजदुर किसान पार्टीकी अनुराधा थापामगरले तेस्रो भइन । यता भक्तपुर क्षेत्र नं १ क चाँगुनारायण क्षेत्रमा कांग्रेसका सुरेश श्रेष्ठ विजयी भए । क्षेत्र नं १ ख भक्तपुरमा नेमकिपाका सुरेन्द्रराज गोसाई भारी मतका साथ विजयी भए । भक्तपुर क्षेत्र नं २ क सूर्यविनायकमा एमालेका किरण थापा विजयी भए । भक्तपुर क्षेत्र नं २ ख मध्यपुर थिमिमा सता गठबन्धनका तर्फबाट नेकपा एसका उम्मेदबार डा राजेन्द्रमान श्रेष्ठ विजयी भए । यहाँ दुई वटा प्रतिनिधि सभा र चार वटा प्रदेश सभा सदस्यका लागि प्रतिस्पर्धा भएको थियो । यी क्षेत्रमध्ये प्रतिनिधितर्फ नेमकिपा र कांग्रेसले एकएक सिट जिते । प्रदेशतर्फको चार वटा सिटमा भने नेमकिपा, काग्रेस, एमाले र नेकपा एसले एकएक सिट हात पारे ।"
नुवाकोट २ 'क' मा माओवादीका ढुंगाना विजयी,"नुवाकोट : नुवाकोटको निर्वाचन क्षेत्र २ को प्रदेश १ मा नेकपा माओवादी केन्द्रका रामप्रसाद ढुङ्गाना विजयी भएका छन्। उनले एमालेका केशवराज पाण्डेलाई ४ सय ४८ मतले पराजित गरेका हुन्। सो प्रदेशको ३२ हजार ७० सदर मतमध्ये ढुङ्गानाले १२ हजार १ सय १० मत पाएका छन् । उनका निकटतम प्रतिद्वन्द्वी नेकपा एमालेका पाण्डेको मत ११ हजार ६ सय ६२ रहेको छ। सो प्रदेश क्षेत्रमा बेलकोटगढी नगरपालिका पुरै र विदुर नगरपालिकाको वडा नं १, २, ३, ४, ५, ६, १० र ११ रहेको छ। सत्ता गठबन्धनमा माओवादी केन्द्रको भागमा परेको प्रदेश निर्वाचन क्षेत्रमा नेपाली कांग्रेसका गीता अमात्यको समेत उम्मेदवारी परेको थियो। उम्मेदवारी फिर्ता लिने समय गुजारेरपछि फेसबुकमा उम्मेदवारी फिर्ता लिएका अमात्यले ४ हजार ६२ मत पाएकी छिन्। प्रदेश सभा सदस्यमा विजयी भएपछि रामप्रसाद ढुंगानाले आफूले आफ्नो प्रदेश क्षेत्रमात्र नभई समग्र नुवाकोटको परिवर्तन र विकासमा क्रियाशील हुने बताए।"
इलाम२(ख)मा एमालेका राम राना विजयी,इलाम: इलामको क्षेत्र नम्बर २(ख)मा नेकपा एमालेका उम्मेदवार राम राना विजयी भएका छन् । रानाले सत्ता गठबन्धनका उम्मेदवार नेकपा माओवादी केन्द्रका हर्क लावतीलाई २ हजार ५७८ मत अन्तरले पराजित गर्दै जित दर्ता गराएका हुन् । रानाले १३ हजार ७५४ मत प्राप्त गरेका छन् । त्यस्तै लावतीले ११ हजारर १७६ मत ल्याएका छन् ।
निर्वाचन भएको पाँच दिन बित्दा पनि सुरु भएन मतगणना,"स्याङ्जा : निर्वाचन सम्पन्न भएको ५ दिन बितिसक्दा पनि स्याङ्जाको निर्वाचन क्षेत्र नम्बर २ को मतगणना हुन सकेको छैन। क्षेत्र नम्बर १ को प्रदेशसभा १ नतिजा सार्वजनिक भइसक्यो। प्रतिनिधिसमा र अर्का प्रदेशसभा सदस्यको नतिजा आउन थालिसकेको छ। तर, २ मा भने मतगणनामा अझै अन्योल छ। बिधिबत्रुपमा वालिङस्थित मतगणनास्थलमा मतपेटिका आइपुग्दा पनि मतगणना हुन नसक्दा मतदातामा नैराश्यता भएको छ। चार बुथमा धाँधली गरी बुथ कब्जा भएको नेकपा (एमाले) ले आरोप लगाउँदै पुनः मतदानको माग गर्दै चरणबद्ध रूपमा धर्नामा बसेको छ। बिधिवत्रुपमा भित्रिएको मतपेटिकालाई प्रक्रिया सुरु गरी गणना गर्नुपर्ने भन्दै नेपाली कांग्रेस सहितका लोकतान्त्रिक बामगठबन्धन पनि धर्ना सहितको आन्दोलनमा छ। चापाकोट नगरपालिकाका ३, ४ र ५ को दिसिङकोट, राममन्दिर, दिनदलाय, चिठ्ठीपोखरी बुथमा कांग्रेसले धाँधली गरेको आरोप लगाउँदै एमालेले पुनः मतदानको माग गरेर मतगणना रोकेको छ। एमालेले निर्वाचन आयोगमा उजुरी दर्ता गरेको जनाएको छ। एमालेतर्फका उम्मेदवार पद्मा अर्यालले गठबन्धनले डरधम्की देखाउदै मतपत्र कब्जा गरेको आरोप लगाइन्। तर, कांग्रेस उम्मेदवार धनराज गुरुङ मतगणना प्रक्रिया तत्काल अगाडि बढाउन माग गरेका छन्। निर्वाचन कार्यालय वरपर दुवै दलले आआफनै अडान राखेर धर्ना दिदै आएका छन्। निर्वाचन अधिकृतको कार्यालय रहेको वालिङ नगरपालिकाको एक गेटमा एमाले र अर्को गेटमा कांग्रेसले दिनभर विरोध कार्यक्रमसहित धर्ना दिएका छन्। 'निर्वाचन आयोगलाई सूचना पठाइसकेका छौं, आयोगले कुनै किसिमको निर्णय नपठाएका कारण मतगणना वा मतदान केही गर्न सकेनौं', निर्वाचन क्षेत्र नं २ का निर्वाचन अधिकृत रामचन्द्र शर्माले भने। स्याङ्जा प्रतिनिधिसभा क्षेत्र नं २ मा लोकतान्त्रिक बामगठबन्धन तर्फ कांग्रेसबाट धनराज गुरुङ र एमालेतर्फबाट पद्मा अर्याल प्रतिनिधिसभा सदस्य पदका प्रत्यासी हुन्। दुवै जना केन्द्रीय पदाधिकारी हुन्। गुरुङ कांग्रेसका केन्द्रीय उपसभापति र अर्याल एमालेका सचिव हुन्। अर्याल यसअघि सोही क्षेत्रबाट निर्वाचित सांसद हुन भने गुरुङ २ पटक समानुपातिकतर्फबाट सांसद बनिसकेका छन्। उनको प्रत्यक्षतर्फ उनको पहिलो उम्मेदवारी हो।"
नुवाकोट१(ख)मा रमेशकुमार महत विजयी,नुवाकोट: नुवाकोटको क्षेत्र नं १ (ख) को अन्तिम मत परिणाम सार्वजनिक भएको छ । मत परिणाम अनुसार नेपाली कांग्रेसका उम्मेदवार रमेशकुमार महत विजयी भएका छन् । महतले एमालेका पुर्णलाल श्रेष्ठलाई एक हजार ८९६ मतले पराजित गरे । प्रदेश सभा सदस्यमा विजयी महतले १३ हजार ७२७ मत ल्याएर विजयी भएका हुन् । उनका निकटम प्रतिद्वन्दी नेकपा एमालेका श्रेष्ठले ११ हजार ८३१ मत पाएका थिए ।
जनता यथास्थितिको पक्षमा नभई परिवर्तनको पक्षमा देखियो : लिङदेन,"झापा : राप्रपा अध्यक्ष राजेन्द्रप्रसाद लिङदेनले जनता परिवर्तन चाहेको आम निर्वाचनको परिणामले देखाएको बताएका छन्। झापा ३ बाट प्रतिनिधिसभा सदस्यमा निर्वाचन भएको प्रमाणपत्र ग्रहण गर्दै सञ्चारकर्मीहरूसँग गरेको संक्षिप्त कुराकानीमा राप्रपा अध्यक्ष लिङदेनले जनता यथास्थितिको पक्षमा नभई परिवर्तनको पक्षमा रहेको बताएका हुन्। निर्वाचन परिणामले वर्तमान जन चाहना फरक देखिएको छ। अब परिवर्तित सन्दर्भमा परिवर्तित ढङ्गले नै नयाँ समीकरणहरू बनेर जान्छन्। सोचे अनुसारको अपेक्षित परिणाम आएन, तद्यापि म जनताको अभिमतलाई स्वीकार गर्छु, उने भने। अघिल्लो पटक म एक्लै संसद् थिए। अब हामी साथीहरू लिएर जाँदैछौं, उनले भने, जनताको अभिमतलाई कदर गर्दै हामी सधैँ जनताको पक्षमा वकालत गर्ने छौँ। म फेरि पनि भन्छु भ्रष्टाचार गर्नु आमाको रगत खानु हो, त्यसैले म भ्रष्टाचार गर्दिन, गर्न पनि दिन्न्, उनले थपे।"
कांग्रेस उम्मेदवारलाई हराउँदै अमरेश कुमार सिंह स्वतन्त्रबाट विजयी,काठमाडौं : कांग्रेसबाट असन्तुष्ट रहेका अमेरशकुमार सिंह प्रतिनिधिसभा सदस्यमा विजयी भएका छन्। सर्लाही क्षेत्र नं ४ बाट सत्ता गठबन्धनविरुद्ध स्वतन्त्र उम्मेदवारी दिएका उनले कांग्रेसकै नागेन्द्र कुमारलाई १७६४ मतान्तरले पराजित गरेका हुन्। सिंहले २० हजार १७ मत ल्याउँदा कुमारले १८ हजार २५२ मत ल्याएका छन्। पार्टी महाधिवेशनदेखि नै असन्तुष्ट रहेका सिंहले टिकट नपाएपछि स्वतन्त्र उम्मेदवारी दिएका छन्।
अछाम २ क मा माओवादीका अक्कलबहादुर रावल निर्वाचित,अछाम : अछाम २ प्रदेश सभा क मा नेकपा माओवादी केन्द्रका सुदूरपश्चिम प्रदेश कमिटी उपाध्यक्ष अक्कलबहादुर रावल निर्वाचित भएका छन्। लोकतान्त्रिक गठबन्धनका साझा उम्मेदवार रावलले ११ हजार २३० मत ल्याएर निर्वाचित भएका हुन्। उनका निकटतम प्रतिद्वन्द्वी नेकपा एमालेका भीमबहादुर बिष्टले ८ हजार ४२३ पाएका छ्न्। साउद २ हजार ७९५ मतान्तरले विजयी भएका छ्न्। प्रदेश 'क' मा २० हजार ६६३ मत खसेको थियो भने १ हजार २० मत बदर भएको छ।
म्यादी प्रहरीको बिदाइ (फोटोफिचर),काठमाडौं : प्रतिनिधिसभा र प्रदेशसभा सदस्य निर्वाचनको सुरक्षाका लागि भर्ना गरिएका म्यादी प्रहरी आजदेखि बिदा भएका छन्। देशभरका विभिन्न प्रहरी कार्यालयबाट भर्ना भएका एक लाख १५ हजार म्यादी प्रहरी आजदेखि बिदा भएका नेपाल प्रहरीका सहप्रवक्ता प्रहरी वरिष्ठ उपरीक्षक दानबहादुर कार्कीले जानकारी दिए। छोटो समयको तालिमका बाबजुद तोकिएको जिम्मेवारी सफलतापूर्वक सम्पन्न गरी निर्वाचनलाई सफल बनाउन सहयोग गरेकामा धन्यवादसहित म्यादीलाई बिदाइ गरिएको उनले बताए। जिल्ला प्रहरी कार्यालय र मातहतको कार्यालयबाट प्रमाणपत्रसहित म्यादी प्रहरी घर फर्किएका छन्। निर्वाचन सुरक्षाका लागि सरकारले गत असोजमा ४० दिनका लागि म्यादी प्रहरी भर्ना गरेको थियो। सेवाको अवधिमा म्यादी प्रहरीले पाउने सेवासुविधा तथा पारिश्रमिक उनीहरूको बैंक खातामा जम्मा गरिदिने प्रहरीले जनाएको छ। तस्बिरहरू : अभिषेक महर्जन
मोरङ ५ बाट स्वतन्त्र उम्मेदवार योगेन्द्र मण्डल निर्वाचित,विराटनगर : मोरङको निर्वाचन क्षेत्र नम्बर ५ बाट प्रतिनिधिसभा सदस्यमा स्वतन्त्र उम्मेदवार योगेन्द्र मण्डल (जोगी) निर्वाचित भएका छन्। सत्तारूढ र प्रतिपक्षी एमालेजसपा गठबन्धनको चुनौती भारी मतान्तरले पन्छाउँदै जोगी निर्वाचित भएका हुन्। चापाकल चुनाव चिह्न पाएर निर्वाचनमा होमिँदा दुवै गठबन्धनविरुद्ध हाबी भएका उनले २१ हजार ८२० मत प्राप्त गरे। नेकपा (एमाले)बाट टिकट नपाएपछि विद्रोह गरेर जीवन विकास समाज नामक लघुवित्तका सञ्चालक उनले स्वतन्त्र उम्मेदवारी दिएका थिए। जोगीका निकटतम प्रतिद्वन्द्वी सात्तरुढ गठबन्धनबाट उम्मेदवारी दिएका नेकपा (माओवादी केन्द्र)का शिवकुमार मण्डल १७ हजार ४८६ मतमै सीमित भए। एमालेजसपा गठबन्धनका उम्मेदवार जनता समाजवादी पार्टी (जसपा)का राजकुमार यादव १७ हजार ३९० मत ल्याएर तेस्रो स्थानमा खुम्चिए। जोगी र शिवकुमारको मतान्तर ४ हजार ३३४ छ। कुनैपनि राजनैतिक शक्ति वा समूहको साथ नपाइकन नयाँ अनुहार लिएर पहिलोपटक चुनावमा जाँदा प्राप्त भएको जनमतलाई जोगीको ठूलो सफलताका रूपमा लिइएको छ। यसलाई राजनीति दलप्रति जनमानसमा देखिएको वितृष्णको परिणामका रूपमा पनि व्याख्या गरिएको छ। जसले जे भनेपनि पार्टीले नपत्याउँदासमेत लघुवित्तको सञ्जालबाट मतदातामाझ चिनिएर सामाजिक अगुवाको छवि बनाएकै कारण जोगी चुनावमार्फत अनुमोदित भए। उनी एमाले प्रदेश १ का सदस्य थिए। १ लाख ४ सय ९४ मतदाता रहेको यो क्षेत्रमा ७२ हजार ९७३ मत खसेको थियो। ५ हजार ३३० मत बदर भयो। यो क्षेत्रबाट स्वतन्त्रसहित १६ जना उम्मेदवार चुनावी मैदानमा थिए। अन्य उम्मेदवार प्रत्येकले २ हजार ५ सय मत कटाउन सकेनन्।
बैतडीबाट प्रतिनिधिसभामा दामोदर भण्डारीको ह्याट्रिक,बैतडी : बैतडीमा प्रतिनिधिसभामा नेकपा एमालेका दामोदर भण्डारीले लगातार तेस्रो जीत हासिल गरेका छन्। गठबन्धका साझा उम्मेदवार माओवादी केन्द्रका नरेन्द्र बहादुर कुँवरलाई पराजित गर्दै भण्डारीले जीत हात पारेका हुन्। भण्डारीले ३३ हजार ६११ मत ल्याए भने उनका माओवादी केन्द्रका कुँवरले ३२ हजार ८० मत ल्याए। कुँवरलाई १ हजार ५३१ मतले पछि पार्दै भण्डारीले लगातार तेस्रो पटक जित हात पारेका हुन्। दोस्रो संविधानसभा निर्वाचन २०७० र २०७४ सालको निर्वाचनमा विजय हासिल गरेका नेता भण्डारीले २०७९मा पनि जित हासिल गरेका हुन्। विद्यार्थी जीवनबाटै राजनीतिमा होमिएका दामोदर भण्डारी एमालेमा अडिक रहे। पाटन नगरपालिका ६ मा जन्मिएका भण्डारीले २०४७ बाट अनेरास्वबियूबाट राजनीतिक जीवन सुरुवात गरेका हुन्। नेता भण्डारी २०७९ सम्म आइपुग्दा सफल राजनीतिज्ञका रूपमा चिनिन्छन्। पार्टीमा कहिलेपनि नडमगाएर अनवरत रूपमा संगठन निर्माणगरी पार्टीलाई नयाँ उचाइमा पुर्याउन उनको ठूलो भूमिका रहेको छ। एक पटक अर्थराज्यमन्त्रीको जिम्मेवारी समालेको अनुभव उनीसँग छ भने अहिले एमालेको प्रदेश कमिटीको अध्यक्षको जिम्मेवारीमा छन्। हालै एमाले पार्टी फुट्दापनि बैतडी जिल्लमा न्यून प्रभाव पार्न सफल भएका नेता समेत भण्डारी हुन्। ५० वर्षीय भण्डारीले बिएडसम्म अध्ययन गरेका छन्। भण्डारी २०६४ सालमा अहिलेका प्रतिस्पर्धी माओवादी केन्द्रका नरेन्द्रबहादुर कुवँरसँग पराजित भएका थिए। त्यसपछि २०७० मा भण्डारीले विजय हात पारे। भण्डारी २०७४ सालमा पनि बाम गठबन्धनबाट ३९ हजार ५ सय २४ मत प्राप्त गरेर विजयी थिए। उनका प्रतिद्धन्द्वी नेपाली कांग्रेसका नरबहादुर चन्दले २८ हजार २ सय ९१ मत ल्याएका थिए।
पूर्वमन्त्री प्रभु साह विजयी,रौतहट : रौतहट क्षेत्र नम्बर ३ बाट प्रतिनिधिसभा सदस्य पदमा पूर्वमन्त्री प्रभु साह निर्वाचित भएका छन्। एमालेको टिकट अन्तिम समयसम्म होल्ड गरेर स्वतन्त्र उम्मेदवारी दिएका पूर्वमन्त्री साहले अर्का स्वतन्त्र उम्मेदवार ओमप्रकाश जयसवाललाई पराजित गरेका हुन् । स्वतन्त्र उम्मेदवारी दिएका पूर्वमन्त्री साहले ३२ हजार ४ सय ३७ मत पाए भने पराजित अर्का स्वतन्त्र उम्मेदवार जयसवालले २५ हजार २ सय मत पाए । सो क्षेत्रमा माओवादी केन्द्रका रवीन्द्र पटेलले ८ हजार ५ सय ५८ मत ल्याएका छन ।
पर्सामा कांग्रेसका ५ उम्मेदवार विजयी,"वीरगन्ज: पर्सामा प्रतिनिधि सभाका २ र प्रदेश सभाका ३ प्रदेश सभा सदस्यमा कांग्रेस उम्मेदवार विजयी भएका छन् । जसपाले १ प्रतिनिधि सभा सदस्य र २ प्रदेशसभा सदस्य जितेको छ । त्यस्तै नेकपा एमालेले १ प्रतिनिधि सभा सदस्य जितेको छ । नेकपा माओवादी केन्द्र , लोकतान्त्रिक समाजवादी पार्टी(लोसपा) र स्वतन्त्र उम्मेदवारले ११ प्रदेशसभा सदस्य मात्र जितेका छन् । पर्सा २ को प्रतिनिधि सभा सदस्यमा कांग्रेसका अजय चौरसिया निर्वाचित भएका छन् । जसपाका सुरेन्द्र कुर्मीभन्दा ६ हजार ६ बढि मत प्राप्त गर्दै उनी विजयी भएका हुन् । चौरसियाले २८ हजार ४ सय ५१ मत पाउदा कुर्मीले भने २२ हजार ४ सय ४५ मत मात्रै पाएका छन् । पर्सा ४ को प्रतिनिधि सभा सदस्यमा कांग्रेसकै रमेश रिजाल विजयी भएका छन् । निकटतम प्रतिस्पर्धी एमालेका जालिम मियाँलाई ५ हजार ५ सय ३० मतको अन्तरले पराजित गर्दै रिजाल निर्वाचित भएका हुन् । रिजालले ३१ हजार १४२ मतका मतका साथ विजयी हुदा उनका निकटतम प्रतिस्पर्धी मियाँले भने २५ हजार ६ सय १२ मत मात्रै पाएका छन् । पर्सा ३ को प्रतिनिधि सभा सदस्यमा भने नेकपा एमालेका राजकुमार गुप्ता निर्वाचित भएका छन् । गुप्ता कांग्रेसका सुरेन्द्र चौधरीलाई १५१ मतको झिनो अन्तरले पराजित गर्दै विजयी भएका हुन् । गुप्ताले २४ हजार २६० मत ल्याउँदा चौधरीले २४ हजार १०९ मत पाएका छन् । पर्सा क्षेत्र नम्बर १ मा भने जसपाका प्रदीप यादव निर्वाचित भएका छन् । पूर्वमन्त्री समेत रहेका यादव २२ हजार ५ सय ३७ मतका साथ लगातार दोस्रो पटक प्रतिनिधिसभा सदस्यमा निर्वाचित भएका हुन् । उनका निकटतम प्रतिस्पर्धी स्वतन्त्र उम्मेदवार अजय द्विवेदीले २० हजार ९१७ मत पाएका छन् । कांग्रेसबाट टिकट नपाएपछि द्विवेदीले स्वतन्त्र उम्मेदवारी दिएका थिए । यादव र द्विवेदीबीच मतान्तर १ हजार ६२० छ । यस क्षेत्रमा पाँच दलीय गठबन्धनबाट लोसपाका उम्मेदवार एंव निर्वतमान सांसद लक्ष्मणलाल कर्णको भने जमानत नै जफत भएको छ । प्रदेशसभा सदस्यमा कांग्रेसका ३, जसपाका २, लोसपा , माओवादी र स्वतन्त्रका ११ विजयी प्रदेशसभा सदस्य तर्फ कांग्रेसका चार मध्ये तीन जना उम्मेदवार जित हात पार्न सफल भएका छन् । पर्सा क्षेत्र नम्बर १ (क) को प्रदेशसभा सदस्यमा नेकपा माओवादी केन्द्रका रहबर अन्सारी निर्वाचित भएका छन् । अन्सारी ७ हजार ८१७ मतका प्रदेशसभा सदस्यमा निर्वाचित भएका हुन् । उनका निकटतम प्रतिस्पर्धी नेकपा एमालेका विचारी यादवलले ५ हजार ६१८ मत पाएका छन् । अन्सारी र यादवबीचको मतान्तर १ हजार १९९ छ । पर्सा क्षेत्र नम्बर १ (ख) मा मुख्यमन्त्री समेत रहेका जसपा उम्मेदवार मोहम्मद लालबाबु राउत गद्धी पुन: निर्वाचित भएका छन् । राउत ७ हजार ५ सय ४५ मतका साथ पुन: प्रदेशसभा सदस्यमा निर्वाचित भएका हुन् । उनका निकटतम प्रतिस्पर्धी कांग्रेस उम्मेदवार राम नारायण कुर्मीले ६ हजार ४ सय १२ मत मात्रै पाए । राउत र कुर्मीबीचको मतान्तर १ हजार १३३ छ । पर्सा क्षेत्र नम्बर २ (क) को प्रदेशसभा सदस्यमा कांग्रेसका श्याम पटेल निर्वाचित भएका छन् । निकटतम प्रतिस्पर्धी जसपाका रामनरेश प्रसाद यादवलाई १ हजार ६५७ मत अन्तरले पछि पार्दै पटेल विजयी भएका हुन् । पटेलले १३ हजार ७८४ मत पाएका हुन् । जसपाका जिल्ला अध्यक्ष समेत रहेका यादवले भने १२ हजार १ सय १७ मत मात्रै पाएका छन् । पर्सा क्षेत्र नम्बर २ (ख) को प्रदेशसभा सदस्यमा लोसपाका रमेश कुर्मी पुन निर्वाचित भएका छन् । कुर्मी ९ हजार ४ सय ७१ मतका साथ प्रदेशसभा सदस्यामा निर्वाचित भएका हुन् । उनका निकटतम प्रतिस्पर्धी स्वतन्त्र उम्मेदवार रुपेशमान सिंहले ६ हजार ८ सय ३४ मत पाएका छन् । कुर्मी र सिंहबीचको मतान्तर २ हजार ६ सय ३७ रहेको छ । २०७४ को निर्वाचनमा सिंह , पर्सा २ (ख) कै प्रदेशसभा सदस्यमा तत्कालीन राष्ट्रिय जनता पार्टी (राजपा) का उम्मेदवार बनेका कुर्मी ९ हजार ७ सय ६ मतका साथ विजयी भएका थिए । पर्सा क्षेत्र नम्बर ३ (क) को प्रदेशसभा सदस्यमा स्वतन्त्र उम्मेदवार प्रमोद जयसवाल विजयी भएका छनन् । जयसवाल ७ हजार ३ सय ८१ मतसहित निर्वाचित भएका हुन् । उनका निकटतम प्रतिस्पर्धी एमालेजसपा गठबनधनबाट एमालेका उम्मेदवार अब्दुल रहिम अन्सारीले ५ हजार ९ सय ३० मत पाए । जयसवाल र अन्सारीबीचको मतान्तर १ हजार ४ सय ५१ छ ।अन्सारी २०७४ को निर्वाचनमा तत्कालीन संघीय समाजवादी फोरम नेपालको उम्मेदवार बनेर यहि क्षेत्रबाट प्रदेशसभा सदस्यमा निर्वाचित भएका थिए । पर्सा क्षेत्र नम्बर ३ (ख) को प्रदेशसभा सदस्यमा कांग्रेसका जनार्दन सिंह क्षेत्री निर्वाचित भएका छन् । कांग्रेसका जिल्ला सभापति समेत रहेका सिंह २ हजार ६ सय भन्दा बढि मतान्तरले विजयी भएका हुन् । सिंह १० हजार १ सय ७२ मतका साथ प्रदेशसभा सदस्यमा निर्वाचित भएका हुन् । निकटतम प्रतिस्पर्धी जसपाकी उम्मेदवार डा मधु गुप्तालाई २ हजार ६ सय ७६ मतको अन्तरले पराजित गर्दै सिंह प्रदेशसभा सदस्यमा निर्वाचित भएका हुन् । सिंह १० हजार १ सय ७२ मतका साथ विजयी हुदा उनका निकटतम प्रतिस्पर्धी डा गुप्ताले ७ हजार ४ सय ९६ मत पाएकी छन् । पर्सा क्षेत्र नम्बर ४ (क) को प्रदेशसभा सदस्यमा काँग्रेसका शंकर चौधरी पुन निर्वाचित भएका छन् । निकटतम प्रतिस्पर्धी एमालेका जयप्रकाश थारुलाई २ हजार ३४ मत अन्तरले पछि पार्दै चौधरी प्रदेशसभा सदस्यमा विजयी भएका हुन् । चौधरीले ११ हजार ५ सय ८५ मत पाएका हुन् । एमालेका थारुले भने ९ हजार ५ सय ५१ मत मात्रै पाएका छन् ।पराजित थारु , एमालेका जिल्ला अध्यक्ष हुन् ।चौधरी , २०७४ को निर्वाचनमा पनि यहि प्रदेशसभा क्षेत्रबाट निर्वाचित भएका थिए । त्यस बेला पनि चौधरीले थारुलाई नै पराजित गरेका थिए । पर्सा क्षेत्र नम्बर ४ (ख) मा जसपाका उम्मेदवार सिंहासन सा कलवार पुन निर्वाचित भएका छन् ।२०७४ को निर्वाचनमा त्यहि क्षेत्रबाट प्रदेशसभा निर्वाचित कलवार दोहोरिएर निर्वाचित भएका हुन् ।कलवार १५ हजार ३ सय ८५ मतका साथ विजयी भएका हुन् । उनका निकटतम प्रतिस्पर्धी स्वतन्त्र उम्मेदवार प्रहलाद साह कानु १२ हजार ६ सय ४१ मत पाएका छन् । कलवार र कानु बिचको मतान्तर २ हजार ७ सय ४४ रहेको छ । २०७४ को निर्वाचनमा पर्सा क्षेत्र नम्बर ४ को (ख) मा तत्कालीन संघीय समाजवादी फोरमबाट उम्मेदवार बनेर जितेका कलवारले ११ हजार ७ सय ८ मत पाएका थिए ।"
सप्तरी १ बाट जसपाका साह निर्वाचित,"राजविराज : सप्तरीको प्रतिनिधिसभा १ मा जसपा नेपालका नवलकिशोर साह निर्वाचित भएका छन्। सप्तरीको ४ प्रतिनिधिसभा र आठ प्रदेशसभा सदस्यको निर्वाचनमा जसपा यही एउटा पदमा निर्वाचित हुन सकेको हो। घोषित मतगणनाअनुसार नेकपा एमालेको समर्थनमा जसपाका साहले २३ हजार पाँच सय ६४ मत ल्याएर निर्वाचित भएका हुन्। उनले निर्वाचन अधिकृतको कार्यालय क्षेत्र नम्बर १, कञ्चनरुप, सप्तरीका अनुसार उनका निकट्तम प्रतिद्वन्द्वी राउतले १९ हजार ९९२ मत प्राप्त गरे। पाँच दलीय सत्ता गठबन्धनका तर्फबाट नेपाली कांग्रेसका रामदेव साहले १४ हजार दुई सय १२ मत प्राप्त गरे। गत प्रतिनिधिसभाको निर्वाचनमा उक्त क्षेत्रबाट जसपाका डा सूर्यनारायण यादव विजयी भएका थिए। यसपटक डा यादवको साटो जसपाले साहलाई उम्मेदवार बनाएको थियो। डा यादवका भाइ चन्द्रनारायण यादव स्वतन्त्रबाट उम्मेदवार बनेका थिए। उनले २ हजार ४६८ मत बटुलेर चौथो स्थानमा रहे। प्रतिनिधिसभा तर्फ सप्तरीबाट नेपाली कांग्रेसका दिनेशकुमार यादव, जनमत पार्टीका अध्यक्ष सिके राउत यसअघि निर्वाचित भइसकेका छन्। बाँकी रहेको सप्तरी ४ मा कांग्रेसका तेजुलाल चौधरीले अग्रता बढाएका छन्। चौधरीलाई जसपाका बालकिशोर यादव र जनमतका सुकदेवप्रसाद साहले पछ्याइरहेका छन्। प्रदेशसभामा जनमत पार्टीले ४, नेपाली कांग्रेस र नेकपा (एमाले)ले ११ प्रदेशसभा सदस्यमा जित हासिल गरेको छ। बाँकी प्रदेशसभा ४ (१) मा नेकपा (एस) का गोबिन्द बहादुर न्यौपाने र सप्तरी ४ (२) मा स्वतन्त्रका अनिरुद्धकुमार यादवले अग्रता कायम राखेका छन्।"
"भोजपुरमा सुदन किरातीको अग्रता, पूर्व मुख्यमन्त्री राई पछिपछि",भोजपुर : भोजपुरमा नेकपा माओवादी केन्द्रका उम्मेदवार सुदन किरातीले अग्रता कायमै राखेका छन्। ५७ हजार ७६५ मत गन्दा किरातीले २६ हजार ३४९ मत ल्याएका छन्। प्रतिस्पर्धी पूर्व मुख्यमन्त्री एवं एमाले उम्मेदवार शेरधन राईले २४ हजार ३४९ मत ल्याएका छन्। किरातीले २ हजार २५५ मतले अग्रता लिइरहेका छन्।
कुन पार्टीका कोको विजयी भए?,"काठमाडौं : प्रतिनिधिसभा र प्रदेशसभा सदस्य निर्वाचनको मतगणना जारी छ। प्रतिनिधिसभा सदस्यका लागि कूल एक सय ६५ मध्ये एक सय ६२ स्थानमा मतगणना जारी छ। तीन जिल्लाका तीन निर्वाचन क्षेत्रमा भने मतगणना सुरु हुन सकेको छैन। स्याङ्जा निर्वाचन क्षेत्र नं २, बाजुरा निर्वाचन क्षेत्र नं १ र दोलखा निर्वाचन क्षेत्र नं १ मा अझै मतगणना सुरु भएको छैन। निर्वाचन आयोगका अनुसार साँझ ७:३० सम्म प्रतिनिधिसभाको प्रत्यक्षतर्फ ५६ निर्वाचन क्षेत्रको अन्तिम मतपरिणाम सार्वजनिक भएको छ। आयोगका अनुसार नेपाली कांग्रेस १९, नेकपा (एमाले) १४, नेकपा (माओवादी केन्द्र) छ, नेकपा (एकीकृत समाजवादी) पाँच, राष्ट्रिय प्रजातन्त्र पार्टी तीन, राष्ट्रिय स्वतन्त्र पार्टी र लोकतान्त्रिक समाजवादी पार्टी दुईदुई तथा जनता समाजवादी पार्टी र नेपाल मजदुर किसान पार्टी एकएक स्थानमा विजयी भएका छन्। जारी मतगणनामा कांग्रेसले ३४, एमालेले ३३, माओवादी केन्द्रले ११, राष्ट्रिय स्वतन्त्र पार्टी छ, एकीकृत समाजवादी र जनता समाजवादीले पाँचपाँच, राष्ट्रिय प्रजातन्त्र पार्टी र लोकतान्त्रिक समाजवादी पार्टीले दुईदुई निर्वाचन क्षेत्रमा अग्रता कायम गरेका छन्। कांग्रेसबाट झापा १ मा विश्वप्रकाश शर्मा, ओखलढुङ्गा१ मा रामहरि खतिवडा, रौतहट ४ मा देवप्रसाद तिमलसेना, पर्सा २ मा अजयकुमार चौरसिया, सिन्धुली १ मा श्यामकुमार घिमिरे, रसुवा १ मा मोहन आचार्य, काठमाडौँ १ मा प्रकाशमान सिंह, काठमाडौँ ३ मा सन्तोष चालिसे र काठमाडौँ ४ मा गगनकुमार थापा निर्वाचित भएका छन्। काठमाडौं १० मा राजेन्द्रकुमार केसी, भक्तपुर २ मा दुर्लभ थापा क्षेत्री, ललितपुर १ मा उदय शम्शेर राणा, मनाङ १ मा टेकबहादुर गुरुङ, मुस्ताङ १ मा योगेश गौचन थकाली, म्याग्दी १ मा खमबहादुर गर्बुजा, सुर्खेत २ मा हृदयराम थानी, अछाम २ मा पुष्पबहादुर शाह, दार्चुला १ मा दिलेन्द्रप्रसाद बडू र डडेल्धुरा १ मा शेरबहादुर देउवा विजयी भएका छन्। एमालेबाट ताप्लेजुङ १ मा योगेशकुमार भट्टराई, झापा १ मा केपी शर्मा ओली, धनकुटा १ मा राजेन्द्रकुमार राई, सोलुखुम्बु १ मा मानवीर राई, उदयपुर २ मा अम्बरबहादुर रायमाझी, सिरहा १ मा रामशङ्कर यादव, पर्सा २ मा राजकुमार गुप्ता, ललितपुर ३ मा प्रेमबहादुर महर्जन, कास्की २ मा विद्या भट्टराई, पर्वत १ मा पदम गिरी, गुल्मी २ मा गोकर्णराज विष्ट, अर्घाखाँची १ मा टोपबहादुर रायमाझी, प्यूठान १ मा सूर्यबहादुर थापा र बाँके १ मा सूर्यप्रसाद ढकाल निर्वाचित भएका छन्। माओवादी केन्द्रबाट खोटाङ १ मा रामकुमार राई, सिन्धुली २ मा लेखनाथ दाहाल, गोरखा २ मा पुष्पकमल दाहाल प्रचण्ड, रुकुमपूर्व १ मा पूर्णबहादुर घर्ती मगर, रोल्पा १ मा वर्षमान पुन र जाजरकोट १ मा शक्तिबहादुर बस्नेत विजयी भएका छन्। एकीकृत समाजवादीबाट रौटहट १ मा माधवकुमार नेपाल, दैलेख १ मा अम्मरबहादुर थापा, अछाम १ मा शेरबहादुर कुँवर, बझाङ १ मा भानुभक्त जोशी र डोटी १ मा प्रेमबहादुर आले निर्वाचित भएका आयोगले जनाएको छ। यस्तै राष्ट्रिय प्रजातन्त्र पार्टीबाट झापा ३ मा राजेन्द्रप्रसाद लिङ्देन, बाँके २ मा धवलशम्शेर राणा र जुम्ला १ मा ज्ञानबहादुर शाही, राष्ट्रिय स्वतन्त्र पार्टीबाट काठमाडौं ७ मा गणेश पराजुली, ललितपुर ३ मा तोसीमा कार्की, लोकतान्त्रिक समाजवादी पार्टीबाट सर्लाही १ मा रामप्रकाश चौधरी र रुपन्देही ४ मा सर्वेन्द्रनाथ शुक्ल निर्वाचित भएका छन्। जनता समाजवादी पार्टीबाट पर्सा १ मा प्रदीप यादव, नेपाल मजदुर किसान पार्टीबाट भक्तपुर १ मा प्रेम सुवाल, जनमत पार्टीबाट सप्तरी २ मा चन्द्रकान्त राउत, मोरङ ५ मा स्वन्तन्त्र उम्मेदवार योगेन्द्र मण्डल, रौतहट ३ मा प्रभू साह र बर्दिया २ मा लालवीर चौधरी विजयी भएका छन्।"
भक्तपुर १ मा नेमकिपाका प्रेम सुवाल विजयी,भक्तपुर : भक्तपुरको क्षेत्र नम्बर १ मा नेपाल मजदुर किसान पार्टी (नेमकिपा) प्रेम सुवाल विजयी भएका छन्। सार्वजनिक मत परिणामअनुसार सुवालले ४२ हजार ७ सय ५९ मत पाएर विजयी भएका हुन्। निकटतम प्रतिद्वन्द्वी एमालेका नवराज गेलालले ११ हजार ९ सय ५८ मत पाएका छन्। तेस्रोमा राप्रपाका भरतबहादुर खडकाले ९ हजार ३ सय ३ मत पाएका छन्। सता गठबन्धनकातर्फबाट माओवादीका उम्मेदवार सुनील गोठेले ५ हजार २ सय ८३ मत ल्याए। एक लाख २ हजार ५ सय २८ मतमा जम्मा ७३ हजार ७ सय ५६ मत खसेको थियो। जसमा एक हजार ९ सय १० मत बदर भएको छ।
रौतहट ४ मा तिमल्सिनाको जित,रौतहट: प्रतिनिधि सभा सदस्य निर्वाचन क्षेत्र ४ मा नेपाली कांग्रेसका देवप्रसाद तिमल्सिना निर्वाचित भएका छन् । तिमल्सिनाले ३४ हजार १६१ मत पाएका छन भने निकटतम प्रतिस्पर्धी एमालेका उम्मेदवार उद्धवप्रसाद रेग्मीले २६ हजार ५५९ मत पाएका छन् । तिमल्सिना ७ हजार ६०२ मत बढी ल्याएर विजयी भएका हुन् । विजयी तिमल्सिना दोस्रो पटक यस क्षेत्रमा विजय भएका सासद हुन् । तिमल्सिना २०७४ मा पनि प्रतिनिधिसभा सदस्यमा निर्वाचित भएका थिए ।
"धनकुटामा राजेन्द्र राई विजयी, सुनील थापा पराजित","हरिबहादुर लम्जेल अन्तिम मत परिणाम अनुसार गठवन्धनको तर्फबाट उम्मेदवार बनेका नेपाली कांग्रेसका नेता तथा पूर्वमन्त्री सुनिलबहादुर थापालाई १ हजार ३९६ मतान्तर मतले पराजित गर्दै राई पुनः प्रतिनिधि सभा सदस्यमा विजयी भएका हुन् । विजय राई २०७४ सालको निर्वाचनमा पनि थापालाई पराजित गर्दै प्रतिनिधि सभा सदस्यमा निर्वाचित भएका थिए । अन्तिम मतपरिणाम अनुसार विजयी राईले ३० हजार १०१ र पराजित थापाले २८ हजार ७०४ मत प्राप्त गरे । त्यस्तै नेकपा माओवादी केन्द्रबाट विद्रोह गरी स्वतन्त्र उम्मेदवार बनेका हेमराज भण्डारीले ५ हजार ९२६, राप्रपाका उम्मेदवार कुमारबहादुर थापाले १ हजार ५९ मत प्राप्त गरे । त्यस्तै धनकुटा प्रदेश सभाका दुई वटै निर्वाचन क्षेत्रमा नेकपा एमालेका उम्मेदवार विजयी भए । प्रदेश सभा 'क' मा निरनकुमार राई र प्रदेश सभा 'ख' मा इन्द्रमणी पराजुली निर्वाचित भए । प्रतिनिधि सभा एक र प्रदेश सभाका दुई गरी तीन वटै निर्वाचन क्षेत्रमा नेकपा एमाले धनकुटाले क्लीन स्वीप गरेको छ ।"
धनकुटा १ मा एमालेका राजेन्द्रकुमार राई निर्वाचित,धनकुटा : धनकुटा क्षेत्र नम्बर १ बाट नेकपा एमालेका उम्मेदवार राजेन्द्रकुमार राई निर्वाचित भएका छन्। राईले ३० हजार १०१ मत ल्याउँदै निर्वाचित भएका हुन्। नेपाली कांग्रेसका सुनीलबहादुर थापाले २८ हजार ७०४ मत ल्याए। राई र थापाको मतान्तर १ हजार ३८७ रहेको छ। यस्तै स्वतन्त्र उम्मेदवार हेमराज भण्डारीले ५ हजार ९२६ मत ल्याए।
निर्वाचन परिणामले देश अस्थिरतातर्फ जाने खतरा बढ्यो : ओली,"झापा : नेकपा एमाले अध्यक्ष केपी शर्मा ओलीले निर्वाचनको परीणामले देश अस्थिरतातर्फ जाने खतरा बढेको बताएका छन्। झापामा आयोजित कार्यक्रममा निर्वाचनको परिणाम सुःखद नभएको बताए। ओलीले अब यही अवस्थामा मिलीजुली सरकार बन्ने अवस्था रहेको बताए। ओलीले भने, भवितव्यले संसदमा पुगेपनि आफ्नो मूल्य राम्रैसँग राख्ने भयो। राजनीति जनताका समस्यामाभन्दा अब १२ महिना सरकार गठनको खेलमा बित्ने भयो। जो मन्त्रीले जस्तो बोलोस कारबाही हुँदैन। सरकार टिकाउनुपर्यो। त्यसैले पनि सरकार अस्थिरतातर्फ जाने खतरा देखिन्छ।"
तेस्रो प्रयासमा सांसद,"राजविराज: सप्तरीको प्रतिनिधि सभा ३ मा नेपाली कांग्रेसका दिनेशकुमार यादव निर्वाचित भएका छन् । संघीय सांसदका लागि तेस्रो प्रयासमा चौधरीले ३ हजार ९२१ मतान्तरले जित हासिल गर्दै संसद प्रवेशको मौका पाएका हुन् । मतगणनाअनुसार यादवले २६ हजार १६६ मत प्राप्त गरी निर्वाचित भएका हुन् । निकट्तम प्रतिद्वन्द्वी नेकपा (एमाले) का ताराकान्त चौधरीले २२ हजार ३०० मत प्राप्त गरे । यस्तै तेस्रो स्थानमा रहेको जनमत पार्टीका अनिस अन्सारीले १५ हजार ११४ मत प्राप्त गरेका छन् । जम्मा १८ जना उम्मेदवार रहेको सो क्षेत्रमा ६६ हजार ८२० मत सदर भएको छ । गत प्रदेश सभाको निर्वाचनमा उक्त क्षेत्रबाट राजपाका चन्द्रनारायण चौधरीले र संविधानसभाको निर्वाचनमा एमालेका ताराकान्त चौधरी विजयी भएका थिए । उक्त दुबै निर्वाचनमा कांग्रेसका यादव निकटतम प्रतिद्वन्द्वी थिए । प्रतिनिधि सभातर्फ सप्तरी १ मा जसपाका नवलकिशोर साह विजयको नजिक पुगेका छन् । सप्तरी ४ मा कांग्रेसका तेजुलाल चौधरीले अग्रता बढाएका छन् । जसपाका साहलाई जनमत पार्टीका जयकान्त राउतले तथा कांग्रेसका चौधरीलाई जसपाका बालकिशोर यादव र जनमतका सुकदेव प्रसाद साहले पछ्याइ रहेका छन् । हालसम्म घोषित परिणाम अनुसार सप्तरीमा कांग्रेस र जनमत पार्टीले ११ प्रतिनिधि सभा सदस्यमा जित हासिल गरेको छ । प्रदेश सभामा जनमत पार्टीले ४, नेपाली कांग्रेस र नेकपा (एमाले)ले ११ सदस्यमा जित हासिल गरेको छ । बाँकी प्रदेश सभा ४ (१) मा नेकपा (एस) का गोबिन्द बहादुर न्यौपाने र ४ (२) मा स्वतन्त्रका अनिरुद्धकुमार यादवले अग्रता कायम राखेका छन् । न्यौपानेलाई एमालेका बालकृष्ण चौधरीले र स्वतन्त्रका यादवलाई जसपाका अभिषेक यादवले पछ्याएका छन् ।"
सिटौलालाई हराउँदै राप्रपाका अध्यक्ष राजेन्द्रप्रसाद लिङदेन दोस्रो पटक निर्वाचित,झापा : राप्रपाका अध्यक्ष राजेन्द्रप्रसाद लिङदेन प्रतिनिधिसभा सदस्यमा पुनः विजयी भएका छन्। यो जितसँगै उनी दोस्रो पटक सांसद बनेका छन्। एमालेसँग चुनावी तालमेल गरी झापा क्षेत्र नम्बर ३ बाट उम्मेदवार बनेका लिङदेनले लिङदेनले नेपाली कांग्रेसका नेता कृष्णप्रसाद सिटौलालाई ३ हजार २७६ मतान्तरले हराएका हुन्। सिटौला सत्तारूढ गठबन्धनका साझा उम्मेदवार थिए। लिङदेनले ४० हजार ६४८ मत ल्याएकोमा सिटौलाले ३७ हजार ३७२ मत प्राप्त गरेका छन्। दुई पटक लिङदेन र दुई पटक सिटौलाले जिते। यस क्षेत्रमा १ लाख ३१ हजार ४३२ मतदाता रहेकोमा ८९ हजार ६३७ मत खसेको मुख्य निर्वाचन अधिकृत चन्द्रमणि ज्ञवालीले जानकारी दिए।
अग्रतालाई फराकिलो बनाउँदै शेखर कोइराला,विराटनगर : प्रतिनिधिसभातर्फ मोरङको निर्वाचन क्षेत्र नम्बर ६ मा नेपाली कांग्रेसका नेता डा शेखर कोइरालाले आफ्नो अग्रतालाई थप फराकिलो बनाउँदै लगेका छन्। पछिल्लो मतपरिणाम अनुसार कोइरालाले २४ हजार १८९ मत प्राप्त गरेका छन्। प्रतिस्पर्धी नेकपा (एमाले)का लालबाबु पण्डितले १६ हजार ८९४ मतका साथ कोइरालालाई पछ्याउँदै छन्। कोइराला र पण्डितको मतान्तर ७ हजार २९५ रहेको छ। राप्रपाका गोपाल क्षेत्री ७ हजार १०६ मतसहित तेस्रो स्थानमा छन्। राष्ट्रिय स्वतन्त्र पार्टीका यादवकुमार प्रधान ६ हजार ६२५ मतसहित चौथो स्थानमा रहेका छन्। हालसम्म यो क्षेत्रको प्रतिनिधि सभातर्फ ६१ हजार २ सय ५१ मत गणना भइसकेको छ। गणना भएकोमध्ये ५७ हजार ६८७ मत सदर भएको छ। जम्मा ८५ हजार ८३७ मत खसेको थियो। अब २४ हजार ५८६ मत गणना हुन बाँकी छ।
निर्वाचन अपडेट : कुन दलले कति जिते ?,"काठमाडौं : आइतबार सम्पन्न प्रतिनिधिसभा र प्रदेशसभा सदस्य निर्वाचनको मतगणना जारी छ। निर्वाचन आयोगका अनुसार प्रतिनिधिसभातर्फ आज दिउँसोसम्म प्रत्यक्षतर्फको एक सय ६५ निर्वाचन क्षेत्रमध्ये सार्वजनिक भएका स्थानमा नेपाली कांग्रेसले अग्रता कायमै राखेको छ। कांग्रेसका विजयी उम्मेदवारमा प्रधानमन्त्री तथा कांग्रेसका सभापति शेरबहादुर देउवा, वरिष्ठ नेता रामचन्द्र पौडेल, महामन्त्रीद्वय गगनकुमार थापा र विश्वप्रकाश शर्मा विजयी भएका छन्। त्यस्तै, नेताहरु प्रकाशमान सिंह, डा शशाङ्क कोइराला, दीलेन्द्रप्रसाद बडू, रमेश लेखक, वीरबहादुर बलायर, प्रदीप पौडेल, सन्तोष चालिसे, राजन केसी, उदयशम्शेर जबरा, दुर्लभ थापा क्षेत्री, ई मोहन आचार्य, रामहरि खतिवडा, अजयकुमार चौरसिया पनि विजयी भए। विजयी अन्य उम्मेदवारमा रमेश रिजाल, श्यामकुमार घिमिरे, टेकबहादुर गुरुङ, किशोरसिंह राठोर, दिक्पालकुमार शाही, हृदयराम थानी, पुष्पबहादुर शाह, नारायणप्रसाद साउद, शङ्कर भण्डारी, राजेन्द्र बजगाईं, देवप्रसाद तिमिल्सिना र खमबहादुर गर्बुजा छन्। यसैगरी नेकपा (एमाले) १७ स्थानमा विजयी भएको छ। एमालेका विजयी उम्मेदवारहरुमा अध्यक्ष केपी शर्मा ओली, पृथ्वीसुब्बा गुरुङ, योगेशकुमार भट्टराई, गोकर्णराज विष्ट, कृष्णगोपाल श्रेष्ठ, टोपबहादुर रायामाझी, राजेन्द्रकुमार राई, लालप्रसाद (एलपी) साँवा लिम्बू, देवराज घिमिरे, अम्बरबहादुर रायामाझी, मानवीर राई, राजकुमार गुप्ता, महेशकुमार बर्तौला, प्रेमबहादुर महर्जन, विद्या भट्टराई, पदम गिरी र वासुदेव घिमिरे विजयी भएका छन्। नेकपा (माओवादी केन्द्र) नौ स्थानमा विजयी भएको छ। माओवादी अध्यक्ष पुष्पकमल दाहाल प्रचण्ड, नेताहरु वर्षमान पुन, शक्तिबहादुर बस्नेत, देवेन्द्र पौडेल, राजकुमार राई, लेखनाथ दाहाल, रेखा शर्मा, पूर्णबहादुर विश्वकर्मा र माधव सापकोटा विजयी भएका हुन्। यस्तै, नेकपा (एकीकृत समाजवादी) छ स्थानमा विजयी भएको छ। समाजवादीका अध्यक्ष माधवकुमार नेपाल, कृष्णकुमार श्रेष्ठ, प्रकाश ज्वाला, शेरबहादुर कुँवर, प्रेमबहादुर आले र भानुभक्त जोशी विजयी भएका छन्। राष्ट्रिय स्वतन्त्र पार्टी ५ स्थानमा विजयी भएको छ। पार्टी अध्यक्ष रवि लामिछानेका साथै सोविता गौतम, शिशिर खनाल, गणेश पराजुली र विराजभक्त श्रेष्ठ विजयी भए। त्यसैगरी राष्ट्रिय प्रजातन्त्र पार्टी (राप्रपा) तीन स्थानमा जित हासिल गरेको छ। राप्रपाका धवलशम्शेर राणा, दीपकबहादुर सिंह र ज्ञानबहादुर शाही विजयी भए। लोकतान्त्रिक समाजवादी पार्टी (लोसपा) बाट सर्वेन्द्रनाथ शुक्ला र रामप्रकाश चौधरी विजयी हुनुभएको छ भने जनता समाजवादी पार्टी (जसपा) प्रदीप यादव विजयी भए। जनमत पार्टीका चन्द्रकान्त राउत, स्वतन्त्रतर्फ लालवीर चौधरी र नागरिक उन्मुक्तिपार्टीबाट गङ्गाराम चौधरी निर्वाचित भएका आयोगले जनाएको छ।"
काभ्रे१(क)बाट माओवादी केन्द्रका ढकाल विजयी,काभ्रे: काभ्रे जिल्लाको प्रतिनिधि सभा १ को प्रदेश सभा (क) बाट नेकपा माओवादी केन्द्रका उम्मेदवार रत्नप्रसाद ढकाल बागमती प्रदेश सभा सदस्यमा विजयी भएका छन् । ढकाल बाम लोकतान्त्रिक गठबन्धनको साझा उम्मेदवार हुन् । ढकालले प्रतिष्पर्धी नेकपा एमाले पार्टीका उम्मेदवार दिलबहादुर तामाङ दिलीपलाई ९ हजार ४४२ मतान्तरले पराजित गर्दै विजयी भएका हुन् । निर्वाचन अधिकृत दुर्गाप्रसाद खनालका अनुसार माओवादी केन्द्रका उम्मेदवार ढकालले २० हजार ७२० मत प्राप्त गरी विजयी भएको जानकारी दिए । उनका निकटतम प्रतिष्पर्धी एमालेका तामाङले ११ हजार २७८ मत प्राप्त गरेका छन् । अघिल्लो ०७४ को निर्वाचनमा पनि सोही क्षेत्रबाट एमाले र माओवादीका साझा उम्मेदवारको रूपमा प्रदेश सभा सदस्य मा नै विजयी भई ढकाल बागमती प्रदेशको युवा तथा खेलकुद मन्त्री समेत थिए ।
अर्घाखाँचीबाट टोपबहादुर रायमाझी चौथो पटक निर्वाचित,"सन्धिखर्क : अर्घाखाँचीमा टोपबहादुर रायमाझी चौथो पटक निर्वाचित भएका छन्। रायमाझी २०६४,२०७०,२०७४ र २०७९ गरी ४ पटक विजयी भएका छन्। बिहीबार सार्वजनिक भएको मत परिणाम अनुसार प्रतिनिधिसभामा नेकपा एमालेका केन्द्रीय सचिव रायमाझी, प्रदेश सभा (क) मा नेकपा एमालेका केन्द्रीय सदस्य चेतनारायण आचार्य र प्रदेश सभा (ख)मा एमालेका नेता रामजी प्रसाद घिमिरे विजयी भएका हुन्। रायमाझी ४२ हजार ६ सय ७५ मत लिएर विजयी भएका हुन्। निकतम प्रतिस्पर्धी नेपाली कांग्रेसका केन्दीय सदस्य तथा निर्वतमान उपसभामुख पुष्पा भुसालले ४० हजार ९ सय ४५ मत प्राप्त गरिन्। रायमाझी १७ सय ३० मत अन्तरले विजयी भए। राष्ट्रिय स्वतन्त्र पार्टीका हरिप्रसाद भुसालले ३ हजार १ सय ९९ मत प्राप्त गरेका छन्। पूर्व उपप्रधानमन्त्री भइसकेका रायमाझी पटकपटक मन्त्री भइसकेका छन्। बिहीबार प्रमाणपत्र ग्रहण गर्दै रायमाझीले सबै पक्षसँग समन्वय र सहकार्य गरेर देशको एक मात्र लक्ष्य समृद्ध नेपाल र सुखी नेपाली बनाउने लक्ष्यलाई पूरा गर्न अगाडि बढ्ने बताए। उनले समृद्धिको युगमा पुगेका हामीले विकास र समृद्धिको माध्यमबाट समाजवादमा पुग्ने लक्ष्य राखेकाले सोही अनुसार अगाडि बढ्ने बताएका छन्। प्रदेश सभा (क) मा नेकपा एमालेका उम्मेदवार चेतनारायण आचार्य विजयी भएका छन्। उनी २० हजार ५ सय १८ मतका साथ विजयी भए। उनका निकटतम प्रतिद्वन्द्वी राष्ट्रिय जनमोर्चाका सागर केसीले १९ हजार ७सय ७८ मत प्राप्त गरे। आचार्य २०७४ सालमा पनि यहीँ निर्वाचन क्षेत्रबाट प्रदेश सभामा विजयी भएका थिए। लुम्बिनी प्रदेशको कानुन मन्त्री समेत बनेका आचार्य एमालेको केन्द्रीय सदस्य हुन्। प्रदेश सभा (ख) मा नेकपा (एमाले) का उम्मेदवार रामजिप्रसाद घिमिरे विजयी भएका छन्। घिमिरेले २२ हजार ७ सय ७६ मत ल्याएर विजयी भएका हुन्। उनको निकतम प्रतिस्पर्धी नेपाली कांग्रेसका कमलप्रसाद भुसालले २१ हजार ९ सय ७५ मत प्राप्त गरेका छन्। घिमिरे ८ सय १ मतअन्तरले विजयी भए।"
धादिङ क्षेत्र नं २ मा कांग्रेसका अधिकारी विजयी,काठमाडौं : धादिङ क्षेत्र नं २ मा सत्ता गठबन्धनका उम्मेदवार नेपाली कांग्रेसका रामनाथ अधिकारी ३४ हजार चार सय ८३ मत प्राप्त गरी विजयी भएका छन्। उनका निकटतम प्रतिद्वन्द्वी नेकपा (एमाले)का उम्मेदवार खेम लोहनीले २३ हजार नौ सय ५० मत प्राप्त गरे। दुई उम्मेदवारको मतान्तर १० हजार पाँच सय ३३ रहेको छ। धादिङ क्षेत्र नं २ मा एक लाख ३३ हजार छ सय ४२ मतदाता रहेकामा ६७ हजार छ सय एक मतदाताले मतदान गरेका थिए।
बहुमत पुर्याउन अब फोहोरी खेल सुरु हुन्छ : केपी ओली,"काठमाडौं : नेकपा एमाले अध्यक्ष केपी शर्मा ओलीले निर्वाचनको मतपरिणामले अब फोहोरी खेल सुरु हुने बताएका छन्। झापा क्षेत्र नं ५ बाट निर्वाचित भएका अध्यक्ष ओलीले प्रमाणपत्र ग्राहण गर्दै निर्वाचनको मत परिणामले कसैको एकल सरकार नबन्ने बताए। उनले मिलीजुली सरकार बनाउनुको विकल्प नरहेको भन्दै अब फोहोरी खेलसमेत सुरु हुने बताए। 'निर्वाचनको परिणामले कुनै पार्टीको बहुमत सरकार बन्दैन। मिलीजुली सरकार बन्छ। मिलीजुली सरकार बनाउँदा सुरुबाटै योग्य मान्छे दिनसक्ने स्थीति हुँदैन। बहुमत पुर्याउनका लागि अब फोहोरी खेल सुरु हुन्छ,' उनले भने। उनले निर्वाचनलाई गम्भीर निर्णय गर्ने उत्सवको रुपमा लिन आग्रह गरे। 'यो रमाइलो गर्ने उत्सवजस्तो होइन। गम्भीर निर्णय लिने उत्सव हो। यही निर्णयले भोलि देशलाई कता लैजान्छ भन्ने कुराको निर्क्यौल हुन्छ,' उनले भने। उनले यस निर्वाचनमा युवाहरुको उत्साह देखिएको बताए। 'निर्वाचनअघि कता कता निर्वाचनप्रति युवाहरुको रुची घटेको भन्ने सुनिन्थ्यो। तर उम्मेदवारहरुको पंक्ति हेर्ने हो भने युवाहरुको उत्साह कायमै रहेको देख्न सकिन्छ,' उनले भने। उनले शानित्पूर्ण ढंगले निर्वाचन सम्पन्न गराएकोमा झापाका निर्वाचन अधिकृत, सरकारी कर्मचारी र सुरक्षाकर्मीलाई धन्यवाद दिएका थिए। उनले एमाले नेता कार्यकर्तालाई पनि उत्साहपूर्ण सहभागिताका लागि धन्यवाद दिएका थिए।"
चितवन क्षेत्र नं १ बाट रास्वपाका ढकाल निर्वाचित,चितवन : चितवन क्षेत्र नं १ बाट राष्ट्रिय स्वतन्त्र पार्टीका हरि ढकाल निर्वाचित भएका छन्। नेकपा (एमाले) का सुरेन्द्रप्रसाद पाण्डेलाई सात हजार पाँच सय ८१ मतले पछि पार्दै ढकाल निर्वाचित भएका हुन्। सो क्षेत्रमा ९५ हजार ४१ मत खसेको थियो। यसमध्ये तीन हजार छ सय २१ मत बदर भई ९१ हजार चार सय २० सदर भएको निर्वाचन आयोगले जनाएको छ। उक्त क्षेत्रको प्रदेशसभा १ मा नेकपा (एमाले)का जगन्नाथ थपलिया विजयी भएका छन्। थपलियाले १७ हजार छ सय ८८ र नेपाली कांग्रेसका किरणभूषण ओलीले १० हजार सात सय १२ मत पाएका थिए। यस प्रदेशमा ४३ हजार आठ सय ३६ मत खसेको थियो। यस क्षेत्रको प्रदेशसभा २ मा नेकपा (एकीकृत समाजवादी) का कृष्णप्रसाद खनाल विजयी भएका छन्। खनालले १५ हजार पाँच सय सात मत प्राप्त गरी विजयी भएका हुन्। उनका निकटतम प्रतिस्पर्धी नेकपा एमालेका प्रकाश खनालले १४ हजार सात सय ६८ मत प्राप्त गरेका थिए। यस प्रदेशमा ५१ हजार एक सय ३६ मत खसेको आयोगले जनाएको छ।
प्रदेश सभा २ मा विनोद वान्तावा राई निर्वाचित,"भोजपुर: सत्तागठबन्धनबाट साझा उम्मेदवार नेपाली कांग्रेसका विनोद वान्तावा राई भोजपुर प्रदेशसभा क्षेत्र नं २ मा निर्वाचित भएका छन् । ६४ वर्षपछि भोजपुरमा नेपाली कांग्रेसलाई जिताएका राईले आफ्ना निकटत्तम प्रतिस्पर्धी एमालेका खड्गबहादुर कार्कीलाई ७५१ मतले हराउँदै विजयी भएका हुन् । राईले १३ हजार ५६९ मत ल्याउँदा कार्कीले १२ हजार ८२८ मत पाए । प्रदेशसभा क्षेत्र नं २ मा कुल २९ हजार ४७४ मत खसेको थियो । एमाले गढ मानिने भोजपुरको क्षेत्र नं २ मा उनको यो पहिलो चुनाव र पहिलो जित हो । जनताको यो विश्वासलाई म कदापी टुट्न दिने छैन, भोजपुरको समृद्धी नै मेरो पहिलो लक्ष्य रहनेछ उनले भने ।"
सोचेको भन्दा कम नतिजा आयो : माधव नेपाल,"काठमाडौं : नेकपा (एकीकृत समाजवादी)का अध्यक्ष माधवकुमार नेपालले निर्वाचनमा अपेक्षा गरेभन्दा फरक नतिजा आएको बताएका छन्। रौतहटको निर्वाचन क्षेत्र नम्बर १ बाट निर्वाचित भएपछि सञ्चारकर्मीसँग कुरा गर्दै अध्यक्ष नेपालले निर्वाचनमा आफूले सोचेको भन्दा कम नतिजा आएको र नतिजाले शिक्षा दिएको बताए। उनले आगामी दिनमा निर्वाचनको परिणामको मूल्याङन गर्दै भएका कमिकमजोरी सुधार गरी अघि बढ्ने धारणा राखे। उनले अबको सरकार कस्को बन्छ भनेर अहिले नै भन्न नसकिने भन्दै समयको माग अनुसार बन्न सक्ने बताए। उनले जनताले आफूलाई इमान्दारिता र निष्ठापूर्वक नै हेरेकाले जनताको विश्वासलाई पूरा गर्ने जिकिर गरे। अध्यक्ष नेपालले ३३ हजार पाँच सय २२ मत ल्याएर विजयी भएका हुन्। उनका प्रतिस्पर्धी नेकपा एमालेका अजयकुमार गुप्ताले २६ हजार नौ सय २२ मतप्राप्त गरे। यसअघि २०४८ देखि २०५६ सम्म राष्ट्रियसभा सदस्य तथा प्रमुख विपक्षी दलका नेता रहेका नेपाल २०५६, २०६५, २०७० र २०७४ मा पनि प्रतिनिधिसभा सदस्य थिए।"
नवनिर्वाचित प्रदेशसभा सदस्य सोनल अस्पतालमा भर्ना,वीरगन्ज : बारा क्षेत्र नम्बर ४ (ख) का नवनिर्वाचित प्रदेशसभा सदस्य जितेन्द्र सोनल अचानक अस्वस्थ भएपछि अस्पतालमा भर्ना भएका छन्। स्वास्थ्यमा समस्या देखिएपछि सोनल बिहीबार बिहान ११ बजे वीरगन्जस्थित एसएल न्युरो अस्पतालमा भर्ना भएका हुन्। चुनावको धपेडीले विगत तीन दिनदेखि रुघाखोकी र ज्वरो आउनुका साथै कम्मरमा पनि दुखाइ भएपछि सोनल उपचारका लागि अस्पताल भर्ना भएको उनका स्वकीय सचिव रमेश सर्राफले जानकारी दिए। बुधबार साँझ मतगणनाको अन्तिम परिणाम घोषणा भएर प्रदेशसभा सदस्यमा निर्वाचित भएपछि कार्यकर्ता र समर्थकहरूसँग खुशीयाली मनाएर राति घर फर्किदा रुघाखोकी र ज्वरोले झन च्यापेपछि सोनललाई बिहीबार बिहान ११ बजेतिर अस्पतालमा भर्ना गरिएको सर्राफले बताए। अस्पताल भर्ना भएका सोनलको स्वास्थ्य अवस्थामा क्रमिक रूपमा सुधार पनि भइरहेको उपचारमा संलग्न डाक्टरहरुले बताएका सर्राफले जानकारी दिए। बुधबार साँझ मतगणनाको अन्तिम परिणाम घोषणा भएपछि कार्यकर्ता र समर्थकहरुसँग खुशीयाली मनाएर राति घर फर्किंदा रुघाखोकी र ज्वरोले झन च्यापेपछि सोनललाई बिहीबार बिहान ११ बजे तिर अस्पतालमा भर्ना गरिएको सर्राफले बताए। लोसपाका मधेस प्रदेश अध्यक्ष र पूर्वमन्त्री समेत रहेका सोनल बारा ४ (ख)को प्रदेशसभा सदस्यमा भारी मतान्तरले पुनः निर्वाचित भएका हुन्।
अब हरेक सांसदको भाउ बढ्ने भयो : ओली,"झापा : नेकपा एमाले अध्यक्ष केपी शर्मा ओलीले अबको सरकार बनाउन गाह्रो हुने बताएका छन्। झापा क्षेत्र नम्बर ५ बाट प्रतिनिधिसभा सदस्यमा निर्वाचित भएको प्रमाणपत्र ग्रहण गर्दै एमाले अध्यक्ष ओलीले यस्तो बताएका हुन्। 'देशभरिको परिणाम हेर्दा संसद्मा सरकार बनाउन गाह्रो हुन्छ,' उनले भने, 'सरकार बनाए पनि त्यसलाई टिकाउन झन् गाह्रो हुने भयो।' अबको सरकार मिलीजुली सरकार बनाउनेतिर देश गएको बताउँदै उनले भने, 'अब हरेक सांसदको भाउ बढ्नेभयो। देशको राजनीति एक दुई महिना सरकार गठनको खेलमा निरन्तर दोहोरिने भयो।'"
रवि लामिछानेको पार्टीले समानुपातिकमा कटायो थ्रेसहोल्ड,काठमाडौं : रवि लामिछाने नेतृत्वको राष्ट्रिय स्वतन्त्र पार्टी (रास्वपा)ले समानुपातिकतर्फ थ्रेसहोल्ड कटाएको छ। पछिल्लो मतपरिणामअनुसार रास्वपाले ३ लाख १२ हजार ६२७ मत ल्यएको छ। रास्वपा अहिले तेस्रो स्थानमा रहेको छ। समानुपातिकतर्फ पहलो नम्बरमा नेकपा एमालेले ६ ला ११ हजार ४२० मत ल्याएको छ भने दोस्रोमा नेपाली कांग्रेसले ५ लाख ८० हजार ६१० मत ल्याएको छ। त्यस्तै माओवादीले २ लाख ७९ हजार ७७६ र राप्रपाले १ लाख ६९ हजार ५९३ मत ल्याएको छ।
"कैलाली १ मा नागरिक उन्मुक्तिको क्लीन स्वीप, रञ्जिताले जोगाइन् रेशमको विरासत",टीकापुर : नागरिक उन्मुक्ति पार्टीकी अध्यक्ष रञ्जिता श्रेष्ठ चौधरी विजयी भएकी छन्। कैलाली क्षेत्र नं १ मा कांग्रेसका पूर्वमन्त्री रामजनम चौधरीलाई भारी मतान्तरले पराजित गर्दै रञ्जिताले रेशम चौधरीको विरासत जोगाएकी छन्। रञ्जिताले १२ हजार बढी मतान्तरले रामजनमलाई पराजित गरेकी हुन्। रञ्जिताले ३० हजार ४०४ मत पाउँदा रामजनमले १८ हजार ८ मतमात्र ल्याए। एमालेका तपेन्द्र रावलले ५ हजार ९१० मत पाए। २०७४ को निर्वाचनमा यही क्षेत्रबाट रेशम चौधरी भारी मतले विजयी भएका थिए। तत्कालीन राष्ट्रिय जनता पार्टीबाट रेशमले एमालेकी गरिमा शाहलाई २० हजार बढी मतान्तरले पराजित गरेका थिए। त्यस्तै कैलाली १ को प्रदेशसभातर्फ दुवै सिट नागरिक उन्मुक्तिले जितेको छ। प्रदेशसभातर्फ लक्ष्मण चौधरी र कैलालश चौधरी विजयी भएका छन्। टीकापुर घटनाका आरोपित रेशम चौधरी फरार अवस्थामै विजयी भएका थिए। त्यसलगत्तै उनले प्रहरीसामु आत्मसमर्पण गरेका थिए। त्यसलगत्तै जिल्ला अदालत कैलाली र उच्च अदालत दीपायलले रेशम चौधरीलाई जन्मकैदको फैसला सुनाएको थियो। उक्त मुद्दा अहिले सर्वोच्च अदालतमा विचाराधीन रहेको छ। थारू अगुहरुले टीकापुर घटनालाई राजनीतिक घटनाको रुपमा लिँदै आएका छन्। त्यसैले थारूहरुले रेशम चौधरीसहित टीकापुर घटनामा जेलबन्दी रहेकाहरुको रिहाइका लागि आन्दोलनसमेत गर्दै आएको छ। रेशम चौधरिले यही मुद्दालाई स्थापित गराउन श्रीमती रञ्जिताको अध्यक्षतामा नागरिक उन्मुक्ति पार्टी गठन गरेका थिए। खोलेको केही समयमै स्थानीय निर्वाचनमा भाग लिएको सो पार्टीले कैलालीको चार पालिकामा विजयी भएको थियो।
"किल्ला : कतै जोगियो, कतै भत्कियो","पश्चिम नेपालमा दलबीच वर्षौंदेखिको किल्ला ढाल्ने र विरासत जोगाउने खेल जारी छ। दल विभाजन, दलका आन्तरिक समस्या, गठबन्धन गरेर चुनावी प्रतिस्पर्धा र प्रमुख दलप्रति असन्तुष्टिले नयाँ गढ बन्ने र पुराना किल्ला भत्किने क्रम चलेको छ। निकटतम् प्रतिद्वन्द्वी स्वतन्त्र उम्मेदवार सागर ढकालभन्दा देउवाले झन्डै दोब्बर मत ल्याए। देउवाले २५ हजार ५ सय ३४ मत र ढकालले १३ हजार ४२ मत प्राप्त गरे । कांग्रेस वीपीका कर्णबहादुर मल्लले ७ हजार ५ सय ३५ मत ल्याएका छन। साल ३१ जेठ २ सय ३ मा डडेल्धुराको साविकको असिग्राम गाविस५ मटेला, रुवाखोलामा जन्मिएका देउवा तीन दशकदेखि डडेल्धुराबाट अपराजित राजनीतिक खेलाडी हुन्। यही जिल्लाले उनलाई पाँचपटक प्रधानमन्त्री पनि बनायोे। देउवाले, २०४८, ०५१, ०५६, ०६४, ०७० र २०७४ मा पनि चुनाव जितेका थिए। उनको यो सातौं पटकको विजयी यात्रा हो। यो निर्वाचनमा पनि डडेलधुरामा देउवा र कांग्रेसको विरासत जोगिएको छ। त्यसो त, कांग्रेसका पूर्वसभापति तथा पूर्वप्रधानमन्त्री सुशील कोइरालाको निर्वाचन क्षेत्र बाँके क्षेत्र नं २ मा यो निर्वाचनमा राष्ट्रिय प्रजातन्त्र पार्टीले झन्डा फहराएको छ। बाँके२ प्रतिनिधिसभा सदस्यमा राप्रपाका डा धवलसमसेर राणा विजयी भएका छन्। मुख्य निर्वाचन अधिकृतको कार्यालयका सहायक निर्वाचन अधिकृत नुमानन्द अधिकारीका अनुसार राणाले २९ हजार ५ सय ७७ मत ल्याएर निर्वाचित भएका हुन्। उनले जनता समाजवादी पार्टी नेपालका मोहम्मद इस्तियाक राईभन्दा ६ हजार ५७ मतान्तरले जितेका हुन्। राईले २३ हजार ५२० मत ल्याएका छन्। नेपाली कांग्रेसको गढ मानिएको बाँके क्षेत्र नं २ मा कांग्रेसका सुदीपनरसिंह राणाले भने चार हजार ४०३ मत मात्र ल्याएका छन्। चौथो स्थानमा राष्ट्रिय स्वतन्त्र पार्टीका विनोदकुमार अग्रहरिले १ हजार ३ सय ३३ मत ल्याएका छन्। यो निर्वाचन क्षेत्रमा एमाले र राप्र्रपाबीच गठबन्धन बनेको थियो। एक्ला एक्लै लड्दा पनि पार्टी सदस्यका हिसाबले पनि बलियो बाँके२ सुशील कोइरालाको निधनपछि उत्तराधीकारी विहीन बनेको छ। अघिल्लो निर्वाचनमा त यो निर्वाचनमा कांग्रेसले उम्मेदवारी नै दिएको थिएन। त्यो निर्वाचनमा राप्रपालाई समर्थन गरेको थियो। बाँके२ मा कांग्रेसी गढ भत्किए पनि बाँके३ मा भने कांग्रेसका किशोर सिंह राठौर लाल किल्ला भत्काउँदैछन्। बाँके१ मा माओवादी गढमा एमालेका सूर्य ढकालले लाल झन्डा फहराउन अग्रता लिइरहेका छन्। कैलालीमा भर्खरै जन्मिएको नागरिक उन्मुक्ति पार्टीले लामो समयदेखि कम्युनिस्टहरूले किल्ला भत्काएको छ। कैलाली३ का प्रतिनिधिसभा र प्रदेशसभाका दुवै सिट नागरिक उन्मुक्तिले जितेको छ। २०६४ सालमा सम्पन्न पहिलो संविधानसभा निर्वाचनमा त्यहाँबाट माओवादीका कृष्णकुमार चौधरी जितेका थिए। त्यसपछि २०७० मा माओवादीकै गौरीशंकर चौधरीले गढ जोगाएका थिए। २०७४ सालमा पनि गौरीशंकरले जित दोहोयाएका थिए। २०७४ मा सम्पन्न प्रतिनिधि सभामा माओवादी केन्द्रका चौधरी २४ हजार ८७९ मतसहित विजयी भएका थिए। त्यस्तै कैलाली३ (१) प्रदेश सभामा माओवादीकै वीरमान चौधरी १५ हजार ८७३ मतसहित विजयी भएका थिए भने कैलाली३ (२) प्रदेश सभामा नेकपा एमालेका अमरबहादुर साउँद ११ हजार ८ सय ७७ मतसहित विजयी भएका थिए। यस पटक नागरिक उन्मुक्ति पार्टीबाट क्षेत्र नं ३ प्रतिनिधि सभामा गंगाराम चौधरी ५ हजार ३ सय ७१ मतान्तरसहित विजयी भएका छन्। उनले २३ हजार १ सय २० मत पाएका छन। निकटतम प्रतिद्वन्दी गठबन्धनका कृष्णकुमार चौधरीले १७ हजार ७ सय ४९ मत पाए। त्यस्तै प्रदेश ३ (१) मा घनश्याम चौधरी र ३(२) मा खुशीराम डगौरा थारु विजयी भएका छन्। लाल किल्ला बर्दिया२ को प्रतिनिधि सभा सदस्यमा स्वतन्त्र उम्मेदवार लालवीर चौधरीले जितेका छन्। वाम लोकतान्त्रिक गठबन्धनबाट नेकपा (माओवादी केन्द्र) का सुरेश पन्थलाई १ सय ३६ मतान्तरले पछि पार्दै चौधरी विजयी भएका हुन्। चौधरीले २६ हजार ५ सय २० मत र पन्थले २६ हजार ३८४ मत प्राप्त गरेका छन्। त्यस्तै नेकपा एमालेका पंकजसिंह राठौरले १६ हजार ९० मत र राप्रपाका विनय रावल १३ हजार २ सय ९२ मतमा समेटिएका छन्। क्षेत्रमा वाम लोकतान्त्रिक सत्ता गठबन्धन दलको बलियो आधार हुँदाहुँदै पनि चापाकल (धारा) चुनाव चिन्ह् लिएर निर्वाचन लडेका चौधरीले पराजित गरेका हुन्। उनको जितमा पनि नागरिक उन्मुक्ति पार्टीको समर्थन हो। चौधरी नागरिक उन्मुक्ति पार्टीका संरक्षक रेशमलाल चौधरीका बुबा हुन्। नागरिक उन्मुक्ति पार्टीका रेशमलाल चौधरीको उम्मेदवारी रद्द भएपछि रेशमका सहोदर पिता लालवीरलाई पार्टीले समर्थन गरेको थियो। बर्दिया१ को प्रतिनिधिसभा सदस्यमा पनि नागरिक उन्मुक्तिले कांग्रेस किल्ला हल्लाएको छ। मतगणनामा नागरिक उन्मुक्तिका ठाकुरसिंह थारुले कांग्रेसका सञ्जय गौतमलाई कडा टक्कर दिइरहेका छन्। एमाले किल्ला तोडेर दोस्रो कार्यकालका लागि चुनावी मैदानमा गौतम छन्। त्यहाँ एमालेका लक्ष्मणराज ज्ञवाली विगतमा गुमेको विरासत जोगाउन प्रयत्नशील छन्। बर्दिया१ (१) प्रदेस सभा सदस्यमा कांग्रेसका भुवनेश्वर चौधरी निर्वाचित भएका छन्। एमालेका शालीकराम अधिकारीलाई १ सय १९ मतान्तरले पराजित गरेर चौधरी विजयी भएका हुन्। चौधरीले १७ हजार २६ र अधिकारीले १६ हजार ९०७ मत प्राप्त गरेका छन्। नागरिक उन्मुक्ती पार्टीका खेमबहादुर थारुले ११ हजार ९ सय १ मत प्राप्त गरेका छन्। उता, अछाम१ मा नेकपा एमालेको विरासत गुमेको छ। सत्ता गठबन्धनबाट नेकपा एकीकृत समाजवादीका केन्द्रीय सदस्य शेरबहादुर कुँवरले एमालेका झपटबहादुर बोहरालाई पराजित गरेका छन्। कुँवर १९ हजार ५ सय ३४ मत ल्याएर विजयी भए भने बोहराले १५ हजार ४५ मत प्राप्त गरे। २०७४ सालको निर्वाचनका एमालेका नेता डाभीमबहादुर रावलले २४ हजार ८ सय ९३ मत पाएर विजयी भएका थिए । उनले नेपाली कांग्रेसका भरतकुमार स्वाँरलाई पराजित गरेका थिए। भीम रावलले टिकट नपाएको भन्दै चर्चामा आएको अछाम१ मा एमालले हारेको हो। त्यस क्षेत्रमा २०५१ सालदेखि एमाले अपराजित थियो। २०५१, २०७० र २०७४ मा भीमबहादुर रावल, २०६४ मा शेरबहादुर कुँवरले यो क्षेत्र जितेका थिए। कुँवर त्यतिबेला एमालेमै थिए। अछाम२ बाट प्रतिनिधिसभा सदस्यमा कांग्रेसका जिल्ला सभापति पुष्पबहादुर शाह शाहले २३ हजार ५४ मत ल्याएर निर्वाचित भएका छन्। उनका निकटतम् प्रतिद्वन्द्वी एमालेका यज्ञबहादुर बोगटीले १६ हजार ३४ मत ल्याए। ७ हजार २० मतान्तरले शाह विजयी भएका हुन्। शाहले २०७४ मा भएको निर्वाचनको हारको बदला लिन सफल भए। दार्चुलामा पनि दीलेन्द्रप्रसाद बडु निर्वाचित भएर कांग्रेसको गढ जोगाएका छन्। बडु एमालेका गणेशसिंह ठगुन्नालाइ २ हजार १ सय ३४ मतले पराजित गर्दै विजयी भएको मुख्य निर्वाचन अधिकृत खेमराज भट्टले जानकारी दिए। बडूले २८ हजार ५१५ मत र ठगुन्नाले २६ हजार ३ सय ८१ मत ल्याएका छन्। धनबहादुर भण्डारी डडेलधुरा, शंकरप्रसाद खनाल नेपालगन्ज, परमानन्द पाण्डेटीकापुर, यादव आचार्य गुलरिया, गीता कुँवरअछाम, सुन्दरसिंह धामीदार्चुला"
नवलपरासी२ को समानुपातिकमा राप्रपाको अग्रता,परासी: नवलपरासी पश्चिमको प्रतिनिधि सभा निर्वाचन क्षेत्र नम्बर२ को समानुपातिकतर्फ राप्रपाले अग्रता लिएको छ । दोस्रोमा नेपाली कांग्रेस र तेस्रोमा राष्ट्रिय स्वतन्त्र पार्टी रहेको छ । कुल ५९ हजार ८४७ मत गन्दा राप्रपाको १४ हजार १४१ मत छ । नेपाली कांग्रेसको १० हजार ३३९ र राष्ट्रिय स्वतन्त्र पार्टी को ९ हजार ८६७ छ । एमालेको ८ हजार ९४९ रहेको छ । कुल ८८ हजार ५२३ मत खसेको यस निर्वाचन क्षेत्रमा फराकिलो मतान्तरले राप्रपा अघि छ ।
मोरङ ६ (१) बाट माओवादीका जीवन आचार्य निर्वाचित,विराटनगर : माओवादी उम्मेदवार जीवन आचार्य प्रदेश १ को प्रदेश सभा सदस्य पदमा निर्वाचित भएका छन् । मोरङको निर्वाचन क्षेत्र ६ (१) बाट उनी प्रदेश सभा सदस्यमा निर्वाचित भएका हुन् । आफ्नो प्रमुख प्रतिस्पर्धी एमालेकी रिता न्यौपानेलाई २ हजार २१ मतअन्तरले पराजित गर्दै आचार्यले पहिलोपटक प्रदेशसभाको यात्रा तय गरेका हुन् । आचार्य नेकपा (माओवादी केन्द्र) का अध्यक्ष पुष्पकमल दाहाल प्रचण्ड का ज्वाईं समेत हुन् । प्राप्त मत परिणाम अनुसार एमाले उम्मेदवार न्यौपानेले १५ हजार ४६० मत ल्याउँदा आचार्यले १७ हजार ४८१ मत प्राप्त गरेका छन् । क्षेत्र नं ६ (१) को मतगणना सकिएपछि अब ६ (२) को गणना कार्य सुरु गरिएको छ । सो निर्वाचन क्षेत्रबाट एमाले उम्मेदवार कृष्ण बस्नेत अर्थात पर्शुराम बस्नेत र काँग्रेस उम्मेदवार केदार कार्कीको प्रमुख प्रतिस्पर्धा रहेको छ । कार्की भने प्रदेश १ सरकारका निवर्तमान आन्तरिक मामिला तथा कानुन मन्त्री समेत हुन् ।
"रामेछापमा प्रतिनिधि सभामा गठबन्धनको अग्रता, प्रदेशमा एमाले","काठमाडौं : रामेछापमा सत्ता गठबन्धनका उम्मेदवार पूर्णबहादुर तामाङ (कान्छाराम)ले निरन्तर अग्रता लिएका छन्। एमालेका उम्मेदवार कैलाश ढुंगेललाई पछाडि पार्दै कांग्रेस उम्मेदवार तामाङले अग्रता लिएका हुन्। पछिल्लो मत परिणाम अनुसार तामाङले १३ हजार २९६ मत ल्याएका छन्। उनलाई पछ्याई रहेका ढुंगेलले ९ हजार ९६२ मत ल्याएका छन्। रामेछापमा प्रदेश निर्वाचन क्षेत्र नम्बर १ बाट प्रतिनिधि तथा प्रदेश सभाको गणना भइरहेको छ। निर्वाचन क्षेत्र नम्बर १ मा एमालेका उम्मेदवार शान्ति पौडेलले गठबन्धनका उम्मेदवार तारानारायण श्रेष्ठलाई पछाडि पारिरहेका छन्। हालसम्म उमाकुण्ड गाउँपालिका, गोकुलगंगा गाउँपालिका, लिखु तामाकोसी गाउँपालिका गणना भइसकेको छ। अहिले मन्थली नगरपालिकामा पर्ने वडाको मतगणना जारी रहेको छ।"
कपिलवस्तु प्रदेश सभा २(क)एमालेका लामिछाने विजयी,कपिलवस्तु: कपिलवस्तु२(क) को प्रदेश सभा सदस्यमा नेकपा एमालेका नवराज लामिछाने विजयी भएका छन् । लामिछानेले २१ हजार १३६ मतसहित जित हासिल गरे । उनका निकटम प्रतिद्वन्दी नेपाली कांग्रेसका विक्रम सिंह थापाले २० हजार ६ सय १४ मत प्राप्त गरेका छन् । नव निर्वाचित प्रदेश सभा सदस्य लामिछानेले जनताको सहयोग र विश्वासबाट आफू विजयी भएको बताए । यो क्षेत्रको विकासमा सक्रिय भएर लाग्ने उनले बताए ।
पूर्वमुख्यमन्त्री शेरधनलाई पछि पार्दै सुदन,"भोजपुर : भोजपुरमा नेकपा माओवादी केन्द्रका उम्मेदवार सुदन किरातीले पूर्वमुख्यमन्त्री शेरधन राईलाई १८ सय २० मतले पछि पारेका छन्। पछिल्लो मत परिणाम अनुसार, किरातीले १८ हजार २ सय ४१ मत पाएका छन्। नेकपा एमालेका शेरधन राईले १६ हजार ३ सय ४१ मत ल्याएका छन्। भोजपुरमा अहिलेसम्म ३७ हजार ४ सय ६७ मतगणना भएको छ।"
कञ्चनपुर१को प्रदेशसभा (क)मा एमाले र (ख) कांग्रेस विजयी,महेन्द्रनगर: कञ्चनपुर निर्वाचन क्षेत्र नं १ प्रदेशसभा (ख)मा नेपाली कांग्रेसका दिवानसिंह विष्ट निर्वाचित भएका छन् । निर्वाचन अधिकृतको कार्यालयले सार्वजनिक गरेको अन्तिम मतपरिणाम अनुसार विष्टले ९१७ मतान्तरले प्रतिस्पर्धी नेकपा एमालेका उम्मेदवार पल्लबराज भट्टलाई पराजित गर्दै प्रदेशसभा सदस्यमा निर्वाचित भएका हुन् । निर्वाचन अधिकृतको कार्यालयका अनुसार विष्टले आठ हजार ५० मत पाएका छन् । उनका प्रतिस्पर्धी एमालेका भट्टले सात हजार ६०३ मत पाप्त गरे । त्यसैगरी स्वतन्त्र उम्मेदवार टेकबहादुर साउँदले पाँच हजार ७१३ मत प्राप्त गरे । नागरिक उन्मुक्ति पार्टीका काली चौधरीले पाँच हजार ५०२ मत प्राप्त गरिन । ४९ हजार ४५८ मतदाता रहेको यो क्षेत्रमा ३१ हजार छ सय ४२ मत खसेको थियो । त्यसैगरी प्रदेशसभा (क) मा नेकपा एमालेका वीरबहादुर थापा (पातल) निर्वाचित भएका छन । उनी १२ हजार तीन सय ५९ मत ल्याउँदै निर्वाचित भएका हुन । उनका निकटतम प्रतिस्पर्धी नेपाली कांग्रेसका बन्धु रानाले ११ हजार छ मत पाए ।
नवलपरासी पूर्व १ बाट कांग्रेस नेता शशांक कोइराला विजयी,काठमाडौं : नवलपरासी पूर्व क्षेत्र नम्बर १ बाट नेपाली कांग्रेसका नेता शशांक कोइराला विजयी भएका छन् । कोइरालाले २७ हजार ६७ मत प्राप्त गर्दै विजयी भएका हुन् । नेकपा एमालेका उम्मेदवार कृष्णप्रसाद पौडेलले २५ हजार ४७ मत ल्याएका छन् । यस्तै राष्ट्रिय स्वतन्त्र पार्टीका राजन गौतमले २४ हजार ५ मत ल्याएका छन् ।
हत्यारालाई कारबाही गर्न एमालेको माग,बाजुरा: मंसिर ४ गते हत्या भएका अनेराश्ववियुका केन्द्रीय सदस्य चेतन ऐडीका हत्यारालाई कारबाहीको माग गर्दै एमालेले आन्दोलन थालेको छ । मंसिर ४ गतेको निर्वाचनमा प्रहरी र नेपाली कांग्रेसका कार्याकर्ताबीचको झडपमा प्रहरीको गोली लागेर २५ वर्षीय सञ्जीव ऐडीको मृत्यु भएको थियो । सञ्जीवको घटना स्थलमै मृत्यु भएपछि कांग्रेसका कार्यकर्ताले चेतन ऐडीलाई कुटपिट गरेका थिए । उनको पनि कुटपिटबाटै मृत्यु भयो। चेतनको हत्यामा संलग्न २२ जनाको नाममा पीडित परिवारले जिल्ला प्रहरी कार्यालय बाजुरामा किटानी दिएका छन् । घटना भएको ५ दिन हुदासम्म पनि प्रहरीले दोषीलाई कारबाहीको प्रक्रिया नथालेको भन्दै एमालेले आन्दोलन थालेको छ ।
जो मतदाता मतदानबाटै वञ्चित भए,"तानसेन : मतदाता परिचयपत्रको आधारमा मंसिर ४ गते रामपुर नगरपालिका८ गंगा माध्यमिक विद्यालय मतदान केन्द्रमा स्वतन्त्र उम्मेदवार डोलराज तिमिल्सिनाको एजेन्ट बसेका थिए, तेजुनारायण श्रेष्ठ। दिनभरी मतदान केन्द्रमा मतदाताको नाम परिचय रुजु गर्दै बसेका उनले भने आफैंले भोट हाल्न पाएनन्। स्थानीय निर्वाचन २०७९ मा सोही केन्द्रमा भोट हालेका श्रेष्ठले मतदाता परिचयपत्र देखाउँदासमेत भोट हाल्न पाएनन्। हातमा मतदाता परिचयपत्र देखाए पनि श्रेष्ठको मतदाता नामावलीमा नामै भेटिएन। श्रेष्ठको मतदाता नंं ०७४८१७६८ छ। सोही केन्द्रमा श्रेष्ठ जस्ता १५ मतदाताले भोट हाल्न पाएनन्। उनीहरू परिचयपत्र देखाएर पनि मतदान स्थलबाटै फर्किन बाध्य भए। उनीहरूले स्थानीय निर्वाचनमा सोही केन्द्रबाट मतदान गरेका थिए। बुटवलबाट भोट दिन आएकी रिब्दीकोट गाउँपालिका३ की ४० वर्षीय सरस्वती कुँवरले पनि भोट नहाली बुटवल फर्किइन्। स्थानीय निर्वाचन २०७९ वैशाख ३० गते खस्यौली मतदान केन्द्रमा मतदान गरेकी कुँवरको यसपटक अन्तिम मतदान नामावलीमा नामै भेटिएन। कुँवर आफूले रोजेको उम्मेदवारलाई भोट दिउँला भनेर एक दिन अगाडि बुटवलबाट गाउँमा आएकी थिइन्। तर, भोट दिन नपाएर निराश भएर फर्किइन्। उनले भनिन्, एजेन्टहरूले तपाईंको नाम छैन भनेर भने। मतदाता परिचयपत्र देखाउँदा पनि भेटिएन भने के कारणले यस्तो भयो थाहा भएन। जिल्ला निर्वाचन कार्यालय पाल्पाले निर्वाचन आयोगले मतदाता नामावलीमा भएको त्रुटि सच्च्याउन १५ दिनको समय दिए पनि कुनै मतदाताले त्रुटि सच्च्याउन निवेदन नदिएको जिल्ला निर्वाचन कार्यालयका प्रमुख रुकमांगत अर्यालले बताए। मतदानको दिन कार्यालयमा स्थानीय निर्वाचनमा तानसेनबाटै मतदान गरेका ३ जनाको यस्तो उजुरी आएको हो। सो विषयमा आयोगमा जानकारी लिँदा उनीहरूले नाम अन्यत्र देखियो, अर्यालले भने। उनका अनुसार स्थानीय निर्वाचनमा दुवै स्थानमा मतदाता नामावली भएका व्यक्तिहरूको पहिलो स्थानमा मतदाता हटाउँदा विगतको मतदान स्थलबाट नाम आयोगले हटाएको हो। परिचयपत्र भएर पनि मतदानबाट वञ्चित भएका रामपुर७ का तेजुनारायण श्रेष्ठले आफूले दुई स्थानबाट मतदाता परिचयपत्र नलिएको बताए। आयोगको यो भनाइबाट आफू सहमत नभएको उनले बताए।"
कमल थापा र डीना उपाध्यायलाई हराउँदै दिपक सिंह विजयी,"हेटौंडा : राष्ट्रिय प्रजातन्त्र पार्टीका दिपकबहादुर सिंह मकवानपुर प्रतिनिधिसभा१ मा निर्वाचित भएका छन्। सिंह २ हजार ३९३ मत अन्तरसहित निर्वाचित भएका हुन्। उनले २७ हजार ८१४ मत प्राप्त गरेका छन्। उनका निकटतम प्रतिस्पर्धी लोकतान्त्रिक बाम गठबन्धनको तर्फबाट नेपाली कांग्रेसकी सहमहामन्त्री महालक्ष्मी उपाध्याय डिनाले २५ हजार ४३४ मत प्राप्त गरिन्। नेकपा एमालेको सूर्य चिन्ह लिएर उठेका राप्रपा नेपालका अध्यक्ष कमल थापा २५ हजार ४२० मत प्राप्त गर्दै तेस्रो भए। पटकपटक हार ब्यहोरेका सिंहले यो पटक भने राजनीतिका दिग्गज खेलाडी थापा र गठबन्धनका बलियो उम्मेदवार डिनालाई हराउँदै संसदको यात्रा तय गरेका हुन्। २०७९ को स्थानीय तह निर्वाचनमा हेटौंडा उपमहानगरपालिकाको मेयरमा झिनो मतले पराजित भएपछि उनको लोकप्रियता बढेको थियो। ६४ वर्षीय सिंह २०५४ सालमा हेटौंडा नगरपालिकाको मयेरमा नेकपा एमालेका डोरमणि पौडेलसँग १२ सय मत अन्तरले पराजित भएका थिए। २०५६ मा मकवानपुर प्रतिनिधिसभा २ मा उनी एमालेका खतिवडासँग १२ सय मत अन्तरले हारेका थिए। सिंह शाही शासनकाल २०६१ मा जिल्ला विकास समितिको सभापति भएका थिए। तर, उनलाई त्यसपछिको निर्वाचन पनि फापेन। संविधानसभा सदस्यको लागि २०७० मा भएको निर्वाचनमा नेकपा एमालेका अनन्त पौडेलसँग सिंह २ हजार २ सय मतले पराजित भए।लामो समय राप्रपा नेपालका अध्यक्ष थापा निकट रहेर राजनीति गरेका सिंहको साथ राप्रपाबाट थापा अलग्गिएपछि छुट्यो। उनी थापाको साथ नलिइ २०७९ को स्थानीय तह निर्वाचनमा हेटौंडा उपमहानगरपालिकाको मेयरमा प्रतिस्पर्धी भए। सिंह नेकपा एकीकृत समाजवादीका मिना लामासँग २५ सय ४४ मत अन्तरले पाराजित भए। उनले २० हजार ३१ मत ल्याएका थिए। पञ्चायतदेखि नै सिंहले थापाको सहयोगीका रुपमा काम गर्दै आएका थिए। तर, उनले हालसम्म विजयको स्वाद चाख्न पाएका थिएनन्। यो पटक भने सिंहले आफ्नै राजनीतिक गुरु थापा र डिनालाई हराएर विजयको रेकर्ड कायम गरेका हुन्। जितपछि प्रतिक्रिया दिँदै उनले भने, म मलामी कमाउन राजनीतिमा आएको छु, म दिल ज्यानले सकेको मकवानपुरबासीको सेवामा समर्पित हुनेछु। सो क्षेत्रमा ९१ हजार ४८६ मत खसेको थियो।"
कैलाली १ (ख) मा नागरिकका लक्ष्मणकिशोर विजयी,"टीकापुर: कैलाली क्षेत्र नं १ को प्रदेश (२) मा नागरिक उन्मुक्ति पार्टीका लक्ष्मण किशोर चौधरी भारी मतान्तरले विजयी भएका छन् । उनी प्रतिद्वन्दी नेपाली काँग्रेसका केन्द्रीय सदस्य एवं सुदूरपश्चिम प्रदेशका आन्तरिक मामिला मन्त्री डा रणबहादुर रावल भन्दा ३ हजार २६४ मतान्तरले विजयी भएका हुन् । चौधरीले ११ हजार ३१७ मत पाएका छन् भने निकटतम प्रतिद्वन्दी रावलले ८ हजार ५३ मत पाएका छन् । यसअघि २०७४ मा सम्पन्न भएको प्रेदस सभा निर्वाचनमा रावलले चौधरीलाई ६ मत अन्तरले पराजित गरेका थिए । चौधरी राष्टिय जनता पार्टीबाट चुनाव लडेका थिए । निर्वाचन अधिकृतको कार्यालयका अनुसार नेकपा एमालेका द्धारिकाप्रसाद न्यौपानेले ५ हजार ३२० मत प्राप्त गरेका छन् । त्यस्तै राप्रपाका डम्बरबहादुर थापाले १ हजार ३३८, स्वतन्त्र उम्मेदवार केशरबहादुर साउँदले ८८८ मत, स्वतन्त्र गणेश चौधरीले ५०८ मत र नेपाल लोकतान्त्रिक पार्टीका रामकृष्ण चौधरीले ४४१ मत प्राप्त गरेका छन् । यसअघि प्रदेश १ मा समेत नागरिक उन्मुक्तिका कैलाश चौधरी भारी मतान्तरका साथ विजयी भएका छन् । क्षेत्र नं १ को प्रतिनिधि सभामा नागरिक उन्मुक्ति पार्टीकी अध्यक्ष रञ्जिता श्रेष्ठको समेत जित निश्चित भैसकेको छ ।"
झापा पुगेर ओलीले भने 'गठबन्धनले एमालेलाई बलजफ्ती हरायो',"झापा : नेकपा (एमाले) का अध्यक्ष केपी शर्मा ओलीले राज्य संयन्त्रको दुरुपयोग गरी बुथ कब्जा गर्ने प्रवृत्ति मौलाएको बताएका छन्। झापा क्षेत्र नम्बर ५ बाट प्रतिनिधिसभा सदस्यमा निर्वाचित भएसँगै विजय जुलुस मनाउन बिहीबार गृह जिल्ला आएका एमाले अध्यक्ष ओलीले भद्रपुर विमानस्थलमा सञ्चारकर्मीसँग गरेको संक्षिप्त कुराकानीमा यस्तो बताएका हुन्। मतदानका क्रममा हेलिकोप्टरबाट गुन्डा ओसारेर आतङ्क मच्चाउने, तरबार लिएर गेटमा बस्ने कुरा चिन्ताको विषय बनेको छ, ओलीले भने, सत्ता प्रायोजित गुन्डागर्दी, बुथ क्याप्चर, हिंसाजस्ता घटना अशोभनीय मात्र होइन, दुःखद र निन्दनीय पनि हो। लोकतन्त्रका निम्ति यी कुराहरू निक्कै चुनौतीपूर्ण भएको उनले बताए। 'अभिमतले के परिणाम दियो त्यो आफ्नो ठाउँमा छ। जसलाई बलजफ्ती हराइएको छ वा हराउन खोजिएको छ। त्यसप्रति मेरो असहमति छ, उनले भने। राष्ट्रिय स्वतन्त्र पार्टीको उदय भएको प्रसङ्गमा सञ्चारकर्मीले राखेको जिज्ञासामा उनले भने, यो कुनै ठुलो कुरा होइन, त्यो मामुली कुरा हो। धेरै उदय भयो भनेर जस्तो प्रचारप्रसार गर्यो, वास्तवमा त्यो मिडियाको कृपा हो, उनले थपे। यता भारी मतान्तरसहित विजयी बनेका ओली निर्वाचित भएको प्रमाण पत्र ग्रहण गर्न, मतदातालाई धन्यवाद दिन र विजय जुलुसमा सहभागी हुन दमकतर्फ प्रस्थान भइसकेका छन्।"
सप्तरीबाट प्रदेश सभा सदस्यमा जनमत पार्टीका सकिल मियाँ विजयी,"राजविराज : सप्तरीको प्रदेश सभा १ (२) मा जनमत पार्टीले थप एक स्थानमा विजय हासिल गरेर जिल्लामा प्रदेश सभाको सङ्ख्या ४ पुर्याएको छ । बिहीबार सार्वजनिक परिणामअनुसार जनमत पार्टीका सकिल मियाँ १६ हजार १६० मतका साथ विजयी भएका छन् । निर्वाचन अधिकृतको कार्यालय प्रतिनिधि सभा क्षेत्र नम्बर १, कञ्चनरुपका अनुसार प्रदेश सभा सदस्यमा मियाँले ६ हजार २७२ मतान्तरले जित हासिल गरेका हुन् । मियाँका निकट्तम प्रतिद्वन्द्वी जसपा नेपालका सुदम्बर यादवले ९ हजार ८८८ मत प्राप्त गरे । पाँच दलीय सत्ता गठबन्धनका उम्मेदवार नेपाली कांग्रेसका बद्रीनारायण महात्मानले ६ हजार ६१० मत प्राप्त गरे । सप्तरी १ (१) को प्रदेश सभा सदस्यमा नेकपा (एमाले) का राजकुमार लेखीले १० हजार नौ सय १ मतका साथ अग्रता बढाएका छन् । उनलाई जनमत पार्टीका शिवनन्दन महतोले ७ हजार ८६५ मतका साथ पछ्याइरहेका छन् । गठबन्धनबाट माओवादीका वेचनप्रसाद चौधरीले ५ हजार ५४५ मत प्राप्त गरेका छन् । हालसम्म घोषित परिणाम अनुसार सप्तरीमा जनमत पार्टीले १ प्रतिनिधि सभा र ४ प्रदेश सभा सदस्यमा जित निकालेको छ । नेपाली कांग्रेसले १ प्रदेश सभामा जित हासिल गरेको छ । बाँकी प्रतिनिधि सभा १ मा जसपाका नवलकिशोर साह तथा ३ र ४ मा कांग्रेसका क्रमशः दिनेशकुमार यादव र तेजुलाल चौधरीले अग्रता कायम राखेका छन् । प्रदेश १ (१) मा नेकपा (एमाले)का राजकुमार लेखी, ४ (१) मा नेकपा (एस) का गोबिन्द बहादुर न्यौपाने र ४ (२) मा स्वतन्त्रका अनिरुद्धकुमार यादवले अग्रता कायम राखेका छन् ।"
सर्लाही क्षेत्र नं १ बाट राम प्रकाश चौधरी विजयी,मलंगवा: सर्लाही क्षेत्र नं १ बाट प्रतिनिधि सभा सदस्यमा लोकतान्त्रिक समाजवादी पार्टीका राम प्रकाश चौधरी विजयी भएका छन् । सता गठबन्धनबाट उम्मेदवारी दिएका चौधरीले स्वतन्त्र उम्मेदवार मान बहादुर खड्कालाई ६ हजार ४ सय ३४ मतले पराजित गर्दै विजयी बनेका छन् । चौधरीले २४ हजार ८ सय ३८ मत प्राप्त गरेका छन् । उनका निकट्तम प्रतिद्वन्द्वी मान बहादुर खड्काले १८ हजार ४ सय ४ मत ल्याएका छन् । एमालेजसपा गठबन्धनबाट उम्मेदवारी दिएका जनता समाजवादी पार्टीका प्रमोद साह १४ हजार २ सय ५५ मत प्राप्त गरेका छन् । चौधरी पूर्व प्रहरी निरीक्षक हुन् भने मान बहादुर खड्का लालबन्दी नगरपालिकाका निवर्तमान नगरप्रमुख हुन् । त्यसैगरी प्रमोद साह त्यसै क्षेत्रका निवर्तमान प्रतिनिधि सभा सदस्य हुन् । एक लाख २२ हजार ४ सय ८७ मतदाता रहेका त्यस क्षेत्रमा ७५ हजार ९ सय ६१ मत खसेको थियो ।
डडेल्धुरा प्रदेश सभा (क) मा माओवादीका भट्ट विजयी,"डडेल्धुरा: डडेल्धुरा प्रदेशसभा (१) मा माओवादी केन्द्रका सुदूरपश्चिम इञ्चार्ज खगराज भट्ट विजयी भएका छन् । वामलोकतान्त्रिक गठबन्धनका उमेदवार भट्ट १२ हजार ११२ मत प्राप्त गर्दै प्रदेशसभा सदस्यमा निर्वाचन भएका हुन् । उनले सुदुरपश्चिम प्रदेशका भौतिक पुर्वाधार मन्त्रालयका पूर्वमन्त्री समेत रहेका नेकपा एमालेका पठानसिंह बोहरालाई २ हजार ९१७ मतले पराजित गरेका छन् । बोहराले ९ हजार १९५ मत प्राप्त गरेका छन् । स्वतन्त्र उमेदवार महेशसिंह धामीले १ हजार ७५४, राप्रपाका पदमराज जोशीले ७६२ मत पाएका छन् । २५ हजार ३६१ मत खसेकोमा १ हजार ३३६ मत बदर भएको छ । भट्ट सुदूरपश्चिम प्रदेशको मुख्यमन्त्रीका दाबेदार पनि हुन् । विभिन्न चुनावी सभालाई सम्बोधन गर्ने क्रममा नेपाली कांग्रेसका सभापति एवंम प्रधानमन्त्री शेरबहादुर देउवाले भट्ट लाई निर्वाचित भए मुख्यमन्त्री बन्ने बताउदै आएका थिए । भट्ट ०६४, ०७० र ०७४ सालमा संघीय निर्वाचन लडेका थिए । तीनवटै निर्वाचनमा उनी कांग्रेस सभापति तथा प्रधानमन्त्री देउवासँग पराजित भएका थिए । यसपटक गठबन्धनका कारण भट्टलाई कांग्रेसको पनि साथ रहेको थियो । भने प्रदेश सभा (ख) मा भने स्वतन्त्र उमेदवार डा तारा जोशी अगाडी रहेका छन् । उनले गठवन्धन वाट उमेदवार रहेका नेपाली कांग्रेसका गोविन्दराज बोहरालाई पछाडी पारेका छन् । डा जोशीका दश हजार ५०० मत आउदा बोहराको भने नौ हजार ८८१ मत आएको छ । वोहरा जोशीभन्दा ६६८ मतले पछाडी परेका छन् ।"
गुल्मी१ मा चन्द्र भण्डारीलाई पछ्याउँदै प्रदीप ज्ञवाली,काठमाडौं : गुल्मीमा नेपाली कांग्रेसका उम्मेदवार चन्द्र भण्डारीले अग्रता कायम राखेका छन् । उनले १४ हजार ४ सय ७३ मत प्राप्त गरेका छन् । नेकपा एमालेका प्रदिप ज्ञवालीले १४ हजार ७५ मत ल्याएका छन् । भण्डारीले ३ सय ९८ मत ल्याएर अग्रता कायम गरेका छन् ।
देव गुरुङले पृथ्वी सुब्बालाई बधाई दिँदै भने दुवै मिलेर बाम एकताको पहल गरौँ,"बेसीसहर: गएको स्थानीय निर्वाचन अघि नै माओवादी केन्द्रका महासचिव देव गुरूङ र एमाले उपमहासचिव पृथ्वीसुब्बा गुरूङ बाम गठबन्धन हुनुपर्ने अभिव्यक्ति दिईरहन्थे । तर, दुवै पार्टीका नेतृत्वले उनीहरूको प्रयासलाई ईन्कार गरिदिए । २०७४ को स्थानीय तह चुनावमा देशभर कांग्रेसमाओवादी तालमेल भइरहँदा लमजुङमा बाम गठबन्धनको सुरुवात भएको थियो । पछि केन्द्रीय स्तरमै पार्टी एकीकरण गर्नेगरी प्रतिनिधिसभा तथा प्रदेशसभा निर्वाचनमा देशभर तालमेल भयो । ०७४ मा देवप्रसाद गुरुङ एमालेको सहयोगमा प्रतिनिधि सभा सदस्यमा निर्वाचित भए । यसपटक पनि निर्वाचनअघि पृथ्वीसुब्बा र देवप्रसादविच गठबन्धन गर्ने विषयमा छलफल भएको थियो । चुनाव अघि पनि गठबन्धनका विषयमा उहाँ र मेरो कुराकानी त भयो । तर सार्थकता पाएन, एमाले उपमहासचिव गुरूङले भने । २०७४ मा देव गुरुङको सहयोगी बनेका पृथ्वीसुब्बा गुरुङले अहिले उनैलाई हराउँदै ५ वर्षका लागि संसदको यात्रा तय गरे। बिहीबार बिहान साँढे ३ बजे परिणाम आएपछि करिव ९ बजे देव गुरूङ बधाई दिन पृथ्वीसुब्बा बसेको होटलमा पुगे । त्यहाँ उनले जितको शुभकामना दिएका थिए ।"
बागलुङमा गठबन्धनको क्लीन स्वीप,"बागलुङ: बागलुङ जिल्लामा प्रतिनिधि सभा तथा प्रदेशसभा निर्वाचनको प्रत्यक्ष तर्फको मतगणना सम्पन्न भएको छ । जिल्लाको सबै स्थानमा पाँच दलिय गठवन्धनका उम्मेदवारहरु विजयी भएका छन् । दुई प्रतिनिधिसभा र चार प्रदेशसभा निर्वाचन क्षेत्र रहेको बागलुङमा सत्ता गठबन्धनका उम्मेदवारहरु विजयी भएका हुन् । यसअघि २०७४ सालको निर्वाचनमा बाम गठबन्धनबाट नेकपा एमालेले एक प्रतिनिधि सभा र एक प्रदेश सभामा जितेको थियो भने, नेकपा माओवादी केन्द्रले एक प्रतिनिधि सभा र एक प्रदेश सभा तथा राष्ट्रिय जनमार्चाले दुई प्रदेशसभा सदस्यमा जित हासिल गरेको थियो । यस पटक सत्ता साझेदार दलहरु (नेपाली कांग्रेस, नेकपा माओवादी केन्द्र, राष्ट्रिय जनमोर्चा, नेकपा (एकीकृत समाजवादी) र नेपाल समाजवादी पार्टी)ले गठबन्धन गरेका थिएभने नेकपा एमालेले एक्लै चुनावी प्रतिस्पर्धामा हामिएको थियो । बागलुङका दुई प्रतिनिधिसभामा राष्ट्रिय जनमोर्चा र नेकपा माओवादी तथा चार प्रदेशसभामा नेपाली कांग्रेसका उम्मेदवारहरु विजयी भएका छन् । निर्वाचन क्षेत्र नम्बर १ बाट प्रतिनिधि सभा सदस्यमा पाँच दलीय गठबन्धनका तर्फबाट राष्ट्रिय जनमोर्चाका केन्द्रीय अध्यक्ष चित्रबहादुर केसी विजयी भएका छन् । केसीले २१ हजार ४ सय ५१ मत प्राप्त ल्याएका थिए भने उनका निकटतम प्रतिद्वन्द्वीमा नेकपा एमालेका सुर्यप्रसाद पाठकले १८ हजार ८ सय २५ मत ल्याए । यस्तै क्षेत्र नम्बर २ बाट प्रतिनिधिसभा सदस्यमा गठबन्धनका तर्फबाट नेकपा माओवादी केन्द्रका सचिव देवेन्द्र पौडेल विजयी भएका छन् । पौडेलले २४ हजार ७ सय ७९ मत ल्याउँदा उनका निकटतम प्रतिद्वन्द्वी नेकपा एमालेका मञ्जु शर्माले २० हजार १ सय ८० मत प्राप्त गरेकी छिन् । यस्तै बागलुङका चार वटै प्रदेश निर्वाचन क्षेत्रमा गठबन्धनका तर्फबाट नेपाली कांग्रेसका उम्मेदवारहरु विजयी भएका छन् । क्षेत्र नम्बर १ प्रदेश क मा नेपाली कांग्रेसका दिपेन्द्र बहादुर थापाले १३ हजार ८ सय ८४ मत ल्याएर निर्वाचित भएका छन् । थापा दोस्रो पटकमा सांसदमा निर्वाचित भएका हुन् । २०७४ सालको निर्वाचनमा थापा नेकपा एमालेका इन्द्रलाल सापकोटासँग ५ हजार ९ सय २६ मतान्तरले पराजित भएका थिए । सापकोटाले १७ हजार ९ सय १५ मत प्राप्त गर्दा थापाले ११ हजार ९ सय ८९ मत प्राप्त गरेका थिए । उनका निकटतम प्रतिद्वन्द्वी नेकपा एमालेका हिरा बहादुर केसीले १२ हजार ४ सय ५ मत ल्याए । यस्तै प्रदेश खमा नेपाली कांग्रेसका डिल्लीराम सुवेदीले १३ हजार ३ सय २० मत ल्याएर विजयी भएभने उनका निकटतम प्रतिद्वन्द्वी नेकपा एमालेका नवराज पौडेलले ७ हजार २५३ मत प्राप्त गरे । एमालेबाट निर्वाचत पौडेल नेपाली कांग्रेस परित्याग गरि एमालेमा प्रवेश गरेर उम्मेदवार बनेका थिए । यस्तै क्षेत्र नम्बर २ को प्रदेश क र खमा समेत गठबन्धनका तर्फबाट नेपाली कांग्रेसका उम्मेदवार विजयी भएका छन् । प्रदेश कमा नेपाली कांग्रेसका जित बहादुर शेरचन १५ हजार १ सय ८ मत ल्याएर विजयी भए । शेरचन तेस्रो प्रयासमा विजयी भएका हुन् । शेरचन शेरचनले २०७४ को प्रतिनिधिसभा तथा प्रदेशसभा निर्वाचन र २०७६ को उपचुनावमा बागलुङ२ (ख) बाट बामगठबन्धनका उम्मेदवारसँग पराजित भएका थिए । यस पटक बागलुङ२ (क)मा पाँच दलिय गठबन्धनको साँझा उम्मेदवार बनेकोका शेरचनले एमालेको समर्थन पाएका स्वतन्त्र उम्मेदवार प्रकाश घर्तीलाई पराजित गर्दै तेस्रो प्रयासमा निर्वाचित भए । स्वतन्त्र उम्मेदवार घर्तीले १२ हजार ८ सय मत प्राप्त गरेका थिए । घर्ती स्थानीय तहको निर्वाचनमा नेकपा माओवादी केन्द्रले ताराखोला गाउँपालिकाको अध्यक्षमा टिकट नदिएपछि स्वतन्त्र उम्मेदवार दिएपनि पराजित भएका थिए । बागलुङ२ प्रदेश (ख) मा नेपाली कांग्रेसका दोर्ण कुमार कुँवर विजयी भएका छन् । कुँवरले १२ हजार ४ सय ८ मत प्राप्त गरि निर्वाचित भएका हुन् । उनका निकटतम प्रतिद्वन्द्वी नेकपा एमालेका लक्ष्मण पुनले ८ हजार ६ सय ७१ मत प्राप्त गरे ।"
ताप्लेजुङमा प्रत्यक्ष तर्फको मतगणना सकियो,ताप्लेजुङ: ताप्लेजुङको एक प्रतिनिधि सभा र दुई वटा प्रदेशसभा निर्वाचन क्षेत्र रहेको प्रत्यक्ष तर्फको मतगणना सकिएको छ । प्रतिनिधिसभा तर्फको मतगणना सकिए लगत्तै बुधबार साँझबाट दुई वटै प्रदेशसभा क्षेत्रको मतगणना सुरु गरिएको थियो । प्रतिनिधिसभा तर्फ नेकपा एमालेका योगेश भट्टराई निर्वाचित भए । उनी प्रतिनिधि सभामा दोस्रो पटक निर्वाचित भएका हुन । भट्टराईले गठबन्धन तर्फबाट नेकपा माओवादी केन्द्रका खेलप्रसाद बुडाक्षेत्रीलाइ २०८ मतको अन्तरले पराजित गरेका हुन । कुल खसेको ४८ हजार २ सय ९३ मध्ये भट्टराईले २१ हजार ९४३ मत प्राप्त गरे भने बुडाक्षेत्रीले २१ हजार ७३५ मत प्राप्त गरेका थिए । यता प्रदेशसभा क्षेत्रको मत परिणाम अनुसार क्षेत्र (क) मा नेकपा एमालेका तिलकुमार मेन्याङ्बो भारी मत सहित निर्वाचित भएका हुन । गठबन्धनका तर्फबाट नेकपा एकिकृत समाजवादीका खेमबहादुर वनेमलाई ४ हजार ३९ मतको अन्तरले पराजित गरे । प्रदेश क मा खसेको खसेको कुल २५ हजार ६७६ मध्ये तिलकुमार मेन्याङ्बोले १२ हजार ७७२ मत प्राप्त गरेका हुन भने वनेमले ८ हजार ७३३ मत प्राप्त गरे । त्यसैगरी प्रदेशसभा क्षेत्र (ख) मा भने नेपाली कांग्रेसका खगेनसिं हाङ्गाम निर्वाचित भए । नेकपा एमालेका गोपाल थोप्रालाई १ हजार २ सय ४८ को मतान्तरले पराजित गर्दै हाङ्गाम निर्वाचित भएका हुन् । खसेको कुल २१ हजार ८०७ मत मध्ये हाङ्गामले १० हजार ४९६ मत प्राप्त गरे भने थोप्राले ९ हजार २४८ मत प्राप्त गरेको मूख्य निर्वाचन अधिकृत निर्मला योङ्याले जानकारी दिईन् । यता संघ र प्रदेशको प्रत्यक्ष तर्फको मतगणना सकिएसँगै समानुपातिक तर्फको मत गणना गर्ने तयारी भएको छ ।
"सिन्धुलीमा कांग्रेसका श्यामकुमार, रामकुमार र माओवादीका मातृका विजयी",सिन्धुली : सिन्धुली जिल्लाको प्रतिनिधि सभा १ मा नेपाली कांग्रेसका श्यामकुमार घिमिरे विजयी भएका छन् । निर्वाचन अधिकृतको कार्यालय सिन्धुलीका अनुसार घिमिरेले ४ हजार ८ सय ४५ मत अन्तरले विजय भएका हुन्। उनले ३० हजार ३ सय ९१ मत पाएका छन्। उनका निकटतम प्रतिद्वन्द्वी नेकपा एमालेका प्रदिपकुमार कटुवालले २५ हजार ५ सय ४६ मत पाएका छन्। घिमिरे सत्तारुढ गठबन्धनबाट साझा उम्मेदवार थिए । उनी २०७४ को आम निर्वाचनमा निकटतम प्रतिद्वन्द्वी कटुवालसंग प्रदेश सभामा पराजित भएका थिए । तर यस पटक तिनै कटुवाललाई पराजित गर्दै घिमिरेले लगातार जित्दै आएको कम्युनिष्टको आधार भुमि भत्काएका छन्। त्यस क्षेत्रमा २०६४ देखि लगातार कम्युनिष्टले जित्दै आएको थियो। यस्तै उक्त क्षेत्रमा राष्ट्रिय स्वतन्त्र पार्टीकी मेनुका ठकुरीले २ हजार ६ सय ९२ मत पाएर तेस्रो भएकी छिन्। राप्रपाले ७ सय ४ मत प्राप्त गरेको छ । यस क्षेत्रमा १ लाख ७ हजार १ सय ३६ मतदाता रहेकामा ६३ हजार १ सय १७ मत खसेको थियो । त्यस्तै प्रतिनिधि सभा १ अन्तरगत प्रदेश सभा १ (क) मा नेकपा माओवादी केन्द्रका मातृकाप्रसाद भट्टराई विजयी भएका छन्। निर्वाचन अधिकृतको कार्यालय सिन्धुली क्षेत्र नम्बर १ का अनुसार भट्टराई ३ हजार ३ सय १९ मत अन्तरले विजय भएका हुन्। उनले १५ हजार ८ सय ५२ मत पाएका छन्। उनका निकटतम प्रतिद्वन्द्वी नेकपा एमालेका सुवास देकोटाले १२ हजार ५ सय ३३ मत पाएका छन्। साथै प्रतिनिधि सभा १ अन्तरगत प्रदेश सभा २ (ख) मा नेपाली कांग्रेसका रामकुमार पहाडी विजयी भएका छन्। निर्वाचन अधिकृतको कार्यालय सिन्धुलीका अनुसार पहाडी २ हजार २ सय २२ मत अन्तरले विजय भएका हुन्। उनले १५ हजार ६ सय २१ मत पाएका छन्। उनका निकटतम प्रतिद्वन्द्वी नेकपा एमालेका कुमार कार्कीले १३ हजार ३ सय ९९ मत पाएका छन्।
सर्लाही १ बाट लोसपाका रामप्रकाश चौधरी निर्वाचित,काठमाडौं : सर्लाही१ बाट प्रतिनिधिसभा सदस्यमा लोकतान्त्रिक समाजवादी पार्टीका रामप्रकाश चौधरी निर्वाचित भएका छन्। चौधरी २४ हजार ८३८ मत ल्याएर निर्वाचित भएका हुन्। स्वतन्त्र उम्मेदवार मानबहादुर खड्कालाई ६ हजार ४३४ मतान्तरले पराजित गरेका हुन्। खड्काले १८ हजार ४०४ मत ल्याए । यो निर्वाचन क्षेत्रमा जनता समाजवादी पार्टीका प्रमोद साहले १४ हजार २५५ मत प्राप्त गरे ।
कास्की २(ख)मा नेपाली कांग्रेसका विन्दुकुमार थापा विजयी,पोखरा : कास्की २(ख) प्रदेश सभाको निर्वाचनमा नेपाली कांग्रेसका उम्मेदवार विन्दुकुमार थापा विजयी भएका छन्। निकटम प्रतिद्वन्द्वी नेकपा एमालेकी मिना गुरुङलाई १ हजार ३ सय ९ मतले पछि पार्दै थापा दोस्रो पटक गण्डकी प्रदेश सभाको यात्रा तय गरेका हुन् । थापाले ९ हजार २ सय ८० मत प्राप्त गर्दा नेकपा एमालेकी मिनार गुरुङले ७ हजार ९ सय ७१ मत प्राप्त गरिन्। राप्रपाका अरुण गिरीले ३ हजार ९ सय ३ मत प्राप्त गरे। यस निर्वाचन क्षेत्रमा २३ हजार १ सय ४७ मत खसेको थियो ।
माधव नेपाल ६ हजार बढी मतान्तरले विजयी,रौतहट : रौतहट क्षेत्र न१ मा नेकपा एकीकृत समाजवादीका अध्यक्ष तथा पूर्वप्रधानमन्त्री माधवकुमार नेपाल विजयी भएका छन्। नेपालले ३३ हजार ५ सय २२ मत ल्याएका छन्। निकटम प्रतपद्वन्द्वी नेकपा एमालेका अजयकुमार गुप्ताले २६ हजार ५ सय २२ पाएका छन्। पूर्वप्रधानमन्त्री नेपाल रौतहट १ मा ६ हजार ५ सय ९९ मतान्तरले विजयी भएका छन्।
पाँचथर प्रदेश सभा १ मा जवेगुको जित,फिदिम: पाँचथरको प्रदेश सभा १ मा नेपाल कम्युनिष्ट पार्टी (एकीकृत समाजवादी) पार्टीका कमल जवेगु विजयी भएका छन् । निकटतम प्रतिद्वन्द्वी नेपाल कम्युनिष्ट पार्टी (एमाले) का राजकुमार भण्डारीलाई ६३३ मतले पछि पार्दै जवेगु विजयी भएका हुन् । जवेगुले १६ हजार ८ सय ३६ मत प्राप्त गर्दा भण्डारीले १६ हजार २ सय ४ मत प्राप्त गरेका हुन् । जबेगलाई नेपाली कांग्रेस र नेकपा (माओवादी केन्द्र) ले साथ दिएको थियो ।
झापा४ मा एमालेका साँवा निर्वाचित,झापा: झापा क्षेत्र नम्बर ४ बाट नेकपा एमालेका लालबहादुर साँवा (एलपी) निर्वाचित भएका छन् । उनी दोस्रो पटक सङ्घीय सांसदमा निर्वाचित भएका हुन् । राप्रपासँग चुनावी तालमेल गरी झापा ४ बाट उम्मेदवार बनेका साँवाले सत्तारुढ गठबन्धनका साझा उम्मेदवार नेपाली कांग्रेसका देउमान थेबेलाई ६ हजार ८६७ फराकिलो मतान्तर पराजित गरेका हुन् । झापा ४ मा १ लाख २३ हजार १२४ कुल मतदाता रहेको ७९ हजार ४८३ मत गणना भएको थियो । त्यसमा ४ हजार ६४७ मत बदर भएको छ । यद्यपि निर्वाचन अधिकृतको कार्यालय आधिकारिक रुपमा घोषणा गर्न बाँकी छ ।
सप्तरी १(१) मा एमालेका लेखी विजयी,"राजविराज : सप्तरीको प्रदेश सभा १ (१) मा नेकपा (एमाले) का राजकुमार लेखीले विजय हासिल गरेका छन् । मतगणनाअनुसार एमालेका लेखी १४ हजार २९१ मतका साथ विजयी भएका हुन् । निर्वाचन अधिकृतको कार्यालय क्षेत्र नम्बर १, कञ्चनरुपका अनुसार प्रदेश सभा सदस्यमा लेखी ५ हजार १९८ मतान्तरले निर्वाचित भएका हुन् । निकटतम् प्रतिद्वन्द्वी जनमत पार्टीका शिवनन्दन मेहताले ९ हजार ९३ मत प्राप्त गरे । पाँच दलीय सत्ता गठबन्धनका उम्मेदवार माओवादी केन्द्रका बेचनप्रसाद चौधरीले ७ हजार ५७२ मतमा चित्त बुझाए । गत प्रदेश सभाको निर्वाचनमा उक्त क्षेत्रबाट एमालेका सत्यनारायण मण्डलले विजयी हासिल गरेका थिए । प्रतिनिधिसभा तर्फ सप्तरी १ मा जसपाका नवलकिशोर साहले १७ हजार ८३४ मतका साथ अग्रता बढाएका छन् । साहलाई जनमत पार्टीका जयकान्त राउतले १४ हजार ८८७ मतका साथ पछ्याइरहेका छन् । नेपाली कांग्रेसका रामदेव साहले १२ हजार ५९३ मत ल्याएका छन् । हालसम्म घोषित परिणाम अनुसार सप्तरीमा जनमत पार्टीले १ प्रतिनिधि सभा र ४ प्रदेश सभा सदस्यमा जित निकालेको छ । नेपाली कांग्रेस र नेकपा (एमाले)ले ११ प्रदेश सभा सदस्यमा जित हासिल गरेको छ । बाँकी प्रतिनिधि सभा १ मा जसपाका साह तथा क्षेत्र ३ र ४ मा कांग्रेसका क्रमशः दिनेशकुमार यादव र तेजुलाल चौधरीले अग्रता कायम राखेका छन् । त्यस्तै प्रदेश ४ (१) मा नेकपा (एस) का गोबिन्द बहादुर न्यौपाने र ४ (२) मा स्वतन्त्रका अनिरुद्धकुमार यादवले अग्रता कायम राखेका छन् ।"
रौतहट २ (क)बाट आलम विजयी,रौतहट : निर्वाचन क्षेत्र नम्बर २ (क) प्रदेशसभा सदस्यमा नेकपा एमालेका उम्मेदवार मोहमद जैद आलम विजयी भएका छन्। आलम १३ हजार ७ सय ३२ मत ल्याइ विजयी भएका छन्। निकटतम प्रतिद्वन्द्वी स्वतन्त्र उम्मेदवार नागेन्द्रप्रसाद सिन्हाले ६ हजार ८ सय ६० पाएका छन्। स्वतन्त्र उमेदवार सिन्हाले ६ हजार ८ सय ७२ मत प्राप्त गरेका छन्। तमलोपाका उम्मेदवार शेख जमसेदले ५ हजार ४ सय ७४ मत ल्याएका छन्। त्यस क्षेत्रमा जैदका बुबा स्व मुस्ताक राजाले २०७० सालको सविधानसभा निर्वाचनमा पुर्वमन्त्री मोहम्मद आफताब आलमलाई पराजित गरेका थिए।
दाङ निर्वाचन क्षेत्र १(१)मा कांग्रेसका अनुराग खड्का विजयी,दाङ : दाङ निर्वाचन क्षेत्र १(१)मा नेपाली कांग्रेसका उम्मेदवार अनुराग खड्का विजयी भएका छन् । खड्काले १६ हजार २२२ मत ल्याउँदै निर्वाचित भएका छन् । एमालेका कुलबहादुर केसीले १३ हजार १७० मत ल्याए । खड्का र केसीको मतान्तर ३ हजार ५२ छ ।
सोलुखुम्बुमा कांग्रेसका बलबहादुर केसीलाई पराजित गर्दै एमालेका मानवीर राई विजयी,सोलुखुम्बु : सोलुखुम्बुमा नेकपा एमालेका मानविर राई विजयी भएका छन्। लोकतान्त्रिक गठबन्धनबाट नेपाली कांग्रेसका बल बहादुर केसीलाई २७ सय ७९ फराकिलो मतन्तरले पछि पार्दै राई विजयी भएका हुन्। राईले १९ हजार ३ सय २४ मत प्राप्त गर्दा निकटतम् प्रतिद्वन्द्वी केसीले १६ हजार ५ सय ४५ मत प्राप्त गरे। यद्यपी निर्वाचन आयोगले अन्तिम मतपरिणाम घोषणा गर्न भने बाँकी छ। मंसिर ४ को निर्वाचनमा यहाँ ४० हजार ४ सय ३३ मत खसेको थियो। जिल्लामा कुल ८१ हजार ५ सय २ मतदाता रहेका छन्।
जसपाका राउत पुनः प्रदेशसभा सदस्यमा निर्वाचित,सिमराः बारा क्षेत्र नं २(२) को प्रदेशसभा सदस्यमा जनता समाजवादी पार्टी नेपालका उम्मेदवार बच्चा राउत अहिर पुनः निर्वाचित भएका छन् । राउत एक हजार तीन सय ६३ मतको मतान्तरले निर्वाचित भएका हुन् । राउतले १० हजार तीन सय दुई मत प्राप्त गर्दा उनका निकटतम प्रतिद्धन्द्धी नेपाली कांग्रेसका रामअयोध्या प्रसाद यादवले आठ हजार ९ सय ३९ मत पाएका छन् ।
भक्तपुर १ मा नेमकिपाका सुवाल ३० हजार मतले अगाडि,भक्तपुर : भक्तपुरको क्षेत्र नम्बर १ मा नेपाल मजदुर किसान पार्टी (नेमकिपा) विपक्षीभन्दा तेब्बर अर्थात ३० हजार ८ सय २ मतले अगाडि बढेका छन् । बिहान सार्वजनिक भएको मत परिणामअनुसार नेमकिपाका प्रेम सुवालले ४२ हजार ७ सय ६० मत ल्याएका छन्। नेमकिपालाई एमालेका नवराज गेलालले पछ्याइरहेका छन्। गेलालले १० हजार ९ सय ५८ मत पाएका छन्। तेस्रोमा राप्रपाका भरतबहादुर खडकाले ९ हजार ३ सय ३ मत पाएका छन्। सता गठबन्धनकातर्फबाट माओवादीका उम्मेदवार सुनील गोठे सबैभन्दा तल छन्। उनी ५ हजार २ सय ८३ मतमा सीमित छन ।
पर्वतबाट प्रतिनिधि र प्रदेशसभा सबैमा एमाले विजयी,"कुश्मा : पर्वतमा एक प्रतिनिधिसभा र दुई प्रदेशसभामा नेकपा एमालेका उम्मेदवार विजयी भएका छन्। प्रतिनिधिसभा सदस्यमा नेकपा एमालेका पदम गिरी, प्रदेशसभा १ मा भक्त कुँवर र प्रदेशसभा २ मा मित्रलाल बस्याल विजयी भएका हुन्। मुख्य निर्वाचन अधिकृतको कार्यालय पर्वतका अनुसार प्रतिनिधि सभामा गिरीले नेपाली कांग्रेसका उम्मेदवार अर्जुनप्रसाद जोशीलाई २ हजार २ सय ६३ मतान्तरले पछाडि पार्दै विजयी भएका हुन्। गिरीले २९ हजार ८ सय ७२ मत प्राप्त गरेका छन्। जोशीले २७ हजार ६ सय ९ मत ल्याए। प्रदेश सभा १ मा नेकपा एमालेका भक्त कुँवरले नेकपा माओवादी केन्द्रका उम्मेदवार सुदीप कुँवरलाई पराजित गराए। भक्त कुँवरले १६ हजार ८१ मत प्राप्त गर्दा उनका निकटतम प्रतिस्पर्धी नेकपा माओबादी केन्द्रका उम्मेदवार सुदीप कुँवरले १३ हजार ७ सय ४२ मत प्राप्त गरे । उनीहरुको बिचमा २ हजार ३ सय ३९ मतको अन्तर रहेको छ । प्रदेशसभा २ मा नेकपा एमालेका उम्मेदवार मित्रलाल बस्यालले १४ हजार १ सय ३२ मत ल्याई विजयी हुँदा नेपाली काँग्रेसका उम्मेदवार ऋषिकेश तिवारीले १२ हजार २ सय १० मत प्राप्त गरेका छन्। तिवारी र बस्यालका बिचमा १ हजार ९ सय २२ मतको अन्तर भएको छ । जिल्लाका ६१ वडामा ६६ हजार २ सय २६ मत खसेको थियो ।"
चितवनमा राष्ट्रिय स्वतन्त्र पार्टीबाट रवि लामिछाने विजयी,चितवन :चितवन २ बाट राष्ट्रिय स्वतन्त्र पार्टीका रवी लामिछाने विजयी भएका छन्। लामिछानेले ४९ हजार २६१ मत ल्याउँदै विजयी भएका हुन्। लामिछानेले नेपाली कांग्रेसका उम्मेदवार उमेश श्रेष्ठलाई ३४ हजार १६२ मतान्तरले पराजित गरेका हुन्। मन्त्री श्रेष्ठले १५ हजार ९९ मत ल्याएका छन्। एमालेका कृष्णभक्त पोखरेललाई तेस्रो भएका छन्। पोखरेलले १४ हजार ६४९ मत ल्याएका छन्। लामिछानेको विजयीसँगै राष्ट्रिय स्वतन्त्र पार्टीले हालसम्म ६ सिट विजयी भएको छ।
सर्लाही क्षेत्र नं ४ को (ख) बाट फकिरा विजयी,सर्लाही: सर्लाही क्षेत्र नं ४ को (ख) बाट सता गठबन्धनका उम्मेदवार फकिरा महतो विजयी भएका छन् । नेकपा माओवादी केन्द्रबाट उम्मेदवारी दिएका महतोले स्वतन्त्र उम्मेदवार अनिता देवीलाई ३५७ मतले पछि पार्दै विजयी बनेका छन् । फकिरा महतोले ८ हजार ३३ मत ल्याएर विजयी बनेका हुन् । उनका निकटतम प्रतिद्वन्द्वी अनिता देवीले ७ हजार ६ सय ७६ मत प्राप्त गरेकी छन् ।
कञ्चनपुर ३ प्रदेशसभा १ मा समाजवादीका प्रकाश रावल विजयी,महेन्द्रनगर : कञ्चनपुर निर्वाचन क्षेत्र नं ३ प्रदेशसभा (१)मा नेकपा एकीकृत समाजवादीका प्रकाश रावल विजयी भएका छन्। मुख्य निर्वाचन अधिकृतको कार्यालयले सार्वजनिक गरेको अन्तिम मतपरिणाम अनुसार उनले ८ हजार ७ सय १८ मत ल्याएर प्रदेशसभा सदस्यमा निर्वाचित भएका हुन्। उनी सुदूरपश्चिम प्रदेश सरकारको आर्थिक मामिला तथा योजना मन्त्री पनि हुन्। उनका निकटतम प्रतिस्पर्धी राप्रपाका धर्मराज जोशीले ६ हजार ८ सय ५८ मत ल्याए भने नेकपा माओवादीका टिकेन्द्रप्रसाद भट्टले ४ हजार ६ सय ८६ मत पाएका छन्। यस क्षेत्रमा सत्तागठबन्धनका माओवादी केन्द्र र एकीकृत समाजवादीबीच मित्रवत प्रतिस्पर्धा भएको थियो । निर्वाचन कार्यालयका अनुसार ४६ हजार ५८४ मतदाता रहेको यो क्षेत्रमा २७ हजार ३४ मत खसेको थियो। जसमा १ हजार ३८४ म तबदर भएका छन्।
मतगणनामा तारजाली किन ?,"आम निर्वाचन २०७९ को मत परिणामका लागि कर्मचारीहरू मतगणनामा व्यस्त छन्। मतगणना स्थलमा विभिन्न पार्टीका प्रतिनिधि कर्मचारीले गनिरहेका मतको रुजु गर्न बसेका छन्। मत गन्दै गरेका कर्मचारी र मतगणनाको रुजु गर्न बसेका पार्टीका प्रतिनिधिबीच लक्ष्मण रेखाको रुपमा तारजाली लगाइएको छ। मतगणनाका बेला दलका प्रतिनिधिहरूले आफु अनुकुलको मत परिणाम नआएपछि मतपत्र च्यात्ने, गणकहरूमाथि हातपात गर्ने र मतगणनामा हुनसक्ने असुरक्षालाई मध्यनजर गर्दै गतवर्षदेखि आयोगले हरेक मतगणनास्थलमा तारजाली लगाउने गरेको छ। सुदूरपश्चिममा प्रतिनिधिसभाका १६ वटै स्थानमा मतगणना भइरहेको छ। कैलालीको निर्वाचन क्षेत्र नम्बर ५ बाहेकका सबै निर्वाचन क्षेत्रमा गणक र दलका प्रतिनिधिका बीचमा तारबार हालिएको छ। कैलाली ५ मा भने मानिस नछिर्ने गरी फलामका डण्डी हालिएका छन्। अरु सबै स्थानमा ग्याबिन तारले बेरेर गणकहरू बस्ने र दलका प्रतिनिधि तारजाली बाहिर बस्ने ब्यवस्था मिलाइएको छ। यसले, कुनै प्रतिनिधिले मतपत्र च्यात्ने र झम्टिने सम्भावना एकदमै न्यून भएको छ। कैलाली बारका अध्यक्ष शिद्धराज ओझाको विचारमा तारबार लगाउनु राम्रो हो। २०७४ सालको निर्वाचनमा चितवन महानगरपालिकाको मत दलका प्रतिनिधिले चपाएर निलेपछि त्यहाँ पुनः मतदान भएको थियो। त्यसपछि नै मतपत्रको सुरक्षाका लागि तारजालीको अवधारणा आएको हो। यसले सबैको सुरक्षा हुन्छ, मतपत्रको पनि सुरक्षा हुन्छ, दलका प्रतिनिधि सबै नभए पनि आफू अनुकूल परिणाम नआउनेवित्तिकै आक्रोसित हुने भएकाले त्यो खतराबाट जोगिने माध्यम हो, बारका अध्यक्ष ओझाले भने। तर, केही नागरिक समाजका अगुवाहरू भने मानिसका लागि तारजाली लगाउनु त्यति राम्रो नभएको बताउँछन्। संसारमा सबैभन्दा चेतनशील प्राणी मानिस हो, त्यसका लागि पनि तारको बार भनेपछि अलि अनौठो भने लाग्छ नागरिक अगुवा प्रमोद पाठकले भने। लोकतन्त्रमा जीत हार स्वभाविक भएकाले, अहिले पनि हामीमा राजनीतिक संस्कार राम्ररी बसिसकेको छैन। जनताले दिएको अभिमत जसले पनि स्वीकार गर्नसक्नु नै लोकतन्त्रको सुन्दर पक्ष हो, उनले भने। कैलालीमा मुख्य निर्वाचन अधिकृत ओमप्रसाद अर्याल पनि तारजाली मतपत्रको सुरक्षाका लागि लगाउनु परेको बताउँछन्। राजनीतिक दलका कार्यकर्ता आफु अनुकुलको परिणाम नआउने बित्तिकै आक्रोसित हुने चलन छ, अनि मतगणनालाई केही फरक पर्छ कि भनेर यस्तो गरिएको हो। यसमा सबै राजनीतिक दलहरूको सहमति पनि रहेको छ उनले भने। तारजालीभित्र मतगणना गरिने प्रविधि परिवर्तन गर्नुपर्ने मकवानपुरका राजनीतिक दलका प्रतिनिधिहरूले बताएका छन्। आगामी निर्वाचनहरूमा मतदान र मतगणनाको प्रविधि परिवर्तन गर्नसके जनतादेखि कर्मचारी सबैले राहत महशुस गर्ने उनीहरूको बुझाइ छ। नेपाली कांग्रेस मकवानपुरका सभापति बुद्ध लामाले तारजाली भित्र मतगगणना गर्नु राम्रो भए पनि असोभनीय देखिने बताए। तारजाली कस्तो ठाउँमा प्रयोग हुन्छ, अहिले हामीले कहाँ प्रयोग गरेका छौं। यो भन्दा अरु फरक प्रक्रिया र तरिका अपनाउनुपर्छ, उनले भने, मान्छे छिर्न नसक्ने तर मतपत्रमा लगाएको छाप सहजै हेर्न सक्ने ठाउँ हुनुपर्छ। उम्मेदवारका प्रतिनिधि र मतगणकको दुरी बढी हुँदा मतपत्रमा परेको चिन्ह हेर्न गाह्रो हुने, कर्मचारीले छिटो मत गनेमा प्रतिनिधिहरूलाई बुझ्न समस्या हुने र मनोवैज्ञानिक दवाब पनि पर्ने लामाको अनुभव छ। निर्वाचनमा देखिने केही अशोभनीय क्रियाकलाप रोक्न भनेर तारजाली राखेर मतगणना गर्ने काम भइरहेको छ। यसले अपनत्व कम भयो। तारजाली भन्दा पनि केही नयाँ सिस्टम राख्नुपर्छ, उनले भने। नेकपा एमाले मकवानपुरका सचिव नविन सिग्देलले मतपत्रको सुरक्षा भएपनि अब डिजिटल प्रविधिमा जानुपर्ने बताए। मतदान र मतगणना नै अब नयाँ प्रविधिमा जानुपर्छ, त्यसका लागि हामीसँग पाँच वर्ष समय छ, उनले भने, २०७४ को चुनावमा मतपत्र च्यातेपछि यस्तो पनि हुँदोरैछ भनेर तारजाली लगाइएको हो। यसले गर्दा करोडौं रुपैयाँ तारजालीमा खर्च गर्नुपर्ने बाध्यता राज्यलाई भयो। तर, नेकपा माओवादी केन्द्र मकवानपुरका अध्यक्ष सर्केस घलान (मधु)ले भने सुरक्षाको हिसावले तराजाली उपयुक्त रहेको वताए। विभिन्न सोच र नियतका प्रतिनिधि हुन्छन्, कोही निर्वाचन प्रक्रियालाई सहजै स्वीकार नगर्ने खालका हुन्छन्, उनले भने, दुर्घटना जोखिम न्यूनीकरणमा यसले सहयोग गरेको छ। तर, सधैँ तारजालीको भर पर्नुहुँदैन, नयाँ विकल्प खोजिनुपर्छ। मकवानपुरका मुख्य निर्वाचन अधिकृत ऋषिराम निरौलाले तारजालीका कारण मतगणना गर्न सजिलो भएको बताए। सुरक्षाको दृष्टिले सजिलो भएको छ, उनले भने। उनले मतगणनामा बस्ने उम्मेदवारका प्रतिनिधि र मतदाताले पनि तारजालीको विकल्प खोजिनुपर्ने बताएका छन्। कर्णालीका विभिन्न जिल्लामा ग्याबिन जालीले घेराबार गरेर मतगणना थालिएको छ। मतगणनाको क्रममा राजनीतिक दलका उम्मेदवार र उनीहरूका प्रतिनिधिबाट मतपत्र सुरक्षित बनाउन ग्याबिन जालीको घेराभित्र मतगणना थालिएको हो। कालिकोटका मुख्य निर्वाचन अधिकृत भरत लम्सालले मतगणनालाई सुरक्षित रुपमा सम्पन्न गर्न तारजालीको प्रयोग गरिएको बताए। उनले भने, विगतका निर्वाचनमा मतगणना हुँदै गर्दा मतपत्र च्यात्ने काम भए, त्यस्ता घटना दोहोरिन नदिन यसपाली सम्भावित जोखिम कम गर्न ग्याबिन जालीको बार लगाएर मतगणना गरिएको हो। जिल्लाका सुरक्षा निकायले पनि मतगणनाको क्रममा हुनसक्ने जोखिम न्यूनिकरणका लागि बार लगाएर मतगणना गर्न सुझाव दिएका थिए। मतको सुरक्षा गर्न र सम्भावित जोखिमबाट जोगाउन तारजाली लगाउनु परेको निर्वाचन अधिकृतको कार्यालयले जनाएको छ। यसले दलका प्रतिनिधिबाट मतपत्र च्यातिने, चपाउने, जलाउने र खोसिने जस्ता नकारात्मक व्यवहारलाई निरुत्साहित बनाउन मतगणना स्थलमा बार लगाउनु परेको मुख्य निर्वाचन अधिकृत लम्सालको भनाइ छ। तर, नेपाली कांग्रेस कालिकोटका उपसभापति मीनबहादुर बोगटीले भने मतगणनास्थलमा तारजाली लगाएर गलत संस्कारको सुरुवात गरिएको बताए। उनले भने, यसले मतगणनालाई सुरक्षित त बनाएको छ, तर सबै ठाँउमा नकारात्मक घटना हुन्छन् भन्ने छैन। अब राजनीतिक दलले पनि गम्भीर भएर आफ्ना व्यवहार सुधार गर्नुपर्छ, यसरी तारजाली लगाएर भन्दा पनि सबैको रोहबरमा खुला रुपमा नै गणना गर्दा पारदर्शी हुन्थ्यो। यसरी तारजाली लगाएर कारागार जस्तो ठाँउमा गणना गर्नु लोकतन्त्र र जनमतको अपमान भएको उनको भनाइ छ। यस्तै, नेकपा माओवादी केन्द्रका नेता मानबहादुर भण्डारीले तारजाली लगाएर गरिएको गणनामा हिरासतभित्रै बसको अनुभूति भइरहेको बताए। उनले भने, तारजाली लगाउनु असल संस्कार नै होइन, जनमतलाई घेराभित्र गणना गर्ने कामको अन्त्यु हुनुपर्छ। साथै अब राजनीतिक दलका कार्यकर्ताले पनि नतिजा आफू अनुकूल नहुँदा आवेगमा आउने, अस्वस्थ प्रतिस्पर्धा गर्ने र हारलाई स्वीकार गर्न नसक्ने जस्ता व्यवहार त्याग्नुपर्ने उनले बताए। तारजाली लगाएर गरिएको मतगणनाले लोकतन्त्रको अपमान भइरहेको उनको भनाइ छ। तारजाली लगाएर आखिर किन गरिन्छ त मतगणना ? धेरैलाई जिज्ञासा लाग्न सक्ने यस विषयमा मोरङका प्रमुख जिल्ला अधिकारी काशीराज दाहाल भन्छन्, मतगणनास्थलमा तारजाली लगाउने विषय त्यसको सुरक्षासँग सम्बन्धित हुन्छ। सुरक्षा संवेदनशीलताको विषयलाई दृष्टिगत गरेर मतगणनास्थलमा तारजाली लगाइने उनी बताउँछन्। गणनामा हुनसक्ने सम्भावित क्षति र जोखिमको अवस्थालाई ध्यानमा राख्दै तारजालीको परम्परा चलिआएको उनको भनाइ छ। गणना कोठाभित्र राजनीतिक दलका सीमित प्रतिनिधि भएपनि उनीहरूको आचरणप्रति विश्वस्त हुन नसकिने भएकाले तारजालीको विकल्प अपनाइको उनको तर्क छ। मतगणनामा त प्रतिनिधिहरू हुन्छन्। उनीहरूको आचरण, व्यवहार र क्रियाकलाप त थाहा हुँदैन, उनी भन्छन्, त्यसैले विगतका घटना क्रमहरूलाई केलाउँदै मतपत्रलाई सुरक्षित बनाउने प्रयास स्वरुप गणनास्थलमा तारजाली लगाइने गरिन्छ। ६ प्रतिनिधि र १२ प्रदेशसभा निर्वाचन क्षेत्र रहेको मोरङमा हाल प्रत्येक मतगणनास्थलमा तारजाली लगाइएको छ। कतिपय गणना केन्द्रमा सीसी क्यामेरासमेत जडान गरिएकोे छ। प्रदेश १ को राजधानी विराटनगरस्थित आदर्श माध्यमिक विद्यालयमा अहिले मोरङको निर्वाचन क्षेत्र नं ४, ५ र ६ को मतगणना भइरहेको छ। तर, प्रत्येक कोठामा तारजाली लगाइएको छ। मतगणना कोठाबाहिर म्यादी प्रहरी, नेपाल प्रहरी र सशस्त्रको संयुक्त उपस्थिति रहेपनि तारजाली लगाएर छेकबार गरिएको छ। बाहिरका व्यक्तिबाट मतपत्र सुरक्षित बनाउन नै तारजाली लगाइने गरिएको मोरङका मुख्य निर्वाचन अधिकृत दुर्गाप्रसाद ढुंगेल बताउँछन्। गणनाको हिसाबकिताब बिग्रन तारजाली लगाउन सुरु गरिएको उनको भनाइ छ। मतगणनास्थलमा कतै बम बिस्फोट, कतै खुकुरी प्रहार, कतै सामुहिक झडप त कतै मतपत्र च्यातिएको जस्ता घटनाहरू सार्वजनिक भइरहेकै हुन्छन्। यी यस्ता घटनाको अप्रिय प्रभाव गणना कार्यमा नपरोस भन्ने उद्देश्यका साथ तारजाली लगाइने गरिएको ढुंगेलले बताए। उनी भन्छन्, तारजाली लगाएर छेकबार गर्ने मात्र होइन, सुरक्षा अवस्था हेरेर सीसीटीभी क्यामेरासमेत जडान गरिन्छ। माथिबाटै आदेश हुन्छ। लोकतन्त्रमा मतदाताको मतबाट राजनीतिक दलहरूले वैधता पाउँछन्। देशभर दलका प्रतिनिधि र स्वतन्त्र उम्मेदवारहरू नागरिकको विश्वासबाट पाउने मतका आधारमा निर्वाचित हुन्छन्। तर, एकाध घटनाका आधारमा नागरिकले विश्वास गरेका तिनै दल तथा उम्मेदवारका प्रतिनिधिहरूप्रति अविश्वास पैदा हुँदा लोकतन्त्र नै संकटमा पर्दै गएको कानुुनका जानकारहरू बताउँछन्। लोकतन्त्रलाई संस्थागत गर्ने क्रममा तारजाली लगाएर बिडम्बना सिर्जनाको प्रयास ठीक नभएको उनीहरूको भनाइ छ। संविधानमा लेखिएको लोकतन्त्रलाई व्यवहारमा उतार्न दल र तिनका प्रतिनिधिहरू जनताप्रति जवाफदेही हुनुुपर्ने उनीहरूको सुझाव छ। निर्वाचन आयोगले मतगणना स्थलमा तारजाली नलाउनु भनी जिल्लाभर निर्देशन जारी गरे पनि झापा जिल्लाका पाँचै निर्वाचन अधिकृतको कार्यालय तारजाली लगाइएको छ। शीर्ष नेताहरू उम्मेदवारी दिएको झापामा मतगणनालाई धाँधलीरहित र शान्तिपूर्ण बनाउन तारजाली लगाइएको मुख्य निर्वाचन अधिकृत चन्द्रमणि ज्ञवालीले जानकारी दिए। आयोगको निर्देशनभन्दा पनि सुरक्षाको दृष्टिकोणले पाँचै निर्वाचन अधिकृतको कार्यालयमा तारजाली लगाइएको हो, उनले भने, मतगणना अति संवेदनशील कुरा हो। यसमा नजरअन्दाज गर्न मिल्दैन। मतगणनाको क्रममा मतपत्र च्यात्ने, खाने जस्ता घटना विगतमा भइसकेका छन्। झापामा त्यस्तो घटना नहुने भन्ने हुँदैन। घटना भयो भने त्यसको जवाफ मैले दिनुपर्ने हुन्छ, ज्ञवालीले भने। तारजालीको बार जनताको सेवा गर्न संसदमा पुग्ने पार्टीका प्रतिनिधि र कार्यकर्ताप्रतिको अविश्वासको प्रतीक बनेको नागरिक अभियन्ता बताउँछन्। यही दृश्यलाई राजनीतिक विश्लेषक तथा सामाजिक अभियन्ता विश्व सिग्देलले कैदभित्र लोकतन्त्रको बिम्बका रुपमा अथ्र्याएका छन्। अस्तिसम्म उम्मेदवार, एजेन्ट, कर्मचारी मतपत्रको थुप्रोबीचमा राखेर मिलेरै मतपत्रको गड्डी बनाउँथे र गन्थे। बीचबीचमा गफगाफ हाँसोठट्टा हुन्थ्यो। कर्मचारीले आफ्नो भागमा आएको चिया, चिउरा, आलुचनाको तरकारी एजेन्ट, उम्मेदवारहरूलाई पनि खुवाउँथे र बढो सौहार्दपूर्ण व्यवहार हुन्थे, उनले सामाजिक सञ्जाल फेसबुकमा लेखेका छन्। शिवराज भट्टधनगढी, कृष्ण सारु मगर हेटौंडा, कृष्णमणी बरालपोखरा, बिस्नप्रसाद न्यौपानेकालिकोट, राकेश कर्णविराटनगर, पार्थ मण्डलझापा"
भक्तपुर १ (२) मा नेमकिपाका गोसाई विजयी,भक्तपुर : भक्तपुरको क्षेत्र नम्बर १ (२) प्रदेश सभामा नेपाल मजदुर किसान पार्टी (नेमकिपा) प्रदेश सुरेन्द्र राज गोसाई विजयी भएका छन् । उनी २९ हजार ७ सय ४ मत ल्याएर विजयी भएका हुन् । दोस्रो एमालेले नारायण सुन्दर सिन्ताकले ३ हजार १ सय ६१ मत पाएका छन् । तस्रो काग्रेसका पवन भु्जुले २ हजार ४ सय १८ मत पाएका छन् । चौथोमा राप्रपाले १ हजार ९ सय ५ मत प्राप्त गरेका छन्। भक्तपुर क्षेत्र नं १ (२) कुल मत ५३ हजार ७ सयष् ८४ मा जम्मा ३८ हजार ९ सय ६२ खसेको थियो।
"७३ निर्वाचन क्षेत्रको मतपरिणाम : कांग्रेस २८ स्थानसहित पहिलो, एमाले पछ्याउँदै","काठमाडौं : पछिल्लो मतपरिणाम अनुसार प्रतिनिधिसभा निर्वाचनमा नेपाली कांग्रेस पहिलो स्थानमा छ। दोस्रो स्थानमा नेकपा एमाले र तेस्रोमा माओवादी केन्द्रले लिड गरिरहेको छ। ७३ निर्वाचन क्षेत्रको मतपरिणाम सार्वजनिक भएको छ। अहिलेसम्म २८ स्थानमा कांग्रेसले विजयी हासिल गरेको छ। यस्तै एमालेले १६ स्थानमा जितिसकेको छ। माओवादी केन्द्रले ८ र समाजवादीले ७ स्थानमा विजय हासिल गरेको छ। राष्ट्रिय स्वतन्त्र पार्टी ६ स्थानमा निर्वाचित भएको छ। राप्रपाले २, जसपाले १ स्थानमा जितेको छ भने नागरिक उन्मुक्ति पार्टीले २ स्थान जितेको छ। राष्ट्रिय जनमोर्चा, लोकातान्त्रिक समाजवादी पार्टी र जनमत पार्टीले ११ स्थान जितेको छ।"
बाँके३ बाट किशोरसिंह राठोर निर्वाचित,काठमाडौंः नेपाली कांग्रेसका किशोरसिंह राठौर बाँके३ बाट निर्वाचित भएका छन् । राठौरले २९ हजार ४० मत ल्याउँदै निर्वाचित भएका हुन् । उनका प्रतिद्वन्द्वी नेकपा एमालेका किस्मतकुमार कक्षपतिले २४ हजार २४६ मत ल्याए । राठोर र कक्षपतीको मतान्तर ४ हजार ७९३ रहेको छ ।
एमालेका विनोदकुमार शाह प्रदेश सभामा निर्वाचित,"दैलेख : नेपाल कम्युनिष्ट पार्टी (एमाले) का कर्णाली प्रदेश अध्यक्ष विनोदकुमार शाह प्रदेश सभामा निर्वाचित भएका छन्। दैलेख प्रतिनिधि सभा निर्वाचन क्षेत्र नं २, प्रदेश सभा (ख) बाट उनी निर्वाचित भएका हुन्। शाह ९ हजार ४ सय ६४ मतसहित प्रदेश सभामा निर्वाचित भएका हुन्। एमालेले दैलेखका दुई वटा प्रतिनिधि सभा निर्वाच क्षेत्र र तीन वटा प्रदेश सभा निर्वाचन क्षेत्र गुमाउँदा शाहले जीत हात पारेका हुन्। शाहका निकटतम प्रतिस्पर्धी नेकपा माओवादी केन्द्रका योगेन्द्र शाही ८३ मतान्तरले पराजित भएका छन्। माओवादी केन्द्रका शाहीले ९ हजार ३ सय ८१ मत पाएका छन्। यी दुई नेता उम्मेदवारी दर्ता गराउनुको अघिल्लो दिनसम्म एउटै पार्टी अर्थात नेकपा एमालेमै थिए। एमालेबाट यो प्रदेश सभामा शाहले टिकट पाए भने एमालेमा टिकट नपाएपछि शाहीले नेकपा माओवादी केन्द्रमा प्रवेश गरेर उम्मेदवारी दिएका थिए। प्रदेश सभामा निर्वाचित शाह भारतको नैनितालबाट उच्च शिक्षा अध्ययन गरेर फर्किएपछि पञ्चायती व्यवस्थाले नागरिकका प्रजातान्त्रिक हक अधिकार हनन् गरेको बारे बोलेको आरोपमा २०२८ सालमा हिरासत बस्नुपरेको थियो। २०३५ मा कम्युनिष्ट पार्टीको सदस्यता लिएका शाहले नेपाल मजदुर किसान पार्टीको केन्द्रीय सदस्य हुँदै सचिवालय सदस्यको रुपमा काम गरेका थिए। २०३५ सालमा पञ्चायती व्यवस्थाविरुद्ध लागेको आरोपमा ९ महिना जेल जीवन बिताएका शाह दैलेखबाट नेपालजंग जेल सारेर अमानविय यातना दिएको अवस्थामा जेलबाट भागेर भारतमा भई बहुदलिय व्यवस्था स्थापनामा संघर्ष गरेका थिए। २०४३ सालमा प्रधानपञ्चमा निर्वाचित शाह पञ्चायत कालमा दैलेखको मदिरा विरोधी आन्दोलनको अगुवाई गरेका थिए। पञ्चायत विरोधी आन्दोलनमा सक्रियता बढाएपछि २०४५ सालमा पुन जेल परेका शाह २०५१ सालमा दैलेख निर्वाचन क्षेत्र नं २ बाट प्रतिनीधि सभा सदस्यमा निर्वाचित भएका थिए। २०५१ सालमा बनेको नेकपा एमाले सरकारले गरेका लोकप्रिय काम र चुनावका माध्ययमबाट सरकार गठन गरी प्रगतिशिल सुधारका काम गर्ने कार्यनितिबाट प्रभावित भइ शाहले २०५२ सालमा दैलेख जिल्लामा नेपाल मजदुर किसान पार्टीलाई नेकपा एमालेसँग् एकीकरण गर्ने कामको नेतृत्व गरेका थिए। जलस्रोत सहायक मन्त्री समेत भइसकेका शाह दैलेखमा नेकपा एमालेको बलियो संगठन बनाउन महत्वपूर्ण भूमिका खेलेका नेता हुन्। नेकपा एमालेको राष्ट्रिय प्रतिनिधि परिषद् सदस्य, केन्द्रीय अनुशासन आयोगको सदस्य भइ काम गरेका शाह अहिले एमालेको प्रदेश अध्यक्षको भूमिकामा छन्। विभिन्न २० बढी देशको भ्रमण गरेका शाह युरोप अमेरिका र एशिया जस्ता देशको विकास मोडल र राजनीतिक व्यवस्थालाई नजिकबाट अध्ययन गरेका नेता हुन्।"
सर्लाही ४ (क) बाट बीरेन्द्र विजयी,मलंगवा : सर्लाही क्षेत्र नं ४ को (क) बाट सत्ता गठबन्धनका उम्मेदवार बीरेन्द्रप्रसाद सिंह निर्वाचित भएको छन्। नेपाली काँग्रेसबाट उम्मेदवारी दिएका सिंहले एमालेजसपा गठबन्धनका उम्मेदवार एमालेका नेता रामबाबु रायलाई एक हजार ७७ मतले पछि पार्दै निर्वाचित भएका छन्। सिंहले १५ हजार ६ सय ९३ मत ल्याएका छन्। उनका निकटतम प्रतिद्वन्द्वी रायले १४ हजार ६ सय १६ मत ल्याएका छन्। सिंहको यो दोस्रो कार्यकाल हो।
कैलाली १ (१) मा नागरिकका चौधरी भारी मतान्तरले विजयी,टीकापुर : कैलाली क्षेत्र नं १ को प्रदेश (१) मा नागरिक उन्मुक्ति पार्टीका कैलाश चौधरी भारी मतान्तरले विजयी भएका छन्। उनी प्रतिद्वन्द्वी नेकपा माओवादीका दीर्घ विनाडीभन्दा ४ हजार ७२४ मतान्तरले विजयी भएका हुन्। चौधरीले १५ हजार १०१ मत पाएका छन् भने निकटतम प्रतिद्वन्द्वी गठबन्धनका तर्फबाट माओवादीका बिनाडीले १० हजार ३७७ मत पाएका छन्। निर्वाचन अधिकृतको कार्यालयका अनुसार राप्रपाका भीमबहादुर बमले ४ हजार ६० र जसपाका भगतराम चौधरीले २ हजार २८७ मत पाएका छन्। क्षेत्र नं १ को प्रतिनिधि सभामा नागरिक उन्मुक्ति पार्टीकी अध्यक्ष रञ्जिता श्रेष्ठको जित निश्चित भैसकेको छ भने प्रदेश (ख) मा समेत सोही पार्टीका लक्ष्मण किशोर चौधरीको सुरुवाती अग्रता कायमै छ। चौधरी गठबन्धनका तर्फबाट उम्मेदवार रहेका काँग्रेस केन्द्रिय सदस्य डा रणबहादुर भन्दा करिब ३ हजार बढी मतले अघि छन्।
चितवन प्रदेश २ (१ ) मा गठबन्धनलाई पराजित गर्दै एमालेका कृष्ण सिलवाल विजयी,चितवन : चितवन क्षेत्र नम्बर २ (क) मा गठबन्धनका उम्मेदवारलाई १२४० मतान्तरले पराजित गर्दै एमाले उम्मेदवार कृष्ण सिलवाल विजयी भएका छन्। उनले १६ हजार ५ सय मत प्राप्त गरेर विजयी भएका हुन्। उनका निकटतम प्रतिद्वन्द्वी गठबन्धनका तर्फबाट माओवादी केन्द्रका घनश्याम दाहाल अविनाशले १५ हजार २ सय ६० मत प्राप्त गरे। यो प्रदेश निर्वाचन क्षेत्रमा ४३ हजार ९७ मत गणना भएको थियो।
माओवादी कमाण्डर छिन्तुको जितमा ह्याट्रिक,"हेटौंडा : नेकपा माओवादी केन्द्रका प्रेमबहादुर पुलामी (छिन्तु) ले जितको अनवरत यात्रा अगाडि बढाएका छन्। मकवानपुर प्रदेशभा १(१) मा १९ हजार सातसय १९ मतका साथ विजयी हुँदै उनले जितमा ह्याट्रिक गरेका हुन्। बाम लोकतान्त्रिक गठबन्धनबाट उम्मेदवार बनेका पुलामीसँग नेकपा एमालेका कमल विष्ट मत चार हजार दुईसय ८७ मत अन्तरले पारजित भए। विष्टले १५ हजार चारसय ३३ मत प्राप्त गरे। साथै राप्रपाका उम्मेदवार सागर थापाले सात हजार सातसय दुई मत प्राप्त गरे। पुलामी २०७४ मा यसै क्षेत्रबाट जितेका थिए। नेकपा एमालेसँगको गठबन्धबाट विजयी भएका उनले नेपाली कांग्रेस धर्मराज लामिछानेलाई पराजित गरेका थिए। उनी २०६४ मा मकवानपुर निर्वाचन क्षेत्र नम्बर २ बाट संविधानसभा सदस्य निर्वाचत भएका थिए। पुलामी २०२९ पुस ८ गते बागमती गाउँपालिका ३ फापरबारीमा बुवा जित बहादुर पुलामी र आमा रत्नकुमारी पुलामीको कोखबाट जन्मिएका हुन्। विगत ३० वर्षदेखि निरन्तर कम्युनिष्ट राजनीतिमा रहेका पुलामी जनयुद्धको समयमा दश वर्ष भूमिगत राजनीति गरेका थिए। उनी जनयुद्धकै समयमा २०५५ मा एक महिना जेल परेका थिए। वाइसिएलको समस्य हुँदै राजनीतिमा प्रवेश गरेका उनले जनयुद्धको समयमा विभिन्न युद्ध मोर्चाहरु सम्हाले। २०५८ मा उनी मकवानपुरको पूर्वी इलाकाको जनसरकार प्रमुख बने। सोही समयमा जिल्ला पार्टी सचिवालय सदस्य हुँदै २०५९ मा जनमुक्ति सेनको कमिसार र २०६० सालमा रसुवा र नुवाकोटको पार्टी सेक्रेटरीको भूमिका पनि पुलामीले सम्हाले। २०६१ सालमा जनमुक्ति सेनाको बटालियन कमिसार हुँदै उनी नेवा ताम्सालिङ दक्षिण ब्युरो सचिव समेत बने। तत्कालिन माओवादी पार्टी शान्ति सम्झौतासँगै खुल्ला राजनीतिमा आएपछि नेकपा माओवादी केन्द्रमा आएको टुटफुट र विभाजनको समयमा पनि उनी अबिचलित रही मकवानपुरमा नेकपा माओवादीलाई एकताबद्ध बनाउन मुल नेतृत्व सम्हालेर बसे। २०६८ सालदेखि नेकपा माओवादी केन्द्र मकवानपुरको अध्यक्षको भूमिका निर्वाह गर्दै आएका उनी हाल नेकपा माओवादी केन्द्र बागमती प्रदेश समितिका उपाध्यक्ष हुन्। जितपछि प्रतिक्रिया दिँदै पुलामीले भने, मलाई विजयी गराउनुहुने सबै मतदातलाई धन्यवाद। तपाईहरुको मतको करद हुनेगरी काम गर्नेछु।"
रामचन्द्र पौडेल निर्वाचित,"तनहुँ : तनहुँ निर्वाचन क्षेत्र नम्बर १ मा नेपाली कांग्रेसका रामचन्द्र पौडेल निर्वाचित भएका छन्। पौडेल २५ हजार ३१८ मत ल्याएर निर्वाचित भएका हुन्। प्रतिद्वन्द्वी एमालेका एकबहादुर रानाले १९ हजार ९४३ मत ल्याए। यस्तै, स्वतन्त्रका गोविन्दराज जोशीले ६ हजार ८७८ मत ल्याएर तेस्रो भए।"
पाँचथरको प्रदेश सभा २ मा माओवादी केन्द्रका आङ्बो विजयी,फिदिम : पाँचथरको प्रदेश सभा सदस्य निर्वाचन क्षेत्र २ मा नेपाल कम्युनिष्ट पार्टी (माओवादी केन्द्र) का इन्द्रबहादुर आङ्बो (मौसम) विजयी भएका छन्। निकटतम प्रतिद्वन्द्धि नेकपा (एमाले) का आइन्द्र सुन्दर नेम्बाङलाई ३ हजार ६७ मतले पछि पार्दै आङ्बो विजयी बनेका हुन्। आङ्बोले १५ हजार ६ सय ७२ मत प्राप्त गरेर विजयी भएका हुन्। नेम्बाङले १२ हजार ६ सय ५ मत प्राप्त गरेको हुन्। यो क्षेत्रमा जम्मा ३४ हजार ४ सय ६५ मत खसेको थियो।
दाङ ३(१)मा नेपाली कांग्रेसका डिल्लीबहादुर चौधरी निर्वाचित,दाङः दाङ ३(१)मा नेपाली कांग्रेसका डिल्लीबहादुर चौधरी निर्वाचित भएका छन् । चौधरीले १९ हजार ८५० मत प्राप्त गरी निर्वाचित भएका हुन् । प्रतिस्पर्धी नेकपा एमालेका घनश्याम पाण्डेले १४ हजार ४५० मत ल्याए । चौधरी र पाण्डेको मतान्तर ५ हजार चार सय छ ।
दैलेख१ (ख) मा कांग्रेसका कृष्णकुमार बिसी विजयी,"दैलेख : दैलेखको प्रतिनिधिसभा निर्वाचन क्षेत्र नं १ अन्तरगर्त प्रदेश सभा (ख) मा नेपाली कांग्रेसका कृष्णकुमार बिसी विजयी भएका छन्। उनी एक हजार ७६ मतान्तरले विजयी भएका हुन्। यो प्रदेश सभामा जम्मा खसेको मत २३ हजार ३ सय ४३ गणना गर्दा बिसी १० हजार ५ सय ४४ मतसहित विजयी भएका हुन्। प्रदेश सभामा निर्वाचित बिसी २०७४ को निर्वाचनमा दैलेख१, प्रदेश सभा (क) मा पराजित भएका थिए। गठबन्धनको बलमा यस पटक प्रदेश सभा (ख) बाट निर्वाचित भएका हुन्। प्रदेश सभामा निर्वाचित बिसीलाई सत्ता गठबन्धनको साथ थियो। उनका निकटत् प्रतिद्वन्द्वी नेकपा एमालेका प्रेमबहादुर थापाले ९ हजार ४ सय ६८ मत प्राप्त गरेका छन्। एमालेका थापा निवर्तमान जिल्ला समन्वय समितिको प्रमुख हुन्। यो प्रदेश सभा अन्तरगर्त दैलेखका नौमूले र महाबु गाउँपालिका र नारायण नगरपालिका पर्दछन्।"
बैतडीको प्रदेश सभा (क)मा एमालेका सुरेन्द्र पाल विजयी,"बैतडी : बैतडी प्रदेश सभा (क) मा नेकपा एमालेका सुरेन्द्र पाल विजयी भएका छन्। स्वतन्त्र उम्मेदवार हरिमोहन भण्डारीलाई १,८१३ मताअन्तरले पछि पार्दै पाल विजयी भएका हुन्। पालले १२ हजार ८ सय ३१ मत प्राप्त गरे भने उनका निकटतम् प्रतिद्वन्दी स्वतन्त्र उम्मेदवार हरिमोहन भण्डारीले ११ हजार १८ मत प्राप्त गरेका छन्। पाल नेकपा एमालेका जिल्ला अध्यक्ष समेत हुन्। कांग्रेस माओवादीका साझा उम्मेदवार नेपाली कांग्रेसका बिरबहादुर बिष्टले १० हजार ९५३ मत प्राप्त गरेका छन्। यो क्षेत्रमा ४० हजार १५५ मत खसेको थियो। यसैगरी दुई प्रदेशसभा क्षेत्र रहेको बैतडीमा प्रदेशसभा (ख)मा एमालेका लिलाधर भट्टलाई पराजित गर्दै नेपाली कांग्रेसका शिवराज भट्ट विजयी भएका छन्। प्रतिनिधिसभाको मत गणना चलिरहेको छ।"
मोरङ ६ मा डा शेखर कोइरालाको फराकिलो अग्रता,विराटनगर : प्रतिनिधि सभातर्फ मोरङको निर्वाचन क्षेत्र नम्बर ६ मा नेपाली कांग्रेसका नेता डा शेखर कोइरालाले प्रतिस्पर्धीलाई निक्कै पछाडि पारेका छन् । फराकिलो मतको अग्रता बनाउने क्रममा हालसम्म उनले २१ हजार ७४५ मत पाएका छन् । निकटतम प्रतिद्वन्द्वी नेकपा (एमाले)का लालबाबु पण्डितको १५ हजार ६७६ मत छ । पण्डितभन्दा कोइराला ६ हजार ६९ मतले अगाडि रहेका हुन् । यो क्षेत्रमा हालसम्म ५५ हजार ६३४ मतगणना भइसकेको छ । अब ३० हजार २०३ मत गणना हुन बाँकी रहेको मुख्य निर्वाचन अधिकृतको कार्यालयका सूचना अधिकारी हेमबहादुर बुढाथोकीले जानकारी दिए । उनका अनुसार जम्मा ८५ हजार ८३७ मत खसेको थियो ।
पाँचथरमा ५१ प्रतिशत गणना : आङ्देम्बे र नेम्बाङबीच कडा टक्कर,फिदिम : पाँचथरमा प्रतिनिधि सभा सदस्यको ५१ प्रतिशत मत गणना सम्पन्न हुँदा नेपाल कम्युनिष्ट पार्टी (एमाले) का बसन्तकुमार नेम्बाङ र नेपाली कांग्रेसका भीष्मराज आङ्देम्बेबीच कडा टक्कर देखिएको छ । ३८ हजार ४ सय ८६ मत गणना गर्दा नेम्बाङले १८६ मतको अग्रता कायम गरेका हुन् । नेम्बाङले हजार १६हजार ६ सय ११ मत प्राप्त गर्दा आङ्देम्बेले १६ हजार ४ सय २५ मत पाएका हुन् । प्रतिनिधि सभा सदस्यका लागि एउटा मात्रै निर्वाचन क्षेत्र रहेको पाँचथरमा ७५ हजार ३ सय ५२ मत खसेको थियो । जसमध्ये ३६ हजार ८ सय ६६ मत गणना गर्न बाँकी छ । आङ्देम्बे र नेम्बाङबीच सुरुवाती चरणदेखि नै कडा टक्कटर हुँदै आएको हो ।
"एमाले महासचिव शंकर पोखरेल पराजित, रेखा शर्मा विजयी",दाङः नेकपा एमालेका महासचिव शंकर पोखरेल पराजित भएका छन् । दाङ क्षेत्र नम्बर २ मा महासचिव पोखरेल माओबादी केन्द्रकी रेखा शर्मासँग १९२ मतान्तरले पराजित भएका हुन् । निर्वाचनको अन्तिम मत परिणाम घोषणा हुन बाँकी छ।
"शंकर पोखरेलले मतान्तर घटाए, रेखा शर्मा २६४ मतले अगाडि",दाङ : दाङ निर्वाचन क्षेत्र ३ मा नेकपा एमालेका महासचिव शंकर पोखरेल र नेकपा माओवादी केन्द्रका नेतृ रेखा शर्माबीच कडा प्रतिस्पर्धा भइरहेको छ। ७२ हजार ८२२ मत गणना हुँदा शर्माले २५ हजार ७९७ र पोखरेलले २५ हजार ५३३ मत ल्याएका छन्। शर्मा र पोखरेलको मतान्तर २६४ छ। तेस्रोमा रहेका राष्ट्रिय स्वतन्त्र पार्टीका विशाल अधिकारीले १५ हजार ७२९ मत ल्याएका छन्।
रूपन्देही ५ मा एमालेका वासुदेव घिमिरे विजयी,"बुटवल : रुपन्देहीको क्षेत्र नम्बर ५ बाट प्रतिनिधिसभा सदस्यमा नेकपा एमालेका वासुदेव घिमिरे विजयी भएका छन्। ९ हजार ७ सय मतान्तरसहित नेपाली कांग्रेसका उम्मेदवारलाई हराउँदै घिमिरे विजयी भएका हुन्। घिमिरेले ३६ हजार ८२२ मत ल्याएका छन् भने उनका प्रतिद्वन्द्वी नेपाली कांग्रेसका उम्मेदवार भरतकुमार शाहले २७ हजार १२० मत प्राप्त गरेका छन्। १ लाख २९ हजार १ सय ३५ मतदाता रहेको क्षेत्र नम्बर ५ मा ८५ हजार ७ सय ४ मत खसेको थियो। घिमिरे विजयी भए पनि अन्तिम घोसणाा सबै मतगणना सकिएपछि गरिने निर्वाचन अधिकृतको कार्यलयले जानकारी दिएको छ। समानुपातिक को मतगणना सम्पन्न भएको छैन, सो मा प्रत्यक्ष तर्फको मतपत्र हुन सक्ने समभावनालाई मध्यनजर गर्दै आधिकारिक अन्तिम घोसणा नगरिएको हो। मतान्तर धेरै रहेको उनको जीत निश्चित छ। पराजित शाह यसअघिका २ निर्वाचनमा सासद रहेकोमा अहिले ह्याट्रिक गर्ने सोचमा थिए, तिलोत्तमाका निवर्तमान मेयर बासुदेवले उनलाई पराजित गरे।"
कम्युनिष्टको विरासद तोड्दै ताप्लेजुङ प्रदेशसभामा खगेनसिं विजयी,"ताप्लेजुङ : तीन दशकदेखि नेकपा एमालेले लगातार जित्दै आएको ताप्लेजुङको प्रदेशसभा क्षेत्र (ख) मा नेपाली कांग्रेसका खगेनसिं हाङ्गाम विजयी भएकाछन्। नेकपा एमालेका गोपाल थोप्रालाई १ हजार २४८ को मतान्तरले पराजित गर्दै हाङ्गाम विजयी भएका हुन्। यहाँ खसेको कुल २१ हजार ८०७ मत मध्ये हाङ्गामले १० हजार ४९६ मत प्राप्त गरे। गोपाल थोप्राले ९ हजार २४८ मत प्राप्त गरेका हुन। मुख्य निर्वाचन अधिकृतको कार्यालयले घोषणा गर्न बाँकी रहेको छ। यस क्षेत्रमा २०४८ यता पहिलो पटक कांग्रेसले आफ्नो जित निकालेको हो। लगातार जित्दै नेकपा एमालेले रजत महोत्सव मनाएको यो क्षेत्रलाई नेकपा एमालेको किल्लाका रुपमा लिने गरिएको थियो। यहाँ २०४८ र २०५१ सालमा अम्बिका साँवा, २०५६ सालमा ओमप्रकाश ओझा, २०६४ र २०७० मा डम्बरध्वज तुम्बाहाम्फे तथा २०७४ सालमा टंक आङ्बुहाङ निर्वाचित भएका थिए । यता प्रदेशसभा क्षेत्र क को मतगणना जारी छ। यहाँ नेकपा एमालेका तिलकुमार मेन्याङ्बो झण्डै १ हजारको मतान्तरले अघि रहेकाछन्। निकटतम प्रतिद्धन्द्धी नेकपा एसका खेमबहादुर वनेम रहेकाछन्।"
प्यूठानको प्रदेशसभामा एमालेका तुल्सी र कांग्रेसका रोज विजयी,"प्यूठान : प्यूठानको प्रदेससभा निर्वाचन क्षेत्र नम्बर १ मा नेकपा एमालेका तुल्सीराम शर्मा विजयी भएका छन्। शर्माले २० हजार २ सय १० र प्रतिस्पर्धी गठवन्धनबाट उम्मेदवार बनेका नेकपा माओवादी केन्द्रका कृष्ण अधिकारी (प्रकाश) ले १७ हजार २ सय २७ मत प्राप्त गरेका छन्। उनीहरुबीच २ हजार ५ सय ८३ मतको अन्तर भएको छ। शर्मा एमालेका लुम्विनी प्रदेश कमिटी सचिवालय सदस्य र प्यूठानका निवर्तमान जिल्ला कमिटी अध्यक्ष हुन्। त्यस्तै, प्रदेससभा निर्वाचन क्षेत्र नम्वर २ मा नेपाली कांग्रेसका सरोज थापा (रोज राणा) विजयी भएका छन्। राणाले २२ हजार ५ सय १८ र उनका प्रतिस्पर्धी एमालेका हरिप्रसाद रिजालले २० हजार ८ सय ७ मत प्राप्त गरेका छन्। उनीहरुबीच १ हजार ७ सय १२ को मतान्तर भएको छ। राणा नेपाली कांग्रेस प्यूठान क्षेत्र नम्बर २ का क्षेत्रिय सभापति हुन्। उनी चलचित्र निर्माता पनि हुन्। प्रदेशमा विजयी दुवै नयाँ अनुहार हुन्।"
स्वतन्त्र उम्मेदवार कलवार प्रदेशसभा सदस्यमा पुनः निर्वाचित,सिमराः बारा क्षेत्र नं २(१) को प्रदेशसभा सदस्यमा स्वतन्त्र उम्मेदवार सारदा संकर कलवार पुनः निर्वाचित भएका छन् । एमाले र जसपाबीचको तालमेलविरुद्ध बागी उम्मेदवारी दिएका कलवार दुई हजार चार सय २८ मतको मतान्तरले निर्वाचित भएका हुन् । कलवारले नौ हजार दुई सय ९५ मत प्राप्त गर्दा एमालेका बलबिर चौधरीले ६ हजार आठ सय ६७ मत पाएका छन् । एमाले र जसपाबीचको तालमेलमा उक्त क्षेत्र एमालेको भागमा परेपछि कलवारले स्वतन्त्र उम्मेदवारी दिएका थिए । कलवार २०७४ सालको निर्वाचनमा तत्कालिन संघीय समाजवादी फोरम (हाल जसपा) बाट १६ हजार ६ सय ७१ मत प्राप्त गर्दै प्रदेशसभा सदस्यमा निर्वाचित भएका थिए ।
बैतडीको प्रदेश (क) मा एमालेका पाल विजयी,बैतडी : बैतडी प्रदेश सभा (क) मा नेकपा एमालेका सुरेन्द्र पाल विजयी भएका छन्। स्वतन्त्र उम्मेदवार हरिमोहन भण्डारीलाई १ हजार ८१३ मतान्तरले पछि पार्दै पाल विजयी भएका हुन्। पालले १२ हजार ८ सय ३१ मत प्राप्त गरे भने उनका निकटतम् प्रतिद्वन्द्वी स्वतन्त्र उम्मेदवार हरिमोहन भण्डारीले ११ हजार १८ मत प्राप्त गरेका छन्। पाल नेकपा एमालेका जिल्ला अध्यक्षसमेत हुन्। कांग्रेस माओवादीका साझा उम्मेदवार नेपाली कांग्रेसका वीररबहादुर विष्टले १० हजार ९५३ मत प्राप्त गरेका छन्। यो क्षेत्रमा ४० हजार १५५ मत खसेको थियो। यसैगरी दुई प्रदेशसभा क्षेत्र रहेको बैतडीमा प्रदेशसभा (ख)मा एमालेका लिलाधर भट्टलाई पराजित गर्दै नेपाली कांग्रेसका शिवराज भट्ट विजयी भएका छन्। प्रतिनिधिसभाको मत गणना चलीरहेको छ।
बर्दिया २ (१) मा नेपाली काँग्रेसका जन्मजय तिमिल्सिना निर्वाचित,गुलरिया : प्रदेश सभा सदस्य बर्दिया क्षेत्र नम्बर २ (१) मा वाम लोकतान्त्रिक गठबन्धनबाट नेपाली कांग्रेसका जन्मजय तिमिल्सिना निर्वाचित भएका छन्। नागरिक उन्मुक्ति पार्टीका प्रदेशी चौधरीलाई ५ हजार ६७ मतले पराजित गर्दै तिमिल्सिना विजयी भएका हुन्। तिमिल्सिनाले १७ हजार २५१ र चौधरीले १२ हजार १८४ मत प्राप्त गरेका छन्। नेकपा एमालेका लहनु थारु १० हजार ६४३ र राप्रपाका कन्हैयालाल थारु ५ हजार ३२४ मतमा समेटिएका छन्। ३२ वर्षदेखि राजनीतिक जिवनमा लागेका तिमिल्सिना विस २०२८ साल फागुन २१ गते अछाममा जन्मिएका हुन्। कुस्माकर तिमिल्सिनाका सुपुत्र लुम्विनी प्रदेश सभा सदस्यमा निर्वाचित तिमिल्सिना बर्दियाको गेरुवा गाउँपालिकास्थित सुखारमा स्थायी बसोबास गर्छन्। त्रिभुवन विश्वविद्यालयबाट स्नातक गरेका उनी नेपाली काँग्रेस बर्दियाका महासमिति सदस्य हुन्।
"मोरङमा प्रदेशसभातर्फ ५ क्षेत्रको मतगणना सकियो, ३ कांग्रेस र २ वटामा एमाले विजयी","विराटनगर : प्रदेशसभातर्फ १२ वटा निर्वाचन क्षेत्र रहेको मोरङमा हालसम्म ५ वटाको मतगणना सकिएको छ। गणना सकिएकामध्ये ३ वटामा नेपाली कांग्रेस र २ वटामा एमालेका उम्मेदवार विजयी भएका छन्। यद्यपि निर्वाचन अधिकृतको कार्यालयले भने आधिकारिक रूपमा हालसम्म २ वटाको मात्रै अन्तिम मतपरिणाम घोषणा गरेको छ। ३ वटाको घोषणा गर्न बाँकी छ। घोषणा गर्न बाँकी रहेका क्षेत्रमा समानुपातिकतर्फको मतगणना भइरहेको छ। समानुपातिकको गणना सकिएपछि मात्रै अन्तिम परिणाम सार्वजनिक गर्ने तयारी छ। कतिपय मतदाताले झुक्किएर प्रत्यक्षतर्फको मतसमेत समानुपातिकको पेटिकामा खसालेका कारण केही मत तलमाथि पर्नसक्ने भएकाले गणना भइसकेका क्षेत्रको नतिजा तत्काल सार्वजनिक नगरिएको मुख्य निर्वाचन अधिकृतको कार्यालयले जनाएको छ। समानुपातिकको गणना भइसकेपछि एकैपटक सार्वजनिक गर्ने तयारी छ। निर्वाचन अधिकृतको कार्यालयले मोरङको निर्वाचन क्षेत्र नम्बर ५ क र ४ कको मात्रै अन्तिम परिणाम घोषणा गरेको छ। ५ कमा कांग्रेसका गयानन्द मण्डल गनगाईं निर्वाचित भएका छन्। उनले १४ हजार ८४३ मत ल्याएर प्रदेशसभाको यात्रा तय गर्दा निकटतम प्रतिस्पर्धी नेकपा (एमाले)का सन्तोषकुमार साहले ९ हजार ४ सय २ मत मात्रै ल्याए। त्यस्तै ४ कबाट एमालेका जयप्रकाश चौधरी निर्वाचित भएका छन्। नेपाली कांग्रेसका युवा नेता गुरुराज घिमिरेलाई पराजित गर्दै विजयी भएका चौधरीले १५ हजार ४६५ मत प्राप्त गरे। घिमिरेले १५ हजार ५८ मत ल्याए। मोरङको १ कबाट एमालेका उमाकान्त गौतम निर्वाचित भएका छन्। उनले १३ हजार ७२ मत प्राप्त गरे। निकटतम प्रतिद्वन्द्वी कूलप्रसाद साम्बाले ९ हजार ६७६ मत मात्रै प्राप्त गरेका छन्। ३ कमा कांग्रेस मानबहादुर लिम्बू विजयी भएका छन्। उनले १८ हजार २८६ मत प्राप्त गर्दा निकटतम प्रतिस्पर्धी एमालेका दिलिपकुमार राईले १३ हजार ८५८ मत ल्याएका छन्। मोरङ ५ खबाट नेपाली कांग्रेसका केन्द्रीय सदस्य अमृत अर्याल १६ सय १०२ मतसहित निर्वाचित भएका छन्। निकटतम प्रतिद्वन्द्वी जनता समाजवादी पार्टी (जसपा)का जयराम यादवले १० हजार ८२४ मत मात्रै ल्याए। यादव प्रदेश १ का स्वास्थ्य मन्त्री हुन्। समानुपातिकको गणना भइसक्दा केही मत तलमाथि हुनसक्ने भन्दै निर्वाचन अधिकृतको कार्यालयले मोरङ १ क, ३ क र ५ ख को अन्तिम मतपरिणाम सार्वजनिक गरिसकेको छैन। समानुपातिकको गणना सकिएपछि एकैपटक घोषणा गर्ने तयारी छ। प्रदेशसभातर्फ १२ वटा निर्वाचन क्षेत्रमध्ये ७ वटाको गणना जारी छ। ६ कको अन्तिम चरणमा पुगेको छ।"
सर्लाहीको ३ (ख) बाट जसपाका संजय यादव विजयी,मलंगवा : सर्लाहीको क्षेत्र ३ (ख) बाट प्रदेश सभा सदस्यमा संजय कुमार यादव दोस्रो पटक निर्वाचित भएका छन्। जनता समाजवादी पार्टी नेपालबाट उम्मेदवार बनेका यादवले स्वतन्त्र उम्मेदवार सरोज कुमार रायलाई ४ हजार ८ सय ४२ मतले पछि पार्दै यादव विजयी बनेका हुन्। एमालेजसपा गठबन्धबाट चुनाव लडेका यादवले १३ हजार १ सय ९० मत ल्याएर निर्वाचित भएका छन्। यादवका निकटतम प्रतिद्वन्द्वी रायले ८ हजार ३ सय ४८ मत ल्याएका छन्। त्यसैगरी सत्ता गठबन्धबाट उम्मेदवारी दिएका कांग्रेसका हरेशप्रसाद महतोले ८ हजार ३५ ल्याएर तेस्रो स्थानमा चित्त बुझाएका छन्।
सर्लाही१ (क) बाट महतो दोस्रो पटक निर्वाचित,मलंगवा : सर्लाहीको क्षेत्र नम्बर १ को (क) मा प्रदेशसभा सदस्यमा लोकतान्त्रिक समाजवादी पार्टी (लोसपा)का उपेन्द्र महतो पूनः निर्वाचित भएका छन् । महतो नेकपा माओवादी केन्द्रका रामचन्द्र सिंह कुशवाहालाई पछि पर्दै दोस्रो पटक प्रदेश सभा सदस्यमा निर्वाचित भएका हुन् ।
गठबन्धनलाई पराजित गर्दै जुम्लामा राप्रपाका ज्ञानेन्द्र शाही विजयी,जुम्ला : जुम्लामा राष्ट्रिय प्रजातन्त्र पार्टीका ज्ञान बहादुर शाही(ज्ञानेन्द्र) विजयी भएका छन् । नेकपा माओवादी केन्द्रकी गोमा गौतम (कुँवर)लाई पराजित गर्दै शाही विजयी भएका हुन् । राप्रपाका शाहीले २२ हजार ८ सय १९ मत प्राप्त गरी माओवादीकी गौतमलाई हराएका हुन् । माओवादीकी गौतमले ११ हजार ९ सय ५९ मत ल्याइन् ।
कास्की २ मा नेकपा एमालेकी विद्या भट्टराई विजयी,पोखरा : कास्की निर्वाचन क्षेत्र नम्बर २ मा नेकपा एमालेकी विद्या भट्टराई विजयी भएकी छन्। निकटम प्रतिद्वन्द्वी राष्ट्रिय स्वतन्त्र पार्टीका उम्मेदवार माधवप्रसाद कँडेललाई ४ हजार ५०३ मतान्तरले पराजित गर्दै जित निकालेकी हुन्। भट्टराईले १६ हजार ९ सय ९८ मत पाउँदा प्रतिद्वन्द्वी स्वतन्त्र पार्टीका कँडेलले १२ हजार ४ सय ९५ मत पाएका छन्। पोखराको मुख्य बजार क्षेत्रको मत गणना गर्दा कँडेलले सुरुआती मतगणनामा अग्रता बनाएका थिए। एमालेको पकट एरिया मानिने क्षेत्रको मत गणनापछि विद्याले उछिन्दै भारी मतान्तरसहित विजयी भइन्। सत्तारुढ गठबन्धनका उम्मेदवार संग प्रतिस्पर्धा हुने ठानिए पनि स्वतन्त्र पार्टीले उछिन्दै धेरै मत ल्याएपछि गठबन्धनका साझा उम्मेदवार बनेका नेकपा एकीकृत समाजवादीका श्रीनाथ बराल ९ हजार ६ सय ५९ समतसहित तस्रो स्थानमा भए। विद्यार्थी कालदेखि नै राजनीतिमा लागेकी भट्टराई कास्की २ बाट निर्वाचनमा जित्दै आएका रवीन्द्र अधिकारीको हवाई दुर्घटनामा मृत्यु भएपछि भएको उपचुनावमा उम्मेदवार बन्दै निर्वाचित भएर संसद यात्रा तय गरेकी थिइन्। विद्या स्वर्गीय रवीन्द्र अधिकारीकी पत्नी हुन्।
नवलपरासी१क मा कांग्रेसका विश्वप्रेम पाठक विजयी,परासी : नवलपरासी पश्चिमको निर्वाचन क्षेत्र नं १ क मा नेपाली कांग्रेसका विश्वप्रेम पाठक विजयी भएका छन् । पाठकले एमालेका पुण्य प्रसाद पौडेललाई २ हजार १२० मतान्तरले पराजित गरेका हुन् । पाठकले १५ हजार ४३६ मत ल्याउँदा पौडेलले १३ हजार ३१६ मत पाएका छन् । राप्रपाका नवनित कुमार मिश्रले ५ हजार ४४१ मत ल्याएर तेस्रो भए । कुल ६५ हजार ११६ मतदाता रहेको प्रदेशसभा निर्वाचन क्षेत्रमा ४४ हजार ५६८ मत खसेको थियो । त्यस प्रदेशसभा निर्वाचन क्षेत्रमा ८ राजनीतिक दल र ८ स्वतन्त्र गरी १६ जनाले उम्मेदवारी दिएका थिए ।
पाल्पा१(१) मा एमालेका राजुप्रसाद श्रेष्ठ विजयी,"तानसेन : पाल्पा निर्वाचन क्षेत्र नं १ को प्रदेशसभा १ मा नेकपा एमालेका उम्मेदवार राजुप्रसाद श्रेष्ठ भारी मतान्तरले प्रदेशसभा सदस्यमा निर्वाचत भएका छन्। एमाले उम्मेदवार श्रेष्ठले १७ हजार ६ सय ४२ मत ल्याई विजयी भएका हुन्। श्रेष्ठका प्रतिद्वन्द्वी नेपाली कांग्रेसका श्यामकान्त खनालले १२ हजार २ सय ५२ मत ल्याइ उपविजेता भएका छन्। श्रेष्ठले ५ हजार ३ सय ९० मतले प्रतिद्वन्द्वी नेपाली कांग्रेसका खनाललाई पराजित गरेका छन्। प्रदेशसभा निर्वाचनमा राष्ट्रिय प्रजातन्त्र पार्टीका डुलबहादुर गाहाले ४ सय ३१ मत, मंगोल नेशनल अर्गनाइजेसनका पूर्णबहादुर रुचालले २ सय ६० मत, राष्ट्रिय जनमुक्ति पाटीका भिमसेन सुनारी मगरले ८० मत पाएका छन्। पाल्पा क्षेत्र नं १ को प्रदेशसभा १ मा जम्मा मतदाता ४९ हजार २ सय ५१ रहेका थिए जसमा ३१ हजार २ सय ११ मत खसेको थियो। खसेको मतमा ३० हजार ६ सय ६५ सदर र ५ सय ४६ मत बदर भएको थियो। पाल्पा क्षेत्र नं १ को प्रदेशसभा १ मा १९ वटा वडा पर्दछन्।"
लमजुङ प्रदेश२ मा कांग्रेसका पौडेल विजयी,"बेसीसहर : लमजुङको प्रदेश२ मा नेपाली कांग्रेसका भेषबहादुर पौडेल निर्वाचित भएका छन्। निकटम प्रतिद्वन्द्वी नेकपा एमालेका कृष्णप्रसाद अधिकारीलाई ७ सय ५४ मतान्तरले पछि पार्दै पौडेलले प्रदेशसभाको यात्रा तय गरेका हुन्। क्व्होलासोंथर गाउँपालिका, मध्यनेपाल, सुन्दरबजार र बेंसीसहर नगरपालिकाबाट ४१ हजार ८ सय ५७ मत खसेकोमा पौडेलले १९ हजार ५ सय ५७ मत पाए भने प्रतिद्वन्द्वी अधिकारीले १८ हजार ८ सय ३ मत पाए। राप्रपा उम्मेदवार ततबहादुर गुरुङले १ हजार ९ सय ५७ मत पाएका छन्। मंगोल नेश्नल अर्गनाइजेशनका राज गुरुङले ३ सय १४ मत पाएका छन्। जसपाका युवराज दुराले २ सय ४१ मत पाएका छन्। नेपाली कांग्रेस बीपीका नवराज बसौलाले १ सय ४५ मत पाएका छन्। पौडेल कांग्रेस निवर्तमान सभापति हुन् भने अधिकारी एमालेका जिल्ला अध्यक्ष हुन्। पौडेल २०७४ को स्थानीय तह निर्वाचनमा बेंसीसहर नगरपालिका प्रमुखमा एमाले उम्मेदवार गुमानसिंह अर्यालसँग पराजित भएका हुन्। यसअघि कांग्रेसले जित्दै आएको यो क्षेत्रमा २०६४ मा एमालेका हालका उपमहासचिव पृथ्वीसुब्बा गुरुङले जितेका थिए। तिनै गुरुङलाई पराजित गर्दै कांग्रेसका चन्द्रबहादुर कुँवरले २०७० मा संविधानसभाको यात्रा तय गरेका थिए। कांग्रेसका कृष्णप्रसाद कोइरालालाई पराजित गर्दै पृथ्वीसुब्बा गुरुङले २०७४ मा गण्डकी प्रदेशसभाको यात्रा तय गर्दै गण्डकी प्रदेशका संस्थापक मुख्यमन्त्री बनेका थिए।"
तनहुँ१ (क) मा गठबन्धनका श्रेष्ठ विजयी,"तनहुँ : तनहुँ क्षेत्र नं १ प्रदेशसभा (क) मा नेपाली काङ्ग्रेसका अशोककुमार श्रेष्ठ विजयी भएका छन् । गठबन्धनका तर्फबाट उम्मेदवार बनेका श्रेष्ठ निकटतम प्रतिस्पर्धी एमालेका रामबहादुर गुरुङभन्दा ४,२१८ बढी मत प्राप्त गरी प्रदेश सभामा विजयी भएका हुन् । बिहीबार बिहान सार्वजनिक मतपरिणाम अनुसार श्रेष्ठले १५ हजार तीन सय ६३ मत प्राप्त गरेका छन् भने प्रतिस्पर्धी नेकपा एमालेका गुरुङले ११,१४५ मत प्राप्त गरेका छन् । यो प्रदेशमा ३६ हजार चार सय ३१ मत खसेको थियो । गुरुङ निवर्तमान प्रदेशसभा सदस्य हुन् भने श्रेष्ठ पहिलो पटक संसदीय निर्वाचनमा प्रवेश गरेका हुन् ।"
सोलुखुम्बु प्रदेशसभा १ मा माओवादीका गोम्बु शेर्पा विजयी,सोलुखुम्बु : सोलुखुम्बु जिल्ला प्रदेश निर्वाचन क्षेत्र (क) मा गठबन्धनबाट माओवादी केन्द्रका गोम्बु शेर्पा (कर्ज्याङ) विजयी भएका छन्। उनले निकटतम प्रतिस्पर्धी एमालेका उत्तमकुमार बस्नेतलाई १३ सय ३७ मतले पछि पर्दै विजय हासिल गरेका हुन्। अन्तिम मतपरिणाम अनुसार शेर्पाले १० हजार ३५ मत प्राप्त गर्दा बस्नेतले ८ हजार ३ सय ९८ मत प्राप्त गरे। उक्त प्रदेशमा जम्मा २० हजार ४०४ मत खसेको थियो। पराजित बस्नेत निवर्तमान प्रदेशसभा सदस्य समेत हुन्। २ वटा प्रदेशसभा क्षेत्र रहेको जिल्लाको ९ख० तर्फ एमालेका बुद्दि कुमार राजभण्डारी विजयी भएका छन्।
म्याग्दी प्रदेश (क) मा गठबन्धनका भण्डारी विजयी,"म्याग्दी : म्याग्दी, वाम लोकतान्त्रिक गठबन्धनका उमेद्वार हरिबहादुर भण्डारी म्याग्दीको प्रदेशसभा क्षेत्र (क)मा निर्वाचित भएका छन्। नेकपा माओवादी केन्द्रका भण्डारीले ९७५ मतान्तरले नेकपा एमालेका जिल्ला अध्यक्ष समेत रहेका देबेन्द्रबहादुर कटुवाललाई पराजित गर्दै गण्डकी प्रदेशसभा सदस्यमा विजयी भएका हुन्। भण्डारीले १२ हजार ७४० र कटुवालले ११ हजार ७६५ मत प्राप्त गरेका मुख्य निर्वाचन अधिकृत कृष्णप्रसाद नेपालले जानकारी दिए। म्याग्दीको प्रदेश (क) मा ४८ हजार ४७२ मतदाता रहेकोमा आइतबार भएको निर्वाचनमा २८ हजार ८९७ मत खसेको थियो। राप्रपाका प्रविन शाहीले दुई हजार ४९, मंगोल नेशनल अर्गनाइजेशनका दिपक पुनले एक हजार ७३ र राष्ट्रिय प्रजातन्त्र पार्टी नेपालका दूध गिरीले १२२ मत प्राप्त गरे। रघुगंगा गाउँपालिका२ का ३८ वर्षीय भण्डारी नेकपा माओवादी केन्द्रको जिल्ला सदस्य तथा रघुगंगा गाउँपालिका अध्यक्ष हुन्। विस २०७४ को स्थानीय तह चुनावमा रघुगंगा गाउँपालिका उपाध्यक्षमा पराजित भएका भण्डारीलाई नेपाली कांग्रेस, नेकपा एकीकृत समाजवादी र जनमोर्चाले सर्मथन गरेका थिए । म्याग्दीको तीन वटै निर्वाचनमा गठबन्धनका उमेद्वार निर्वाचित भएका छन् । प्रतिनिधिसभा सदस्यमा नेपाली कांग्रेसका खमबहादुर गर्बुजा (खम्बिर) र प्रदेशसभा क्षेत्र (ख)मा माओवादीका रेशमबहादुर जुग्जाली विजयी भएका छन्।"
भक्तपुरको प्रदेश सभामा २ (१) थापा र २(२) मा श्रेष्ठ विजयी,"भक्तपुर : भक्तपुर क्षेत्र नं २ को प्रदेश सभा १ मा नेकपा एमालेका किरण थापामगर र २ मा लोकतान्त्रिक बाम गठबन्धनका साझा उम्मेदवार नेकपा एकीकृत समाजवादीका डा राजेन्द्रमान श्रेष्ठ विजयी भएका छन्। भक्तपुर क्षेत्र नं २ को प्रदेश सभा २ मा डा श्रेष्ठ ८ हजार ३४१ मत ल्याइ विजयी भएका हुन्। उनका निकतम प्रतिद्वन्द्वी नेकपा एमालेका चन्दनकृष्ण श्रेष्ठले ८ हजार ३१ मत प्राप्त गरेका थिए। डा श्रेष्ठले चन्दनकृष्णलाई ३१० मतले पराजित गरेका हुन्। डा श्रेष्ठ यसअघि २०७४ मा एमालेका उम्मेदवारका रुपमा प्रदेश सभामा निर्वाचित भएका थिए। भक्तपुर क्षेत्र नं यस्तै नेमकिपाका रमेश वैद्यले ६ हजार ८३१, राप्रपाका पञ्चकृष्ण श्रेष्ठले ३ हजार ७५०, स्वतन्त्र उम्मेदवार प्रेमनाथ श्रेष्ठले ५०६, राप्रपा नेपालका श्रीकृष्ण नेपालले ३२२ मत प्राप्त गरेको निर्वाचन कार्यालयले जनाएको छ । यसैगरी भक्तपुर क्षेत्र नं २ को प्रदेश सभा १ मा नेकपा एमालेका किरण थापामगरले लोकतान्त्रिक बाम गठबन्धनका साझा उम्मेदवार नेपाली कांग्रेसका विष्णुराज कार्कीलाई फराकिलो मतान्तरले पराजित गरेका छन्। थापामगरले १५ हजार २४२ र कार्कीले ११ हजार ९३५ मत प्राप्त गरेको निर्वाचन कार्यालयले जनाएको छ । जसअनुसार ३ हजार ३ सय ७ मतले पराजित गरेका हुन् । यस्तै राप्रपाका विक्रम थापाले ४ हजार २७०, नेमकिपाका सरोजराज गोसाईंले ३ हजार ८६, हाम्रो नेपाली पार्टी लौरो चिन्हका उद्धवकुमार घिमिरेले ५०३ र राप्रपा नेपालका उमेश बिष्टले २०० मत प्राप्त गरेका छन्।"
दुई दशकपछि विरासत फर्काउँदै लमजुङ प्रदेश१ मा कांग्रेसका गुरूङ विजयी,बेसीसहर : लमजुङको प्रदेशसभा१ मा नेपाली कांग्रेसका उमेदवार टकराज गुरुङ निर्वाचित भएका छन्। उनीसँग नेकपा एमालेका जमिन्द्रमान घले १ हजार १ सय ६१ मतले पराजित भएका छन्। जिल्ला निर्वाचन अधिकारी नारायणप्रसाद सापकोटाका अनुसार निर्वाचित गुरुङले १८ हजार ५ सय ४ मत पाएका छन्। निकटतम प्रतिद्वन्द्वी घलेले १७ हजार ३ सय ४३ मत पाएका छन्। निर्वाचित गुरुङ नेपाली कांग्रेस जिल्ला कार्य समितिका सभापति हुन् भने घले नेकपा एमाले केन्द्रीय सदस्य हुन्। यो क्षेत्रमा करिब दुई दशकपछि नेपाली कांग्रेसले आफ्नो विरासत फर्काएको छ। २०५६ सालमा कांग्रेसले चुनाव जितेको यो क्षेत्रमा २०६४ मा माओवादीका बुद्धिराम गुरुङले चुनाव जितेका थिए। २०७० मा जमिन्द्रमान घलेले चुनाव जितेका थिए। २०७४ को चुनावमा नेकपा एमालेका धनञ्जय दवाडीले जितेका थिए। यसपटकको चुनावमा राप्रपाकी अप्सरा शाहले १ हजार १८ मत पाएकी छन्। मंगोल नेश्नल अर्गनाइजेशनका बृखबहादुर तामाङले ४ सय ५६ र जसपाका सरस्वति गुरुङले १ सय १५ मत पाएका छन्। कुल ३८ हजार ३ सय ८४ मत खसेकोमा ९ सय ४८ मत बदर भएको छ।
दैलेख२ मा कांग्रेसका दिक्पाल शाही विजयी,दैलेख : प्रतिनीधि सभा निर्वाचन क्षेत्र नं २ दैलेखमा गठबन्धनका उम्मेदवार विजयी भएका छन्। गठबन्धनको तर्फबाट उम्मेदवार बनेका नेपाली कांग्रेसका दिक्पालकुमार शाही विजयी भएका हुन्। शाही १ सय ५३ मतान्तरले विजयी भएका हुन्। शाहीले २० हजार १ सय ५८ मत प्राप्त गरेका छन्। गठबन्धनसँग प्रतिस्पर्धामा उत्रिएका नेकपा एमाले लक्ष्मीप्रसाद पोखरेलले २० हजार ५ मत प्राप्त गरेका छन्। पोखरेल एमालेको पोलिटब्यूरो सदस्य तथा जिल्ला ईन्चार्ज हुन्।
पर्वतबाट प्रतिनिधिसभा सदस्यमा एमालेका पदम गिरी निर्वाचित,कुश्मा : पर्वतवाट प्रतिनिधिसभा सदस्यमा नेकपा एमालेका उम्मेदवार पदम गिरी निर्वाचित भएका छन्। भर्खरै सम्पन्न अन्तिम मत परिणाम अनुसार गिरीले २ हजा २ सय ६३ मतको अन्तरले बिजयी भएका हुन्। उनले २९ हजार ८ सय ७२ मत प्राप्त गरेका छन् भने उनका निकटतम प्रतिस्पर्धी नेपाली कांग्रेसका अर्जुनप्रसाद जोशीले २७ हजार ६ सय ९ मत पाएका छन्। गिरी दोस्रो कार्यकालका लागि निर्वाचित भएका हुन्। यसअघि २०७४ सालको निर्वाचनमा पनि जोशीसँगै १२ हजार ५ सय मतको अन्तरमा विजयी भएका थिए। एक प्रतिनिधिसभा र दुई प्रदेशसभा सदस्यको सिट रहेको पर्वतमा दुबै प्रदेश सभामा नेकपा एमालेका उम्मेदवार विजयी भएका छन् । क्षेत्र'क' मा एमालेका भक्त कुँवर माओवादीका सुदिप कुँवरलाई पराजित गर्दै विजयी भएका छन् भने प्रदेश 'ख'मा नेपाली कांग्रेसका ऋषिकेश तिवारीलाई पराजित गर्दै एमालेका मित्रलाल बस्याल विजयी भएका हुन्। पर्वतमा ६६ हजार २ सय २३ मत खसेको थियो ।
चितवनमा रवि लामिछाने तेब्बर मतले अगाडि,चितवन : चितवनमा राष्ट्रिय स्वतन्त्र पार्टीका रवि लामिछाने तेब्बर बढी मतले अगाडि छन्। पछिल्लो मतपरिणामअनुसार चितवन निर्वाचन क्षेत्र नम्बर २ का प्रतिनिधिसभा सदस्य उम्मेदवार लामिछानेले ३९ हजार २१६ मत प्राप्त गरेका छन्। उनी आफ्ना प्रतिद्वन्द्वीभन्दा २५ हजार ७१३ मतान्तरले अघि छन्। उनका निकटतम प्रतिद्वन्द्वी नेपाली कांग्रेसका उमेश श्रेष्ठले १३ हजार ५०३ मत ल्याएका छन्। नेकपा एमालेका कृष्णभक्त पोखरेलले १२ हजार ७७२ मत प्राप्त गरी तेस्रोमा छन्।
ललितपुर ३ मा राष्ट्रिय स्वतन्त्र पार्टीकी तोसिमा कार्की विजयी,ललितपुर : ललितपुर ३ मा राष्ट्रिय स्वतन्त्र पार्टीकी तोसिमा कार्की विजयी भएकी छन्। उनले ३१ हजार १३६ मत ल्याएर विजयी भएकी हुन्। उर्जा मन्त्री समेत रहेकी पम्फा भुसालले ८ हजार ७६७ मत ल्याएर तेस्रो स्थानमा बनाइन्। कार्कीका प्रतिद्वन्द्वी एमालेका अमृत खड्काले १२ हजार १६३ मत ल्याए । २०७४ सालको निर्वाचनमा ललितपुर३ बाटै पम्फाले जितेकी थिइन्। यस पटक सत्ता गठबन्धनको साझा उम्मेदवार बनेपनि भुसालले हार व्यहोरेकी हुन्।
हरिबहादुर चुमान तनहुँ १ प्रदेश (ख) मा निर्वाचित,तनहुँ : तनहुँ क्षेत्र नं १ प्रदेश सभा (ख) मा गठबन्धनका उम्मेदवार माओवादी केन्द्रका हरिबहादुर चुमान विजयी भएका छन् । मुख्यमन्त्रीका दाबेदार चुमानले निकटतम प्रतिष्पर्धी एमालेका पुर्णबहादुर गुरुङलाई २७७३ मतान्तरले पराजित गरेका हुन् । अन्तिम मत परिणाम अनुसार चुमानले १३ हजार दुई सय ७१ मत प्राप्त गर्दा एमालेका गुरुङले १०४९८ मत प्राप्त ल्याएका थिए । कूल ३०३८९ मत खसेको थियो । २०७४ सालको निर्वाचनमा पनि चुमान यस क्षेत्रबाट विजयी हुदै गण्डकी प्रदेशको आन्तरिक मामिलामन्त्री बनेका थिए ।
पाल्पा२(१) मा कांग्रेसका वीरबहादुर राना विजयी,"तानसेन : पाल्पा क्षेत्र नं २ को १ प्रदेशसभा सदस्य पदमा नेपाली कांग्रेसका उम्मेदवार वीरबहादुर राना विजयी भएका छन्। कांग्रेस उम्मेदवार रानाले नेकपा एमालेका उम्मेदवार परशुराम भट्टराईलाई पराजित गरेका हुन्। विजेता नेपाली कांग्रेसका वीरबहादुर राना १६ हजार ३९ मत पाएका छन भने उपविजेत बनेका नेकपा एमालेका उम्मेदवार परशुराम भट्टराई १३ हजार ९ सय ६४मत पाएका छन्। विजेता रानाले २ हजार ७५ मतले एमाले उम्मेदवार भट्टराईलाई पराजित गरेका हुन्। मुख्य निर्वाचन अधिकृतको कार्यालयका मुख्य निर्वाचन अधिकृत कमलराज विष्टले कांग्रेस उम्मेदवार रानालाई विजेता घोषणा गरेका छन्। विजेता नेपाली कांग्रेसका राना २०७४ सालमा लुम्बिनी प्रदेशको समानुपातिक प्रदेशसभामा मनोनित भएका थिए। हाल विजेता लुम्विनी प्रदेश सरकारको उर्जा जलश्रोत तथा सिंचाई मन्त्री रहेका छन्। विजेता श्रेष्ठ २०७० सालको दोस्रो संविधान निर्वाचनमा प्रतिनिधीसभा सदस्य पदमा पाल्पा क्षेत्र नं २ बाट तत्कालीन नेकपा एमालेका उम्मेदवार सोमप्रसाद पाण्डेसँग झिनो मतले पराजित भएका थिए। प्रदेशसभा निर्वाचनमा मंगोलनेशनल अर्गनाइजेशनका लक्ष्मण गाहाले १ हजार ५ सय ९७ मत, राष्ट्रिय प्रजातन्त्र पाटीका राजु गैरेले १ हजार ५ सय २० मत, राष्ट्रिय जनमुक्ति पाटीका टेक बहादुर राना मगरले ३ सय ५१ मत, जनता समाजवादी पार्टीका खिकबहादुर रेश्मीले १ सय ६३ मत र नेपाल मजदुर किसान पाटीका माधव अधिकारीले ७७ मत पाएका छन्। पाल्पा क्षेत्र नं १ को प्रदेशसभा १ मा २३ वटा वडामा ५६ हजार १ सय २० मतदाता रहेकोमा ३४ हजार ५ सय २१ मत खसेको थियो जसमा ३३ हजार ७ सय ११ मत सदर र ८ सय १० मत बदर भएको थियो।"
"बझाङमा गठबन्धनका उम्मेद्वार निर्वाचित : प्रतिनिधिसभामा ३ हजार, प्रदेशमा २५ सय बढी मत बदर",बझाङ : बझाङ गठबन्धनबाट वाम लोकतान्त्रिक गठबन्धन सबै उम्मेद्वार निर्वाचित भएका छन्। गठबन्धनबाट नेकपा एकीकृत समाजवादीका स्थायी कमिटी सदस्य भानुभक्त जोशी प्रतिनिधी सभामा निर्वाचित भएका छन्। सुरूदेखि नै अग्रता लिएको नेकपा एमालेले आधा मत गणनापछि पछि परेको हो। लगातार प्रतिस्पर्धामा गएको निर्वाचन पछिल्लो चरण ९९८ सयभन्दा बढी मतले अग्रता लिइरहेको थियो। मुख्य निर्वाचन अधिकृत नन्दकिशोर राय यादवका अनुसार नेकपा एमालेका उम्मेदवार ऐनबहादुर महराले २७ हजार १४५ मत प्राप्त गरेका छन् भने गठबन्धनका उम्मेदवार भानुभक्त जोशीले २८ हजार १४३ मत प्राप्त गरेका छन्। प्रदेशसभा १ बाट गठबन्धनबाट नेपाली कांग्रेसका पृथ्वीबहादुर सिंह ३ हजार ७७६ मतले विजयी भए। उनले १७ हजार ११३ मत प्राप्त गरे भने एमालेका उम्मेदवार अफिलाल ओखेडाले १३ हजार ३३६ मत प्राप्त गरे। बझाङ प्रदेशसभा सदस्य निर्वाचन क्षेत्र २ मा गठबन्धनका भीमबहादुर भण्डारी निर्वाचित भएका छन्। जिल्ला निर्वाचन अधिकारी बिमलकुमार अधिकारीका अनुसार गठबन्धनतर्फ नेकपा माओवादी केन्द्रका नेता भण्डारीले १३ हजार ८७९ मत प्राप्त गरेका छन् भने नेकपा एमालेका उम्मेदवार लालबहादुर रावलले ११ हजार ३३७ मत प्राप्त गरेका छन्। उनीहरुबीच २ हजार ५४२ मतान्तर छ। जिल्लामा प्रतिनिधिसभामा कुल ६१ हजार ५ सय ६ मत खसेकोमा ३ हजार ४५९ मत बदर भएका छन्। यस्तै प्रदेश सभा सदस्य क्षेत्र नम्बर १ मा ३२ हजार ४०८ मत खसेकोमा १ हजार १३० मत बदर भएको मुख्य निर्वाचन अधिकृतको कार्यालयले जनाएको छ। यस्तै प्रदेश सभा सदस्य क्षेत्र नम्बर २ मा २९ हजार ७ सय ६८ मत खसेकोमा १ हजार ७ सय ६५ मत बदर भएको छ। जिल्ला भरी कुल मतदाता १ लाख २२ हजार ३७६ छन्।
स्याङ्जाको प्रदेशसभा १ मा सुन्दास निर्वाचित,"स्याङ्जा : मंसिर ४ मा सम्पन्न भएको स्याङजाको निर्वाचन क्षेत्र न १ को प्रदेशसभा १ मा नेकपा एमालेका सीता सुन्दास निर्वाचित भएका छन्। सुन्दासले १४ हजार ६९० मत ल्याई निर्वाचित भएका हुन्। उनले लोकतान्त्रिक बामगठबन्धनतर्फ (माओवादी केन्द्र) उम्मेदवार अमृता थापाभन्दा १ हजार ४२४ मत बढी पाउन सफल बनिन्। थापाको १३ हजार ३६६ मत छ। जीतसँगै सुन्दासको संसद छिर्ने पहिलो अवसर हो। यसअघि उनी स्याङजा जिल्ला समन्वय समितिका पूर्वप्रमुख एवं जिल्ला समन्वय समिति महासंघका अध्यक्ष हुन्। क्षेत्र नं १ अन्तरगतका पुतलीबजार, भीरकोट, वालिङ नगरपालिका संगै विरुवा र हरिनास गाउपालिकाका २९ वडा छन्। १ को नतिजा सम्पन्न भएसँगै प्रदेशसभा २ अनतरगत अर्जुनचौपारी गाउँपालिकाको मतगणना जारी छ।"
लमजुङमा देव गुरुङलाई हराउँदै पृथ्वीसुब्बा गुरूङ विजयी,"बेंसीसहर : लमजुङबाट प्रतिनिधिसभा सदस्यमा नेकपा एमालेका उपमहासचिव पृथ्वीसुब्बा गुरुङ निर्वाचित भएका छन् । सत्ता गठबन्धनका उम्मेदवार नेकपा माओवादी केन्द्रका महासचिव देवप्रसाद गुरुङलाई ३ हजार १ सय ८८ मतले पराजित गर्दै एमाले उपमहासचिव गुरुङले प्रतिनिधिसभाको यात्रा तय गरेका हुन् । निर्वाचित गुरुङले ३४ हजार ९ सय ६९ मत पाएका छन् । प्रतिद्वन्द्वी गुरुङले ३१ हजार ७ सय ८१ मत पाएका मुख्य निर्वाचन अधिकृत शिवप्रसाद खनालले बताए । उनका अनुसार कूल १ लाख ३३ हजार ५ सय ५९ मतदाता रहेकोमा ८० हजार १ सय ९२ मत खसेको थियो । खसेको मतमध्ये प्रतिनिधिसभातर्फ २ हजार ३ सय ८४ मत बदर भएको छ । यस्तै राष्ट्रिय स्वतन्त्र पार्टीका धर्मराज केसीले ९ हजार २९ मत प्राप्त गरेका छन् । राष्ट्रिय प्रजातन्त्र पार्टीका बालचन्द्र श्रेष्ठले १ हजार २ सय ३१ मत पाएका छन् । मंगोल नेशनल अर्गनाइजेशनका विकास गुरुङले ४ सय ५७ मत, जनता समाजवादी पार्टी नेपालका नरेन्द्रबहादुर गुरुङले १ सय ४८ मत प्राप्त गरेका छन् । आमूल परिवर्तन मसिहा पार्टीका नन्दजङ गुरुङले ६० मत, नेपाली कांग्रेस (बीपी) का लक्ष्मीकान्त पौडेलले ४९ मत, राप्रपा नेपालका टकबहादुर गुरुङले ३३ मत, स्वतन्त्र उम्मेदवार चन्दन बस्यालले ३१ मत र नेपाल मजदुर किसान पार्टीका राजेन्द्रप्रसाद प्रजापतिले २० मत ल्याएका छन् । २०७४ को स्थानीय तह चुनावमा कांग्रेसमाओवादी केन्द्र तालमेल भइरहँदा लमजुङमा बाम गठबन्धनको सुरुवात भएको थियो । पछि केन्द्रीय स्तरमै पार्टी एकीकरण गर्नेगरी प्रतिनिधिसभा तथा प्रदेशसभा निर्वाचनमा देशभर तालमेल गर्दा देवप्रसाद गुरुङ एमालेको सहयोगमा प्रतिनिधि सभा सदस्यमा निर्वाचित भएका थिए । यसपटक कांग्रेसको सहयोगमा संविधानसभामा जाने उनको रहर पूरा हुन सकेन । २०७४ मा देव गुरुङको सहयोगी बनेका पृथ्वीसुब्बा गुरुङले अहिले तिनै देव गुरुङलाई हराउँदै ५ वर्षका लागि संसदको यात्रा तय गरे। एमाले नेता पृथ्वीसुब्बा गुरुङ २०६४ मा तत्कालीन लमजुङ क्षेत्र नं २ बाट एमालेका दिलबहादुर घर्तीलाई हराएर विजयी भएका र माओवादी केन्द्रका देवप्रसाद गुरुङले मनाङमा कांग्रेसका पाल्तेन गुरुङलाई हराएर सँगसँगै संविधानसभा प्रवेश गरेका थिए । मुलुकभर एमालेले चुनाव हारेर तेस्रो पार्टीमा खुम्चिँदा लमजुङमा भने पृथ्वीसुब्बा गुरुङले जितेका थिए । २०७४ को प्रतिनिधिसभा तथा प्रदेशसभा सदस्य चुनावमा लमजुङ प्रदेश (२) बाट विजयी गुरुङ गण्डकी प्रदेशको संस्थापक मुख्यमन्त्री बने । २०४८ को निर्वाचनमा एक बामएक ठाम को नारा लिएर पृथ्वीसुब्बा गुरुङ लमजुङ क्षेत्र नं २ बाट चुनाव लड्दा एमालेले केशवलाल श्रेष्ठको उम्मेदवार झिकेर तत्कालीन जनमोर्चाका तर्फबाट क्षेत्र नं १ मा देवप्रसाद गुरुङलाई चुनाव लडाएका थिए । २०४८ मा चुनाव लडेका यी दुवै नेता अहिले ३ दशकपछि फरकफरक पार्टीबाट आमनेसामने भएका थिए । २०७० को चुनावमा वैद्य पक्षमा लागेर देवप्रसाद गुरुङले चुनाव बहिस्कार गर्दा पृथ्वीसुब्बा गुरुङ कांग्रेसका चन्द्रबहादुर गुरुङसँग हारेका थिए । संसदीय राजनीतिमा पृथ्वीसुब्बा गुरुङले सातौंपटक चुनाव लड्दा योसमेत गरी ३ पटक संसद् प्रवेश गर्ने भएका छन् । देवप्रसाद गुरुङले चौथोपटक चुनाव लड्दा यसपटकसहित २ पटक हारेका छन् । २ पटक जितेका छन्।"
दोब्बर बढी मतले गोरखा२ बाट प्रचण्ड विजयी,गोरखा : गोरखा२ मा नेकपा माओवादी केन्द्रका उम्मेदवार पुष्पकमल दाहाल प्रचण्ड दोब्बर बढी मत ल्याएर विजयी भएका छन् । दाहालले २६ हजार १ सय १ मत प्राप्त गर्दै विजयी भएका हुन्। राष्ट्रिय स्वतन्त्र पार्टीका कबिन्द्र बुर्लाकोटीलाई हराउँदै दाहाल विजयी भएका हुन् । बुर्लाकोटीले १२ हजार ६ सय ३६ मत ल्याए भने एमालेका अब्दुस मिँयाले ७ हजार ३ सय ९२ मत प्राप्त गरेका छन् । त्यहाँ एमाले तेस्रो भएको छ । अघिल्लो पटक चितवनबाट निर्वाचित भएका प्रचण्डले यस पटक गोरखा पुगेर उम्मेदवारी दिएका थिए।
दैलेख१ मा गठबन्धनका अम्मरबहादुर थापा विजयी,"दैलेख : प्रतिनिधि सभा निर्वाचन क्षेत्र नम्बर १ दैलेखमा गठबन्धनका उम्मेदवार विजयी भएका छन् । गठबन्धनको तर्फबाट उम्मेदवार बनेका नेकपा एकिकृत समाजवादीका अम्मरबहादुर थापा ८४९ मतान्तरले विजयी भएका हुन् । थापाले १८ हजार २ सय ५६ मत प्राप्त गरेका छन् । थापा २०७४ को निर्वाचनमा नेकपा एमालेबाट दैलेख१, प्रदेश सभा (क) बाट प्रदेश सभामा निर्वाचित भएका थिए । हाल उनी एकिकृत समाजवादीको कर्णाली प्रदेश अध्यक्षको भूमिकामा छन् । गठबन्धनसँग प्रतिस्पर्धामा उत्रिएका नेकपा एमालेका जिल्ला अध्यक्षसमेत रहेका रविन्द्रराज शर्माले १७ हजार ४ सय ७ मत प्राप्त गरेका छन् । शर्मा दैलेख१ बाट २०७४ मा निर्वाचित भएका थिए । राप्रपा महामन्त्री समेत रहेकी कुन्तिकुमारी शाहीले ४ हजार ६ सय २ मत पाएकी छन् । दैलेख१बाट निर्वाचित एकिकृत समाजवादीका अम्मरबहादुर थापा ।"
भोजपुर प्रदेशसभा  १ मा राजेन्द्रकुमार राई निर्वाचित,"भोजपुर : प्रदेश १ का मुख्यमन्त्री तथा गठबन्धनबाट प्रदेशसभा क्षेत्र नं १ का लागि साझा उम्मेदवार राजेन्द्रकुमार राई लगातार दोस्रो पटक निर्वाचित भएका छन्। उनले नेकपा एमालेका हरिबहादुर राईलाई ३ हजार ८ सय ८७ मतान्तरले पछि पार्दै विजयी भएका हुन्। प्रदेशसभा क्षेत्र नं १ का लागि सत्ता गठबन्धनबाट नेकपा (एस) का साझा उम्मेदवार बनेका राजेन्द्रले १६ हजार एकसय १० मत ल्याउँदै दोस्रो पटकका लागि निर्वाचित भएका हुन्। उनका प्रतिद्वन्दी नेकपा एमालेका हरिबहादुर राईले कुल १२ हजार २ सय २३ मत प्राप्त गरे। प्रदेशसभा १ का लागि भोजपुरमा कुल ३२ हजार ४ सय ९ मत खसेको थियो भने प्रतिनिधिसभाका लागि कुल ६२ हजार एकसय ८१ मत खसेको थियो। यसअघि पनि राईले २०७४ सालको प्रतिनिधि तथा प्रदेश सभा सदस्य निर्वाचनमा नेकपा एमालेकोतर्फबाट बामगठबन्धनको साझा उम्मेदवार बनेर तत्कालिन लोकतान्त्रिक गठबन्धनका साझा उम्मेदवार अजम्बर राई काङमाङलाई पराजित गरेका थिए। उनीसँगै एमालेबाट शेरधन राई र माओवादी केन्द्रका सुदन राईले पनि बामगठबन्धनको नेतृत्व गर्दै चुनाव जितेका थिए। जसमा प्रतिनिधि सभातर्फ सुदन राई, प्रदेशसभा १ तर्फ राजेन्द्र आफैँ र प्रदेशसभा २ तर्फ शेरधन राईले विजयी भएका थिए। तर यसपटक भने शेरधन राई र सुदन राई प्रतिनिधि सभाका लागि आमुन्ने सामुन्ने भए।"
भक्तपुर २ मा महेश बस्नेतलाई हराउँदै दुर्लभ थापा विजयी,भक्तपुर : भक्तपुर क्षेत्र नम्बर २ मा नेपाली कांग्रेस जिल्ला सभापति दुर्लभ थापा विजयी भएका छन्। गएराती सम्पन्न मतगणनामा लोकतान्त्रिक बाम गठबन्धनका साझा उम्मेदवार थापा २४ हजार २ सय ३८ मत ल्याएर विजयी भएका हुन्। थापाले बस्नेतलाई ९ सय ५९ मतान्तरले पराजित गरेका हुन्। उनका निकटतम प्रतिद्वन्द्वी नेकपा एमालेका महेश बस्नेतले २३ हजार २ सय ७५ मत पाएका छन्। कूल ६५ हजार ९ सय मतमध्य मतगणना भएको हो। २०७४ को निर्वाचनमा बस्नेत नेपाली कांग्रेसका उम्मेदवार दमननाथ ढुंगानालाई झण्डै दोब्बर मतान्तरले पराजित गरी भक्तपुरमा पहिलो पटक एमालेको विजयको झण्डा फहराउन सफल भएका थिए। त्यतिबेला बस्नेतले ३६ हजार ४१२ मत पाएको थियो। बस्नेतको पराजयसँगै भक्तपुर क्षेत्र नं २ मा एउटै व्यक्ति र पार्टीले लगातार जित हासिल गर्न नसकेको इतिहास कायम भएको छ। २०४६ मा प्रजातन्त्र पुनःस्थापनासँगै सम्पन्न निर्वाचनमा भक्तपुर क्षेत्र नं २ मा दलहरुले आलोपालो जित्दै आएका छन। त्यसैगरी एउटै उम्मेदवारले दोहोर्याएर जित्न सकेको छैन। २०४८ मा कांग्रेसका जगन्नाथ आचार्यले जितेको भक्तपुर क्षेत्र नं २ मा २०५१ मा नेमकिपाका आशाकाजी बासुकलाले जिते। २०५६ मा पुनः कांग्रेसका लेखनाथ न्यौपानेले जितेको थियो भने २०६४ मा नेमकिपाका सुनिल प्रजापतिले जिते। प्रजापतिले कांग्रेसका लेखनाथ न्यौपानेलाई पराजित गरेका थिए। २०७० मा कांग्रेसका रामेश्वर ढुंगेलले नेमकिपाका सुनिल प्रजापतिलाई पराजित गरेका थिए।
विरोध खतिवडालाई पराजित गर्दै एमालेका महेश बर्तौला विजयी,"मकवानपुर : मकवानपुर प्रतिनिधिसभा क्षेत्र नम्बर २ मा नेकपा एमालेका महेश बर्तौला निर्वाचित भएका छन् । उनले नेकपा एकिकृत समाजवादीका विरोध खतिवडालाई चार हजार पाँचसय २० मतको अन्तरले हराउँदे विजयी भएका हुन् । पहिलो पटक संसदीय निर्वाचन लडेका बर्तौलाले यस क्षेत्रका प्रभावशाली तथा सदावहार नेता खतिवडालाई हराएका हुन् । बर्तौलाले ३४ हजार नौसय १६ मत र खतिवडाले ३० हजार तीनसय ९६ मत प्राप्त गरेको मुख्य निर्वाचन अधिकृतको कार्यालयले जनाएको छ । यस क्षेत्रमा ८६ हजार तीनसय एक मत खसेको थियो । तीमध्ये राष्ट्रिय स्वतन्त्र पार्टीका उम्मेदवार भरत पराजुलीले १२ हजार ३९ मत प्राप्त गरेका छन् । चार हजार एकसय दुई मत बदर भएको छ । प्रतिनिधिसभा मकवानपुर २ मा दश जना उम्मेदवार प्रतिस्पर्धामा थिए । २०४३ सालदेखि चुनाव लड्दै आएका खतिवडा यो पटक भने आफ्नै कार्यकर्तासँग चुनावी प्रतिस्पर्धामा हार्न बाध्य भए । विद्यार्थी राजनीतिदेखि खतिवडाकै स्कुलिङमा राजनीतिमा प्रवेश गरेका ४० वर्षीय बर्तौला पार्टी बिभाजनपछि नेकपा एकिकृत समाजवादीमा आबद्ध भएका खतिवडासँग चुनाव लडेका हुन् । मकवानपुर २ मा खतिवडा छैट्टौं पटक उम्मेदवार बनेका थिए । नेकपा एमालेबाट खतिवडाले २०४८, २०५१, २०५६ र २०७४ मा चुनाव जितेका छन् । यो पटक भने खतिवडालाई ठूला दुई दल नेपाली कांग्रेस र नेकपा माओवादी केन्द्रका नेता कार्यकर्तालाई साथमा लिएर ठूलो जनमत आफ्ना पक्षमा पार्नुपर्ने चुनौती थियो । त्यो चुनौती पुरा हुन सकेन । अनेरास्ववियुको केन्द्रीय उपाध्यक्षसम्म भएका बर्तौलाले विद्यार्थी राजनीतिबाट अलग्गिएको १ वर्षमै संसदीय चुनावको टिकट पाएका हुन् । उनलाई विद्यार्थी राजनीतिमा ल्याउन खतिवडाले पनि महत्वपूर्ण भूमिका खेलेका छन् । खतिवडाले एमाले छाडेपछि भने उनलाई मकवानपुर २ बाट टिकट लिन सहज भएको हो । यस क्षेत्रमा एमालेलाई राप्रपाको साथ छ । यो मेरो जित हैन,सबै जनताको जित हो,म बाचा गरे अनुसारको काम गर्छु बर्तौलाले भने ।"
महोत्तरीका दुई स्थानमा लोकतान्त्रिक समाजवादी विजयी,जलेश्वर : महोत्तरीमा एकैसाथ दुई स्थानमा लोकतान्त्रिक समाजवादी पार्टीले खाता खोलेका छन् । निवर्चानको अन्तिम मतपरिणाम अनुसार महोत्तरी क्षेत्र नं ३ को १ मा अभिराम शर्मा र २ मा रानी शर्मा तिवारी विजय हासिल गरेका छन् । मुख्य निर्वाचन अधिकृत हेमबहादुर सेनका अनुसार सो निर्वाचन क्षेत्रका प्रदेश नं १ मा लोकतान्त्रिक समाजवादी पार्टीका अभिराम शर्माले ९८९२ मत ल्याएर विजयी हासिल गरेका छन् । शर्माले आफ्ना निकटम प्रतिद्वन्द्वी दिपेन्द्र झालाई पराजित गरेका हुन्। झाले ९७१८ मत हासिल गरेको निर्वाचन अधिकृतको कार्यालयले जनाएको छ । त्यस्तै ४०३८ मत ल्याएर जनमत पार्टीका कुशेश्वर साहले तेस्रो स्थान हासिल गरेका छन् । यता प्रदेशसभातर्फ सोही निर्वाचन क्षेत्रका २ मा लोसपाका उम्मेदवार रानी शर्मा तिवारीले ६४१४ मत ल्याएर विजयी भएका हुन्। त्यस्तै उनका निकटम प्रतिद्वन्द्वी स्वतन्त्रका उज्वलकुमार झाले ५४८९ मत हासिल गरेका थिए । नेकपा एमालेका रामदयाल मण्डलले ४५६७ मत हासिल गरे तेस्रो स्थान ल्याएका थिए । शर्मा र तिवारी दोस्रो पटक सोही निर्वाचन क्षेत्रबाट विजयी भएका हुन् । यसभन्दा अगाडि २०७४ सालको निर्वाचनमा पनि उनीहरु विजयी हासिल गरेका थिए ।
कञ्चनपुर २ मा कांग्रेसका एनपी साउँद विजयी,महेन्द्रनगर : कञ्चनपुर निर्वाचन क्षेत्र नमबर २ मा नेपाली कांग्रेसका उम्मेदवार एनपी साउँद विजयी भएका छन् उनी ६ हजार चार सय ५५ मतान्तरले विजयी भएका हुन्। निर्वाचन अधिकृतको कार्यालयले सार्वजनीक गरेको अन्तिम मतपरिणाम अनुसार साउँदले २८ हजार १०० मत प्राप्त गरेका छन् भने उनका निकटतम प्रतिस्पर्धी नेकपा एमालेका नरबहादुर धामीले २१ हजार ६४५ मात प्राप्त गरेका छन्। निर्वाचन अधिकृतको कार्यालयका अनुसार यो क्षेत्रमा ६४ हजार सात सय ५२ मत खसेको थियो। जसमा चार हजार नौ सय २० मत बदर भएको छ।
पाँचथरमा आङ्देम्बेलाई उछिने नेम्वाङले,फिदिम : पाँचथरमा प्रतिनिधि सभा सदस्यमा नेपाल कम्युनिष्ट पार्टी (एमाले) का बसन्तकुमार नेम्बाङले अग्रता लिएका छन् । ३५ हजार ७ सय १८ मत गणना गर्दा नेम्बाङले ५०५ मतको अग्रता कायम गरेका हुन् । नेम्बाङले १५ हजार ६ सय ५ मत प्राप्त गर्दा कांग्रेसका भीष्मराज आङदेम्बेले १५ हजार १ सय मत पाएका हुन् । प्रतिनिधि सभा सदस्यका लागि एउटा मात्रै निर्वाचन क्षेत्र रहेको पाँचथरमा ७५ हजार ३ सय ५२ मत खसेको थियो । जसमध्ये ४० हजार ६ सय ३४ मतगणना गर्न बाँकी छ । आङ्देम्बे र नेम्बाङबीच सुरुवाती चरणदेखि नै कडा टक्कटर हुँदै आएको हो ।
एमालेका पूर्ण बुढालाई हराउँदै रोल्पाबाट बर्षमान पुन विजयी,रोल्पा : रोल्पाबाट प्रतिनिधिसभा सदस्यमा नेकपा माओवादी केन्द्रका बर्षमान पुन विजयी भएका छन् । पुनले ४१ हजार ७ सय १४ मत प्राप्त गरे । नेकपा एमालेका पूर्ण बुढामगरलाई पराजित गर्दै पुन विजयी भएका हुन् । एमालेका पुनले १६ हजार ४ सय ८५ मत प्राप्त गरे ।
जाजरकोटमा शक्ति बस्नेतको ह्याट्रिक,"जाजरकोट : जाजरकोटबाट प्रतिनिधिसभा सदस्यमा नेकपा माओवादी केन्द्रका शक्तिबहादुर बस्नेत निर्वाचित भएका छन्। नौ हजार ३१ मतान्तरले बस्नेत विजयी भएका हुन्। उनले ३४ हजार एक सय ५१ मत प्राप्त गरे भने उनका प्रतिस्पर्धी नेकपा एमालेका निरज आचार्यले २५ हजार एक सय २० मत पाए। २०७४ सालको प्रतिनिधिसभा निर्वाचनमा पनि जाजरकोटबाट माओवादी केन्द्रका बस्नेत निर्वाचित भएका थिए। बस्नेतले योसँगै तीन पटक संदसदीय निर्वाचन जिते। २०७० सालमा भएको संविधानसभाको दोस्रो निर्वाचन र २०७४ सालको प्रतिनिधिसभा निर्वाचनमा पनि उनी जाजरकोटबाटै निर्वाचित भएका थिए। नेकपा ( माओवादी केन्द्र) का उपमहासचिवसमेत रहेका शक्ति बहादुर बस्नेत २०२८ साल वैशाख १ भेरी नगरपालिका१ कालेगाउँमा जन्मिएका हुन्। २०४६ सालको जनआन्दोलनमा सहभागी भएर तत्कालिन नेकपा एकता केन्द्र (मशाल)मा आवद्ध भएका बस्नेत २०४८ सालमा तत्कालिन एकता केन्द्र (मशाल) राप्ती क्षेत्रीय समन्वय समिति सदस्य भए। २०४९ सालदेखि पार्टीको जाजरकोट जिल्ला सेक्रेटरीको भूमिकामा रहे। २०५१ सालदेखि नेपाल कम्युनिष्ट पार्टी (माओवादी) को पश्चिम क्षेत्रिय व्यूरो सदस्यको जिम्मेवारीमा रहेर ग्रामिण वर्ग संघर्षको फिल्ड नेतृत्व गर्दै आएका थिए। उनी २०५५ सालमा नेकपा माओवादीको वैकल्पिक केन्द्रीय सदस्य भए भने २०५७ सालमा केन्द्रीय सदस्य भए। २०५९ सालमा पार्टी पोलिटव्यूरो सदस्य भएका शक्तिले भेरी कर्णाली, थारुवान जस्ता क्षेत्रीय व्यूरो ईन्चार्जको भुमिका निर्वाह गरे। २०७१ सालमा स्थायी कमिटी सदस्य बनेका उनी हाल उपमहासचिव छन्। बस्नेत २०६८ सालमा स्वास्थ्य तथा जनसंख्या मन्त्री भए भने २०७२ सालमा गृहमन्त्री बने। २०७४ मा केपी शर्मा ओली नेतृत्वको सरकारमा उनी वन तथा वातावरण मन्त्री थिए। उनकी जीवन संगिनी पूर्व शान्ति तथा पुर्ननिर्माण मन्त्री सत्य पहाडी पनि राजनीतिमा सक्रिय छिन्।"
डोटीमा एकीकृत समाजवादीका प्रेम आले विजयी,"डोटी : डोटी जिल्लाबाट प्रतिनिधि सभा सदस्यमा एकीकृत समाजवादीका प्रेमबहादुर आले निर्वाचित भएका छन्। बिहीबार बिहान मतगणना सम्पन्न हुँदा आलेले नेकपा एमालेका उम्मेदवार गौरी ओलीलाई ४ हजार २०६ मतान्तरले हराएका हुन्। सत्ता गठबन्धनका साझा उम्मेदवार आलेले २७ हजार २१० मत प्राप्त गरे। एमालेकी ओलीले २३ हजार ४ मत प्राप्त गरिन् भने स्वतन्त्र उम्मेदवार नरेन्द्र खड्काले ६ हजार ६८९ मत पाए। राप्रपाका अंकबहादुर खड्काले ८०२, राष्ट्रिय स्वतन्त्र पार्टीका उम्मेद्वार केशव बलायरले ७७४ र स्वतन्त्र उम्मेदवार राजप्रसाद जोशीले १०४ मत प्राप्त गरे। कूल १ लाख २४ हजार ८७० मतदाता रहेका डोटीमा ६३ हजार ५५२ मत खसेको थियो, जसमध्ये ४ हजार ९६९ मत बदर भए। आजैदेखि समानुपातिक तर्फको मतगणना हेने मुख्य निर्वाचन अधिकृतको कार्यालयले जानकारी दिएको छ।"
अर्घाखाँचीका तीनै सिटमा एमाले विजयी,"अर्घाखाँची : एक प्रतिनिधि सभा र २ प्रदेशसभा रहेको अर्घाखाँचीका तीनै सिटमा एमाले विजयी भएको छ। प्रतिनिधिसभामा नेकपा एमालेका उम्मेदवार टोपबहादुर रायमाझी विजयी भएका छन्। रायमाझी ४२ हजार ६ सय ७५ मत लिएर विजयी भएका हुन्। रायमाझी २०६४,२०७०,२०७४ र २०७९ गरी ४ पटक विजयी भएका छन्। हाल रायमाझी नेकपा एमाले केन्द्रीय सचिव छन्। पूर्व उपप्रधानमन्त्री भइसकेका रायमाझी पटकपटक मन्त्री भइसकेका छन्। राष्ट्रिय स्वतन्त्र पार्टीका हरिप्रसाद भुसालले ३ हजार १ सय ९९ मत प्राप्त गरेका छन्। प्रदेश सभा (क) मा नेकपा एमालेका उम्मेदवार चेतनारायण आचार्य विजयी भएका छन् । उनी २० हजार ५ सय १८ मतका साथ विजयी भए। उनका निकटतम प्रतिद्वन्द्वी राष्ट्रिय जनमोर्चाका सागर केसीले १९ हजार ७सय ७८मत प्राप्त गरे। आचार्य २०७४ सालमा पनि यहीँ निर्वाचन क्षेत्रबाट प्रदेश सभामा विजयी भएका थिए। लुम्बिनी प्रदेशको कानुन मन्त्री समेत बनेका आचार्य एमालेको केन्द्रीय सदस्य हुन्। प्रदेश सभा (ख) मा नेकपा (एमाले) का उम्मेदवार रामजिप्रसाद घिमिरे विजयी भएका छन् । घिमिरेले २२ हजार ७ सय ७६ मत ल्याएर विजयी भएका हुन्। उनको निकतम प्रतिस्पर्धी नेपाली कांग्रेसका कमलप्रसाद भुसालले २१ हजार ९ सय ७५ मत प्राप्त गरेका छन्। घिमिरे ८ सय १ मतअन्तरले विजयी भए।"
अछाम१ प्रदेश सभा ख मा माओवादीका झपटबहादुर विजयी,आछाम : अछाम१ प्रदेश सभा ख मा नेकपा माओवादी केन्द्रका केन्द्रीय सदस्य तथा अछाम जिल्ला इन्चार्ज झपटबहादुर साउद निर्वाचित भएका छन्। लोकतान्त्रिक गठबन्धनका साझा उम्मेदवार साउद १२ हजार ११५ मत ल्याएर निर्वाचित भएका हुन्। उनका निकटतम प्रतिद्वन्द्वी नेकपा एमालेका कृष्णप्रसाद जैशीले मत ९ हजार १२ पाएका छ्न्। साउद ३ हजार ९६ मतान्तरले विजयी भएका छ्न्।
निर्वाचन नतिजाको निहितार्थ,"आमनिर्वाचन २०७९ को प्रारम्भिक नतिजाले नै ऐतिहासिक सन्देश दिएको छ। यो निर्वाचनको नतिजारूपी मुख्य परिघटना भनेको ठुला र पुराना भनिएका पार्टीलाई नयाँ पार्टीहरूको चुनौती हो। स्थापनाको वर्ष दिन पनि नभएको राष्ट्रिय स्वतन्त्र पार्टीले मुख्य सहरी क्षेत्रहरूमा पुराना पार्टीहरूलाई झट्का दिन सफल भयो। मधेस केन्द्रित पुराना दलहरूका बीच पनि सीके राउत नेतृत्वको पार्टी जनमतको उदय भयो। मधेस केन्द्रित दलका शीर्ष नेताहरू निकै पछाडि परेका छन्। पश्चिम तराईमा नागरिक उन्मुक्ति पार्टी उदाएको छ। नयाँ पार्टीको उदयले पुराना पार्टीहरूमाथि चुनौतीमात्रै होइन धेरै प्रश्नहरू खडा गरेको छ। पुराना पार्टीहरूले नयाँ तथा वैकल्पिक शक्तिहरूको उदयको कल्पना नै गरेका थिएनन्। त्यसैले नयाँ शक्तिहरूको उदयलाई पुरानाले कसरी लिन्छन् भन्ने प्रश्न उठेको छ। यो चुनावले नयाँ शक्तिहरूप्रति जनताको आकर्षण देखाएको मात्रै नभई पुरानाप्रति वितृष्णा प्रकट गरेको छ। यो चुनावमा नयाँहरूले पुरानालाई पूरै ढलाएका होइनन् तर नराम्ररी झट्का दिन चाहिँ सफल भएका छन्। भर्खर स्थापित पार्टीमा मतदाताको आकर्षण भनेको पुराना दलहरू गएका पाँच वर्ष शासन सत्तामा रहेको हुँदा त्यसविरुद्धको भावना अर्थात एन्टी इन्कम्बेन्सी फ्याक्टरमात्रै होइन। ती दलहरूले पाँच वर्षमा गरेका गतिविधि र देखाएका अराजनीतिक हर्कतको परिणाम पनि हो। २०७४ को चुनावमा झन्डै दुईतिहाइ मत ल्याएको वाम गठबन्धनको सरकार पाँच वर्ष टिकेन। एक भइसकेको पार्टी तीन टुक्रा भयो। त्यसपछि बनेको गठबन्धन पनि जनताका काममा रत्तिभर लागेन। त्यसैले जनतामा चरम निराशा पैदा गरेको सत्य हो। यो निर्वाचनमा मत हाल्ने जाने उत्साह पनि जनतामा घटेको खसेको मत संख्याले देखाइसक्यो। कसलाई जिताएर के हुन्छ र ? जिते पनि कसैले माखो मार्दैनन्, वाचा गर्छन् जितेपछि भुल्छन् भन्नेलगायत निराशाजनक उत्तरसहित थुप्रैले यसपालिको निर्वाचनमा मत खसाल्ने जाँगरै देखाएनन्। अघिल्लाअघिल्ला निर्वाचनको दाँजोमा यसपालि थोरै मत खस्यो। त्यो एक प्रकारको सन्देश छँदै थियो। देशको राजधानी काठमाडौंले धेरै चुनावमा फेरिफेरि मत प्रकट गर्दै आएको थियो। परम्परागत मतदाता नभएको क्षेत्र अब काठमाडौं उपत्यका मात्रै पनि रहेन। वैकल्पिक शक्तिहरूले काठमाडौंमा मात्रै पुराना दललाई झट्का लगाएनन्। चितवन, मधेस र अरू मुख्य सहरी क्षेत्रमा पनि मतदाताले उल्लेख्य रूपमा परिवर्तनको पक्षमा मत प्रकट गरे। पुराना दल सत्ताका लागि जे जस्तो गठबन्धन पनि गर्न तयार भए। निष्ठा, आदर्श, विचार र सिद्धान्तलाई रद्दीको टोकरीमा मिल्क्याए। मतदाता हाम्रै मुठीमा छन् भन्ने ठानेर सिटहरूको भागबन्डै लगाए। तर मतदाताले भनिदिए हामी तिम्रा रैती होइनौं, लोकतन्त्रका शक्तिशाली र सार्वभौम नागरिक हौं। राजनीतिलाई आफ्नोमात्रै बिर्ता ठानेका दलहरूलाई यो सन्देश महŒवपूर्ण छ। यो तिनीहरूकै मठाधीश शैलीप्रति मतदानका माध्यमबाट भएको मखमली विद्रोह हो। सँगसँगै पुराना र नयाँलाई चुनौती छ। पुरानालाई जनताको असन्तुष्टि सम्बोधन गर्दै सुध्रने चुनौती छ। नयाँलाई पुरानाका पदचाप नपछ्याई नयाँ बाटो हिँड्ने चुनौती छ। एक्कासि उर्लिएको जनमतबाट हौस्याएर नयाँ शक्तिहरू मात्तिने डर छ। तर तिनलाई अहिलेलाई शंकाको सुविधा दिन सकिन्छ। जुन असन्तुष्टि पक्डेर नयाँ शक्ति उदाए सम्हालिन सके, पुराना जस्तै सत्ताको रसस्वादमा नभुले र जनताका पीरमर्कामा साथै रहे तिनको भविष्य हुन सक्छ। राजनीति कुनै खास मुद्दामा चालेको अभियानमात्रै होइन, यो सुझबुझले गरिनुपर्ने राज्य सञ्चालनको काम हो। जन्मिनुमात्रै पनि उपलब्धि होइन, हुर्काइ र स्वस्थ दीर्घ जीवन महत्वपूर्ण हो। नयाँ शक्तिहरूले यसलाई हेक्का राख्नुपर्छ। देशको व्यवस्था परिवर्तनका लागि त्याग र संघर्ष गरेका पुराना दलहरू भर्सेलै परून् पनि जनताले नचाहेको सन्देश परिणामले दिएको छ। चुनावी झट्काबाट सुध्रन र ब्युँझन सके भविष्य उनीहरूको पनि छ। निर्वाचन नतिजाको निहितार्थ यही हो।"
बाघको आक्रमणबाट महिला घाइते,"टीकापुर: कैलालीको टीकापुरमा पाटेबाघको आक्रमणबाट एक महिला घाइते भएकी छन् । टीकापुर नगरपालिका वडा नं १ ब्लक नं १५ की ढुन्की कठायत पाटेबाघको आक्रमणबाट घाइते भएकी हुन् । घाइते कठायतको पाखुरा, छाती, पिठ्यु, कानमा चोट लागेको छ । खोटेना भुराखानी र रानी कर्णाली सामुदायिक वन उपभोक्ता समूहको जंगलमा कठायतमाथि बाघले आक्रमण गरेको हो । स्थानीय सिद्धराज ठकुल्लाले दिएको जानकारी अनुसार चार पाँच जना महिलाको समूहले हल्ला गरेपछि बाघ भागेको थियो । घाइते कठायतको टीकापुर अस्पतालमा उपचार भइरहेको छ ।"
सुन र नगद लुटपाट गर्ने गिरोह पक्राउ,"काठमाडौं : नेपाल प्रहरीले सुन, नगद र हिराका बहुमूल्य गरगहना लुटपाट गरी फरार गिरोहलाई पक्राउ गरेको छ। जिल्ला प्रहरी परिसर काठमाडौं र प्रहरी वृत्त महाराजगञ्जको टोलीले काठमाडौं महानगरपालिका३ वसुन्धरास्थित मधुरविक्रम खनालको घरमा प्रवेश गरी सुन, नगद र हिराका बहुमूल्य गरगहना लुटपाट गरी फरार १० जनालाई पक्राउ गरी आज सार्वजनिक गरेको हो। पक्राउ पर्नेमा कालीकोटका २९ वर्षीय धनबहादुर शाही, ३२ वर्षीय पर्वराज सिंह, २३ वर्षीय गङ्गाबहादुर शाही, २६ वर्षीय नेत्रबहादुर शाही, २७ वर्षीय पञ्चबहादुर सिंह, २४ वर्षीय तिलकबहादुर शाही, जुम्लाका २० वर्षीय विशाल शाही, रामेछापका २४ वर्षीय सुवर्ण मगर, सुर्खेतका १९ वर्षीय कविता बुढा र २१ वर्षीय दिपिका मल्ल शाही रहेका छन्। घटनाबारे जिल्ला प्रहरी परिसर काठमाडौंले आज पत्रकार सम्मेलन गरी योजनाबद्ध रुपमा लुटपाट गरिएको जानकारी दिएको हो। सम्मेलनमा परिसरका प्रमुख, प्रहरी वरिष्ठ उपरीक्षक भरतबहादुर बोहराले खनालकी श्रीमती नन्दा मल्ल र घरमा भएका अन्य व्यक्तिलाई नियन्त्रणमा लिएर धारिलो हतियार खुकुरी, हतौडा र रडको प्रयोग गरी सख्त घाइते बनाई नगद, सुन र हिराका बहुमूल्य गरगहना लुटपाट गरिएको जानकारी दिए। प्रहरीले पक्राउ परेका व्यक्तिसँग ३८५ तोला लेखिएको सुनको गिलास, सुनको तिलहरि एक थान, सुनको नौगेडी दुई थान, हिराको हार तीन थान, हतौडा एक थान, चक्कु दुई थान र रु एक लाख १३ हजार ५०० बरामद गरेको छ। पक्राउ परेकालाई मुलुकी अपराधसंहिता, २०७४ को परिच्छेद२० को चोरी तथा डाँकासम्बन्धी कसुर मुद्दामा जिल्ला अदालत काठमाडौंबाट १० दिनको म्याद थप गरी अनुसन्धान भइरहेको परिसरका प्रमुख बोहोराले बताए।"
२ वर्षे बालकको डुबेर मृत्यु,विराटनगर: मोरङको पथरीशनिश्चरे नगरपालिका३ मा बाल्टीको पानीमा डुबेर एक नाबालकको मृत्यु भएको छ । मोरङ प्रहरीका प्रवक्ता डीएसपी दिपक श्रेष्ठका अनुसार सन्तोष राईका २ वर्षीय छोरा यश राईको बाल्टीमा भरेको पानीमा डुबेर बिहीबार बिहान मृत्यु भएको हो । बालकलाई घर नजिकको कलमा प्लाष्टिकको बाल्टीमा भरेर राखिएको पानीमा डुबेको अवस्थामा फेला पारिएको थियो । खेल्ने क्रममा डुबेर गम्भीर भएका उनलाई विराटनगरको नोबेल शिक्षण अस्पताल पुर्याइए पनि साढे ११ बजे अस्पतालले मृत घोषणा गरेको थियो ।
नवलपरासी पश्चिम २ मा मतान्तर बढाउँदै राप्रपाका ध्रुवबहादुर प्रधान,परासी : नवलपरासी पश्चिम क्षेत्र नम्बर २ मा राप्रपाका उम्मेदवार ध्रुवबहादुर प्रधानले मतान्तर बढाउँदै लगेका छन्। पूर्वआइजीपीसमेत रहेका प्रधानले सुरुवातीबाटै अग्रता लिँदै आएका छन्। प्रधानले कांग्रेसका उम्मेदवार देवेन्द्रराज कंडेललाई १० हजार ६८४ मतले पछि पारेका छन्। प्रधानको २५ हजार ४९३ मत छ भने कंडेलको १४ हजार ८०९ मत छ। यो ६६ हजार ४०० मत गन्दासम्मको हो। यस निर्वाचन क्षेत्रमा ८८ हजार ५२३ मत खसेको छ।
प्रदेश १ मा लैङ्गिक हिंसा विरुद्धको १६ दिने अभियान सञ्चालन गरिने,"विराटनगर : प्रदेश १ सरकारको सामाजिक विकास मन्त्रालयले लैङ्गिक हिंसा विरुद्धको १६ दिने अभियान सञ्चालन गर्ने भएको छ। लैङ्गिक हिंसा अन्त्यका निम्त्ति मंसिर ९ देखि २४ गतेसम्म विभिन्न कार्यक्रम गर्दै मन्त्रालयले सो अभियान सञ्चालन गर्ने भएको हो। सरकारले प्रत्येक वर्ष नोभेम्बर २५ देखि डिसेम्बर १० सम्म उक्त अभियान सञ्चालन गर्दै आएको छ। बिहीबार पत्रकार सम्मेलन गर्दै मन्त्रालयले यसवर्ष सभ्य समाजको पहिचान : लैङ्गिक हिंसा विरुद्धको १६ दिने अभियान भन्ने मुख्य नाराका साथ उक्त अभियान सञ्चालन गर्न लागिएको जनाएको छ। अभियानको मुख्य उद्देश्य लैङ्गिक हिंसा र विशेषगरि महिलामाथि हुने हिंसाको अन्त्य नै रहेको मन्त्रालयको सामाजिक विकास महाशाखा प्रमुख दुर्गा भण्डारी बरालले बताइन्। अभियानको पहिलो दिन मंसिर ९ गते मन्त्रालयहरुका वेबसाइटमा १६ दिने अभियान सम्बन्धी प्रचारप्रसार सामाग्री राखिने जनाइएको छ। त्यसपछि बिहान ११ बजे मुख्यमन्त्री कार्यालयमा सामाजिक विकास मन्त्रालयका सचिवबाट सेतो रिबन, फ्लेक्स तथा ब्रोसर हस्तान्तरण गर्दै कार्यक्रमको शुभारम्भ गर्ने तयारी रहेको जानकारी दिइएको छ। दिउँसो १२ बजे विभिन्न संघसंस्था तथा मन्त्रालयहरुको सहभागितामा अन्तरक्रिया कार्यक्रम समेत गरिने सामाजिक विकास मन्त्रालयले जनाएको छ। मन्त्रालयका अनुसार अन्तरक्रियामा विशेषगरि कार्यस्थलमा हुने यौनजन्य दुर्व्यवहार (निवारण) ऐन, २०७१ को प्रमुख व्यवस्था बारे छलफल गरिने छ। त्यसपश्चात साँझ ५ बजे विराटनगरस्थित देवकोटा चौकमा दिप प्रज्वलनको तयारी समेत रहेको बताइएको छ।"
"गौरमा कपडा पसलमा आगलागी : ३ बालबालिकाको मृत्यु, ३ घाइते","रौतहट : गौरस्थित माईस्थान चोकमा रहेको इस्लाम कपडा तथा डसना पसलमा बुधबार राति आगलागी भएको छ। आगलागीमा जलेर तीन बालबालिकाको मृत्यु भएको छ भने तीन जना घाइते भएका छन्। गौर नगरपालिका१ मा रहेको कपडा पलसमा आगलागी हुँदा इस्लाम मियाँका ५ वर्षीया छोरी सबिना खातुन, ९ वर्षीया छोरी रुक्साना खातुन र ७ वर्षीय छोरा इमरान मन्सुरीको मृत्यु भएको जिल्ला प्रहरी रौतहटले जनाएको छ। घटनामा इस्लाम मियाका भतिजा महम्मद इसराइल मन्सुरी, महम्मद इमरान र नसिमा खातुन घाइते भएका छन्। घाइतेहरुको गौर अस्पतालमा उपचार भइरहेको छ। कपडा पसलसँगै रहेको घरमा राखिएको कपासमा विद्युत् सर्ट भइ आगो लागेको अनुमान छ। जिल्ला प्रहरी प्रमुख एसपी वीरबहादुर बुढामगरले आगलागी घटनाको अनुसन्धान भैरहेको बताए। एसपी मगरले भने, 'घटनाबारे अनुसन्धान भइरहेको छ। आगलागी हुँदा इस्लामको घरमा परिवारका १६ जना सदस्य सुतिरहेका थिए। नेपाल प्रहरी, सशस्त्र, नेपाली सेना र स्थानीयको सहयोगमा आगो नियन्त्रणमा लिइएको जिल्ला प्रहरी कार्यालय रौतहटले जनाएको छ।"
सुत्केरीलाई स्वास्थ्य सामग्री,नुवाकोट: नुवाकोटको पुर्वी भेगमा रहेको तलाखुकी सुत्केरीलाई स्वास्थ्य सामग्री प्रदान गरिएको छ। सदरमुकाम विदुरबाट ४५ किलोमिटर पूर्वमा रहेको शिबपुरी गाउँपालिका १ तलाखुकी रबीना नेपालीलाई स्वास्थ्य सामग्री हस्तान्तरण गरिएको शिवपुरी गापा कार्यालयले जनाएको छ । उनलाई शिवपुरी गापा अध्यक्ष गोविन्द थपलियाले स्वास्थ्य सामग्री वितरण गरेका हुन् ।
"गौरमा कपडा पसलमा आगलागी : ३ बालबालिकाको मृत्यु, ३ घाइते","रौतहट : गौरस्थित माईस्थान चोकमा रहेको इस्लाम कपडा तथा डसना पसलमा बुधबार राति आगलागी भएको छ। आगलागीमा जलेर तीन बालबालिकाको मृत्यु भएको छ भने तीन जना घाइते भएका छन्। गौर नगरपालिका१ मा रहेको कपडा पलसमा आगलागी हुँदा इस्लाम मियाँका ५ वर्षीया छोरी सबिना खातुन, ९ वर्षीया छोरी रुक्साना खातुन र ७ वर्षीय छोरा इमरान मन्सुरीको मृत्यु भएको जिल्ला प्रहरी रौतहटले जनाएको छ। घटनामा इस्लाम मियाका भतिजा महम्मद इसराइल मन्सुरी, महम्मद इमरान र नसिमा खातुन घाइते भएका छन्। घाइतेहरुको गौर अस्पतालमा उपचार भइरहेको छ। कपडा पसलसँगै रहेको घरमा राखिएको कपासमा विद्युत् सर्ट भइ आगो लागेको अनुमान छ। जिल्ला प्रहरी प्रमुख एसपी वीरबहादुर बुढामगरले आगलागी घटनाको अनुसन्धान भैरहेको बताए। एसपी मगरले भने, 'घटनाबारे अनुसन्धान भइरहेको छ। आगलागी हुँदा इस्लामको घरमा परिवारका १६ जना सदस्य सुतिरहेका थिए। नेपाल प्रहरी, सशस्त्र, नेपाली सेना र स्थानीयको सहयोगमा आगो नियन्त्रणमा लिइएको जिल्ला प्रहरी कार्यालय रौतहटले जनाएको छ।"
प्रहरीको बर्दी लगाएर सुन लुट्ने ६ जना पक्राउ,"काठमाडौं : काठमाडौं महानगरपालिका१८ नरदेवीस्थित सुन बनाउने कारखानाबाट १० तोला सुन लुट्ने ६ जना पक्राउ परेका छन्। प्रहरी हवल्दारको बर्दी लगाएर उनीहरुले सुनका गहना बनाउने कारखानामा लुटपाट गरेका थिए। भारत घर भएका ३२ वर्षीय सेख मुस्तफा अली र ४५ वर्षीय गौतम माझीले न्युरोडमा सुनका गहना बनाउने कारखाना सञ्चालन गरिरहेका थिए। चुनावको पूर्वसन्ध्यामा धादिङ घर भई हाल गैरीगाउँ बस्ने २८ मनिला तामाङ, सुमन राईसहित मिलेर पेस्तोल देखाई डर धम्की दिएर सुनका गहना बनाउने कारखाना लुटेका थिए। जिल्ला प्रहरी परिसरका प्रवक्ता दिनेस मैनालीका अनुसार जिल्ला प्रहरी परिसर र प्रहरी वृत जनसेवाबाट खटिएको प्रहरी टोलीले उनीहरूलाई काठमाडौंको विभिन्न स्थानबाट प्रक्राउ गरेको हो। मनिला तामाङको कोठा तलासी गर्दा घटनामा प्रयोग भएको प्रदेश ३०२००१ प ६२१७ नम्बरको मोटरसाइकल, घटनामा प्रयोग भएको पेस्तोल १ थान, सोही पेस्तोलमा लाग्ने गोली ४ राउण्ड सहितको म्याग्जिन, जर्सी र ज्याकेट सहितको प्रहरी पोशाक एक जोर बरामद गरेको छ। यसका साथै उनको कोठाबाट नियन्त्रित लागूऔषध फेनारगन १ सय ९७ एम्पुल, डाईजेपाम १ सय९७ एम्पुल र नुफिन १ सय ९७ एम्पुल बरामद गरेको छ।"

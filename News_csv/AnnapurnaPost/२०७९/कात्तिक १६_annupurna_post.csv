शीर्षक,विवरण
मुस्ताङको उत्तरी सीमावर्ती क्षेत्रका मतदान स्थलको निरीक्षण,"जोमसोम : मंसिर ४ गते हुने प्रतिनिधि र प्रदेशसभा निर्वाचनका लागि मुस्ताङको सीमावर्ती क्षेत्रका मतदान स्थल तथा मतदान केन्द्रको अनुमगन तथा निरीक्षण गर्ने काम भइरहेको छ। मुस्ताङका प्रमुख जिल्ला अधिकारी नेत्रप्रसाद शर्मासहितको सुरक्षा टोलीले मुस्ताङको सीमावर्ती क्षेत्रका दुई पालिकामा पर्ने मतदान स्थल तथा मतदान केन्द्रको निरीक्षण गरेको हो। भौगोलिक रूपले विकट मानिएको उपल्लो मुस्ताङको लोमान्थाङ र लोघेकर दामोदरकुण्ड गाउँपालिकाका विभिन्न स्थानमा पर्ने मतदान स्थल र मतदान केन्द्रको अनुमगन गरिएको प्रजिअ शर्माले बताए। मतदान स्थल र मतदान केन्द्रको भौगोलिक अवस्था, सुरक्षा चुनौती, यातायातको पहुँच, मतदातालाई मतदान केन्द्रसम्म आएर सहज रूपमा मतदान गर्न सकिने वा कठिनाइ र अन्य वस्तुगत अवस्थाको अध्ययन गर्न प्रजिअसहितको टोली उपल्लो मुस्ताङ पुगेको हो। टोलीमा मुख्य निर्वाचन अधिकृत ईश्वर पराजुली, नारायण दल गणका प्रमुख सेनानी ईश्वराज गुरुङ, सशस्त्र प्रहरी नायव उपरीक्षक यज्ञमान सावत, प्रहरी नायव उपरीक्षक रवीन्द्रनाथ पौडेल र अनुसन्धान प्रमुख प्रचण्ड डंगोल लगायतको सुरक्षा टोली सीमावर्ती क्षेत्रका मतदान स्थलमा पुगेका हुन्। मुस्ताङका पाँच स्थानीय तहमा ३९ मतदान केन्द्र छन्। उनले सीमावर्ती क्षेत्रका अधिकांश मतदान केन्द्रमा सडकको पहुँच पुगिसकेकाले मतदानमा सहज हुने बताए। तिब्बतसँग सिमाना जोडिएको लोमान्थाङको छोसेर, छोनुप, सम्जुङ, चुमजुङ र लोघेकर दामोदकुण्डको यारा,घारा, ढि र सुर्खाङ लगायतका मतदान स्थलको निरीक्षण भएको प्रजिअ शर्माले जानकारी दिए। निर्वाचन हुने दिन नजिकिएसँगै उम्मेदवारहरू घरदैलो एवं मतदाता भेटघाटमा व्यस्त भइरहँदा सुरक्षा निकायको टोलीले मतदान स्थल र मतदान केन्द्र निरीक्षणको कामलाई तीव्रता दिएका हुन्। जिल्लामा १० हजार ९५७ जना मतदाता छन्। जसमध्ये प्रदेश १ मा ३ हजार ५४१ मतदाता छन् भने प्रदेश २ मा ७४१६ जना मतदाता छन्। गत वैशाख ३० गते सम्पन्न स्थानीय तह निर्वाचनमा मुस्ताङमा १० हजार ४८५ जना मतदाता रहेका थिए।"
बदर मत घटाउन नमूना मतदान,"नुवाकोट : नुवाकोटमा बुधबार नमूना मतदान गरिएको छ। मंसिर ४ गते हुने प्रदेश तथा प्रतिनिधि सभाको निर्वाचनको तयारी स्वरूप नमूना मतदान गरिएको हो। पहिलो चरणमा विदुर नगरपालिकाको गेर्खुटारमा गरिएको नमूना मतदानमा ९० मत खसेकोमा प्रत्यक्षतर्फ सात र समानुपातिकतर्फ पाँच मत बदर भएको थियो। नुवाकोटमा गत वैशाख ३० गते भएको स्थानीय तह सदस्य निर्वाचनमा नौ प्रतिशत मत बदर भएको थियो। नुवाकोटमा बदर मत न्यूनीकरण गर्न नमूना मतदान कार्य सुरु गरिएको जिल्ला निर्वाचन अधिकारी जयप्रसाद गौतमले जानकारी दिए। मतदानमा मुख्य निर्वाचन अधिकृत तथा जिल्ला न्यायाधीश मदनबहादुर धामी, प्रमुख जिल्ला अधिकारी नारायणप्रसाद रिसाल, प्रहरी नायव उपरीक्षक रूपक खड्का, जिल्ला निर्वाचन अधिकारी जयप्रसाद गौतम, शिक्षक, सर्वसाधारण, जनप्रतिनिधि तथा पूर्व प्रशासकहरूको सहभागिता रहेको थियो। मतदानमा मतदान प्रक्रिया, सुरक्षा अवस्था, प्रत्यक्ष तथा समानुपातिक मतदान प्रक्रियाका बारेमा जानकारी गराइएको थियो। नमूना मतदान आगामी मंसिर १ गतेसम्म जारी रहने जिल्ला निर्वाचन अधिकारी गौतमले बताए। निर्वाचन शान्त, प्रभावकारी र निष्पक्ष रूपमा सम्पन्न गर्न नमूना मतदान प्रभावकारी हुने नुवाकोटका प्रमुख जिल्ला अधिकारी नारायणप्रसाद रिसालले बताए।"
रेशम चौधरीको पार्टीले घोषणा पत्र जारी गर्दै भन्यो हामी साइवेरियाको पन्छीजस्तै हौं,"काठमाडौं : जन्मिदै मुद्दा लिएर जन्मिएको पार्टी हो नागरिक उन्मुक्ति पार्टी । लहडमा खुलेको पार्टी भनेर सम्झिदै हुनुहुन्छ भने तपाईँ भ्रममा हुनुहुन्छ । पहचिानसहितको संघीयता स्थापना हुनुपर्छ भन्ने आन्दोलनलाई लिएर जन्मिएको सानो संगठन आज पार्टीमा रूपान्तरण हुन पुगेको छ । आफ्ना पाँच दर्जन सहकर्मीमाथि लागेको झुठा मुद्दा र करिब एक दर्जन साथीहरूलाई सरकारी झ्यालखानाबाट छुटाउने दायित्व पनि यही पार्टीको काँधमा छ । साँच्चै भन्नुपर्छ टीकापुर थारू विद्रोहका कारण नागरिक उन्मुक्ति पार्टीको जन्म भयो । टीकापुर थारू विद्रोहका कारण हामीले राज्य चिन्यौं । मानवअधिकार चिन्यौं । सरकार चिन्यौं । भन्नुपर्दा सबैलाई एकएक गरेर चिन्यौं । टीकापुर घटना कुनै एक कोठरीमा वा कुनै पहाडी गुफामा घटेको घटना होइन । त्यो घटनालाई हजारौंका आँखाले देख्यो । प्रत्यक्ष देख्यो । सत्य असत्य सबै देख्यो । तर सुनेनन् कसैले । कोट्याएर पनि यथार्थ बोलेनन् कसैले । अन्तर्राष्ट्रिय निकायको आँखामा धुलो झोँक्न राज्यले आयोग गठन गयो । गल्ती आफूतिर सोझिएपछि राज्यले आयोगको फाइल सरकारी दराजमा थन्काएर राख्यो । त्यही फाइल सार्वजनिक गर्न टीकापुर थारू विद्रोह राजनीतिकरण गर्न, झुठा मुद्दा लागेका आफ्ना सहकर्मी छुटाउन र समग्र देशको विकासमा हातेमालो गर्न सन् २०२२ फेब्रुअरी १५ तारिख अर्थात् विसं २०७८ फागुन ३ गते सोही घटनाका कारण डिल्लीबजार कारागागरमा रहेका माननीय रेशम चौधरी पत्नी रन्जिता श्रेष्ठ चौधरीको अध्यक्षतामा नागरिक उन्मुक्ति पार्टीको जन्म भएको हो । टीकापुर थारू विद्रोहका कारण सात सुरक्षाकर्मी र एक बालकले सहादत प्राप्त गरे । हाम्रो नागरिक उन्मुक्ति पार्टी ती वीर सहीदप्रति सम्मानसहित श्रदाञ्जली अर्पण गर्दछ । ती वीर सहिदका सन्तानले पनि न्याय पाउनुपर्छ । तीमाथि व्यभिचार गर्ने तत्वको पहिचान गरिनुपर्छ साथै उक्त घटनापश्चात् टीकापुर वरिपरि थारू गाउँमा गरिएको बर्बर दमन र चरम यातनाको हिसाब किताब पनि राज्यले गरिदिनुपर्छ । के टीकापुर थारू विद्रोह कुनै लडाकु बन्द क्याम्पभित्र गरिएको हो ? के कसैको एकल आदेशमा त्यो बर्बरतापूर्ण घटना घट्यो ? होइन । त्यो घटना देख्ने नजरहरू हजारौं थिए । भिडन्त भइरहँदा रोक्ने, छुटाउने पनि हजारौं थिए र घाइतेहरूलाई बोकेर अस्पताल पुयाउने पनि उतिकै थिए । ती सब राज्यलाई थाहा छ । राज्यले गठन गरेको लाल आयोगको प्रतिवेदनमा ती सबै कुरा उल्लेख छ । तैपनि राज्य मौन छ । आखिर त्यो फाइल नखोल्नुमा के रहस्य छ ? हजारौं नजरले देखेको त्यो दूर्भाग्यपूर्ण घटना कसले पो गरेन र त्यो घटनाको आलोचना घटना घटेकै हो, आँखाहरूले देखेकै हो र पनि किन हुँदैन, त्यो घटनाको यथार्थ विवेचना । आखिर टीकापुर थारू विद्रोहलाई राज्यले राजनीतिक आन्दोलन किन मान्दैन ? विनाकारण निर्दोषलाई किन थुनिरहन्छ राज्यले ? त्यो घटनाका कारण थारूहरूले आन्दोलन तुहाए । विनाकारण चरम यातना र बर्बर दमन सहे । त्यति अन्याय गरेर पनि चित्त बुझाएन राज्यले । थारूहरूको पहिचानसहित संघीयताको मागलाई लत्यायो राज्यले । उद्देश्यसहितको आन्दोलन, बनाइयो विना उद्देश्यको विशेषण अपुरो हुन्छ ब्याकरणमा, विना विशेष्यको न तराजुसम्म भो, न त मागको झोली भरियो भिजेनन् पैताला पनि, हरे कस्तो खोली तरियो ? दृश्य एउटा थियो बनाइयो दृश्य अर्कै कथा एउटा थियो, पटकथा लेखियो अर्कै खुल्ने हो कहिले प्रतिवेदन त्यो लालको नखुलेरै जेलमा बेहाल भो रेशम लालको भौगोलिक सांस्कृतिक पहिचानसहतिको संघीयता माग्दा अहिले धेरै लोकतन्त्रवादी नेताको टाउको दुख्छ । भूगोल, धार्मिक पहिचानका विषयमा फुस्रो अडान लिएर मभन्दा ठूलो कोही राष्ट्रवादी छैनन् भनेर देखाउने यिनको प्रवृत्ति छ । हामीले पहिचानको विषय उठान गर्नेवितिकै यी हामीलाई देशद्रोही देख्न थाल्छन् । तर जागजाहेरै छ, विगतदेखि वर्तमानसम्मको सबै आन्दोलनमा हामी यिनैको साथमा छौं । अहिले परिस्थिति फेरिएको छ । आगत विगत सबै जननिर्वाचन हामी जित्दैछौं र पनि राज्यले हाम्रो अभिमतलाई मत मान्दैन । उसको नजरले सहयात्री दोषी भए पनि निर्दोष हुन्छन् । चुनौती दिनसक्ने क्षमतावान नेताहरू निर्दोष भए पनि कालकोठरीमा थुनिन्छन् । एक चुनाव जित्यौं, दुई चुनाव जित्यौं सबै चुनाव हामीले नै जित्यौं जनताले न्याय दिएको देख्दैनरैछ राज्यले दोषी आफैंमा सामेल गराई निर्दोषी थुन्दोरैछ राज्यले मर्ने मार्ने दुबैलाई चिन्याछ राज्यले घटना देख्न्या दुई चार मान्छे किन्याछ राज्यले सरकार चलाउने साँचो आफूसँग नभएपछि एकदिन देश कसैलाई सुम्पिदिन्याछ राज्यले जसले जनता मारिरहन्छन् उनै चुनावमा खडा छन् अरू सबलाई सानै ठान्छन् उनै जहिल्यै बडा छन् कयौंको त्याग प्रष्ट छ सयौंले फटाए भोटो पनि जहिल्यै टिकट उनैको भागमा दिइरहन्छ पार्टीले मोटो भनि राज्यले जारी गरेको नेपालको संविधान २०७२ अपूर्ण छ । देशको संविधान सर्वमान्य, सर्वपक्षीय हुनसकेन भने राज्यको संरचना परिवर्तन हुन रत्तिबेर लाग्दैन । हाम्रो नागरिक उन्मुक्ति पार्टी चाहन्छ, संविधान सर्वहिताय हुनुपर्छ । कानुन, नीति निर्माण गर्नेहरू पनि एक पक्षीय एक समूह बनाइनु हुँदैन । विभेदित संविधानले विग्रह उत्पन्न गर्छ । जातीय एकल नश्लवादको सबैभन्दा विरोधीहरूले नै संविधानतः यो देशमा एकल राज्य संरचना लागू गर्न खोजेका छन् । यो कुराको जोडदार आवाजको साथै सर्वपक्षीय, सर्वहिताय, सर्वमान्य संविधान निर्माणमा हाम्रो नागरिक उन्मुक्ति पार्टीले महत्वपूर्ण भूमिका निर्वाह गर्ने छ । वास्तविकता जबजब चुनाव आउँछ, नेताकी श्रीमतीले ढकुटीको साँचो पुछ्न थाल्छिन् । नेताजीलाई नातागोता याद आउन थाल्छ । बाको गम्छा, आमाको पछ्यौरी, भुराभुरीलाई नाना सम्झिन थाल्छन् उनी । चुनावको बेलामात्रै उसको नजरले गाउँको बाटो विग्रिएको देख्छ । पुल पुलेसा भत्किएको देख्छ । स्कुले टिनको छानो खिइएको देख्छ । ऊ प्रत्येक चुनावमा भतेर गर्छ । भोजमा सबैलाई आमन्त्रण गर्छ । मदिरा पिलाएर झुमिएको बेला प्रत्येक चुनवमा एउटै सपना बाँड्छ गाउँ समृद्ध बनाउने, सहर स्मार्ट बनाउने र देशलाई अमेरिका, युरोप बनाउने । ऊ कहिल्यै छाती ठोकेर भन्दैन, म नेपाल बनाउँछु । मेरो गाउँ, बनपाखा, पखेरा जस्तो थियो, उस्तै बनाउँछु । अहँ, ऊ भन्दै भन्दैन, मेरो गाउँ पौराणिक बनाउँछु । बरू माइकको हरण फुट्ने गरी चिच्याई चिच्याई भन्छ, म देशलाई स्वीट्जरल्यान्ड बनाउँछु । ऊ सधैं सोझा गाउँलेहरूलाई सपनामात्रै बाँडछ । प्रत्येक चुनावमा जनता ढाँट्छ । गाउँ छेउँको बग्ने खेला देखाएर भन्छ यो खोलाबाट विजुली निकालेर गाउँ, सहर झिलिमिली पार्छु । उद्योग, कल कारखाना चलाउँछु । बचेको विजुली विदेशमा बेच्छु । वास्तविक देखिने डाँडा देखाएर नेताजीले सपना बाँडछन्, अब यही डाँडामा केवलकार चलाउने हो । हाँसो त तब छुट्छ, जब कम्मरमुनि पान्ी बग्ने खोला देखाउँदै नेताजीले भाषण गर्छन् यी नदीहरूमा पानी जहाज चलाउँछु । अब त हामीलाई पनि जनता ढाँट्ने नेता मन पराउने बानी भइसक्यो । जुन नेताले बढी ढाँट्छ, उही हाम्रो सर्वोच्च नेता । जसले प्रत्येक चुनावमा ढाँट्छ, उही सबैभन्दा पुरानो पार्टी । ढाँट्दा ढाँट्दा सताब्दी पुर्याउनै लागेका तिनै राजनीतिक पार्टीचाहिँ हाम्रो नजरमा ऐतिहासिक दल बनेको छ । हाम्रा राजनीतकि दलहरूले नीति, विधि, पद्धतिको कुरा गर्छन् । विधानमा लेख्छन् । कार्यकता प्रशिक्षणमा विदेशीबाद पढाउँछन् । सिद्धान्तका पंक्ति घोकाउँछन् । तर के, हाम्रो देश बनाउन आजसम ती नीति, बाद, सिद्धान्त लागू भएको छ ? हामीले कुन विदेशी नेताको बाद खोज्ने हो ? कुन देशको नीति, सिद्धान्त लागू गनूपर्ने हो ? हामीले हाम्रै देश बनाउने नीति, सिद्धान्त, बाद लागू गर्ने पार्टी र नेता किन खोज्दैनौं ? समाजमा सबैभन्दा बढी शोषक नेतालाई हामीले समाजवादी नेता भन्छौं । साम्यवादी नेताको दैलो नै सबैभन्दा बढी सुनचाँदीले सिंगारिएको छ यहाँ । नेपाली नीति, नेपाली परिवेशको समाजवाद, सामाजिक विकास संरचनाको सिद्धान्तलाई अवलम्बन गर्ने नीति हाम्रो उदाउँदो नागरिक उन्मुक्ति पार्टीले लिएको छ । यो हाम्रो २०७९ प्रतिनिधिसभा एवं प्रदेशसभाको घोषणा पत्र हो । तर हामी दर्जनौं पाना जनतालाई बेवकुफ बनाउने शब्द खर्चिदैनौं । हामीले गर्नसक्ने सम्भव कुरामा मात्रै जोड दिन्छौं । गरेर देखाउन सकिनेजति मात्रै बोल्छौं । हाम्रो नागरिक उन्मुक्ति पार्टी अहिले साइवेरियाबाट उडेको पन्छीको झुण्डजस्तै छ । भर्खरै साइवेरिया ताल छोडेको पन्छीले दक्षिण एसियाको सुन्दर देश नेपालको रारा, फेवा, घोडाघोडी पुग्न अझै केही महिना जरूर खर्चिनुपर्ला । तर गन्तव्य निश्चित छ, साइवेरियाको पन्छीजस्तै । नागरिक उन्मुक्ति पार्टीको चुनावी घोषणा पत्रमा साइवेरियाली पन्छीको कुरा कहाँबाट आयो भनेर तपाइँहरू अचम्म मान्नुहोला । प्रत्येक वर्ष साइवेरिया लेकबाट लाखौं पन्छीको झुण्ड संसार विचरण गर्न निस्कन्छन् । त्यसरी उडेका पन्छी कोही उड्दाउड्दै समुन्द्रमा खस्छन् । कोही विरामी भएर बाटोमै मर्छन् । कोही बाटो भुलेर भड्किरहेका हुन्छन् । मर्ने पन्छीहरूको कथै समाप्त भो तर बाटो भुलेर भड्किरहेका हजारौं पन्छीहरूलाई साइवेरियाली पन्छीले पुनः घर लगेर जान्छन् । हाम्रो पार्टी पनि त्यही लक्ष्यमा छ । यहाँ गन्तब्यविहीन, लक्ष्यविहीन, अर्थविहीन राजनीतिक दलहरूको दबदबा भयो । यिनलाई भड्किएको, भुलेको बोटोबाट सही दिशा निर्देश गर्न नागरिक उन्मुक्ति पार्टीको जन्म भएको हो ।"
बन्द हुने अवस्थामा पुग्यो जैविक मल उद्योग,"मोरङ: पछिल्लो पाँच वर्षदेखि सञ्चालनमा आएको प्रदेश नं १ को उचित जैविक मल उद्योग बन्द हुने अवस्थामा पुगेको छ । विसं २०७४ मा मोरङको पथरीशनिश्चरे२ मा तत्कालीन मुख्यमन्त्री शेरधन राईले उद्घाटन गर्नुभएको प्रदेश नं १ को एक मात्र जैविक मल उद्योग सञ्चालनमा आए देखिनै घाटामा चल्दै आएको छ । तीन करोड ५० लाख रुपैयाँको लगानीमा १५ वटा कृषि सहकारी संस्था र तीन वटा किसान समूहले एक बिघा क्षेत्रफल भाडामा लिएर उद्योग सञ्चालनमा ल्याएका हुन् । जैविक मल उद्योग काठमाडौँले उपत्यका बाहिर प्रदेश नं १ शाखा सञ्चालनमा ल्याए पनि प्रदेशमा नै बजार नपाउँदा उद्योग घाटामा चलिरहेको हो । प्रतिघण्टा एक टन मल उत्पादन गर्ने क्षमता रहेको उद्योगले माग नभएका कारण वार्र्षिक तीन सय टन मात्रै मल उत्पादन गरिरहेको छ । मलको अभाव र माटोको संरक्षण गर्ने उद्देश्यसहित सञ्चालनमा आएको उद्योगले सरकार र स्थानीय पालिकाको सहयोग नपाएका कारण बन्द हुने अवस्थामा पुगेको हो । तर यता सरकारले छठलगत्तै ६० हजार मेट्रिक टन रासायनिक मल भित्र्याउने भएको छ । कृषि तथा पशुपक्षी विकास मन्त्रालयअन्तर्गतको कृषि सामग्री कम्पनीले तिहार र छठ सकिए लगत्तै युरिया र डिएपी मल भित्र्याउने कम्पनीका प्रबन्ध सञ्चालक राजेन्द्रबहादुर कार्कीले जानकारी दिए । पथरी शनिश्चरेका पूर्वनगर प्रमुख दिलीपकुमार राईले वार्षिक १० लाखको मल खरिद गरी किसानलाई वितरण गर्दै आएका थिए । उक्त सहयोग पनि नयाँ जनप्रतिनिधि आएलगत्तै रोकिएपछि उद्योग सङ्कटमा परेको छ । सरकारले बाहिरबाट खरिद गर्ने रासायनिक मलको सट्टा जैविक मलको प्रयोग गरे बाहिरिने अर्बौ रुपैयाँ रोकिने उद्योगका सञ्चालक कृष्णचन्द्र महर्जन बताउँछन् । जैविक मलमा सरकारले चासो देखाए, किसानलाई अभिप्रेरित गरे माटोको सुरक्षा र अन्न उत्पादनमा वृद्धि हुने उनले बताए । जैविक मल प्रयोगमा ल्याए किसानको र राज्यको समस्या दुवै हल हुनुका साथै धेरैले रोजगारी पाउने छन् । तर नेपाल सरकारले रासायनिक मल युरिया प्रतिमेट्रिकटन छ सय ९३ डलरले खरिद गर्दैछ । सरकारले बाहिरबाट खरिद गरेर ल्याएको युरिया मल किसानलाई अनुदानमा उपलब्ध गराउँदै आएको छ । उद्योगले मल बनाउन धानको ढुटो (ब्रन), प्रेसमड, चिउरीको पिना, तोरीको पिना, हड्डीको धुलो र कृषि चुनको प्रयोग गर्ने गरेको छ । आठ केजी मलले एक कठ्ठा जमिनलाई पर्याप्त हुने बताइएको छ ।"
काठमाडौं महानगरका मेयर बालेनले भने: हामी हाम्रो ठाउँ र नगरप्रति बफादार बनौँ,"काठमाडौं: काठमाडौं महानगरपालिकाका मेयर बालेन्द्र साह (बालेन)ले स्थानीय तहमा जनप्रतिनिधि आफ्नो ठाउँ तथा नगर र पालिका प्रति इमान्दार र बफादार बन्नुपर्ने बताएका छन् । जुनसुकै कामलाई सफल बनाउन स्वच्छ र इमान्दार हुनुपर्ने उनको भनाइ छ । काठमाडौं महानगरपालिका, वडा महिला सञ्जालः गठन र सञ्चालन सम्बन्धि छलफल कार्यक्रममा सहभागी मेयर साहले इमान्दारीताका साथ काम गर्न मातहतका निकायलाई निर्देशन पनि दिएका छन् । मेयर साहले स्थानीय सरकारलाई बलियो बनाउन सकेमात्रै महिला हिंसालगायतका जघन्य अपराधका घटनालाई कम हुने बताए । समाजमा जघन्य अपराधका घटना बढेको भन्दै उनले स्थानीय स्तरबाटै जघन्य घटनाका मुद्दाको मेलमिलाप गर्ने परिपाटी अन्त्य गर्नुपर्ने बताए । उनले भने, 'जघन्य अपराधका घटनालाई मेलमिलाप गरेर टुंगो लगाउन हुँदैन । जघन्य अपराधका घटनालाई अदालतमा गएर न्याय निरुपण गराउन भ्रष्ट आचरण भएकाहरुले बाधा अवरोध पुर्याउने गरेको पाइएको छ । त्यसतर्फ सबै सचेत हुनुपर्छ ।' मेयर साहले नेपालमा विगतदेखिनै ठूला घटना मेलमिलापमै समाधान हुने र साना विषय मात्र अदालत पुग्ने र ती पनि विभिन्न बहानामा ५१० वर्ष अल्झने गर्दा पीडितले न्याय नपाएको बताए । उनले आफैँ इमान्दार नभएसम्म केही सुधार गर्न नसक्ने भएकाले इमान्दारिताका साथ काम गर्न आग्रह गरेका छन् ।"
हिमालय एयरलाइन्सले गौतमबुद्ध विमानस्थलबाट मलेसिया उडान गर्ने,"काठमाडौं : नेपालबाट अन्तर्राष्ट्रिय उडान गर्ने निजी क्षेत्रको हिमालय एयरलाइन्सले रुपन्देहीको भैरहवास्थित गौतमबुद्ध अन्तर्राष्ट्रिय विमानस्थलबाट उडान सञ्चालन गर्ने तयारी गरेको छ। एयरलाइन्सले गौतमबुद्ध अन्तर्राष्ट्रिय विमानस्थलबाट आफ्नो पहिलो अन्तर्राष्ट्रिय गन्तव्यको रूपमा मलेसियाको राजधानी क्वालालम्पुर नियमित चार्टर उडान गर्ने भएको हो। नेपाल र मलेसियाको नागरिक उड्डयन प्राधिकरण र अन्य सान्दर्भिक ओभरफ्लाइङ इजाजतपत्र प्राप्त भएपश्चात् बिहीबारदेखि उडान सञ्चालन हुने अपेक्षा गरिएको एयरलाइन्सले विज्ञप्तिमार्फत् जनाएको छ। हिमालय एयरलाइन्सलाई त्रिभुवन अन्तर्राष्ट्रिय विमानस्थलमा सेल्फ ग्राउन्ड हैन्डिलिन्ग तथा गौतमबुद्ध विमानस्थलमा कमर्सियल ग्राउन्ड हैन्डिलिन्ग अनुमति दिने नेपाल नागरिक उड्डयन प्राधिकरणले आश्वासन दिएबमोजिम गौतमबुद्ध विमानस्थलबाट अन्तर्राष्ट्रिय चार्टर उडान सुरु गर्न लागिएको कम्पनीले जनाएको छ। प्रारम्भिक चरणका लागि एयरलाइन्सले भैरहवाक्वालालम्पुरभैरहवा सेक्टरमा उडान भर्ने छ भने भविष्यमा गौतमबुद्ध विमानस्थलमा कमर्सियल ग्राउन्ड हैन्डिलिन्ग अनुमति प्राप्त भएपछि अन्य क्षेत्रमा पनि उडान विस्तार गरिने एयरलाइन्सले योजना बनाएको छ। हिमालय एयरलाइन्सको प्रशासनका उपाध्यक्ष विजय श्रेष्ठले भैरहवाबाट नियमित उडान सञ्चालन गर्न निरन्तररुपमा लागि रहेको जानकारी दिए। 'हिमालय एयरलाइन्सको गौतमबुद्ध अन्तर्राष्ट्रिय विमानस्थलबाट हुने उडानले यात्रुको सुविधासँगै अन्तर्राष्ट्रिय गन्तव्यसँग नेपालका विभिन्न क्षेत्रको अझ राम्रो कनेक्टिभिटी हुनेछ, गौतमबुद्ध विमानस्थल देशको साझा राष्ट्रिय गौरव हो र यस विमानस्थलले धार्मिक पर्यटनको बढोत्तरीमा विशेष योगदान पुर्याउने सम्भावना भएकाले यस दिशामा हामी सबैले हातेमालो गर्नुपर्छ,' उनले भेन। उपाध्यक्ष श्रेष्ठले एयरलाइन्सले आफ्नो सञ्जालमा नयाँ थपिएको क्षेत्र भैरहवासँगै गुणस्तरीय नियमित उडान र ग्राउन्ड सर्भिस उपलब्ध गराउन पनि प्रतिबद्ध रहेको बताए।"
कैलालीमा पनि देखियो अफ्रिकन स्वाइन फिभर,"धनगढी : बङ्गुर र सुँगुरमा फैलिन थालेको अफ्रिकन स्वाइन फिभर रोग कैलालीमा पनि देखिएको छ। पशुपन्छी रोग अन्वेषण प्रयोगशाला धनगढीमा आज आयोजित कार्यक्रममा कार्यालय प्रमुख डा नरेशप्रसाद जोशीले भजनी नगरपालिका३ को बडिमालिका कृषि प्रवर्द्धन केन्द्र प्रालिको फार्ममा पालिएको बङ्गुर मरेपछि गरिएको परीक्षणबाट अफ्रिकन स्वाइन फिभर पोजिटिभ पुष्टि भएको जानकारी दिए। 'कार्यालयमा मरेको बङ्गुरको शव परीक्षण र र्यापिड टेस्ट कीटबाट अफ्रिकन स्वाइन फिभर पोजिटिभ भएको पुष्टि भएको छ। त्यसपछि थप परीक्षणका लागि नमुना संकलन गरी केन्द्रीय पशुपन्छी रोग अन्वेषण प्रयोगशाला पठाइँदा हिजोमात्रै अफ्रिकन स्वाइन फिभरको थप पुष्टि भएको हो,' उनले भने। यो रोगको सङ्क्रमणपछि सुँगुर तथा बङ्गुरमा उच्च ज्वरो आउने, कान, पुच्छर, पेटको तल्लो भागको छाला रातो हुने, शरीरमा निलो धब्बा देखिने, खाना नखाने, बान्ता गर्ने, छट्पटाउने, चाल धरमराउने, तुहिनेजस्ता लक्षण भई बथानमा एकसाथ ठूलो सङ्ख्यामा सुँगुर, बङ्गुर तथा बँदेल मर्ने गरेको बताइएको छ। यो रोग खासगरी रोगी बङ्गुर तथा त्यसका पाठापाठी वा मासु, रोगी पशुको सम्पर्कमा आएका वस्तु एक स्थानबाट अर्को स्थानमा लैजाँदा सजिलै सर्ने हुँदा रोग छिटो फैलिन सक्ने बताइएको छ। यो रोगविरुद्ध हालसम्म कुनै खोपको उत्पादन नभई प्रभावकारी उपचारको व्यवस्थासमेत नभएको अवस्थामा सङ्क्रमण फैलिएमा एकसाथ ठूलो सङ्ख्यामा बङ्गुर तथा सुँगुर मर्न गई ठूलो क्षति पुग्न सक्ने पशु चिकित्सले बताएका छन्। यो रोग पशुपन्छीबाट मान्छेमा नसर्ने बताइएको छ। पशु रोग अन्वेषण प्रयोगशाला धनगढीले बङ्गुर तथा सुँगुरपालन व्यवसायीलाई खोर र फार्ममा जैविक सुरक्षाका विधिको अवलम्बन गर्न, खोरलाई नियमितरूपमा सरसफाइ गरी चुना, ब्लिचिङ पाउडर, फर्मालिनजस्ता रसायन तथा सामग्रीको प्रयोग गरी निःसङ्क्रमण गर्न ध्यान दिनुपर्ने सल्लाह दिएको छ। त्यसैगरी रोगको शंका लागेका पशुलाई बथानबाट छुट्याएर अलग्गै राख्न, तिनको नमूना प्रयोगशालामा पठाउन र रोग प्रमाणित भएमा सो खोरमा रहेका पशुलाई नष्ट गर्न, मरेको पशुलाई खाडलमा गाड्नसमेत सल्लाह दिइएको छ। कार्यक्रममा पशुपन्छी विकास निर्देशनालयका निर्देशक डा वसन्तबहादुर सिंह, पशु चिकित्सक डा हेमराज अवस्थीलगायतले रोगको रोकथामका बारेमा प्रकाश पारेका थिए।"
हेटौंडामा बाघ समात्न ट्रयापिङ क्यामेरा जडान,"हेटौंडा : मकवानपुरको हेटौंडा१, भैरवडाँडामा बाघ समात्न स्वचालित ट्रयापिङ क्यामेरा जडान गरिएको छ। बुधबार डिभिजन वन कार्यालय हेटौंडा र हेटौंडा उपमहानगरपालिका १ नम्बर वडा कार्यालयले भैरवडाँडास्थित वन क्षेत्रमा चारवटा ट्रयापिङ क्यामेरा जडान गरेको हो। क्यामेराले त्यसक्षेत्रको गतिविधि सूक्ष्म रूपमा कैद गर्ने र बाघको आक्रमणबाट स्थानीयलाई जोगाउन आवश्यक पहल गर्न सहज हुने वडाध्यक्ष सविन न्यौपानेले बताए। 'हामीले जडान गरेको क्यामेरा दुई दिनपश्चात् हेर्नेछौं। त्यसक्षेत्रमा बाघ भए क्यामेरामा देखिनेछ', वडाअध्यक्ष न्यौपानेले भने। आइतबार बिहान साढे ११ बजे एउटा बाख्रा र एउटा खसी मारेको बाघ सोमबार साँझ पनि भैरवडाँडा क्षेत्रमा देखिएकाले सोही स्थानमा क्यामेरा जडान गरिएको राष्ट्रिय प्रकृति संरक्षण कोषका प्राविधिक रमेश दराईले बताए। जिल्ला प्रहरी कार्यालय मकवानपुरले सो क्षेत्रमा बाघ देखिएकाले स्थानीयलाई सतर्कता अपनाउन आग्रह गरेको छ।"
४० लाख जरिवाना ठहर भएका एक जना पक्राउ,काठमाडौं : नेपाल प्रहरीले उच्च अदालत पाटनबाट ४० लाख रुपैयाँ जरिवाना ठहर भएका एक जनालाई पक्राउ गरेको छ। प्रहरीको केन्द्रीय अनुसन्धान ब्यूरो (सिआइबी)को टोलीले बैकिङ कसुर मुद्दामा उच्च अदालत पाटनबाट ४० लाख जरिवाना ठहर भएका कामरु कन्स्ट्रक्सन प्रालिका सञ्चालक नुवाकोट बेलकोटगढी नगरपालिका६ का भएका ५१ वर्षीय राममणि दाहाललाई मंगलबार पक्राउ गरी बुधबार सार्वजनिक गरेको हो। प्रहरीले बैङ्किङ कसुर मुद्दामा उच्च अदालत पाटनको गत भदौ ६ गतेको फैसलाले १० दिन कैद र जरिवाना ठहर भई फरार रहेका दाहाललाई धादिङको गल्छीबाट पक्राउ गरेको हो। कामरु कन्स्ट्रक्सन प्रालिका सञ्चालक दाहालले २०७७ मङ्सिर १५ गते उक्त कम्पनीको नाममा कुमारी बैंक लिमिटेडको चेकको रकम भुक्तान हुन नसकेको ठहर गर्दै उच्च अदालत पाटनले उक्त फैसला गरेको थियो। पक्राउ दाहाललाई आज जिल्ला अदालत पाटनको आदेशानुसार कैद भुक्तानका लागि नख्खु कारागार पठाइएको ब्यूरोले जनाएको छ।
काठमाडौंको तीनसहित चार मतदान केन्द्र अस्थायीरूपमा सारियो,"काठमाडौं : निर्वाचन आयोगले चार वटा मतदान केन्द्र स्थायीरुपमा सारेको छ। मंसिर ४ गते हुने प्रतिनिधिसभा तथा प्रदेशसभा निर्वाचनमा जिल्लाका निर्वाचन अधिकृत कार्यालयहरूबाट मतदान केन्द्र अस्थायीरूपमा सार्न र नाम परिवर्तन गरी मतदान गराउने व्यवस्थाका लागि सहमति माग भएको भन्दै आयोगले प्रतिनिधि सभा सदस्य निर्वाचन ऐन, २०७४ तथा प्रदेश सभा सदस्य निर्वाचन ऐन, २०७४ को दफा ३४(३) बमोजिम निर्वाचन आयोगले अस्थायीरूपमा मतदान सार्ने निर्णय गरेको हो। आयोगका अनुसार काठमाडौं क्षेत्र नं १० अन्तर्गत रहेको कातेघर मतदान स्थलका क र ख मतदान केन्द्र, काठमाडौं क्षेत्र नं ५ को नारायाणस्थान सत्तल मतदान केन्द्र क र ख, काठमाडौं क्षेत्र नं ७ अन्तर्गत रहेको चमुण्डा इंगलिस स्कुल र डोल्पाको सगरामाथा आवि ताराकोट मतदान केन्द्र सारिएको हो। अस्थायी रूपमा सारिएका मतदानकेन्द्रहरू :"
प्रधानमन्त्री तथा मन्त्रिपरिषद्को कार्यालयलाई आयोगको सात बुँदे निर्देशन,"काठमाडौं : निर्वाचन आयोगले सरकारलाई सात बुँदे निर्देशन दिएको छ। आयोगले मंसिर ४ गते हुने प्रतिनिधिसभा तथा प्रदेशसभा सदस्य निर्वाचनलाई स्वच्छ, स्वतन्त्र, निष्पक्ष, विश्वसनीय, भयरहित तथा मितव्ययी रूपमा सम्पन्न गर्न गराउन संघीय सरकार, प्रदेश सरकार र स्थानीय तहका सम्बन्धित निकायहरूमा निर्देशन दिन प्रधानमन्त्री तथा मन्त्रिपरिषद्को कार्यालयलाई सात बुँदे निर्देशन दिएको हो। आयोगका अनुसार निर्वाचनका लागि यातायातको व्यवस्थालाई नियमित र भरपर्दो बनाउन पर्ने, निर्वाचनसँग सम्वन्धित महत्वपूर्ण सूचना तथा जानकारीहरू आयोगको वेबसाइट एवम् आयोगको आधिकारिक सामाजिक सञ्जालहरूबाट प्राप्त गरी डिजिटल डिस्प्ले सूचना पार्टीमा आम सर्वसाधारणले देख्न र पढ्न सक्ने गरी डिस्प्ले गर्नुपर्ने, आयोगबाट उत्पादित तथा प्रेषित सूचनामूलक सामग्रीहरू प्राप्त गरी सबै छापा एवं विद्युतीय सञ्चार माध्यमबाट प्रकाशन र प्रसारण हुने व्यवस्था गर्नुपर्ने निर्देशनमा उल्लेख छ। यसैगरी सरकारी, सामुदायिक तथा निजी अस्पताल, नर्सिङ होम लगायत सबै स्वास्थ्य संस्थाहरू निर्वाध रूपमा सञ्चालन हुने व्यवस्था मिलाउनका साथै जिल्लामा सञ्चालनमा रहेका एम्बुलेन्सहरू सुचारू अवस्थामा राख्ने तथा जिल्लामा रहेका दमकलहरूलाई चालु हालतमा राखी निर्वाचनको क्रममा आवश्यक परेको बखत तत्काल प्रयोग गर्न सक्ने व्यवस्था गर्नुपर्ने छ। नेपाल प्रहरी, सशस्त्र प्रहरी बल नेपाल, नेपाल टेलिकम, निजी क्षेत्रका सञ्चार सेवा प्रदायक संस्था तथा विकास आयोजना लगायत सरकारी निकायका वायरलेस, टेलिफोन, फ्याक्स तथा अन्य सञ्चार साधनहरू मर्मत र सेवा बिस्तार गर्नुपर्ने भए तत्काल मर्मत र सेवा विस्तार गरी चालु अवस्थामा राख्न लगाउने र निर्वाचनको कामका लागि आवश्यक भएमा सम्बन्धित निकायले तत्काल प्राथमिकता दिई उपलब्ध गराउने व्यवस्था गर्ने लगायतका निर्देशन दिएको हो।"
नेकपा एसका प्रदेश सचिवालय सदस्यसहित १० जना एमालेमा,"नुवाकोट : नेकपा एकीकृत समाजवादीका बागमती प्रदेश सचिवालय सदस्य तथा नुवाकोटका पुराना कम्युनिष्ट नेता केपी (कृष्णप्रसाद) लामिछानेसहित नेता तथा कार्यकर्ता एमालेमा प्रवेश गरेका छन्। नेकपा एमालेका अध्यक्ष केपी शर्मा ओलीले नेता लामिछानेसहित समाजवादीका १० जना जिल्ला कमिटी सचिवालय सदस्य र कमिटीका नेता कर्यकर्तालाई नेकपा एमालेमा प्रवेश गराएका हुन्। एमाले प्रवेश गर्ने समाजवादीका जिल्ला कमिटी सचिवालय सदस्यहरूमा मेघराज लामिछाने, दीपक पाठक, ठाकुर भण्डारी, राजन थापा, हरि गिरी, प्रेम तमाङ, यमसिं तामाङ, फुर्पाछिरिङ तामाङ, देवकी पाठक, रघु पण्डित तथा सदस्य राजेन्द्र खतिवडा लगायतका छन्। त्यस्तै, नेकपा समाजवादीका प्रदेश कमिटी सदस्य जीतबहादुर बलामी पनि छिट्टै एमाले प्रवेश गर्ने तयारीमा रहेका नेकपा एमाले नुवाकोटले जनाएको छ। विशेष कार्यक्रमको आयोजना गरी बलामीलगायतलाई एमाले प्रवेश गराउने एमाले नुवाकोटका उपसचिव नीलकण्ठ आचार्यले बताए। गत वैशाख ३० गते सम्पन्न स्थानीय तहको निर्वाचनमा नेकपा एसबाट तादी गाउँपालिका अध्यक्षको उम्मेदवार भएर लामिछानेले १ हजार ९ सय ४० मत पाएका थिए। एमालेका विजय खनालले १ हजार ८ सय ३० मत पाएका थिए। सो आफूले विगतको समीक्षा गरेर बेलैमा सचेत रहेर देशलाई सम्वृद्धिको यात्रामा लैजान पुरानै घर फर्किएको लामिछानेले बताए।"
"दिउँसो ज्याला मजदुरी, राति अध्ययन","टङ्कीसिनवारी : विराटनगर२ मा रहेको श्री विराट महेन्द्र रात्रि माध्यमिक विद्यालयमा सम्भ्रान्त परिवारका विद्यार्थी अध्ययन गर्दैनन्। दिउँसो ज्याला मजदुरी गरेर पेट पाल्ने, घरमा घरेलु कामदारका रूपमा काम गर्ने र उद्योगमा मजदुरका रूपमा काम गर्नेहरू नै यस विद्यालयका विद्यार्थी हुन्। विद्यालयमा साँझ पाँच बजेदेखि रातिको नौ बजेसम्म पठनपाठन हुने गरेको छ। कक्षा पाँचदेखि १० सम्म पढाइ हुने यो रात्रि विद्यालयमा अधिकांश विद्यार्थी १६ वर्षदेखि माथि ५५ वर्षसम्मका छन्। ७४ जना विद्यार्थी रहेको यो विद्यालयमा ४६ वर्षीया रीना लिम्बू कक्षा १० अध्ययनरत छिन्। लिम्बूका श्रीमान् वैदेशिक रोजगारीका सिलसिलामा कतारमा छन्। लिम्बूले दिउँसो सानोतिनो काम गर्छिन्। छोराछोरीको स्याहारसुसार गर्नुपर्ने बाध्यता पनि छ। विराटनगर४ खारजी बस्ने लिम्बूको पढ्ने सोखमा भने कुनै कमी आएन। सङ्खुवासभाको चैनपुरबाट विवाह भई २०५२ सालमा बसाइँसराइ गरी विराटनगर आएपछि लिम्बूले अध्ययनलाई अगाडि बढाउन पाइनन्। तर दुई वर्षअघि लिम्बूलाई पुनः पढ्ने रहर चढ्यो र यस रात्रि विद्यालयमा कक्षा ८ मा भर्ना भइन्। लिम्बुले उच्च शिक्षा हासिल गर्ने मन बनाएकी छन्। रात्रि विद्यालयमा कतिपयले भर्ना लिएपनि विभिन्न समस्या र बाध्यताका कारण बीचैमा अध्ययन छाड्ने गरेको विद्यालयकी प्राचार्य दुर्गा निरौलाले बताइन्। उनका अनुसार फुर्सद पाएपछि श्रमिक महिला र पुरूषहरू रातको समयमा विद्यालयमा पढ्न आउने गर्छन्। रात्रि विद्यालयमा पढेका विद्यार्थी कोही सरकारी कर्मचारी भएको र कोही सशस्त्र प्रहरीमा भर्ना भई कैयौँका लागि प्रेरणाको स्रोत बनेको प्राचार्य निरौलाले बताइन्। रात्रि विद्यालयका समस्या पनि प्रशस्तै छन्। विद्यालयमा चौकीदारको व्यवस्था नहुँदा रातको समयमा असामाजिक तत्वले बाधा पुर्याउने खतरा उत्तिकै छ। एक त विद्यालयमा बत्ती पुगेको छैन, त्यसमाथि भएको इन्भर्टर पनि बिग्रिँदा विद्युत् अवरोध भए असमयमा नै विदा दिनु पर्ने अवस्था छ। विद्यालयसँग आफ्नै सवारी साधन नहुँदा महिला विद्यार्थी र शिक्षक कर्मचारीलाई रातको समयमा रात्रि विद्यालय आउजाउ गर्न सकस छ। सहायक प्राचार्य खुशीराज गौतमले दिउँसो कामको कारण पढ्न नपाएकाहरूका लागि विद्यालयले रातको समयमा पढ्ने अवसर जुराइदिएको बताए। खाने मुखलाई जुँगाले छेक्न सक्दैन भने झैँ इच्छा भए रातको समयमा पनि विद्या प्रदान गर्न यो विद्यालय २०१५ सालदेखि अडिग छ। रासस"
विराटनगरमा नमुना मतदान अभ्यास,"विराटनगर : आगामी मंसिरमा हुने संसदीय निर्वाचनलाई लक्षित गर्दै विराटनगरस्थित प्रदेश निर्वाचन कार्यालयले नमुना मतदान अभ्यास गरेको छ। प्रतिनिधि र प्रदेशसभा सदस्य पदको निर्वाचनलाई दृष्टिगत गर्दै आम सर्वसाधारणका निम्त्ति निर्वाचन कार्यालयले मतदाता शिक्षा अन्तर्गतको नमुना मतदान अभ्यास गरेको हो। विराटनगरको मेनरोडस्थित 'बि प्लट' मा उक्त कार्यक्रमको आयोजना गरिएको थियो। सर्वसाधारणलाई मतपत्र पहिचान, उम्मेदवारको जानकारी, मतदान प्रक्रिया र मतदानस्थलमा अपनाउनुपर्ने आवश्यक अनुशासन तथा सुरक्षा संवेदनशीलता सहितको शिक्षा प्रदान गर्न नमुना मतदान अभ्यास गरिएको प्रदेश निर्वाचन कार्यालयले जनाएको छ। अन्य १६ पालिका बिहीबारदेखि उक्त कार्यक्रम सञ्चालनको तयारी रहेको प्रदेश १ का प्रदेश निर्वाचन अधिकृत लेवन काश्यप अधिकारीले बताए। बढीमा छवटा पालिकामा कात्तिक २० गतेसम्म सम्पन्न गरिसक्ने गरी उक्त नमुना मतदान अभ्यास सुरु गरिएको प्रदेश निर्वाचन कार्यालयले जनाएको छ। कार्यालयका अनुसार मोरङमा निर्वाचनको तयारी अन्तिम चरणमा पुगेको छ। मोरङ ३३९ स्थायी र २ वटा अस्थायी मतदान केन्द्र छन्। मतदान केन्द्रहरूमा ६ हजार ८ सय निजामती कर्मचारी र ३ हजार २ सय बढी स्वयंमसेवक परिचालन हुने प्रदेश १ का प्रदेश निर्वाचन अधिकृत अधिकारीले बताए। एउटा निर्वाचन केन्द्रमा निजामती तर्फबाट न्यूनतम ८ जना र स्वयंमसेवक ४ जना गरी कुल १२ जना परिचालनको प्रबन्ध मिलाइएको उनले जानकारी दिए। मतदाता शिक्षा अन्तर्गतको समुदायस्तरमा हुने घरदैलो कार्यक्रम पनि बिहीबारदेखि सुरु हुने भएको प्रदेश निर्वाचन कार्यालयले जनाएको छ। कार्यालयका अनुसार आगामी १५ दिनसम्म महिला स्वास्थ्य स्वयंमसेविकाहरूले उक्त कार्यक्रम सञ्चालन गर्नेछन्। त्यसबाहेक मतदान अधिकृत र सहायक मतदान अधिकृतको तालिम तथा नियुक्तिको कार्यमात्र बाँकी रहेको जनाइएको छ। उक्त कार्य पनि केही दिनमै सम्पन्न हुने बताइएको छ।"
"बिहीबार दिउँसो देशका तीन प्रदेशमा वर्षाको सम्भावना, राति मौसम सफा हुने","काठमाडौं : बिहीबार दिउँसो देशका तीनवटा प्रदेशमा वर्षा हुने सम्भावना देखिएको छ। जल तथा मौसम विज्ञान विभागअन्तर्गत रहेको मौसम पूर्वानुमान महाशाखाका अनुसार प्रदेश १, बागमती र गण्डकी प्रदेशका पहाडी भूभागका एकदुई स्थानमा हल्का वर्षाको सम्भावना रहेको हो। देशका अन्य पहाडी भूभागहरूमा आंशिक बदली रही बाँकी भूभागमा मौसम सामान्यतया सफा रहने विभागले जनाएको छ। रातको समयमा भने देशका पहाडी भूभागहरूमा आंशिक बदली रही बाँकी भूभागमा मौसम सामान्यतया सफा रहनेछ।"
विश्वकपको तयारी गर्ने क्रममा मारिएका आप्रवासी कामदारलाई क्षतिपूर्ति दिन कतारद्वारा अस्वीकार,"दोहा : कतारले विश्वकप तयारीका क्रममा मारिएका वा घाइते भएका आप्रवासी कामदारका लागि क्षतिपूर्ति कोषको मागलाई अस्वीकार गरेको छ। कतारका श्रममन्त्री अली बिन समिख अल मारीले एएफपीसँग कुरा गर्दै कतारले लाखौं डलर भुक्तानी नगरेको तलब दिइसकेको बताए। उनले खाडी राष्ट्रका आलोचकमाथि जातिवाद को आरोपसमेत लगाए। 'फिफाको नेतृत्वमा क्षतिपूर्ति अभियानको यो आह्वान पब्लिसिटी स्टन्ट हो,' उनले भने, 'हाम्रो ढोका खुला छ। हामीले धेरै मुद्दाको निरुपण र समाधान गरेका छौं।' एम्नेस्टी इन्टरनेसनल र ह्युमन राइट्स वाचले फिफा र कतारलाई ४४ करोड अमेरिकी डलर बराबरको कामदारका लागि कोष बनाउन माग गरेका छन्। मानव अधिकारवादी समूहहरूले कतारले मृत्युको रिपोर्टिङ कम गरेको आरोप लगाएका छन्। कतार सरकारले निर्माणस्थलमा भएका दुर्घटना वा गर्मीका कारण हुने रोगका कारण हजारौँको मृत्यु भएको भन्ने समाचारप्रति कडा आपत्ति जनाएको छ। फिफाले कोषको बारेमा निरन्तर सम्बाद भइरहेको बताएको छ, तर सरकारको पहिलो सार्वजनिक टिप्पणीमा मारीले भने, 'यो प्रस्ताव अव्यावहारिक थियो।' यसअघि गत आइतबार मारीले हरेक मृत्यु एक प्रकारले दुःखद् भए पनि यी कोषहरू स्थापना गर्ने कुनै मापदण्ड नभएको बताएका थिए। 'पीडित कहाँ छन्, पीडितको नाम छ, यो नम्बर कसरी प्राप्त गर्न सकिन्छ?,' उनले प्रतिप्रश्न गरे। कतारले सन् २०१८ मा श्रमिक सहायता तथा बिमा कोषको स्थापना गरेको थियो जसले तलब नपाएका कामदारलाई सहयोग गरेको थियो। 'क्षतिपूर्ति नपाएको व्यक्ति छ भने उनीहरू अगाडि आउनुपर्छ र हामी उनीहरूलाई सहयोग गर्नेछौं। कतार एक दशकभन्दा अघिका मुद्दा हेर्न तयार छ,' उनले भने।"
टेम्पो पल्टिँदा चालकको मृत्यु,"काठमाडौं : धनुषाको सबैला नगरपालिका९, भठियनमा बुधबार टेम्पो अनियन्त्रित भई पल्टिँदा चालकको मृत्यु भएको छ। भठियनबाट दुई जना विद्यार्थीहरू बोकी खरियानी तर्फ जाँदै गरेको ज १ ह ३०७३ नम्बरको टेम्पो बुधबार बिहान ११ बजे दुर्घटना भएको हो। दुर्घटनामा टेम्पो चालक सबैला नगरपालिका१०, खरियानीका ४४ वर्षीय रामसेवक पण्डित, अटोमा सवार धनुषाकै शहिदनगर नगरपालिका १ का शंतोष यादवकी ५ वर्षीया छोरी अंसु कुमारी यादव र सोही नगरपालिका१ का दिलिप यादवका ९ वर्षीय छोरा कृष्णा यादव घाइते भएका थिए। घाइते तीनै जनालाई उपचारका लागि प्रादेशिक अस्पताल जनकपुर पठाउने क्रममा चालक पण्डितको भने बाटामै नै मृत्यु भएको हो। घाइते दुई बालबालिकाको अवस्था मध्यम रहेको इलाका प्रहरी कार्यालय सबैलाले जनाएको छ।"
९ वर्षदेखि अलपत्र नगरकोट सडकमा अहिले मात्रै उम्मेदवारको आँखा पर्यो,"भक्तपुर : भक्तपुरको नगरकोट सडक अलपत्र भएको झण्डै नौ वर्ष भएको छ। त्यस बीचमा सायदै कुनै राजनीतिक दलहरूले सडक बनाउनुपर्यो भनी कार्यक्रम गरेका होलान्। तर, अहिले प्रतिनिधिसभा र प्रदेश सभाको निर्वाचनसँगै राजनीतिक दलहरूले नगरकोट सडकलाई मुद्दा बनाएका छन्। भक्तपुरको कमलविनायक भत्केको पाटीदेखि नगरकोटसम्मको १६ किलोमिटर लामो सडकलाई बनाउन आफूहरू तत्पर रहेको देखाउन ठूला राजनीतिक दलहरूबीच प्रतिस्पर्धा नै चलेको छ। नगरकोट नाल्दुम पर्यटन विकास समितिको अगुवाइमा बुधबार भएको विरोध कार्यक्रममा सता गठबन्धन, नेकपा एमाले, राप्रपा लगायतबाट सो क्षेत्रमा उम्मेदवारी दिएका उम्मेदवारहरू उपस्थित भएर नगरकोट सडक तत्काल बनाउनुपर्नेमा जोड दिए। उनीहरू सबै तत्काल नगरकोट सडक बनाउन दवाव दिन पुगेका थिए। त्यहाँ नगरकोट सडक निर्माणमा ढिलाइ भएको भन्दै बिहान ८ बजेदेखि १० बजेसम्म विरोध कार्यक्रम भएको थियो। भक्तपुरबाट नगरकोट सडक जाने भक्तपुरको कमलविनायक भत्केको पाटी लान्चा फल्चामा सडक अवरुद्ध गरी उनीहरूले विरोध कार्यक्रम गरेका थिए। कार्यक्रममा सत्ता गठबन्धनमा भक्तपुर क्षेत्र नं १ का उम्मेदवार सुनिल गोठे, नेकपा एमालेको तर्फका उम्मेदवार नवराज गेलाल लगायतका सहभागी थिए। साथै नेपाली कांग्रेसका तर्फबाट चाँगुनारायण नगरपालिकाको मेयरमा विजयी भएका जीवन खत्री, एमालेको तर्फबाट नगरपालिकाको उपमेयर पदमा विजयी उपमेयर पनि सहभागी भएका थिए। साथै सो क्षेत्रमा पर्ने भक्तपुर क्षेत्र नं १ (१) चाँगुनारायणका लागि सता गठबन्धन, एमाले, राप्रपाबाट उम्मेदवारी दिएकाहरू पनि सहभागी थिए। साथै स्वतन्त्र उम्मेदवारहरू पनि सहभागी थिए। कार्यक्रममा राप्रपाबाट चाँगुनारायण नगरपालिका वडा नं ६ नगरकोटको वडाध्यक्षमा विजयी भएका धनबहादुर लामा पनि सहभागी भए। कार्यक्रममा नेताहरूले नगरकोट सडक जतिसक्दो छिटो बनाउन माग गरे। चुनावसँगै राजनीतिक दलका उम्मेदवारहरू भक्तपुरको नगरकोट सडक निर्माणमा ढिलाई भएको भन्दै आन्दोलनमा उत्रेका थिए। कार्यक्रममा चाँगुनारायण नगरपालिकाका मेयर जीवन खत्री, नगरकोट नाल्दुम पर्यटन विकास समितिका अध्यक्ष नवीन गुरुग लगायतले तत्काल सडक बनाउनुपर्नेमा जोड दिए। विरोध कार्यक्रममा स्थानीयस्तरमा प्रभुत्व जमाउँदै आएको नेपाल मजदुर किसान पार्टी (नेमकिपा) र त्यसका उम्मेदवारहरू भने सहभागी देखिएनन्। ठेकेदारको लापरवाहीका कारण झण्डै नौ वर्षदेखि सडक अलपत्र छ। सडक विस्तारको योजना पूरा नहुँदा नगरकोटको पर्यटन व्यवसाय अस्तव्यस्त रहँदै आएको छ।"
भारतले बंगलादेशलाई दियो १८५ रनको लक्ष्य,"काठमाडौं : भारतले बंगलादेशसामु १८५ रनको लक्ष्य प्रस्तुत गरेको छ। टी२० विश्वकपअन्तर्गत टस हारेर ब्याटिङको निम्तो पाएको भारतले निर्धारित ओभरको खेलमा ६ विकेट गुमाउँदै सो योगफल तयार गरेको हो। भारतका लागि पूर्वकप्तानसमेत रहेका विराट कोहलीले सर्वाधिक ६४ रन बनाए। ४४ बलमा अविजित रहँदै विराटले ८ चौका र एक छक्का प्रहार गरेका थिए। त्यस्तै केएल राहुलले ५०, सूर्यकुमार यादवले ३० रन बनाउँदा आश्विनले अविजित १३ रन बनाए। बंगलादेशको फिल्डिङ कसिलो नभए पनि असन महोम्मदले ३ र साकिब अल हसनले दुई विकेट लिए। समूहचरणमा दोस्रो र तेस्रो स्थानमा रहेका दुबै टिमले सेमिफाइनल यात्रा सहज बनाउन जित सुनिश्चित गर्न चाहन्छ। यसअघि तीन खेल खेलेको भारत दुई जितसहित ४ अंक ल्याउँदै दोस्रो स्थानमा छ भने तीनमध्ये एक खेलमात्रै जितेको बंगलादेशलाई जित्नैपर्ने दबाब छ।"
प्रवासी नेपाली मञ्चको अन्तर्राष्ट्रिय अधिवेशन ओलीले उद्घाटन गर्ने,"काठमाडौं : नेकपा (एमाले) को प्रवास संगठन ' प्रवासी नेपाली मञ्च अन्तर्राष्ट्रिय कमिटी' को प्रथम अन्तर्राष्ट्रिय अधिवेशनको तयारी पूरा भएको छ । मञ्चको प्रचार विभागले बुधबार काठमाडौंमा पत्रकार सम्मेलन गरी अधिवेशनको तयारी पूरा भएको जानकारी दिएको हो । प्रवासी नेपाली मञ्चको प्रथम अधिवेशन यही कात्तिक १९२० गते (नोभेम्बर ५६) काठमाडौंमा हुँदैछ । अधिवेशनको उद्घाटन नेकपा एमालेका अध्यक्ष तथा पूर्वप्रधानमन्त्री केपी शर्मा ओलीले गर्नेछन्। प्रवासी नेपाली मञ्चका इञ्चार्ज नेकपा एमालेका स्थायी कमिटी सदस्य तथा विदेश विभाग प्रमुख डा राजन भट्टराईको समेत पत्रकार सम्मेलनमा उपस्थिति थियो। उनले प्रवासी नेपालीको मुद्दाप्रति नेकपा एमाले गम्भीर रहेको बताए। प्रचार विभाग प्रमुख प्रभुराम थापाले अधिवेशनको तयारी पूरा भएको र विश्वभरबाट प्रतिनिधिहरु काठमाडौं आउने क्रम जारी रहेको बताए । अधिवेशनका लागि सबल प्रवासीः समृद्ध नेपाल, सुखी नेपालीभन्ने मुल नारा तय गरिएको छ । अधिवेशनमा प्रवासी नेपाली मञ्चको १५ सदस्यीय आयोजक कमिटी, पाँचवटै महादेश कमिटीबाट ५ जनाको दरले २५ जना र हरेक राष्ट्रिय कमिटीबाट गरी ३ सय जना प्रतिनिधिहरु सहभागी हुनेछन् । अधिवेशनमा राजनीतिक, सांगठानिक र आर्थिक प्रतिवेदन प्रस्तुत हुनेछन् भने अध्यक्ष, उपाध्यक्ष, सचिव र दुईजना उपसचिवसहित ३१ सदस्यीय नयाँ कार्यसमिति चयन गर्ने कार्यसूची रहेको छ ।"
लामिछानेविरुद्ध परेको मुद्दामा थुनछेक बहस 'हेर्दाहेर्दै' मा,"काठमाडौं : जिल्ला अदालत काठमाडौँमा राष्ट्रिय क्रिकेट टोलीका निलम्बित कप्तान सन्दीप लामिछानेविरुद्ध परेको मुद्दामा बुधबारदेखि थुनछेक बहस प्रारम्भ भएको छ। न्यायाधीश माधवप्रसाद घिमिरेको इजलासमा लामिछानेविरुद्ध थुनछेक बहस प्रारम्भ भए पनि सुनुवाइ नभ्याएकाले हेर्दाहेर्दैमा बिहीबारका लागि राखिएको छ। सो मुद्दामा सरकारी वकिलका तर्फबाट चार जनाले बहस गर्दै लामिछानेले बलात्कार गरेको जिकिर गरे। भोलि लामिछानेका तर्फबाट बहस हुनेछ। सरकारी वकिल कार्यालयले लामिछानेविरुद्ध १७ वर्षीया किशोरीलाई बलात्कार गरेको आरोपमा यही कात्तिक १४ गते उक्त मुद्दा दायर गरिएको थियो। सरकारी वकिल कार्यालयले दर्ता गरेको मुद्दामा लामिछानेलाई १० देखि १२ वर्षसम्म कैद सजाय हुनुपर्ने माग गरिएको छ। मुलुकी अपराध संहिता, २०७४ को परिच्छेद १८ को करणीसम्बन्धी कसुरको दफा २१९ को उपदफा (३)को देहाय (घ) अन्तर्गतको कसुर गरेको अभियोग लगाइएको छ। संहिताको दफा २१९ को उपदफा (३) देहाय (घ) मा १६ वर्षभन्दा बढी १८ वर्षभन्दा कम उमेरकी महिलालाई करणी गरेमा १० देखि १२ वर्षसम्म कैद सजाय हुने व्यवस्था छ। लामिछानेले भने आफूविरुद्ध लागेको बलात्कार आरोप अस्वीकार गर्दै आफू निर्दोष रहेको र बलात्कार नगरेको बयान दिएका छन् भने पीडितले आफूमाथि बलात्कार भएको बयान दिएकी छिन्। लामिछानेविरुद्ध नाबालिकमाथि जबर्जस्ती करणी गरेको आरोपमा जाहेरी परेपछि उनलाई न्यायिक हिरासतमा राखिएको छ। प्रहरीले गत असोज २० गते उनलाई अन्तर्राष्ट्रिय विमानस्थलबाट प्रक्राउ गरेको थियो।"
संविधान रक्षाको सबैभन्दा ठूलो जिम्मेवारी माओवादीलाई छ: प्रचण्ड,काठमाडौं: नेकपा माओवादी केन्द्रका अध्यक्ष पुष्पकमल दाहाल प्रचण्डले संविधान परिमार्जन र रक्षाको सबैभन्दा बढी जिम्मेवारी माओवादीको भएको बताएका छन् । बुधबार काठमाडौंमा आयोजित माओवादी केन्द्रको गोरखाकाठमाडौं सम्पर्क मञ्चको प्रशिक्षण कार्यक्रममा प्रचण्डले संविधान अपूर्ण हुँदा राजनीतिक स्थायित्व हुन नसकेको र विभिन्न मुद्दाहरु पुरै रहेको भन्दै संविधान परिमार्जन र रक्षाको सबैभन्दा बढी जिम्मेवारी माओवादीको भएको बताए । माओवादीकै पहलमा मुलुकमा परिवर्तन भएको बताउँदै प्रचण्डले यसलाई दिगो र समृद्ध बनाउने काम पनि माओवादीले नै गर्ने बताए । लामो संघर्षपछि जारी संविधानमा संरचनागत सुधार गर्न आवश्यक भएको उनको भनाइ छ । जनतालाई सर्वसुलभ हुने किसिमको निर्वाचन प्रणाली नहुँदा श्रमजीवि वर्ग निर्वाचनमा प्रतिस्पर्धा गर्न पनि नसक्ने देखिएको बताउँदै प्रचण्डले मुलुकको विकासका साथै आर्थिक क्रान्ति गर्न माओवादीले नेतृत्व लिने र अवको क्रान्ति शान्तिपूर्ण हुने बताए । नयाँ रेकर्डसहित गोरखाबाट माओवादीलाई जित दिलाउने गरी काम गर्न उनले नेता कार्यकर्तालाई आग्रह गरेका छन् ।
"सेयर बजार उकालोतिर, कारोबार रकम डेढ अर्ब नजिक","काठमाडौं : नेप्से बढ्ने क्रम आज पनि जारी रह्यो। तिहारपछिको पहिलो कारोबार दिन सोमबारदेखि उकालो लागेको नेप्से परिसूचक आज पनि सोही क्रममा रहेको छ। यसदिन नेप्से ७३२ अंकले बढेर १९३८३८ विन्दुमा पुगेको छ। अघिल्लो कारोबार दिन मंगलबार नेप्से परिसूचक ५६१० अंकले बढेर १९३०९७ विन्दुमा बन्द भएको थियो। त्यसअघि सोमबार नेप्से १६३९ अंकले बढेको थियो। आज २२७ कम्पनीको ४३ लाख ४६ हजार ७०८ कित्ता सेयर १ अर्ब ४६ करोड ७९ लाख १४ हजार ८७५ रुपैयाँमा खरिदबिक्री भयो। सेन्सेटिभ इन्डेक्स ०७९ अंकले बढेर ३८२९४ विन्दुमा अडिएको छ। आज कुनै पनि कम्पनीको सेयर मूल्यमा सकारात्मक सर्किट लागेन। कर्पोरेट डेभलपमेन्ट बैंक र कर्णलाी डेभलपमेन्ट बैंकको सेयर मूल्य ८ प्रतिशतले बढ्यो। कारोबारमा आएका १३ समूहमध्ये ३ को सूचक घटेको छ भने बाँकी १० को बढेको छ। यसदिन अदर्श समूहको सर्वाधिक १४४ प्रतिशतले सेयर मूल्य बढ्यो। होटल्स एन्ड टुरिजम, डेभलपमेन्ट बैंक, हाइड्रोपावर,फाइनान्स, मनु प्रो, माइक्रो फाइनान्स, लाइफ इन्स्योरेन्स,म्युर्चुअल फन्ड र इन्भेस्टमेन्ट समूहको परिसूचक ०९७ प्रतिशतसम्म बढेको हो। कारोबार रकमका आधारमा शिवम् सिमेन्ट शीर्षस्थानमा रह्यो। शिवम् सिमेन्टको ७ करोड ८५ लाख ६० हजार २१४ रुपैयाँको सेयर खरिदबिक्री भयो।"
पाँच वर्षभित्र ललितपुरबासीको जीवन गुणस्तरीय बनाउँछौँ: मन्त्री भुसाल,"ललितपुर: ऊर्जा, जलस्रोत तथा सिँचाइमन्त्री पम्फा भुसालले जनताको सङ्घर्षको बलमा प्राप्त उपलब्धिको रक्षा र सबलीकरण गर्नुपर्ने दायित्व प्रभावकारी ढङ्गबाट अगाडि बढाउनुपर्ने बताएकी छन् । बामलोकतान्त्रिक गठबन्धनका तर्फबाट ललितपुर निर्वाचन क्षेत्र नं ३ को उम्मेदवारका रुपमा आज साझा प्रतिबद्धता पत्र सार्वजनिक गर्दै भुसालले राजनीतिक उपलब्धिको संरक्षणका लागि संयुक्त सङ्घर्ष जारी राख्दै समुन्नत आर्थिकसामाजिक विकासको महाअभियान सञ्चालन गर्नुपर्ने बताइन । नयाँ संविधान कार्यान्वयनमा आइसकेपछि आर्थिक समृद्धिका महत्वपूर्ण आधार तयार भएको जनाउँदै उनले ऊर्जा उत्पादनमा नेपाल आत्मनिर्भरतातर्फ अगाडि बढेको र स्वच्छ ऊर्जाको निर्यात गर्ने अवस्थामा पुगेको बताइन । 'भौतिक पूर्वाधार, शैक्षिक एवं स्वास्थ्य क्षेत्रमा सकारात्मक परिवर्तन भई जनताको जीवनस्तरमा केही सुधार आएको छ, यस्ता कार्यक्रमलाई अझ प्रभावकारी एवं गुणस्तरीय तुल्याई आर्थिक आधार सबल गर्नु हामी सबैको दायित्व हो', उनले भनिन्, 'समृद्ध मुलुक, सम्पन्न नेपालीको सपना साकार गर्ने हाम्रो लक्ष्य प्राप्तिका लागि एकताबद्ध हुन जरुरी छ ।' आसन्न निर्वाचनमार्फत जनअनुमोदित भएर राष्ट्रिय राजनीतिमा ललितपुरका जनताको प्रतिनिधित्व गर्ने दौडमा रहेको जनाउँदै उनले सदा झै अझ प्रभावकारी र सशक्त तथा सेवामैत्री, प्रगतिउन्मुख र स्वाभिमानी जनप्रतिनिधिका रुपमा आफूले महत्वपूर्ण भूमिका खेल्ने विश्वास दिलाइन । ललितपुरको कला, संम्पदा, संस्कृति र परम्परालाई यहाँको हरेक घर परिवारको आर्थिक उपार्जनसँग जोड्नुपर्नेमा जोड दिँदै उनले आगामी पाँच वर्षभित्र ललितपुरवासीको गुणस्तरीय जीवन जीउने आधार तयार हुने बताइन । 'गुणस्तरीय जीवन समाजवादको प्रस्थान बिन्दु हो । त्यसका लागि पर्यटनमा आधारित अर्थतन्त्र, समतामूलक समाज र स्वच्छ पर्यावरणलाई तत्काल विशेष प्राथमिकता दिएर सो अनुरुपका नीति तथा कार्यक्रम तर्जुमा गर्न हामी प्रतिबद्ध छौँ', मन्त्री भुसालले भनिन् । गुणस्तरीय जीवनका तीन आधारस्तम्भ प्रतिबद्धतापत्रमा अर्थतन्त्र, पर्यावरणवातावरण र समाजलाई गुणस्तरीय जीवनका तीन आधारस्तम्भका रुपमा राखिएको छ । पर्यटनमा आधारित अर्थतन्त्र निर्माण, पर्यावरणमैत्री पूर्वाधार निर्माण र समातामूलक समाज निर्माण गर्ने प्रतिबद्धता पत्रमा उल्लेख छ । ललितपुरका अमूल्य कला, संस्कृति र सम्पदाको संरक्षण तथा प्रवद्र्धन गर्दै आकर्षक पर्यटकीय प्रोडक्ट उत्पादनका लागि स्थानीय तथा सरोकारवाला निकायसँग व्यापक परामर्श गरेर स्पष्ट नीति निर्माण गरी कार्यान्वयन गरिने, ऐतिहासिक सम्पदा, मठ, मन्दिर र गुम्बासहित परम्परागत पहिचानको संरक्षण तथा प्रवद्र्धन गर्दै डिजिटल प्रोफाइल तयार गरिने, रथ, जात्रा, पर्व, खाना, पहिरन तथा गरगहनाजस्ता मौलिक संस्कृतिको व्यापक प्रवद्र्धन गरिने तथा हस्तकला (मूर्ति, काष्ठ, चित्र) केन्द्रको स्तरोन्नति गरिने प्रतिबद्धतापत्रमा समावेश गरिएको छ । प्रतिबद्धतापत्रमा स्वच्छ पर्यावरणमा ललितपुरवासी रमाउन पाउनुपर्ने, स्वच्छ वातावरणमा रहेर सामाजिकआर्थिक गतिविधि गर्न पाउनुपर्ने विषयलाई प्राथमिकता दिइएको छ । आगामी पाँच वर्षभित्र निर्माणाधीन बाग्मती, नख्खु, कर्मनासालगायत करिडोर सम्पन्न गरिने, विकास निर्माणका निकायहरुबीच उचित समन्वयका लागि नीतिगत पहल गरिने, गुणस्तरीय सुरक्षित सडक र सुविधा सम्पन्न यातायात व्यवस्था गरिने उल्लेख छ । कृषि पर्यटनको प्रवद्र्धन, खेतीयोग्य जमिनको संरक्षण, सहुलियतपूर्ण सिँचाइको व्यवस्था, कृषि उपजको व्यवस्थित सङ्कलन तथा बजारीकरण गरिनेछ । स्वतन्त्रतासहितको समतामूलक समाज निर्माणका लागि युवा, महिला, बालबालिका, ज्येष्ठ नागरिकसहित सबै समुदायका लागि विशेष कार्यक्रम बनाएर कार्यान्वयन गरिने प्रतिबद्धतापत्रमा उल्लेख छ । हरेक श्रमको आर्थिक मूल्यको समानताका लागि नीति निर्माण गरी कार्यान्वयन, महिला हिंसाको उन्मूलन, हरेक क्षेत्रमा सुरक्षित महिला र बालबालिका, महिलाको वित्तीय अधिकारआर्थिक आत्मनिर्भरताका कार्यक्रम, स्थानीय युवाका लागि रोजगारमूलक तालिम, बहुराष्ट्रिय कम्पनीसँग युवा उद्यमीलाई जोडिने तथा ललितपुरमा रहेका विकास साझेदार संस्थाहरूसँग प्रभावकारी सहकार्य गर्दै थप नयाँ नियोगलाई आकर्षित गरिने प्रतिबद्धता छ ।"
पूर्व अध्यक्षको निधनले पत्रकार महासंघ मकवानपुरको साधारणसभा स्थगित,हेटौंडा : नेपाल पत्रकार महासंघ मकवानपुरको कार्तिक १९ गतेका लागि तय भएको १७औँ साधारणसभा स्थगित भएको छ। पूर्व अध्यक्ष एवम् वरिष्ठ पत्रकार कौशल पाण्डेको निधन भएकोमा महासंघ मकवानपुर कार्यसमितिले बुधबार शोक व्यक्त गर्दै निर्धारित कार्यक्रमहरू स्थगित गर्ने निर्णय गरेको हो। कार्यसमिति बैठकबाट स्थगित साधारणसभालाई कार्तिक २५ गते गर्ने निर्णय भएको अध्यक्ष मणिराज गौतमले जानकारी दिए। त्यस्तै २१ गतेबाट सुरु हुन लागेको एडभान्स पत्रकारिता तालिमसमेत स्थगित भएको छ। पाण्डेको निधनको शोकमा महासंघ मकवानपुरले बुधबार श्रद्धाञ्जली सभा आयोजना गर्नुका साथै बुधबार नै पाण्डेको परिवारलाई भेट गरी समवेदनासमेत प्रकट गरेको छ। पाँच दशकभन्दा बढी पत्रकारिता क्षेत्रमा बिताएका पाण्डेको ७५ वर्षको उमेरमा गएको कात्तिक १० गते निधन भएको थियो।
प्रमुख निर्वाचन आयुक्त र जापानका राजदूतबीच भेटवार्ता,"काठमाडौं: प्रमुख निर्वाचन आयुक्त दिनेशकुमार थपलिया र नेपालका लागि जापानका राजदूत युताका किकुताबीच आज भेटवार्ता भएको छ । निर्वाचन आयोगमा भएको भेटमा नेपाल र जापानको निर्वाचन प्रणाली, दुई देशको निर्वाचन सम्बन्धी अनुभव आदानप्रदान र सहकार्यका विषयमा छलफल भएको थियो । प्रमुख निर्वाचन आयुक्त थपलियाले मंसिर ४ गते हुने प्रतिनिधि सभा तथा प्रदेशसभा सदस्य निर्वाचनको अवलोकन गर्न राजदुत किकुतालाई आग्रह गरेको आयोगका प्रवक्ता शालिग्राम शर्मा पौडेलले जानकारी दिए ।"
कोदो बारीमा भोट माग्दै उम्मेदवार,म्याग्दी: निर्वाचनको मिति निजिकिँदै गर्दा उम्मेदवारले मतदातासँगको भेटघाटलाई तीव्र पारेका छन् । अहिले मतदाता आआफ्नो काममा व्यस्त हुँदा भोट माग्दै र भोट हाल्न सिकाउँदै हिँडेका उम्मेदवार तथा राजनीतिक दलका नेता तथा कार्यकर्ता मतदाता भएकै क्षेत्रमा पुग्दै भोट माग्दै छन् । काम गरिरहेको ठाउँमा म्याग्दीको मङ्गला गाउँपालिकाको अर्मनधारास्थित बारीमा कोदो टिपिरहेका किसानसँग उम्मेदवार भोट भाग्न पुग्दा स्थानीय खुसी भएका थिए । तस्बिर: रासस
के हो विश्वकप हेर्न कतार जानेले लिनै पर्ने 'हाया कार्ड'?,"कतारले विश्वकप फूटबललाई व्यवस्थित र सुरक्षित बनाउने योजना अघि बढाएको छ। जसका लागि कतारले विश्वकप हेर्न कतार प्रवेश गर्नेका लागि हाया कार्डको व्यवस्था गरेको छ । हाया कार्ड विश्वकप अवधिभर कतार प्रवेश गर्न पाउने भिसा जस्तै हो । यो कार्ड वर्क परमिटका लागि भने लागू हुने छैन । विश्वकप हेर्न जाने खेलप्रेमी दर्शकले हाया कार्ड लिए जिसिसका ६ राज्यमा प्रतियोगिता अवधिभर प्रवेश पाइनेछ । अर्थात अब विश्वकप हेर्न जाने सोच र योजनामा रहेका तपाईँले कतार प्रवेशको भिसा र टिकट लिनु भएको छ भने तपाईँले सँगै हाया कार्ड पनि लिनु पर्नेछ । हाया कार्डका लागि अनलाइन आवेदन दिन सकिनेछ । डिजिटल हाया कार्ड बनाउन आफूले बस्ने सम्झौता गरेको होटलसँग कन्फरमेशन लिनुपर्नेछ । हाया कार्ड बोक्नेलाई कतार प्रवेश र विश्वकप फुटवल आयोजना भैरहेका रंगशालामा सहज प्रवेशको व्यवस्था मिलाइएको छ । हाया कार्ड लिन अनलाइनबाट आवेदन दिन चाहनेले हायाडट कतार वा कतार२०२२ मा भिजिट गर्न सकिनेछ । साथै मोबाइलमा     एप डाउनलोड गरेर एपमार्फत पनि आवेदन दिन सकिने व्यवस्था मिलाइएको छ । यो एप आईओएस, एन्ड्रोइडमा उपलब्ध छ । हाया कार्ड कतार सरकारले कतार प्रवेश गर्ने विदेशी नागरिकलाई व्यवस्थित र सुरक्षित गर्न चलाएको प्रवेश प्रकृया रहेको जनाउँदै फिफाले यो प्रकृयामा फिफा उत्तरदायी नहुने उल्लेख गरेको छ ।"
काठमाडौं ३ मा उम्मेदवारी निष्कृय बनाउन माओवादी केन्द्रको निर्देशन,काठमाडौंः नेकपा माओवादी केन्द्रले काठमाडौं क्षेत्र नम्बर ३ बाट प्रतिनिधिसभा सदस्यको उम्मेदवारी निष्कृय बनाउन निर्देशन दिएको छ । पार्टी केन्द्रीय कार्यालयले आफ्ना उम्मेदवारको उम्मेदवारी निष्कृय बनाउन निर्देशन दिएको हो । केन्द्रीय कार्यालय सचिव श्रीराम ढकालका अनुसार प्रतिनिधिसभा र प्रदेश सभा क को उम्मेदवारी निष्कृय पार्न निर्देशन दिइएको हो । सत्तारुढ गठबन्धनबीच यो क्षेत्रमा नेपाली कांग्रेसको उम्मेदवार रहने सहमति भएको थियो । काठमाडौं३ मा माओवादी केन्द्रबाट बद्री बजगाई र प्रदेशसभामा काठमाडौं ३ (क) मा कपिलमुनि उप्रेतीको उम्मेदवारी परेको छ ।
कांग्रेसले भन्योचुनावपछि शेरबहादुर देउवा प्रधानमन्त्री,"काठमाडौं : नेपाली कांग्रेसका प्रवक्ता डाप्रकाशशरण महतले कांग्रेसको बटमलाइन चुनावपछि शेरबहादुर देउवा नै प्रधानममन्त्री बन्ने रहेको बताएका छन्। बुधबार बुटवलमा आयोजित कार्यक्रममा महतले निर्वाचनपछि सबैभन्दा धेरै सिट नेपाली कांग्रेसले ल्याउने र पार्टी सभापतिको हैसियतमा शेरबहादुर देउवा नै प्रधानमन्त्रको रुपमा अगाडि सार्ने बताए। कांग्रेस निर्वाचन प्रचारप्रसार समितिका संयोजक समेत रहेका प्रवक्ता डा महतले १६५ सिटमध्ये ९१ सिटमा नेपाली कांग्रेस उम्मेदार भएकाले अन्य पार्टीभन्दा निश्चितरुपमा धेरै सिट आफ्नो पार्टीको आउने दावी गरे। केपी ओली नेतृत्वको बहुमतको सरकार हुँदा लोकतान्त्रिक पद्धतिमा पनि जनताका अभिव्यक्ति स्वतन्त्रता तथा प्रेस स्वतन्त्रता जस्ता अधिकारलाई बञ्चित गरेको भन्दै देश, जनता र अधिकारको पूर्णअधिकार सम्पन्न गर्नका लागि आगामी निर्वाचनमा गठबन्धनलाई जिताउन उनले आग्रह गरे। उनले नेपाली कांग्रेसको नेतृत्वमा सरकार गठन भएपछि कोभिड नियन्त्रणलगायत काम गरेको दावी गरे।"
लाभको पदमा हुनेले निर्वाचन प्रचार गर्न आयोगको अनुमति लिनुपर्ने,"काठमाडौं: सार्वजनिक पदमा रहेका व्यक्ति चुनावी प्रचारमा जाँदा निर्वाचन आयोगको अनुमति लिनुपर्ने भएको छ । बुधवार आयोगले पत्रकार सम्मेलन गर्दै लाभको पदमा हुनेले आयोगको अनुमति लिएरमात्र निर्वाचन प्रचारमा जान सक्ने जनाएको हो । आयोगका प्रमुख निर्वाचन आयुक्त दिनेशकुमार थपलियाले सार्वजनिक पदमा रहेका व्यक्ति चुनावी प्रचारप्रसारमा जाँदा आयोगको पूर्वअनुमति लिनुपर्ने बताए । प्रधानमन्त्री, मन्त्रीसहित सार्वजनिक पद धारणा गरेका सबैले निर्वाचनको प्रचारमा जाँदा आयोगको अनुमति अनिवार्य लिनुपर्ने व्यवस्था गरिएको बताए । उनले भने, कुनै पनि सरकारी स्रोत र साधनको दुरुपयोग गर्न पाइदैंन । सार्वजनिक पदमा रहेका व्यक्तिले चुनावी प्रचारप्रसारमा जाँदा सरकारी सवारी प्रयोग गर्न पाइदैंन ।"
"थप ५९ जनामा कोरोना संक्रमण,२१ जना डिस्चार्ज",काठमाडौं : थप ५९ जनामा कोरोना भाइरस संक्रमण देखिएको छ। स्वास्थ्य तथा जनसंख्या मन्त्रालयका अनुसार पछिल्लो २४ घन्टामा थप ५९ जनामा संक्रमण देखिएको हो। पछिल्लो २४ घन्टामा ३६४२ नमूनाको परीक्षण भएको थियो। जसमध्ये पीसीआरबाट ४६ र एन्टिजेन विधिबाट १३ जनामा संक्रमण देखिएको हो। मन्त्रालयका अनुसार बुधबार कोरोनाबाट कसैको पनि मृत्यु भएको छैन। आज २१ जना कोरोनामुक्त भएका छन्। हाल ५५३ जना कोरोना सक्रिय संक्रमित रहेका छन्। मन्त्रालयका अनुसार पछिल्लो २४ घन्टामा ८९४५ जनाले कोरोनाविरुद्धको खोप लगाएका छन्।
सिमकोटमा विद्युत् सेवा ठप्प भएको एक महिनापछि पुग्यो जेनेरेटर,"सिमकोट : एक महिनादेखि अन्धकारमा रहेको सिमकोटमा विद्युत् सेवा सुरु गर्न नेपाल विद्युत् प्राधिकरणले नेपाली सेनाको हेलिकोप्टरबाट जेनेरेटर पुर्याएको छ। असोज १६ गतेदेखि परेको अविरल वर्षासँगैको पहिराले सदरमुकाम सिमकोटसहित खार्पुनाथ गाउँपालिकामा प्रसारण लाइन विस्तार गरेको पाँच सय किलोवाटको हिल्दुम साना जलविद्युत् आयोजना अवरुद्ध भएपछि जेनेरेटर ल्याएको हो। आयोजनाको प्रसारण लाइन विस्तार गरिएका बस्तीहरूमा तत्काल बत्ती बाल्नका लागि नेपाल विद्युत् प्राधिकरण केन्द्रीय कार्यालयको पहलमा २१५ केभिए क्षमताको जेनेटर ल्याइएको हो। विद्युत् लाइन नभएपछि निर्वाचन तयारीका काम समेत प्रभावित हुने भएपछि प्रमुख जिल्ला अधिकारी सीता परियारको पहलमा नेपाल विद्युत् प्राधिकरणका प्रमुख कार्यकारी निर्देशक कुलमान घिसिङले जेनेरेटर ल्याएर आफैं आएका हुन्। राष्ट्रिय सडक सञ्जालले नजोडिएको सिमकोटमा हवाइ जहाजमार्फत ढुवानी गर्न सम्भव नभएपछि मुगु जिल्लाको ताल्चा विमानस्थलबाट नेपाली सेनाको हेलिकोप्टरबाट जेनेरेटर सिमकोट ल्याइएको नेपाल विद्युत् प्राधिकरणका कार्यकारी निर्देशक कुलमान घिसिङले जानकारी दिए। 'निर्वाचनको सम्मुखमा जिल्लाका सबै कार्यालयको काम ठप्प भयो। दुर्गम जिल्लाका नागरिक एक महिनादेखि अन्धकारमा बस्नु परेको अवस्थालाई मध्यनजर गर्दै प्राधिकरणले हेलिकोप्टरमार्फत ढुवानी गरेर पनि वैकल्पिक व्यवस्थाका लागि जेनेरटर सिमकोट ल्याएको हो,' निर्देशक घिसिङले थपे। प्राधिकरणले ढुवानी गरेर ल्याएको जेनेरेटर सधैं ब्याकअपका रूपमा हुम्लामै रहने छ। पाँच सय किलोवाड क्षमताको हिल्दुम साना जलविद्युत् आयोजना नेपाल विधुत प्राधिकण हेल्दुम वितरण केन्द्रद्धारा जोडिएका लाइन अवरुद्ध हुँदा जिल्ला सदरमुकाम सिमकोटका ८ वडा र खार्पुनाथ गाउँपालिकाका पाँच वडाका सम्पूर्ण बस्ती करिब एक महिनादेखि अन्धकार छन्। गत असोज १६ गते परेको अविरल वर्षासँगैको पहिरोले विद्युत्को नहर भत्केर विद्युत् आपूर्ति बन्द भएपछि सिमकोट र खार्पुनाथ गाउँपालिकाका बस्तीहरू अन्धकार छन्। एक साताभन्दा बढी निरन्तर भएको वर्षाले विद्युतको हिल्दुममा भएको आयोजनाको नहर भाँसिएर ठूलो क्षति भएपछि विगत एक महिनायता विद्युत् अवरुद्ध छ। पहिराले आयोजनाको नहर एक ठाउँमा ५५ किटर र अर्को ठाउँमा २० मिटर गरेर ७५ मिटर भत्काएपछि आयोजना तत्काल सञ्चालन गर्न सम्भव नदेखिएपछि विद्युत् प्राधिकरणको केन्द्रसँगको समन्वयमा जेनेरेटर ल्याइएको हिल्दुम साना जलविद्युत् आयोजनाको सिमकोट वितरण केन्द्रका प्रमुख साजन ऐडीले जानकारी दिए। 'एक वर्ष अघिदेखि आयोजना नहर, पाइप, रिर्जव ट्ंयाकी र मेसिन मर्मतका लागि मायाँ कन्ट्रक्शनले लिएको ठेक्का एक वर्ष बितिसक्दा पनि काम अघि बढेकै थिएन' कार्यालय प्रमुख ऐडीले अन्नपुर्णसँग भने, 'त्यस्तो अवस्थाबाट जनतन विद्युत् आपूर्ति गरेको आयोजनामा यस पटक परेको वर्षासँगैको पहिराले थप क्षति पुर्याएपछि विद्युत् आपूर्ति लामो समय अवरुद्ध हुन पुगेको हो।' नहरको ७८ मिटर पाइप जिल्लामा पुर्याएर नहरमा विच्छाउने जिम्मा भएपछि आयोजनाको विद्युत् आपूर्ति सहज हुने भएपनि ढुवानीको समस्याले समयमा जिल्लामा पुर्याउन नसकिएको ठेकेदार कम्पनीका प्रोप्राइटर जीवन रोकायाले बताए। ठेकदार कम्पनीले अहिलेसम्म आयोजनाका २० वटा पाइप मात्रै जिल्लामा पुर्याएको आयोजनाले जनाएको छ। जिल्ला सदरमुकाम सिमकोटका ८ र छिमेकी खार्पुनाथ गाउँपालिकाका ५ वडा गरेर १३ वडाका सबै बस्तीहरूमा प्रसारण लाइन विस्तार गरेको आयोजना बिग्रिएपछि नहरमा रहेका प्यान टालटुल तथा मर्मतका लागि नेपाल विद्युत् प्राधिकरण कर्णाली प्रदेश प्रादेशिक कार्यालयले गएको आर्थिक वर्ष २०७८७९ मा २० लाख बजेट छुट्याएको थियो। डेढ वर्षमा देशभर राष्ट्रिय प्रसारण लाइन बन्छ : कार्यकारी निर्देशक घिसिङ नेपाल विद्युत् प्राधिकरणका कार्यकारी निर्देशक कुलमान घिसिङले अबको डेढ वर्षमा कर्णाली लगायत देशका सबै बस्तीहरूमा विद्युतको राष्ट्रिय प्रसारण लाइन जडान गर्ने बताएका छन्। २१५ केभिय क्षमताको जेनेटरसहित नेपाली सेनाको हेलिकोप्टरबाट हुम्ला सदरमुकाम सिमकोट पुगेका निर्देशक घिसिङले यस्तो बताएका हुन्। पछिल्लो समय विद्युत् प्राधिकरणले कर्णाली उज्यालो अभियान सञ्चालन गरेको बताएका निर्देशक घिसिङले अबको डेढ वर्षमा नेपालका कुनैपनि क्षेत्रका नागरिकले अँध्यारो त के लोडसेडिङको मारमा पनि बस्नु नपर्ने दावी गरे। 'राष्ट्रिय प्रसारण लाइनमार्फत कर्णाली प्रदेश, सुदूरपश्चिम प्रदेशका पहाडी जिल्लालगायत देशभर शतप्रतिशत विद्युतीकरण गर्ने लक्ष्यका साथ बजेट विनियोजन गरेर टेण्डर भैसकेर सम्झौता समेत भएर कन्ट्याक्टर परिचालन पनि भइसकेको छ' उनले अन्नपुर्णसँग भने 'त्यसका लागि प्राकिरणले यूरोपियन इन्भेष्टमेण्ट बैंक र यसियन इन्फ्रास्टक्चर बैंकको आर्थिक सहयोगमा २५ अर्ब रकम विनियोजन गरेको छ।' आफू नेपाल विद्युत् प्राधिकरणको नेतृत्व सम्हालेको दावी गरेका घिसिङले कर्णालीको कालीकोट र जुम्लामा नपुगेको राष्ट्रिय प्रसारण लाइन अहिले पुगिसकेका कारण मुगु र हुम्लामा पनि लगत्तै नेशनल ग्रीडमा जोडिने बताए। कर्णालीको प्रदेश राजधानी सुर्खेत, दैलेख देखि जुम्ला हुँदैं हुम्लासम्म सुरुमा ३३ केभिए लाइन जोड्ने र पछि ब्याकअपका रूपमा १३२ केभिए प्रसारण लाइन जोड्ने काम सुरु भएको घिसिङले जानकारी दिए। राष्ट्रिय प्रसारण लाइन जाडेपनि विभिन्न लगानीकर्तासँगको सहकार्यमा विद्युत् उत्पादनका काम समेत प्राधिकरणले सुरु गरेको उल्लेख गर्दै घिसिङले भने 'हाम्रो (प्राधिकरण) मात्रै नभएर सबै लगानीकर्ताका लागि कर्णाली अबको पहिलो रोजाइ हुन्छ।' एक सय मेगावाटको जलविद्युत् आयोजना डोल्पामा सुरु भएको आयोजनामा प्राधिकरणको पनि सेयर रहेको जानकारी दिए।"
"काठमाडौं६ मा ह्याट्रिक गर्ने दाउमा भीमसेनदास, साहाना र अष्टलक्ष्मीको साख जोगाउन संघर्ष गर्दै सर्वेन्द्र","काठमाडौं: काठमाडौंका सबै निर्वाचन क्षेत्रमा चुनावी सरगर्मी बढेको छ । सबै क्षेत्रमा उम्मेदवार मतदातासँग मत माग्दै विभिन्न कार्यक्रम तथा घर दैलो अभियानमा छन् । यी अभियानमा सहभागी उम्मेदवारले आफू आफूले जित्ने दावी गरे पनि अभियानमा सहभागी नेता तथा कार्यकर्ता र उम्मेदवारलाई सघाउनेले भने मिश्रित प्रतिक्रिया दिने गरेका छन् । काठमाडौंको निर्वाचन क्षेत्र नम्बर ६ मा भएको चुनावी प्रतिस्पर्धाले पनि यस्तै मिश्रित टिप्पणी पाउने गरेको छ । सत्ता गठबन्धनले आफूले जित्ने दाबी गरे पनि एमालेले पनि जित करिब निश्चित भएझै टिप्पणी गर्दै आएको छ । यो निर्वाचन क्षेत्रमा सत्ता गठबन्धनका तर्फबाट पूर्वमन्त्रीसमेत रहेका भीमसेनदास प्रधान चुनावी मैदानमा छन् भने प्रहरी संगठनमा रहँदा निक्कै चर्चामा रहेका सर्वेन्द्र खनाल नेकपा एमालेको तर्फबाट चुनावी मैदानमा छन् । अहिलेसम्मको सांगठनिक मतको प्रणालीलाई हेर्दा यो क्षेत्रमा यी दुई उम्मेदवारबीच कडा प्रतिस्पर्धा हुने देखिन्छ । प्रधान पूर्व रक्षामन्त्री र खनाल नेपाल प्रहरीका पूर्वप्रहरी महानिरीक्षक, दुवै सुरक्षा निकायसँग जानकार र नजिक भएकाले चुनावी प्रतिस्पर्धा पनि उस्तै रोचक र कडा हुने विश्लेषण हुने गरेको छ । यो क्षेत्रमा जनता समाजवादी पार्टीका ४१ वर्षीय मनोज आचार्य, राप्रपाका ७२ वर्षीय विष्णुप्रसाद आचार्य, राप्रपा नेपालका ३३ वर्षीय महेश्वर कार्की, राष्ट्रिय स्वतन्त्र पार्टीका ४३ वर्षीय शिशीर खनाललगायतले प्रधान र खनाललाई चुनौती दिने देखिन्छ । सत्ता गठबन्धन दलले कांग्रेसलाई धोका नदिए प्रधानको जित सुनिश्चित रहेको राजनीतिक विश्लेषकको भनाइ छ । राप्रपासँग चुनावी तालमेल गर्ने चर्चा चले पनि तालमेल नहुँदा केही घाटा खनाललाई पर्ने देखिन्छ । यद्यपी यो क्षेत्रबाट एमालेकी साहाना प्रधान र अष्टलक्ष्मी शाक्य विजयी भएका थिए । प्रधान पूर्व रक्षामन्त्री र खनाल नेपाल प्रहरीका पूर्वप्रहरी महानिरीक्षक, दुवै सुरक्षा निकायसँग जानकार र नजिक भएकाले चुनावी प्रतिस्पर्धा पनि उस्तै रोचक र कडा हुने विश्लेषण हुने गरेको छ । २०७४ सालको निर्वाचनमा कांग्रेसका भीमसेनदास प्रधान विजयी भएका थिए । जितमा उनले १६ हजार सात सय ८५ मत ल्याएका थिए । नेकपा माओवादी केन्द्रका झक्कुप्रसाद सुवेदी १५ हजार चार सय ८५ मत ल्याए । विवेकशील साझा पार्टीका रमेश चिलुवालले ४ हजार २२५ मत ल्याएका थिए । जनसमाजवादी पार्टीका शैलेसराज श्रेष्ठले ७९१ मत ल्याएका थिए । भिमेनदास २०६४ को संसदीय चुनावमा पराजित नेता हुन् । उनलाई तत्कालीन एकीकृत नेकपा माओवादीका हीतमान शाक्यले पराजित गराएका थिए । त्यसपछि २०७०, २०७४ सालको संसदीय चुनावमा विजयी हुँदै आएका छन् । २०७४ मा बाम गठबन्धन हुँदा पनि प्रधानले जितेका थिए । २०५१ सालको निर्वाचनमा यो क्षेत्रमा एमालेकी साहाना प्रधानले कांग्रेसका दामोदर गौतमलाई पराजित गरेकी थिइन् । २०५६ सालमा एमाले कै अष्टलक्ष्मी शाक्यले कांग्रेस उम्मेदवार मार्शल जुलुम शाक्यलाई पराजित गरेकी थिईन् । यसरी हेर्दा यो क्षेत्रको मत चलायमान देखिन्छ । यहाँका मतदाताले उम्मेदवार अनुकुल मतदान गरेको देखिन्छ । जसले यसपालीको निर्वाचनमा पनि उतारचडाव हुने देखिन्छ । अहिले काठमाडौं६ मा चुनावी प्रतिस्पर्धामा रहेका उम्मेदवारमा प्रधान नेपाली कांग्रेस काठमाडौंको सदस्यदेखि सचिव हुँदै जिल्ला सभापतिसम्म भएर काम गरेका छन् । उनको जन्मेको, हुर्केको र राजनीति गरेको क्षेत्र पनि यही हो । विज्ञान संकायमा स्नातकोत्तर गरेका उनी २०६२२०६३ को आन्दोलनमा संयोजक भएर भूमिका निर्वाह गरेका थिए । त्यस्तै एमालेबाट उम्मेदवार बनेका खनाल नेपाल प्रहरीको २६ औं प्रहरी महानिरीक्षक भएर काम गरेका व्यक्ति हुन् । अपराध नियन्त्रण तथा समाज रूपान्तरणमा उनको योगदान रहेको चर्चा गर्ने गरिन्छ । उर्भर समय प्रहरी संगठनमा रहेर नेपाल प्रहरीको नेतृत्व गरेका उनी ६ असोज २०७९ मा एमाले प्रवेश गरेर राजनीति थालेका हुन् । आफूले संगठनमा रहेर गरेको काम र आफ्नो क्षमतालाई हेरेर जनताले मत दिने विश्वास खनालले गरेका छन् । काठमाडौँ क्षेत्र नम्बर६ मा ६२ हजार १०२ मतदाता छन् । जसमध्ये ३२ हजार १३८ पुरुष र २९ हजार ९६३ महिला मतदाता छन् । यी दुईका चुनौती राष्ट्रिय स्वतन्त्र पार्टीका शिशीर खनाललाई लिइएको छ । खनालले काट्ने मतले सत्ता गठबन्धन र एमाले कसलाई कति लाभ कति हानी भन्ने तय हुने छ । टिच फर नेपाल शैक्षिक संस्थाको स्थापना गरी नेतृत्वमा रहेर काम गरेका उनी तुलसीपुर उपमहानगपालिकामा शिक्षा सल्लाहकारको भूमिका पनि काम गरेका थिए । शैक्षिक अभियान्ता, उद्यमी र सार्वजनिक नीतिको जानकार खनाल शैक्षिक विकासमा अब्बल भूमिका खेल्ने अपेक्षा उनका समर्थकको छ । यस्तो छ अंकगणित काठमाडौँ क्षेत्र नम्बर६ मा ६२ हजार १०२ मतदाता छन् । जसमध्ये ३२ हजार १३८ पुरुष र २९ हजार ९६३ महिला मतदाता छन् । यसअघि २०७४ को प्रतिनिधि सभा निर्वाचनमा ५८ हजार १८७ मतदाता थिए । ०७४ को निर्वाचनमा ४० हजार ४५५ मत खसेको थियो । गत प्रतिनिधि सभा निर्वाचनको तुलनामा यो पटक ३ हजार ९१५ मतदाता थपिएका छन् । थपिएका मतदाता मध्ये अधिकांश २५ देखि ५० वर्ष उमेर समूहका छन् । यो निर्वाचन क्षेत्रमा काठमाडौं २६, २७ र २८, टोखा नगरपालिकाको वडा नम्बर १, ८, ९, १०, ११ र तारकेश्वर नगरपालिकाको वडा नम्बर १, २, ६, ७, ८, ९, १० र ११ पर्छन् । यो क्षेत्रमा काठमाडौं महानगरको ठमेल, लैनचौर, असन, कमलादी, सामाखुसी, बानियाँटार, धर्मस्थली, पूरानो बसपार्कलगायतका क्षेत्र पर्छन् । वडाध्यक्षले प्राप्त गरेको मत विश्लेषण गर्दा गत स्थानीय तहको निर्वाचनमा काठमाडौं २६, २७ र २८ मा कांग्रेसले धेरै मत पाएको छ । टोखा १ मा कांग्रेस, तारकेश्वर १, ९ मा एमाले तथा वडा नम्बर २, ६, ७, ८, १० र ११ मा कांग्रेस विजयी भएको थियो । स्थानीय तह निर्वाचनमा खसेको मतमा कांग्रेस पहिलो पार्टी बनेको थियो । कुल प्राप्त मत विश्लेषण गर्दा कांग्रेसले १७ हजार २८३ मत ल्याएको थियो । एमालेले १३ हजार ६९३ मत प्राप्त गर्दा नेकपा माओवादी केन्द्रले २ हजार ४४९ मत ल्याएको थियो । नेकपा एकीकृत समाजवादी १ हजार ७७९ र राप्रपाले १ हजार ४३६ मत ल्याएको थियो । वडाध्यक्षको मत आंकलनमा नेमकिपाको मत २८९ थियो । पछिल्लो राजनीतिक उत्तारचढाव तथा मतदातामा सिर्जित नयाँ सोच र राजनीतिक दल तथा उम्मेदवारको चुनावी घोषणापत्र प्रतिबद्धतापत्रले मत परिणाममा फरक पार्न सक्छ । को कति पल्लाभारी त्यो भने निर्वाचन परिणामले नै देखाउने छ ।"
बेलबारी गोल्डकपमा सिरहा क्वाटरफाइनल प्रवेश,विराटनगर : सिरहाको सहलेस युथ क्लब पाँचौं संस्करणको बेलबारी अन्तर्राष्ट्रिय आमन्त्रण गोल्डकप फुटबल प्रतियोगिताको क्वाटरफाइनलमा प्रवेश गरेको छ। मोरङको बेलबारी नगरपालिका११ लक्ष्मीमार्गमा बुधबार पाहुना टोली भारतको एमएम एफ सी वेष्ट बंगाललाई ३१ गोल अन्तरले स्तब्ध बनाउँदै सिरहाले प्रतियोगितामा विजयी सुरुवात गरेको हो। आत्मघाती गोलमार्फत लिएको सुरुवाती अग्रतालाई जोगाउन नसक्दा भारत निराश बनेर पहिलो खेलबाटै बाहिरियो। भारतले आत्मघाती गोलको उपहारमार्फत ३०औँ मिनेटमै खाता खोलेको थियो। भारतका सत्यम शर्माले गरेको प्रहारलाई खेलाडीले क्लियर गर्न नसक्दा बलले आफ्नै पोस्ट चुमेपछि सिरहा दबाबमा परेको थियो। ४०४० मिनेटको खेलको पहिलो हाफ १० गोल अन्तरमा सकियो। सिरहाका लागि ३ वटै गोल मध्यान्तरपछि मात्रै सम्भव भयो। विदेश खेलाडी फोडे फोफोनाले ४१औँ मिनेटमा गरेको गोलमार्फत सिरहा खेलमा फर्कियो। उनले दर्शनीय गोल गर्दै खेललाई ११ को बराबरीमा पुर्याएका हुन्। ४७औँ मिनेटमा सिरहाका दिनेश हेन्जनले खेललाई २१ को अवस्थामा पुर्याए। फ्रिकिकबाट रिबाउण्ड भएको बललाई उनले पोष्टको दिशा दिँदा सिरहा अघि बढ्यो। सिरहाका फोडे फोफोनाले ७८औँ मिनेटमा टिमको जित निश्चित गराए। वेष्ट बंगालका समीर प्रधानले फउल गरेपछि पाएको फ्रिकिकलाई उनले सदुपयोग गर्दा सिरहा ३१ अन्तरले विजयी बनेको हो। खेलमा २ गोल गरेका फोडे म्यान अफ दी म्याच घोषित भए। बिहीबार झापाको रोलिङ क्लब धुलाबारी र आयोजक डाँगीहाट युथ क्लबबीच प्रतिस्पर्धा हुने छ।
विप्लवको चुनाव विथोल्ने निर्णयपछि निर्वाचन आयोगका पदाधिकारी छलफलमा,"काठमाडौंः नेत्रविक्रम चन्द 'विप्लव' नेतृत्वले चुनाव विथोल्ने निर्णय गरेसँगै निर्वाचन आयोगका पदाधिकारी छलफलमा जुटेका छन् । निर्वाचन आयोगका प्रमुख आयुक्त दिनेशकुमार थपलियाले सुरक्षा निकायसँग गम्भीररुपमा छलफल भइरहेको बताए। बुधबार आयोगले आयोजना गरेको पत्रकार सम्मेलनमा थपलियाले भने, यो विषयमा सुरक्षा निकायसँग गम्भीररुपमा छलफलमा जुटेका छौं । तदनानुसार सुरक्षा योजनाको पुनरावलोकन गर्छौं । निर्वाचनको सन्दर्भमा आम सहमति हुन्छ भन्ने लागेको थियो । मलाई लाग्छ यो निर्वाचन विथोल्ने गरी कुनै गतिविधि हुनेछैनन् । विप्लव नेतृत्वको नेकपाले प्रतिनिधिसभा र प्रदेशसभा निर्वाचन बहिष्कार गर्ने निर्णय गरेको थियो ।"
"रोमाञ्चक खेलमा भारत विजयी, बंगलादेशको सेमिफाइनल यात्रा कठिन","काठमाडौं : भारतले बंगलादेशलाई हराउँदै समूह चरणको शीर्षस्थानमा उक्लिएको छ। टी२० विश्वकपअन्तर्गत बुधबार अष्ट्रेलियामा भएको खेलमा भारतले बंगलादेशलाई ५ रनले पराजित गरेको हो। वर्षाका कारण खेल प्रभावित बनेपछि 'डीएल मेथड'का आधारमा खेल १६ ओभरमा झारिएको थियो। त्यसपश्चात बंगलादेशले १५१ रनको नयाँ लक्ष्य पाएको थियो। १६ ओभरको खेलमा बंगलादेशले ६ विकेट गुमाउँदै १४५ रन बनायो। बंगलादेशका लागि नुरुल हसन २५ रनमा अविजित रहे। उनले अन्तिम दुई ओभरमा आक्रामक ब्याटिङ गरे पनि बंगलादेशलाई जित दिलाउन चुकेका थिए। त्यसअघि लिटन दासले सर्वाधिक ६० रन बनाएका थिए। टस हारेर ब्याटिङको निम्तो पाएको भारतले निर्धारित ओभरको खेलमा ६ विकेट गुमाउँदै १८४ रन बनाएको थियो। भारतका लागि पूर्वकप्तानसमेत रहेका विराट कोहलीले सर्वाधिक ६४ रन बनाए। ४४ बलमा अविजित रहँदै विराटले ८ चौका र एक छक्का प्रहार गरेका थिए। त्यस्तै केएल राहुलले ५०, सूर्यकुमार यादवले ३० रन बनाउँदा आश्विनले अविजित १३ रन बनाए।"
निर्वाचन आयोगले विना मगरलाई पनि सोध्यो स्पष्टीकरण,"काठमाडौं : निर्वाचन आयोगले कञ्चनपुर क्षेत्र नं १ का प्रतिनिधिसभा सदस्यका लागि नेकपा (माओवादी केन्द्र) का उम्मेदवार विना मगरलाई २५ जनाभन्दा बढी साथमा लिई घरदैलो कार्यक्रम गरेको सम्बन्धमा स्पष्टीकरण सोधेको छ । मगरले निर्वाचन क्षेत्र अन्तर्गतको बेलौरी नगरपालिकामा निर्वाचन आचारसंहिता विपरीत हुनेगरी २५ जनाभन्दा बढी साथमा लिई घरदैलो कार्यक्रम गरेको र उक्त विषय आफ्नै फेसबुक पेजबाट समेत सार्वजनिक भएको विषयमा उजुरी परेकाले स्पष्टीकरण सोधिएको हो । निर्वाचन आचारसंहिता, २०७९ को दफा १३ मा राजनीतिक दल, उम्मेदवार, दलको भातृ संगठन तथा सम्बन्धित व्यक्तिले पालना गर्नुपर्ने आचरण अन्तर्गत खण्ड ९ख० मा 'स्थानीय प्रशासनको अनुमति नलिई सार्वजनिक स्थलमा कुनै किसिमको जुलुस, आमसभा, कोणसभा वा भेला गर्न नहुने' र खण्ड (ण) मा 'निर्वाचनमा उम्मेदवारको मनोनयनपत्र पेश गर्न जाँदा वा प्रचारप्रसारका लागि घरदैलो कार्यक्रम गर्दा उम्मेदवार, प्रस्तावक, समर्थक सहित पच्चीस जना भन्दा बढीको जुलुस लिएर जान नहुने र यसरी जाँदा बाजागाजा तथा झाँकी सहित जान नहुने' व्यवस्था छ । 'उल्लेखित सन्दर्भमा तपाईंबाट निर्वाचन आचारसंहिताको प्रतिकूल हुनेगरी बेलौरी नगरपालिकामा निर्वाचन प्रचारप्रसार तथा घरदैलो कार्यक्रम भएको छैन भन्ने आधार कारण के छ ? ' स्पष्टीकरणपत्रमा भनिएको छ, 'तपाईंले निर्वाचन आचारसंहिताका उल्लेखित व्यवस्थाको प्रतिकूल हुनेगरी निर्वाचन प्रचारप्रसार तथा घरदैलो कार्यक्रम गरी निर्वाचन आचारसंहिताको उल्लङ्घन गरेको अवस्थामा तपाईंलाई निर्वाचन आयोग ऐन, २०७३ को दफा २३ को उपदफा ९३० र ९४० बमोजिम कारवाही किन हुनु नपर्ने हो रु यो पत्र कुनै माध्यमबाट तपाईंलाई प्राप्त भएको २४ घण्टाभित्र निर्वाचन आयोग वा प्रदेश निर्वाचन कार्यालय कैलालीमा प्राप्त हुने गरी स्पष्टीकरण पेश गर्न अनुरोध छ ।'"
"स्याङ्जामा मतदाता शिक्षा अभियान, ९७ जना स्वयंसेवक खटाइदै","स्याङ्जा : मतदातालाई मतदानमा सक्रिय सहभागिता जनाउन र मतलाई बदर हुन नदिने उद्देश्यले स्याङ्जामा बिहीबार कात्तिक १८ गतेदेखि मतदाता शिक्षा कार्यक्रम सञ्चालन गरिने भएको छ। मतदाता शिक्षा जिल्लास्तरीय समितिको मंगलबार बसेको बैठकले जिल्लाभर वडादेखि नै सो अभियान सञ्चालन गर्ने निर्णय गरेको हो। पन्ध्र दिन लामो मतदाता शिक्षा कार्यक्रममा वडामा सेवारत स्वास्थ्य स्वयंसेविकालाई परिचालन गरिने भएको हो। स्याङ्जामा ११ पालिकामा ९७ वडा छन्। प्रतिवडा एकजना स्वयंसेविकालाई खटाइने भएको छ। प्रमुख जिल्ला अधिकारी गंगाबहादुर क्षेत्रीले मतदाताको सक्रिय सहभागिता र मत बदर हुन नदिनेगरी मतदाता शिक्षा कार्यक्रम संचालन गरिने भएको बताए। उनले भने, '५ वर्षको एकपटक मतदान गर्न पाउने अधिकारको मतदाताले नै सही सदुपयोग गर्नुपर्छ। मतदाता शिक्षा कार्यक्रमलाई प्रभावकारी बनाउन जिल्लास्तरीय, पालिकास्तरीय र वडास्तरीय समिति गठन गरिएका छन्। प्रमुख जिल्ला अधिकारीको संयोजकत्वमा ५ सदस्यीय जिल्लास्तरीय समिति छ। समितिको सदस्यमा जिल्ला समन्वय अधिकारी, सदरमुकामको स्थानीय तहका प्रमुख प्रशासकिय अधिकृत, पत्रकार महासंघका प्रतिनिधि र जिल्ला निर्वाचन अधिकारी सदस्य सचिव रहने प्रावधान छ। यसैगरी, स्थानीय पालिकास्तरीय र वडास्तरीय समिति समेत गठन भएका छन् । स्थानीय तह स्तरमा सम्बन्धित स्थानीय तहहको प्रमुख प्रशासकीय अधिकृतको संयोजकत्वमा ४ सदस्य र वडास्तरमा वडा सचिवको संयोजकत्वमा ३ सदस्यीय समिति बनेका छन्। सबै समितिहरुका मुख्य उद्देश्य भनेको आफना क्षेत्र भित्रका सम्पूर्ण मतदातालाई समेट्नेगरी मतदाता शिक्षा कार्यक्रम संचालन गर्ने कार्यतालिका तयार गरी समुदायस्तरका घरदैलोमा पुगेर स्वयंसेवकमार्फत मतदाता शिक्षा उपलब्ध गराउनु हो। यसको चाजोपाजो स्थानीय पालिकाले मिलाउनेछ। स्वयंसेवकहरुले मतदान गर्ने, मतपत्र मतपेटिकामा खसाल्ने, मतदान केन्द्रसम्म पुग्ने लगायत विषयमा जानकारी दिनेछन्। यसैगरी, स्याङ्जाका ११ वटै स्थानीय तहमा निर्वाचन सम्पर्क व्यक्तिगत समेत तोकिएका छन्। अर्जुनचौपारी गाउँपालिकामा कमल भण्डारी, आँधीखोलामा गुरुदत्त ढकाल, फेदिखोलामा रामचन्द्र गुरुङ, बिरुवामा पिताम्बर पोखरेल, हरिनासमा सरोज मरासिनी, कालिगण्डकीमा हिरामणी पाण्डे र पुतलीबजार नगरपालिकामा बाबुराम बराल, भीरकोटमा रामप्रसाद खनाल, वालिङमा नरायणप्रसाद रेग्मी, गल्याङमा दशरथ उपाध्याय र चापाकोटमा रत्नखर आचार्यलाई प्रशिक्षण सहित जिम्मेवारी सुम्पिएको जिल्ला निर्वाचन अधिकारी गुरुप्रसाद मरासीनीले जानकारी दिए। निर्वाचन कार्यालय स्याङ्जा। तस्बिर : भवानी अधिकारी"
कोणसभा गर्दा लागेको सबै खर्च उम्मेदवारले बुझाउनुपर्छ : प्रमुख निर्वाचन आयुक्त,"काठमाडौंः निर्वाचन आयोगले भोलिदेखि राजनीतिक दल र उम्मेदवारहरुले आमसभा गर्न पाउने जनाएको छ । आयोगले बुधबार पत्रकार सम्मेलन गर्दै भोलि कार्तिक १७ गतेदेखि मंसीर १ गतेसम्म राजनीतिक दल र उम्मेदवारहरुले प्रचारप्रसार गर्न पाउने जनाएको हो । आयोगका प्रमुख आयुक्त दिनेशकुमार थपलियाले निर्वाचन प्रचारप्रसारको अर्को चरण भोलिदेखि सुरु हुने बताए । उनले भने, आयोगले राजनीतिक दलका गतिविधिहरुको सुक्ष्म ढंगले निगरानी गरिरहेको छ। आमसभा, कोणसभाको खर्च आयोगमा पेश गर्नुपर्छ । उनले सार्वजनिक पद धारण गरेकाहरुले अनुमति लिएर चुनावी प्रचारप्रसारमा जानसक्ने बताए । थपलियाले भने,तर, सरकारी स्रोत साधनको प्रयोग गर्न पाउनुहुँदैन । प्रयोग भए नभएको निगरानी गर्न आवश्यक कार्य अघि बढाइएको छ ।"
जाजरकोटबाट गर्भवतीको हवाइ उद्धार,"जाजरकोट: सुत्केरी हुन नसकेर जटिल अवस्थामा पुगेकी रेखा विकको हवाइ उद्धार गरिएको छ । जुनीचाँदे गाँउपालिका२ मजकोटकी २१ वर्षीया विकलाई हेलिकोप्टरबाट प्रदेश अस्पताल सुर्खेत लगिएको छ । सुत्केरी ब्यथा लागेको तीन दिनसम्म पनि बच्चा जन्मन नसकेपछि उनको अवस्था निकै जटिल भएको थियो । तत्काल सुविधा सम्पन्न अस्पताल नपुर्याए ज्यानै जान सक्ने स्वास्थ्यकर्मीको सुझावपछि राष्ट्रपति महिला उत्थान कार्यक्रमबाट उनको उद्धार गरिएको जाजरकोटका प्रमुख जिल्ला अधिकारी अन्जन श्रेष्ठले बताए । प्रदेश अस्पतालमा रेखाको पेटबाट मृत बच्चा निकालिएको छ । रेखाको स्वास्थ्य अवस्था भने अहिले खतरामुक्त रहेको चिकित्सकले बताएका छन् । स्थानीय स्वास्थ्य चौकी, गाँउपालिका र स्थानिय प्रशासनको पहलमा जोखिममा परेकी गर्भवतीको उद्धार गरिएको गाँउपालिका उपाध्यक्ष वीरेन्द्र शाहीले बताए"
गौतमबुद्ध अन्तर्राष्ट्रिय विमानस्थलबाट कुवेत एयरले नियमित उडान गर्ने,"काठमाडौं : कुवेतको ध्वजावाहक कम्पनी कुवेत एयरले भैरहवाको गौतमबुद्ध अन्तर्राष्ट्रिय विमानस्थलबाट नियमित उडान गर्ने योजना पेश गरेको छ। नेपाल नागरिक उड्डयन प्राधिकरण (क्यान) का अनुसार उक्त एयरले अबको एक महिनापछि भैरहवाको गौतमबुद्ध अन्तर्राष्ट्रिय विमानस्थलबाट नियमित उडान गर्ने योजना पेस गरेको हो। गएको सोमबार मात्रै उक्त एयरले कुवेतनेपाल चार्टर उडान सुरु गरेको नागरिक उड्डयन प्राधिकरण (क्यान) का महानिर्देशक प्रदीप अधिकारीले जानकारी दिए। उनका अनुसार कुवेतनेपाल दुईतर्फी उडानका लागि करिब दुई महिनाअघि कूटनीतिक प्रक्रिया सुरु गरेको उक्त कम्पनीले सुरुआतमा चार्टर उडान सुरु गरेको हो। उक्त कम्पनीले चार्टर उडान सुरु गरेको र हाल पर्यटकको यामसँगै अगाडि नै तालिका लिइसकेका कारण त्रिभुवन अन्तर्राष्ट्रिय विमानस्थलबाट उडान गर्न दिइएको प्राधिकरणका प्रवक्ता जगन्नाथ निरौलाले जानकारी दिए। उनका अनुसार उक्त कम्पनीलाई चार्टर उडानका लागि भैरहवा गन्तव्य कायम गरिने र आउँदो डिसेम्बरबाट यो कम्पनीले भैरहवामै नियमित उडान गर्ने योजना पेस गरिसकेको छ। उक्त कम्पनीले भैरहवास्थित गौतमबुद्ध अन्तर्राष्ट्रिय विमानस्थलबाट नियमित उडान गर्ने योजना पेस गरेको भए पनि उडान तालिका प्रस्ताव आउन बाँकी रहेको बताइएको छ। भैरहवाबाट हाल कुवेतकै जजिरा एयरवेजले नियमित उडान गर्दै आएको छ। कुवेत एयरको नियमित उडान सुरु भएसँगै बजार थप प्रतिस्पर्धात्मक हुने प्राधिकरणले जनाएको छ। यसैगरी अबुधाबीस्थित बिज एयरले आफ्नो उडान मिति तत्कालका लागि स्थगित गरेको बताइएको छ। अबको डेढ महिनापछि भैरहवाको गौतमबुद्ध अन्तर्राष्ट्रिय विमानस्थलबाट उडान गर्ने वायुसेवा कम्पनीको सङ्ख्या आधा दर्जनभन्दा बढी पुग्ने नेपाल नागरिक उड्डयन प्राधिकरण (क्यान) ले जनाएको छ। डिसेम्बर १६ बाटै प्राधिकरणले फ्लाइ दुबई, कतार एयरवेज, एयर अरेबियालगायत वायुसेवालाई गौतमबुद्ध अन्तर्राष्ट्रिय विमानस्थलबाट उडान गर्न निर्देशन दिइसकेको छ। हिमालय एयरलाइन्सले चार्टड उडान गर्ने निजी क्षेत्रको हवाई सेवा प्रदायक कम्पनी हिमालय एयरलाइन्सले यही कात्तिक १७ गते बिहीबारदेखि भैरहवास्थित गौतम बुद्ध अन्तर्राष्ट्रिय विमानस्थलबाट चार्टड उडान गर्ने भएको छ। नेपाल नागरिक उड्डयन प्राधिकरण (क्यान) का प्रवक्ता जगन्नाथ निरौलाका अनुसार उक्त हवाई सेवा प्रदायक कम्पनीले भैरहवास्थित गौतमबुद्ध अन्तर्राष्ट्रिय विमानस्थलबाट दुई वटा चार्टड उडान गर्न सहमत भएको हो। यसअघि नेपाल नागरिक उड्डयन प्राधिकरणको विन्टर सेड्युल अन्तर्गत नेपाल वायुसेवा निगमले तोकेको मितिबाट भैरहवाबाट उडान नगरेको भन्दै नेपाल नागरिक उड्डयन प्राधिकरणले वायुसेवा निगमको आइतबारको उडान रद्द गरिदिएको थियो।"
"उत्तर कोरियामाथि दक्षिण कोरियाले गर्यो जवाफी कारबाही, तीन मिसाइल प्रहार","उत्तर कोरिया : उत्तर कोरियाले बुधबार बिहान करिब १० मिसाइल प्रहार गरेको थियो। सो आक्रमणको जवाफमा बुधबार दिउँसो दक्षिण कोरियाले तीनवटा मिसाइल प्रहार गरेको छ। दक्षिण कोरियाले हावाबाट सतहमा हान्न सक्ने तीन मिसाइल प्रहार गरेको हो। उत्तर कोरियाले क्षेप्यास्त्र प्रहार गरेको करिब तीन घण्टापछि प्रहार गरिएको उक्त क्षेप्यास्त्र उत्तरी सीमा रेखाबाट केही टाढा खसेको दक्षिण कोरियाली अधिकारीहरूले बताएका छन्। यो रेखाले अस्पष्ट रूपमा दुई देशबीच समुद्र विभाजित गर्दछ। तर, उत्तर कोरिया भने उक्त सीमा रेखालाई स्वीकार गर्दैन। यसअघि उत्तर कोरियाले एकपछि अर्को गरी कम्तीमा दश मिसाइल प्रहार गरेको बताइएको थियो । यी मध्ये एउटा ब्यालेस्टिक मिसाइल पहिलो पटक दक्षिण कोरियाको सामुद्रिक सीमामा खसेको थियो। यसपछि टापुमा हवाई हमलाको चेतावनी जारी गरिएको थियो। उत्तर कोरियाद्वारा दश मिसाइल प्रहार : आक्रामकताको जवाफ छिट्टै दिने दक्षिण कोरियाको चेतावनी दक्षिण कोरियाले उत्तर कोरियाको क्षेप्यास्त्र दक्षिण कोरियाको जलक्षेत्र नजिक खसेको यो पहिलो पटक भएको बताएको छ । शीर्ष दक्षिण कोरियाली अधिकारी केंग शिनचुलले उत्तर कोरियाले प्रहार गरेको क्षेप्यास्त्र दक्षिण कोरियाको सीमा नजिकै खसेकोले अस्वीकार्य भएको बताएका छन् । उत्तर कोरियाले यी क्षेप्यास्त्र प्रहार गर्नुअघि दक्षिण कोरिया र अमेरिकाबीच भइरहेको वायु सेना अभ्यास रोक्न भनेको थियो। दक्षिण कोरियाका राष्ट्रपति युन सुकयुलले उत्तर कोरियाको आक्रामकताको छिट्टै जवाफ दिइने बताएका थिए। उनले दक्षिण कोरिया र अमेरिकाबीचको सम्बन्ध तोड्ने कुनै पनि प्रयास सफल नहुने बताएका थिए । बीबीसी"
आचार संहिता उल्लंघन गर्ने ७१ जनालाई स्पष्टीकरण,काठमाडौं : निर्वाचन आयोगले निर्वाचन आचारसंहिता उल्लंघन गर्ने ७१ जनालाई कारवाही गरेको जनाएको छ । आयोगका प्रमुख आयुक्त दिनेशकुमार थपलियाले उजुरीका आधारमा ७१ जनालाई स्पष्टीकरण सोधिएको बताए । उनले स्पष्टीकरणको आधारमा कारबाही प्रकृया अघि बढेको जानकारी दिए । उनले निर्वाचनलाई भयरहित र निष्पक्ष बनाउन आयोग कटिबद्ध भएर लागेको बताए। आयोगले निर्वाचनलाई सुरक्षित तवरले सम्पन्न गर्न सरकारसँग छलफलमा जुटेको पनि जानकारी दिए।
निर्वाचन आयोगले सोध्यो विना मगरलाई स्पष्टीकरण,"काठमाडौं :निर्वाचन आयोगले नेकपा (माओवादी केन्द्र) बाट कञ्चनपुर क्षेत्र नं १ का प्रतिनिधिसभा सदस्यका उम्मेदवार विना मगरलाई स्पष्टीकरण सोधेको छ । निर्वाचन क्षेत्र अन्तर्गतको बेलौरी नगरपालिकामा मगरले निर्वाचन आचारसंहिता विपरीत हुनेगरी २५ जनाभन्दा बढी साथमा लिई घरदैलो कार्यक्रम गरेको भन्दै उजुरी परेकाले स्पष्टीकरण सोधिएको हो । मगरको आफ्नै फेसबुक पेजमा घरदैलो अभियानमा सहभागी भएको भिडियो समेत सार्वजनिक भएको छ। निर्वाचन आचारसंहिता, २०७९ को दफा १३ मा राजनीतिक दल, उम्मेदवार, दलको भातृ संगठन तथा सम्बन्धित व्यक्तिले पालना गर्नुपर्ने आचरण अन्तर्गत खण्ड (ख) मा स्थानीय प्रशासनको अनुमति नलिई सार्वजनिक स्थलमा कुनै किसिमको जुलुस, आमसभा, कोणसभा वा भेला गर्न नहुने र खण्ड (ण) मा निर्वाचनमा उम्मेदवारको मनोनयनपत्र पेश गर्न जाँदा वा प्रचारप्रसारका लागि घरदैलो कार्यक्रम गर्दा उम्मेदवार, प्रस्तावक, समर्थक सहित पच्चीस जना भन्दा बढीको जुलुस लिएर जान नहुने र यसरी जाँदा बाजागाजा तथा झाँकी सहित जान नहुने व्यवस्था छ । उल्लेखित सन्दर्भमा तपाईंबाट निर्वाचन आचारसंहिताको प्रतिकूल हुनेगरी बेलौरी नगरपालिकामा निर्वाचन प्रचारप्रसार तथा घरदैलो कार्यक्रम भएको छैन भन्ने आधार कारण के छ ? स्पष्टीकरणपत्रमा भनिएको छ, तपाईंले निर्वाचन आचारसंहिताका उल्लेखित व्यवस्थाको प्रतिकूल हुनेगरी निर्वाचन प्रचारप्रसार तथा घरदैलो कार्यक्रम गरी निर्वाचन आचारसंहिताको उल्लङ्घन गरेको अवस्थामा तपाईंलाई निर्वाचन आयोग ऐन, २०७३ को दफा २३ को उपदफा (३) र (४) बमोजिम कारवाही किन हुनु नपर्ने हो ? यो पत्र कुनै माध्यमबाट तपाईंलाई प्राप्त भएको २४ घण्टाभित्र निर्वाचन आयोग वा प्रदेश निर्वाचन कार्यालय कैलालीमा प्राप्त हुने गरी स्पष्टीकरण पेश गर्न अनुरोध छ ।"
"अफगानिस्तानको काबुलमा शक्तिशाली विस्फोट, ठूलो क्षतिको आशङ्का",काबुल : अफगानिस्तानको काबुलस्थित प्रहरी जिल्ला नं ५ मा बुधबार बिहान शक्तिशाली विस्फोट भएको छ। सो विस्फोटमा परी ठूलो जनधनको क्षतिको आशङ्का गरिएको बताइएको छ। विस्फोट निकै शक्तिशाली भएको प्रत्यक्षदर्शीहरुले जनाएका छन्। उनीहरुका अनुसार सो विस्फोटबाट कैयौँ मानिसको ज्यान गएको हुनसक्छ। उनीहरुका अनुसार स्थानीय समयानुसार बिहान ८ बजेर १० मिनेट जाँदा जिल्ला प्रहरी कार्यालय ५ स्थित सरकारी भवनअगाडि रहेको सरकारी कर्मचारीको मिनीबसलाई लक्षित गरी विष्फोट भएको बताइएको छ । प्रहरीले घटनास्थललाई घेराबन्दी गरेको छ। विष्फोटस्थलमा पत्रकारलगायत मानिसलाई प्रवेशमा रोक लगाएको छ। यस घटनाको विस्तृत विवरण भने आइसकेको छैन। रासस
लागुऔषध मुद्दाका तीनजना फरार प्रतिवादी पक्राउ,"कास्की : लागुऔषध मुद्दाका ३ जना फरार प्रतिवादीलाई प्रहरीले पक्राउ गरेको छ । पक्राउ पर्नेहरुमा पोखरा महानगरपालिका३० खोरखार बस्ने २६ वर्षीय सबिन गिरी, २२ वर्षीय सुजन कामी र उदयपुर जिल्ला त्रियुगा नगरपालिका१५ घर भई सोही महानगरपालिका२७ हमालचोक बस्ने २८ वर्षीय अनिल आले रहेका छन् । लागुऔषध मुद्दामा जिल्ला अदालत कास्कीको विभिन्न मितिको फैसलाले सबिन गिरीलाई ४ महिना २८ दिन कैद, सुजन कामीलाई ४ महिना ६ दिन कैद र अनिल आलेलाई ३ महिना २८ दिन कैद र २ हजार रुपैयाँ जरिवाना सजाय ठहर भई फरार रहेका उनीहरुलाई जिल्ला प्रहरी कार्यालय कास्की र ईलाका प्रहरी कार्यालय शिसुवाबाट खटिएको प्रहरीले पक्राउ गरेको हो । उनीहरुलाई आवश्यक कारबाहीको लागि जिल्ला अदालत कास्कीमा पेश गरिएको जिल्ला प्रहरी कार्यालय कास्कीले जनाएको छ ।"
निर्वाचन शान्तिपूर्ण रुपमा सम्पन्न हुन्छ : गृहमन्त्री खाण,"बुटवल : गृहमन्त्री बालकृष्ण खाणले सबैको साझा प्रयत्नमा आगामी निर्वाचन शान्तिपूर्ण रुपमा सम्पन्न हुने विश्वास व्यक्त गरेका छन्। उनले भने, 'कर्मचारी, सुरक्षा निकायसँगको समन्वयमा प्रतिनिधिसभा र प्रदेशसभाको निर्वाचन भयरहित वातावरणमा सम्पन्न हुन्छ ।' बुटवलमा बुधबार आयोजित लुम्बिनी प्रदेशस्तरीय सुरक्षा बैठकलाई सम्बोधन गर्दै गृहमन्त्री खाणले स्थानीय तहको निर्वाचन सम्पन्न गर्न सबैको सहयोग रहेकाले आगामी निर्वाचन पनि सबैका सहयोगमा शान्तिपूर्ण हुने बताए। उनले नागरिकको जीवन रक्षा गर्नु सरकारको पहिलो दायित्व भएको जनाउँदै नागरिकको सुरक्षा र सम्पत्तिको रक्षाका लागि सरकार सधैँ प्रतिबद्ध रहेको उल्लेख गरे। नागरिकको जीवन र सम्पत्तिको रक्षा गर्ने कार्यमा सुरक्षा निकायले २४ सै घण्टा खटेर महत्वपूर्ण भूमिका निर्वाह गरेको जनाउँदै उनले नेपाली सेना, नेपाल प्रहरी, सशस्त्र प्रहरी बल नेपाल र राष्ट्रिय अनुसन्धान विभागलाई धन्यवाद दिए। 'सीमित स्रोतसाधानका बाबजुद विषम परिस्थितिमा पनि सुरक्षा निकायले खेलेको भूमिका प्रशंसनीय छ', उनले भने। सुरक्षा बैठकमा प्रदेशको सुरक्षा अवस्था र आगामी निर्वाचनबारे छलफल हुने जनाइएको छ । बैठकमा प्रदेशका १२ वटै जिल्लाका प्रमुख जिल्ला अधिकारी तथा सुरक्षा निकायका प्रमुखको प्रस्तुति रहने रुपन्देहीका प्रमुख जिल्ला अधिकारी भरतमणि पाण्डेले जानकारी दिए। रासस"
बैतडीमा गठबन्धनलाई बागीको चुनौती : होला त दामोदरको ह्याट्रिक ?,"धनगढीबैतडी: बैतडीमा सत्तागठबन्धनलाई बागी उम्मेदवारहरुले चुनौती दिएका छन् । एक निर्वाचन क्षेत्र रहेको बैतडीमा प्रतिनिधिसभामा सत्ता गठबन्धनबाट नेकपा माओवादी केन्द्रका नरेन्द्रबहादुर कुवर (विजयसुन्दर) चुनावी मैदानमा छन् । त्यहाँ नेकपा एमालेले तेस्रो पटक दामोदर भण्डारीलाई मैदानमा उतारेको छ । कांग्रेसको बलियो आधार भएको बैतडीमा माओवादी केन्द्रलाई सीट दिएको भन्दै रुष्ट भएका कांग्रेसीहरुले बागी उम्मेदवार उठाएपछि गठबन्धनका उम्मेदवारलाई चुनौती थपिएको हो । कांग्रेस नेता, पूर्वराज्यमन्त्री तथा पाटन नगरपालिकाका निवर्तमान मेयर केशवबहादुर चन्दले प्रतिनिधिसभाका लागि बागी उमेदवारी दिएपछि गठबन्धनका कुवरलाई जीत निकाल्न चुनौती छ । कुवर भूमिगत कालदेखि नेकपा माओवादी केन्द्रका चर्चित नेता हुन् । पुर्चौंडी नगरपालिका घर भएका उनले संविधान सभाको पहिलो निर्वाचन २०६४ मा बैतडी १ बाट एमालेका दामोदर भण्डारीलाई पराजित गर्दै जित निकालेका थिए । तर, त्यसपछिको चुनावमा भने उनको त्यो विरासत कायम रहन सकेन । २०७० सालको निर्वाचनमा कुवर बैतडी १ बाट दामोदर भण्डारीसँग पराजीत भए। त्यतिबेला पनि बैतडीमा प्रतिनिधिसभाका २ निर्वाचन क्षेत्र थिए । तर, २०७४ सालमा भने एमाले र नेकपा माओवादी केन्द्रको तालमेल भएकाले कुवर, भण्डारीका सारथी भएर काम गरे । २०७४ सालको निर्वाचनमा भण्डारीले कांग्रेसका नरबहादुर चन्दलाई ११ हजार २३३ मतान्तरले पराजित गरे । भण्डारीले ३९ हजार ५२४ मत ल्याउदा चन्दले २८ हजार २९१ मत मात्रै पाएका थिए । भण्डारीले पार्टीको नीति र नेतृत्व नै आफ्नो जित्ने आधार भएको दाबी गरेका छन् । पार्टीको नीति र नेतृत्व नै मेरो जित्ने आधार हो । सुखी नेपाली, समृद्ध नेपालको नारा एमालेले मात्रै साकार गर्न सक्छ भन्ने कुरा जनतालाई थाहा छ, त्यही जित्ने आधार हो,' भण्डारीले भने । तर, यसपाली उनै २०७४ सालका सहकर्मीहरुबीच प्रतिस्पर्धा भएको छ । नेकपा विभाजन भएर एमाले र माओवादी केन्द्र अलगअलग भएपछि फेरि दुवैजना प्रतिस्पर्धा गर्ने स्थानमा पुगेका हुन् । यसपाली मेरो ह्याट्रिक हुन्छ । गठबन्धनमा बागी उठनु भनेको जीत अझ सहज हुनु हो,' भण्डारीले भने । भण्डारीले पार्टीको नीति र नेतृत्व नै आफ्नो जित्ने आधार भएको दाबी गरे । पार्टीको नीति र नेतृत्व नै मेरो जित्ने आधार हो । सुखी नेपाली, समृद्ध नेपालको नारा एमालेले मात्रै साकार गर्न सक्छ भन्ने कुरा जनतालाई थाहा छ, त्यही जित्ने आधार हो,' भण्डारीले भने । उनले पछिल्ला १० वर्षमा गरेका विकास निर्माणका काम पनि आफ्नो जित्ने आधार भएको दाबी गरे । पाटन विमानस्थलको कालोपत्रे, पाटन पञ्चेश्वर सडक निर्माण, महाकाली करिडोरमा अरबौंको बजेट, सतबाँझगोकुलेश्वर सडक र जनता आवास कार्यक्रम जस्ता विकास निर्माणका काम गरेको छु,' भण्डारीले भने । २०७० सालमा जितेपछि भण्डारी केही महिनाका लागि मात्रै अर्थ राज्यमन्त्री पनि भएका थिए । बैतडीमा कुल एक लाख ४० हजार २०१ मतदाता छन् । स्थानीय तहको निर्वाचनमा प्रमुखहरुले पाएको मतलाई आधार मान्ने हो भने त्यहाँ नेकपा एमाले ठूलो दल हो । एमालेबाट जितेका स्थानीय तहका प्रमुखहरुले कुल ३६ हजार ४६९ मत पाएका थिए भने कांग्रेसका स्थानीय तहका प्रमुखहरुले ३५ हजार ७४५ मत पाएका थिए । तर, गठबन्धनमा रहेका नेकपा माओवादी केन्द्रले ७ हजार ३३५ र नेकपा एकीकृत समाजवादीले ७ हजार ६८८ मत पाएको थियो । गठबन्धनका सबै मत जोडदा ५० हजार ७६८ मत हुन्छ । जुन नेकपा एमालेको भन्दा झण्डै १४ हजारले बढी छ । मतका आधारमा नेकपा एमालेको हाराहारीमा रहेको नेपाली कांग्रेस बैतडीले यसपाली त्यहाँ कांग्रेसकै उमेदवार माग गरेको थियो । तर गठबन्धनमा बैतडी नेकपा माओवादी केन्द्रको भागमा पर्यो । कांग्रेसका धेरै नेता कार्यकर्ताहरु बागीहरुको पक्षमा खुलेर लाग्न थालेका छन् । पाटन नगरपालिकाका नगर सभापति मानबहादुर ऐर स्वयम स्वतन्त्र उम्मेदवारको पक्षमा खुलेर लागेका छन् । यद्यपी उनलाई जिल्ला समितिले स्पष्टिकरण पनि सोधिसकेको छ । स्थानीय तहमा पाएको मत अनुसार नेकपा माओवादी केन्द्रको ७ हजार ३३५ मत छ । कांग्रेसका ३५ हजार र समाजवादीका साढे ७ हजार मत मध्ये माओवादीलाई कति मत आउँछन् ? त्यो त परिणामले देखाउँला तर कांग्रेसले टीकट नपाएको असन्तुष्टिको फाइदा भने नेकपा एमालेलाई हुनसक्ने विश्लेषकहरु बताउँछन् । कांग्रेसबाट बागी उठेका केशवबहादुर चन्द पनि त्यहाँका लोकप्रिय नेता हुन् । पाटन नगरपालिकामा उनले गरेको कार्यमा खासै विवाद आएन । मैले ३२ वर्ष कांग्रेसमा रहेर राजनीति गरे । कांग्रेसका ३५ हजार कार्यकर्ता छन् बैतडीमा । पार्टी केन्द्रले गरेको अपवित्र गठबन्धनको विरुद्धमा मेरो उमेदवारी हो । जिल्लाको सभापतिलाई समेत पार्टीले टिकट दिएन । यसरी सिद्धान्त विक्री गर्न पाइदैन भनेर म उठेको हो,' चन्दले भने । उनले कांग्रेसभित्रका असन्तुष्ट र एमालेसहितका अरु असन्तुष्ट नेताका मत नै आफ्नो जित्ने आधार बताए । कांग्रेसमा यो गठबन्धनको विरोधमा धेरै नेता कार्यकर्ता छन्, त्यो मेरो पहिलो आधार हो । अझ अरु पार्टीका पनि असन्तुष्ट नेता कार्यकर्ताका लागि उपयुक्त उमेदवार हो, त्यसैले म जित्छु,' चन्दले भने । अझ कांग्रेसका धेरै नेता कार्यकर्ताहरु बागीहरुको पक्षमा खुलेर लाग्न थालेका छन् । पाटन नगरपालिकाका नगर सभापति मानबहादुर ऐर स्वयम स्वतन्त्र उम्मेदवारको पक्षमा खुलेर लागेका छन् । यद्यपी उनलाई जिल्ला समितिले स्पष्टिकरण पनि सोधिसकेको छ । कांग्रेसका धेरै नेताहरु बागीको पक्षमा लागेपछि गठबन्धनका उम्मेदवारलाई भने सकस भएको छ । गठबन्धनसँग ५० हजार मत छन, अझ मेरो आफ्नै गृह पालिका पुर्चौंडीमा म अगाडि आउँछु, 'गठबन्धनका उम्मेदवार कुवरले भने, स्थानीय तहको चुनावमा त्यहाँ कांग्रेस जिते पनि, प्रतिनिधिसभामा मेरो पक्षमा जनमत छ । बैतडीमा प्रदेश सभामा पनि गठबन्धनका विरुद्ध कांग्रेसका बागी उमेदवार उठेका छन् । प्रदेश क्षेत्र नं (१) बाट महाधिवेशन प्रतिनिधि हरिमोहन भण्डारीले गठबन्धनलाई चुनौती थपेका छन् । गठबन्धनका उम्मेदवार नरेन्द्रबहादुर कुवरको गृहपालिका पुर्चौंडी स्थानीय तहमा नेपाली कांग्रेसले जितेको छ । कांग्रेसका दिपकबहादुर बमले ५८ सय ८० मत ल्याउँदा नेकपा माओवादी केन्द्रका विक्रम कुवरले ३९ सय ६ मत ल्याएका थिए । स्थानीय तहको परिणामअनुसार कुवरको पालिकामा नेकपा एमाले दोस्रो स्थानमा छ । नेकपा एमालेका कर्णबहादुर कुवरले ३९ सय ६५ मत ल्याएका थिए । बैतडीमा प्रदेश सभामा पनि गठबन्धनका विरुद्ध कांग्रेसका बागी उमेदवार उठेका छन् । प्रदेश क्षेत्र नं (१) बाट महाधिवेशन प्रतिनिधि हरिमोहन भण्डारीले गठबन्धनलाई चुनौती थपेका छन् । सोही क्षेत्रमा नेकपा एकीकृत समाजवादीका नरेन्द्र बिष्टले पनि पार्टीबाटै उम्मेदवारी दिएका थिए । उनले पनि पार्टीकै चुनाव चिन्ह कलम लिएर चुनावी मैदानमा होमिएका छन् । बैतडीमा गठबन्धनबाट, प्रतिनिधि सभा नेकपा माओवादी केन्द्र र प्रदेशका दुबै सीट नेपाली कांग्रेसको भागमा परेको थियो । कांग्रेसले प्रदेशसभा निर्वाचन क्षेत्र (१) बाट वीरबहादुर विष्ट र प्रदेशसभा निर्वाचन क्षेत्र (२) बाट शिवराज भट्टलाई उठाएको छ । प्रदेश सभा (१) मा कांग्रेसका बागी र समाजवादीका विष्टले गठबन्धनका उमेदवार वीरबहादुर विष्टलाई असर पार्ने देखिन्छ । नेकपा एमालेले प्रदेश सभा (१) बाट सुरेन्द्र पाल र प्रदेश सभा (२) बाट लिलाधर भट्टलाई उम्मेदवार बनाएको छ। भट्ट यसअघि २०७४ सालको निर्वाचनमा प्रदेशसभा सदस्य पदमा सो क्षेत्रबाट जितिसकेका नेता हुन् । प्रदेश (१) मा देखिएका २२ जना बागी उमेदवारका कारण त्यहाँ पनि एमालेका पाललाई सहज हुने विश्लेषण गरिन थालिएको छ ।"
निर्वाचन बिथोल्ने अधिकार कसैलाई छैनः गृहमन्त्री,काठमाडौंः गृहमन्त्री बालकृष्ण खाँणले निर्वाचन बिथोल्ने अधिकार कसैलाई नभएको बताएका छन् । बुधबार बुटवलमा आयोजित कार्यक्रममा गृहमन्त्री खाँणले असन्तुष्टि जाहेर गर्ने अधिकार सबै नागरिक र दललाई भए पनि निर्वाचन बिथोल्ने अधिकार कसैलाई नभएको बताएका हुन् । वर्तमान व्यवस्थाप्रति केही असन्तुष्टि जाहेर गर्दै मूलधारको राजनीतिभन्दा बाहिर रहेका दललाई पनि राष्ट्रिय राजनीतिको मूलधारमा ल्याउन सरकारले पहल गरिरहेको उनले बताए । सबैको साझा प्रयत्नमा आगामी निर्वाचन शान्तिपूर्ण रुपमा सम्पन्न हुने उनको भनाइ छ । गृहमन्त्री खाँणले स्थानीय तहको निर्वाचन सम्पन्न गर्न सबैको सहयोग रहेकाले आगामी निर्वाचन पनि सबैको सहयोगमा शान्तिपूर्ण हुने दावी गरे। उनले नागरिकको जीवन रक्षा गर्नु सरकारको पहिलो दायित्व भएको जनाउँदै नागरिकको सुरक्षा र सम्पत्तिको रक्षाका लागि सरकार सधैं प्रतिबद्ध रहेको बताए ।
५७ औं जन्मदिन मनाउँदै विश्वका तेस्रो धनी फिल्म स्टार शाहरुख खान,"नयाँ दिल्ली : शाहरुख खान आज ५७ औं जन्मदिन मनाइरहेका छन्। शाहरुखलाई विश्वको तेस्रो धनी फिल्म स्टार मानिन्छ । उनको कुल सम्पत्ति ५१०० करोडभन्दा बढी छ। हिजो राति शाहरुखको घरबाहिर उनका फ्यानहरुको मेला लागेको थियो । शाहरुख खानलाई एकफेर हेर्न मात्र उनका फ्यानहरु राति अबेरसम्म पर्खिरहेका थिए। उनको घरबाहिर फ्यानहरूले चर्को स्वरमा शाहरुखको नाम पुकारिरहेका थिए । यसैबीच आतिशबाजीको मनोरम दृश्य पनि देखियो । शाहरुख खानको जन्मदिनमा उनका केही फ्यानहरू अभावमा परेकाहरूलाई खाना बाढ्ने गर्छन्। शाहरुखकी आमा लतिफ फातिमा मजिस्ट्रेट थिइन् भन्ने कुरा धेरैलाई थाहा छैन । उनी आफ्नो समयको सफल मुस्लिम महिला मध्ये एक थिइन्। उनी सामाजिक कार्यमा धेरै अगाडि थिइन्। उनको पूर्व प्रधानमन्त्री इन्दिरा गान्धीसँग घनिष्ठ सम्बन्ध थियो। उनका बुबा मीर ताज भने साधारण व्यक्ति थिए। उनी पेशावरबाट आएर दिल्लीमा चिया बेच्ने गर्थे । दुर्घटनाले दुवैलाई एकसाथ ल्यायो र उनीहरुको विवाह भयो। शाहरुख खान नामको स्टार बन्ने कहानीको सुरु त्यहाँबाटै भयो । बुबा मीर ताज धेरै भाषाका ज्ञाता शाहरुख खानलाई इन्डस्ट्रीका किंग अफ रोमान्स भनिन्छ । तर, उनले यो गुण आफ्ना पिता मीर ताज मोहम्मदबाट पाएका थिए । मीर ताज, ६'२ उचाइ, पेशावरका पठान थिए। उनी स्वतन्त्रता संग्रामका युवा स्वतन्त्रता सेनानीहरूमध्ये एक थिए। मीर ताजको हास्य भावना उत्कृष्ट थियो। उनले एमए र एलएलबी अध्ययन गरेका थिए। उनलाई फारसी, संस्कृत, पश्तो, पञ्जाबी, हिन्दी, अंग्रेजीलगायत धेरै भाषाहरूको ज्ञान थियो। वकालतमा असफल भएपछि फर्निचर व्यवसाय, यातायात, मट्टितेल कारोवारको व्यवसाय गरे। भारत र पाकिस्तानको विभाजन पछि, मीर ताज परिवारसँगै दिल्लीमा बसोबास गरे। त्यहाँ उनको विलिंगेन अस्पतालको पछाडि एउटा चिया पसल थियो। शाहरुखका अभिभावकको प्रेमकथा फिल्म जस्तै एक दिन मीर ताज आफ्ना साथीहरूसँग दिल्लीको इन्डिया गेटमा घुम्न गए। उनले त्यहाँ कार दुर्घटना भएको देखे। कार उल्टो पल्टिएको थियो, जसमा लतिफ फातिमा, उनका दिदीबहिनी र बुबा थिए। चालक गाडी छोडेर फरार भएका थिए भने सबै घाइते अवस्थामा थिए । मीर ताजले आफ्नो साथीको सहयोगमा त्यो गाडीलाई सीधा गरे । रगतको जरुरत परेको बेला रगत समूह मिल्दा मीर ताज आफैले रगत दिए । उनको सो परिवारसँग मित्रता भयो र घर आउजाउ गर्न थाले। एक दिन मीर ताज लतिफ फातिमाको घर पुगे । उनका बुवाले सोधे हाम्रो कान्छी छोरीलाई बिहे गर्ने ? मीर ताजले भने होइन, म जेठी बहिनीसँग बिहे गर्छु, जसलाई मैले रगत दिएको छु। लतिफ फातिमाको त्यतिबेला क्रिकेटर अब्बास अली बेगसँग इन्गेजमेन्ट भइसकेको थियो। तर उक्त इङ्गेजमेन्ट तोडेर फातिमाले मीर ताजसँग विवाह गरिन् । मीर ताजले सन् १९५९ मा ११ वर्ष कान्छी लतिफ फातिमासँग विवाह गरेका थिए । एक वर्षपछि उनीहरुको घरमा छोरीको जन्म भयो र त्यसपछि सन् १९६५ मा शाहरुख खान जन्मिए। शाहरुख खानकी आमा लतिफ फातिमा हैदराबादकी थिइन्। उनी आफ्नो समयभन्दा अगाडि बढ्ने महिला थिइन् । उनले इङ्गल्याण्डको अक्सफोर्ड विश्वविद्यालयमा अध्ययन गरेकी थिइन्। उनी आफ्नो समयकी प्रथम श्रेणी मजिस्ट्रेट थिइन्। उनी समाजसेवामा पनि अगाडि थिइन् । शाहरुख बाल्यकालमा जेल परेका थिए शाहरुख खानको परिवार दिल्लीको राजेन्द्र नगरमा भाडाको घरमा बस्थे । आमाबुवाले केरोसिन एजेन्सी चलाउथे। एकपटक शाहरुख पनि अवैध मट्टीतेल कारोबारको आरोपमा पक्राउ परेका थिए । तर, उनले तत्काल जमानत पाए । खेलकुद बन्ने सपना सेन्ट कोलम्बस स्कुलमा पढ्दै गर्दा शाहरुखको खेलकुदमा रुचि जाग्यो । शाहरुख हक्की र फुटबलका माहिर थिए । एक दिन खेल्ने क्रममा शाहरुखको काँधमा गहिरो चोट लागेको थियो । शाहरुखको सपना खेलकुदमा करियर बनाउने थियो । तर, चिकित्सकले उनलाई खेलकुदबाट टाढा रहन सल्लाह दिए।"
कांग्रेसले भन्योचुनावपछि शेरबहादुर देउवा प्रधानमन्त्री,"काठमाडौं : नेपाली कांग्रेसका प्रवक्ता डाप्रकाशशरण महतले कांग्रेसको बटमलाइन चुनावपछि शेरबहादुर देउवा नै प्रधानममन्त्री बन्ने रहेको बताएका छन्। बुधबार बुटवलमा आयोजित कार्यक्रममा महतले निर्वाचनपछि सबैभन्दा धेरै सिट नेपाली कांग्रेसले ल्याउने र पार्टी सभापतिको हैसियतमा शेरबहादुर देउवा नै प्रधानमन्त्रको रुपमा अगाडि सार्ने बताए। कांग्रेस निर्वाचन प्रचारप्रसार समितिका संयोजक समेत रहेका प्रवक्ता डा महतले १६५ सिटमध्ये ९१ सिटमा नेपाली कांग्रेस उम्मेदार भएकाले अन्य पार्टीभन्दा निश्चितरुपमा धेरै सिट आफ्नो पार्टीको आउने दावी गरे। केपी ओली नेतृत्वको बहुमतको सरकार हुँदा लोकतान्त्रिक पद्धतिमा पनि जनताका अभिव्यक्ति स्वतन्त्रता तथा प्रेस स्वतन्त्रता जस्ता अधिकारलाई बञ्चित गरेको भन्दै देश, जनता र अधिकारको पूर्णअधिकार सम्पन्न गर्नका लागि आगामी निर्वाचनमा गठबन्धनलाई जिताउन उनले आग्रह गरे। उनले नेपाली कांग्रेसको नेतृत्वमा सरकार गठन भएपछि कोभिड नियन्त्रणलगायत काम गरेको दावी गरे।"
एमाले लोकतन्त्र विरोधी हो : मन्त्री पौडेल,"बागलुङ: शिक्षा, विज्ञान तथा प्रविधि मन्त्री देवेन्द्र पौडेलले नेकपा एमाले लोकतन्त्र विरोधी पार्टी भएको आरोप लगाएका छन् । चुनावी अभियानका क्रममा बागलुङ रहेका पौडेलले एमाले लोकतन्त्र विरोधी दल भएकै कारण लोकतन्त्र र प्राप्त उपलब्धी जोगाउन गठबन्धन गर्नु परेको बताए । उनले आगामी निर्वाचनमा आफूले १५ हजार मतान्तरले जित्ने पनि दाबी गरे । बागलुङ क्षेत्र नम्बर २ का दुई प्रदेश सदस्यसहित प्रतिनिधि सभा सदस्यमा हाम्रो जित निश्चित भए पनि अब औपचारिक घोषणा पर्खेको उनले बताए ।"
"झापामा ओली, सिटौला, खरेलसहित २० जना उम्मेदवारले आफैलाई भोट हाल्न नपाउने","झापा : आसन्न प्रतिनिधिसभा तथा प्रदेशसभा सदस्य निर्वाचनमा झापामा उम्मेदवारी दिएका शीर्ष नेताहरु आफैलाई मतदान गर्न नपाउने भएका छन् । नेकपा (एमाले) का अध्यक्ष केपी शर्मा ओली, नेपाली कांग्रेसका नेता कृष्णप्रसाद सिटौला, नेकपा (एमाले) का स्थायी कमिटी सदस्य अग्निप्रसाद खरेलसहित २० प्रतिनिधिसभा सदस्यका उम्मेदवारहरू आफैलाई मतदान गर्न नपाउने भएका छन् । निर्वाचन आयोगले मतदाता नामावली भएका क्षेत्रबाट मात्र मतदान गर्न पाउने व्यवस्था गरेसँगै उम्मेदवार स्वयम् आफूलाई मतदान गर्नबाट बञ्चित हुनु परेको हो। एमाले अध्यक्ष ओलीको मतदाता नामावली भक्तपुर क्षेत्र नम्बर २ मा छ । उनको मतदान केन्द्र बालकोटस्थित महेन्द्र शान्ति मावि हो । उनी झापा५ बाट प्रतिनिधिसभा सदस्यका लागि उम्मेदवार बनेका छन् । यसअघि शरणामती६ बाट मतदान गर्दै आएका उनले मतदाता नामावली भक्तपुर सारेका हुन । कांग्रेस पूर्वमहामन्त्री समेत रहेका सिटौलाले विश्वप्रकाश शर्मालाई मतदान गर्न पाउने भएका छन् । झापा३ बाट प्रतिनिधिसभा सदस्यमा उम्मेदवारी दिएका सिटौलाको मतदान केन्द्र झापा १ मा पर्छ । भद्रपुर ९ र १० नम्बर वडा झापा १ मा परेकोले उनले आफैलाई मतदान गर्न नपाउने भएका छन् । उनको मतदान केन्द्र भद्रपुर १० स्थित कलवलगुढी आधारभूत विद्यालय हो । त्यस्तै, झापा १ बाट प्रतिनिधिसभा सदस्यमा उम्मेदवार बनेका नेकपा ९एमाले०का स्थायी कमिटी सदस्य खरेलले झापा २ का देवराज घिमिरेलाई मतदान गर्न पाउने भएका छन् । खरेलको स्थायी घर बिर्तामोड ५ हो । उनको मतदान केन्द्र देवी मावि बिर्तामोड हो । ओलीविरुद्ध झापा ५ मा स्वतन्त्र उम्मेदवारी दिएका दीपककुमार (युग) पाठकको मतदाता नामावली काठमाडौं७ मा रहेको छ । झापा ५ बाटै उम्मेदवारी दिएका नेश्नलिष्ट पिपल्स पार्टीका राजन चुँडाल, मंगोल नेशनल अर्गनाइजेशनका सानबहादुर मेचे र स्वतन्त्र उम्मेदवार रामचन्द्र बानियाँले पनि आफूलाई मतदान गर्न पाउँदैनन् । चुँडाल र बानियाँको मतदाता नामावली झापा २ मा र मेचेको झापा १ मा रहेको छ । त्यसैगरी, झापा २ बाट प्रतिनिधिसभा सदस्यमा उम्मेदवारी दिएका मंगोल नेशनल अर्गनाइजेशनका अक्कलबहादुर तामाङको मतदाता नामावली झापा १ मा छ । झापा २ बाटै प्रतिनिधिसभा सदस्यमा उम्मेदवारी दिएकाहरू नेपाल मजदुर किसान पार्टीका महेन्द्र खायामली, जसपाका रामसुफल कामती, संघीय लोकतान्त्रिक राष्ट्रिय मञ्चकी रेश्मा चेम्जोङ, लोसपाका त्रिनारायण राजवंशी र स्वतन्त्र उम्मेदवार राजकुमार लामा आफैलाई मतदान गर्न नपाउने भएका छन् । खायामलीको मतदाता नामावली भक्तपुर १ मा, कामतीको मतदाता नामावली झापा १ मा र चेम्जोङको मतदाता नामावली झापा ५ मा, राजवंशीको मतदाता नामावली झापा ४ मा र लामाको मतदाता नामावली काठमाडौंस्थित बुढानीलकण्ठ नगरपालिका ११ मा रहेको छ । त्यस्तै, झापा ३ बाट प्रतिनिधिसभा सदस्यमा उम्मेदवारी दिएका नेपाल मजदुर किसान पार्टीका कृष्णगोपाल छुस्यावाग, राष्ट्रिय जनमुक्ति पार्टीका गजेन्द्र लिम्बू, स्वतन्त्र उम्मेदवार मनोरथ राजवंशी, मंगोल नेशनल अर्गनाइजेशनका श्यामबहादुर लिम्बू लगायतले पनि आफैलाई मतदान गर्नबाट बञ्चित हुनु परेको छ । छुस्यावागको मतदाता नामावली भक्तपुर १ मा, लिम्बूको मतदाता नामावली ताप्लेजुङमा, राजवंशीको मतदाता नामावली झापा २ मा र लिम्बूको मतदाता नामावली झापा १ मा रहेको छ । यता झापा ४ बाट प्रतिनिधिसभा सदस्यमा उम्मेदवारी दिएका मंगोल नेशनल अर्गनाइजेसनका दिलीप धिमाल, नेपाल मजदुर किसान पार्टीका विक्रम कासिछवाले र स्वतन्त्र उम्मेदवार उठेका नन्दराज राई आफैलाई मतदान गर्न पाउने छैन । धिमालको मतदाता नामावली झापा १ मा, कासिछवालेको भक्तपुर १ मा र राईको सुनसरी ४ मा रहेको छ । जिल्लाको पाँच निर्वाचन क्षेत्रमध्ये प्रतिनिधिसभाका सदस्यमा ९४ जना र प्रदेशसभा सदस्यमा ९८ जना चुनावी मैदानमा होमिएका छन् ।"
नेपालमा विद्युतीय मतदानबारे के भन्छ अध्ययन प्रतिवेदन (पूर्णपाठ),"काठमाडौं: यो पटकको निर्वाचनमा विद्युतीय मतदान यन्त्रबाट नहुने निश्चित भएको छ। प्रतिनिधिसभा र प्रदेशसभा सदस्य निर्वाचन आउन दुई साता बाँकी हुँदा विद्युतीय मतदान यन्त्रको प्रयोग नहुने देखिएको हो। निर्वाचन आयोगले आसन्न निर्वाचन विद्युतीय मतदान यन्त्रको प्रयोग गर्ने भए साउन मसान्तसम्म उपलब्ध गराउन सरकारलाई गत असार १६ गते आग्रह गरेको थियो। बिहीबार विद्युतीय मतदान यन्त्र तत्काल व्यवस्थापन हुन सक्ने अवस्था विद्यमान नभए साउन मसान्तसम्म उपलब्ध गराउन गृह मन्त्रालयमार्फत मन्त्रिपरिषद्लाई पत्र पठाएको आयोगले जनाएको थियो। त्यस्तै, विद्युतीय मतदान यन्त्रको प्रयोग तथा व्यवस्थापन बारे अध्ययन गर्न आयोगले गठन गरेको समितिबाट प्राप्त प्रतिवेदन गृह मन्त्रालयमार्फत मन्त्रिपरिषद्मा पठाएको पनि थियो। आयोगले स्वदेशमा निर्मित विद्युतीय मतदान यन्त्र तत्काल व्यवस्थापन हुन सक्ने अवस्था नभएमा आगामी २०७९ साउन मसान्तसम्ममा आयोगलाई उपलब्ध हुने गरी अन्य देशमा निर्मित विद्युतीय मतदान यन्त्रको आवश्यक प्रबन्ध गरिदिन गृह मन्त्रालयमार्फत नेपाल सरकार, मन्त्रिपरिषद्लाई लेखेर पठाएको थियो। निर्वाचन आयोगले संविधान तथा संघीय कानुनबमोजिम हुने राष्ट्रपति, उपराष्ट्रपति, संघीय संसद्का सदस्य, प्रदेश सभाका सदस्य तथा स्थानीय तहका सदस्यको निर्वाचनमा विद्युतीय मतदान यन्त्र प्रयोग गर्न सक्ने कानूनी व्यवस्था छ। २०६४ सालको संविधानसभा निर्वाचनमा आयोगले छ वटा र २०७१ को उपनिर्वाचनमा बर्दिया, बागलुङ, काठमाडौं, कैलालीलगायत पाँच जिल्लाका निर्वाचन क्षेत्रमा विद्युतीय मतदान यन्त्रको सफलतापूर्वक प्रयोग भएको जनाएको छ। नेपालमा पहिलो पटक ०६४ चैत २८ मा संविधानसभा निर्वाचनका लागि काठमाडौं१ मा विद्युतीय मतदान मेसिन प्रयोग गरिएको थियो। मोरङ ५ र ७, धनुषा ५, कास्की १, रोल्पा २ र कञ्चनपुर ४ मा ०६५ चैत २८ मा भएको उपनिर्वाचनमा पनि विद्युतीय मतदान मेसिन प्रयोग गरिएको थियो। आयोगले ०७१ मा संविधानसभा उपनिर्वाचनका लागि बर्दिया, बागलुङ, काठमाडौं, कैलालीमा भारतले उपलब्ध गराएको विद्युतीय मतदान यन्त्र प्रयोग गरेको थियो। मतदान गर्न सजिलो, रद्द नहुने र नतिजा पनि छिटो निस्कने विद्युतीय मेसिनको प्रयोगलाई विस्तार गर्दै लैजानुपर्नेमा नीति अनुसन्धान प्रतिष्ठानले विद्युतीय मतदान गरेका धनुषा, काठमाडौं, रोल्पा र कैलालीका २१० मतदाताबीच ०७७ मा अध्ययन गरेको थियो। हेर्नुहोस् अध्ययन प्रतिवेदनको पूर्णपाठ प्रतिष्ठानको अध्ययनमा ९० प्रतिशत मतदाताले मेसिनबाट मतदान गर्ने तरिका ठीक हुने बताएका थिए। अध्ययनमा ७८ प्रतिशत मतदाता विद्युतीय भोटिङ मेसिनप्रति विश्वस्त पाइएको थियो। विद्युतीय मेसिनबाट मतदान गर्न नजानेर कसैको मद्दत लिनुपर्यो कि परेन भनेर प्रश्न सोधिएको थियो। त्यसमा ८० प्रतिशतले अरूको सहायता लिनु नपरेको बताएका थिए। ८९ प्रतिशतले मेसिनबाट मत दिने तरिका कागजको मतपत्रमा भन्दा सजिलो लागेको बताएका थिए। कागजी मतपत्र प्रयोग गर्दा छपाइको कागज र मसी, मतपत्र छपाइ, रुजु र ढुवानी, छपाइस्थल र मतपत्र ढुवानीको सुरक्षा प्रबन्ध, निर्वाचन अधिकृतको कार्यालयमा पुनः मतपत्र रुजु, मतदान केन्द्रगत रूपमा प्याकेजिङ र वितरण र मतगणना जनशक्तिमा खर्च हुन्छ। निर्वाचन आयोगले गठन गरेको उच्चस्तरीय विज्ञ टोलीले समेत विद्युतीय मेसिनबाट मतदान गराउन सुझाव दिएको थियो। स्थानीय निर्वाचनमै विद्युतीय मेसिन प्रयोग गर्न सकिने सञ्चार मन्त्रालयका सहसचिव अनिलकुमार दत्तको संयोजकत्वमा गठन भएको विज्ञ टोलीले आयोगलाई सुझाव दिएको हो। स्थानीय निर्वाचन हुन ८० दिन बाँकी हुँदा कार्यदलले आयोगलाई योजनासहितको प्रतिवेदन बुझाएको थियो। आयोगले चार महिनाअघि गठन गरेको विज्ञ समूहले कानूनी आधार पर्याप्त रहेकाले निर्वाचन खर्च जोगिने भन्दै विद्युतीय मतदानमा जान सिफारिस गरेको थियो। विद्युतीय मतदान मेसिनको प्रयोग गर्न निर्वाचन आयोगको तेस्रो पञ्चवर्षीय रणनीतिक योजना, निर्वाचन आयोग ऐन र स्थानीय तह निर्वाचन ऐनले समेत बाटो खुलाएको छ। १५ वर्षअघि नै विद्युतीय मतदान यन्त्र प्रयोग गरी निर्वाचन सफलतापूर्वक सम्पन्न भइसकेकाले यसलाई निरन्तरता दिनुपर्ने कार्यदलको सुझाव थियो। प्रतिवेदनमा भनिएको छ, मेसिनको प्रयोगबाट कुनै पनि कैफियत नदेखिएको र विश्वको सबैभन्दा ठूलो लोकतन्त्रका रूपमा चिनिएको भारतले समेत विगत ४० वर्षदेखि सफलतापूर्वक ईभीएम (विद्युतीय मतदान मेसिन) प्रयोग गरिरहेकाले मतदान प्रक्रियामा प्रविधिको प्रयोग गरी रूपान्तरकारी परिवर्तन ल्याउन निर्वाचन आयोगले सञ्चालन गर्ने भावी निर्वाचनमा विद्युतीय मतदान यन्त्रको क्रमशः प्रयोगलाई निरन्तरता दिँदै व्यापकता बनाउनुपर्ने देखिन्छ।"
योगेश भट्टराईलाई निर्वाचन आयोगले सोध्यो स्पष्टीकरण,"काठमाडौं : निर्वाचन आयोगले प्रतिनिधिसभा सदस्यका लागि ताप्लेजुङबाट नेकपा (एमाले) का उम्मेदवार योगेश भट्टराईलाई २५ जनाभन्दा बढी साथमा लिइ घरदैलो कार्यक्रम गरेको सम्बन्धमा स्पष्टीकरण सोधेको छ । भट्टराईले आफ्नो निर्वाचन क्षेत्रअन्तर्गतको सिरजङ्घा गाउँपालिका ३ सिकैचामा निर्वाचन आचारसंहिताको उल्लंघन हुने गरी २५ जनाभन्दा बढीको भेला गरेको र उक्त विषय आफ्नो फेसबुक पेजबाट समेत सार्वजनिक भएको विषयमा उजुरी परेकाले स्पष्टीकरण सोधेको हो । निर्वाचन आचारसंहिता, २०७९ को दफा १३ मा राजनीतिक दल, उम्मेदवार, दलको भातृ संगठन तथा सम्बन्धित व्यक्तिले पालना गर्नुपर्ने आचरण अन्तर्गत खण्ड (ख) मा स्थानीय प्रशासनको अनुमति नलिई सार्वजनिक स्थलमा कुनै किसिमको जुलुस, आमसभा, कोणसभा वा भेला गर्न नहुनेर खण्ड (ण) मा निर्वाचनमा उम्मेदवारको मनोनयनपत्र पेश गर्न जाँदा वा प्रचारप्रसारका लागि घरदैलो कार्यक्रम गर्दा उम्मेदवार, प्रस्तावक, समर्थक सहित पच्चीस जनाभन्दा बढीको जुलुस लिएर जान नहुने र यसरी जाँदा बाजागाजा तथा झाँकी सहित जान नहुने' व्यवस्था छ । आचारसंहिताबमोजिम आकारका १० वटासम्म झण्डा र चुनाव चिन्ह प्रयोग गर्न तथा राजनीतिक दल तथा उम्मेदवारको नाम र चिन्ह भएको एउटासम्म तुल वा फ्लेक्स राख्न बाधा नपर्ने उल्लेख छ । 'तपाईंबाट निर्वाचन आचारसंहिताको प्रतिकूल हुनेगरी निर्वाचन प्रचारप्रसार भएको छैन भन्ने आधार कारण के छ ? तपाईंले निर्वाचन आचारसंहिताका उल्लेखित व्यवस्थाको प्रतिकूल हुनेगरी निर्वाचन प्रचारप्रसार गरी निर्वाचन आचारसंहिताको उल्लंघन गरेको अवस्थामा तपाईंलाई निर्वाचन आयोग ऐन, २०७३ को दफा २३ को उपदफा (३) र (४) बमोजिम कारवाही किन हुनु नपर्ने हो ? यो पत्र कुनै माध्यमबाट तपाईंलाई प्राप्त भएको २४ घण्टाभित्र निर्वाचन आयोग वा जिल्ला निर्वाचन कार्यालय ताप्लेजुङमा प्राप्त हुने गरी स्पष्टीकरण पेश गर्नुहुन निर्णयानुसार अनुरोध छ ।"
यसरी प्रयोग गर्नुहोस् आफ्नै मोबाइलमा रहेको क्यूआर कोर्ड,"प्रविधिको विकाससँगै अहिले धेरै मानिसका खल्ती खाली हुन थालेका छन् । अर्थात अनलाइन पेमेन्ट प्रणालीको विकास हुँदै गर्दा पर्स र खल्तीमा धेरै पैसा बोक्नुपर्ने बाध्यता पनि हटेको छ । अहिले क्यूआर कोर्डको प्रयोग, फोन पेसहितका डिजिटल प्लेटफमले कारोबारमा सहजता बनाएको छ । यो सहजतासँगै हामी आफ्नै मोबाइलमा भएको क्यूआर कोर्ड कसरी प्रयोग गर्न सकिन्छ भन्ने विषय तपाईँलाई जानकारी दिँदैछौ । सबै ठाउँमा स्ट्यान्डमा राखिएको वा प्रिन्ट गरेर राखिएको क्यूआर कोर्ड नभेटिन सक्छ त्यस्तो बेलामा तपाईँले पहिले नै मोबाइलमा खिचेको फोटो वा अनलाइनमा मगाएको क्यूआर कोर्डबाट पनि अब भुक्तानी वा अन्य काम गर्न सकिने छ । त्यसका लागि तपाईँसँग भएको क्यूआर कोर्ड मोबाइलको ग्यालरीमा राख्नुहोस् । ग्यालरीमा भएको क्यूआर कोडलाई कुन प्रयोजनमा चलाउन खोज्नुभएको हो सोही एप खोल्नुहोस् । वाइफाइ लगइन गर्न वा बैंकिङ कारोबार गर्न वा अरु कुनै सोही अनुसारको एप खोल्नुहोस् । बैंकिङ कारोबारका लागि मोबाइल बैंकिङ वा डिजिटल वालेट एप प्रयोग हुन्छ । अन्य सेवाका लागि भने गुगल लेन्स एप प्रयोग गर्नुपर्छ । आर्थिम कारोबार गर्न क्यूआर कोड स्क्यानरका लागि स्क्यान एन्ड पे अथवा स्क्यान टु पे विकल्पमा जान सकिनेछ । गुगल लेन्समा सर्च सेक्सनमा थिचेर आएको निर्देशन अनुसार काम गर्न सक्नुहुन्छ । यति गर्दा मोबाइल बैंकिङ वा वालेट एपको क्यूआर कोड स्क्यानरसँगै क्यूआर कोर्डको आइकल तथा ग्यालरीबाट तान्ने अप्सन पाउनुहुन्छ । ग्यालरीबाट आफूले स्क्यान गर्न चाहेको क्यूआर कोड छनौट गर्नुहोस् । अब तपाईँको काम पनि अघि बढ्नेछ ।"
यी हुन् मत खसाल्ने आधार,"संविधान जारी भएपछि मुलुकमा मंसिर ४ गते दोस्रो संसदीय आमनिर्वाचन हुँदैछ। यही सन्दर्भमा सबै दलका र स्वतन्त्र उम्मेदवार चुनावी मैदानमा पुगेका छन्। चुनावी माहोल बनाउने क्रममा आआफ्ना एजेन्डा प्रस्तुत गरेको देखिन्छ। योभन्दा चर्को विषय त आज निर्वाचनलाई निष्पक्ष र धाँधलीरहित बनाउन निर्वाचन आयोगले विभिन्न आचारसंहिता जारी गरेको छ। तिनको उल्लंघन र समग्र रूपमा भन्नुपर्दा आज निर्वाचन लोकतान्त्रिक व्यवस्थाको निर्वाचन भन्न नसुहाउने किसिमका गतिविधि पनि भइरहेका छन्। कतिपय ठाउँमा उम्मेदवारहरूले आफ्ना राजनीतिक एजेन्डाभन्दा अर्थ एजेन्डाहरू छरेका आरोप र प्रत्यारोप पनि लाग्ने गरेका छन्। जस्ता नेता उस्तै कार्यकर्ता, जस्तो कार्यकर्ता उस्तै नेता भने जसरी हामीलाई खोइ त खानपिनको व्यवस्था ? भन्नेजस्ता प्रश्न पनि निर्वाचनका मैदानमा देखिएका छन्। उसो त आफ्नो पार्टी वा उम्मेदवारलाई इमान्दारपूर्वक जिताउन लागेकाहरू पनि छन्। अर्कोतर्फ २०६२०६३ को जनआन्दोलन पनि नदेखेका युवायुवती पनि मतदान गर्ने चरणमा तम्तयार छन्। उनीहरूको सोचाइ र आन्दोलनभन्दा अघिल्लो पुस्ता र यी सबै देखेभोगेका पुस्ताबीच आकाशजमिनको फरक छ। स्वतन्त्र उम्मेदवारहरूलाई जिताउने अभियान पनि मैदानमा देखिएका छन्। यी सबै विषयलाई हेर्दा अथवा निर्वाचनभित्र भएका व्यवस्थापनलाई हेर्दा नेपालको लोकतान्त्रिक व्यवस्थामा जटिल निर्वाचन प्रणालीप्रक्रिया देखिएको छ। मेरो वार्ड वा टोलमा यति मतदाता छन्, तिनलाई एकोहोर्याएर मेरोमै भोट हाल्न लगाउन सक्छु त्यसका लागि यति रकम चाहिन्छजस्ता गलत तर्क गरेर गाउँटोलकै ठेकेदार बन्ने प्रवृत्ति पनि देखिएका छन्। समाजमा देखिएका यस्ता प्रवृत्तिलाई मतदाताले चिर्न सक्नुपर्छ। वास्तवमा के एजेन्डा छन् ? स्थानीय समस्या के छन् ? ती विषयमा आधारित भएर मत दिनुपर्ने हो। आफूलाई बुज्रुक ठान्नेहरू पनि मसँग उम्मेदवारको भेट नै भएको छैन भनिरहेछन्। कतिपय त आफू र आफ्नाका लागि के गर्छ भनेर त्यसको पछि लागेका छन्। नीति निर्माणदेखि विकासका यावत् सन्दर्भमा यस्ता गलत प्रवृत्तिको ध्यान गएको छ। जसले निर्वाचन प्रणालीप्रक्रिया बिथोल्ने गरेको छ। लोकतन्त्रलाई दिगो बनाउन जे चाहिरहेका छौं, यस्ता सोच र अभ्यासले कुठाराघात गरिरहेको अवस्था छ। उम्मेदवार पनि यति रकम तिमीलाई दिन्छु, यति लाखको योजना हाल्दिन्छु वा यसो गर्दिन्छु भनिरहेका भेटिन्छन्। पछि सरकार कसको बन्छ ? मन्त्री बन्छ बन्दैन ? आदिसँग मतलब देखिँदैन। सांसद मात्रै हुँदा गोजीबाट फुत्त निकालेर दिन सक्छ सक्दैन ? केही ख्याल नगर्ने परिपाटी छ। यसरी अनावश्यक वाचाबन्धनमा बाँधिने प्रवृत्तिले पनि हैरान बनाएको छ। निर्वाचनका क्रममा देखिएका यी विकृति हामीले अंगीकार गरेको सिंगो लोकतन्त्रात्मक गणतान्त्रिक व्यवस्थामा समेत आँच आउने खालका छन्। यसरी धेरै प्रश्न उब्जाउने काम गरेको छ। यस्तै, उम्मेदवारहरू संविधानको ठाडै बर्खिलाप गरिरहेका छन्। संविधानले निर्दिष्ट गरेका कुराभन्दा भिन्न आश्वासन दिइरहेका छन्। कसैले धर्म निरपेक्षताका कुरा कसैले राजतन्त्रका कुरा आदि अनेकन हावादारी सपना बाँडेर पनि निर्वाचनमा होमिएका छन्। यी विविध पक्ष विश्लेषण गर्ने हो भने अर्को प्रश्न उब्जन्छ, हामी कुन खालको लोकतन्त्रको अभ्यास गरिरहेका छौं ? वा हाम्रो मुलुकको लोकतन्त्र कुन मोडलमा आधारित भएर अघि बढिरहेछ ? प्रश्न उठ्छन्। एकबेला भन्ने गरिन्थ्यो, तीनवटा एम अर्थात् मनी, मसल र माइन्ड। निर्वाचनताका यी तीन कुरा लगाउनु पर्छ भनिन्थ्यो। अझ बढी मनी र मसल प्रयोग भइरहेको देखिन्छ मैदानमा। राजनीतिक प्राणीहरूले राजनीतिक पेसा होइन, राजनीति त सेवा हो भन्ने भाव होमिनु पर्ने हो। तर भइरहेछ उल्टो। जसरी पनि निर्वाचन जित्नुपर्छ, यो मेरो पेसा हो त्यसैले जे जति रकम खर्चिएर पनि मैले नै यो निर्वाचन जित्नै पर्छ र राज्यलाई दोहन गर्नुपर्छ भन्ने गलत प्रवृत्तिहरू आज देखिएका छन्। २१औं शताब्दीमा हिँडिरहेको नेपाली समाजले यी गलत प्रवृत्तिविरुद्ध जुध्यो भने मात्र सही प्रकृतिको निर्वाचन प्रणाली कायम हुन्छ। र, लोकतन्त्रको पनि सही अभ्यास हुन सक्छ। आज निर्वाचनलाई हेर्दा जुन ढंगको खर्च गर्ने दायरा आयोगले तोकेको छ त्योभन्दा बढी अर्थात् करोडौं रुपैयाँ खर्च गर्ने उम्मेदवार छन्। तिनले मतदातालाई प्रलोभनमा पारिरहेका छन्। कतिपय ठाउँका मतदाताहरू आफैंमा पैसा नलिइकन भोट नहाल्ने बानी परेको पनि देखिन्छ। साँच्चै राष्ट्रका लागि र राष्ट्रको अग्रगमनका लागि, समृद्ध नेपाल : सुखी नेपालीका लागि काम गर्ने नागरिकले भोजभतेरमा होइन, पैसामा होइन, उम्मेदवारका एजेन्डामा, तिनका विचार र दृष्टिकोणका आधारमा भोट खसाल्नु पर्छ। अर्को पक्ष के छ भने भोट खसाल्नुअघि उम्मेदवारले राजनीतिलाई पेसा बनाएको छ कि सेवाभावले गरिरहेछ ? त्यो मूल्यांकन गर्नुपर्छ। यसरी मात्र नागरिकबाट उम्मेदवार सही ढंगले छनोट हुन्छ। नेपालको संविधान जारी भएपछि दोस्रोपटक प्रतिनिधिसभा र प्रदेशसभाको निर्वाचन हुन गइरहेछ। त्यसैले यस सन्दर्भमा दुवै सभामा राजनीतिक एजेन्डाका हिसाबमा, उम्मेदवारले अघि सारेको विचार र दृष्टिकोणका आधारमा, मुलुकलाई अग्रगमनतिर लैजाने एजेन्डाका आधारमा वा मुलुकभित्र जे विकृति र विसंगतिका रूपमा आइरहेछ त्यसलाई नियन्त्रण गर्ने विषयमा ध्यान दिने व्यक्तिलाई मतदान गर्न सक्यौं भने वास्तवमै नागरिकको सही प्रतिनिधित्व हुन सक्छ। यसरी सही प्रतिनिधिको छनोट भयो भने हाम्रो निर्वाचन प्रणाली चुस्त, दुरुस्त हुनेछ। संसदीय व्यवस्थालाई मलजल पुग्नेछ। नेपाली समाजलाई निर्वाचनप्रति बढी जिम्मेवार बनाउनेछ। जनताले जनताद्वारा जनताकै लागि शासन गर्न पाउने अवस्था सिर्जना हुनेछ। त्यही संसदीय व्यवस्थालाई नेपालीले सफलीभूत बनाउन सक्छौं। यसले एकातिर निर्वाचन निष्पक्ष र धाँधलीरहित हुन्छ भने अर्कोतर्फ राष्ट्र समृद्ध बन्नेछ। मानवअधिकारकर्मी, निर्वाचन आयोग र समस्त नेपाली नागरिक आज निर्वाचनको मैदानमा आआफ्नो भूमिकामा छ। यो निर्वाचनमा यी विषयहरू अघिल्ला निर्वाचनभन्दा क्रमशः विकृत हुँदै आएका छन्। रकम भएकाहरूले पैसाका भरमा टिकट कब्जा गर्ने, नातेदारहरूलाई नेताहरूले टिकट दिने, त्यही ढंगले समानुपातिकमा पनि घर र नाताभित्रकालाई दिने भए, जुन ठूलो आलोचनाको विषय बन्यो। यी सबै विकृतिबाट राजनीतिक पार्टीहरूले पनि जोगिन सक्नु पर्छ। अनि, विगतको भन्दा भिन्न ढंगले नेतृत्व दिन सक्नु पर्छ। अन्यथा पुनः अप्ठ्यारोमा जानुपर्ने हुन्छ। मुलुक खाडलतिर पस्नेछ। यो ओरालो झर्ने प्रक्रियालाई समयमै सम्बोधन गर्न सरोकारवाला सबै तात्नुपर्ने देखिएको छ। खासगरी निर्वाचनमा देखिएका विकृतिहरूलाई विगतमा भन्दा यो निर्वाचनमा आयोगले धेरै सच्याउने प्रयत्न गरेको छ। विगतमा आँखा नपुगेका थुप्रै विषयमा आचारसंहिता लाग्ने बनाएको छ। कार्यान्वयनका दृष्टिले पनि विगतभन्दा केही सुधार भएको देखिएको छ। यद्यपि, पूर्ण कार्यान्वयनमा आएको छैन। निर्वाचन आयोगले आचारसंहिता उल्लंघन गर्नेले ठाडो कारबाही गर्न सक्नु पर्छ। त्यसो हुन सक्यो भने मात्रै निर्वाचनका क्रममा आयोगको मर्यादा रहन्छ। तर पनि अहिलेको निर्वाचनमा पनि विगतकै निर्वाचनमा जस्ता विकृतिहरू देखिन थालेका छन्। निर्वाचन आयोग, मानवअधिकारवादीहरू र सम्पूर्ण आमसञ्चार जगत्ले स्वस्थ्य आलोचना गर्ने र आलोचनाको चेतबाट मुलुकलाई ठिक बाटोमा ल्याउनका लागि लाग्नु पर्छ। साथै राजनीतिक पार्टी र उम्मेदवारहरूले यी कुराबाट पाठ सिक्ने काम भएन भने फेरि पनि अप्ठ्यारो अवस्थाको सामना गर्नुपर्ने निश्चित छ। विगतका प्रवृत्ति देखिइरहेको अवस्थामा निमिट्यान्न पार्न सरोकारवाला सबै समयमै लाग्नुपर्ने देखिएको छ। यी कुरालाई रोक्न सबैले भरमग्दुर प्रयास गर्नु हाम्रो मुलुकको लोकतान्त्रिक आन्दोलनका लागि पनि जरुरी छ। समृद्ध नेपाल : सुखी नेपालीका लागि काम गर्ने नागरिकले भोजभतेर र पैसाका आधारमा भोट हाल्ने होइन। उम्मेदवारका एजेन्डा, तिनका विचार र दृष्टिकोणका आधारमा भोट खसाल्नु पर्छ। विभिन्न क्षेत्रमा काम गर्नेहरूले निर्वाचनको समयमा पर्यवेक्षकको भूमिका निर्वाह गरिरहेको देखिन्छ। निर्वाचनको पर्यवेक्षण विचारसँग गाँसिएर निष्पक्ष रूपमा गर्न सम्भव छैन। मतदाताले मत निष्पक्ष ढंगले हाल्न पाएका छन् छैनन् ? कतै बुथ कब्जा भएको छ छैन ? कतै मतदातालाई भोजभतेर खुवाएर मतदान स्थलमा ल्याइएको पो छ कि ? मतदातालाई कतै आर्थिक प्रलोभन देखाइएको पो छ कि ? वा रकम बाँडेर पो आफ्नो बनाएका छन् कि ? यी आदि इत्यादि कार्यमार्फत भोट खसाल्न बाध्य पारिएको छ छैन ? सबै सबै विषयमा पर्यवेक्षकको निष्पक्ष भूमिका देखिनु पर्छ। सूक्ष्म ढंगले हेर्न सक्नु पर्छ। नत्र उही एक दिनका लागि पर्यवेक्षकको ज्याकेट लगाउने काम हुनेछ। वा गाडी चढेर निर्वाचनको रमाइलो हेर्ने काम मात्र हुनेछ। गाउँबस्तीदेखि सडकका गल्लीसम्म निर्वाचनका भित्री कुरा के छन् ? तिनलाई केलाउन सक्नु पर्छ। अन्यथा पर्यवेक्षण गर्नुको पनि अर्थ देखिन्न। विकृति र गलत ढंगका क्रियाकलाप रोक्नका लागि पर्यवेक्षक चाहिन्छ। सही उम्मेदवार छनोट गर्न केही आधार बनाउन सकिन्छ। जस्तो, उम्मेदवारका चरित्रलाई हेर्नुपर्छ। विगतको उसको पृष्ठभूमि विचार गर्नुपर्छ। उसले गरेका हिजोका कामहरूलाई मूल्यांकन गर्नुपर्छ। दोहोरिने उम्मेदवारका हकमा उसले संसद्मा खेलेका भूमिकालाई नियाल्नु पर्छ। नयाँका हकमा उसले भोलिका दिनमा कति इमान्दार भएर राष्ट्र विकासमा भूमिका निभाउँछ भन्ने कुरा उसका विगतका अनेक आधार खोतलेर मात्रै भोट हाल्ने निर्णयमा मतदाता पुग्नुपर्छ। उसका प्रतिबद्धतासँगै उसका दलका घोषणापत्रहरूलाई पनि आधार मान्न सकिन्छ। द्वैध चरित्र भएका र भ्रष्टाचारमा मुछिएका उम्मेदवारबाट मतदाता टाढै बस्न सक्नु पर्छ। तिनलाई ठाउँको ठाउँ हराउन सक्नुपर्छ। एउटा कविता पढेको थिएँ, वर्षा भयो भ्यागुता टर्टराए। नेताहरू भोटमहा जुर्मुराए। पापा गरे मनपरी नोट बाँडे। जितेपछि बल्ल चखेवी साँढे भन्नेमा जान दिनु हुँदैन। जितेपछि जनताको सेवक बनेर इमान्दारपूर्वक काम गर्नुपर्छ। साँढे बनेर नागरिकलाई नै हान्ने खालका नेतालाई यही निर्वाचनमा हराइदिनु पर्छ।  खतिवडा नेकपा एमालेका केन्द्रीय सदस्य हुन्।"
फरार कार चालक पक्राउ,"भैरहवा : ओमसतिया गाउँपालिका४ पननीमा तीन जनाको ज्यान जाने गरी भएको दुर्घटनाका कार चालक पक्राउ परेका छन्। दुर्घटनापश्चात् कारसहित फरार रोहिणी गाउँपालिका३ का अजयकुमार चौधरीलाई रुपन्देही प्रहरीले भैरहवाबाट पक्राउ गरेको हो। प्रहरी उपरीक्षक रवीन्द्र रेग्मीका अनुसार चौधरीलाई भैरहवाको गल्लामण्डीबाट पक्राउ गरिएको हो। सोमबार भएको दुर्घटनापछि कार चालक चौधरी फरार थिए। प्रहरीले दिनभरि कारको खोजी गर्दा नभेटेपछि २५ हजार रुपैयाँको पुरस्कारसहित सर्वसाधारणलाई सूचना दिन अपिल गरेको थियो। सोमबार साँझ नै प्रहरीले बा८च ६५३२ नम्बरको कार सिद्धार्थनगर नगरपालिका११ पिप्रहियामा तिरपालले छोपेको अवस्थामा फेला पारेको रेग्मीले जानकारी दिए । फिक्का निलो रङको टाटा भिष्ट कारको टुक्रा घटनास्थलमा भेटिएको थियो। सोही प्रमाणका आधारमा प्रहरीले अनुसन्धान सुरु गरेको थियो। सोमबार भैरहवा परासी हुलाकी सडकखण्डमा भैरहवाबाट परासीतर्फ जाँदै गरेको सो कारले पाँच पैदलयात्रीलाई ठक्कर दिएको थियो। त्यसमध्ये ३५ दिने शिशुसहित दुई जनाको ज्यान गएको थियो। मृत्यु हुनेमा २८ वर्षीया प्रमिला कुर्मी, १४ वर्षीया सीमा कुर्मी र ३५ दिनको शिशु थिए। कारको ठक्करबाट रुपन्देहीमा एक महिने शिशुसहित तीन जनाको मृत्यु, दुई घाइते"
प्री ओपन सेसन : साढे दुई अंकले बढ्यो नेप्से,काठमाडौं : प्री ओपन सेसनमा नेप्से परिसूचक साढे २ अंकले बढेको छ। अघिल्लो कारोबार दिन मंगलबार ५६ अंक बढिले बढेर १९३०९७ विन्दुमा बन्द भएको नेप्से आज प्री ओपन सेसनमा २२६ अंकले बढेको हो। यसदिन सो समयमा १६ कम्पनीको ३ लाख ५६ हजार बढिको सेयर खरिदबिक्री भयो। जसमा १३ कम्पनीको मूल्य बढेको छ भने २ को घटेको हो। एक कम्पनीको मूल्य भने स्थिर रह्यो।
उत्तर कोरियाद्वारा दश मिसाइल प्रहार : आक्रामकताको जवाफ छिट्टै दिने दक्षिण कोरियाको चेतावनी,"उत्तर कोरिया : दक्षिण कोरियाको सेनाले बुधबार बिहान उत्तर कोरियाले एकपछि अर्को गरी कम्तीमा दश मिसाइल प्रहार गरेको जनाएको छ । यी मध्ये एउटा ब्यालेस्टिक मिसाइल पहिलो पटक दक्षिण कोरियाको सामुद्रिक सीमामा खसेको छ । यसपछि टापुमा हवाई हमलाको चेतावनी जारी गरिएको थियो। दक्षिण कोरियाले उत्तर कोरियाको क्षेप्यास्त्र दक्षिण कोरियाको जलक्षेत्र नजिक खसेको यो पहिलो पटक भएको बताएको छ । शीर्ष दक्षिण कोरियाली अधिकारी केंग शिनचुलले उत्तर कोरियाले प्रहार गरेको क्षेप्यास्त्र दक्षिण कोरियाको सीमा नजिकै खसेकोले अस्वीकार्य भएको बताएका छन् । उत्तर कोरियाले यी क्षेप्यास्त्र प्रहार गर्नुअघि दक्षिण कोरिया र अमेरिकाबीच भइरहेको वायु सेना अभ्यास रोक्न भनेको थियो। दक्षिण कोरियाका राष्ट्रपति युन सुकयुलले उत्तर कोरियाको आक्रामकताको छिट्टै जवाफ दिइने बताएका छन्। 'दक्षिण कोरिया सियोलमा ह्यालोविनको समयमा धेरै युवाहरूको मृत्यु भएकोले दुखी छ। यस्तो कदमले उत्तर कोरियाको वास्तविक प्रकृति देखाउँछ', उनले भने। उनले दक्षिण कोरिया र अमेरिकाबीचको सम्बन्ध तोड्ने कुनै पनि प्रयास सफल नहुने बताए । बीबीसी"
मुस्ताङमा पर्यटकको ड्रोन जफत,"जोमसोम : मुस्ताङमा एक विदेशी र अर्को एकजना नेपाली पर्यटकको दुई थान मानवरहित हवाई उपकरण (ड्रोन क्यामेरा)जिल्ला प्रहरी कार्यालय मुस्ताङले जफत गरेको छ। जफत गरेको उक्त ड्रोन प्रहरीले जोमसोम नागरिक उड्डयन कार्यालय मुस्ताङलाई बुझाएको छ। शुक्रबार मुस्ताङको वारागुङ मुक्तिक्षेत्र४ कागबेनी माथिको सेल्फी पार्क र थासाङ गाउँपालिका३ लेतेमा ड्रोन इजाजत र प्रशासनको अनुमतीबिना उडाउँदै गरेको अवस्थामा नेपाली र विदेशी पर्यटकले प्रयोग गरेको ड्रोन क्यामेरा बरामद गरिएको हो। जिल्ला प्रहरी कार्यालय मुस्ताङका सूचना अधिकारी प्रहरी निरीक्षक गोपीकृष्ण सुवेदीका अनुसार मुस्ताङको कागबेनीदेखि मुक्तिनाथ जाने सडकको सेल्फी पार्कमा भारतको हैदरावादबाट मुस्ताङ घुम्न आएका ३२ वर्षीय भारतीय पर्यटक नागराज वाकेटीको ७५० ग्राम तौल भएको ड्रोन क्यामेरा बरामद गरी जफत गरिएको हो। ड्रोन इजाजत नभएको र स्थानीय प्रशासनबाट ड्रोन उडान अनुमतीपत्रसमेत नलिइ एक्लै ड्रोन उडाउँदै गरेको अवस्थामा एक स्थानीयले देखेपछि प्रहरीलाई खबर गरेका थिए। स्थानीयबाट सूचना प्राप्त भएपछि कागबेनी प्रहरी चौकीले भारतीय पर्यटक वाकेटीलाई ड्रोन क्यामेरासहित नियन्त्रणमा लिइ जिल्ला प्रहरी कार्यालयमा पेश गरेको थियो। भारतीय पर्यटकको ड्रोन जफत गरेर सोधपुछ गरी प्रहरीले छोडेको थियो। यस्तै, शुक्रबार नै मुस्ताङको थासाङ गाउँपालिका३ लेतेमा ड्रोन उडाउँदै गरेको अवस्थामा बुढानीलकण्ठ नगरपालिका घर भइ मुस्ताङ घुम्न आएका २९ वर्षीय स्वासत खरेलको २४९ ग्राम तौल भएको ड्रोन प्रहरीले नियन्त्रणमा लिएको थियो। उनले पनि ड्रोन इजाजत र प्रशासनको उडान अनुमतिपत्र नलिएकाले प्रहरीले ड्रोन क्यामेरा जफत गरेको हो। कृषि, शिक्षा, स्वास्थ्य, वन तथा वातावरण, कलासंस्कृति, मनोरञ्जन, विकास तथा विपद् व्यवस्थापन, सुरक्षा तथा आम सञ्चार जस्ता विषयमा अध्ययन अनुसन्धान, सूचना सम्प्रेषण र सर्वेक्षण आदिका लागि ड्रोन उपयोग गर्ने व्यक्ति, संघ र संस्थालगायतका निकायले नेपाल नागरिक उड््यन प्राधिकरणको अनुमति लिनुपर्ने हुन्छ। यस्तै ड्रोन उपरकण प्रयोग गर्नुअघि सम्वन्धित क्षेत्रको स्थानीय प्रशासनको स्वीकृति लिनुपर्ने हुन्छ। चालु आर्थिक वर्षमा मुस्ताङमा मानवरहित हवाई उपकरण (ड्रोन क्यामेरा) उडाउन ९ जनाले जिल्ला प्रशासन कार्यालय मुस्ताङमा लिखित अनुमति लिएको सहायक प्रमुख जिल्ला अधिकारी रामचन्द्र ढकालले जानकारी दिए। उनका अनुसार ड्रोन उडानका लागि अनुमति लिन आउनेलाई ड्रोन ईजाजतपत्र भए नभएको प्रमाणित गरेर मात्र अनुमति दिने गरेको बताए। यस्तै, अन्नपूर्ण सरक्षित तथा नियन्त्रित क्षेत्रमा ड्रोन क्यामेरा उडान गरी फिल्म र डकुमेन्ट्री भिडियो निर्माण गर्न अन्नपूर्ण संरक्षण क्षेत्र आयोजनाको प्रधान कार्यालयबाट पूर्व स्वीकृति लिनुपर्ने एक्याप जोमसोमका कार्यालय प्रमुख अशोक सुवेदीले जानकारी दिए। ड्रोनसम्वन्धी कार्यविधि २०७५ मा उल्लेख भएअनुसार यदि कुनै व्यक्ति वा संघसंस्थाले ड्रोन क्यामेरा प्रयोग गर्दा १८ वर्ष उमेर पुगेको हुनुपर्ने, उडान उपकरणसम्बन्धी ज्ञान भएको हुनुपर्ने, संरक्षित र नियन्त्रित क्षेत्रको बारेमा जानकारी हुनुपर्ने र मानव बस्तीभन्दा बाहिर उडान गर्नुपर्नेलगायतका विभिन्न नियम उल्लेख गरिएको छ।"
मोरङमा हाइटेन्सनमा करेन्ट लागेर मृत्यु,विराटनगर : बिजुलीको हाइटेन्सन लाइनबाट करेन्ट लागेर मोरङको बूढीगंगा गाउँपालिका२ मा मंगलबार साँझ एक जनाको मृत्यु भएको छ । मोरङ प्रहरीका प्रवक्ता डीएसपी दीपक श्रेष्ठका अनुसार बाँस काट्ने क्रममा करेन्ट लाग्दा विराटनगर महानगरपालिका६ का ३० वर्षीय राम मण्डलको मृत्यु भएको हो । बूढीगंगा२ मा घर निर्माणका लागि बाँस काट्ने क्रममा मण्डललाई करेन्ट लागेको थियो । काटेको बाँसले ११ हजार भोल्टको हाइटेन्सन लाइनमा छुनसाथ करेन्ट लागेर उनी गम्भीर घाइते भएका थिए । उपाचारका लागि बूढीगंगास्थित विराट शिक्षण अस्पताल भर्ना गर्नसाथ चिकित्सकले साँझ ५ बजेतिर मृत घोषित गरेको डीएसपी श्रेष्ठले बताए । शव पोस्टमार्टमका लागि कोसी अस्पतालमा राखिएको छ । घटनाको थप अनुसन्धान अघि बढाइएको प्रहरीले जनाएको छ ।
सन्दीपविरुद्ध मुद्दामा थुनछेक बहस सुरु,"काठमाडौं : किशोरी बलात्कारको आरोप लागेका नेपाली क्रिकेटर सन्दीप लामिछानेविरुद्ध जिल्ला अदालत काठमाडौंमा दायर मुद्दामा बुधबार थुनछेक बहस सुरु भएको छ। अदालतमा मंगलबार लामिछानेको बयान सकिएपछि आज थुनछेक बहस सुरु भएको हो। आज पीडित पक्षका कानुन व्यवसायीहरुले बहस गर्दैछन्। प्रहरीले अनुसन्धान पूरा गरेपछि सरकारी वकिलको कार्यालय काठमाडौंले अभियोग पत्र दर्ता गरेसँगै मंगलबार प्रतिवादी लामिछानेको बयान लिइएको थियो। न्यायाधीश माधवप्रसाद घिमिरेको इजलासमा लामिछानेविरुद्ध सरकारी वकिल कार्यालयले दायर गरेको मुद्दामा बयान लिइएको हो। लामिछानेविरुद्ध १७ वर्षीया किशोरीलाई बलात्कार गरेको आरोपमा यही कात्तिक १४ गते उक्त मुद्दा दायर गरिएको थियो। सरकारी वकिल कार्यालयले दर्ता गरेको मुद्दामा लामिछानेलाई १० देखि १२ वर्षसम्म कैद सजाय हुनुपर्ने माग गरिएको छ। सरकारी वकिललाई प्रहरीले बुझाएको अनुसन्धान प्रतिवेदनमा सोही माग राखिएको छ। प्रहरी हिरासतमा रहेका लामिछानेले भने इन्कारी बयान दिएका छन्। नाबालिकमाथि जबरजस्ती करणी गरेको आरोपमा जाहेरी परेपछि उनलाई न्यायिक हिरासतमा राखिएको छ। प्रहरीले गत असोज २० गते उनलाई अन्तर्राष्ट्रिय विमानस्थलबाटै प्रक्राउ गरेको थियो। सन्दीप र सरकारी पक्षका वकिलको बहस सकिएपछि उनलाई तारेख, धरौटीमा छाड्ने वा थुनामा पठाउने भन्नेबारे अदालतले आदेश दिनेछ।"
मंसिर ४ को निर्वाचन राष्ट्र हार्ने कि जित्नेको महासंग्राम हो : ओली,"काठमाडौं : नेकपा एमालेका अध्यक्ष केपी शर्मा ओलीले मंसिर ४ को निर्वाचन राष्ट्र हार्ने कि जित्नेको महासंग्राम भएको बताएका छन्। बुधबार काठमाडौं निर्वाचन क्षेत्र नम्बर १ मा आयोजित कार्यक्रममा बोल्दै उनले मंसिर ४ को निर्वाचन अवसर भएकाले एमालेलाई एकल बहुमत दिलाउन आह्वान गरेका हुन्। उनले अहिलेको सरकार परमादेशबाट निर्माण भएको बताउँदै प्रतिगामीहरुले नै अहिले एमालेलाई प्रतिगामीको आरोप लगाएको बताए। उनले निर्वाचनपश्चात पनि एमालेबाहेक अर्को राष्ट्रिय शक्ति हुन नसक्ने बताए। ओलीले एमालेबाहेक अर्को शक्तिमा आयो भने देश दुर्भाग्यतिर जाने टिप्पणी गरे। उनले एमालेको घोषणा पत्रमा विगतमा के गर्यो र अब के गर्छौं भन्ने ग्यारेन्टीसहितको दस्ताबेज भएको बताए। ओलीले एमालेले आफ्नो नेतृत्वमा सरकार गठनपछि २० वटा ग्यारेन्टीसहितको चुनावी घोषणापत्र ल्याएको उल्लेख गरे। पूर्वप्रधानमन्त्री ओलीले चुच्चे नक्सा आइसकेकाले एमालेको सरकार आएपछि गुमेको भूमि फिर्ता लिने स्पष्ट पारे। उनले एमालेका उम्मेदवारले ग्यारेन्टी लिएर जनतामाझमा जान सक्ने बताए। काठमाडौं क्षेत्र नम्बर १ का उम्मेदवारको प्रशंसा गर्दै उनले भने,किरण, देश बनाउन सम्पूर्ण रुपमा लाग्ने एक सशक्त युवा हो। भ्रष्टाचार गर्दैन, देशको हितमा काम गर्छ, विदेशी सामु झुक्दैन। उनले एमालेले सार्वभौम सत्ता र स्वाधिनताको रक्षाको लागि, शान्ति स्थायित्व दिन विजयी हुनुपर्ने धारणा राखे। उनले गठबन्धनले सन्धि सम्झौता गलत गर्ने अनि जनता झुक्याउन व्याख्यात्मक घोषणा गरेको स्पष्ट पारे। एमालेबाट काठमाडौं निर्वाचन क्षेत्र नम्बर १ मा प्रतिनिधि सभामा किरण पौडेल र प्रदेशसभा सदस्य तर्फ निर्वाचन क्षेत्र नम्बर १मा रामप्रसाद अमागाई र निर्वाचन क्षेत्र नम्बर २ मा गणेशप्रसाद दुलाल उम्मेदवार रहेका छन्। केहि पार्टीका नेतालाई धरहरा हेर्यो कि घोच्ने गरेको छ : ओली"
बारामा विकासको बहार ल्याउँछु : श्रेष्ठ,"बारा : पूर्वमन्त्री एवम् नेकपा (एकीकृत समाजवादी) का नेता कृष्णकुमार श्रेष्ठ (किसान) ले बारा जिल्लामा विकासको बहार ल्याउने प्रतिबद्धता जनाएका छन्। बाराको परवानीपुरमा आयोजित बृहत्त पार्टी प्रवेश कार्यक्रममा नेता श्रेष्ठले बृहत् समृद्धिको सम्भावना भएर पनि अपेक्षित विकास हुन नसकेको बारा जिल्लाको समग्र विकासका लागि आफूले नेतृत्व लिने बताए। बाम लोकतान्त्रिक गठबन्धनबाट बारा४ बाट प्रतिनिधिसभा सदस्य उम्मेदवार बनेका श्रेष्ठले बारामा राष्ट्रिय महत्वका परियोजनाहरु आफूले अघि बढाउने प्रतिबद्धता जनाएका हुन्। करिडोर व्यवस्थित बनाउने, रोजगारी सिर्जना गर्ने, सिंचाई सुविधा पुर्याउने, कृषिको आधुनिकीकरण गर्ने जस्ता योजना समेत रहेको उनको भनाइ छ। सो अवसरमा नेकपा एमालेका नेता रामेश्वर पटेल नेतृत्वमा ३ सय जना नेकपा (एकीकृत समाजवादीण मा प्रवेश गरेका छन्। गत स्थानीय निर्वाचनमा परवानीपुर गाउँपालिकाका अध्यक्षका प्रत्यासी पटेल सो क्षेत्रमा एमालेका प्रभावशाली नेता मानिन्छ।"
"हतियार बुझाउन अटेरी, समयमै नबुझाए घरमै गएर बरामद गर्ने बागलुङ प्रहरीको तयारी","बागलुङ : बागलुङमा इजाजत प्राप्त हतियार बुझाउन हतियार धनीहरुले अटेरी गरेका छन् । आगामी मंसिर ४ गते हुने प्रतिनिधिसभा तथा प्रदेशसभा निर्वाचनलाई लक्षित जिल्ला प्रशासनको आग्रहपछि बागलुङमा ३० जनाले मात्रै हतियार प्रहरीलाई बुझाएका छन् । जिल्ला प्रशासन कार्यालय बागलुङले असोज १४ गते एक सार्वजनिक सूचना जारी गर्दै कार्तिक ६ गतेसम्म हतियार बुझाउन आग्रह गरेपनि बागलुङमा सोमबारसम्म ३० जनाले मात्र हतियार बुझाएको जिल्ला प्रहरी कार्यालय बागलुङले जनाएको छ । बागलुङमा दर्तावाला मात्रै १ सय २० भन्दा बढी हतियार छन् । तर, आफूसँग भएको हतियार प्रहरी प्रशासनमा बुझान हतियारधनीले तत्परता देखाएका छैनन् । प्रशासनले निर्वाचनलाई निर्वाचनलाई स्वच्छ, निष्पक्ष र सुरक्षित वातावरणमा सम्पन्न गर्न जिल्लाभित्र रहेका इजाजत पत्र प्राप्त हतियारहरु नजिकको प्रहरी चौकीमा बुझाउन आग्रह गरेको थियो । जिल्ला प्रहरी कार्यालय बागलुङका सूचना अधिकारी (प्रहरी नायव उपरीक्षक) गंगा बहादुर थापाले सोमबारसम्म ३० जनाले मात्र हतियार बुझाएको बताए । प्रनाउ थापाले प्रशासनको सूचनालाई आधार मानि छिटोभन्दा छिटो हतियार बुझाउनुको विकल्पन नरहेको बताए । इजाजत प्राप्त हतियारहरु कोकोसँग छ न्ने प्रशासनमा डाटा छ,' उनले भने, समयमै प्रहरीमा नबुझाएमा घरघरमै गएर बरामद गरी कानुन अनुरुप कारवाही गछौं । उनले आफूसँग भएको हतियार तुरुन्त प्रशासन र प्रहरी कार्यालय, इलाका कार्यालय, प्रहरी चौकी, पोष्टलगायतमा छिटोभन्दा छिटो बुझाउन आग्रह गरे । जिल्ला प्रशासन कार्यालय बागलुङका नासु राम प्रसाद शर्माका अनुसार बागलुङमा १ सय २० वटा जति दर्तावाला हतियार (बन्दुक) छन् ।"
मूल्य निर्धारण नहुँदा सस्तोमा धान बेच्न बाध्य किसान,"टीकापुर : कैलालीका किसान आजभोलि धानबाली भित्र्याइरहेका छन् । धेरै किसान भित्र्याउने काम सकेर आफूलाई आवश्यक धान खाद्यान्नका लागि भण्डारण गर्ने र बाँकी बेच्न थालेका छन् । तर यस वर्ष धानको बिक्री मूल्य निर्धारण नहुँदा सस्तोमा धान बेच्न बाध्य छन् । कैलालीका किसान यस वर्ष न्यून मूल्यमा धान बेच्न बाध्य भएका हुन् । सरकारले अहिलेसम्म धानको समर्थन मूल्य निर्धारण नगर्दा सस्तोमा धान बेचिरहेको चित्रबहादुर चौधरीले बताए। 'मूल्य निर्धारण नभएका कारण हामी सस्तोमा धान बेचिरहेका छौँ', उनी भन्छन् , 'धान बेचेर हिउँदे खेतीका लागि आवश्यक मल, बीउ र जोताइ खर्च जोहो गर्नुपर्छ । त्यसैले धान दाउने बित्तिकै बेच्नुपर्छ तर सरकारले मूल्य तोकेको छैन ।' स्थानीय गल्ला व्यापारी तथा धान खरिद गर्ने व्यवसायीले धान प्रतिक्विन्टल रु दुई हजार दुई सयदेखि रु दुई हजार तीन सयसम्ममा खरिद गरिरहेका छन् । सरकारले समर्थन मूल्य नतोकेको र धान राम्रोसँग नसुकेको कारण सुरुआती चरणमा उक्त मूल्यमा धान खरिद गरिरहेको व्यापारी नवीन श्रेष्ठले बताउँछन्। सरकारले धान सस्तो मूल्यमा बेचेर सकिने बेला समर्थन मूल्य निर्धारण गर्ने भएकाले धान उत्पादनको लागत मूल्यभन्दा सस्तोमा धान बेच्नुपरेको किसानको गुनासो छ । सरकारले अहिलेसम्म कुनै जानकारीसमेत नगराएको र मन्त्रिपरिषद्को निर्णयले धानको समर्थन मूल्य निर्धारण गरी खाद्य व्यवस्था तथा व्यापार कम्पनी लिमिटेड प्रादेशिक कार्यालयमा परिपत्रपछि कार्यान्वयन हुने गर्दछ । तर अहिलेसम्म कुनै जानकारी नभएको नेपाल खाद्य संस्थान सुदूरपश्चिम प्रादेशिक कार्यालय धनगढीका प्रमुख एन्जिला बस्नेतले बताए। 'मूल्य निर्धारण गरिएको छैन, निर्धारण भएपछि हामीले धान खरिद डिपो लगाउने गर्दछौँ', उनले भने, 'अहिले व्यापारीले आआफ्नै तरिकाले धान खरिद गरिरहनुभएको छ ।' गत वर्ष टीकापुरमा कात्तिक १८ गतेदेखि खाद्य व्यवस्था तथा कम्पनीले मोटा धान प्रतिक्विन्टल दुई हजार सात सय ३५ र मध्यम धान दुई हजार आठ सय ८५ मा खरिद सुरु गरेको थियो ।"
केहि पार्टीका नेतालाई धरहरा हेर्यो कि घोच्ने गरेको छ : ओली,"काठमाडौं : नेकपा एमालेका अध्यक्ष केपी शर्मा ओलीले केहि पार्टीका नेतालाई धरहरा हेर्यो कि घोच्ने गरेको बताएका छन्। बुधबार काठमाडौं निर्वाचन क्षेत्र नम्बर १मा आयोजित कार्यक्रममा बोल्दै उनले सांस्कृतिक र ऐतिसिक स्थलमा रहेको धरहरालाई भ्यू टावर र सेतो टावरको टिप्पणी गरेकोप्रति आपत्ति जनाए। उनले एमालेले गरेका काम देख्न नसकेर यस्तो टिप्पणी गर्ने गरेको बताए। एमालेको सरकारले भूकम्पले ध्वस्त बनाएका संरचना पुनर्निर्माण गरेको दाबी गरे। उनले भुकम्पले ध्वस्त बनाएका रानी पोखरी, दरबार हाई स्कूल लगायत पुरातात्विक एवम् सांस्कृतिक सम्पदा एमालेको सरकार बनेपछि चाडै पुननिर्माण गरिएको सुनाए। उनले आफ्नो सरकारले तुइन युगबाट पुलको युगमा प्रवेश गराएको दाबी गरे। उनले बानेश्वरमा भाडामा लिएर संसद भवन चलिरहेकाले अब सिंहदरबारमा नै आफ्नै भवनबाट संसद चल्ने बताए। एमालेबाट काठमाडौं निर्वाचन क्षेत्र नम्बर १ मा प्रतिनिधि सभामा किरण पौडेल र प्रदेशसभा सदस्य तर्फ निर्वाचन क्षेत्र नम्बर १मा रामप्रसाद अमागाई र निर्वाचन क्षेत्र नम्बर २ मा गणेशप्रसाद दुलाल उम्मेदवार रहेका छन्।"
विश्वासमै धोका,"मित्रता कोसँग कसरी रहन्छ भन्न सकिन्न। नसोचेको मित्रता हुँदाको अवस्था के होला ? जबकि कछुवा र स्यालबीच हत्तपत्त मित्रता हुँदैन। तर, यहाँ भएको छ त्यो पनि गहिरो। कछुवा जंगलछेउको बस्तीमा र स्याल जंगलको बीचमा बस्थे। एउटा घटनाले तिनलाई नजिक बनाइदियो। स्याल छिटो दौडन सक्ने भएकाले कछुवा भएको ठाउँमा पुगिहाल्थ्यो। दुवैले एकअर्कालाई आपत् परेको बेला सहयोग गर्दथे। चारैतिर दौडँदा स्याल धेरै पटक समस्या पनि भोगिरहेको हुन्थ्यो। कामले हिँडिरहेको कछुवाले अप्ठ्यारोमा परेको स्याललाई विभिन्न सन्दर्भमा धेरै पटक सहयोग गरेको थियो। एउटै कारण स्यालमा छटपटी थियो। उसलाई कछुवालाई सहयोग गर्न नपाएकोमा चिन्ता बढेको थियो। एकदिन एउटा बाघले कछुवालाई समात्यो। कछुवा अत्तालियो। उसले सबैभन्दा पहिले स्याललाई सम्झियो। तर, स्याल त्यहाँ थिएन। कछुवालाई समातेपछि बाघले उसको खपटामा दाँत गाड्न खोज्यो। तर, बाघले दाँत गाड्न सकेन। यो दृश्य केही परबाट स्यालले हेरिरहेको थियो। त्यसपछि स्यालले भन्यो ए मित्र ! किन व्यर्थैको प्रयास गरिरहेका छौ ? चपाएर खाने नै हो भने पानीमा भिजाएर खाऊ। होइन भने दुःख गर्नुको अर्थ छैन। स्यालको कुरा बाघलाई चित्त बुझ्यो। बाघले कछुवालाई नरम गरेर खाने उद्देश्यले नजिकैको नदीमा लगेर छाड्यो। स्याल अलि परै बसेर यो दृश्य हेरिरहेको थियो। मनमनै हाँस्दै रमाउँदै गरेको बाठो स्यालको जुक्ति बाघले बुझेन। खाउँला भनेर पर्खी बसेको बाघ कछुवा नदीमा पसेपछि बिलाएपछि हस्स परेर फर्कियो। नैतिक शिक्षा : बलियो छु भनेर घमण्ड गर्नु उचित हुन्न। शक्तिशाली हुनु एउटा पक्ष हो। यसो भनेर पनि सधैं काम लागिँदैन पनि।"
कात्तिक नाचमा 'बाथ: प्याखँ' को रौनक (तस्बिर),"काठमाडौं : ललितपुरको दरवार स्क्वायरमा कात्तिक नाच सुरु भएको छ। कात्तिक नाचको दोस्रो दिन हिजो मंगलबार बाथ: प्याखँ प्रस्तुत गरिएको थियो। मंगलबजारस्थित चार नारायण मन्दिरको कात्तिक डबलीमा तीन सय पुरानो कात्तिक नाचअन्तर्गत बाथ: प्याखँ प्रस्तुत गरिएको हो। सती जाने परम्परालाई नाचमा देखाइएको थियो। कात्तिक १५ गतेदेखि सुरु भएको कात्तिक नाचको पहिलो दिन सुदामा प्याखँ,दोस्रो दिन बाथ प्याखँ प्रस्तुत गरिएको थियो। ९ दिनसम्म सञ्चालन हुने यो नाच पाटनको प्रसिद्ध नाच मानिन्छ। १६९७ मा गुरुद्वय हरिवंश उपाध्याय र विश्वनाथ उपाध्यायको सहयोगमा राजा सिद्धिनरसिंह मल्लले यो नाच सुरु गरेका हुन्। लोक नाटकमा ब्रह्मा, विष्णु र महेश्वरले मानव अवतार लिई धर्तीमा आई गरेका काम भूत, भविष्य र वर्तमानमा पर्ने असरबारे देखाइन्छ। सोही अवसरमा मंगलबार बाथ प्याखँ नामक नाच देखाइएको थियो।"
दोषीलाई कारवाही माग्दै गुलरियाराजापुर सडकखण्ड अवरुद्ध,"गुलरिया : बर्दियाको गुलरिया नगरपालिका४ स्थित बबई बहुमुखी क्याम्पस नजिकै गुलरियाराजापुर सडकखण्डमा विंगरले ठक्कर दिइ एक महिलाको मृत्यु भएपछि स्थानीय एवम् आफन्तहरुले सडक बन्द गरेका छन्। सुर्खेत जिल्ला विरेन्द्रनगर नगरपालिका२ घर भइ गुनपा ४ क्याम्पस रोडमा डेरा गरी बस्ने ४९ वर्षीया सूर्यकला राजीको भे १ ज १११२ नम्बरको विंगरले ठक्कर दिँदा मंगलबार बेलुकी निधन भएको थियो । बन्दका कारण राजापुरबाट गुलरिया आउने र गुलरियाबाट राजापुर जाने सवारी साधन अवरुद्ध छन् । सडक खुलाउनका लागि घटना घटाउने सनराइज यातायात प्रालि नेपालगञ्जको समिति, पीडित र पीडक पक्षलाई बोलाएर छलफलको तयारी भैरहेको जिल्ला प्रहरी कार्यालय बर्दियाका प्रहरी नायव उपरीक्षक हिक्मतबहादुर बोहोराले बताए। गाडीका चालक घनश्याम केसीलाई नियन्त्रणमा लिएका छौं । घटनाको अनुसन्धान भैरहेको छ । मृतकको शव हस्पिटलमै रहेको डीएसपी बोहोराले जानकारी दिए । घटनापश्चात् समिति एवम् पीडक पक्षले बेवास्ता गरेपछि सडक अवरुद्ध गरेको स्थानीयले बताएका छन् । दोषीलाई कारवाही र पीडितलाई क्षतीपूर्ति दिनुपर्ने स्थानीय एवम् आफन्तको माग छ । पीडितहरुले घटनास्थल क्षेत्रको सडकमा टायर बाल्दै ढुंगा मुढाले छेकेर सडक जाम गरेका हुन् । घटनाग्रस्त क्षेत्रमा बिहानैदेखि सुरक्षाकर्मी तैनाथ छन् । शिघ्र पीडित र पीडकबिच सहमती गरी सडक खुलाउने प्रयास भैरहेको प्रहरीले जनाएको छ ।"
रेलको कुरा गर्दा मजाक उडाउनेले घोषणा पत्र बेच्न रेल छाप्नुपर्यो : अध्यक्ष ओली,"काठमाडौं : पूर्वप्रधानमन्त्री एवम् नेकपा एमालेका अध्यक्ष केपी शर्मा ओलीले एमालेको देश बनाउनेबाहेक अर्को उद्देश्य नभएको बताएका छन्। बुधबार काठमाडौं निर्वाचन क्षेत्र नम्बर १ मा आयोजित कार्यक्रममा बोल्दै ओलीले कांग्रेसमाओवादीका कार्यकर्तालाई एमालेमा प्रवेश गर्न आह्वान गर्दै देश बनाउने अभियानमा सामेल हुन आग्रह गरेका हुन्। उनले भने, एमालेमा आउन सक्नुहुन्न भने पनि भोट चाहिँ एमालेमा हाल्नुहोला। देशको भविश्य सोच्नुहोला। ओलीले सर्वोच्च अदालतभित्रै अराजकता मौलाएको दाबी गरे। ओलीले अहिलेको सरकार प्रतिगमनको फल भएको टिप्पणी गर्दै भने यो सरकार असंवैधानिक र असंसदीय हो। ओलीले पार्टीभित्र गुट उपगुट अन्त्य भएकोसमेत स्पष्ट पारे। उनले जनतालाई घोषणापत्र अनुसार ग्यारेन्टी दिएर एमालेलाई मतदान गर्न आह्वान गरे। मजाकमा उडाउनेले घोषणा पत्र बेच्न रेल देखाउनुपर्यो पूर्वप्रधानमन्त्री ओलीले हिजो रेलको विरोध गर्नेहरू अहिले एमालेलाई पछ्याउन बाध्य भएको दाबी गरे। ओलीले रेलको कुरा गर्दा मजाकमा उडाउनेहरू अहिले आफ्नो घोषणापत्रमा रेलको थुतुनो नदेखाई बेच्न नसक्ने भएको उल्लेख गरे। ओलीले भने, परराष्ट्रमन्त्री अस्ति चाइना जानुभयो। रसुवाकाठमाडौं रेलको अब डिटेल सर्भेका लागि सम्झौता गरेर आउनुभयो। जुन हामीले योजना अगाडि सारेका थियौं। चाहिँदो रहेछ त। हामीलाई पछ्याउनुभयो त। रेलको कुरा गर्दा मजाकमा उडाउनेहरू एउटा आफ्नो घोषणापत्रमा रेलको थुतुनो नदेखाईकन बेच्न नसक्ने, घोषणा पत्र बेच्न रेल देखाउनुपर्यो, रेल छाप्नुपर्यो अहिले। ओलीले एमाले सरकारको पालामा लिक बनाइएको, रेल किनेर ल्याएर चलाइएको प्रष्ट पारे। जनकपुर जाँदा रेल नचढेर धरै नभएको बताउँदै उनले कांग्रेस र माओवादीका घरपरिवारले हुरुक्क पारेको बताए। अहिले जनकपुर जाँदा त रेल नचढेर धरै छैन। अहिले त एमाले सरकारको पालामा लिक बनाइयो, रेल किनियो, ल्याइयो, चलाइयो। त्यो रेल एक पटक चढ्न लैजाउन भनेर घरघरमा दबाब दिन थाल्या छन्। खासगरी, कांग्रेस र माओवादीका घरपरिवारले हुरुक्क पारेका छन्। म चुनावतिर लागौँ कि तिमीहरूलाई रेल चढाउन लैजाउँ भन्ने अवस्था छ। ओलीले भने, मान्छेलाई रेल हेर्ने र चढ्ने इच्छा छ। म आफैँ पनि गएर त्यो रेल चढेँ। कति छिटै सुटुक्क पुर्यायो। काठमाडौं निर्वाचन क्षेत्र नम्बर १ मा एमालेबाट प्रतिनिधि सभामा किरण पौडेल र प्रदेशसभा सदस्य तर्फ निर्वाचन क्षेत्र नम्बर १मा रामप्रसाद अमागाई र निर्वाचन क्षेत्र नम्बर २ मा गणेशप्रसाद दुलाल उम्मेदवार रहेका छन्। केहि पार्टीका नेतालाई धरहरा हेर्यो कि घोच्ने गरेको छ : ओली मंसिर ४ को निर्वाचन राष्ट्र हार्ने कि जित्नेको महासंग्राम हो : ओली"
फ्याक्ट्रीको पाइप विष्फोट हुँदा मोरङमा दुईजना घाइते,विराटनगर : मोरङको जहदा गाउँपालिका३ मा नवनिर्मित फ्याक्ट्रीको पाइप विष्फोट हुँदा मंगलबार साँझ दुईजना घाइते भएका छन् । मोरङ प्रहरीका प्रवक्ता डीएसपी दीपक श्रेष्ठका अनुसार निर्माणाधीन कोसी विराट एग्रो प्रालि नामक मिठाई बनाउने फ्याक्ट्रीको मेसिनमा जडान गर्ने क्रममा साँझ ७:४५ बजेतिर पाइप विष्फोट भएको थियो । घटनामा परेर सप्तरीको विष्णुपुरका ३३ वर्षीय कृष्णकुमार साह र सप्तरी तिरुपका ४२ वर्षीय महेन्द्र साह घाइते भएको उनले बताए । घाइते दुवैजना निर्माणाधीन फ्याक्ट्रीका कामदार हुन् । घाइतेमध्ये कृष्णको अवस्था गम्भीर छ । महेन्द्रको अवस्था सामान्य छ । दुवैजनाको विराटनगरस्थित विराट नर्सिङ होममा उपचार भइरहेको छ । घटनाको अनुसन्धान सुरु गरिएको डीएसपी श्रेष्ठले बताए ।
तार व्यवस्थापन गर्न ४५ दिने अल्टिमेटम,"काठमाडौं : नेपाल विद्युत् प्राधिकरणले विद्युतीय पोलमा तानिएका केबल टेलिभिजन, इन्टरनेट र टेलिफोनका तार तथा उपकरण व्यवस्थापन गर्न ४५ दिनको समयसीमा दिएको छ। तार तथा उपकरणलाई सेवा प्रदायकले व्यवस्थित गरी प्राधिकरणको सम्बन्धित वितरण केन्द्रलाई जानकारी गराउनु पर्नेछ। प्राधिकरणले मंगलबार सूचना जारी गर्दै दूरसञ्चार, केवल टीभी तथा इन्टरनेट सेवा प्रवाहका लागि विद्युतीय पोलमा राखिने संरचनाको मापदण्ड तोक्दै सोहीअनुसार व्यवस्थापन गर्न आग्रह गरेको छ। विद्युतीय पोल प्रयोग गरी अव्यवस्थित तरिकाले तानिएको र प्रयोगमा नरहेका अनावश्यक अप्टिकल फाइवर, केबल पोलमा जथाभावी झुन्ड्याएका उपकरणका कारण सहरलाई कुरूप बनाएको छ। आगलागीलगायतका विद्युतीय दुर्घटना बढ्दै गएको र यसबाट प्राधिकरणले प्रवाह गरिरहेको विद्युतीय सेवामा समेत अवरोध उत्पन्न भएको छ। विद्युतीय दुर्घटना न्यूनीकरण गरी भरपर्दो विद्युत् सेवा उपलब्ध गराउन र सहरी सुन्दरतासमेत कायम राख्न आग्रह गरिएको प्राधिकरण वितरण तथा ग्राहक सेवा निर्देशनालयका उपकार्यकारी निर्देशक मनोज सिलवालले बताए। प्राधिकरणले अप्टिकल फाइबरकेबल र विद्युत् लाइन तथा भूसतहबीचको न्यूनतम दूरी तोकेको छ। ४ सय भोल्टको नाङ्गो तथा इन्सुलेटेड तार र केबलबीचको न्यूनतम दूरी क्रमशः ८० र ३० सेन्टिमिटर हुनु पर्नेछ। अन्य ४ सय भोल्टका उपकरणहरूसँगको न्यूनतम दूरी ७५ सेन्टिमिटर हुनुपर्ने छ। अप्टिकल फाइबरकेबल र जमिन सतहबीच पैदलमार्गमा २४ मिटर र सडकमा ५५ मिटर तोकिएको छ।"
ब्राजिल चुनाव: बोल्सोनारोले गरे हार अस्वीकार,ब्राजिल : ब्राजिलका वर्तमान राष्ट्रपति जैर बोल्सोनारोले हालै सम्पन्न राष्ट्रपतीय निर्वाचनको नतिजा अस्वीकार गरेका छन् । यस निर्वाचनमा ब्राजिलका पूर्व राष्ट्रपति लुला डा सिल्भा विजयी भएका छन् । निर्वाचनको नतिजा नआउन्जेलसम्म यी दुई नेतामध्ये को राष्ट्रपति पदमा उक्लने भन्ने स्पष्ट थिएन। अन्त्यमा लुला दा सिल्भाले ५०९ प्रतिशत र बोल्सोनारोले ४९१ प्रतिशत मत प्राप्त गरे । तर बोल्सोनारोले आफ्नो हार अस्वीकार गरेका छन्। उनले चुनावी नतिजामा पनि आशंका गरेका छन्। बोल्सोनारोको दुई मिनेटको छोटो भाषणपछि उनका प्रमुख कर्मचारीले सत्ता हस्तान्तरणको प्रक्रिया सुरु हुने बताएका छन् । बोल्सोनारोको भाषणपछि ब्राजिलको सर्वोच्च अदालतले पनि एक विज्ञप्ति जारी गर्दै सत्ता हस्तान्तरणलाई स्वीकृति दिएर उनले निर्वाचनको नतिजा स्वीकार गरेको बताएको छ । लुला दा सिल्भाको जितपछि ब्राजिलको अवस्था निकै संवेदनशील छ । बोल्सोनारोका समर्थकहरूले ब्राजिलका दुई दर्जनभन्दा बढी राज्यमा सडक अवरुद्ध गरेका छन्। र धेरै ठाउँबाट आगजनीका रिपोर्टहरू आइरहेका छन्। बोल्सोनारोले यसअघि एक पटक भगवानले मात्र उनलाई सत्ताबाट हटाउन सक्ने बताएका थिए। उनले बिनाप्रमाण मतदान प्रक्रियामा समेत प्रश्न उठाएका छन् । बीबीसी
संविधानको रक्षा गर्न निर्वाचनमा गठबन्धनले जित्नुपर्छ : डा कोइराला,"काठमाडौं : नेपाली कांग्रेसका केन्द्रीय सदस्य एवं मोरङ निर्वाचन क्षेत्र नं ६ का प्रतिनिधिसभा सदस्यका उम्मेदवार डा शेखर कोइरालाले संविधानको रक्षा गर्न निर्वाचनमा गठबन्धनले जित्नुपर्ने बताए। विराटनगर महानगरपालिकाको जनपथ चोकमा आज आयोजित कोणसभामा उनले लोकतन्त्र सुदृढीकरण गर्न, भ्रष्टाचार नियन्त्रण गर्न तथा मुलुकमा सुशासन कायम गर्न निर्वाचनमा गठबन्धनले सफलता हासिल गर्नुपर्ने आवश्यकता औँल्याए। शिक्षाबिना समाज र राष्ट्र सभ्य हुन नसक्ने भएकाले कांग्रेसले शिक्षालाई उच्च प्राथमिकता राखेको उल्लेख गर्दै डा कोइरालाले कांग्रेसको नेतृत्वमा सरकार बनेमा मुलुकमा विकास हुने र बेथिति हट्ने विचार राखे। कोखदेखि शोकसम्म कांग्रेसले योजना बनाई कार्यान्वय गर्ने उल्लेख गर्दै उनले गरिबलाई शोकमा १० हजारसम्म किरीया खर्च दिने उद्घोष गरे। कांग्रेसले सुत्केरी भत्तादेखि ज्येष्ठ नागरिकको उपचारलाई प्राथमिकता दिने बताए। राष्ट्रियसभाका सदस्य एवं नेकपा (माओवादी केन्द्र)का नेता गोपी अछामीले मुलुकमा विकास र समृद्धिको यात्रा पूरा गर्न गठबन्धनका उम्मेदवार जित्नुपर्ने बताए। क्षेत्र नं ६ (ख) का उम्मेदवार केदार कार्कीले विराटनगरलाई संरचनासहितको राजधानी बनाउने भएकाले गठबन्धनले जित्नुपर्ने बताए। उनले विराटनगरको चक्रपथ व्यवस्थित गर्न कुनै कसर बाँकी नराख्ने उल्लेख गर्दै मतदाता र मतदाता शिक्षालाई व्यवस्थित गर्न कार्यकतालाई निर्देशन दिए।"
"कर्णालीमा पुल भत्किन्छ, राजनीतिले देख्दैन","कालिकोट : कर्णाली नदीको झोलुंगे पुल बाढीले भत्काएको असोज तेस्रो सातामै हो। तर, यसको मर्मत वा विकल्पमा न जनप्रतिनिधिले चासो दिए न त अरू कुनै नेताले। बाढीबाट बचेको पुलको भागबाटै ज्यानको बाजी थापी यात्रुको आउजाउ हुन थालेपछि स्थानीयवासी मिलेर भर्याङसम्म लगाए। तर, जोखिम टरेको छैन। चुनावमा अनेक प्रतिबद्धतासहित गाउँगाउँ पुग्ने नेताले यस्ता समस्या देखेका छैनन्। उनीहरू विभिन्न चुनावी एजेन्डा लिएर गाउँगाउँमा लोक रिझ्याउन भने लागिपरेका छन्। तर, नागरिकले भोगिरहेका यस्ता समस्याप्रति गम्भीर देखिएका छैनन्। यो झोलुंगेले कालिकोटका नरहरिनाथ गाउँपालिका र खाँडाचक्र नगरपालिकालाई जोड्छ। जीर्ण पुलमा कठिन यात्रा गर्न बाध्य भएको नरहरिनाथ१ का हिक्मत विष्टले बताए। स्थानीयवासीले जीर्ण पुलमा सहज यात्राका लागि भर्याङ बनाएका रहेछन्। तर, यहाँका जनप्रतिनिधिले मर्मत गर्न, अर्को पुल बनाउन चासो दिएको देखिएन, भाइको नागरिकता बनाउन जिल्ला सदरमुकाम आउँदै गरेका विष्टले भने। सान्नीत्रिवेणी गाउँपालिकाका वीरे सार्कीले आफू छोरालाई सुर्खेत पठाउन यहाँसम्म आउनुपरेको सुनाए। पुलमा यात्रा गर्न जोखिम रहेकाले तत्काल मर्मत गर्न सार्कीले सरोकारवालालाई आग्रह गरे। नागरिक समाजका अगुवा भरतराज विष्टका अनुसार कालीकोटमा विकास निर्माणका अधिकांश आयोजना अलपत्र छन्। कर्णाली राजमार्गका दर्जनौं पुल निर्माण नहुँदा सास्ती भइरहेको छ। हाम्रो जिल्लाबाट नेताहरू सांसद मात्र चुनिए। यहाँका जनजीविकाका सवालहरू सम्बोधन गर्न सकेनन्, नागरिक अगुवा विष्ट भन्छन्, सधैं निर्वाचनको समयमा लोकप्रिय नाराहरू लगाउँछन्। तर, ती नारा कार्यान्वयन हुँदैनन्। निर्वाचनका बेला गाउँगाउँमा घोषणापत्र, मतपत्र हप्तादिनमा छ्यापछ्याती आउँछन्। यहाँका विद्यालयमा शैक्षिक शत्र सकिन लाग्दा पनि पाठ्यपुस्तक आउँदैन। यो हाम्रो विडम्बना हो। गत असोज १९ देखि २५ गतेसम्म अवधिमा कर्णाली नदी पुलमाथि बगेको थियो। त्यस बेला बाढीले बगाएर ल्याएका काठ, ढुंगा र बालुवा पुलमै ठोक्किए। त्यही क्रममा पुलका लठ्ठाहरू दोब्रिए। फट्टा र साइडमा लगाइएको जाली बगे। झन्डै १ सय मिटर लामो यो पुलको ७० मिटरजति भाग उजाड बनेको छ। तर, बाढीबाट बचेको भागबाट स्थानीयवासीले नदी तर्न थालेका हुन्। पुलमा चढ्न सहजताका लागि भर्याङ लगाइएको छ। यही छेउमा जिते बजार छ। यो बजारलाई कर्णाली प्रवेशद्वारका रूपमा लिइन्छ। सुर्खेतबाट दैलेख हुँदै साबिक कर्णाली आउने हरेक यात्रु यही बाटो भएर जुम्ला, मुगु, बाजुरादेखि हुम्लासम्म जान्छन्। कालीकोटबाट बाजुरा हुँदै हुम्लासम्मको मुख्य राजमार्ग कर्णाली करिडोर पनि यही बाटो भएर जान्छ। कर्णाली नदीमा रहेको यो झोलुंगे पुल बाढीले भत्काएको असोज तेस्रो सातामै हो। तर, यसको मर्मत वा विकल्पमा न जनप्रतिनिधिले चासो दिए न अरू नेताले नै। बाढीबाट बचेको पुलको भागबाटै ज्यानको बाजी थापी आउजाउ हुन थालेपछि स्थानीयवासी मिलेर भर्याङ लगाए। तर, जोखिम टरेको छैन। चुनावमा अनेक प्रतिबद्धतासहित गाउँगाउँ पुग्ने नेताले यस्ता समस्या देखेकै छैनन्। नागरिक अगुवा भन्छन्, सधैं निर्वाचनको समयमा लोकप्रिय नारा लगाउँछन्। तर, कहिल्यै कार्यान्वयन गर्दैनन्। कर्णाली नदीमा गाडी वारपार गर्न जिते बजारनजिकै खुलालुमा पक्की पुल छ। पैदल यात्रीले भने यही झोलुंगे प्रयोग गर्ने गरेका हुन्। तर, बाढीले क्षति पुर्याएपछि यात्रा असहज बनेको थियो। पुल पूरा क्षति भएको क्षेत्रमा नदीको अर्को भँगालो छ। जहाँ फलामका डन्डी तेस्र्याई बाँसका कप्टेरा बिच्छ्याएर त्यस माथिबाट आउजाउ चलिरहेको छ। के भन्छन् उम्मेदवार ? पुलको अवस्थासँगै सामाजिक सञ्जालमा आलोचना भएपछि पूर्वमुख्यमन्त्री महेन्द्रबहादुर शाहीले चासो दिएका छन्। पुल चढ्न बनाइएको भर्याङका कारण जोखिम थपिएको उनको भनाइ छ। पुलसँग जोडेर आफ्नो आलोचना गरिएको भन्दै शाहीले यो पुल बन्द गर्नुपर्ने बताएका हुन्। जिते बजार पनि बाढी र पहिरोको उच्च जोखिममा छ। असोजको बाढीले धेरै पसल बगायो। यो बजारलाई अब सुरक्षित स्थानमा सार्नुपर्छ, कालीकोटबाट प्रतिनिधिसभा सदस्यका उम्मेदवार रहेका शाहीले भने, अब कर्णाली करिडोरस्थित लालीघाट जोड्ने अर्को झोलुंगे पुल बनाउनुपर्छ। उनले यसका लागि आफूले पहल गर्ने बताए। तत्काललाई भने जिते बजारभन्दा करिब एक किलोमिटर टाढा रहेको खुलालुस्थित बेलिब्रिजबाट आवतजावत गर्नुपर्ने उनको भनाइ छ। बाढीले बगाएको जीर्ण पुलमा भर्याङ लगाएर आवतजावत गर्न लगाउँदा थप दुर्घटना हुने उनले बताए। सत्ता गठबन्धनका उम्मेदवार शाही जिल्लाकै अति विकट क्षेत्रका रूपमा चिनिने पलाँतामा छन्। उनले कालीकोटलाई विकासको मूलधारमा पुर्याउन आफूले गरेका सबै प्रतिबद्धता पूरा गर्ने बताए। कर्णाली राजमार्गको स्तरोन्नति, सुनथराली विमानस्थल निर्माण पूरा गरी नियमित सञ्चालन, यहाँका प्राकृति स्रोतसाधनहरू सदुपयोग गर्ने गरी नीतिगत व्यवस्था गर्नका लागि मैले पहल लिनेछु, उनले भने, कालीकोटलाई राष्ट्रिय राजनीतिको मूलधारमा पुर्याउँछु। कालिकोटको जिते बजारनजिक कर्णाली नदीको झोलुंगे पुल बाढीले भत्काएपछि बाँकी भागमा लगाइएको भर्याङबाट ओर्लिंदै यात्रु । तस्बिर : बिस्नप्रसाद न्यौपाने एमालेबाट प्रतिनिधिसभा सदस्य उम्मेदवार नगिन्द्र शाही नेसनल पनि पलाँता क्षेत्रमै छन्। उनले कालिकोटको विकास र समृद्धिका लागि आफ्नो उम्मेदवारी रहेको बताए। विगतका प्रतिनिधिहरूले गर्न नसकेका, अधुरा रहेका विकास योजना पूरा गर्ने, कालीकोटवासीको विकास र समृद्धिको सपना पूरा गर्ने मेरो मुख्य प्रतिबद्धता हो, शाहीले भने। उनले पटकपटक परीक्षण भएका नेताभन्दा नयाँ अनुहारलाई जनताले रुचाउने गरेको उनको भनाइ छ। मेरो जितले कर्णाली राजमार्गको स्तरोन्नति हुनेछ। ३७ वर्षदेखि निर्माणाधीन अवस्थामै रहेको विमानस्थल सञ्चालनमा आउनेछ, उनले भने, कालीकोटका हरेक नागरिकहरूले आफ्नो प्रतिनिधि चुनिएको अनुभूति दिलाउनेछु। सत्ता गठबन्धनबाट प्रदेशसभा (ख) का उम्मेद्वार कांग्रेसका हिक्मतबहादुर बिष्ट पनि पलाँता क्षेत्रमै छन्। उनले विकास निर्माण, युवा रोजगारी, कालीकोटका सम्भावनालाई राजधानीसँग जोडेर विकासको गतिलाई तीव्रता दिने प्रतिबद्धता जनाए। उनले भने, ३० वर्षदेखि कालीकोटमा कांग्रेसले निर्वाचन जितेन। जनताका समस्याहरू पनि जस्ताका त्यस्तै रहे। अब जनता पनि कांग्रेसलाई अवसर दिन आत्तुर छन्। मैले नागरिकका बीचमा राखेका सबै प्रतिबद्धताहरू अक्षरस पालना गर्छु। प्रदेशसभा (क) का उम्मेदवार दुर्गबहादुर रावतका पनि एजेन्डा लोकप्रिय छन्। एमालेबाट प्रदेश सभा (ख) का उम्मेद्वार वीरेन्द्र बोगटीलगायत अन्य उम्मेदवारहरू पनि लोकप्रिय नाराहरू लिएर गाउँगाउँमा चुनावी अभियानमा छन्। विमानस्थल अधुरै, राजमार्गमा सास्ती नरहरिनाथ गाउँपालिकास्थित सुनथराली विमानस्थल ३७ वर्षदेखि निर्माणाधीन अवस्थामै छ। २०४२ सालदेखि निर्माण थालिएको विमानस्थल यहाँका राजनीतिक दल र तीनका नेतृत्वले गरेको उदासीनताकै कारण अधुरै छ। २०४२ सालपछि राप्रपाबाट धर्मदत्त उपाध्याय, कांग्रेसबाट तिलकप्रसाद न्यौपाने, एमालेबाट प्रेमबहादुर सिंह, यज्ञराज न्यौपाने हुँदै २०६४ सालपछि नरहरिनाथबाटै सांसद निर्वाचित खड्गबहादुर विश्वकर्मा प्रकाण्ड पर्यटनमन्त्रीसमेत बने। तर त्यो विमानस्थल बनेन। उनी माओवादी बिभाजनमा मोहन वैद्य हुँदै नेत्रविक्रम चन्दतिर लागे। उनी चन्द नेतृत्वको पार्टीका नेकपाका प्रवक्ता छन्। २०७० सालमा महेन्द्रबहादुर शाही निर्वाचित भए। २०७४ सालमा उनी प्रदेश (ख) मा पर्ने यही क्षेत्रबाट प्रदेश सांसद चुनिए। कर्णाली प्रदेशका मुख्यमन्त्री बने। तापनि बिमानस्थल निर्माणको कामले गति लिएन। उनी प्रतिनिधिसभा सदस्यमा सत्ता गठबन्धनबाट उम्मेदवार छन्। कर्णाली राजमार्गअन्तर्गत सेनाले २०६३ सालमा सुर्खेतदेखि जुम्ला खण्डको ट्याक खोल्यो। साँघुरो सडकमै ग्राभेल र ओटाशील प्रविधिमा कालोपत्रे गरियो। जुन बर्षादले बगायो। राजमार्गको अवस्था दयनीय छ। ट्याक खोलिएको दुई दशक बित्न लाग्दा पनि दुई लेनको बन्न सकेको छैन। पटकपटक दुर्घटनाले यो राजमार्ग मृत्यु मार्गका रूपमा परिचित छ। अर्को राष्ट्रिय गौरवबको आयोजना कर्णाली करिडोर २०६५६६ मा निर्माण थालियो। ठेकेदारको लापरबाहीका कारण नागरिक आन्दोलनपछि २०७० चैत ५ गते मन्त्रिपरिषद्को निर्णयले यो राजमार्ग निर्माणको जिम्मा सेनालाई दिइयो। २०७४ सालदेखि यो करिडोरमा गाडी गुडे। यो राजमार्ग ठाउँठाउँमा पहिरोका कारण अबरुद्ध छ। गाडी चढेर यात्रा गर्ने कालीकोट, बाजुरा, हुम्लासम्मका नागरिकले पैदल हैरानीको यात्रा गरिरहेका छन्। हाम्रो जिल्लाबाट नेताहरू सांसद मात्र चुनिए। यहाँका जनजीविकाका सवालहरू सम्बोधन गर्न सकेनन्। सधैं निर्वाचनको समयमा लोकप्रिय नारा लगाउँछन्। तर, कहिल्यै कार्यान्वयन हुँदैनन्। भरतराज विष्ट, नागरिक समाजका अगुवा जीर्ण पुलमा जोखिमपूर्ण यात्रा गर्नुपर्ने बाध्यता छ। स्थानीयवासीले सहज यात्राका लागि भर्याङ बनाएका रहेछन्। तर, यहाँका जनप्रतिनिधिले मर्मत गर्न वा अर्को पुल बनाउन चासो दिएको देखिएन। हिक्मत विष्ट, स्थानीयवासी हामीले पहिला यात्रा नगर्न भन्दै सूचना नै टाँस्यौं। तर, यात्रुले यात्रा गर्न छाडेनन्। अहिले केही मर्मत त गरिएको छ। पूर्णरूपमा सुरक्षित छैन। तिलक डाँगी, प्रहरी नदीले बगाएर ल्याएका मुढाबाट १८ फिट कडी चिर्यौं। फल्याक चिर्यौं। एक हप्तासम्म नदी किनारमा काम गर्यौं। अनि, जीर्ण झोलुंगेमा चढ्न सजिलोका लागि भर्याङ बनायौं। नरजंग मल्ल, होटल व्यवसायी अनि भर्याङको सहारा वर्षा रोकिएपछि असोज २७ गतेदेखि ज्यानै जोखिममा राखेर आउजाउ हुन थाल्यो। पुलको बाँकी ३० मिटर भागसम्म सहजै र बाँकी जीर्ण पुलबाटै यात्रा गर्न थाले। कतिपयले फलामको लठ्ठामा झुन्डिएर यात्रा गरे। प्रहरीले यो पुल जीर्ण रहेको भन्दै यात्रा नगर्न सूचना टाँस्यो। तापनि यात्रुले क्षतिग्रस्त पुलबाटै यात्रा गर्न छाडेनन्। सर्वसाधारणले अटेर गर्दा थप जोखिम बढेको जनाइएको छ। हामीले पहिले यात्रा नगर्न भन्दै सूचना नै टाँस्यौ। तर, मानिसहरूले यात्रा गर्न छाडेनन्, अस्थायी प्रहरी पोस्ट हुल्मका इन्चार्ज असई तिलक डाँगीले भने, अहिले केही मर्मत त गरिएको छ। पूर्ण रूपमा सुरक्षित छैन। कालीकोटका रास्कोट, पचालझरना, पलाँता, सान्नीत्रिवेणी र नरहरिनाथ गरी पाँच पालिकाका साथै बाजुरा र हुम्लाबाट आउने यात्रु गाडी चढ्ने स्थान जिते बजारको छहरा थियो। त्यहाँ नपुगे गाडीमा सिट पाइँदैन। हुल्म बजार नआए खान र बस्नै पाइँदैन। हुल्म र जितेका यातायात समितिमा आबद्ध व्यक्तिहरू पुल निरीक्षणमा गए। मर्मतको प्रयास गरे। तर, सकेनन्। त्यही बेला हुल्म बजारस्थित तिला कर्णाली स्टाफ होटलका सञ्चालक नरजंग मल्ल पुलको अवस्था कस्तो रहेछ भनेर हेर्न जिते बजार पुगे। उनले ५० हजारमा ठेक्का दिए मर्मत गरी झोलुंगे सञ्चालनमा ल्याइदिने भनेर यातायात व्यवसायीसमक्ष कुरा राखे। समझदारी भईवरी पुल मर्मत गर्न थाले। भर्याङ बनाएर पुल चढ्न मिल्ने बनाए। नदीले बगाएर ल्याएका मुढाबाट १८ फिट कडी चिर्यौं। फ्ल्याक चिर्यौं। एक हप्तासम्म लगातार नदी किनारमा काम गर्यौं, मल्लले भने, अनि जीर्ण झोलुंगे पुलमा चढ्न सजिलोका लागि भर्याङ बनायौं। उनले आफ्नो २ लाख जति खर्च भएको र त्यसमा यातायात व्यवसायीले ३० हजार रुपैयाँ दिएको बताए। ठाउँ सर्न मान्दैनन् व्यापारी जिते बजार २०६३ सालदेखि सञ्चालनमा छ। उक्त बजार उठाउन पटकपटक प्रशासनले आग्रह गर्यो। तर, त्यहाँका व्यापारीहरूले सबैको पायक पर्ने बजार भन्दै छाड्न मानेनन्। गत असोज १९ गते कर्णाली नदीमा आएको बाढीले पुल मात्र बगाएन। साँझमा देखिने जितेको सुन्दर बजार बिहान पूरै बगर बन्यो। २०६३ सालमा जब सुर्खेतबाट गाडी कालीकोट हुँदै जुम्ला पुगे। त्यतिबेला दैलेखको खिड्कीज्यूला बजारदेखि कालीकोटको जितेगडामा बजार सरेको थियो। जिते बजारमा एक दशकदेखि होटल व्यवसाय गर्दै आएका हरिकृष्ण बमले भने, बर्सेनि कर्णाली नदीमा पानीको वहाव बढ्थ्यो, तर पुलसम्म छोएको थिएन। बजारमा पनि कुनैकुनै वर्ष बढी वर्षा भएपछि बजार पछाडिका शौचालयहरू भत्काउँथ्यो। अहिले त बजारै बगायो।"
इलाम कांग्रेसका हजार टोल इकाई परिचालन,"इलामः नेपाली कांग्रेस इलामले मंसिर ४ मा हुने प्रतिनिधि सभा तथा प्रदेश सभा सदस्य निर्वाचनमा सत्ता गठबन्धनका उम्मेदवारलाई विजयी गराउन आफ्ना हजार भन्दा बढी टोल इकाईलाई परिचालन गरेको छ । नेपाली कांग्रेस इलामका कार्यवाहक सभापति खगेन्द्र देवानका अनुसार निर्वाचन लक्षित योजनासहित टोल इकाईहरुलाई परिचालन गरिएको हो । कांग्रेसको विधान अनुसार जिल्ला तहमा टोल इकाई, वडा समिति, पालिका समिति, प्रदेश सभा क्षेत्रीय समिति, क्षेत्रीय समिति र जिल्ला समिति रहने व्यवस्था छ । भुगोलमै रहेको टोल समितिसहित कांग्रेसका सबै इकाई अहिले निर्वाचनमा होमिएको उनले बताए । इलाममा नेपाली कांग्रेस, नेकपा (एकीकृत समाजवादी) र नेकपा माओवादी केन्द्रको सत्ता गठबन्धनका साझा उम्मेदवार चुनावी मैदानमा छन् । देवानले भने, गठबन्धनका उम्मेदवारलाई जिताउन कांग्रेस सम्पूर्ण रुपले लागेको छ । कांग्रेस नेता भेषराज आचार्यले पनि नेपाली कांग्रेस एक ढिक्का भएर चुनावी मैदानमा उत्रिएको बताए । उनले गठबन्धनका सबै उम्मेदवारले विजय हासील गर्ने दावी गरे । इलामको दुबै क्षेत्रमा गठबन्धनको घटक नेपाली कांग्रेसका मतदाताको सघन मत रहेको स्थानीय तहको निर्वाचन परिणमले देखाएको छ । आचार्यले भने, गठबन्धनका सबै उम्मेदवारलाई यस पटक विजयको माला लगाउने तयारी सहित चुनावी मैदानमा छौं । गठबन्धनका तर्फबाट इलाम क्षेत्र १ प्रतिनिधि सभामा नेकपा (एस)का सम्मानित नेता झलनाथ खनाल चुनावी मैदानमा छन् । त्यहाँ एमालेका जिल्ला अध्यक्ष महेश बस्नेत, स्वतन्त्र उम्मेद्धवार विक्रम पाण्डे , जनता समाजवादीका कमलकुमार राई, नेपाली कांग्रेस (बिपी)का गणेशप्रसाद पौडेल, संघीय लोकतान्त्रिक राष्ट्रिय मञ्चका जितकुमार मुखिया, राष्ट्रिय प्रजातन्त्र पार्टीका तोयानाथ शर्मा सापकोटा, मंगोल नेसनल अर्गनाइजेसनका बुद्धलाल मेचे, राष्ट्रिय जनमुक्ति पार्टीका पदमबहादुर लिम्बू तथा स्वतन्त्र उम्मेदवारद्वय निमातेञ्जिङ शेर्पा र नेत्रप्रसाद रेग्मीको उम्मेदवारी छ । प्रदेश सभाका लागि इलाम क्षेत्र न १ (१) मा गठबन्धनका तर्फबाट खिनु लङ्वा लिम्बु र नेकपा एमालेकी सोभा पराजुली सहित चुनावी मैदानमा छन् । क्षेत्र १(२)मा गठबन्धनका समशेर राई र एमालेका दिपक थेवे सहित चुनावी मैदानमा छन् । इलाम क्षेत्र नम्बर २ मा सत्ता गठबन्धनको तर्फबाट प्रतिनिधिसभा सदस्यमा नेपाली कांग्रेस जिल्ला सभापति डम्बरबहादुर खड्का र एमालेका उपाध्यक्ष तथा संविधानसभा अध्यक्ष सुवासचन्द्र नेम्बाङ उम्मेदवार छन् । उनले यो क्षेत्रमा २०५६ सालयताका सबै संसदीय र संविधानसभा निर्वाचन जितेका छन्। आउँदो निर्वाचनमा पनि नेम्बाङ र गठबन्धनका उम्मेदवार खड्काबीच नै मुख्य प्रतिस्पर्धा हुने आँकलन धेरै मतदाताको छ । राष्ट्रिय जनमुक्ति पार्टीका खड्गप्रसाद पालुङ्वा, राष्ट्रिय प्रजातन्त्र पार्टीका गणेशप्रसाद दुलाल, संघीय लोकतान्त्रिक राष्ट्रिय मञ्चका गोविन्दसिंह लिम्बू, नेपाली कांग्रेस (बिपी) का डाकप्रसाद गौतम, स्वतन्त्र उम्मेदवार जुनु माखिम लगायत १४ उम्मेदवार प्रतिनिधिसभा क्षेत्र २ को चुनावी मैदानमा छन् । प्रदेश सभाका लागि इलाम क्षेत्र नं २ (१) बाट नेपाली कांग्रेस पूर्व क्षेत्रीय सभापति तथा प्रदेश कार्यसमिति सदस्य गोविन्द गिरी र नेकपा एमाले प्रदेश सदस्य एवम जिल्ला समन्वय समिति इलामका निवर्तमान प्रमुख गणेश बराल लगायत चुनावी मैदानमा छन् । इलाम क्षेत्र नं २ (२) बाट माओवादी केन्द्र इलाम सहइन्चार्ज तथा प्रदेश सदस्य हर्क लावती कान्छा र नेकपा एमाले इलामका निर्वतमान अध्यक्ष एवम पुर्व कृषिमन्त्री राम राना लगायत चुनावी मैदानमा छन् ।"
मिथिलामा अक्षय नवमी पर्व मनाइँदै,"जनकपुर : महोत्तरीसहित मिथिला क्षेत्रमा आज अक्षय नवमी पर्व मनाइँदैछ । कात्तिक शुक्ल नवमी तिथिमा मनाइने परम्पराअनुसार यो पर्व बुधबार मनाउन लागिएको हो । मिथिलामा धातृ नवमी र इच्छा नवमीसमेत भनिने यो पर्व सामूहिक भोजन गरिने रमाइलो चाडबाडमा गनिन्छ । पर्वमा कार्तिक शुक्ल नवमीका दिन अमला (धातृ) को रुखको फेदमा खाना खाने मैथिल परम्परा छ । पर्व विशेषमा बस्तीमा बिहानैदेखि युवापङ्क्ति सामूहिक भोजनको तयारीमा जुटेका छन् । यो पर्वमा घर नजिकै, बगैँचा वा वन क्षेत्रमै रहेको अमलाको रूखका फेदमा खानेकुरा पकाएर त्यहीँ खाने चलन छ । पर्वमा अमलाका विशेष परिकार (अचार, मुरब्बा र चटनी)सहित साकाहारी खानेकुरा मात्र पकाउने र खाने परम्परा छ । पर्व विशेषले अब चिसो मौसम छिप्पिँदै जाने क्रममा खानेकुरामा अमलाको प्रयोग बढाउने सन्देश रहेको मैथिल संस्कृतिका जानकार बर्दिबास नगरपालिका२ का पण्डित महेशकुमार झाले बताए । पर्वमा खासगरी किशोर र युवा वनभोजको चाँजोपाँजो मिलाउन व्यस्त देखिएका छन् । बर्दिबास नगर क्षेत्रका कारेघोप्टे, माईस्थान, टुटेश्वर, राइमण्डल, कालापानी र गौरीडाँडा वनपार्क नजिकका वन क्षेत्रका अमलाका रुखका फेदमा एकाबिहानै कैयौँ वनभोजका टोली पुगेका छन् । मिथिलामा आज (कार्तिक शुक्ल नवमी)को दिनलाई कुष्माण्ड नवमीसमेत भन्ने गरिएको छ ।"
आज कुष्माण्डा नवमी : अमलाको बोटमा पूजा गरी मनाइँदै,"काठमाडौं : प्रत्येक वर्ष कार्तिक शुक्ल पक्ष नवमी तिथिका दिन मनाइने कुष्माण्डा नवमी पर्व आज विविध कार्यक्रमको आयोजना गरी मनाइँदै छ। कार्तिक शुक्ल नवमीदेखि पूर्णिमासम्म भगवान् लक्ष्मीनारायण अमलाको बोटमा निवास गर्छन् भन्ने जनविश्वास छ। यो दिन अमला अथवा पिपलको विवाह गरिदियो भने धेरै पुण्य प्राप्त भएर जन्मान्तरसम्म नाश हुँदैन भन्ने विश्वास रहिआएको छ। यो दिन अमलाको बोटमा अमृत प्राप्त हुने भएकाले अमलाको पूजा गर्नु राम्रो मानिने जनविश्वास छ। अमलाको पूजा गर्दा पूर्वाभिमुख भएर जल, चन्दन, अक्षता, फूल, आदिले पूजाअर्चना गर्नुपर्छ। पूजा गरिसकेपछि पहेँलो धागोले अमलाको रूखको परिक्रमा गराइन्छ। आयुर्वेदिक औषधिका रूपमा उपयोग गरिने अमला अमृत मानिन्छ। त्रिफला चूर्ण बनाउँदा आवश्यक पर्ने तीन जडीबुटीमध्ये अमला एक हो। हर्रो, बर्रो र अमला मिलाएर बनाइने त्रिफला चूर्ण धेरै रोगको उपचारमा प्रयोग गरिने आयुर्वेदिक चिकित्सक डा वंशदीप शर्मा खरेल बताउँछन्। पद्मपुराणअनुसार कार्तिक शुक्ल नवमीको दिन द्वापर युगको आरम्भ भएको थियो। यसै दिन भगवान् विष्णुले कूष्माण्ड नाम गरेको दैत्यको वध गरेका हुनाले यो दिनलाई कूष्माण्ड नवमी भनिएको हो। कूष्माण्ड दैत्यको शरीरबाट कुभिन्डो उत्पन्न भएको हुनाले यो दिन कुभिन्डो दान गर्नाले अनन्त कोटी फल प्राप्त हुन्छ भन्ने मान्यता छ। आजको दिन कुभिन्डो, सुन, चाँदी, पहेँलो कपडा, तामाको भाँडामा तिल राखेर दान गर्ने मनुष्यले आफूले चिताएको फल प्राप्त गर्ने विभिन्न धार्मिकग्रन्थमा उल्लेख गरिएको पण्डित बालमुकुन्द देवकोटा बताउँछन्। कुष्माण्डा नवमीका अवसरमा आज मकवानपुर जिल्लामा रहेको कुष्माण्डा सरोवरमा मेला लाग्ने गर्दछ। रासस"
अनि भर्याङको सहारा,"कालिकोट : वर्षा रोकिएपछि असोज २७ गतेदेखि ज्यानै जोखिममा राखेर आउजाउ हुन थाल्यो। पुलको बाँकी ३० मिटर भागसम्म सहजै र बाँकी जीर्ण पुलबाटै यात्रा गर्न थाले। कतिपयले फलामको लठ्ठामा झुन्डिएर यात्रा गरे। प्रहरीले यो पुल जीर्ण रहेको भन्दै यात्रा नगर्न सूचना टाँस्यो। तापनि यात्रुले क्षतिग्रस्त पुलबाटै यात्रा गर्न छाडेनन्। सर्वसाधारणले अटेर गर्दा थप जोखिम बढेको जनाइएको छ। हामीले पहिले यात्रा नगर्न भन्दै सूचना नै टाँस्यौ। तर, मानिसहरूले यात्रा गर्न छाडेनन्, अस्थायी प्रहरी पोस्ट हुल्मका इन्चार्ज असई तिलक डाँगीले भने, अहिले केही मर्मत त गरिएको छ। पूर्ण रूपमा सुरक्षित छैन। कालीकोटका रास्कोट, पचालझरना, पलाँता, सान्नीत्रिवेणी र नरहरिनाथ गरी पाँच पालिकाका साथै बाजुरा र हुम्लाबाट आउने यात्रु गाडी चढ्ने स्थान जिते बजारको छहरा थियो। त्यहाँ नपुगे गाडीमा सिट पाइँदैन। हुल्म बजार नआए खान र बस्नै पाइँदैन। कर्णाली नदीमा रहेको यो झोलुंगे पुल बाढीले भत्काएको असोज तेस्रो सातामै हो। तर, यसको मर्मत वा विकल्पमा न जनप्रतिनिधिले चासो दिए न अरू नेताले नै। बाढीबाट बचेको पुलको भागबाटै ज्यानको बाजी थापी आउजाउ हुन थालेपछि स्थानीयवासी मिलेर भर्याङ लगाए। तर, जोखिम टरेको छैन। चुनावमा अनेक प्रतिबद्धतासहित गाउँगाउँ पुग्ने नेताले यस्ता समस्या देखेकै छैनन्। नागरिक अगुवा भन्छन्, सधैं निर्वाचनको समयमा लोकप्रिय नारा लगाउँछन्। तर, कहिल्यै कार्यान्वयन गर्दैनन्। हुल्म र जितेका यातायात समितिमा आबद्ध व्यक्तिहरू पुल निरीक्षणमा गए। मर्मतको प्रयास गरे। तर, सकेनन्। त्यही बेला हुल्म बजारस्थित तिला कर्णाली स्टाफ होटलका सञ्चालक नरजंग मल्ल पुलको अवस्था कस्तो रहेछ भनेर हेर्न जिते बजार पुगे। उनले ५० हजारमा ठेक्का दिए मर्मत गरी झोलुंगे सञ्चालनमा ल्याइदिने भनेर यातायात व्यवसायीसमक्ष कुरा राखे। समझदारी भईवरी पुल मर्मत गर्न थाले। भर्याङ बनाएर पुल चढ्न मिल्ने बनाए। नदीले बगाएर ल्याएका मुढाबाट १८ फिट कडी चिर्यौं। फ्ल्याक चिर्यौं। एक हप्तासम्म लगातार नदी किनारमा काम गर्यौं, मल्लले भने, अनि जीर्ण झोलुंगे पुलमा चढ्न सजिलोका लागि भर्याङ बनायौं। उनले आफ्नो २ लाख जति खर्च भएको र त्यसमा यातायात व्यवसायीले ३० हजार रुपैयाँ दिएको बताए। ठाउँ सर्न मान्दैनन् व्यापारी जिते बजार २०६३ सालदेखि सञ्चालनमा छ। उक्त बजार उठाउन पटकपटक प्रशासनले आग्रह गर्यो। तर, त्यहाँका व्यापारीहरूले सबैको पायक पर्ने बजार भन्दै छाड्न मानेनन्। गत असोज १९ गते कर्णाली नदीमा आएको बाढीले पुल मात्र बगाएन। साँझमा देखिने जितेको सुन्दर बजार बिहान पूरै बगर बन्यो। २०६३ सालमा जब सुर्खेतबाट गाडी कालीकोट हुँदै जुम्ला पुगे। त्यतिबेला दैलेखको खिड्कीज्यूला बजारदेखि कालीकोटको जितेगडामा बजार सरेको थियो। जिते बजारमा एक दशकदेखि होटल व्यवसाय गर्दै आएका हरिकृष्ण बमले भने, बर्सेनि कर्णाली नदीमा पानीको वहाव बढ्थ्यो, तर पुलसम्म छोएको थिएन। बजारमा पनि कुनैकुनै वर्ष बढी वर्षा भएपछि बजार पछाडिका शौचालयहरू भत्काउँथ्यो। अहिले त बजारै बगायो।"
पोखरा महानगरले भूमिगत पार्किङ खाली गर्दै,पोखरा : पोखरा महानगरपालिकाले नगर क्षेत्रभित्र प्रयोजन विपरीत सञ्चालन हुँदै आएका भूमिगत पार्किङ खाली गर्ने अभियान सुरु गरेको छ। भूमिगत पार्किङमा व्यापारिक सामग्री राखेका घरधनीलाई पटकपटक त्यस्ता सामग्री हटाएर पार्किङका रूपमा प्रयोग गर्न आग्रह गरेको भए पनि अटेर गरेपछि महानगरले आजदेखि डोजर लगाउन सुरु गरेको हो। सूचना नै दिएर भूमिगत पार्किङ खाली गर्न आग्रह गरिएको तर उनीहरूले दुई महिना बितिसक्दा पनि उक्त सूचनालाई लत्याएपछि डोजर लगाउन सुरु गरिएको जानकारी महानगर प्रमुख धनराज आचार्यले दिए । भूमिगत पार्किङका लागि भनेर यसअघि महानगरपालिकाबाट कर छुट लिएर निर्माण गरिएका ती भवन वर्षौंदेखि पार्किङका रूपमा नभई व्यापारिक प्रयोजनको रूपमा प्रयोग हुँदा महानगरले पटकपटक त्यस्ता सामग्री हटाउन आग्रह गर्दै आएको थियो। केही घरधनीले यसअघि नै व्यापारिक सामग्री खाली गरेका छन् भने अटेर गर्नेको घरमा डोजर लगाइएको प्रमुख आचार्यले बताए।
अझै बिजुली पुग्न नसकेको भास्कुन गाउँ,"अछाम : साँफेबगर नगरपालिका१४ पातलकोटको भास्कुन गाउँ करिब ८ घण्टाको पैदलदुरीमा पर्छ । नगरपालिका भनेपछि सामान्यतया विकासका पुर्वाधार पुगेको हुनुपर्छ । तर नगरपालिका भित्र पर्ने भास्कुन गाउँमा अहिलेसम्म बिजुलीसमेत पुग्न सकेको छैन । बिजुली मात्रै होइन त्यहाँका स्थानीयहरुको शिक्षा, स्वाथ्यमा पनि सहज पहुँच छैन । वडा कार्यालय, स्वास्थ्य चौकी र विद्यालय पुग्न जंगलको बाटोबाट करिब दुई घण्टा समय लाग्छ । हरेक निर्वाचनमा विकासका सपना देखाएका नेताहरुले भास्कुन गाउँलाई जितिसकेपछि कहिल्यै सम्झेनन् । २०७४ मा नेताहरुले बाढेका आश्वाशन अधुरै छ । भास्कुनमा पुगेर स्थानीय तह र संघ, प्रदेशका उम्मेदवारले सडक र बिजुली, रोजगार, स्वास्थ, शिक्षाको आश्वाशन दिएका थिए । बिजुलीको पोल मात्रै गाडेको एक वर्ष भयो । अहिलेसम्म बिजुली बाल्न पाएका छैनन् । पातलकोटका एकजना वृद्धालाई भोट हाल्न सिकाउँदै । सडक पुगे पनि वर्षायाममा सधैं अवरुद्ध हुन्छ । अहिले फेरि उम्मेदवार विकासका नारा लिएर घरदैलोमा पुगेका छन् । उ बेला दुई दिनमा बिजुली पुर्याउँछौं भन्थे नेताहरु', स्थानीय ७० वर्षीया बिस्ना परियारले भनिन्, ' ५ वर्ष बित्यो बिजुली आएको छैन हाम्रा दुख उस्तै छन् । फेरि नेताहरु भोट माग्न पुगीसके । गाउँमा २०६६ साल असोज २० गते गएको पहिरोले १० जनाको ज्यान गयो । केही घाइते भए । पहिरोपछि केही बसाइसराई गरी कैलालीतिर गए । गाउँ नै पुरै पहिरोको जोखिममा रहेको स्थानीय शिवबहादुर बोहराले बताए । उनले भने,वर्षायाममा घरमा बस्न सकिंदैन । नेताहरु भोट माग्ने बेला अहिले नै काम गर्छौं जस्तो गर्छन् । जितेपछि हामी चिन्दैन। हमीलाई त प्रयोग मात्र गर्छन् फाइदा जति सबै आफूले लग्छन् । स्थानीय तहको निर्वाचनका निकै उत्साह र खुशीका साथ भोट हालेका थिए भास्कुन बासीले । घर नजिकको सरकार आएपछि विकास हुने र गाउँघरमै रोजगार पाइने आश स्थानीयहरुले गरेका थिए । विकासको नाममा सडक मात्र पुगेको ललिते ढोलीले बताए । उनले भने,वर्षभरी खेती गरेर खान पुग्दैन,भएको जंगली जनावरले खाइदिन्छ। सरकार छ भन्ने महसुस हामीले यो ५ वर्षमा गर्न पाएनौं ।भास्कुन गाउँमा करिब ९३ घरधुरी छन् ।"
अर्थमा जलवायु परिवर्तनको अर्थ,"जलवायु परिवर्तन केवल वातावरणीय विषयमा सीमित रहेन। पहिलो त यसले मानव जीवनको अस्तित्वमै खतरा पैदा गरिसकेको छ। पृथ्वीको तापक्रम वृद्धि भएको भयै छ। त्यसले खाद्यबालीको उत्पादकत्वमा फरक पारिसक्यो। वर्षाचक्रमा फेदबदल आइसक्यो। मानव जीवनले खाद्य संकटको सामना गर्नुपर्ने देखिँदैछ। अर्काेतिर अर्थतन्त्रमै नकारात्मक प्रभाव देखिन थालिसक्यो। जलवायु परिवर्तनमा नेपालको योगदान नगण्य छ। तर जोखिममा भने निकै अगाडि यो मुलुकको अर्थतन्त्रमा ह्रास आउने प्रपेक्षण विश्व बैंकले नै गरिसकेको छ। उसले नेपालको राष्ट्रिय जलवायु तथा विकास प्रतिवेदन सार्वजनिक गर्दै भनिसक्यो नेपालले जलवायु परिवर्तनको प्रभावलाई नियन्त्रण गर्न अपनाउने मोडल तथा प्यारामिटरमा पनि यसको असर निर्भर हुनेछ। विश्व बैंकले जलवायु परिवर्तनको नकारात्मक प्रभावले ७० वर्षपछि (सन् २१०० सम्म) जीडीपी २५ प्रतिशतसम्म घट्न सक्ने देखाएको छ। भन्न त उसले नेपालको अर्थतन्त्रको हालत श्रीलंकाको जस्तो भइनसकेको भनेको छ। तर बेलामा अर्थतन्त्र जोगाउने जुक्ति नलगाए उसले भने पनि नभने पनि नेपाली अर्थतन्त्र श्रीलंकालीजस्तै टाट पल्टन बेरचाहिँ नलाग्न सक्छ। योबारेमा ख्याल गर्नुपर्ने नेपालले नै हो। जलवायु परिवर्तनका कारण नेपालका नदीको बहाव घट्ने जोखिम विश्व बैंकले औंल्याएको तथ्य नेपालीलाई जगजाहेर विषय हो। नदीको बहावमा आउने परिवर्तनको नकारात्मक प्रभाव जलविद्युत्मा निर्भर नेपाललाई पर्ने नै छ। कृषि, पर्यटन, उद्योगधन्दालगायत अर्थतन्त्रका आधारहरूमा प्रभाव पर्ने पनि निश्चितै छ। प्राकृतिक विपद्को जोखिम र त्यसको असरबाट हुने नोक्सानीको त आर्थिक हिसाबकिताब निकै महँगो छ। सामाजिक नोक्सानी पनि चर्काे छ। नेपालले जलवायु परिवर्तन जोखिम न्यूनीकरणसम्बन्धी नीति बनाएको छ। वातावरण मन्त्रालयमा जलवायु परिवर्तन हेर्ने इकाइ पनि छ। तर अर्थतन्त्रलगायतमा परेका र पर्ने प्रभावबारे अन्तर मन्त्रालय समन्वयको भूमिकामा त्यो इकाइ फितलो साबित छ। दक्षिण एसियाली राष्ट्रिय भारत, पाकिस्तान र बंगलादेशमा जलवायु परिवर्तनसम्बन्धी मन्त्रालय नै गठन छन्। नेपालले भने अर्थ मन्त्रालयअन्तर्गत नै जलवायु परिवर्तन न्यूनीकरणको इकाइ आवश्यक उहिल्यै ठाएिको हो, त्यो खाँचो औंल्याइएको हो। तर सरकारको ध्यान त्यता गएको छैन। जलवायु परिवर्तन वातावरणबाट आर्थिक, राजनीतिक र कूटनीतिक मुद्दा भइसकेको बेला नेपालमा यो मूलधारको मुद्दामा दर्ज हुन सकेको छैन। विडम्बना के भने नेपालको राजनीति अत्यन्त तरल छ। दल र तिनका नेताहरूको ध्यान राष्ट्रिय र अन्तर्राष्ट्रिय मुद्दाहरूमा होइन कुर्सीमा केन्द्रित छ। विश्व नेतृत्व र नीतिशिल्पीहरूको चिन्ताको प्राथमिकतामा जलवायु परिवर्तन छ। हाम्रोमा भने नीतिनिर्माताहरू यसबारे बेखबर जस्तै छन्। अब चाहिँ सरकार यस्तै बेखबरै रहने हो अर्थतन्त्र शिथिलमात्रै होइन, संकटमा पर्ने खतराको सन्देश आइसक्यो। यही बेला नेपालमा थुप्रै वस्तु आयातमा प्रतिबन्ध लगाएको छ, जसको फुकुवा गर्नुपर्ने विश्व बैंकको सुझाव छ। वैदेशिक लगानी नगण्य मात्रामा मात्रै आएको छ। वैदेशिक लगानी भित्र्याउनुपर्ने पनि उसको सुझाव हो। बैंक ब्याजदर आवश्यकतामा बढाउनुपर्ने, पुनर्कर्जा सुविधा घटाउनुपर्नेलगायतको विकल्प पनि विश्व बैंकले देखाएको छ। विश्व अर्थतन्त्रकै लेखाजोखासमेत गर्ने संस्थाले भनेका सुझाव मननीय नै छन्। तर, जे कुराको भुक्तमान नेपाली समाज भइसकेको छ, त्यसबारे अन्तर्राष्ट्रिय स्तरकै सुझाव आउँदा अब नेपालले जलवायु परिवर्तनको जोखिमबाट नेपाली अर्थतन्त्र जोगाउन ढिला गर्नु हुँदैन। सँगसँगै नेपालले यो मुद्दामा अन्तर्राष्ट्रिय मञ्चहरूमा नेतृत्वदायी भूमिका खेल्नु आवश्यक छ। नेपाल जलवायु परिवर्तनको जोखिममा विश्वमै चौथो नम्बरमा छ। सबैले गम्भीरताका साथ बुझ्नै र मनन् गर्नैपर्ने कुरा छ, अर्थात् यो निकै भयावहको समय हो। जलवायुको असर कृषिमा जलवायु अनुकूलनमा न बजेट न योजना जलवायु असरले कृषिमा ठूलो क्षति जलवायु परिवर्तनको जोखिममा सुदूरपश्चिम बागमती प्रदेश : जलवायु असर बढ्दो जलवायु परिवर्तनको असर लोमान्थाङमा ! के लाग्ला त जलवायु संकटकाल ? जलवायु परिवर्तनले जीडीपी घट्ने प्रक्षेपण"
एमालेले ल्यायो २० ग्यारेन्टीसहित घोषणापत्र,"काठमाडौं : एमालेले आफ्नो नेतृत्वमा सरकार गठनपछि २० वटा ग्यारेन्टीसहितको चुनावी घोषणापत्र ल्याएको छ। विगतका निर्वाचनका घोषणापत्र कार्यान्वयन नभएको भन्ने प्रश्न उठेकाले यसपटक ग्यारेन्टीसहितका कार्यक्रम ल्याएको जनाइएको छ। अध्यक्ष केपी शर्मा ओलीले डिजिटल माध्यमबाट ९६ पृष्ठ लामो घोषणापत्र मंगलबार सार्वजनिक गरेका हुन्। जसमा एमालेले पाँच वर्षमा मुलुकको अर्थतन्त्र (जीडीपी) १०० खर्ब पुर्याउने प्रतिबद्धता जनाएको छ। हाल जीडीपी ४८ खर्ब मात्रै छ। नेपालीको औसत प्रतिव्यक्ति आम्दानी ३ लाख (२४०० अमेरिकी डलर) पुर्याइनेछ, घोषणापत्रमा ग्यारेन्टी गरिएको छ, नेपाल भ्रमण गर्ने विदेशी पर्यटकको संख्या ५ वर्षभित्र वार्षिक २५ लाख पुर्याइनेछ। अध्यक्ष ओलीले यो घोषणापत्र देश बनाउने मार्गचित्र भएको बताए। एमालेले जारी गरेको यो घोषणापत्र जनतालाई अलमल्याउन, छक्याउनका लागि होइन, ओलीले भने, यो देश विकासको मार्गचित्र हो। देश विकासको निम्ति एउटा संकल्प हो। देश विकासका निम्ति एउटा प्रतिबद्धता हो। एमालेले सात प्रतिशतको आर्थिक वृद्धिदर हासिल गर्दै पाँच वर्षभित्र दुई अंकको आर्थिक वृद्धिदर पुर्याउने घोषणा गरेको छ। नेपालको अर्थतन्त्रलाई विश्वको उदीयमान अर्थतन्त्र बनाइने प्रतिबद्धता जनाइएको छ। महिनावारी हुने उमेर समूहका सबै महिलालाई गुणस्तरीय स्यानिटरी प्याड वा अन्य वैकल्पिक साधन खरिद गर्न वार्षिक १ हजार ५ सय उपलब्ध गराइने ग्यारेन्टी गरिएको छ। सामाजिक सुरक्षाको दायरा र सुविधा विस्तार गर्ने घोषणापत्रमा उल्लेख छ। ज्येष्ठ नागरिक, दलित, एकल महिला, अपांगता भएका व्यक्ति, लोपोन्मुख जाति तथा लक्षित वर्ग र क्षेत्रका बालबालिका गरी पाँच वर्षमा ६० लाखले सामाजिक सुरक्षा भत्ता पाउने ग्यारेन्टी एमालेले गरेको छ। औपचारिक क्षेत्रका सबै र अनौपचारिक क्षेत्रका ७५ प्रतिशत श्रमिक योगदानमा आधारित सामाजिक सुरक्षाको दायरामा समेटिने घोषणापत्रमा उल्लेख छ। एमालेले आर्थिक वृद्धिका आधारमा सबै प्रकारका भत्ता वृद्धि गर्ने जनाएको छ। श्रमिकको न्यूनतम ज्याला मासिक २५ हजार पुर्याउने, प्रमुख सहरको सौन्दर्यका लागि विद्युत् लाइन, टेलिफोन लाइन, खानेपानीका पाइप, दूरसञ्चार सेवा, केबल टिभी आदिका तार भूमिगत गरिने जनाइएको छ। आगामी दुई वर्षभित्र स्थानीय तहका सबै प्रशासकीय भवन निर्माण सम्पन्न गरिने र डिजिटल नेपाल फ्रेमवर्क कार्यान्वयन गरी सरकारी सेवा अनलाइन प्रणालीद्वारा उपलब्ध गराइने ग्यारेन्टी पनि एमालेको छ। हरेक जिल्ला सदरमुकामलाई रणनीतिक सडक सञ्जालमा जोड्ने एमालेको प्रतिबद्धता छ। दुई वर्षभित्र सबै पालिका केन्द्र जोड्ने पक्की सडक बनाउने, निर्माणाधीन राष्ट्रिय राजमार्ग र रणनीतिक सडकहरू पाँच वर्षभित्र सम्पन्न गर्ने प्रतिबद्धता उसले जनाएको छ। स्वदेशी उत्पादन र स्वदेशी उपभोगका लागि मेक इन नेपाल अभियान सञ्चालन गर्ने घोषणापत्रमा उल्लेख छ। आवासविहीनलाई सुरक्षित आवास र मर्यादित जीवन उपलब्ध गराउने एमालेले जनाएको छ। सबैका लागि काम र नियमित कमाइको सुनिश्चितता गर्ने एमालेको प्रतिबद्धता छ। वार्षिक ५ लाख रोजगारी सिर्जना गरिने प्रतिबद्धता उसले जनाएको छ। उच्च शिक्षा निम्ति विदेश जानुपर्ने बाध्यकारी अवस्थाको अन्त्य गरिने ग्यारेन्टी एमालेले छ। निरोगी नेपाल, सबल नागरिक को नीति उसले अघि सारेको छ। सबै पालिकामा आधारभूत स्वास्थ्य सुविधा पुर्याइने, ६० वर्षभन्दा माथिका नागरिकका लागि उच्च रक्तचाप र मधुमेह रोगको निःशुल्क परीक्षण तथा औषधि उपलब्ध गराइने जनाइएको छ। सबै पालिकामा आधारभूत अस्पताल र प्रदेशहरूमा विशिष्टीकृत अस्पतालको व्यवस्था गरिनेछ, घोषणापत्रमा लेखिएको छ। काठमाडौंमा मंगलबार पार्टीको चुनावी घोषणापत्र डिजिटल माध्यमबाट सार्वजनिकसँगै बैंकर अनिलकेशरी शाहसँग लाइभ डिबेट गर्दै एमाले अध्यक्ष केपी शर्मा ओली। तस्बिर : सुनिता डंगोल आगामी दुई वर्षभित्रै सबै परिवारमा पिउनेपानीको आधारभूत सुविधा पुर्याइने ग्यारेन्टी एमालेले गरेको छ। सबै परिवारलाई मासिक १० हजार लिटरसम्म पानी निःशुल्क उपलब्ध गराइने पनि घोषणापत्रमा छ। कोही भोकै पर्दैन, भोकले कोही मर्दैनको नीति कार्यान्वयन गर्ने ग्यारेन्टी एमालेले गरेकोे छ। कामका लागि खाद्यान्न तथा नगद कार्यक्रमबाट प्रतिवर्ष एक लाख परिवारलाई खाद्यसुरक्षा दिइनेछ, घोषणापत्रमा लेखिएको छ, प्रधानमन्त्री रोजगार कार्यक्रमबाट प्रतिवर्ष तीन लाख परिवारलाई आय आर्जनमार्फत खाद्यसुरक्षा प्रदान गरिनेछ। घोषणापत्रअनुसार दुई वर्षमा विद्युत्मा शतप्रतिशतको पहुँच पुर्याइनेछ। वर्षायाममा मासिक ५० युनिट र हिउँदमा मासिक ३० युनिट विद्युत् निःशुल्क उपलब्ध गराउने भनिएको छ। ५ वर्षमा विद्युत् उत्पादन क्षमता ६५ सय मेगावाट र प्रतिव्यक्ति विद्युत् खपत ७ सय किलोवाट प्रतिघण्टा पुर्याउने प्रतिबद्धता एमालेले जनाएकोे छ। निर्माणाधीन नेपाल विद्युत् प्राधिकरणका सहायक कम्पनीहरूका आयोजना (६४६ मेगावाट), निजी क्षेत्रका निर्माणाधीन आयोजना (२,७७६ मेगावाट), स्वदेशी निजी क्षेत्रबाट प्रस्तावित आयोजना (१,४९४ मेगावाट) र आगामी १० वर्षमा निर्माण गर्न सकिने ठूला आयोजनाहरू (९,८६१ मेगावाट) को कार्यान्वयन तीव्र गतिमा अगाडि बढाइने घोषणापत्रमा उल्लेख छ। १० वर्षमा १५ हजार मेगावाट विद्युत् उत्पादन गर्ने एमालेले जनाएको छ। वैदेशिक रोजगारीबाट फर्केका नेपालीलाई ऋण तथा सहुलियतका कार्यक्रम ल्याउने भनिएको छ। सरकार गठन भएको एक महिनाभित्र नेपाली नागरिकका सन्तानले नागरिकता नपाउने अवस्था अन्त्य गर्ने र ६ महिनाभित्र नागरिकतासम्बन्धी समस्या हल गर्ने ग्यारेन्टी एमालेले घोषणापत्रमा गरेको छ। एक वर्षभित्र राष्ट्रिय परिचयपत्र वितरण गर्ने जनाइएको छ। नागरिक प्रशासनलाई सक्षम, व्यावसायिक र जनताप्रति उत्तरदायी बनाउने ग्यारेन्टी उसले गरेको छ। सभ्य समाजः मर्यादित नागरिकको नीति कार्यान्वयन गर्ने, सस्तो, सहज र भरपर्दो सञ्चार सुविधाको प्रबन्ध गर्ने घोषणापत्रमा छ। एमालेले सार्वजनिक गर्यो चुनावी घोषणापत्र नेकपा एमालेको चुनावी घोषणापत्र सार्वजनिक (लाइभ) एमालेको चुनावी प्रतिबद्धता : सरकार गठन भएको एक महिनामै सबै नेपालीलाई नागरिकता वार्षिक ५ लाख नागरिकलाई रोजगारी दिने एमालेको घोषणा (प्रतिबद्धतापत्रसहित) एमालेको प्रतिबद्धताः सबै प्रकारका भत्ता वृद्धि गर्ने, दुई वर्षमा सबैको बैंक खाता एमालेसँग देश बनाउने भिजन छ, भोट दिन कन्जुस्याइँ नगर्नुहोस् : ओली एमालेका २० ग्यारेन्टी : प्रतिव्यक्ति आय दोब्बर,मेक इन नेपालअभियान सुरु गर्ने एमालेले सानदार एकल बहुमत ल्याउँछ : ओली एमालेले स्यानिटरी प्याड किन्न वार्षिक १५ सय दिने घोषणापत्रअनुसार विगतमा एमाले नेतृत्वको सरकारले अघि बढाएका १२ नयाँ औद्योगिक क्षेत्र, १५ विशेष आर्थिक क्षेत्र र १०३ औद्योगिक ग्रामको पूर्वाधार विकास गरी उद्योगहरूको स्थापना गरिनेछ। सबै पालिकामा औद्योगिक ग्राम स्थापना गर्न प्रोत्साहित गर्ने एमालेको प्रतिबद्धता छ। ५० वटा थप नयाँ सहरको विकास तथा थप ५० सहरमा आधुनिक सहरी पूर्वाधार निर्माण गर्न विशेष कार्यक्रम सञ्चालन गरिने जनाइएको छ। निर्माणाधीन राष्ट्रिय राजमार्ग, रणनीतिक महत्वका सबै राजमार्ग र आर्थिक समृद्धिको केन्द्र जोड्ने सडक निर्माण आगामी पाँच वर्षभित्र सम्पन्न गर्ने प्रतिबद्धता एमालेले जनाएको छ। पूर्वपश्चिम राजमार्ग, रणनीतिक राजमार्ग, उत्तरदक्षिणका कोरिडोर राजमार्गलाई विकास तथा विस्तार पाँच वर्षभित्र सम्पन्न गरिने घोषणापत्रमा छ। निर्माणाधीन पूर्वपश्चिम विद्युतीय रेलमार्गको बर्दिवासनिजगढ खण्डको निर्माण कार्य सम्पन्न गरी रेल सञ्चालन गरिने विषय पनि घोषणापत्रमा समेटिएको छ। रसुवागढी काठमाडौं रेलमार्ग र वीरगन्जकाठमाडौ रेलमार्ग निर्माण प्रक्रिया सुरु गर्ने, काठमाडौं उपत्यकामा मेट्रो रेल, सहरी केवलकार सञ्चालन गर्न अध्ययन गरी कार्यान्वयन गरिने अर्को प्रतिबद्धता छ। छिमेकी मित्रराष्ट्रहरूको सामुद्रिक बन्दरगाह प्रयोग गरी नेपाली झन्डासहितको पानीजहाज सञ्चालनमा ल्याइने एमालेले जनाएको छ। मुलुकका प्रमुख नदी हुँदै गंगाबाट कलकत्ता बन्दरगाह र समुद्रसम्मको जल यातायात सञ्चालन गर्ने र सहरी क्षेत्रमा ठूला विद्युतीय सवारी साधन सञ्चालन गर्न प्रोत्साहन गर्ने एमालेको प्रतिबद्धता छ। हेटौंडाकाठमाडौं रोपवे सेवा पुनः सञ्चालन गर्ने जनाइएको छ। जसबाट काठमाडौं केन्द्रित मालसामानको ढुवानी गर्ने, साथै देशका अन्य स्थानमा मालबाहक रोपवे सेवा निर्माण तथा सञ्चालन गर्ने एमालेको घोषणा छ। भ्रष्टाचार, अनियमितता, सरकारी सम्पत्तिको दुरुपयोग र अपचलन गर्ने जनसुकै व्यक्तिलाई कानुनी कारबाहीको दायरामा ल्याइने र भ्रष्टाचारी एक दिन कानुनी कठघरामा पुग्नेछ भन्ने विश्वास समाजमा स्थापित गर्ने एमालेले जनाएको छ। शान्ति प्रक्रिया र संक्रमणकालीन न्यायसम्बन्धी बाँकी काम सम्पन्न गर्ने भनिएको छ। द्वन्द्वकालमा घाइते तथा अंगभंग भएका व्यक्तिहरूलाई उपचार, रोजगारी, स्वरोजगारका अवसर र पुनस्र्थापनासम्बन्धी कार्य गर्ने प्रतिबद्धता एमालेले जनाएको छ। घोषणापत्रमा एमाले नेतृत्वका तीन सरकारका कामको उल्लेख गरिएको छ। २०५१ सालमा मनमोहन अधिकारीको सरकारलाई पहिलो पोलिसी डिपार्चर भनिएको छ। ०७२ सालको ओली नेतृत्वको सरकारलाई स्वाधीनता, स्वाभिमान र विकासप्रति तिर्खा जगाउने र २०७४ को ४१ महिने सरकारलाई संघीयता कार्यान्वयन र समृद्ध नेपाल सुखी नेपालको राष्ट्रिय आकांक्षा कार्यान्वयनमा ल्याउने सरकारका रूपमा चित्रण गरिएको छ। ओली नेतृत्वको पछिल्लो ४१ महिने सरकारले ८२ वटा माइलस्टोन हासिल गरेको घोषणापत्रमा उल्लेख छ। अध्यक्ष ओलीले घोषणापत्र कार्यान्वयन नभए जनताले भुक्तानी माग्न सक्ने बताए। एमाले विकासप्रेमी मात्रै होइन, विकासका लागि प्रतिबद्ध र क्रियाशील तथा नेतृत्व गर्न सक्ने पार्टी हो, ओलीले भने, घोषणापत्र ग्यारेन्टीपत्र हो। एक्सनमा नगएमा जनताले भुक्तानी माग्न सक्छन्। ओलीले मंसिर ४ को निर्वाचनमा एमालेलाई एकल बहुमत आवश्यक भएको बताए। अघिल्लो निर्वाचनमा हाम्रो दुईतिहाइ बहुमत आयो भन्ने छ। त्यो होइन जोडबल पुर्याएको मात्रै हो, उनले भने, हाम्रो त प्रत्यक्षमा ८० र समानुपातिक ४१ गरी १२१ थियो। बहुमत पुग्न १३८ सिट चाहिन्थ्यो। एमालेले एकल बहुमत पाएमा देश समृद्ध हुने र मुलुकले स्थीरता पाउने उनले बताए। निर्वाचन जितेपछि एमाले पहिलो वर्ष नीति सुधारमा लाग्ने उनले बताए। पहिलो वर्ष, नीतिगत सुधारमा केन्द्रित हुन्छौं, यसपछि पूर्वाधार विकासमा तीव्ररूप गर्ने छौं, उनले भने। नेपाललाई अल्प विकसितबाट विकसित राष्ट्रमा पुर्याउने र २०३० सम्ममा दिगो विकास लक्ष्य पूरा गर्ने पनि उनले बताए।"
तिहारमा एउटै किसानले बेचे सात लाखको सयपत्री,"काठमाडौं : तिहार पर्वमा चितवनका एउटै किसानले सात लाखको सयपत्री फूल बेचेका छन्। भरतपुर महानगरपालिका२६ दिव्यनगरका ६२ वर्षीय किसान दीपक पाख्रिनले यस वर्षको तिहारमा रु सात लाखको फूल बेचेका हुन्। गत वर्ष डेढ बिघा क्षेत्रफलमा लगाएको सयपत्री फूलबाट मनग्य आम्दानी भएपछि उनले यस वर्ष चार बिघामा फूल रोपेका थिए। सयपत्री फूलको माग अत्यधिक भएकाले चार बिघाको फूल पनि कम भएको उनको भनाइ छ। पाख्रिनले भने, 'गत वर्ष डेढ बिघामा लगाएको सयपत्री फूलले यहाँको माग पुर्याउन सकिएन भनेर अहिले चार बिघामा लगाएको फूलले राम्रै बजार पायो, आम्दानी पनि मनग्य भयो।' यस वर्ष भारतबाट फूल आयात कम भएका कारण पनि व्यापार राम्रो भएको उनी बताउँछन्। तिहारको अवधिभर १२ हजार बढी फूलको माला बिक्री भएको उनले बताए। फूल बिक्रीबाट रु सात लाखभन्दा बढी आम्दानी भएको पाख्रिनले जानकारी दिए। 'मैले उत्पादन गरको फूल सबै जिल्लाभित्रै खपत भयो', उनले भने, 'केही फूल पश्चिम नेपालका जिल्लामा पनि पठाएँ।' उनले अझै रु चारपाँच लाखको फूल बारीमा नै रहेको बताए। 'मङसिरमा बिहेको लगन आउँदैछ, त्यो बेला पनि सयपत्री फूल बिक्री हुन्छ, अन्य समयमा पनि फाट्टफुट्ट बिक्री भइरहन्छ', उनले भने। उनले रु १२ लाखको फूल बेच्दा एक सिजनमा सबै खर्च कटाएर आफूलाई रु छसात लाख बचत हुने बताए। डेढ बिघा जग्गामा फूल बिक्री गरिसकेपछि उनले तोरी लगाइसकेका छन्। 'यसपटक राम्रो व्यापार भयो, २०८० सालको दसैँमा १० बिघा क्षेत्रफलमा सयपत्री फुलाउँछु', उनले भने, 'वरिपरि ढकमक्क फूल फुलेको देख्दा पनि निकै रमाइलो लाग्छ।' उनले २६ वर्षअघिसम्म काठमाडौँमा पढाउने काम गरेका थिए। 'काठमाडौँमा बसेर १० वर्ष पढाउने काम गरेँ', उनले भने, 'त्यो काम छाडेर भरतपुर फर्किएँ र फूलको मोहले नर्सरी सञ्चालन गर्न थालेँ, अन्ततः व्यवसाय नै फूलखेती बन्यो।' यसपालिको तिहारमा उनले एउटा मालाको रु एक सयमा बिक्री गर्नुभयो भने प्रतिकेजी रु चार सयमा बिक्री गरेको सुनाउनुभयो। पाख्रिनले १८ वर्षदेखि व्यावसायिकरूपमा फूलखेती गर्दै आएका छन्। चितवनमा यो पेसा गर्नुभएको पाख्रिनले पाँच वर्ष भयो। धादिङ फूलखर्क४ का उनले नौबिसेबाट पुष्प खेतीको सुरुआत गरेका थिए। उनी भन्छन्, 'फूलसँग रमाउने मेरो रुचि हो। सानैदेखि फूलप्रति मेरो मोह नै छ। मेरो घर वरपर बिरुवाले भरिभराउ हुन्थ्यो तर, यो नै मेरो पेसा बन्ने छ भन्ने सोचेको थिइनँ। जब मैले शिक्षण पेसा गरँे, यसले पनि मलाई खुसी, उत्साह र शान्ति दिन सकेन र छाडेँ।' अहिले पनि सयपत्री सिजनमा अथवा चाडपर्वको समयमा मात्र उत्पादन गरे पनि राम्रो आम्दानी हुने उनको भनाइ छ। 'तीन रुपैयाँमा सयपत्रीको बिरुवा पाइन्छ', उनले भने, 'बीउ आफैँ खरिद गरेर उमार्न सके अझै कम शुल्क पर्छ।' हिजोआज सयपत्री फूल व्यवसायिकरूपमा सुरु गर्न करिब रु ५० हजार भए पुग्ने उनी बताउँछन्। 'पहिला सयपत्री फूलले खासै बजार पाउँदैनथ्यो, अहिले बजारमा धेरै माग बढिरहेको छ', उनले भने, 'अहिले जति उत्पादन गरे पनि बजार नपाइएला भन्ने चिन्ता छैन।' यो व्यवसाय गर्नका लागि उहाँलाई श्रीमती सरस्वती खत्री पाख्रिनको उत्तिकै साथ छ। उनीहरुका दुई छोरी र दुई छोरा छन्। पुष्प खेतीबाट पर्याप्त आम्दानी हुँदैन, बजार छैन भन्नेका लागि पाख्रिन एक उदाहरण बनेका छन्। 'फूलखेतीबाट आफ्नो परिवार चलाउन मलाई दुःख छैन। चार बिघामा फूल रोप्दा पनि जिल्लाभन्दा बाहिर माग पुयाउन सकेको छैन, बजार छैन भन्न मिल्दैन', उनले भने। बजारमा मालाको अभाव देखिनु नेपाली कृषकले व्यावसायिकरूपमा पुष्प खेती नगर्नुको उपज भएको पाख्रिनको भनाइ छ। फूल खरिदमा करोडौँ रकम भारत जानु र यहाँ बजार नदेख्नु हाँस्यास्पद कुराबाहेक केही नभएको उनको भनाइ छ। बैसठ्ठी वर्षीय पाख्रिनले १८ वर्षको दौरानमा देशभर सयभन्दा बढी शिष्य बनाइसकेका छन्। जो अहिले व्यावसायिकरूपमा फूलखेती गरिरहेका छन्। पाख्रिनसँगै सात जनाले स्थायी रोजगारी पाएका छन्। उनी नेपालको हावापानीमा सयपत्री फूल सहजै उत्पादन हुने बताउँछन्। रासस"
भारतीय नक्कली नोटसहित दुईजना पक्राउ,"ढल्केवर(धनुषा) : महोत्तरीबाट भारतीय नक्कली नोटसहित दुईजना भारतीय पक्राउ परेका छन्। पक्राउ पर्नेमा भारत बिहार मधुवनी जिल्ला बेनीपट्टी कटैया बस्ने ३५ वर्षीय सुनिल कुमार शास्त्री र सितामढी चरौत बस्ने २४ वर्षीय मनिष कुमार पासवान रहेको महोत्तरी प्रहरीले जनाएको छ। सोमबार दिउँसो महोत्तरीको मटिहानी८ स्थित धानबजार चौकमा दुईजना भारतीय नागरिकहरू भारतीय नक्कली नोट बोकी सामान खरिद गर्न आएको भन्ने सूचनाको आधारमा प्रहरी चौकी मटिहानीबाट खटिएको प्रहरी टोलीले शंकास्पद अबस्थामा उनीहरुलाई पक्राउ गरेको हो। पक्राउ परेका सुनिलको साथबाट भारू ५ सयको नोट २ थान, २ सयको नोट ५ थान, भारू १ सयको नोट २ थान, भिभो कम्पनीको मोबाइल १ थान र उनको नाउँको आधार कार्ड र मनिषको साथबाटट रेडमी कम्पनीको मोबाइल १ थान र उनको नाउँको आधार कार्ड बराम भएको महोत्तरीका प्रवक्ता प्रहरी नायव उपरीक्षक सन्तोष कुमार पोखरेलले जानकारी दिए। उनीहरु दुबैजनामाथि मुद्रा सम्बन्धी कसुर मुद्दामा सातदिनको म्याद थपमा अनुसन्धान भइरहेको जिल्ला प्रहरी कार्यालय महोत्तरीले जनाएको छ।"
नर्वेमा हेलिकोप्टर दुर्घटना : दुई जनाको मृत्यु,"नर्वे : पश्चिमी नर्वेमा मङ्गलबार हेलिकोप्टर दुर्घटना हुँदा दुई जनाको मृत्यु भएको छ भने अर्का एकजना गम्भीर घाइते भएका प्रहरीले जनाएको छ। दुर्घटना ट्रोन्डहेमको उत्तरपूर्वी भेर्डल नगरपालिकामा भएको थियो। दुर्घटनाको कारण बारे अनुसन्धान जारी छ। नर्वेका सञ्चार माध्यमहरूमाट प्रकाशित तस्बिरहरूले उक्त दुर्घटनाग्रस्त हेलिकोप्टर खेतमा खसेको देखिन्छ । अन्य दुई हेलिकोप्टर, एक उद्धार सेवा र एम्बुलेन्स हेलिकोप्टर घटनास्थलमा पठाइएको जानकारी दिइएको छ। दुर्घटनाग्रस्त हेलिकोप्टर भाडामा लिइएको थियो । तर अन्य थप कुनै विवरण भने सार्वजनिक गरिएको छैन।"
नरेशको पत्थरजस्तो दिल,काठमाडौं : पत्थरजस्तो दिल नामक म्युजिक भिडियो सार्वजनिक भएको छ । साहित्यकार नरेश ज्ञवालीको शब्दमा रहेको यस गजलमा चर्चित गजल गायक थानेश्वर गौतमले संंगीत तथा स्वर दिएका छन्। गजललाई कमल सौरागले संगीत संयोजन गरेका हुन्। विशुुद्ध मनोरञ्जनात्मक यस भिडियोमा एक युवाले एक युवतीलाई पहिलोपटक हेरेपछि उसको रुपको बयान गर्दै आफू नजिक हुन चाहेको र माया गर्न मन लागेको विषयलाई आकर्षक ढंगले प्रस्तुत गरिएको छ । म्युजिक भिडियोमा सुधिर श्रेष्ठ र उषा उप्रेतीले अभिनय गरेका छन्। रचनाकार नरेश ज्ञवाली एवं निर्माता रहेको यस भिडियोलाई रामजी लामिछानेले कोरियोग्राफी तथा निर्देशन गरेका हुन्। गायक गौतमको आधिकारिक च्यानल थानेश्वर गौतम मार्फत भिडियो सार्वजनिक गरिएको हो ।
मोरङ कारागारका कैदीको मृत्यु,विराटनगर : विराटनगर महानगरपालिका८ स्थित जिल्ला कारागार मोरङमा कैद सजाय भुक्तान गरिरहेका एक जना कैदीको मंगलबार साँझ मृत्यु भएको छ । तेह्रथुमको आठराई गाउँपालिका४ घर भएका ५४ वर्षीय मानबहादुर खपांगीको मृत्यु भएको निमित्त जेलर तुलसीराम भगतले जानकारी दिए । उनलाई जिल्ला अदालत तेह्रथुमले जबरजस्ती करणी मुद्दामा दोषी ठहर गरेको हो । खपांगीलाई २०७४ माघ ९ गते अदालतले १० वर्ष कैद सजायको फैसला गरेको थियो । भगतका अनुसार तेह्रथुम कारागारमा सजाय भुक्तान गरिरहेका उनलाई स्थानान्तरण गरेर २०७६ मंसिर २४ गते मोरङ ल्याइएको हो । अचानक बिरामी परेपछि कात्तिक १२ गते बिहान उपचारका लागि विराटनगरको कोसी अस्पताल भर्ना गरिएको उनले बताए । उपचारका क्रममा मंगलबार साँझ ६:१० बजेतिर मृत्यु भएको भगतले बताए । खपांगीलाई पेट र पायल्सको पुरानै समस्या रहेको जानकारी उनले दिए । उनका अनुसार पछिल्लो समय खाना रुची नहुने समस्या पनि थपिएको थियो । निमित्त जेलर भगतका अनुसार शव कोसी अस्पतालमै राखेर घटनाका बारेमा मृतकका आफन्त र परिवारका सदस्यलाई जानकारी गराइसकिएको छ । परिवारका सदस्य आएपछि शव जिम्मा लगाइने उनको भनाइ छ ।
योजनाबिनै रोजगारीको घोषणा,"काठमाडौं : प्रमुख दलले स्वदेशमै रोजगारी सिर्जना गर्ने विषयलाई घोषणापत्रमा उच्च प्राथमिकता दिएका छन्। तर, रोजगारी सिर्जना गर्ने आधारबारे भने स्पष्ट पार्न सकेका छैनन्। यसले निर्वाचनमा भोट तान्ने उद्देश्यले मात्रै दलका घोषणापत्रममा रोजगारीका विषय समेटिएको देखाउँछ। रोजगारी सिर्जना गर्ने सवालमा जुनसुकै दलको सरकार बने पनि साझा दस्तावेज बनाउन सक्नुपर्ने श्रमविज्ञ डा गणेश गुरुङ बताउँछन्। घोषणापत्रमा लेखेर मात्रै हुँदैन। निर्वाचनपछि मन्त्री तथा दलको प्राथमिकता रोजगारी सिर्जना पर्दैन, गुरुङले भने। बर्सेनि पाँच लाख युवा श्रम बजारमा आउँछन्। त्यसमध्ये स्वदेशमै रोजगारी पाउनेको संख्या एक चौथाइ पनि छैन। सरकारी तथा निजी क्षेत्रले रोजगारी दिन नसक्दा दैनिक तीन हजार युवा वैदेशिक रोजगारीमा जान बाध्य छन्। बेरोजगार अन्त्य गर्न भन्दै माओवादीले १० वर्ष जनयुद्ध गर्यो। देश शान्तिप्रक्रियामा प्रवेश गरेको १६ वर्ष पुगिसक्दा पनि रोजगारी प्राथमिकता नपर्नु दुःखद् भएको डा गुरुङको भनाइ छ। ६५ वर्षदेखि आन्तरिक रोजगारी सिर्जना गर्ने बहस भए पनि राजनीतिक दलले दीर्घकालीन योजना नल्याउँदा बेरोजगार दर बढ्दै गएको उनले बताए। वार्षिक ५ लाख रोजगारी : एमाले सबैका लागि काम र नियमित कमाइ सुनिश्चित गर्दै वार्षिक ५ लाखलाई रोजगार दिने एमालेको घोषणापत्रमा उल्लेख छ। न्यूनतम ज्याला २५ हजार कायम गर्ने एमालेले जनाएको छ। उत्पादन, उद्योग र सेवा क्षेत्रमा रोजगारीका अवसर खोज्न, श्रमिकको क्षमता विकासका लागि सीपमूलक तालिम र प्रशिक्षण सञ्चालन गर्ने घोषणापत्रमा उल्लेख छ। कृषि तथा वन, उद्योग, पर्यटन, ऊर्जा, यातायात तथा सूचना प्रविधि र भौतिक पूर्वाधारलाई रोजगारीको प्रमुख क्लस्टरका रूपमा विकास गर्ने बताएको छ। अनौपचारिक क्षेत्रका श्रमिकलाई दर्ता प्रक्रियामा लगिने, रोजगार सूचना केन्द्रमार्फत बेरोजगारी तथ्यांक राख्ने, प्रधानमन्त्री रोजगार कार्यक्रममार्फत न्यूनतम ६ महिनाको रोजगारी उपलब्ध गराउने, सहुलियत ऋण वा अनुदान, सीपमूलक तालिम दिने एमालेको घोषणापत्रमा छ। श्रमिकलाई सामाजिक सुरक्षामा समेट्ने, स्वरोजगार र सामाजिक रूपान्तरणका विशेष कार्यक्रम सञ्चालन गर्ने पनि एमालेको प्रतिबद्धता छ। सामूहिक पहलमा रोजगारी सिर्जना : कांग्रेस सत्तारूढ दल कांग्रेसले वार्षिक २ लाख ५० हजार रोजगारी सिर्जना गर्ने लक्ष्य राखेको छ। सूचना प्रविधि, उद्योग, पर्यटन, निर्माण, यातायात, वित्तीय क्षेत्र, खनिज, कला मनोरञ्जनलगायत अन्य सेवा क्षेत्रमा रोजगारी सिर्जना गर्ने कांग्रेसले घोषणापत्रमा छ। उद्योग, निजी क्षेत्रका छाता संगठन, तीनै तहका सरकार र प्राविधिक शिक्षा एवं व्यावसायिक तालिम परिषद्को सामूिहक पहलमा रोजगारीका अवसर सिर्जना गर्ने कांग्रेसको योजना छ। विदेशबाट फर्किएका युवालाई अबको जीवन स्वदेश मै नीति लिएर विदेशबाट हासिल गरेको सीप र आर्जन गरेको पुँजीको आधारमा स्थानीय तहसँग सहकार्य गरी उद्यममा संलग्न गराउन प्रेरणा र प्रोत्साहनको कार्ययोजना बनाउने कांग्रेसको वाचा छ। रोजगार प्राधिकरणमार्फत रोजगारी : माओवादी माओवादी केन्द्रले राष्ट्रिय रोजगार प्राधिकरण गठन गर्ने जनाएको छ। सबैलाई रोजगारी र सामाजिक सुरक्षा दिने वाचा माओवादीको छ। प्राधिकरणमार्फत सरकारी तथा निजी क्षेत्रका निकाय एवं प्रतिष्ठानसँग समन्वय गरी एकीकृत रोजगारीका कार्यक्रम सञ्चालन गर्ने उल्लेख छ। रोजगार तथा स्वरोजगार कार्यक्रम सञ्चालन गर्ने हालका सबै संरचनालाई प्राधिकरणमा समाहित गरिने जनाइएको छ। मुलुकलाई आवश्यक जनशक्तिको प्रक्षेपण गरी त्यस अनुरूप योजना बनाउने माओवादीको घोषणापत्रमा उल्लेख गरिएको छ। प्राधिकरणमार्फत राष्ट्रिय गौरवका आयोजना, उत्पादनमा आधारित कृषि परियोजना, पर्यटन र औद्योगिक प्रतिष्ठानमा १० लाख युवालाई रोजगारी दिइने माओवादीले घोषणा गरेको छ। आगामी पाँच वर्षभित्र २० लाख युवालाई छोटो माध्यमबाट रोजगार र स्वरोजगार बनाउने प्राधिकरणले अभिमुखीकरण तालिम, बिउ, पुँजी, सहुलियतपूर्ण कर्जा र प्राविधिक सहयोग उपलब्ध गराउनेछ। रोजगारी र उद्यमशीलता विकासमा महिलालाई प्राथमिकता दिने, वैदेशिक रोजगारीमा रहेका युवालाई नेपाल फर्केपछि रोजगारीस्वरोजगारी सुनिश्चित गर्न प्राधिकरणले अनलाइनमार्फत परामर्श दिई उद्यमव्यवसायको परियोजना प्रस्ताव तयार गर्न सहयोग गर्ने उल्लेख छ। श्रम क्षेत्रलाई व्यवस्थित र मर्यादित बनाउने, समान कामको समान ज्याला प्रणाली लागू गर्ने, न्यूनतम पारिश्रमिक निर्धारण एवं कार्यान्वयनमा देखिएका समस्या समाधान गर्न स्वचालित ज्याला प्रणाली लागू गर्नेछ। योगदानमा आधारित सामाजिक सुरक्षा कार्यक्रमको दायरा विस्तार गरी यसको कार्यान्वयनलाई प्रभावकारी तुल्याउने तथा सामाजिक सुरक्षा कोषमा राज्यका तर्फबाट गरिने लगानी वृद्धि गर्दै लैजाने माओवादीको योजना छ। रोजगारीमूलक शिक्षा : समाजवादी एकीकृत समाजवादीले रोजगारमूलक शिक्षामा विशेष जोड दिएको छ। प्राविधिक सीपमूलक तालिम दिएर प्राविधिक तथा व्यावसायिक जनशक्ति उत्पादन गरी रोजगारीमा प्राथमिकता दिने उल्लेख छ। अन्तर्राष्ट्रिय स्तरका प्राविधिक तालिम तथा रोजगारी उपलव्ध गराउन समन्वय गर्ने उल्लेख छ। एक घर, एक सीप र एक रोजगारी को अवधारणाअनुसार सीप विकास, स्वरोजगारी, रोजगारी, उद्यमशीलता र रोजगारदाताको साझा सीप बजार स्थापना गरी स्वदेशमै श्रमशक्तिको उपयोग गर्ने नीति समाजवादीले लिने भएको छ। पालिकामा युवा विभाग गठन गरी १८ वर्षदेखि ४० वर्षसम्मका युवाको तथ्यांक संकलन गर्ने उल्लेख छ। बेरोजगारलाई रोजगारी उपलब्ध गराउनका लागि स्वरोजगारका योजना ल्याउने समाजवादीको घोषणापत्रमा समेटिएको छ। स्वदेशमै रोजगारी सिर्जना गरी विदेश पलायन रोक्ने, उद्यमशीलता वृद्धि गरी युवालाई स्वरोजगारतर्फ आकर्षित गर्ने, सीपमूलक तालिम केन्द्रमार्फत युवालाई तालिम दिएर स्वरोजगारका अवसर दिने, सलुभ र सरल कर्जाको व्यवस्था समाजवादीले जनाएको छ। सहकारीमार्फत रोजगारी : राप्रपा राप्रपाले एक परिवार एक रोजगार अवधारणा प्रभावकारी रूपमा कार्यान्वयन गर्ने जनाएको छ। रोजगार प्रवद्र्धन गर्न उद्योग तथा कलकारखानालाई छुट दिने राप्रपाले घोषणा गरेको छ। सहकारी क्षेत्रबाट रोजगारी सिर्जना गर्ने राप्रपाले जनाएको छ।"
अर्थमा जलवायु परिवर्तनको अर्थ,"जलवायु परिवर्तन केवल वातावरणीय विषयमा सीमित रहेन। पहिलो त यसले मानव जीवनको अस्तित्वमै खतरा पैदा गरिसकेको छ। पृथ्वीको तापक्रम वृद्धि भएको भयै छ। त्यसले खाद्यबालीको उत्पादकत्वमा फरक पारिसक्यो। वर्षाचक्रमा फेदबदल आइसक्यो। मानव जीवनले खाद्य संकटको सामना गर्नुपर्ने देखिँदैछ। अर्काेतिर अर्थतन्त्रमै नकारात्मक प्रभाव देखिन थालिसक्यो। जलवायु परिवर्तनमा नेपालको योगदान नगण्य छ। तर जोखिममा भने निकै अगाडि यो मुलुकको अर्थतन्त्रमा ह्रास आउने प्रपेक्षण विश्व बैंकले नै गरिसकेको छ। उसले नेपालको राष्ट्रिय जलवायु तथा विकास प्रतिवेदन सार्वजनिक गर्दै भनिसक्यो नेपालले जलवायु परिवर्तनको प्रभावलाई नियन्त्रण गर्न अपनाउने मोडल तथा प्यारामिटरमा पनि यसको असर निर्भर हुनेछ। विश्व बैंकले जलवायु परिवर्तनको नकारात्मक प्रभावले ७० वर्षपछि (सन् २१०० सम्म) जीडीपी २५ प्रतिशतसम्म घट्न सक्ने देखाएको छ। भन्न त उसले नेपालको अर्थतन्त्रको हालत श्रीलंकाको जस्तो भइनसकेको भनेको छ। तर बेलामा अर्थतन्त्र जोगाउने जुक्ति नलगाए उसले भने पनि नभने पनि नेपाली अर्थतन्त्र श्रीलंकालीजस्तै टाट पल्टन बेरचाहिँ नलाग्न सक्छ। योबारेमा ख्याल गर्नुपर्ने नेपालले नै हो। जलवायु परिवर्तनका कारण नेपालका नदीको बहाव घट्ने जोखिम विश्व बैंकले औंल्याएको तथ्य नेपालीलाई जगजाहेर विषय हो। नदीको बहावमा आउने परिवर्तनको नकारात्मक प्रभाव जलविद्युत्मा निर्भर नेपाललाई पर्ने नै छ। कृषि, पर्यटन, उद्योगधन्दालगायत अर्थतन्त्रका आधारहरूमा प्रभाव पर्ने पनि निश्चितै छ। प्राकृतिक विपद्को जोखिम र त्यसको असरबाट हुने नोक्सानीको त आर्थिक हिसाबकिताब निकै महँगो छ। सामाजिक नोक्सानी पनि चर्काे छ। नेपालले जलवायु परिवर्तन जोखिम न्यूनीकरणसम्बन्धी नीति बनाएको छ। वातावरण मन्त्रालयमा जलवायु परिवर्तन हेर्ने इकाइ पनि छ। तर अर्थतन्त्रलगायतमा परेका र पर्ने प्रभावबारे अन्तर मन्त्रालय समन्वयको भूमिकामा त्यो इकाइ फितलो साबित छ। दक्षिण एसियाली राष्ट्रिय भारत, पाकिस्तान र बंगलादेशमा जलवायु परिवर्तनसम्बन्धी मन्त्रालय नै गठन छन्। नेपालले भने अर्थ मन्त्रालयअन्तर्गत नै जलवायु परिवर्तन न्यूनीकरणको इकाइ आवश्यक उहिल्यै ठाएिको हो, त्यो खाँचो औंल्याइएको हो। तर सरकारको ध्यान त्यता गएको छैन। जलवायु परिवर्तन वातावरणबाट आर्थिक, राजनीतिक र कूटनीतिक मुद्दा भइसकेको बेला नेपालमा यो मूलधारको मुद्दामा दर्ज हुन सकेको छैन। विडम्बना के भने नेपालको राजनीति अत्यन्त तरल छ। दल र तिनका नेताहरूको ध्यान राष्ट्रिय र अन्तर्राष्ट्रिय मुद्दाहरूमा होइन कुर्सीमा केन्द्रित छ। विश्व नेतृत्व र नीतिशिल्पीहरूको चिन्ताको प्राथमिकतामा जलवायु परिवर्तन छ। हाम्रोमा भने नीतिनिर्माताहरू यसबारे बेखबर जस्तै छन्। अब चाहिँ सरकार यस्तै बेखबरै रहने हो अर्थतन्त्र शिथिलमात्रै होइन, संकटमा पर्ने खतराको सन्देश आइसक्यो। यही बेला नेपालमा थुप्रै वस्तु आयातमा प्रतिबन्ध लगाएको छ, जसको फुकुवा गर्नुपर्ने विश्व बैंकको सुझाव छ। वैदेशिक लगानी नगण्य मात्रामा मात्रै आएको छ। वैदेशिक लगानी भित्र्याउनुपर्ने पनि उसको सुझाव हो। बैंक ब्याजदर आवश्यकतामा बढाउनुपर्ने, पुनर्कर्जा सुविधा घटाउनुपर्नेलगायतको विकल्प पनि विश्व बैंकले देखाएको छ। विश्व अर्थतन्त्रकै लेखाजोखासमेत गर्ने संस्थाले भनेका सुझाव मननीय नै छन्। तर, जे कुराको भुक्तमान नेपाली समाज भइसकेको छ, त्यसबारे अन्तर्राष्ट्रिय स्तरकै सुझाव आउँदा अब नेपालले जलवायु परिवर्तनको जोखिमबाट नेपाली अर्थतन्त्र जोगाउन ढिला गर्नु हुँदैन। सँगसँगै नेपालले यो मुद्दामा अन्तर्राष्ट्रिय मञ्चहरूमा नेतृत्वदायी भूमिका खेल्नु आवश्यक छ। नेपाल जलवायु परिवर्तनको जोखिममा विश्वमै चौथो नम्बरमा छ। सबैले गम्भीरताका साथ बुझ्नै र मनन् गर्नैपर्ने कुरा छ, अर्थात् यो निकै भयावहको समय हो।"
योजनाबिनै रोजगारीको घोषणा,"काठमाडौं : प्रमुख दलले स्वदेशमै रोजगारी सिर्जना गर्ने विषयलाई घोषणापत्रमा उच्च प्राथमिकता दिएका छन्। तर, रोजगारी सिर्जना गर्ने आधारबारे भने स्पष्ट पार्न सकेका छैनन्। यसले निर्वाचनमा भोट तान्ने उद्देश्यले मात्रै दलका घोषणापत्रममा रोजगारीका विषय समेटिएको देखाउँछ। रोजगारी सिर्जना गर्ने सवालमा जुनसुकै दलको सरकार बने पनि साझा दस्तावेज बनाउन सक्नुपर्ने श्रमविज्ञ डा गणेश गुरुङ बताउँछन्। घोषणापत्रमा लेखेर मात्रै हुँदैन। निर्वाचनपछि मन्त्री तथा दलको प्राथमिकता रोजगारी सिर्जना पर्दैन, गुरुङले भने। बर्सेनि पाँच लाख युवा श्रम बजारमा आउँछन्। त्यसमध्ये स्वदेशमै रोजगारी पाउनेको संख्या एक चौथाइ पनि छैन। सरकारी तथा निजी क्षेत्रले रोजगारी दिन नसक्दा दैनिक तीन हजार युवा वैदेशिक रोजगारीमा जान बाध्य छन्। बेरोजगार अन्त्य गर्न भन्दै माओवादीले १० वर्ष जनयुद्ध गर्यो। देश शान्तिप्रक्रियामा प्रवेश गरेको १६ वर्ष पुगिसक्दा पनि रोजगारी प्राथमिकता नपर्नु दुःखद् भएको डा गुरुङको भनाइ छ। ६५ वर्षदेखि आन्तरिक रोजगारी सिर्जना गर्ने बहस भए पनि राजनीतिक दलले दीर्घकालीन योजना नल्याउँदा बेरोजगार दर बढ्दै गएको उनले बताए। वार्षिक ५ लाख रोजगारी : एमाले सबैका लागि काम र नियमित कमाइ सुनिश्चित गर्दै वार्षिक ५ लाखलाई रोजगार दिने एमालेको घोषणापत्रमा उल्लेख छ। न्यूनतम ज्याला २५ हजार कायम गर्ने एमालेले जनाएको छ। उत्पादन, उद्योग र सेवा क्षेत्रमा रोजगारीका अवसर खोज्न, श्रमिकको क्षमता विकासका लागि सीपमूलक तालिम र प्रशिक्षण सञ्चालन गर्ने घोषणापत्रमा उल्लेख छ। कृषि तथा वन, उद्योग, पर्यटन, ऊर्जा, यातायात तथा सूचना प्रविधि र भौतिक पूर्वाधारलाई रोजगारीको प्रमुख क्लस्टरका रूपमा विकास गर्ने बताएको छ। अनौपचारिक क्षेत्रका श्रमिकलाई दर्ता प्रक्रियामा लगिने, रोजगार सूचना केन्द्रमार्फत बेरोजगारी तथ्यांक राख्ने, प्रधानमन्त्री रोजगार कार्यक्रममार्फत न्यूनतम ६ महिनाको रोजगारी उपलब्ध गराउने, सहुलियत ऋण वा अनुदान, सीपमूलक तालिम दिने एमालेको घोषणापत्रमा छ। श्रमिकलाई सामाजिक सुरक्षामा समेट्ने, स्वरोजगार र सामाजिक रूपान्तरणका विशेष कार्यक्रम सञ्चालन गर्ने पनि एमालेको प्रतिबद्धता छ। सत्तारूढ दल कांग्रेसले वार्षिक २ लाख ५० हजार रोजगारी सिर्जना गर्ने लक्ष्य राखेको छ। सूचना प्रविधि, उद्योग, पर्यटन, निर्माण, यातायात, वित्तीय क्षेत्र, खनिज, कला मनोरञ्जनलगायत अन्य सेवा क्षेत्रमा रोजगारी सिर्जना गर्ने कांग्रेसले घोषणापत्रमा छ। उद्योग, निजी क्षेत्रका छाता संगठन, तीनै तहका सरकार र प्राविधिक शिक्षा एवं व्यावसायिक तालिम परिषद्को सामूिहक पहलमा रोजगारीका अवसर सिर्जना गर्ने कांग्रेसको योजना छ। विदेशबाट फर्किएका युवालाई अबको जीवन स्वदेश मै नीति लिएर विदेशबाट हासिल गरेको सीप र आर्जन गरेको पुँजीको आधारमा स्थानीय तहसँग सहकार्य गरी उद्यममा संलग्न गराउन प्रेरणा र प्रोत्साहनको कार्ययोजना बनाउने कांग्रेसको वाचा छ। रोजगार प्राधिकरणमार्फत रोजगारी : माओवादी माओवादी केन्द्रले राष्ट्रिय रोजगार प्राधिकरण गठन गर्ने जनाएको छ। सबैलाई रोजगारी र सामाजिक सुरक्षा दिने वाचा माओवादीको छ। प्राधिकरणमार्फत सरकारी तथा निजी क्षेत्रका निकाय एवं प्रतिष्ठानसँग समन्वय गरी एकीकृत रोजगारीका कार्यक्रम सञ्चालन गर्ने उल्लेख छ। रोजगार तथा स्वरोजगार कार्यक्रम सञ्चालन गर्ने हालका सबै संरचनालाई प्राधिकरणमा समाहित गरिने जनाइएको छ। मुलुकलाई आवश्यक जनशक्तिको प्रक्षेपण गरी त्यस अनुरूप योजना बनाउने माओवादीको घोषणापत्रमा उल्लेख गरिएको छ। प्राधिकरणमार्फत राष्ट्रिय गौरवका आयोजना, उत्पादनमा आधारित कृषि परियोजना, पर्यटन र औद्योगिक प्रतिष्ठानमा १० लाख युवालाई रोजगारी दिइने माओवादीले घोषणा गरेको छ। आगामी पाँच वर्षभित्र २० लाख युवालाई छोटो माध्यमबाट रोजगार र स्वरोजगार बनाउने प्राधिकरणले अभिमुखीकरण तालिम, बिउ, पुँजी, सहुलियतपूर्ण कर्जा र प्राविधिक सहयोग उपलब्ध गराउनेछ। रोजगारी र उद्यमशीलता विकासमा महिलालाई प्राथमिकता दिने, वैदेशिक रोजगारीमा रहेका युवालाई नेपाल फर्केपछि रोजगारीस्वरोजगारी सुनिश्चित गर्न प्राधिकरणले अनलाइनमार्फत परामर्श दिई उद्यमव्यवसायको परियोजना प्रस्ताव तयार गर्न सहयोग गर्ने उल्लेख छ। श्रम क्षेत्रलाई व्यवस्थित र मर्यादित बनाउने, समान कामको समान ज्याला प्रणाली लागू गर्ने, न्यूनतम पारिश्रमिक निर्धारण एवं कार्यान्वयनमा देखिएका समस्या समाधान गर्न स्वचालित ज्याला प्रणाली लागू गर्नेछ। योगदानमा आधारित सामाजिक सुरक्षा कार्यक्रमको दायरा विस्तार गरी यसको कार्यान्वयनलाई प्रभावकारी तुल्याउने तथा सामाजिक सुरक्षा कोषमा राज्यका तर्फबाट गरिने लगानी वृद्धि गर्दै लैजाने माओवादीको योजना छ। रोजगारीमूलक शिक्षा : समाजवादी एकीकृत समाजवादीले रोजगारमूलक शिक्षामा विशेष जोड दिएको छ। प्राविधिक सीपमूलक तालिम दिएर प्राविधिक तथा व्यावसायिक जनशक्ति उत्पादन गरी रोजगारीमा प्राथमिकता दिने उल्लेख छ। अन्तर्राष्ट्रिय स्तरका प्राविधिक तालिम तथा रोजगारी उपलव्ध गराउन समन्वय गर्ने उल्लेख छ। एक घर, एक सीप र एक रोजगारी को अवधारणाअनुसार सीप विकास, स्वरोजगारी, रोजगारी, उद्यमशीलता र रोजगारदाताको साझा सीप बजार स्थापना गरी स्वदेशमै श्रमशक्तिको उपयोग गर्ने नीति समाजवादीले लिने भएको छ। पालिकामा युवा विभाग गठन गरी १८ वर्षदेखि ४० वर्षसम्मका युवाको तथ्यांक संकलन गर्ने उल्लेख छ। बेरोजगारलाई रोजगारी उपलब्ध गराउनका लागि स्वरोजगारका योजना ल्याउने समाजवादीको घोषणापत्रमा समेटिएको छ। स्वदेशमै रोजगारी सिर्जना गरी विदेश पलायन रोक्ने, उद्यमशीलता वृद्धि गरी युवालाई स्वरोजगारतर्फ आकर्षित गर्ने, सीपमूलक तालिम केन्द्रमार्फत युवालाई तालिम दिएर स्वरोजगारका अवसर दिने, सलुभ र सरल कर्जाको व्यवस्था समाजवादीले जनाएको छ। सहकारीमार्फत रोजगारी : राप्रपा राप्रपाले एक परिवार एक रोजगार अवधारणा प्रभावकारी रूपमा कार्यान्वयन गर्ने जनाएको छ। रोजगार प्रवद्र्धन गर्न उद्योग तथा कलकारखानालाई छुट दिने राप्रपाले घोषणा गरेको छ। सहकारी क्षेत्रबाट रोजगारी सिर्जना गर्ने राप्रपाले जनाएको छ।"
अर्थमा जलवायु परिवर्तनको अर्थ,"जलवायु परिवर्तन केवल वातावरणीय विषयमा सीमित रहेन। पहिलो त यसले मानव जीवनको अस्तित्वमै खतरा पैदा गरिसकेको छ। पृथ्वीको तापक्रम वृद्धि भएको भयै छ। त्यसले खाद्यबालीको उत्पादकत्वमा फरक पारिसक्यो। वर्षाचक्रमा फेदबदल आइसक्यो। मानव जीवनले खाद्य संकटको सामना गर्नुपर्ने देखिँदैछ। अर्काेतिर अर्थतन्त्रमै नकारात्मक प्रभाव देखिन थालिसक्यो। जलवायु परिवर्तनमा नेपालको योगदान नगण्य छ। तर जोखिममा भने निकै अगाडि यो मुलुकको अर्थतन्त्रमा ह्रास आउने प्रपेक्षण विश्व बैंकले नै गरिसकेको छ। उसले नेपालको राष्ट्रिय जलवायु तथा विकास प्रतिवेदन सार्वजनिक गर्दै भनिसक्यो नेपालले जलवायु परिवर्तनको प्रभावलाई नियन्त्रण गर्न अपनाउने मोडल तथा प्यारामिटरमा पनि यसको असर निर्भर हुनेछ। विश्व बैंकले जलवायु परिवर्तनको नकारात्मक प्रभावले ७० वर्षपछि (सन् २१०० सम्म) जीडीपी २५ प्रतिशतसम्म घट्न सक्ने देखाएको छ। भन्न त उसले नेपालको अर्थतन्त्रको हालत श्रीलंकाको जस्तो भइनसकेको भनेको छ। तर बेलामा अर्थतन्त्र जोगाउने जुक्ति नलगाए उसले भने पनि नभने पनि नेपाली अर्थतन्त्र श्रीलंकालीजस्तै टाट पल्टन बेरचाहिँ नलाग्न सक्छ। योबारेमा ख्याल गर्नुपर्ने नेपालले नै हो। जलवायु परिवर्तनका कारण नेपालका नदीको बहाव घट्ने जोखिम विश्व बैंकले औंल्याएको तथ्य नेपालीलाई जगजाहेर विषय हो। नदीको बहावमा आउने परिवर्तनको नकारात्मक प्रभाव जलविद्युत्मा निर्भर नेपाललाई पर्ने नै छ। कृषि, पर्यटन, उद्योगधन्दालगायत अर्थतन्त्रका आधारहरूमा प्रभाव पर्ने पनि निश्चितै छ। प्राकृतिक विपद्को जोखिम र त्यसको असरबाट हुने नोक्सानीको त आर्थिक हिसाबकिताब निकै महँगो छ। सामाजिक नोक्सानी पनि चर्काे छ। नेपालले जलवायु परिवर्तन जोखिम न्यूनीकरणसम्बन्धी नीति बनाएको छ। वातावरण मन्त्रालयमा जलवायु परिवर्तन हेर्ने इकाइ पनि छ। तर अर्थतन्त्रलगायतमा परेका र पर्ने प्रभावबारे अन्तर मन्त्रालय समन्वयको भूमिकामा त्यो इकाइ फितलो साबित छ। दक्षिण एसियाली राष्ट्रिय भारत, पाकिस्तान र बंगलादेशमा जलवायु परिवर्तनसम्बन्धी मन्त्रालय नै गठन छन्। नेपालले भने अर्थ मन्त्रालयअन्तर्गत नै जलवायु परिवर्तन न्यूनीकरणको इकाइ आवश्यक उहिल्यै ठाएिको हो, त्यो खाँचो औंल्याइएको हो। तर सरकारको ध्यान त्यता गएको छैन। जलवायु परिवर्तन वातावरणबाट आर्थिक, राजनीतिक र कूटनीतिक मुद्दा भइसकेको बेला नेपालमा यो मूलधारको मुद्दामा दर्ज हुन सकेको छैन। विडम्बना के भने नेपालको राजनीति अत्यन्त तरल छ। दल र तिनका नेताहरूको ध्यान राष्ट्रिय र अन्तर्राष्ट्रिय मुद्दाहरूमा होइन कुर्सीमा केन्द्रित छ। विश्व नेतृत्व र नीतिशिल्पीहरूको चिन्ताको प्राथमिकतामा जलवायु परिवर्तन छ। हाम्रोमा भने नीतिनिर्माताहरू यसबारे बेखबर जस्तै छन्। अब चाहिँ सरकार यस्तै बेखबरै रहने हो अर्थतन्त्र शिथिलमात्रै होइन, संकटमा पर्ने खतराको सन्देश आइसक्यो। यही बेला नेपालमा थुप्रै वस्तु आयातमा प्रतिबन्ध लगाएको छ, जसको फुकुवा गर्नुपर्ने विश्व बैंकको सुझाव छ। वैदेशिक लगानी नगण्य मात्रामा मात्रै आएको छ। वैदेशिक लगानी भित्र्याउनुपर्ने पनि उसको सुझाव हो। बैंक ब्याजदर आवश्यकतामा बढाउनुपर्ने, पुनर्कर्जा सुविधा घटाउनुपर्नेलगायतको विकल्प पनि विश्व बैंकले देखाएको छ। विश्व अर्थतन्त्रकै लेखाजोखासमेत गर्ने संस्थाले भनेका सुझाव मननीय नै छन्। तर, जे कुराको भुक्तमान नेपाली समाज भइसकेको छ, त्यसबारे अन्तर्राष्ट्रिय स्तरकै सुझाव आउँदा अब नेपालले जलवायु परिवर्तनको जोखिमबाट नेपाली अर्थतन्त्र जोगाउन ढिला गर्नु हुँदैन। सँगसँगै नेपालले यो मुद्दामा अन्तर्राष्ट्रिय मञ्चहरूमा नेतृत्वदायी भूमिका खेल्नु आवश्यक छ। नेपाल जलवायु परिवर्तनको जोखिममा विश्वमै चौथो नम्बरमा छ। सबैले गम्भीरताका साथ बुझ्नै र मनन् गर्नैपर्ने कुरा छ, अर्थात् यो निकै भयावहको समय हो।"
अनि भर्याङको सहारा,"कालिकोट : वर्षा रोकिएपछि असोज २७ गतेदेखि ज्यानै जोखिममा राखेर आउजाउ हुन थाल्यो। पुलको बाँकी ३० मिटर भागसम्म सहजै र बाँकी जीर्ण पुलबाटै यात्रा गर्न थाले। कतिपयले फलामको लठ्ठामा झुन्डिएर यात्रा गरे। प्रहरीले यो पुल जीर्ण रहेको भन्दै यात्रा नगर्न सूचना टाँस्यो। तापनि यात्रुले क्षतिग्रस्त पुलबाटै यात्रा गर्न छाडेनन्। सर्वसाधारणले अटेर गर्दा थप जोखिम बढेको जनाइएको छ। हामीले पहिले यात्रा नगर्न भन्दै सूचना नै टाँस्यौ। तर, मानिसहरूले यात्रा गर्न छाडेनन्, अस्थायी प्रहरी पोस्ट हुल्मका इन्चार्ज असई तिलक डाँगीले भने, अहिले केही मर्मत त गरिएको छ। पूर्ण रूपमा सुरक्षित छैन। कर्णाली नदीमा रहेको यो झोलुंगे पुल बाढीले भत्काएको असोज तेस्रो सातामै हो। तर, यसको मर्मत वा विकल्पमा न जनप्रतिनिधिले चासो दिए न अरू नेताले नै। बाढीबाट बचेको पुलको भागबाटै ज्यानको बाजी थापी आउजाउ हुन थालेपछि स्थानीयवासी मिलेर भर्याङ लगाए। तर, जोखिम टरेको छैन। चुनावमा अनेक प्रतिबद्धतासहित गाउँगाउँ पुग्ने नेताले यस्ता समस्या देखेकै छैनन्। नागरिक अगुवा भन्छन्, सधैं निर्वाचनको समयमा लोकप्रिय नारा लगाउँछन्। तर, कहिल्यै कार्यान्वयन गर्दैनन्। हुल्म र जितेका यातायात समितिमा आबद्ध व्यक्तिहरू पुल निरीक्षणमा गए। मर्मतको प्रयास गरे। तर, सकेनन्। त्यही बेला हुल्म बजारस्थित तिला कर्णाली स्टाफ होटलका सञ्चालक नरजंग मल्ल पुलको अवस्था कस्तो रहेछ भनेर हेर्न जिते बजार पुगे। उनले ५० हजारमा ठेक्का दिए मर्मत गरी झोलुंगे सञ्चालनमा ल्याइदिने भनेर यातायात व्यवसायीसमक्ष कुरा राखे। समझदारी भईवरी पुल मर्मत गर्न थाले। भर्याङ बनाएर पुल चढ्न मिल्ने बनाए। नदीले बगाएर ल्याएका मुढाबाट १८ फिट कडी चिर्यौं। फ्ल्याक चिर्यौं। एक हप्तासम्म लगातार नदी किनारमा काम गर्यौं, मल्लले भने, अनि जीर्ण झोलुंगे पुलमा चढ्न सजिलोका लागि भर्याङ बनायौं। उनले आफ्नो २ लाख जति खर्च भएको र त्यसमा यातायात व्यवसायीले ३० हजार रुपैयाँ दिएको बताए। जिते बजार २०६३ सालदेखि सञ्चालनमा छ। उक्त बजार उठाउन पटकपटक प्रशासनले आग्रह गर्यो। तर, त्यहाँका व्यापारीहरूले सबैको पायक पर्ने बजार भन्दै छाड्न मानेनन्। गत असोज १९ गते कर्णाली नदीमा आएको बाढीले पुल मात्र बगाएन। साँझमा देखिने जितेको सुन्दर बजार बिहान पूरै बगर बन्यो। २०६३ सालमा जब सुर्खेतबाट गाडी कालीकोट हुँदै जुम्ला पुगे। त्यतिबेला दैलेखको खिड्कीज्यूला बजारदेखि कालीकोटको जितेगडामा बजार सरेको थियो। जिते बजारमा एक दशकदेखि होटल व्यवसाय गर्दै आएका हरिकृष्ण बमले भने, बर्सेनि कर्णाली नदीमा पानीको वहाव बढ्थ्यो, तर पुलसम्म छोएको थिएन। बजारमा पनि कुनैकुनै वर्ष बढी वर्षा भएपछि बजार पछाडिका शौचालयहरू भत्काउँथ्यो। अहिले त बजारै बगायो।"
"कर्णालीमा पुल भत्किन्छ, राजनीतिले देख्दैन","कालिकोट : कर्णाली नदीको झोलुंगे पुल बाढीले भत्काएको असोज तेस्रो सातामै हो। तर, यसको मर्मत वा विकल्पमा न जनप्रतिनिधिले चासो दिए न त अरू कुनै नेताले। बाढीबाट बचेको पुलको भागबाटै ज्यानको बाजी थापी यात्रुको आउजाउ हुन थालेपछि स्थानीयवासी मिलेर भर्याङसम्म लगाए। तर, जोखिम टरेको छैन। चुनावमा अनेक प्रतिबद्धतासहित गाउँगाउँ पुग्ने नेताले यस्ता समस्या देखेका छैनन्। उनीहरू विभिन्न चुनावी एजेन्डा लिएर गाउँगाउँमा लोक रिझ्याउन भने लागिपरेका छन्। तर, नागरिकले भोगिरहेका यस्ता समस्याप्रति गम्भीर देखिएका छैनन्। यो झोलुंगेले कालिकोटका नरहरिनाथ गाउँपालिका र खाँडाचक्र नगरपालिकालाई जोड्छ। जीर्ण पुलमा कठिन यात्रा गर्न बाध्य भएको नरहरिनाथ१ का हिक्मत विष्टले बताए। स्थानीयवासीले जीर्ण पुलमा सहज यात्राका लागि भर्याङ बनाएका रहेछन्। तर, यहाँका जनप्रतिनिधिले मर्मत गर्न, अर्को पुल बनाउन चासो दिएको देखिएन, भाइको नागरिकता बनाउन जिल्ला सदरमुकाम आउँदै गरेका विष्टले भने। नागरिक समाजका अगुवा भरतराज विष्टका अनुसार कालीकोटमा विकास निर्माणका अधिकांश आयोजना अलपत्र छन्। कर्णाली राजमार्गका दर्जनौं पुल निर्माण नहुँदा सास्ती भइरहेको छ। हाम्रो जिल्लाबाट नेताहरू सांसद मात्र चुनिए। यहाँका जनजीविकाका सवालहरू सम्बोधन गर्न सकेनन्, नागरिक अगुवा विष्ट भन्छन्, सधैं निर्वाचनको समयमा लोकप्रिय नाराहरू लगाउँछन्। तर, ती नारा कार्यान्वयन हुँदैनन्। निर्वाचनका बेला गाउँगाउँमा घोषणापत्र, मतपत्र हप्तादिनमा छ्यापछ्याती आउँछन्। यहाँका विद्यालयमा शैक्षिक शत्र सकिन लाग्दा पनि पाठ्यपुस्तक आउँदैन। यो हाम्रो विडम्बना हो। गत असोज १९ देखि २५ गतेसम्म अवधिमा कर्णाली नदी पुलमाथि बगेको थियो। त्यस बेला बाढीले बगाएर ल्याएका काठ, ढुंगा र बालुवा पुलमै ठोक्किए। त्यही क्रममा पुलका लठ्ठाहरू दोब्रिए। फट्टा र साइडमा लगाइएको जाली बगे। झन्डै १ सय मिटर लामो यो पुलको ७० मिटरजति भाग उजाड बनेको छ। तर, बाढीबाट बचेको भागबाट स्थानीयवासीले नदी तर्न थालेका हुन्। पुलमा चढ्न सहजताका लागि भर्याङ लगाइएको छ। यही छेउमा जिते बजार छ। यो बजारलाई कर्णाली प्रवेशद्वारका रूपमा लिइन्छ। सुर्खेतबाट दैलेख हुँदै साबिक कर्णाली आउने हरेक यात्रु यही बाटो भएर जुम्ला, मुगु, बाजुरादेखि हुम्लासम्म जान्छन्। कालीकोटबाट बाजुरा हुँदै हुम्लासम्मको मुख्य राजमार्ग कर्णाली करिडोर पनि यही बाटो भएर जान्छ। कर्णाली नदीमा रहेको यो झोलुंगे पुल बाढीले भत्काएको असोज तेस्रो सातामै हो। तर, यसको मर्मत वा विकल्पमा न जनप्रतिनिधिले चासो दिए न अरू नेताले नै। बाढीबाट बचेको पुलको भागबाटै ज्यानको बाजी थापी आउजाउ हुन थालेपछि स्थानीयवासी मिलेर भर्याङ लगाए। तर, जोखिम टरेको छैन। चुनावमा अनेक प्रतिबद्धतासहित गाउँगाउँ पुग्ने नेताले यस्ता समस्या देखेकै छैनन्। नागरिक अगुवा भन्छन्, सधैं निर्वाचनको समयमा लोकप्रिय नारा लगाउँछन्। तर, कहिल्यै कार्यान्वयन गर्दैनन्। कर्णाली नदीमा गाडी वारपार गर्न जिते बजारनजिकै खुलालुमा पक्की पुल छ। पैदल यात्रीले भने यही झोलुंगे प्रयोग गर्ने गरेका हुन्। तर, बाढीले क्षति पुर्याएपछि यात्रा असहज बनेको थियो। पुल पूरा क्षति भएको क्षेत्रमा नदीको अर्को भँगालो छ। जहाँ फलामका डन्डी तेस्र्याई बाँसका कप्टेरा बिच्छ्याएर त्यस माथिबाट आउजाउ चलिरहेको छ। पुलको अवस्थासँगै सामाजिक सञ्जालमा आलोचना भएपछि पूर्वमुख्यमन्त्री महेन्द्रबहादुर शाहीले चासो दिएका छन्। पुल चढ्न बनाइएको भर्याङका कारण जोखिम थपिएको उनको भनाइ छ। पुलसँग जोडेर आफ्नो आलोचना गरिएको भन्दै शाहीले यो पुल बन्द गर्नुपर्ने बताएका हुन्। जिते बजार पनि बाढी र पहिरोको उच्च जोखिममा छ। असोजको बाढीले धेरै पसल बगायो। यो बजारलाई अब सुरक्षित स्थानमा सार्नुपर्छ, कालीकोटबाट प्रतिनिधिसभा सदस्यका उम्मेदवार रहेका शाहीले भने, अब कर्णाली करिडोरस्थित लालीघाट जोड्ने अर्को झोलुंगे पुल बनाउनुपर्छ। उनले यसका लागि आफूले पहल गर्ने बताए। तत्काललाई भने जिते बजारभन्दा करिब एक किलोमिटर टाढा रहेको खुलालुस्थित बेलिब्रिजबाट आवतजावत गर्नुपर्ने उनको भनाइ छ। बाढीले बगाएको जीर्ण पुलमा भर्याङ लगाएर आवतजावत गर्न लगाउँदा थप दुर्घटना हुने उनले बताए। सत्ता गठबन्धनका उम्मेदवार शाही जिल्लाकै अति विकट क्षेत्रका रूपमा चिनिने पलाँतामा छन्। उनले कालीकोटलाई विकासको मूलधारमा पुर्याउन आफूले गरेका सबै प्रतिबद्धता पूरा गर्ने बताए। कर्णाली राजमार्गको स्तरोन्नति, सुनथराली विमानस्थल निर्माण पूरा गरी नियमित सञ्चालन, यहाँका प्राकृति स्रोतसाधनहरू सदुपयोग गर्ने गरी नीतिगत व्यवस्था गर्नका लागि मैले पहल लिनेछु, उनले भने, कालीकोटलाई राष्ट्रिय राजनीतिको मूलधारमा पुर्याउँछु। कालिकोटको जिते बजारनजिक कर्णाली नदीको झोलुंगे पुल बाढीले भत्काएपछि बाँकी भागमा लगाइएको भर्याङबाट ओर्लिंदै यात्रु । तस्बिर : बिस्नप्रसाद न्यौपाने एमालेबाट प्रतिनिधिसभा सदस्य उम्मेदवार नगिन्द्र शाही नेसनल पनि पलाँता क्षेत्रमै छन्। उनले कालिकोटको विकास र समृद्धिका लागि आफ्नो उम्मेदवारी रहेको बताए। विगतका प्रतिनिधिहरूले गर्न नसकेका, अधुरा रहेका विकास योजना पूरा गर्ने, कालीकोटवासीको विकास र समृद्धिको सपना पूरा गर्ने मेरो मुख्य प्रतिबद्धता हो, शाहीले भने। उनले पटकपटक परीक्षण भएका नेताभन्दा नयाँ अनुहारलाई जनताले रुचाउने गरेको उनको भनाइ छ। मेरो जितले कर्णाली राजमार्गको स्तरोन्नति हुनेछ। ३७ वर्षदेखि निर्माणाधीन अवस्थामै रहेको विमानस्थल सञ्चालनमा आउनेछ, उनले भने, कालीकोटका हरेक नागरिकहरूले आफ्नो प्रतिनिधि चुनिएको अनुभूति दिलाउनेछु। सत्ता गठबन्धनबाट प्रदेशसभा (ख) का उम्मेद्वार कांग्रेसका हिक्मतबहादुर बिष्ट पनि पलाँता क्षेत्रमै छन्। उनले विकास निर्माण, युवा रोजगारी, कालीकोटका सम्भावनालाई राजधानीसँग जोडेर विकासको गतिलाई तीव्रता दिने प्रतिबद्धता जनाए। उनले भने, ३० वर्षदेखि कालीकोटमा कांग्रेसले निर्वाचन जितेन। जनताका समस्याहरू पनि जस्ताका त्यस्तै रहे। अब जनता पनि कांग्रेसलाई अवसर दिन आत्तुर छन्। मैले नागरिकका बीचमा राखेका सबै प्रतिबद्धताहरू अक्षरस पालना गर्छु। प्रदेशसभा (क) का उम्मेदवार दुर्गबहादुर रावतका पनि एजेन्डा लोकप्रिय छन्। एमालेबाट प्रदेश सभा (ख) का उम्मेद्वार वीरेन्द्र बोगटीलगायत अन्य उम्मेदवारहरू पनि लोकप्रिय नाराहरू लिएर गाउँगाउँमा चुनावी अभियानमा छन्। नरहरिनाथ गाउँपालिकास्थित सुनथराली विमानस्थल ३७ वर्षदेखि निर्माणाधीन अवस्थामै छ। २०४२ सालदेखि निर्माण थालिएको विमानस्थल यहाँका राजनीतिक दल र तीनका नेतृत्वले गरेको उदासीनताकै कारण अधुरै छ। २०४२ सालपछि राप्रपाबाट धर्मदत्त उपाध्याय, कांग्रेसबाट तिलकप्रसाद न्यौपाने, एमालेबाट प्रेमबहादुर सिंह, यज्ञराज न्यौपाने हुँदै २०६४ सालपछि नरहरिनाथबाटै सांसद निर्वाचित खड्गबहादुर विश्वकर्मा प्रकाण्ड पर्यटनमन्त्रीसमेत बने। तर त्यो विमानस्थल बनेन। उनी माओवादी बिभाजनमा मोहन वैद्य हुँदै नेत्रविक्रम चन्दतिर लागे। उनी चन्द नेतृत्वको पार्टीका नेकपाका प्रवक्ता छन्। २०७० सालमा महेन्द्रबहादुर शाही निर्वाचित भए। २०७४ सालमा उनी प्रदेश (ख) मा पर्ने यही क्षेत्रबाट प्रदेश सांसद चुनिए। कर्णाली प्रदेशका मुख्यमन्त्री बने। तापनि बिमानस्थल निर्माणको कामले गति लिएन। उनी प्रतिनिधिसभा सदस्यमा सत्ता गठबन्धनबाट उम्मेदवार छन्। कर्णाली राजमार्गअन्तर्गत सेनाले २०६३ सालमा सुर्खेतदेखि जुम्ला खण्डको ट्याक खोल्यो। साँघुरो सडकमै ग्राभेल र ओटाशील प्रविधिमा कालोपत्रे गरियो। जुन बर्षादले बगायो। राजमार्गको अवस्था दयनीय छ। ट्याक खोलिएको दुई दशक बित्न लाग्दा पनि दुई लेनको बन्न सकेको छैन। पटकपटक दुर्घटनाले यो राजमार्ग मृत्यु मार्गका रूपमा परिचित छ। अर्को राष्ट्रिय गौरवबको आयोजना कर्णाली करिडोर २०६५६६ मा निर्माण थालियो। ठेकेदारको लापरबाहीका कारण नागरिक आन्दोलनपछि २०७० चैत ५ गते मन्त्रिपरिषद्को निर्णयले यो राजमार्ग निर्माणको जिम्मा सेनालाई दिइयो। २०७४ सालदेखि यो करिडोरमा गाडी गुडे। यो राजमार्ग ठाउँठाउँमा पहिरोका कारण अबरुद्ध छ। गाडी चढेर यात्रा गर्ने कालीकोट, बाजुरा, हुम्लासम्मका नागरिकले पैदल हैरानीको यात्रा गरिरहेका छन्। हाम्रो जिल्लाबाट नेताहरू सांसद मात्र चुनिए। यहाँका जनजीविकाका सवालहरू सम्बोधन गर्न सकेनन्। सधैं निर्वाचनको समयमा लोकप्रिय नारा लगाउँछन्। तर, कहिल्यै कार्यान्वयन हुँदैनन्। भरतराज विष्ट, नागरिक समाजका अगुवा जीर्ण पुलमा जोखिमपूर्ण यात्रा गर्नुपर्ने बाध्यता छ। स्थानीयवासीले सहज यात्राका लागि भर्याङ बनाएका रहेछन्। तर, यहाँका जनप्रतिनिधिले मर्मत गर्न वा अर्को पुल बनाउन चासो दिएको देखिएन।हिक्मत विष्ट, स्थानीयवासी हामीले पहिला यात्रा नगर्न भन्दै सूचना नै टाँस्यौं। तर, यात्रुले यात्रा गर्न छाडेनन्। अहिले केही मर्मत त गरिएको छ। पूर्णरूपमा सुरक्षित छैन।तिलक डाँगी, प्रहरी नदीले बगाएर ल्याएका मुढाबाट १८ फिट कडी चिर्यौं। फल्याक चिर्यौं। एक हप्तासम्म नदी किनारमा काम गर्यौं। अनि, जीर्ण झोलुंगेमा चढ्न सजिलोका लागि भर्याङ बनायौं।नरजंग मल्ल, होटल व्यवसायी वर्षा रोकिएपछि असोज २७ गतेदेखि ज्यानै जोखिममा राखेर आउजाउ हुन थाल्यो। पुलको बाँकी ३० मिटर भागसम्म सहजै र बाँकी जीर्ण पुलबाटै यात्रा गर्न थाले। कतिपयले फलामको लठ्ठामा झुन्डिएर यात्रा गरे। प्रहरीले यो पुल जीर्ण रहेको भन्दै यात्रा नगर्न सूचना टाँस्यो। तापनि यात्रुले क्षतिग्रस्त पुलबाटै यात्रा गर्न छाडेनन्। सर्वसाधारणले अटेर गर्दा थप जोखिम बढेको जनाइएको छ। हामीले पहिले यात्रा नगर्न भन्दै सूचना नै टाँस्यौ। तर, मानिसहरूले यात्रा गर्न छाडेनन्, अस्थायी प्रहरी पोस्ट हुल्मका इन्चार्ज असई तिलक डाँगीले भने, अहिले केही मर्मत त गरिएको छ। पूर्ण रूपमा सुरक्षित छैन।कालीकोटका रास्कोट, पचालझरना, पलाँता, सान्नीत्रिवेणी र नरहरिनाथ गरी पाँच पालिकाका साथै बाजुरा र हुम्लाबाट आउने यात्रु गाडी चढ्ने स्थान जिते बजारको छहरा थियो। त्यहाँ नपुगे गाडीमा सिट पाइँदैन। हुल्म बजार नआए खान र बस्नै पाइँदैन। हुल्म र जितेका यातायात समितिमा आबद्ध व्यक्तिहरू पुल निरीक्षणमा गए। मर्मतको प्रयास गरे। तर, सकेनन्। त्यही बेला हुल्म बजारस्थित तिला कर्णाली स्टाफ होटलका सञ्चालक नरजंग मल्ल पुलको अवस्था कस्तो रहेछ भनेर हेर्न जिते बजार पुगे। उनले ५० हजारमा ठेक्का दिए मर्मत गरी झोलुंगे सञ्चालनमा ल्याइदिने भनेर यातायात व्यवसायीसमक्ष कुरा राखे। समझदारी भईवरी पुल मर्मत गर्न थाले। भर्याङ बनाएर पुल चढ्न मिल्ने बनाए। नदीले बगाएर ल्याएका मुढाबाट १८ फिट कडी चिर्यौं। फ्ल्याक चिर्यौं। एक हप्तासम्म लगातार नदी किनारमा काम गर्यौं, मल्लले भने, अनि जीर्ण झोलुंगे पुलमा चढ्न सजिलोका लागि भर्याङ बनायौं। उनले आफ्नो २ लाख जति खर्च भएको र त्यसमा यातायात व्यवसायीले ३० हजार रुपैयाँ दिएको बताए। ठाउँ सर्न मान्दैनन् व्यापारी जिते बजार २०६३ सालदेखि सञ्चालनमा छ। उक्त बजार उठाउन पटकपटक प्रशासनले आग्रह गर्यो। तर, त्यहाँका व्यापारीहरूले सबैको पायक पर्ने बजार भन्दै छाड्न मानेनन्। गत असोज १९ गते कर्णाली नदीमा आएको बाढीले पुल मात्र बगाएन। साँझमा देखिने जितेको सुन्दर बजार बिहान पूरै बगर बन्यो। २०६३ सालमा जब सुर्खेतबाट गाडी कालीकोट हुँदै जुम्ला पुगे। त्यतिबेला दैलेखको खिड्कीज्यूला बजारदेखि कालीकोटको जितेगडामा बजार सरेको थियो। जिते बजारमा एक दशकदेखि होटल व्यवसाय गर्दै आएका हरिकृष्ण बमले भने, बर्सेनि कर्णाली नदीमा पानीको वहाव बढ्थ्यो, तर पुलसम्म छोएको थिएन। बजारमा पनि कुनैकुनै वर्ष बढी वर्षा भएपछि बजार पछाडिका शौचालयहरू भत्काउँथ्यो। अहिले त बजारै बगायो।"
यी हुन् मत खसाल्ने आधार,"संविधान जारी भएपछि मुलुकमा मंसिर ४ गते दोस्रो संसदीय आमनिर्वाचन हुँदैछ। यही सन्दर्भमा सबै दलका र स्वतन्त्र उम्मेदवार चुनावी मैदानमा पुगेका छन्। चुनावी माहोल बनाउने क्रममा आआफ्ना एजेन्डा प्रस्तुत गरेको देखिन्छ। योभन्दा चर्को विषय त आज निर्वाचनलाई निष्पक्ष र धाँधलीरहित बनाउन निर्वाचन आयोगले विभिन्न आचारसंहिता जारी गरेको छ। तिनको उल्लंघन र समग्र रूपमा भन्नुपर्दा आज निर्वाचन लोकतान्त्रिक व्यवस्थाको निर्वाचन भन्न नसुहाउने किसिमका गतिविधि पनि भइरहेका छन्। कतिपय ठाउँमा उम्मेदवारहरूले आफ्ना राजनीतिक एजेन्डाभन्दा अर्थ एजेन्डाहरू छरेका आरोप र प्रत्यारोप पनि लाग्ने गरेका छन्। जस्ता नेता उस्तै कार्यकर्ता, जस्तो कार्यकर्ता उस्तै नेता भने जसरी हामीलाई खोइ त खानपिनको व्यवस्था ? भन्नेजस्ता प्रश्न पनि निर्वाचनका मैदानमा देखिएका छन्। उसो त आफ्नो पार्टी वा उम्मेदवारलाई इमान्दारपूर्वक जिताउन लागेकाहरू पनि छन्। अर्कोतर्फ २०६२०६३ को जनआन्दोलन पनि नदेखेका युवायुवती पनि मतदान गर्ने चरणमा तम्तयार छन्। उनीहरूको सोचाइ र आन्दोलनभन्दा अघिल्लो पुस्ता र यी सबै देखेभोगेका पुस्ताबीच आकाशजमिनको फरक छ। स्वतन्त्र उम्मेदवारहरूलाई जिताउने अभियान पनि मैदानमा देखिएका छन्। यी सबै विषयलाई हेर्दा अथवा निर्वाचनभित्र भएका व्यवस्थापनलाई हेर्दा नेपालको लोकतान्त्रिक व्यवस्थामा जटिल निर्वाचन प्रणालीप्रक्रिया देखिएको छ। मेरो वार्ड वा टोलमा यति मतदाता छन्, तिनलाई एकोहोर्याएर मेरोमै भोट हाल्न लगाउन सक्छु त्यसका लागि यति रकम चाहिन्छजस्ता गलत तर्क गरेर गाउँटोलकै ठेकेदार बन्ने प्रवृत्ति पनि देखिएका छन्। समाजमा देखिएका यस्ता प्रवृत्तिलाई मतदाताले चिर्न सक्नुपर्छ। वास्तवमा के एजेन्डा छन् ? स्थानीय समस्या के छन् ? ती विषयमा आधारित भएर मत दिनुपर्ने हो। आफूलाई बुज्रुक ठान्नेहरू पनि मसँग उम्मेदवारको भेट नै भएको छैन भनिरहेछन्। कतिपय त आफू र आफ्नाका लागि के गर्छ भनेर त्यसको पछि लागेका छन्। नीति निर्माणदेखि विकासका यावत् सन्दर्भमा यस्ता गलत प्रवृत्तिको ध्यान गएको छ। जसले निर्वाचन प्रणालीप्रक्रिया बिथोल्ने गरेको छ। लोकतन्त्रलाई दिगो बनाउन जे चाहिरहेका छौं, यस्ता सोच र अभ्यासले कुठाराघात गरिरहेको अवस्था छ। उम्मेदवार पनि यति रकम तिमीलाई दिन्छु, यति लाखको योजना हाल्दिन्छु वा यसो गर्दिन्छु भनिरहेका भेटिन्छन्। पछि सरकार कसको बन्छ ? मन्त्री बन्छ बन्दैन ? आदिसँग मतलब देखिँदैन। सांसद मात्रै हुँदा गोजीबाट फुत्त निकालेर दिन सक्छ सक्दैन ? केही ख्याल नगर्ने परिपाटी छ। यसरी अनावश्यक वाचाबन्धनमा बाँधिने प्रवृत्तिले पनि हैरान बनाएको छ। निर्वाचनका क्रममा देखिएका यी विकृति हामीले अंगीकार गरेको सिंगो लोकतन्त्रात्मक गणतान्त्रिक व्यवस्थामा समेत आँच आउने खालका छन्। यसरी धेरै प्रश्न उब्जाउने काम गरेको छ। यस्तै, उम्मेदवारहरू संविधानको ठाडै बर्खिलाप गरिरहेका छन्। संविधानले निर्दिष्ट गरेका कुराभन्दा भिन्न आश्वासन दिइरहेका छन्। कसैले धर्म निरपेक्षताका कुरा कसैले राजतन्त्रका कुरा आदि अनेकन हावादारी सपना बाँडेर पनि निर्वाचनमा होमिएका छन्। यी विविध पक्ष विश्लेषण गर्ने हो भने अर्को प्रश्न उब्जन्छ, हामी कुन खालको लोकतन्त्रको अभ्यास गरिरहेका छौं ? वा हाम्रो मुलुकको लोकतन्त्र कुन मोडलमा आधारित भएर अघि बढिरहेछ ? प्रश्न उठ्छन्। एकबेला भन्ने गरिन्थ्यो, तीनवटा एम अर्थात् मनी, मसल र माइन्ड। निर्वाचनताका यी तीन कुरा लगाउनु पर्छ भनिन्थ्यो। अझ बढी मनी र मसल प्रयोग भइरहेको देखिन्छ मैदानमा। राजनीतिक प्राणीहरूले राजनीतिक पेसा होइन, राजनीति त सेवा हो भन्ने भाव होमिनु पर्ने हो। तर भइरहेछ उल्टो। जसरी पनि निर्वाचन जित्नुपर्छ, यो मेरो पेसा हो त्यसैले जे जति रकम खर्चिएर पनि मैले नै यो निर्वाचन जित्नै पर्छ र राज्यलाई दोहन गर्नुपर्छ भन्ने गलत प्रवृत्तिहरू आज देखिएका छन्। २१औं शताब्दीमा हिँडिरहेको नेपाली समाजले यी गलत प्रवृत्तिविरुद्ध जुध्यो भने मात्र सही प्रकृतिको निर्वाचन प्रणाली कायम हुन्छ। र, लोकतन्त्रको पनि सही अभ्यास हुन सक्छ। आज निर्वाचनलाई हेर्दा जुन ढंगको खर्च गर्ने दायरा आयोगले तोकेको छ त्योभन्दा बढी अर्थात् करोडौं रुपैयाँ खर्च गर्ने उम्मेदवार छन्। तिनले मतदातालाई प्रलोभनमा पारिरहेका छन्। कतिपय ठाउँका मतदाताहरू आफैंमा पैसा नलिइकन भोट नहाल्ने बानी परेको पनि देखिन्छ। साँच्चै राष्ट्रका लागि र राष्ट्रको अग्रगमनका लागि, समृद्ध नेपाल : सुखी नेपालीका लागि काम गर्ने नागरिकले भोजभतेरमा होइन, पैसामा होइन, उम्मेदवारका एजेन्डामा, तिनका विचार र दृष्टिकोणका आधारमा भोट खसाल्नु पर्छ। अर्को पक्ष के छ भने भोट खसाल्नुअघि उम्मेदवारले राजनीतिलाई पेसा बनाएको छ कि सेवाभावले गरिरहेछ ? त्यो मूल्यांकन गर्नुपर्छ। यसरी मात्र नागरिकबाट उम्मेदवार सही ढंगले छनोट हुन्छ। नेपालको संविधान जारी भएपछि दोस्रोपटक प्रतिनिधिसभा र प्रदेशसभाको निर्वाचन हुन गइरहेछ। त्यसैले यस सन्दर्भमा दुवै सभामा राजनीतिक एजेन्डाका हिसाबमा, उम्मेदवारले अघि सारेको विचार र दृष्टिकोणका आधारमा, मुलुकलाई अग्रगमनतिर लैजाने एजेन्डाका आधारमा वा मुलुकभित्र जे विकृति र विसंगतिका रूपमा आइरहेछ त्यसलाई नियन्त्रण गर्ने विषयमा ध्यान दिने व्यक्तिलाई मतदान गर्न सक्यौं भने वास्तवमै नागरिकको सही प्रतिनिधित्व हुन सक्छ। यसरी सही प्रतिनिधिको छनोट भयो भने हाम्रो निर्वाचन प्रणाली चुस्त, दुरुस्त हुनेछ। संसदीय व्यवस्थालाई मलजल पुग्नेछ। नेपाली समाजलाई निर्वाचनप्रति बढी जिम्मेवार बनाउनेछ। जनताले जनताद्वारा जनताकै लागि शासन गर्न पाउने अवस्था सिर्जना हुनेछ। त्यही संसदीय व्यवस्थालाई नेपालीले सफलीभूत बनाउन सक्छौं। यसले एकातिर निर्वाचन निष्पक्ष र धाँधलीरहित हुन्छ भने अर्कोतर्फ राष्ट्र समृद्ध बन्नेछ। मानवअधिकारकर्मी, निर्वाचन आयोग र समस्त नेपाली नागरिक आज निर्वाचनको मैदानमा आआफ्नो भूमिकामा छ। यो निर्वाचनमा यी विषयहरू अघिल्ला निर्वाचनभन्दा क्रमशः विकृत हुँदै आएका छन्। रकम भएकाहरूले पैसाका भरमा टिकट कब्जा गर्ने, नातेदारहरूलाई नेताहरूले टिकट दिने, त्यही ढंगले समानुपातिकमा पनि घर र नाताभित्रकालाई दिने भए, जुन ठूलो आलोचनाको विषय बन्यो। यी सबै विकृतिबाट राजनीतिक पार्टीहरूले पनि जोगिन सक्नु पर्छ। अनि, विगतको भन्दा भिन्न ढंगले नेतृत्व दिन सक्नु पर्छ। अन्यथा पुनः अप्ठ्यारोमा जानुपर्ने हुन्छ। मुलुक खाडलतिर पस्नेछ। यो ओरालो झर्ने प्रक्रियालाई समयमै सम्बोधन गर्न सरोकारवाला सबै तात्नुपर्ने देखिएको छ। खासगरी निर्वाचनमा देखिएका विकृतिहरूलाई विगतमा भन्दा यो निर्वाचनमा आयोगले धेरै सच्याउने प्रयत्न गरेको छ। विगतमा आँखा नपुगेका थुप्रै विषयमा आचारसंहिता लाग्ने बनाएको छ। कार्यान्वयनका दृष्टिले पनि विगतभन्दा केही सुधार भएको देखिएको छ। यद्यपि, पूर्ण कार्यान्वयनमा आएको छैन। निर्वाचन आयोगले आचारसंहिता उल्लंघन गर्नेले ठाडो कारबाही गर्न सक्नु पर्छ। त्यसो हुन सक्यो भने मात्रै निर्वाचनका क्रममा आयोगको मर्यादा रहन्छ। तर पनि अहिलेको निर्वाचनमा पनि विगतकै निर्वाचनमा जस्ता विकृतिहरू देखिन थालेका छन्। निर्वाचन आयोग, मानवअधिकारवादीहरू र सम्पूर्ण आमसञ्चार जगत्ले स्वस्थ्य आलोचना गर्ने र आलोचनाको चेतबाट मुलुकलाई ठिक बाटोमा ल्याउनका लागि लाग्नु पर्छ। साथै राजनीतिक पार्टी र उम्मेदवारहरूले यी कुराबाट पाठ सिक्ने काम भएन भने फेरि पनि अप्ठ्यारो अवस्थाको सामना गर्नुपर्ने निश्चित छ। विगतका प्रवृत्ति देखिइरहेको अवस्थामा निमिट्यान्न पार्न सरोकारवाला सबै समयमै लाग्नुपर्ने देखिएको छ। यी कुरालाई रोक्न सबैले भरमग्दुर प्रयास गर्नु हाम्रो मुलुकको लोकतान्त्रिक आन्दोलनका लागि पनि जरुरी छ। समृद्ध नेपाल : सुखी नेपालीका लागि काम गर्ने नागरिकले भोजभतेर र पैसाका आधारमा भोट हाल्ने होइन। उम्मेदवारका एजेन्डा, तिनका विचार र दृष्टिकोणका आधारमा भोट खसाल्नु पर्छ। विभिन्न क्षेत्रमा काम गर्नेहरूले निर्वाचनको समयमा पर्यवेक्षकको भूमिका निर्वाह गरिरहेको देखिन्छ। निर्वाचनको पर्यवेक्षण विचारसँग गाँसिएर निष्पक्ष रूपमा गर्न सम्भव छैन। मतदाताले मत निष्पक्ष ढंगले हाल्न पाएका छन् छैनन् ? कतै बुथ कब्जा भएको छ छैन ? कतै मतदातालाई भोजभतेर खुवाएर मतदान स्थलमा ल्याइएको पो छ कि ? मतदातालाई कतै आर्थिक प्रलोभन देखाइएको पो छ कि ? वा रकम बाँडेर पो आफ्नो बनाएका छन् कि ? यी आदि इत्यादि कार्यमार्फत भोट खसाल्न बाध्य पारिएको छ छैन ? सबै सबै विषयमा पर्यवेक्षकको निष्पक्ष भूमिका देखिनु पर्छ। सूक्ष्म ढंगले हेर्न सक्नु पर्छ। नत्र उही एक दिनका लागि पर्यवेक्षकको ज्याकेट लगाउने काम हुनेछ। वा गाडी चढेर निर्वाचनको रमाइलो हेर्ने काम मात्र हुनेछ। गाउँबस्तीदेखि सडकका गल्लीसम्म निर्वाचनका भित्री कुरा के छन् ? तिनलाई केलाउन सक्नु पर्छ। अन्यथा पर्यवेक्षण गर्नुको पनि अर्थ देखिन्न। विकृति र गलत ढंगका क्रियाकलाप रोक्नका लागि पर्यवेक्षक चाहिन्छ। सही उम्मेदवार छनोट गर्न केही आधार बनाउन सकिन्छ। जस्तो, उम्मेदवारका चरित्रलाई हेर्नुपर्छ। विगतको उसको पृष्ठभूमि विचार गर्नुपर्छ। उसले गरेका हिजोका कामहरूलाई मूल्यांकन गर्नुपर्छ। दोहोरिने उम्मेदवारका हकमा उसले संसद्मा खेलेका भूमिकालाई नियाल्नु पर्छ। नयाँका हकमा उसले भोलिका दिनमा कति इमान्दार भएर राष्ट्र विकासमा भूमिका निभाउँछ भन्ने कुरा उसका विगतका अनेक आधार खोतलेर मात्रै भोट हाल्ने निर्णयमा मतदाता पुग्नुपर्छ। उसका प्रतिबद्धतासँगै उसका दलका घोषणापत्रहरूलाई पनि आधार मान्न सकिन्छ। द्वैध चरित्र भएका र भ्रष्टाचारमा मुछिएका उम्मेदवारबाट मतदाता टाढै बस्न सक्नु पर्छ। तिनलाई ठाउँको ठाउँ हराउन सक्नुपर्छ। एउटा कविता पढेको थिएँ, वर्षा भयो भ्यागुता टर्टराए। नेताहरू भोटमहा जुर्मुराए। पापा गरे मनपरी नोट बाँडे। जितेपछि बल्ल चखेवी साँढे भन्नेमा जान दिनु हुँदैन। जितेपछि जनताको सेवक बनेर इमान्दारपूर्वक काम गर्नुपर्छ। साँढे बनेर नागरिकलाई नै हान्ने खालका नेतालाई यही निर्वाचनमा हराइदिनु पर्छ।  खतिवडा नेकपा एमालेका केन्द्रीय सदस्य हुन्।"
एमालेले ल्यायो २० ग्यारेन्टीसहित घोषणापत्र,"काठमाडौं : एमालेले आफ्नो नेतृत्वमा सरकार गठनपछि २० वटा ग्यारेन्टीसहितको चुनावी घोषणापत्र ल्याएको छ। विगतका निर्वाचनका घोषणापत्र कार्यान्वयन नभएको भन्ने प्रश्न उठेकाले यसपटक ग्यारेन्टीसहितका कार्यक्रम ल्याएको जनाइएको छ। अध्यक्ष केपी शर्मा ओलीले डिजिटल माध्यमबाट ९६ पृष्ठ लामो घोषणापत्र मंगलबार सार्वजनिक गरेका हुन्। जसमा एमालेले पाँच वर्षमा मुलुकको अर्थतन्त्र (जीडीपी) १०० खर्ब पुर्याउने प्रतिबद्धता जनाएको छ। हाल जीडीपी ४८ खर्ब मात्रै छ। नेपालीको औसत प्रतिव्यक्ति आम्दानी ३ लाख (२४०० अमेरिकी डलर) पुर्याइनेछ, घोषणापत्रमा ग्यारेन्टी गरिएको छ, नेपाल भ्रमण गर्ने विदेशी पर्यटकको संख्या ५ वर्षभित्र वार्षिक २५ लाख पुर्याइनेछ। एमालेले सात प्रतिशतको आर्थिक वृद्धिदर हासिल गर्दै पाँच वर्षभित्र दुई अंकको आर्थिक वृद्धिदर पुर्याउने घोषणा गरेको छ। नेपालको अर्थतन्त्रलाई विश्वको उदीयमान अर्थतन्त्र बनाइने प्रतिबद्धता जनाइएको छ।महिनावारी हुने उमेर समूहका सबै महिलालाई गुणस्तरीय स्यानिटरी प्याड वा अन्य वैकल्पिक साधन खरिद गर्न वार्षिक १ हजार ५ सय उपलब्ध गराइने ग्यारेन्टी गरिएको छ। सामाजिक सुरक्षाको दायरा र सुविधा विस्तार गर्ने घोषणापत्रमा उल्लेख छ। ज्येष्ठ नागरिक, दलित, एकल महिला, अपांगता भएका व्यक्ति, लोपोन्मुख जाति तथा लक्षित वर्ग र क्षेत्रका बालबालिका गरी पाँच वर्षमा ६० लाखले सामाजिक सुरक्षा भत्ता पाउने ग्यारेन्टी एमालेले गरेको छ। औपचारिक क्षेत्रका सबै र अनौपचारिक क्षेत्रका ७५ प्रतिशत श्रमिक योगदानमा आधारित सामाजिक सुरक्षाको दायरामा समेटिने घोषणापत्रमा उल्लेख छ। एमालेले आर्थिक वृद्धिका आधारमा सबै प्रकारका भत्ता वृद्धि गर्ने जनाएको छ। श्रमिकको न्यूनतम ज्याला मासिक २५ हजार पुर्याउने, प्रमुख सहरको सौन्दर्यका लागि विद्युत् लाइन, टेलिफोन लाइन, खानेपानीका पाइप, दूरसञ्चार सेवा, केबल टिभी आदिका तार भूमिगत गरिने जनाइएको छ। आगामी दुई वर्षभित्र स्थानीय तहका सबै प्रशासकीय भवन निर्माण सम्पन्न गरिने र डिजिटल नेपाल फ्रेमवर्क कार्यान्वयन गरी सरकारी सेवा अनलाइन प्रणालीद्वारा उपलब्ध गराइने ग्यारेन्टी पनि एमालेको छ। हरेक जिल्ला सदरमुकामलाई रणनीतिक सडक सञ्जालमा जोड्ने एमालेको प्रतिबद्धता छ। दुई वर्षभित्र सबै पालिका केन्द्र जोड्ने पक्की सडक बनाउने, निर्माणाधीन राष्ट्रिय राजमार्ग र रणनीतिक सडकहरू पाँच वर्षभित्र सम्पन्न गर्ने प्रतिबद्धता उसले जनाएको छ। स्वदेशी उत्पादन र स्वदेशी उपभोगका लागि मेक इन नेपाल अभियान सञ्चालन गर्ने घोषणापत्रमा उल्लेख छ। आवासविहीनलाई सुरक्षित आवास र मर्यादित जीवन उपलब्ध गराउने एमालेले जनाएको छ। सबैका लागि काम र नियमित कमाइको सुनिश्चितता गर्ने एमालेको प्रतिबद्धता छ। वार्षिक ५ लाख रोजगारी सिर्जना गरिने प्रतिबद्धता उसले जनाएको छ। उच्च शिक्षा निम्ति विदेश जानुपर्ने बाध्यकारी अवस्थाको अन्त्य गरिने ग्यारेन्टी एमालेले छ। निरोगी नेपाल, सबल नागरिक को नीति उसले अघि सारेको छ। सबै पालिकामा आधारभूत स्वास्थ्य सुविधा पुर्याइने, ६० वर्षभन्दा माथिका नागरिकका लागि उच्च रक्तचाप र मधुमेह रोगको निःशुल्क परीक्षण तथा औषधि उपलब्ध गराइने जनाइएको छ। सबै पालिकामा आधारभूत अस्पताल र प्रदेशहरूमा विशिष्टीकृत अस्पतालको व्यवस्था गरिनेछ, घोषणापत्रमा लेखिएको छ। काठमाडौंमा मंगलबार पार्टीको चुनावी घोषणापत्र डिजिटल माध्यमबाट सार्वजनिकसँगै बैंकर अनिलकेशरी शाहसँग लाइभ डिबेट गर्दै एमाले अध्यक्ष केपी शर्मा ओली। तस्बिर : सुनिता डंगोल आगामी दुई वर्षभित्रै सबै परिवारमा पिउनेपानीको आधारभूत सुविधा पुर्याइने ग्यारेन्टी एमालेले गरेको छ। सबै परिवारलाई मासिक १० हजार लिटरसम्म पानी निःशुल्क उपलब्ध गराइने पनि घोषणापत्रमा छ। कोही भोकै पर्दैन, भोकले कोही मर्दैनको नीति कार्यान्वयन गर्ने ग्यारेन्टी एमालेले गरेकोे छ। कामका लागि खाद्यान्न तथा नगद कार्यक्रमबाट प्रतिवर्ष एक लाख परिवारलाई खाद्यसुरक्षा दिइनेछ, घोषणापत्रमा लेखिएको छ, प्रधानमन्त्री रोजगार कार्यक्रमबाट प्रतिवर्ष तीन लाख परिवारलाई आय आर्जनमार्फत खाद्यसुरक्षा प्रदान गरिनेछ। घोषणापत्रअनुसार दुई वर्षमा विद्युत्मा शतप्रतिशतको पहुँच पुर्याइनेछ। वर्षायाममा मासिक ५० युनिट र हिउँदमा मासिक ३० युनिट विद्युत् निःशुल्क उपलब्ध गराउने भनिएको छ। ५ वर्षमा विद्युत् उत्पादन क्षमता ६५ सय मेगावाट र प्रतिव्यक्ति विद्युत् खपत ७ सय किलोवाट प्रतिघण्टा पुर्याउने प्रतिबद्धता एमालेले जनाएकोे छ। निर्माणाधीन नेपाल विद्युत् प्राधिकरणका सहायक कम्पनीहरूका आयोजना (६४६ मेगावाट), निजी क्षेत्रका निर्माणाधीन आयोजना (२,७७६ मेगावाट), स्वदेशी निजी क्षेत्रबाट प्रस्तावित आयोजना (१,४९४ मेगावाट) र आगामी १० वर्षमा निर्माण गर्न सकिने ठूला आयोजनाहरू (९,८६१ मेगावाट) को कार्यान्वयन तीव्र गतिमा अगाडि बढाइने घोषणापत्रमा उल्लेख छ। १० वर्षमा १५ हजार मेगावाट विद्युत् उत्पादन गर्ने एमालेले जनाएको छ। वैदेशिक रोजगारीबाट फर्केका नेपालीलाई ऋण तथा सहुलियतका कार्यक्रम ल्याउने भनिएको छ। सरकार गठन भएको एक महिनाभित्र नेपाली नागरिकका सन्तानले नागरिकता नपाउने अवस्था अन्त्य गर्ने र ६ महिनाभित्र नागरिकतासम्बन्धी समस्या हल गर्ने ग्यारेन्टी एमालेले घोषणापत्रमा गरेको छ। एक वर्षभित्र राष्ट्रिय परिचयपत्र वितरण गर्ने जनाइएको छ। नागरिक प्रशासनलाई सक्षम, व्यावसायिक र जनताप्रति उत्तरदायी बनाउने ग्यारेन्टी उसले गरेको छ। सभ्य समाजः मर्यादित नागरिकको नीति कार्यान्वयन गर्ने, सस्तो, सहज र भरपर्दो सञ्चार सुविधाको प्रबन्ध गर्ने घोषणापत्रमा छ। घोषणापत्रअनुसार विगतमा एमाले नेतृत्वको सरकारले अघि बढाएका १२ नयाँ औद्योगिक क्षेत्र, १५ विशेष आर्थिक क्षेत्र र १०३ औद्योगिक ग्रामको पूर्वाधार विकास गरी उद्योगहरूको स्थापना गरिनेछ। सबै पालिकामा औद्योगिक ग्राम स्थापना गर्न प्रोत्साहित गर्ने एमालेको प्रतिबद्धता छ। ५० वटा थप नयाँ सहरको विकास तथा थप ५० सहरमा आधुनिक सहरी पूर्वाधार निर्माण गर्न विशेष कार्यक्रम सञ्चालन गरिने जनाइएको छ।निर्माणाधीन राष्ट्रिय राजमार्ग, रणनीतिक महत्वका सबै राजमार्ग र आर्थिक समृद्धिको केन्द्र जोड्ने सडक निर्माण आगामी पाँच वर्षभित्र सम्पन्न गर्ने प्रतिबद्धता एमालेले जनाएको छ। पूर्वपश्चिम राजमार्ग, रणनीतिक राजमार्ग, उत्तरदक्षिणका कोरिडोर राजमार्गलाई विकास तथा विस्तार पाँच वर्षभित्र सम्पन्न गरिने घोषणापत्रमा छ। निर्माणाधीन पूर्वपश्चिम विद्युतीय रेलमार्गको बर्दिवासनिजगढ खण्डको निर्माण कार्य सम्पन्न गरी रेल सञ्चालन गरिने विषय पनि घोषणापत्रमा समेटिएको छ। रसुवागढी काठमाडौं रेलमार्ग र वीरगन्जकाठमाडौ रेलमार्ग निर्माण प्रक्रिया सुरु गर्ने, काठमाडौं उपत्यकामा मेट्रो रेल, सहरी केवलकार सञ्चालन गर्न अध्ययन गरी कार्यान्वयन गरिने अर्को प्रतिबद्धता छ। छिमेकी मित्रराष्ट्रहरूको सामुद्रिक बन्दरगाह प्रयोग गरी नेपाली झन्डासहितको पानीजहाज सञ्चालनमा ल्याइने एमालेले जनाएको छ। मुलुकका प्रमुख नदी हुँदै गंगाबाट कलकत्ता बन्दरगाह र समुद्रसम्मको जल यातायात सञ्चालन गर्ने र सहरी क्षेत्रमा ठूला विद्युतीय सवारी साधन सञ्चालन गर्न प्रोत्साहन गर्ने एमालेको प्रतिबद्धता छ। हेटौंडाकाठमाडौं रोपवे सेवा पुनः सञ्चालन गर्ने जनाइएको छ। जसबाट काठमाडौं केन्द्रित मालसामानको ढुवानी गर्ने, साथै देशका अन्य स्थानमा मालबाहक रोपवे सेवा निर्माण तथा सञ्चालन गर्ने एमालेको घोषणा छ। भ्रष्टाचार, अनियमितता, सरकारी सम्पत्तिको दुरुपयोग र अपचलन गर्ने जनसुकै व्यक्तिलाई कानुनी कारबाहीको दायरामा ल्याइने र भ्रष्टाचारी एक दिन कानुनी कठघरामा पुग्नेछ भन्ने विश्वास समाजमा स्थापित गर्ने एमालेले जनाएको छ। शान्ति प्रक्रिया र संक्रमणकालीन न्यायसम्बन्धी बाँकी काम सम्पन्न गर्ने भनिएको छ। द्वन्द्वकालमा घाइते तथा अंगभंग भएका व्यक्तिहरूलाई उपचार, रोजगारी, स्वरोजगारका अवसर र पुनस्र्थापनासम्बन्धी कार्य गर्ने प्रतिबद्धता एमालेले जनाएको छ। घोषणापत्रमा एमाले नेतृत्वका तीन सरकारका कामको उल्लेख गरिएको छ। २०५१ सालमा मनमोहन अधिकारीको सरकारलाई पहिलो पोलिसी डिपार्चर भनिएको छ। ०७२ सालको ओली नेतृत्वको सरकारलाई स्वाधीनता, स्वाभिमान र विकासप्रति तिर्खा जगाउने र २०७४ को ४१ महिने सरकारलाई संघीयता कार्यान्वयन र समृद्ध नेपाल सुखी नेपालको राष्ट्रिय आकांक्षा कार्यान्वयनमा ल्याउने सरकारका रूपमा चित्रण गरिएको छ। ओली नेतृत्वको पछिल्लो ४१ महिने सरकारले ८२ वटा माइलस्टोन हासिल गरेको घोषणापत्रमा उल्लेख छ। अध्यक्ष ओलीले घोषणापत्र कार्यान्वयन नभए जनताले भुक्तानी माग्न सक्ने बताए। एमाले विकासप्रेमी मात्रै होइन, विकासका लागि प्रतिबद्ध र क्रियाशील तथा नेतृत्व गर्न सक्ने पार्टी हो, ओलीले भने, घोषणापत्र ग्यारेन्टीपत्र हो। एक्सनमा नगएमा जनताले भुक्तानी माग्न सक्छन्। ओलीले मंसिर ४ को निर्वाचनमा एमालेलाई एकल बहुमत आवश्यक भएको बताए। अघिल्लो निर्वाचनमा हाम्रो दुईतिहाइ बहुमत आयो भन्ने छ। त्यो होइन जोडबल पुर्याएको मात्रै हो, उनले भने, हाम्रो त प्रत्यक्षमा ८० र समानुपातिक ४१ गरी १२१ थियो। बहुमत पुग्न १३८ सिट चाहिन्थ्यो। एमालेले एकल बहुमत पाएमा देश समृद्ध हुने र मुलुकले स्थीरता पाउने उनले बताए। निर्वाचन जितेपछि एमाले पहिलो वर्ष नीति सुधारमा लाग्ने उनले बताए। पहिलो वर्ष, नीतिगत सुधारमा केन्द्रित हुन्छौं, यसपछि पूर्वाधार विकासमा तीव्ररूप गर्ने छौं, उनले भने। नेपाललाई अल्प विकसितबाट विकसित राष्ट्रमा पुर्याउने र २०३० सम्ममा दिगो विकास लक्ष्य पूरा गर्ने पनि उनले बताए।"
मुस्ताङमा पर्यटकको ड्रोन जफत,"जोमसोम : मुस्ताङमा एक विदेशी र अर्को एकजना नेपाली पर्यटकको दुई थान मानवरहित हवाई उपकरण (ड्रोन क्यामेरा)जिल्ला प्रहरी कार्यालय मुस्ताङले जफत गरेको छ। जफत गरेको उक्त ड्रोन प्रहरीले जोमसोम नागरिक उड्डयन कार्यालय मुस्ताङलाई बुझाएको छ। शुक्रबार मुस्ताङको वारागुङ मुक्तिक्षेत्र४ कागबेनी माथिको सेल्फी पार्क र थासाङ गाउँपालिका३ लेतेमा ड्रोन इजाजत र प्रशासनको अनुमतीबिना उडाउँदै गरेको अवस्थामा नेपाली र विदेशी पर्यटकले प्रयोग गरेको ड्रोन क्यामेरा बरामद गरिएको हो। जिल्ला प्रहरी कार्यालय मुस्ताङका सूचना अधिकारी प्रहरी निरीक्षक गोपीकृष्ण सुवेदीका अनुसार मुस्ताङको कागबेनीदेखि मुक्तिनाथ जाने सडकको सेल्फी पार्कमा भारतको हैदरावादबाट मुस्ताङ घुम्न आएका ३२ वर्षीय भारतीय पर्यटक नागराज वाकेटीको ७५० ग्राम तौल भएको ड्रोन क्यामेरा बरामद गरी जफत गरिएको हो। ड्रोन इजाजत नभएको र स्थानीय प्रशासनबाट ड्रोन उडान अनुमतीपत्रसमेत नलिइ एक्लै ड्रोन उडाउँदै गरेको अवस्थामा एक स्थानीयले देखेपछि प्रहरीलाई खबर गरेका थिए। स्थानीयबाट सूचना प्राप्त भएपछि कागबेनी प्रहरी चौकीले भारतीय पर्यटक वाकेटीलाई ड्रोन क्यामेरासहित नियन्त्रणमा लिइ जिल्ला प्रहरी कार्यालयमा पेश गरेको थियो। भारतीय पर्यटकको ड्रोन जफत गरेर सोधपुछ गरी प्रहरीले छोडेको थियो। यस्तै, शुक्रबार नै मुस्ताङको थासाङ गाउँपालिका३ लेतेमा ड्रोन उडाउँदै गरेको अवस्थामा बुढानीलकण्ठ नगरपालिका घर भइ मुस्ताङ घुम्न आएका २९ वर्षीय स्वासत खरेलको २४९ ग्राम तौल भएको ड्रोन प्रहरीले नियन्त्रणमा लिएको थियो। उनले पनि ड्रोन इजाजत र प्रशासनको उडान अनुमतिपत्र नलिएकाले प्रहरीले ड्रोन क्यामेरा जफत गरेको हो। कृषि, शिक्षा, स्वास्थ्य, वन तथा वातावरण, कलासंस्कृति, मनोरञ्जन, विकास तथा विपद् व्यवस्थापन, सुरक्षा तथा आम सञ्चार जस्ता विषयमा अध्ययन अनुसन्धान, सूचना सम्प्रेषण र सर्वेक्षण आदिका लागि ड्रोन उपयोग गर्ने व्यक्ति, संघ र संस्थालगायतका निकायले नेपाल नागरिक उड््यन प्राधिकरणको अनुमति लिनुपर्ने हुन्छ। यस्तै ड्रोन उपरकण प्रयोग गर्नुअघि सम्वन्धित क्षेत्रको स्थानीय प्रशासनको स्वीकृति लिनुपर्ने हुन्छ। चालु आर्थिक वर्षमा मुस्ताङमा मानवरहित हवाई उपकरण (ड्रोन क्यामेरा) उडाउन ९ जनाले जिल्ला प्रशासन कार्यालय मुस्ताङमा लिखित अनुमति लिएको सहायक प्रमुख जिल्ला अधिकारी रामचन्द्र ढकालले जानकारी दिए। उनका अनुसार ड्रोन उडानका लागि अनुमति लिन आउनेलाई ड्रोन ईजाजतपत्र भए नभएको प्रमाणित गरेर मात्र अनुमति दिने गरेको बताए। यस्तै, अन्नपूर्ण सरक्षित तथा नियन्त्रित क्षेत्रमा ड्रोन क्यामेरा उडान गरी फिल्म र डकुमेन्ट्री भिडियो निर्माण गर्न अन्नपूर्ण संरक्षण क्षेत्र आयोजनाको प्रधान कार्यालयबाट पूर्व स्वीकृति लिनुपर्ने एक्याप जोमसोमका कार्यालय प्रमुख अशोक सुवेदीले जानकारी दिए। ड्रोनसम्वन्धी कार्यविधि २०७५ मा उल्लेख भएअनुसार यदि कुनै व्यक्ति वा संघसंस्थाले ड्रोन क्यामेरा प्रयोग गर्दा १८ वर्ष उमेर पुगेको हुनुपर्ने, उडान उपकरणसम्बन्धी ज्ञान भएको हुनुपर्ने, संरक्षित र नियन्त्रित क्षेत्रको बारेमा जानकारी हुनुपर्ने र मानव बस्तीभन्दा बाहिर उडान गर्नुपर्नेलगायतका विभिन्न नियम उल्लेख गरिएको छ।"
बदर मत घटाउन नमूना मतदान,"नुवाकोट : नुवाकोटमा बुधबार नमूना मतदान गरिएको छ। मंसिर ४ गते हुने प्रदेश तथा प्रतिनिधि सभाको निर्वाचनको तयारी स्वरूप नमूना मतदान गरिएको हो। पहिलो चरणमा विदुर नगरपालिकाको गेर्खुटारमा गरिएको नमूना मतदानमा ९० मत खसेकोमा प्रत्यक्षतर्फ सात र समानुपातिकतर्फ पाँच मत बदर भएको थियो। नुवाकोटमा गत वैशाख ३० गते भएको स्थानीय तह सदस्य निर्वाचनमा नौ प्रतिशत मत बदर भएको थियो। नुवाकोटमा बदर मत न्यूनीकरण गर्न नमूना मतदान कार्य सुरु गरिएको जिल्ला निर्वाचन अधिकारी जयप्रसाद गौतमले जानकारी दिए। मतदानमा मुख्य निर्वाचन अधिकृत तथा जिल्ला न्यायाधीश मदनबहादुर धामी, प्रमुख जिल्ला अधिकारी नारायणप्रसाद रिसाल, प्रहरी नायव उपरीक्षक रूपक खड्का, जिल्ला निर्वाचन अधिकारी जयप्रसाद गौतम, शिक्षक, सर्वसाधारण, जनप्रतिनिधि तथा पूर्व प्रशासकहरूको सहभागिता रहेको थियो। मतदानमा मतदान प्रक्रिया, सुरक्षा अवस्था, प्रत्यक्ष तथा समानुपातिक मतदान प्रक्रियाका बारेमा जानकारी गराइएको थियो। नमूना मतदान आगामी मंसिर १ गतेसम्म जारी रहने जिल्ला निर्वाचन अधिकारी गौतमले बताए। निर्वाचन शान्त, प्रभावकारी र निष्पक्ष रूपमा सम्पन्न गर्न नमूना मतदान प्रभावकारी हुने नुवाकोटका प्रमुख जिल्ला अधिकारी नारायणप्रसाद रिसालले बताए।"
काठमाडौं महानगरका मेयर बालेनले भने: हामी हाम्रो ठाउँ र नगरप्रति बफादार बनौँ,"काठमाडौं: काठमाडौं महानगरपालिकाका मेयर बालेन्द्र साह (बालेन)ले स्थानीय तहमा जनप्रतिनिधि आफ्नो ठाउँ तथा नगर र पालिका प्रति इमान्दार र बफादार बन्नुपर्ने बताएका छन् । जुनसुकै कामलाई सफल बनाउन स्वच्छ र इमान्दार हुनुपर्ने उनको भनाइ छ । काठमाडौं महानगरपालिका, वडा महिला सञ्जालः गठन र सञ्चालन सम्बन्धि छलफल कार्यक्रममा सहभागी मेयर साहले इमान्दारीताका साथ काम गर्न मातहतका निकायलाई निर्देशन पनि दिएका छन् । मेयर साहले स्थानीय सरकारलाई बलियो बनाउन सकेमात्रै महिला हिंसालगायतका जघन्य अपराधका घटनालाई कम हुने बताए । समाजमा जघन्य अपराधका घटना बढेको भन्दै उनले स्थानीय स्तरबाटै जघन्य घटनाका मुद्दाको मेलमिलाप गर्ने परिपाटी अन्त्य गर्नुपर्ने बताए । उनले भने, 'जघन्य अपराधका घटनालाई मेलमिलाप गरेर टुंगो लगाउन हुँदैन । जघन्य अपराधका घटनालाई अदालतमा गएर न्याय निरुपण गराउन भ्रष्ट आचरण भएकाहरुले बाधा अवरोध पुर्याउने गरेको पाइएको छ । त्यसतर्फ सबै सचेत हुनुपर्छ ।' मेयर साहले नेपालमा विगतदेखिनै ठूला घटना मेलमिलापमै समाधान हुने र साना विषय मात्र अदालत पुग्ने र ती पनि विभिन्न बहानामा ५१० वर्ष अल्झने गर्दा पीडितले न्याय नपाएको बताए । उनले आफैँ इमान्दार नभएसम्म केही सुधार गर्न नसक्ने भएकाले इमान्दारिताका साथ काम गर्न आग्रह गरेका छन् ।"
रेशम चौधरीको पार्टीले घोषणा पत्र जारी गर्दै भन्यो हामी साइवेरियाको पन्छीजस्तै हौं,"काठमाडौं : जन्मिदै मुद्दा लिएर जन्मिएको पार्टी हो नागरिक उन्मुक्ति पार्टी । लहडमा खुलेको पार्टी भनेर सम्झिदै हुनुहुन्छ भने तपाईँ भ्रममा हुनुहुन्छ । पहचिानसहितको संघीयता स्थापना हुनुपर्छ भन्ने आन्दोलनलाई लिएर जन्मिएको सानो संगठन आज पार्टीमा रूपान्तरण हुन पुगेको छ । आफ्ना पाँच दर्जन सहकर्मीमाथि लागेको झुठा मुद्दा र करिब एक दर्जन साथीहरूलाई सरकारी झ्यालखानाबाट छुटाउने दायित्व पनि यही पार्टीको काँधमा छ । साँच्चै भन्नुपर्छ टीकापुर थारू विद्रोहका कारण नागरिक उन्मुक्ति पार्टीको जन्म भयो । टीकापुर थारू विद्रोहका कारण हामीले राज्य चिन्यौं । मानवअधिकार चिन्यौं । सरकार चिन्यौं । भन्नुपर्दा सबैलाई एकएक गरेर चिन्यौं । टीकापुर घटना कुनै एक कोठरीमा वा कुनै पहाडी गुफामा घटेको घटना होइन । त्यो घटनालाई हजारौंका आँखाले देख्यो । प्रत्यक्ष देख्यो । सत्य असत्य सबै देख्यो । तर सुनेनन् कसैले । कोट्याएर पनि यथार्थ बोलेनन् कसैले । अन्तर्राष्ट्रिय निकायको आँखामा धुलो झोँक्न राज्यले आयोग गठन गयो । गल्ती आफूतिर सोझिएपछि राज्यले आयोगको फाइल सरकारी दराजमा थन्काएर राख्यो । त्यही फाइल सार्वजनिक गर्न टीकापुर थारू विद्रोह राजनीतिकरण गर्न, झुठा मुद्दा लागेका आफ्ना सहकर्मी छुटाउन र समग्र देशको विकासमा हातेमालो गर्न सन् २०२२ फेब्रुअरी १५ तारिख अर्थात् विसं २०७८ फागुन ३ गते सोही घटनाका कारण डिल्लीबजार कारागागरमा रहेका माननीय रेशम चौधरी पत्नी रन्जिता श्रेष्ठ चौधरीको अध्यक्षतामा नागरिक उन्मुक्ति पार्टीको जन्म भएको हो । आखिर टीकापुर थारू विद्रोहलाई राज्यले राजनीतिक आन्दोलन किन मान्दैन ? विनाकारण निर्दोषलाई किन थुनिरहन्छ राज्यले ? त्यो घटनाका कारण थारूहरूले आन्दोलन तुहाए । विनाकारण चरम यातना र बर्बर दमन सहे । त्यति अन्याय गरेर पनि चित्त बुझाएन राज्यले । थारूहरूको पहिचानसहित संघीयताको मागलाई लत्यायो राज्यले ।उद्देश्यसहितको आन्दोलन, बनाइयो विना उद्देश्यकोविशेषण अपुरो हुन्छ ब्याकरणमा, विना विशेष्यकोन तराजुसम्म भो, न त मागको झोली भरियोभिजेनन् पैताला पनि, हरे कस्तो खोली तरियो ? दृश्य एउटा थियो बनाइयो दृश्य अर्कैकथा एउटा थियो, पटकथा लेखियो अर्कैखुल्ने हो कहिले प्रतिवेदन त्यो लालकोनखुलेरै जेलमा बेहाल भो रेशम लालको भौगोलिक सांस्कृतिक पहिचानसहतिको संघीयता माग्दा अहिले धेरै लोकतन्त्रवादी नेताको टाउको दुख्छ । भूगोल, धार्मिक पहिचानका विषयमा फुस्रो अडान लिएर मभन्दा ठूलो कोही राष्ट्रवादी छैनन् भनेर देखाउने यिनको प्रवृत्ति छ । हामीले पहिचानको विषय उठान गर्नेवितिकै यी हामीलाई देशद्रोही देख्न थाल्छन् । तर जागजाहेरै छ, विगतदेखि वर्तमानसम्मको सबै आन्दोलनमा हामी यिनैको साथमा छौं ।अहिले परिस्थिति फेरिएको छ । आगत विगत सबै जननिर्वाचन हामी जित्दैछौं र पनि राज्यले हाम्रो अभिमतलाई मत मान्दैन । उसको नजरले सहयात्री दोषी भए पनि निर्दोष हुन्छन् । चुनौती दिनसक्ने क्षमतावान नेताहरू निर्दोष भए पनि कालकोठरीमा थुनिन्छन् ।एक चुनाव जित्यौं, दुई चुनाव जित्यौंसबै चुनाव हामीले नै जित्यौंजनताले न्याय दिएको देख्दैनरैछ राज्यलेदोषी आफैंमा सामेल गराई निर्दोषी थुन्दोरैछ राज्यले मर्ने मार्ने दुबैलाई चिन्याछ राज्यलेघटना देख्न्या दुई चार मान्छे किन्याछ राज्यलेसरकार चलाउने साँचो आफूसँग नभएपछिएकदिन देश कसैलाई सुम्पिदिन्याछ राज्यले जसले जनता मारिरहन्छन् उनै चुनावमा खडा छन्अरू सबलाई सानै ठान्छन् उनै जहिल्यै बडा छन्कयौंको त्याग प्रष्ट छ सयौंले फटाए भोटो पनिजहिल्यै टिकट उनैको भागमा दिइरहन्छ पार्टीले मोटो भनि राज्यले जारी गरेको नेपालको संविधान २०७२ अपूर्ण छ । देशको संविधान सर्वमान्य, सर्वपक्षीय हुनसकेन भने राज्यको संरचना परिवर्तन हुन रत्तिबेर लाग्दैन । हाम्रो नागरिक उन्मुक्ति पार्टी चाहन्छ, संविधान सर्वहिताय हुनुपर्छ । कानुन, नीति निर्माण गर्नेहरू पनि एक पक्षीय एक समूह बनाइनु हुँदैन । विभेदित संविधानले विग्रह उत्पन्न गर्छ । जातीय एकल नश्लवादको सबैभन्दा विरोधीहरूले नै संविधानतः यो देशमा एकल राज्य संरचना लागू गर्न खोजेका छन् । यो कुराको जोडदार आवाजको साथै सर्वपक्षीय, सर्वहिताय, सर्वमान्य संविधान निर्माणमा हाम्रो नागरिक उन्मुक्ति पार्टीले महत्वपूर्ण भूमिका निर्वाह गर्ने छ । वास्तविकताजबजब चुनाव आउँछ, नेताकी श्रीमतीले ढकुटीको साँचो पुछ्न थाल्छिन् । नेताजीलाई नातागोता याद आउन थाल्छ । बाको गम्छा, आमाको पछ्यौरी, भुराभुरीलाई नाना सम्झिन थाल्छन् उनी । चुनावको बेलामात्रै उसको नजरले गाउँको बाटो विग्रिएको देख्छ । पुल पुलेसा भत्किएको देख्छ । स्कुले टिनको छानो खिइएको देख्छ । ऊ प्रत्येक चुनावमा भतेर गर्छ । भोजमा सबैलाई आमन्त्रण गर्छ । मदिरा पिलाएर झुमिएको बेला प्रत्येक चुनवमा एउटै सपना बाँड्छ गाउँ समृद्ध बनाउने, सहर स्मार्ट बनाउने र देशलाई अमेरिका, युरोप बनाउने । ऊ कहिल्यै छाती ठोकेर भन्दैन, म नेपाल बनाउँछु । मेरो गाउँ, बनपाखा, पखेरा जस्तो थियो, उस्तै बनाउँछु । अहँ, ऊ भन्दै भन्दैन, मेरो गाउँ पौराणिक बनाउँछु । बरू माइकको हरण फुट्ने गरी चिच्याई चिच्याई भन्छ, म देशलाई स्वीट्जरल्यान्ड बनाउँछु । ऊ सधैं सोझा गाउँलेहरूलाई सपनामात्रै बाँडछ । प्रत्येक चुनावमा जनता ढाँट्छ । गाउँ छेउँको बग्ने खेला देखाएर भन्छ यो खोलाबाट विजुली निकालेर गाउँ, सहर झिलिमिली पार्छु । उद्योग, कल कारखाना चलाउँछु । बचेको विजुली विदेशमा बेच्छु ।वास्तविक देखिने डाँडा देखाएर नेताजीले सपना बाँडछन्, अब यही डाँडामा केवलकार चलाउने हो । हाँसो त तब छुट्छ, जब कम्मरमुनि पान्ी बग्ने खोला देखाउँदै नेताजीले भाषण गर्छन् यी नदीहरूमा पानी जहाज चलाउँछु । अब त हामीलाई पनि जनता ढाँट्ने नेता मन पराउने बानी भइसक्यो । जुन नेताले बढी ढाँट्छ, उही हाम्रो सर्वोच्च नेता । जसले प्रत्येक चुनावमा ढाँट्छ, उही सबैभन्दा पुरानो पार्टी । ढाँट्दा ढाँट्दा सताब्दी पुर्याउनै लागेका तिनै राजनीतिक पार्टीचाहिँ हाम्रो नजरमा ऐतिहासिक दल बनेको छ । हाम्रा राजनीतकि दलहरूले नीति, विधि, पद्धतिको कुरा गर्छन् । विधानमा लेख्छन् । कार्यकता प्रशिक्षणमा विदेशीबाद पढाउँछन् । सिद्धान्तका पंक्ति घोकाउँछन् । तर के, हाम्रो देश बनाउन आजसम ती नीति, बाद, सिद्धान्त लागू भएको छ ? हामीले कुन विदेशी नेताको बाद खोज्ने हो ? कुन देशको नीति, सिद्धान्त लागू गनूपर्ने हो ? हामीले हाम्रै देश बनाउने नीति, सिद्धान्त, बाद लागू गर्ने पार्टी र नेता किन खोज्दैनौं ?समाजमा सबैभन्दा बढी शोषक नेतालाई हामीले समाजवादी नेता भन्छौं । साम्यवादी नेताको दैलो नै सबैभन्दा बढी सुनचाँदीले सिंगारिएको छ यहाँ । नेपाली नीति, नेपाली परिवेशको समाजवाद, सामाजिक विकास संरचनाको सिद्धान्तलाई अवलम्बन गर्ने नीति हाम्रो उदाउँदो नागरिक उन्मुक्ति पार्टीले लिएको छ । यो हाम्रो २०७९ प्रतिनिधिसभा एवं प्रदेशसभाको घोषणा पत्र हो । तर हामी दर्जनौं पाना जनतालाई बेवकुफ बनाउने शब्द खर्चिदैनौं । हामीले गर्नसक्ने सम्भव कुरामा मात्रै जोड दिन्छौं । गरेर देखाउन सकिनेजति मात्रै बोल्छौं । हाम्रो नागरिक उन्मुक्ति पार्टी अहिले साइवेरियाबाट उडेको पन्छीको झुण्डजस्तै छ । भर्खरै साइवेरिया ताल छोडेको पन्छीले दक्षिण एसियाको सुन्दर देश नेपालको रारा, फेवा, घोडाघोडी पुग्न अझै केही महिना जरूर खर्चिनुपर्ला । तर गन्तव्य निश्चित छ, साइवेरियाको पन्छीजस्तै । नागरिक उन्मुक्ति पार्टीको चुनावी घोषणा पत्रमा साइवेरियाली पन्छीको कुरा कहाँबाट आयो भनेर तपाइँहरू अचम्म मान्नुहोला । प्रत्येक वर्ष साइवेरिया लेकबाट लाखौं पन्छीको झुण्ड संसार विचरण गर्न निस्कन्छन् । त्यसरी उडेका पन्छी कोही उड्दाउड्दै समुन्द्रमा खस्छन् । कोही विरामी भएर बाटोमै मर्छन् । कोही बाटो भुलेर भड्किरहेका हुन्छन् । मर्ने पन्छीहरूको कथै समाप्त भो तर बाटो भुलेर भड्किरहेका हजारौं पन्छीहरूलाई साइवेरियाली पन्छीले पुनः घर लगेर जान्छन् । हाम्रो पार्टी पनि त्यही लक्ष्यमा छ । यहाँ गन्तब्यविहीन, लक्ष्यविहीन, अर्थविहीन राजनीतिक दलहरूको दबदबा भयो । यिनलाई भड्किएको, भुलेको बोटोबाट सही दिशा निर्देश गर्न नागरिक उन्मुक्ति पार्टीको जन्म भएको हो ।"
प्रधानमन्त्री तथा मन्त्रिपरिषद्को कार्यालयलाई आयोगको सात बुँदे निर्देशन,"काठमाडौं : निर्वाचन आयोगले सरकारलाई सात बुँदे निर्देशन दिएको छ। आयोगले मंसिर ४ गते हुने प्रतिनिधिसभा तथा प्रदेशसभा सदस्य निर्वाचनलाई स्वच्छ, स्वतन्त्र, निष्पक्ष, विश्वसनीय, भयरहित तथा मितव्ययी रूपमा सम्पन्न गर्न गराउन संघीय सरकार, प्रदेश सरकार र स्थानीय तहका सम्बन्धित निकायहरूमा निर्देशन दिन प्रधानमन्त्री तथा मन्त्रिपरिषद्को कार्यालयलाई सात बुँदे निर्देशन दिएको हो। आयोगका अनुसार निर्वाचनका लागि यातायातको व्यवस्थालाई नियमित र भरपर्दो बनाउन पर्ने, निर्वाचनसँग सम्वन्धित महत्वपूर्ण सूचना तथा जानकारीहरू आयोगको वेबसाइट एवम् आयोगको आधिकारिक सामाजिक सञ्जालहरूबाट प्राप्त गरी डिजिटल डिस्प्ले सूचना पार्टीमा आम सर्वसाधारणले देख्न र पढ्न सक्ने गरी डिस्प्ले गर्नुपर्ने, आयोगबाट उत्पादित तथा प्रेषित सूचनामूलक सामग्रीहरू प्राप्त गरी सबै छापा एवं विद्युतीय सञ्चार माध्यमबाट प्रकाशन र प्रसारण हुने व्यवस्था गर्नुपर्ने निर्देशनमा उल्लेख छ। यसैगरी सरकारी, सामुदायिक तथा निजी अस्पताल, नर्सिङ होम लगायत सबै स्वास्थ्य संस्थाहरू निर्वाध रूपमा सञ्चालन हुने व्यवस्था मिलाउनका साथै जिल्लामा सञ्चालनमा रहेका एम्बुलेन्सहरू सुचारू अवस्थामा राख्ने तथा जिल्लामा रहेका दमकलहरूलाई चालु हालतमा राखी निर्वाचनको क्रममा आवश्यक परेको बखत तत्काल प्रयोग गर्न सक्ने व्यवस्था गर्नुपर्ने छ। नेपाल प्रहरी, सशस्त्र प्रहरी बल नेपाल, नेपाल टेलिकम, निजी क्षेत्रका सञ्चार सेवा प्रदायक संस्था तथा विकास आयोजना लगायत सरकारी निकायका वायरलेस, टेलिफोन, फ्याक्स तथा अन्य सञ्चार साधनहरू मर्मत र सेवा बिस्तार गर्नुपर्ने भए तत्काल मर्मत र सेवा विस्तार गरी चालु अवस्थामा राख्न लगाउने र निर्वाचनको कामका लागि आवश्यक भएमा सम्बन्धित निकायले तत्काल प्राथमिकता दिई उपलब्ध गराउने व्यवस्था गर्ने लगायतका निर्देशन दिएको हो।"
नेकपा एसका प्रदेश सचिवालय सदस्यसहित १० जना एमालेमा,"नुवाकोट : नेकपा एकीकृत समाजवादीका बागमती प्रदेश सचिवालय सदस्य तथा नुवाकोटका पुराना कम्युनिष्ट नेता केपी (कृष्णप्रसाद) लामिछानेसहित नेता तथा कार्यकर्ता एमालेमा प्रवेश गरेका छन्। नेकपा एमालेका अध्यक्ष केपी शर्मा ओलीले नेता लामिछानेसहित समाजवादीका १० जना जिल्ला कमिटी सचिवालय सदस्य र कमिटीका नेता कर्यकर्तालाई नेकपा एमालेमा प्रवेश गराएका हुन्। एमाले प्रवेश गर्ने समाजवादीका जिल्ला कमिटी सचिवालय सदस्यहरूमा मेघराज लामिछाने, दीपक पाठक, ठाकुर भण्डारी, राजन थापा, हरि गिरी, प्रेम तमाङ, यमसिं तामाङ, फुर्पाछिरिङ तामाङ, देवकी पाठक, रघु पण्डित तथा सदस्य राजेन्द्र खतिवडा लगायतका छन्। त्यस्तै, नेकपा समाजवादीका प्रदेश कमिटी सदस्य जीतबहादुर बलामी पनि छिट्टै एमाले प्रवेश गर्ने तयारीमा रहेका नेकपा एमाले नुवाकोटले जनाएको छ। विशेष कार्यक्रमको आयोजना गरी बलामीलगायतलाई एमाले प्रवेश गराउने एमाले नुवाकोटका उपसचिव नीलकण्ठ आचार्यले बताए। गत वैशाख ३० गते सम्पन्न स्थानीय तहको निर्वाचनमा नेकपा एसबाट तादी गाउँपालिका अध्यक्षको उम्मेदवार भएर लामिछानेले १ हजार ९ सय ४० मत पाएका थिए। एमालेका विजय खनालले १ हजार ८ सय ३० मत पाएका थिए। सो आफूले विगतको समीक्षा गरेर बेलैमा सचेत रहेर देशलाई सम्वृद्धिको यात्रामा लैजान पुरानै घर फर्किएको लामिछानेले बताए।"
मुस्ताङको उत्तरी सीमावर्ती क्षेत्रका मतदान स्थलको निरीक्षण,"जोमसोम : मंसिर ४ गते हुने प्रतिनिधि र प्रदेशसभा निर्वाचनका लागि मुस्ताङको सीमावर्ती क्षेत्रका मतदान स्थल तथा मतदान केन्द्रको अनुमगन तथा निरीक्षण गर्ने काम भइरहेको छ। मुस्ताङका प्रमुख जिल्ला अधिकारी नेत्रप्रसाद शर्मासहितको सुरक्षा टोलीले मुस्ताङको सीमावर्ती क्षेत्रका दुई पालिकामा पर्ने मतदान स्थल तथा मतदान केन्द्रको निरीक्षण गरेको हो। भौगोलिक रूपले विकट मानिएको उपल्लो मुस्ताङको लोमान्थाङ र लोघेकर दामोदरकुण्ड गाउँपालिकाका विभिन्न स्थानमा पर्ने मतदान स्थल र मतदान केन्द्रको अनुमगन गरिएको प्रजिअ शर्माले बताए। मतदान स्थल र मतदान केन्द्रको भौगोलिक अवस्था, सुरक्षा चुनौती, यातायातको पहुँच, मतदातालाई मतदान केन्द्रसम्म आएर सहज रूपमा मतदान गर्न सकिने वा कठिनाइ र अन्य वस्तुगत अवस्थाको अध्ययन गर्न प्रजिअसहितको टोली उपल्लो मुस्ताङ पुगेको हो। टोलीमा मुख्य निर्वाचन अधिकृत ईश्वर पराजुली, नारायण दल गणका प्रमुख सेनानी ईश्वराज गुरुङ, सशस्त्र प्रहरी नायव उपरीक्षक यज्ञमान सावत, प्रहरी नायव उपरीक्षक रवीन्द्रनाथ पौडेल र अनुसन्धान प्रमुख प्रचण्ड डंगोल लगायतको सुरक्षा टोली सीमावर्ती क्षेत्रका मतदान स्थलमा पुगेका हुन्। मुस्ताङका पाँच स्थानीय तहमा ३९ मतदान केन्द्र छन्। उनले सीमावर्ती क्षेत्रका अधिकांश मतदान केन्द्रमा सडकको पहुँच पुगिसकेकाले मतदानमा सहज हुने बताए। तिब्बतसँग सिमाना जोडिएको लोमान्थाङको छोसेर, छोनुप, सम्जुङ, चुमजुङ र लोघेकर दामोदकुण्डको यारा,घारा, ढि र सुर्खाङ लगायतका मतदान स्थलको निरीक्षण भएको प्रजिअ शर्माले जानकारी दिए। निर्वाचन हुने दिन नजिकिएसँगै उम्मेदवारहरू घरदैलो एवं मतदाता भेटघाटमा व्यस्त भइरहँदा सुरक्षा निकायको टोलीले मतदान स्थल र मतदान केन्द्र निरीक्षणको कामलाई तीव्रता दिएका हुन्। जिल्लामा १० हजार ९५७ जना मतदाता छन्। जसमध्ये प्रदेश १ मा ३ हजार ५४१ मतदाता छन् भने प्रदेश २ मा ७४१६ जना मतदाता छन्। गत वैशाख ३० गते सम्पन्न स्थानीय तह निर्वाचनमा मुस्ताङमा १० हजार ४८५ जना मतदाता रहेका थिए।"
काठमाडौंको तीनसहित चार मतदान केन्द्र अस्थायीरूपमा सारियो,"काठमाडौं : निर्वाचन आयोगले चार वटा मतदान केन्द्र स्थायीरुपमा सारेको छ। मंसिर ४ गते हुने प्रतिनिधिसभा तथा प्रदेशसभा निर्वाचनमा जिल्लाका निर्वाचन अधिकृत कार्यालयहरूबाट मतदान केन्द्र अस्थायीरूपमा सार्न र नाम परिवर्तन गरी मतदान गराउने व्यवस्थाका लागि सहमति माग भएको भन्दै आयोगले प्रतिनिधि सभा सदस्य निर्वाचन ऐन, २०७४ तथा प्रदेश सभा सदस्य निर्वाचन ऐन, २०७४ को दफा ३४(३) बमोजिम निर्वाचन आयोगले अस्थायीरूपमा मतदान सार्ने निर्णय गरेको हो। आयोगका अनुसार काठमाडौं क्षेत्र नं १० अन्तर्गत रहेको कातेघर मतदान स्थलका क र ख मतदान केन्द्र, काठमाडौं क्षेत्र नं ५ को नारायाणस्थान सत्तल मतदान केन्द्र क र ख, काठमाडौं क्षेत्र नं ७ अन्तर्गत रहेको चमुण्डा इंगलिस स्कुल र डोल्पाको सगरामाथा आवि ताराकोट मतदान केन्द्र सारिएको हो। अस्थायी रूपमा सारिएका मतदानकेन्द्रहरू :"
विराटनगरमा नमुना मतदान अभ्यास,"विराटनगर : आगामी मंसिरमा हुने संसदीय निर्वाचनलाई लक्षित गर्दै विराटनगरस्थित प्रदेश निर्वाचन कार्यालयले नमुना मतदान अभ्यास गरेको छ। प्रतिनिधि र प्रदेशसभा सदस्य पदको निर्वाचनलाई दृष्टिगत गर्दै आम सर्वसाधारणका निम्त्ति निर्वाचन कार्यालयले मतदाता शिक्षा अन्तर्गतको नमुना मतदान अभ्यास गरेको हो। विराटनगरको मेनरोडस्थित 'बि प्लट' मा उक्त कार्यक्रमको आयोजना गरिएको थियो। सर्वसाधारणलाई मतपत्र पहिचान, उम्मेदवारको जानकारी, मतदान प्रक्रिया र मतदानस्थलमा अपनाउनुपर्ने आवश्यक अनुशासन तथा सुरक्षा संवेदनशीलता सहितको शिक्षा प्रदान गर्न नमुना मतदान अभ्यास गरिएको प्रदेश निर्वाचन कार्यालयले जनाएको छ। अन्य १६ पालिका बिहीबारदेखि उक्त कार्यक्रम सञ्चालनको तयारी रहेको प्रदेश १ का प्रदेश निर्वाचन अधिकृत लेवन काश्यप अधिकारीले बताए। बढीमा छवटा पालिकामा कात्तिक २० गतेसम्म सम्पन्न गरिसक्ने गरी उक्त नमुना मतदान अभ्यास सुरु गरिएको प्रदेश निर्वाचन कार्यालयले जनाएको छ। कार्यालयका अनुसार मोरङमा निर्वाचनको तयारी अन्तिम चरणमा पुगेको छ। मोरङ ३३९ स्थायी र २ वटा अस्थायी मतदान केन्द्र छन्। मतदान केन्द्रहरूमा ६ हजार ८ सय निजामती कर्मचारी र ३ हजार २ सय बढी स्वयंमसेवक परिचालन हुने प्रदेश १ का प्रदेश निर्वाचन अधिकृत अधिकारीले बताए। एउटा निर्वाचन केन्द्रमा निजामती तर्फबाट न्यूनतम ८ जना र स्वयंमसेवक ४ जना गरी कुल १२ जना परिचालनको प्रबन्ध मिलाइएको उनले जानकारी दिए। मतदाता शिक्षा अन्तर्गतको समुदायस्तरमा हुने घरदैलो कार्यक्रम पनि बिहीबारदेखि सुरु हुने भएको प्रदेश निर्वाचन कार्यालयले जनाएको छ। कार्यालयका अनुसार आगामी १५ दिनसम्म महिला स्वास्थ्य स्वयंमसेविकाहरूले उक्त कार्यक्रम सञ्चालन गर्नेछन्। त्यसबाहेक मतदान अधिकृत र सहायक मतदान अधिकृतको तालिम तथा नियुक्तिको कार्यमात्र बाँकी रहेको जनाइएको छ। उक्त कार्य पनि केही दिनमै सम्पन्न हुने बताइएको छ।"
काठमाडौं ३ मा उम्मेदवारी निष्कृय बनाउन माओवादी केन्द्रको निर्देशन,काठमाडौंः नेकपा माओवादी केन्द्रले काठमाडौं क्षेत्र नम्बर ३ बाट प्रतिनिधिसभा सदस्यको उम्मेदवारी निष्कृय बनाउन निर्देशन दिएको छ । पार्टी केन्द्रीय कार्यालयले आफ्ना उम्मेदवारको उम्मेदवारी निष्कृय बनाउन निर्देशन दिएको हो । केन्द्रीय कार्यालय सचिव श्रीराम ढकालका अनुसार प्रतिनिधिसभा र प्रदेश सभा क को उम्मेदवारी निष्कृय पार्न निर्देशन दिइएको हो । सत्तारुढ गठबन्धनबीच यो क्षेत्रमा नेपाली कांग्रेसको उम्मेदवार रहने सहमति भएको थियो । काठमाडौं३ मा माओवादी केन्द्रबाट बद्री बजगाई र प्रदेशसभामा काठमाडौं ३ (क) मा कपिलमुनि उप्रेतीको उम्मेदवारी परेको छ ।
प्रमुख निर्वाचन आयुक्त र जापानका राजदूतबीच भेटवार्ता,"काठमाडौं: प्रमुख निर्वाचन आयुक्त दिनेशकुमार थपलिया र नेपालका लागि जापानका राजदूत युताका किकुताबीच आज भेटवार्ता भएको छ । निर्वाचन आयोगमा भएको भेटमा नेपाल र जापानको निर्वाचन प्रणाली, दुई देशको निर्वाचन सम्बन्धी अनुभव आदानप्रदान र सहकार्यका विषयमा छलफल भएको थियो । प्रमुख निर्वाचन आयुक्त थपलियाले मंसिर ४ गते हुने प्रतिनिधि सभा तथा प्रदेशसभा सदस्य निर्वाचनको अवलोकन गर्न राजदुत किकुतालाई आग्रह गरेको आयोगका प्रवक्ता शालिग्राम शर्मा पौडेलले जानकारी दिए ।"
निर्वाचन बिथोल्ने अधिकार कसैलाई छैनः गृहमन्त्री,काठमाडौंः गृहमन्त्री बालकृष्ण खाँणले निर्वाचन बिथोल्ने अधिकार कसैलाई नभएको बताएका छन् । बुधबार बुटवलमा आयोजित कार्यक्रममा गृहमन्त्री खाँणले असन्तुष्टि जाहेर गर्ने अधिकार सबै नागरिक र दललाई भए पनि निर्वाचन बिथोल्ने अधिकार कसैलाई नभएको बताएका हुन् । वर्तमान व्यवस्थाप्रति केही असन्तुष्टि जाहेर गर्दै मूलधारको राजनीतिभन्दा बाहिर रहेका दललाई पनि राष्ट्रिय राजनीतिको मूलधारमा ल्याउन सरकारले पहल गरिरहेको उनले बताए । सबैको साझा प्रयत्नमा आगामी निर्वाचन शान्तिपूर्ण रुपमा सम्पन्न हुने उनको भनाइ छ । गृहमन्त्री खाँणले स्थानीय तहको निर्वाचन सम्पन्न गर्न सबैको सहयोग रहेकाले आगामी निर्वाचन पनि सबैको सहयोगमा शान्तिपूर्ण हुने दावी गरे। उनले नागरिकको जीवन रक्षा गर्नु सरकारको पहिलो दायित्व भएको जनाउँदै नागरिकको सुरक्षा र सम्पत्तिको रक्षाका लागि सरकार सधैं प्रतिबद्ध रहेको बताए ।
एमाले लोकतन्त्र विरोधी हो : मन्त्री पौडेल,"बागलुङ: शिक्षा, विज्ञान तथा प्रविधि मन्त्री देवेन्द्र पौडेलले नेकपा एमाले लोकतन्त्र विरोधी पार्टी भएको आरोप लगाएका छन् । उनले आगामी निर्वाचनमा आफूले १५ हजार मतान्तरले जित्ने पनि दाबी गरे । बागलुङ क्षेत्र नम्बर २ का दुई प्रदेश सदस्यसहित प्रतिनिधि सभा सदस्यमा हाम्रो जित निश्चित भए पनि अब औपचारिक घोषणा पर्खेको उनले बताए ।"
कांग्रेसले भन्योचुनावपछि शेरबहादुर देउवा प्रधानमन्त्री,"काठमाडौं : नेपाली कांग्रेसका प्रवक्ता डाप्रकाशशरण महतले कांग्रेसको बटमलाइन चुनावपछि शेरबहादुर देउवा नै प्रधानममन्त्री बन्ने रहेको बताएका छन्। बुधबार बुटवलमा आयोजित कार्यक्रममा महतले निर्वाचनपछि सबैभन्दा धेरै सिट नेपाली कांग्रेसले ल्याउने र पार्टी सभापतिको हैसियतमा शेरबहादुर देउवा नै प्रधानमन्त्रको रुपमा अगाडि सार्ने बताए। कांग्रेस निर्वाचन प्रचारप्रसार समितिका संयोजक समेत रहेका प्रवक्ता डा महतले १६५ सिटमध्ये ९१ सिटमा नेपाली कांग्रेस उम्मेदार भएकाले अन्य पार्टीभन्दा निश्चितरुपमा धेरै सिट आफ्नो पार्टीको आउने दावी गरे। केपी ओली नेतृत्वको बहुमतको सरकार हुँदा लोकतान्त्रिक पद्धतिमा पनि जनताका अभिव्यक्ति स्वतन्त्रता तथा प्रेस स्वतन्त्रता जस्ता अधिकारलाई बञ्चित गरेको भन्दै देश, जनता र अधिकारको पूर्णअधिकार सम्पन्न गर्नका लागि आगामी निर्वाचनमा गठबन्धनलाई जिताउन उनले आग्रह गरे। उनले नेपाली कांग्रेसको नेतृत्वमा सरकार गठन भएपछि कोभिड नियन्त्रणलगायत काम गरेको दावी गरे।"
बैतडीमा गठबन्धनलाई बागीको चुनौती : होला त दामोदरको ह्याट्रिक ?,"धनगढीबैतडी: बैतडीमा सत्तागठबन्धनलाई बागी उम्मेदवारहरुले चुनौती दिएका छन् । एक निर्वाचन क्षेत्र रहेको बैतडीमा प्रतिनिधिसभामा सत्ता गठबन्धनबाट नेकपा माओवादी केन्द्रका नरेन्द्रबहादुर कुवर (विजयसुन्दर) चुनावी मैदानमा छन् । त्यहाँ नेकपा एमालेले तेस्रो पटक दामोदर भण्डारीलाई मैदानमा उतारेको छ । कांग्रेसको बलियो आधार भएको बैतडीमा माओवादी केन्द्रलाई सीट दिएको भन्दै रुष्ट भएका कांग्रेसीहरुले बागी उम्मेदवार उठाएपछि गठबन्धनका उम्मेदवारलाई चुनौती थपिएको हो । कांग्रेस नेता, पूर्वराज्यमन्त्री तथा पाटन नगरपालिकाका निवर्तमान मेयर केशवबहादुर चन्दले प्रतिनिधिसभाका लागि बागी उमेदवारी दिएपछि गठबन्धनका कुवरलाई जीत निकाल्न चुनौती छ । कुवर भूमिगत कालदेखि नेकपा माओवादी केन्द्रका चर्चित नेता हुन् । पुर्चौंडी नगरपालिका घर भएका उनले संविधान सभाको पहिलो निर्वाचन २०६४ मा बैतडी १ बाट एमालेका दामोदर भण्डारीलाई पराजित गर्दै जित निकालेका थिए । तर, त्यसपछिको चुनावमा भने उनको त्यो विरासत कायम रहन सकेन । २०७० सालको निर्वाचनमा कुवर बैतडी १ बाट दामोदर भण्डारीसँग पराजीत भए। त्यतिबेला पनि बैतडीमा प्रतिनिधिसभाका २ निर्वाचन क्षेत्र थिए । तर, २०७४ सालमा भने एमाले र नेकपा माओवादी केन्द्रको तालमेल भएकाले कुवर, भण्डारीका सारथी भएर काम गरे । २०७४ सालको निर्वाचनमा भण्डारीले कांग्रेसका नरबहादुर चन्दलाई ११ हजार २३३ मतान्तरले पराजित गरे । भण्डारीले ३९ हजार ५२४ मत ल्याउदा चन्दले २८ हजार २९१ मत मात्रै पाएका थिए । भण्डारीले पार्टीको नीति र नेतृत्व नै आफ्नो जित्ने आधार भएको दाबी गरेका छन् । पार्टीको नीति र नेतृत्व नै मेरो जित्ने आधार हो । सुखी नेपाली, समृद्ध नेपालको नारा एमालेले मात्रै साकार गर्न सक्छ भन्ने कुरा जनतालाई थाहा छ, त्यही जित्ने आधार हो,' भण्डारीले भने । तर, यसपाली उनै २०७४ सालका सहकर्मीहरुबीच प्रतिस्पर्धा भएको छ । नेकपा विभाजन भएर एमाले र माओवादी केन्द्र अलगअलग भएपछि फेरि दुवैजना प्रतिस्पर्धा गर्ने स्थानमा पुगेका हुन् । यसपाली मेरो ह्याट्रिक हुन्छ । गठबन्धनमा बागी उठनु भनेको जीत अझ सहज हुनु हो,' भण्डारीले भने । भण्डारीले पार्टीको नीति र नेतृत्व नै आफ्नो जित्ने आधार भएको दाबी गरे । पार्टीको नीति र नेतृत्व नै मेरो जित्ने आधार हो । सुखी नेपाली, समृद्ध नेपालको नारा एमालेले मात्रै साकार गर्न सक्छ भन्ने कुरा जनतालाई थाहा छ, त्यही जित्ने आधार हो,' भण्डारीले भने । उनले पछिल्ला १० वर्षमा गरेका विकास निर्माणका काम पनि आफ्नो जित्ने आधार भएको दाबी गरे । पाटन विमानस्थलको कालोपत्रे, पाटन पञ्चेश्वर सडक निर्माण, महाकाली करिडोरमा अरबौंको बजेट, सतबाँझगोकुलेश्वर सडक र जनता आवास कार्यक्रम जस्ता विकास निर्माणका काम गरेको छु,' भण्डारीले भने । २०७० सालमा जितेपछि भण्डारी केही महिनाका लागि मात्रै अर्थ राज्यमन्त्री पनि भएका थिए । बैतडीमा कुल एक लाख ४० हजार २०१ मतदाता छन् । स्थानीय तहको निर्वाचनमा प्रमुखहरुले पाएको मतलाई आधार मान्ने हो भने त्यहाँ नेकपा एमाले ठूलो दल हो । एमालेबाट जितेका स्थानीय तहका प्रमुखहरुले कुल ३६ हजार ४६९ मत पाएका थिए भने कांग्रेसका स्थानीय तहका प्रमुखहरुले ३५ हजार ७४५ मत पाएका थिए । तर, गठबन्धनमा रहेका नेकपा माओवादी केन्द्रले ७ हजार ३३५ र नेकपा एकीकृत समाजवादीले ७ हजार ६८८ मत पाएको थियो । गठबन्धनका सबै मत जोडदा ५० हजार ७६८ मत हुन्छ । जुन नेकपा एमालेको भन्दा झण्डै १४ हजारले बढी छ । मतका आधारमा नेकपा एमालेको हाराहारीमा रहेको नेपाली कांग्रेस बैतडीले यसपाली त्यहाँ कांग्रेसकै उमेदवार माग गरेको थियो । तर गठबन्धनमा बैतडी नेकपा माओवादी केन्द्रको भागमा पर्यो । कांग्रेसका धेरै नेता कार्यकर्ताहरु बागीहरुको पक्षमा खुलेर लाग्न थालेका छन् । पाटन नगरपालिकाका नगर सभापति मानबहादुर ऐर स्वयम स्वतन्त्र उम्मेदवारको पक्षमा खुलेर लागेका छन् । यद्यपी उनलाई जिल्ला समितिले स्पष्टिकरण पनि सोधिसकेको छ । स्थानीय तहमा पाएको मत अनुसार नेकपा माओवादी केन्द्रको ७ हजार ३३५ मत छ । कांग्रेसका ३५ हजार र समाजवादीका साढे ७ हजार मत मध्ये माओवादीलाई कति मत आउँछन् ? त्यो त परिणामले देखाउँला तर कांग्रेसले टीकट नपाएको असन्तुष्टिको फाइदा भने नेकपा एमालेलाई हुनसक्ने विश्लेषकहरु बताउँछन् । कांग्रेसबाट बागी उठेका केशवबहादुर चन्द पनि त्यहाँका लोकप्रिय नेता हुन् । पाटन नगरपालिकामा उनले गरेको कार्यमा खासै विवाद आएन । मैले ३२ वर्ष कांग्रेसमा रहेर राजनीति गरे । कांग्रेसका ३५ हजार कार्यकर्ता छन् बैतडीमा । पार्टी केन्द्रले गरेको अपवित्र गठबन्धनको विरुद्धमा मेरो उमेदवारी हो । जिल्लाको सभापतिलाई समेत पार्टीले टिकट दिएन । यसरी सिद्धान्त विक्री गर्न पाइदैन भनेर म उठेको हो,' चन्दले भने । उनले कांग्रेसभित्रका असन्तुष्ट र एमालेसहितका अरु असन्तुष्ट नेताका मत नै आफ्नो जित्ने आधार बताए । कांग्रेसमा यो गठबन्धनको विरोधमा धेरै नेता कार्यकर्ता छन्, त्यो मेरो पहिलो आधार हो । अझ अरु पार्टीका पनि असन्तुष्ट नेता कार्यकर्ताका लागि उपयुक्त उमेदवार हो, त्यसैले म जित्छु,' चन्दले भने । अझ कांग्रेसका धेरै नेता कार्यकर्ताहरु बागीहरुको पक्षमा खुलेर लाग्न थालेका छन् । पाटन नगरपालिकाका नगर सभापति मानबहादुर ऐर स्वयम स्वतन्त्र उम्मेदवारको पक्षमा खुलेर लागेका छन् । यद्यपी उनलाई जिल्ला समितिले स्पष्टिकरण पनि सोधिसकेको छ । कांग्रेसका धेरै नेताहरु बागीको पक्षमा लागेपछि गठबन्धनका उम्मेदवारलाई भने सकस भएको छ । गठबन्धनसँग ५० हजार मत छन, अझ मेरो आफ्नै गृह पालिका पुर्चौंडीमा म अगाडि आउँछु, 'गठबन्धनका उम्मेदवार कुवरले भने, स्थानीय तहको चुनावमा त्यहाँ कांग्रेस जिते पनि, प्रतिनिधिसभामा मेरो पक्षमा जनमत छ । बैतडीमा प्रदेश सभामा पनि गठबन्धनका विरुद्ध कांग्रेसका बागी उमेदवार उठेका छन् । प्रदेश क्षेत्र नं (१) बाट महाधिवेशन प्रतिनिधि हरिमोहन भण्डारीले गठबन्धनलाई चुनौती थपेका छन् । गठबन्धनका उम्मेदवार नरेन्द्रबहादुर कुवरको गृहपालिका पुर्चौंडी स्थानीय तहमा नेपाली कांग्रेसले जितेको छ । कांग्रेसका दिपकबहादुर बमले ५८ सय ८० मत ल्याउँदा नेकपा माओवादी केन्द्रका विक्रम कुवरले ३९ सय ६ मत ल्याएका थिए । स्थानीय तहको परिणामअनुसार कुवरको पालिकामा नेकपा एमाले दोस्रो स्थानमा छ । नेकपा एमालेका कर्णबहादुर कुवरले ३९ सय ६५ मत ल्याएका थिए । बैतडीमा प्रदेश सभामा पनि गठबन्धनका विरुद्ध कांग्रेसका बागी उमेदवार उठेका छन् । प्रदेश क्षेत्र नं (१) बाट महाधिवेशन प्रतिनिधि हरिमोहन भण्डारीले गठबन्धनलाई चुनौती थपेका छन् । सोही क्षेत्रमा नेकपा एकीकृत समाजवादीका नरेन्द्र बिष्टले पनि पार्टीबाटै उम्मेदवारी दिएका थिए । उनले पनि पार्टीकै चुनाव चिन्ह कलम लिएर चुनावी मैदानमा होमिएका छन् । बैतडीमा गठबन्धनबाट, प्रतिनिधि सभा नेकपा माओवादी केन्द्र र प्रदेशका दुबै सीट नेपाली कांग्रेसको भागमा परेको थियो । कांग्रेसले प्रदेशसभा निर्वाचन क्षेत्र (१) बाट वीरबहादुर विष्ट र प्रदेशसभा निर्वाचन क्षेत्र (२) बाट शिवराज भट्टलाई उठाएको छ । प्रदेश सभा (१) मा कांग्रेसका बागी र समाजवादीका विष्टले गठबन्धनका उमेदवार वीरबहादुर विष्टलाई असर पार्ने देखिन्छ । नेकपा एमालेले प्रदेश सभा (१) बाट सुरेन्द्र पाल र प्रदेश सभा (२) बाट लिलाधर भट्टलाई उम्मेदवार बनाएको छ। भट्ट यसअघि २०७४ सालको निर्वाचनमा प्रदेशसभा सदस्य पदमा सो क्षेत्रबाट जितिसकेका नेता हुन् । प्रदेश (१) मा देखिएका २२ जना बागी उमेदवारका कारण त्यहाँ पनि एमालेका पाललाई सहज हुने विश्लेषण गरिन थालिएको छ ।"
निर्वाचन आयोगले विना मगरलाई पनि सोध्यो स्पष्टीकरण,"काठमाडौं : निर्वाचन आयोगले कञ्चनपुर क्षेत्र नं १ का प्रतिनिधिसभा सदस्यका लागि नेकपा (माओवादी केन्द्र) का उम्मेदवार विना मगरलाई २५ जनाभन्दा बढी साथमा लिई घरदैलो कार्यक्रम गरेको सम्बन्धमा स्पष्टीकरण सोधेको छ । मगरले निर्वाचन क्षेत्र अन्तर्गतको बेलौरी नगरपालिकामा निर्वाचन आचारसंहिता विपरीत हुनेगरी २५ जनाभन्दा बढी साथमा लिई घरदैलो कार्यक्रम गरेको र उक्त विषय आफ्नै फेसबुक पेजबाट समेत सार्वजनिक भएको विषयमा उजुरी परेकाले स्पष्टीकरण सोधिएको हो । निर्वाचन आचारसंहिता, २०७९ को दफा १३ मा राजनीतिक दल, उम्मेदवार, दलको भातृ संगठन तथा सम्बन्धित व्यक्तिले पालना गर्नुपर्ने आचरण अन्तर्गत खण्ड ९ख० मा 'स्थानीय प्रशासनको अनुमति नलिई सार्वजनिक स्थलमा कुनै किसिमको जुलुस, आमसभा, कोणसभा वा भेला गर्न नहुने' र खण्ड (ण) मा 'निर्वाचनमा उम्मेदवारको मनोनयनपत्र पेश गर्न जाँदा वा प्रचारप्रसारका लागि घरदैलो कार्यक्रम गर्दा उम्मेदवार, प्रस्तावक, समर्थक सहित पच्चीस जना भन्दा बढीको जुलुस लिएर जान नहुने र यसरी जाँदा बाजागाजा तथा झाँकी सहित जान नहुने' व्यवस्था छ । 'उल्लेखित सन्दर्भमा तपाईंबाट निर्वाचन आचारसंहिताको प्रतिकूल हुनेगरी बेलौरी नगरपालिकामा निर्वाचन प्रचारप्रसार तथा घरदैलो कार्यक्रम भएको छैन भन्ने आधार कारण के छ ? ' स्पष्टीकरणपत्रमा भनिएको छ, 'तपाईंले निर्वाचन आचारसंहिताका उल्लेखित व्यवस्थाको प्रतिकूल हुनेगरी निर्वाचन प्रचारप्रसार तथा घरदैलो कार्यक्रम गरी निर्वाचन आचारसंहिताको उल्लङ्घन गरेको अवस्थामा तपाईंलाई निर्वाचन आयोग ऐन, २०७३ को दफा २३ को उपदफा ९३० र ९४० बमोजिम कारवाही किन हुनु नपर्ने हो रु यो पत्र कुनै माध्यमबाट तपाईंलाई प्राप्त भएको २४ घण्टाभित्र निर्वाचन आयोग वा प्रदेश निर्वाचन कार्यालय कैलालीमा प्राप्त हुने गरी स्पष्टीकरण पेश गर्न अनुरोध छ ।'"
संविधान रक्षाको सबैभन्दा ठूलो जिम्मेवारी माओवादीलाई छ: प्रचण्ड,काठमाडौं: नेकपा माओवादी केन्द्रका अध्यक्ष पुष्पकमल दाहाल प्रचण्डले संविधान परिमार्जन र रक्षाको सबैभन्दा बढी जिम्मेवारी माओवादीको भएको बताएका छन् । बुधबार काठमाडौंमा आयोजित माओवादी केन्द्रको गोरखाकाठमाडौं सम्पर्क मञ्चको प्रशिक्षण कार्यक्रममा प्रचण्डले संविधान अपूर्ण हुँदा राजनीतिक स्थायित्व हुन नसकेको र विभिन्न मुद्दाहरु पुरै रहेको भन्दै संविधान परिमार्जन र रक्षाको सबैभन्दा बढी जिम्मेवारी माओवादीको भएको बताए । माओवादीकै पहलमा मुलुकमा परिवर्तन भएको बताउँदै प्रचण्डले यसलाई दिगो र समृद्ध बनाउने काम पनि माओवादीले नै गर्ने बताए । लामो संघर्षपछि जारी संविधानमा संरचनागत सुधार गर्न आवश्यक भएको उनको भनाइ छ । जनतालाई सर्वसुलभ हुने किसिमको निर्वाचन प्रणाली नहुँदा श्रमजीवि वर्ग निर्वाचनमा प्रतिस्पर्धा गर्न पनि नसक्ने देखिएको बताउँदै प्रचण्डले मुलुकको विकासका साथै आर्थिक क्रान्ति गर्न माओवादीले नेतृत्व लिने र अवको क्रान्ति शान्तिपूर्ण हुने बताए । नयाँ रेकर्डसहित गोरखाबाट माओवादीलाई जित दिलाउने गरी काम गर्न उनले नेता कार्यकर्तालाई आग्रह गरेका छन् ।
निर्वाचन शान्तिपूर्ण रुपमा सम्पन्न हुन्छ : गृहमन्त्री खाण,"बुटवल : गृहमन्त्री बालकृष्ण खाणले सबैको साझा प्रयत्नमा आगामी निर्वाचन शान्तिपूर्ण रुपमा सम्पन्न हुने विश्वास व्यक्त गरेका छन्। उनले भने, 'कर्मचारी, सुरक्षा निकायसँगको समन्वयमा प्रतिनिधिसभा र प्रदेशसभाको निर्वाचन भयरहित वातावरणमा सम्पन्न हुन्छ ।' बुटवलमा बुधबार आयोजित लुम्बिनी प्रदेशस्तरीय सुरक्षा बैठकलाई सम्बोधन गर्दै गृहमन्त्री खाणले स्थानीय तहको निर्वाचन सम्पन्न गर्न सबैको सहयोग रहेकाले आगामी निर्वाचन पनि सबैका सहयोगमा शान्तिपूर्ण हुने बताए। उनले नागरिकको जीवन रक्षा गर्नु सरकारको पहिलो दायित्व भएको जनाउँदै नागरिकको सुरक्षा र सम्पत्तिको रक्षाका लागि सरकार सधैँ प्रतिबद्ध रहेको उल्लेख गरे। नागरिकको जीवन र सम्पत्तिको रक्षा गर्ने कार्यमा सुरक्षा निकायले २४ सै घण्टा खटेर महत्वपूर्ण भूमिका निर्वाह गरेको जनाउँदै उनले नेपाली सेना, नेपाल प्रहरी, सशस्त्र प्रहरी बल नेपाल र राष्ट्रिय अनुसन्धान विभागलाई धन्यवाद दिए। 'सीमित स्रोतसाधानका बाबजुद विषम परिस्थितिमा पनि सुरक्षा निकायले खेलेको भूमिका प्रशंसनीय छ', उनले भने। सुरक्षा बैठकमा प्रदेशको सुरक्षा अवस्था र आगामी निर्वाचनबारे छलफल हुने जनाइएको छ । बैठकमा प्रदेशका १२ वटै जिल्लाका प्रमुख जिल्ला अधिकारी तथा सुरक्षा निकायका प्रमुखको प्रस्तुति रहने रुपन्देहीका प्रमुख जिल्ला अधिकारी भरतमणि पाण्डेले जानकारी दिए। रासस"
पाँच वर्षभित्र ललितपुरबासीको जीवन गुणस्तरीय बनाउँछौँ: मन्त्री भुसाल,"ललितपुर: ऊर्जा, जलस्रोत तथा सिँचाइमन्त्री पम्फा भुसालले जनताको सङ्घर्षको बलमा प्राप्त उपलब्धिको रक्षा र सबलीकरण गर्नुपर्ने दायित्व प्रभावकारी ढङ्गबाट अगाडि बढाउनुपर्ने बताएकी छन् । बामलोकतान्त्रिक गठबन्धनका तर्फबाट ललितपुर निर्वाचन क्षेत्र नं ३ को उम्मेदवारका रुपमा आज साझा प्रतिबद्धता पत्र सार्वजनिक गर्दै भुसालले राजनीतिक उपलब्धिको संरक्षणका लागि संयुक्त सङ्घर्ष जारी राख्दै समुन्नत आर्थिकसामाजिक विकासको महाअभियान सञ्चालन गर्नुपर्ने बताइन । नयाँ संविधान कार्यान्वयनमा आइसकेपछि आर्थिक समृद्धिका महत्वपूर्ण आधार तयार भएको जनाउँदै उनले ऊर्जा उत्पादनमा नेपाल आत्मनिर्भरतातर्फ अगाडि बढेको र स्वच्छ ऊर्जाको निर्यात गर्ने अवस्थामा पुगेको बताइन । 'भौतिक पूर्वाधार, शैक्षिक एवं स्वास्थ्य क्षेत्रमा सकारात्मक परिवर्तन भई जनताको जीवनस्तरमा केही सुधार आएको छ, यस्ता कार्यक्रमलाई अझ प्रभावकारी एवं गुणस्तरीय तुल्याई आर्थिक आधार सबल गर्नु हामी सबैको दायित्व हो', उनले भनिन्, 'समृद्ध मुलुक, सम्पन्न नेपालीको सपना साकार गर्ने हाम्रो लक्ष्य प्राप्तिका लागि एकताबद्ध हुन जरुरी छ ।' आसन्न निर्वाचनमार्फत जनअनुमोदित भएर राष्ट्रिय राजनीतिमा ललितपुरका जनताको प्रतिनिधित्व गर्ने दौडमा रहेको जनाउँदै उनले सदा झै अझ प्रभावकारी र सशक्त तथा सेवामैत्री, प्रगतिउन्मुख र स्वाभिमानी जनप्रतिनिधिका रुपमा आफूले महत्वपूर्ण भूमिका खेल्ने विश्वास दिलाइन । ललितपुरको कला, संम्पदा, संस्कृति र परम्परालाई यहाँको हरेक घर परिवारको आर्थिक उपार्जनसँग जोड्नुपर्नेमा जोड दिँदै उनले आगामी पाँच वर्षभित्र ललितपुरवासीको गुणस्तरीय जीवन जीउने आधार तयार हुने बताइन । 'गुणस्तरीय जीवन समाजवादको प्रस्थान बिन्दु हो । त्यसका लागि पर्यटनमा आधारित अर्थतन्त्र, समतामूलक समाज र स्वच्छ पर्यावरणलाई तत्काल विशेष प्राथमिकता दिएर सो अनुरुपका नीति तथा कार्यक्रम तर्जुमा गर्न हामी प्रतिबद्ध छौँ', मन्त्री भुसालले भनिन् । गुणस्तरीय जीवनका तीन आधारस्तम्भ प्रतिबद्धतापत्रमा अर्थतन्त्र, पर्यावरणवातावरण र समाजलाई गुणस्तरीय जीवनका तीन आधारस्तम्भका रुपमा राखिएको छ । पर्यटनमा आधारित अर्थतन्त्र निर्माण, पर्यावरणमैत्री पूर्वाधार निर्माण र समातामूलक समाज निर्माण गर्ने प्रतिबद्धता पत्रमा उल्लेख छ । ललितपुरका अमूल्य कला, संस्कृति र सम्पदाको संरक्षण तथा प्रवद्र्धन गर्दै आकर्षक पर्यटकीय प्रोडक्ट उत्पादनका लागि स्थानीय तथा सरोकारवाला निकायसँग व्यापक परामर्श गरेर स्पष्ट नीति निर्माण गरी कार्यान्वयन गरिने, ऐतिहासिक सम्पदा, मठ, मन्दिर र गुम्बासहित परम्परागत पहिचानको संरक्षण तथा प्रवद्र्धन गर्दै डिजिटल प्रोफाइल तयार गरिने, रथ, जात्रा, पर्व, खाना, पहिरन तथा गरगहनाजस्ता मौलिक संस्कृतिको व्यापक प्रवद्र्धन गरिने तथा हस्तकला (मूर्ति, काष्ठ, चित्र) केन्द्रको स्तरोन्नति गरिने प्रतिबद्धतापत्रमा समावेश गरिएको छ । प्रतिबद्धतापत्रमा स्वच्छ पर्यावरणमा ललितपुरवासी रमाउन पाउनुपर्ने, स्वच्छ वातावरणमा रहेर सामाजिकआर्थिक गतिविधि गर्न पाउनुपर्ने विषयलाई प्राथमिकता दिइएको छ । आगामी पाँच वर्षभित्र निर्माणाधीन बाग्मती, नख्खु, कर्मनासालगायत करिडोर सम्पन्न गरिने, विकास निर्माणका निकायहरुबीच उचित समन्वयका लागि नीतिगत पहल गरिने, गुणस्तरीय सुरक्षित सडक र सुविधा सम्पन्न यातायात व्यवस्था गरिने उल्लेख छ । कृषि पर्यटनको प्रवद्र्धन, खेतीयोग्य जमिनको संरक्षण, सहुलियतपूर्ण सिँचाइको व्यवस्था, कृषि उपजको व्यवस्थित सङ्कलन तथा बजारीकरण गरिनेछ । स्वतन्त्रतासहितको समतामूलक समाज निर्माणका लागि युवा, महिला, बालबालिका, ज्येष्ठ नागरिकसहित सबै समुदायका लागि विशेष कार्यक्रम बनाएर कार्यान्वयन गरिने प्रतिबद्धतापत्रमा उल्लेख छ । हरेक श्रमको आर्थिक मूल्यको समानताका लागि नीति निर्माण गरी कार्यान्वयन, महिला हिंसाको उन्मूलन, हरेक क्षेत्रमा सुरक्षित महिला र बालबालिका, महिलाको वित्तीय अधिकारआर्थिक आत्मनिर्भरताका कार्यक्रम, स्थानीय युवाका लागि रोजगारमूलक तालिम, बहुराष्ट्रिय कम्पनीसँग युवा उद्यमीलाई जोडिने तथा ललितपुरमा रहेका विकास साझेदार संस्थाहरूसँग प्रभावकारी सहकार्य गर्दै थप नयाँ नियोगलाई आकर्षित गरिने प्रतिबद्धता छ ।"
"स्याङ्जामा मतदाता शिक्षा अभियान, ९७ जना स्वयंसेवक खटाइदै","स्याङ्जा : मतदातालाई मतदानमा सक्रिय सहभागिता जनाउन र मतलाई बदर हुन नदिने उद्देश्यले स्याङ्जामा बिहीबार कात्तिक १८ गतेदेखि मतदाता शिक्षा कार्यक्रम सञ्चालन गरिने भएको छ। मतदाता शिक्षा जिल्लास्तरीय समितिको मंगलबार बसेको बैठकले जिल्लाभर वडादेखि नै सो अभियान सञ्चालन गर्ने निर्णय गरेको हो। पन्ध्र दिन लामो मतदाता शिक्षा कार्यक्रममा वडामा सेवारत स्वास्थ्य स्वयंसेविकालाई परिचालन गरिने भएको हो। स्याङ्जामा ११ पालिकामा ९७ वडा छन्। प्रतिवडा एकजना स्वयंसेविकालाई खटाइने भएको छ। उनले भने, '५ वर्षको एकपटक मतदान गर्न पाउने अधिकारको मतदाताले नै सही सदुपयोग गर्नुपर्छ। मतदाता शिक्षा कार्यक्रमलाई प्रभावकारी बनाउन जिल्लास्तरीय, पालिकास्तरीय र वडास्तरीय समिति गठन गरिएका छन्। प्रमुख जिल्ला अधिकारीको संयोजकत्वमा ५ सदस्यीय जिल्लास्तरीय समिति छ। समितिको सदस्यमा जिल्ला समन्वय अधिकारी, सदरमुकामको स्थानीय तहका प्रमुख प्रशासकिय अधिकृत, पत्रकार महासंघका प्रतिनिधि र जिल्ला निर्वाचन अधिकारी सदस्य सचिव रहने प्रावधान छ। यसैगरी, स्थानीय पालिकास्तरीय र वडास्तरीय समिति समेत गठन भएका छन् । स्थानीय तह स्तरमा सम्बन्धित स्थानीय तहहको प्रमुख प्रशासकीय अधिकृतको संयोजकत्वमा ४ सदस्य र वडास्तरमा वडा सचिवको संयोजकत्वमा ३ सदस्यीय समिति बनेका छन्। सबै समितिहरुका मुख्य उद्देश्य भनेको आफना क्षेत्र भित्रका सम्पूर्ण मतदातालाई समेट्नेगरी मतदाता शिक्षा कार्यक्रम संचालन गर्ने कार्यतालिका तयार गरी समुदायस्तरका घरदैलोमा पुगेर स्वयंसेवकमार्फत मतदाता शिक्षा उपलब्ध गराउनु हो। यसको चाजोपाजो स्थानीय पालिकाले मिलाउनेछ। स्वयंसेवकहरुले मतदान गर्ने, मतपत्र मतपेटिकामा खसाल्ने, मतदान केन्द्रसम्म पुग्ने लगायत विषयमा जानकारी दिनेछन्। यसैगरी, स्याङ्जाका ११ वटै स्थानीय तहमा निर्वाचन सम्पर्क व्यक्तिगत समेत तोकिएका छन्। अर्जुनचौपारी गाउँपालिकामा कमल भण्डारी, आँधीखोलामा गुरुदत्त ढकाल, फेदिखोलामा रामचन्द्र गुरुङ, बिरुवामा पिताम्बर पोखरेल, हरिनासमा सरोज मरासिनी, कालिगण्डकीमा हिरामणी पाण्डे र पुतलीबजार नगरपालिकामा बाबुराम बराल, भीरकोटमा रामप्रसाद खनाल, वालिङमा नरायणप्रसाद रेग्मी, गल्याङमा दशरथ उपाध्याय र चापाकोटमा रत्नखर आचार्यलाई प्रशिक्षण सहित जिम्मेवारी सुम्पिएको जिल्ला निर्वाचन अधिकारी गुरुप्रसाद मरासीनीले जानकारी दिए। निर्वाचन कार्यालय स्याङ्जा। तस्बिर : भवानी अधिकारी"
"काठमाडौं६ मा ह्याट्रिक गर्ने दाउमा भीमसेनदास, साहाना र अष्टलक्ष्मीको साख जोगाउन संघर्ष गर्दै सर्वेन्द्र","काठमाडौं: काठमाडौंका सबै निर्वाचन क्षेत्रमा चुनावी सरगर्मी बढेको छ । सबै क्षेत्रमा उम्मेदवार मतदातासँग मत माग्दै विभिन्न कार्यक्रम तथा घर दैलो अभियानमा छन् । यी अभियानमा सहभागी उम्मेदवारले आफू आफूले जित्ने दावी गरे पनि अभियानमा सहभागी नेता तथा कार्यकर्ता र उम्मेदवारलाई सघाउनेले भने मिश्रित प्रतिक्रिया दिने गरेका छन् । काठमाडौंको निर्वाचन क्षेत्र नम्बर ६ मा भएको चुनावी प्रतिस्पर्धाले पनि यस्तै मिश्रित टिप्पणी पाउने गरेको छ । सत्ता गठबन्धनले आफूले जित्ने दाबी गरे पनि एमालेले पनि जित करिब निश्चित भएझै टिप्पणी गर्दै आएको छ । यो निर्वाचन क्षेत्रमा सत्ता गठबन्धनका तर्फबाट पूर्वमन्त्रीसमेत रहेका भीमसेनदास प्रधान चुनावी मैदानमा छन् भने प्रहरी संगठनमा रहँदा निक्कै चर्चामा रहेका सर्वेन्द्र खनाल नेकपा एमालेको तर्फबाट चुनावी मैदानमा छन् । अहिलेसम्मको सांगठनिक मतको प्रणालीलाई हेर्दा यो क्षेत्रमा यी दुई उम्मेदवारबीच कडा प्रतिस्पर्धा हुने देखिन्छ । प्रधान पूर्व रक्षामन्त्री र खनाल नेपाल प्रहरीका पूर्वप्रहरी महानिरीक्षक, दुवै सुरक्षा निकायसँग जानकार र नजिक भएकाले चुनावी प्रतिस्पर्धा पनि उस्तै रोचक र कडा हुने विश्लेषण हुने गरेको छ । यो क्षेत्रमा जनता समाजवादी पार्टीका ४१ वर्षीय मनोज आचार्य, राप्रपाका ७२ वर्षीय विष्णुप्रसाद आचार्य, राप्रपा नेपालका ३३ वर्षीय महेश्वर कार्की, राष्ट्रिय स्वतन्त्र पार्टीका ४३ वर्षीय शिशीर खनाललगायतले प्रधान र खनाललाई चुनौती दिने देखिन्छ । सत्ता गठबन्धन दलले कांग्रेसलाई धोका नदिए प्रधानको जित सुनिश्चित रहेको राजनीतिक विश्लेषकको भनाइ छ । राप्रपासँग चुनावी तालमेल गर्ने चर्चा चले पनि तालमेल नहुँदा केही घाटा खनाललाई पर्ने देखिन्छ । यद्यपी यो क्षेत्रबाट एमालेकी साहाना प्रधान र अष्टलक्ष्मी शाक्य विजयी भएका थिए । प्रधान पूर्व रक्षामन्त्री र खनाल नेपाल प्रहरीका पूर्वप्रहरी महानिरीक्षक, दुवै सुरक्षा निकायसँग जानकार र नजिक भएकाले चुनावी प्रतिस्पर्धा पनि उस्तै रोचक र कडा हुने विश्लेषण हुने गरेको छ । २०७४ सालको निर्वाचनमा कांग्रेसका भीमसेनदास प्रधान विजयी भएका थिए । जितमा उनले १६ हजार सात सय ८५ मत ल्याएका थिए । नेकपा माओवादी केन्द्रका झक्कुप्रसाद सुवेदी १५ हजार चार सय ८५ मत ल्याए । विवेकशील साझा पार्टीका रमेश चिलुवालले ४ हजार २२५ मत ल्याएका थिए । जनसमाजवादी पार्टीका शैलेसराज श्रेष्ठले ७९१ मत ल्याएका थिए । भिमेनदास २०६४ को संसदीय चुनावमा पराजित नेता हुन् । उनलाई तत्कालीन एकीकृत नेकपा माओवादीका हीतमान शाक्यले पराजित गराएका थिए । त्यसपछि २०७०, २०७४ सालको संसदीय चुनावमा विजयी हुँदै आएका छन् । २०७४ मा बाम गठबन्धन हुँदा पनि प्रधानले जितेका थिए । २०५१ सालको निर्वाचनमा यो क्षेत्रमा एमालेकी साहाना प्रधानले कांग्रेसका दामोदर गौतमलाई पराजित गरेकी थिइन् । २०५६ सालमा एमाले कै अष्टलक्ष्मी शाक्यले कांग्रेस उम्मेदवार मार्शल जुलुम शाक्यलाई पराजित गरेकी थिईन् । यसरी हेर्दा यो क्षेत्रको मत चलायमान देखिन्छ । यहाँका मतदाताले उम्मेदवार अनुकुल मतदान गरेको देखिन्छ । जसले यसपालीको निर्वाचनमा पनि उतारचडाव हुने देखिन्छ । अहिले काठमाडौं६ मा चुनावी प्रतिस्पर्धामा रहेका उम्मेदवारमा प्रधान नेपाली कांग्रेस काठमाडौंको सदस्यदेखि सचिव हुँदै जिल्ला सभापतिसम्म भएर काम गरेका छन् । उनको जन्मेको, हुर्केको र राजनीति गरेको क्षेत्र पनि यही हो । विज्ञान संकायमा स्नातकोत्तर गरेका उनी २०६२२०६३ को आन्दोलनमा संयोजक भएर भूमिका निर्वाह गरेका थिए । त्यस्तै एमालेबाट उम्मेदवार बनेका खनाल नेपाल प्रहरीको २६ औं प्रहरी महानिरीक्षक भएर काम गरेका व्यक्ति हुन् । अपराध नियन्त्रण तथा समाज रूपान्तरणमा उनको योगदान रहेको चर्चा गर्ने गरिन्छ । उर्भर समय प्रहरी संगठनमा रहेर नेपाल प्रहरीको नेतृत्व गरेका उनी ६ असोज २०७९ मा एमाले प्रवेश गरेर राजनीति थालेका हुन् । आफूले संगठनमा रहेर गरेको काम र आफ्नो क्षमतालाई हेरेर जनताले मत दिने विश्वास खनालले गरेका छन् । काठमाडौँ क्षेत्र नम्बर६ मा ६२ हजार १०२ मतदाता छन् । जसमध्ये ३२ हजार १३८ पुरुष र २९ हजार ९६३ महिला मतदाता छन् । यी दुईका चुनौती राष्ट्रिय स्वतन्त्र पार्टीका शिशीर खनाललाई लिइएको छ । खनालले काट्ने मतले सत्ता गठबन्धन र एमाले कसलाई कति लाभ कति हानी भन्ने तय हुने छ । टिच फर नेपाल शैक्षिक संस्थाको स्थापना गरी नेतृत्वमा रहेर काम गरेका उनी तुलसीपुर उपमहानगपालिकामा शिक्षा सल्लाहकारको भूमिका पनि काम गरेका थिए । शैक्षिक अभियान्ता, उद्यमी र सार्वजनिक नीतिको जानकार खनाल शैक्षिक विकासमा अब्बल भूमिका खेल्ने अपेक्षा उनका समर्थकको छ । यस्तो छ अंकगणितकाठमाडौँ क्षेत्र नम्बर६ मा ६२ हजार १०२ मतदाता छन् । जसमध्ये ३२ हजार १३८ पुरुष र २९ हजार ९६३ महिला मतदाता छन् । यसअघि २०७४ को प्रतिनिधि सभा निर्वाचनमा ५८ हजार १८७ मतदाता थिए । ०७४ को निर्वाचनमा ४० हजार ४५५ मत खसेको थियो । गत प्रतिनिधि सभा निर्वाचनको तुलनामा यो पटक ३ हजार ९१५ मतदाता थपिएका छन् । थपिएका मतदाता मध्ये अधिकांश २५ देखि ५० वर्ष उमेर समूहका छन् । यो निर्वाचन क्षेत्रमा काठमाडौं २६, २७ र २८, टोखा नगरपालिकाको वडा नम्बर १, ८, ९, १०, ११ र तारकेश्वर नगरपालिकाको वडा नम्बर १, २, ६, ७, ८, ९, १० र ११ पर्छन् । यो क्षेत्रमा काठमाडौं महानगरको ठमेल, लैनचौर, असन, कमलादी, सामाखुसी, बानियाँटार, धर्मस्थली, पूरानो बसपार्कलगायतका क्षेत्र पर्छन् । वडाध्यक्षले प्राप्त गरेको मत विश्लेषण गर्दा गत स्थानीय तहको निर्वाचनमा काठमाडौं २६, २७ र २८ मा कांग्रेसले धेरै मत पाएको छ । टोखा १ मा कांग्रेस, तारकेश्वर १, ९ मा एमाले तथा वडा नम्बर २, ६, ७, ८, १० र ११ मा कांग्रेस विजयी भएको थियो । स्थानीय तह निर्वाचनमा खसेको मतमा कांग्रेस पहिलो पार्टी बनेको थियो । कुल प्राप्त मत विश्लेषण गर्दा कांग्रेसले १७ हजार २८३ मत ल्याएको थियो । एमालेले १३ हजार ६९३ मत प्राप्त गर्दा नेकपा माओवादी केन्द्रले २ हजार ४४९ मत ल्याएको थियो । नेकपा एकीकृत समाजवादी १ हजार ७७९ र राप्रपाले १ हजार ४३६ मत ल्याएको थियो । वडाध्यक्षको मत आंकलनमा नेमकिपाको मत २८९ थियो । पछिल्लो राजनीतिक उत्तारचढाव तथा मतदातामा सिर्जित नयाँ सोच र राजनीतिक दल तथा उम्मेदवारको चुनावी घोषणापत्र प्रतिबद्धतापत्रले मत परिणाममा फरक पार्न सक्छ । को कति पल्लाभारी त्यो भने निर्वाचन परिणामले नै देखाउने छ ।"
विप्लवको चुनाव विथोल्ने निर्णयपछि निर्वाचन आयोगका पदाधिकारी छलफलमा,"काठमाडौंः नेत्रविक्रम चन्द 'विप्लव' नेतृत्वले चुनाव विथोल्ने निर्णय गरेसँगै निर्वाचन आयोगका पदाधिकारी छलफलमा जुटेका छन् । निर्वाचन आयोगका प्रमुख आयुक्त दिनेशकुमार थपलियाले सुरक्षा निकायसँग गम्भीररुपमा छलफल भइरहेको बताए। बुधबार आयोगले आयोजना गरेको पत्रकार सम्मेलनमा थपलियाले भने, यो विषयमा सुरक्षा निकायसँग गम्भीररुपमा छलफलमा जुटेका छौं । तदनानुसार सुरक्षा योजनाको पुनरावलोकन गर्छौं । निर्वाचनको सन्दर्भमा आम सहमति हुन्छ भन्ने लागेको थियो । मलाई लाग्छ यो निर्वाचन विथोल्ने गरी कुनै गतिविधि हुनेछैनन् । विप्लव नेतृत्वको नेकपाले प्रतिनिधिसभा र प्रदेशसभा निर्वाचन बहिष्कार गर्ने निर्णय गरेको थियो ।"
प्रवासी नेपाली मञ्चको अन्तर्राष्ट्रिय अधिवेशन ओलीले उद्घाटन गर्ने,"काठमाडौं : नेकपा (एमाले) को प्रवास संगठन ' प्रवासी नेपाली मञ्च अन्तर्राष्ट्रिय कमिटी' को प्रथम अन्तर्राष्ट्रिय अधिवेशनको तयारी पूरा भएको छ । मञ्चको प्रचार विभागले बुधबार काठमाडौंमा पत्रकार सम्मेलन गरी अधिवेशनको तयारी पूरा भएको जानकारी दिएको हो । प्रवासी नेपाली मञ्चको प्रथम अधिवेशन यही कात्तिक १९२० गते (नोभेम्बर ५६) काठमाडौंमा हुँदैछ । अधिवेशनको उद्घाटन नेकपा एमालेका अध्यक्ष तथा पूर्वप्रधानमन्त्री केपी शर्मा ओलीले गर्नेछन्। प्रवासी नेपाली मञ्चका इञ्चार्ज नेकपा एमालेका स्थायी कमिटी सदस्य तथा विदेश विभाग प्रमुख डा राजन भट्टराईको समेत पत्रकार सम्मेलनमा उपस्थिति थियो। उनले प्रवासी नेपालीको मुद्दाप्रति नेकपा एमाले गम्भीर रहेको बताए। प्रचार विभाग प्रमुख प्रभुराम थापाले अधिवेशनको तयारी पूरा भएको र विश्वभरबाट प्रतिनिधिहरु काठमाडौं आउने क्रम जारी रहेको बताए । अधिवेशनका लागि सबल प्रवासीः समृद्ध नेपाल, सुखी नेपालीभन्ने मुल नारा तय गरिएको छ । अधिवेशनमा प्रवासी नेपाली मञ्चको १५ सदस्यीय आयोजक कमिटी, पाँचवटै महादेश कमिटीबाट ५ जनाको दरले २५ जना र हरेक राष्ट्रिय कमिटीबाट गरी ३ सय जना प्रतिनिधिहरु सहभागी हुनेछन् । अधिवेशनमा राजनीतिक, सांगठानिक र आर्थिक प्रतिवेदन प्रस्तुत हुनेछन् भने अध्यक्ष, उपाध्यक्ष, सचिव र दुईजना उपसचिवसहित ३१ सदस्यीय नयाँ कार्यसमिति चयन गर्ने कार्यसूची रहेको छ ।"
कोदो बारीमा भोट माग्दै उम्मेदवार,म्याग्दी: निर्वाचनको मिति निजिकिँदै गर्दा उम्मेदवारले मतदातासँगको भेटघाटलाई तीव्र पारेका छन् । अहिले मतदाता आआफ्नो काममा व्यस्त हुँदा भोट माग्दै र भोट हाल्न सिकाउँदै हिँडेका उम्मेदवार तथा राजनीतिक दलका नेता तथा कार्यकर्ता मतदाता भएकै क्षेत्रमा पुग्दै भोट माग्दै छन् । काम गरिरहेको ठाउँमा म्याग्दीको मङ्गला गाउँपालिकाको अर्मनधारास्थित बारीमा कोदो टिपिरहेका किसानसँग उम्मेदवार भोट भाग्न पुग्दा स्थानीय खुसी भएका थिए । तस्बिर: रासस
कोणसभा गर्दा लागेको सबै खर्च उम्मेदवारले बुझाउनुपर्छ : प्रमुख निर्वाचन आयुक्त,"काठमाडौंः निर्वाचन आयोगले भोलिदेखि राजनीतिक दल र उम्मेदवारहरुले आमसभा गर्न पाउने जनाएको छ । आयोगले बुधबार पत्रकार सम्मेलन गर्दै भोलि कार्तिक १७ गतेदेखि मंसीर १ गतेसम्म राजनीतिक दल र उम्मेदवारहरुले प्रचारप्रसार गर्न पाउने जनाएको हो । आयोगका प्रमुख आयुक्त दिनेशकुमार थपलियाले निर्वाचन प्रचारप्रसारको अर्को चरण भोलिदेखि सुरु हुने बताए । उनले भने, आयोगले राजनीतिक दलका गतिविधिहरुको सुक्ष्म ढंगले निगरानी गरिरहेको छ। आमसभा, कोणसभाको खर्च आयोगमा पेश गर्नुपर्छ । उनले सार्वजनिक पद धारण गरेकाहरुले अनुमति लिएर चुनावी प्रचारप्रसारमा जानसक्ने बताए । थपलियाले भने,तर, सरकारी स्रोत साधनको प्रयोग गर्न पाउनुहुँदैन । प्रयोग भए नभएको निगरानी गर्न आवश्यक कार्य अघि बढाइएको छ ।"
आचार संहिता उल्लंघन गर्ने ७१ जनालाई स्पष्टीकरण,काठमाडौं : निर्वाचन आयोगले निर्वाचन आचारसंहिता उल्लंघन गर्ने ७१ जनालाई कारवाही गरेको जनाएको छ । आयोगका प्रमुख आयुक्त दिनेशकुमार थपलियाले उजुरीका आधारमा ७१ जनालाई स्पष्टीकरण सोधिएको बताए । उनले स्पष्टीकरणको आधारमा कारबाही प्रकृया अघि बढेको जानकारी दिए । उनले निर्वाचनलाई भयरहित र निष्पक्ष बनाउन आयोग कटिबद्ध भएर लागेको बताए। आयोगले निर्वाचनलाई सुरक्षित तवरले सम्पन्न गर्न सरकारसँग छलफलमा जुटेको पनि जानकारी दिए।
योगेश भट्टराईलाई निर्वाचन आयोगले सोध्यो स्पष्टीकरण,"काठमाडौं : निर्वाचन आयोगले प्रतिनिधिसभा सदस्यका लागि ताप्लेजुङबाट नेकपा (एमाले) का उम्मेदवार योगेश भट्टराईलाई २५ जनाभन्दा बढी साथमा लिइ घरदैलो कार्यक्रम गरेको सम्बन्धमा स्पष्टीकरण सोधेको छ । भट्टराईले आफ्नो निर्वाचन क्षेत्रअन्तर्गतको सिरजङ्घा गाउँपालिका ३ सिकैचामा निर्वाचन आचारसंहिताको उल्लंघन हुने गरी २५ जनाभन्दा बढीको भेला गरेको र उक्त विषय आफ्नो फेसबुक पेजबाट समेत सार्वजनिक भएको विषयमा उजुरी परेकाले स्पष्टीकरण सोधेको हो । निर्वाचन आचारसंहिता, २०७९ को दफा १३ मा राजनीतिक दल, उम्मेदवार, दलको भातृ संगठन तथा सम्बन्धित व्यक्तिले पालना गर्नुपर्ने आचरण अन्तर्गत खण्ड (ख) मा स्थानीय प्रशासनको अनुमति नलिई सार्वजनिक स्थलमा कुनै किसिमको जुलुस, आमसभा, कोणसभा वा भेला गर्न नहुनेर खण्ड (ण) मा निर्वाचनमा उम्मेदवारको मनोनयनपत्र पेश गर्न जाँदा वा प्रचारप्रसारका लागि घरदैलो कार्यक्रम गर्दा उम्मेदवार, प्रस्तावक, समर्थक सहित पच्चीस जनाभन्दा बढीको जुलुस लिएर जान नहुने र यसरी जाँदा बाजागाजा तथा झाँकी सहित जान नहुने' व्यवस्था छ । आचारसंहिताबमोजिम आकारका १० वटासम्म झण्डा र चुनाव चिन्ह प्रयोग गर्न तथा राजनीतिक दल तथा उम्मेदवारको नाम र चिन्ह भएको एउटासम्म तुल वा फ्लेक्स राख्न बाधा नपर्ने उल्लेख छ । 'तपाईंबाट निर्वाचन आचारसंहिताको प्रतिकूल हुनेगरी निर्वाचन प्रचारप्रसार भएको छैन भन्ने आधार कारण के छ ? तपाईंले निर्वाचन आचारसंहिताका उल्लेखित व्यवस्थाको प्रतिकूल हुनेगरी निर्वाचन प्रचारप्रसार गरी निर्वाचन आचारसंहिताको उल्लंघन गरेको अवस्थामा तपाईंलाई निर्वाचन आयोग ऐन, २०७३ को दफा २३ को उपदफा (३) र (४) बमोजिम कारवाही किन हुनु नपर्ने हो ? यो पत्र कुनै माध्यमबाट तपाईंलाई प्राप्त भएको २४ घण्टाभित्र निर्वाचन आयोग वा जिल्ला निर्वाचन कार्यालय ताप्लेजुङमा प्राप्त हुने गरी स्पष्टीकरण पेश गर्नुहुन निर्णयानुसार अनुरोध छ ।"
लाभको पदमा हुनेले निर्वाचन प्रचार गर्न आयोगको अनुमति लिनुपर्ने,"काठमाडौं: सार्वजनिक पदमा रहेका व्यक्ति चुनावी प्रचारमा जाँदा निर्वाचन आयोगको अनुमति लिनुपर्ने भएको छ । बुधवार आयोगले पत्रकार सम्मेलन गर्दै लाभको पदमा हुनेले आयोगको अनुमति लिएरमात्र निर्वाचन प्रचारमा जान सक्ने जनाएको हो । आयोगका प्रमुख निर्वाचन आयुक्त दिनेशकुमार थपलियाले सार्वजनिक पदमा रहेका व्यक्ति चुनावी प्रचारप्रसारमा जाँदा आयोगको पूर्वअनुमति लिनुपर्ने बताए । प्रधानमन्त्री, मन्त्रीसहित सार्वजनिक पद धारणा गरेका सबैले निर्वाचनको प्रचारमा जाँदा आयोगको अनुमति अनिवार्य लिनुपर्ने व्यवस्था गरिएको बताए । उनले भने, कुनै पनि सरकारी स्रोत र साधनको दुरुपयोग गर्न पाइदैंन । सार्वजनिक पदमा रहेका व्यक्तिले चुनावी प्रचारप्रसारमा जाँदा सरकारी सवारी प्रयोग गर्न पाइदैंन ।"
९ वर्षदेखि अलपत्र नगरकोट सडकमा अहिले मात्रै उम्मेदवारको आँखा पर्यो,"भक्तपुर : भक्तपुरको नगरकोट सडक अलपत्र भएको झण्डै नौ वर्ष भएको छ। त्यस बीचमा सायदै कुनै राजनीतिक दलहरूले सडक बनाउनुपर्यो भनी कार्यक्रम गरेका होलान्। तर, अहिले प्रतिनिधिसभा र प्रदेश सभाको निर्वाचनसँगै राजनीतिक दलहरूले नगरकोट सडकलाई मुद्दा बनाएका छन्। भक्तपुरको कमलविनायक भत्केको पाटीदेखि नगरकोटसम्मको १६ किलोमिटर लामो सडकलाई बनाउन आफूहरू तत्पर रहेको देखाउन ठूला राजनीतिक दलहरूबीच प्रतिस्पर्धा नै चलेको छ। नगरकोट नाल्दुम पर्यटन विकास समितिको अगुवाइमा बुधबार भएको विरोध कार्यक्रममा सता गठबन्धन, नेकपा एमाले, राप्रपा लगायतबाट सो क्षेत्रमा उम्मेदवारी दिएका उम्मेदवारहरू उपस्थित भएर नगरकोट सडक तत्काल बनाउनुपर्नेमा जोड दिए। उनीहरू सबै तत्काल नगरकोट सडक बनाउन दवाव दिन पुगेका थिए। त्यहाँ नगरकोट सडक निर्माणमा ढिलाइ भएको भन्दै बिहान ८ बजेदेखि १० बजेसम्म विरोध कार्यक्रम भएको थियो। भक्तपुरबाट नगरकोट सडक जाने भक्तपुरको कमलविनायक भत्केको पाटी लान्चा फल्चामा सडक अवरुद्ध गरी उनीहरूले विरोध कार्यक्रम गरेका थिए। कार्यक्रममा सत्ता गठबन्धनमा भक्तपुर क्षेत्र नं १ का उम्मेदवार सुनिल गोठे, नेकपा एमालेको तर्फका उम्मेदवार नवराज गेलाल लगायतका सहभागी थिए। साथै नेपाली कांग्रेसका तर्फबाट चाँगुनारायण नगरपालिकाको मेयरमा विजयी भएका जीवन खत्री, एमालेको तर्फबाट नगरपालिकाको उपमेयर पदमा विजयी उपमेयर पनि सहभागी भएका थिए। साथै सो क्षेत्रमा पर्ने भक्तपुर क्षेत्र नं १ (१) चाँगुनारायणका लागि सता गठबन्धन, एमाले, राप्रपाबाट उम्मेदवारी दिएकाहरू पनि सहभागी थिए। साथै स्वतन्त्र उम्मेदवारहरू पनि सहभागी थिए। कार्यक्रममा राप्रपाबाट चाँगुनारायण नगरपालिका वडा नं ६ नगरकोटको वडाध्यक्षमा विजयी भएका धनबहादुर लामा पनि सहभागी भए। कार्यक्रममा नेताहरूले नगरकोट सडक जतिसक्दो छिटो बनाउन माग गरे। चुनावसँगै राजनीतिक दलका उम्मेदवारहरू भक्तपुरको नगरकोट सडक निर्माणमा ढिलाई भएको भन्दै आन्दोलनमा उत्रेका थिए। कार्यक्रममा चाँगुनारायण नगरपालिकाका मेयर जीवन खत्री, नगरकोट नाल्दुम पर्यटन विकास समितिका अध्यक्ष नवीन गुरुग लगायतले तत्काल सडक बनाउनुपर्नेमा जोड दिए। विरोध कार्यक्रममा स्थानीयस्तरमा प्रभुत्व जमाउँदै आएको नेपाल मजदुर किसान पार्टी (नेमकिपा) र त्यसका उम्मेदवारहरू भने सहभागी देखिएनन्। ठेकेदारको लापरवाहीका कारण झण्डै नौ वर्षदेखि सडक अलपत्र छ। सडक विस्तारको योजना पूरा नहुँदा नगरकोटको पर्यटन व्यवसाय अस्तव्यस्त रहँदै आएको छ।"
एमालेले ल्यायो २० ग्यारेन्टीसहित घोषणापत्र,"काठमाडौं : एमालेले आफ्नो नेतृत्वमा सरकार गठनपछि २० वटा ग्यारेन्टीसहितको चुनावी घोषणापत्र ल्याएको छ। विगतका निर्वाचनका घोषणापत्र कार्यान्वयन नभएको भन्ने प्रश्न उठेकाले यसपटक ग्यारेन्टीसहितका कार्यक्रम ल्याएको जनाइएको छ। अध्यक्ष केपी शर्मा ओलीले डिजिटल माध्यमबाट ९६ पृष्ठ लामो घोषणापत्र मंगलबार सार्वजनिक गरेका हुन्। जसमा एमालेले पाँच वर्षमा मुलुकको अर्थतन्त्र (जीडीपी) १०० खर्ब पुर्याउने प्रतिबद्धता जनाएको छ। हाल जीडीपी ४८ खर्ब मात्रै छ। नेपालीको औसत प्रतिव्यक्ति आम्दानी ३ लाख (२४०० अमेरिकी डलर) पुर्याइनेछ, घोषणापत्रमा ग्यारेन्टी गरिएको छ, नेपाल भ्रमण गर्ने विदेशी पर्यटकको संख्या ५ वर्षभित्र वार्षिक २५ लाख पुर्याइनेछ। एमालेले सात प्रतिशतको आर्थिक वृद्धिदर हासिल गर्दै पाँच वर्षभित्र दुई अंकको आर्थिक वृद्धिदर पुर्याउने घोषणा गरेको छ। नेपालको अर्थतन्त्रलाई विश्वको उदीयमान अर्थतन्त्र बनाइने प्रतिबद्धता जनाइएको छ।महिनावारी हुने उमेर समूहका सबै महिलालाई गुणस्तरीय स्यानिटरी प्याड वा अन्य वैकल्पिक साधन खरिद गर्न वार्षिक १ हजार ५ सय उपलब्ध गराइने ग्यारेन्टी गरिएको छ। सामाजिक सुरक्षाको दायरा र सुविधा विस्तार गर्ने घोषणापत्रमा उल्लेख छ। ज्येष्ठ नागरिक, दलित, एकल महिला, अपांगता भएका व्यक्ति, लोपोन्मुख जाति तथा लक्षित वर्ग र क्षेत्रका बालबालिका गरी पाँच वर्षमा ६० लाखले सामाजिक सुरक्षा भत्ता पाउने ग्यारेन्टी एमालेले गरेको छ। औपचारिक क्षेत्रका सबै र अनौपचारिक क्षेत्रका ७५ प्रतिशत श्रमिक योगदानमा आधारित सामाजिक सुरक्षाको दायरामा समेटिने घोषणापत्रमा उल्लेख छ। एमालेले आर्थिक वृद्धिका आधारमा सबै प्रकारका भत्ता वृद्धि गर्ने जनाएको छ। श्रमिकको न्यूनतम ज्याला मासिक २५ हजार पुर्याउने, प्रमुख सहरको सौन्दर्यका लागि विद्युत् लाइन, टेलिफोन लाइन, खानेपानीका पाइप, दूरसञ्चार सेवा, केबल टिभी आदिका तार भूमिगत गरिने जनाइएको छ। आगामी दुई वर्षभित्र स्थानीय तहका सबै प्रशासकीय भवन निर्माण सम्पन्न गरिने र डिजिटल नेपाल फ्रेमवर्क कार्यान्वयन गरी सरकारी सेवा अनलाइन प्रणालीद्वारा उपलब्ध गराइने ग्यारेन्टी पनि एमालेको छ। हरेक जिल्ला सदरमुकामलाई रणनीतिक सडक सञ्जालमा जोड्ने एमालेको प्रतिबद्धता छ। दुई वर्षभित्र सबै पालिका केन्द्र जोड्ने पक्की सडक बनाउने, निर्माणाधीन राष्ट्रिय राजमार्ग र रणनीतिक सडकहरू पाँच वर्षभित्र सम्पन्न गर्ने प्रतिबद्धता उसले जनाएको छ। स्वदेशी उत्पादन र स्वदेशी उपभोगका लागि मेक इन नेपाल अभियान सञ्चालन गर्ने घोषणापत्रमा उल्लेख छ। आवासविहीनलाई सुरक्षित आवास र मर्यादित जीवन उपलब्ध गराउने एमालेले जनाएको छ। सबैका लागि काम र नियमित कमाइको सुनिश्चितता गर्ने एमालेको प्रतिबद्धता छ। वार्षिक ५ लाख रोजगारी सिर्जना गरिने प्रतिबद्धता उसले जनाएको छ। उच्च शिक्षा निम्ति विदेश जानुपर्ने बाध्यकारी अवस्थाको अन्त्य गरिने ग्यारेन्टी एमालेले छ। निरोगी नेपाल, सबल नागरिक को नीति उसले अघि सारेको छ। सबै पालिकामा आधारभूत स्वास्थ्य सुविधा पुर्याइने, ६० वर्षभन्दा माथिका नागरिकका लागि उच्च रक्तचाप र मधुमेह रोगको निःशुल्क परीक्षण तथा औषधि उपलब्ध गराइने जनाइएको छ। सबै पालिकामा आधारभूत अस्पताल र प्रदेशहरूमा विशिष्टीकृत अस्पतालको व्यवस्था गरिनेछ, घोषणापत्रमा लेखिएको छ। काठमाडौंमा मंगलबार पार्टीको चुनावी घोषणापत्र डिजिटल माध्यमबाट सार्वजनिकसँगै बैंकर अनिलकेशरी शाहसँग लाइभ डिबेट गर्दै एमाले अध्यक्ष केपी शर्मा ओली। तस्बिर : सुनिता डंगोल आगामी दुई वर्षभित्रै सबै परिवारमा पिउनेपानीको आधारभूत सुविधा पुर्याइने ग्यारेन्टी एमालेले गरेको छ। सबै परिवारलाई मासिक १० हजार लिटरसम्म पानी निःशुल्क उपलब्ध गराइने पनि घोषणापत्रमा छ। कोही भोकै पर्दैन, भोकले कोही मर्दैनको नीति कार्यान्वयन गर्ने ग्यारेन्टी एमालेले गरेकोे छ। कामका लागि खाद्यान्न तथा नगद कार्यक्रमबाट प्रतिवर्ष एक लाख परिवारलाई खाद्यसुरक्षा दिइनेछ, घोषणापत्रमा लेखिएको छ, प्रधानमन्त्री रोजगार कार्यक्रमबाट प्रतिवर्ष तीन लाख परिवारलाई आय आर्जनमार्फत खाद्यसुरक्षा प्रदान गरिनेछ। घोषणापत्रअनुसार दुई वर्षमा विद्युत्मा शतप्रतिशतको पहुँच पुर्याइनेछ। वर्षायाममा मासिक ५० युनिट र हिउँदमा मासिक ३० युनिट विद्युत् निःशुल्क उपलब्ध गराउने भनिएको छ। ५ वर्षमा विद्युत् उत्पादन क्षमता ६५ सय मेगावाट र प्रतिव्यक्ति विद्युत् खपत ७ सय किलोवाट प्रतिघण्टा पुर्याउने प्रतिबद्धता एमालेले जनाएकोे छ। निर्माणाधीन नेपाल विद्युत् प्राधिकरणका सहायक कम्पनीहरूका आयोजना (६४६ मेगावाट), निजी क्षेत्रका निर्माणाधीन आयोजना (२,७७६ मेगावाट), स्वदेशी निजी क्षेत्रबाट प्रस्तावित आयोजना (१,४९४ मेगावाट) र आगामी १० वर्षमा निर्माण गर्न सकिने ठूला आयोजनाहरू (९,८६१ मेगावाट) को कार्यान्वयन तीव्र गतिमा अगाडि बढाइने घोषणापत्रमा उल्लेख छ। १० वर्षमा १५ हजार मेगावाट विद्युत् उत्पादन गर्ने एमालेले जनाएको छ। वैदेशिक रोजगारीबाट फर्केका नेपालीलाई ऋण तथा सहुलियतका कार्यक्रम ल्याउने भनिएको छ। सरकार गठन भएको एक महिनाभित्र नेपाली नागरिकका सन्तानले नागरिकता नपाउने अवस्था अन्त्य गर्ने र ६ महिनाभित्र नागरिकतासम्बन्धी समस्या हल गर्ने ग्यारेन्टी एमालेले घोषणापत्रमा गरेको छ। एक वर्षभित्र राष्ट्रिय परिचयपत्र वितरण गर्ने जनाइएको छ। नागरिक प्रशासनलाई सक्षम, व्यावसायिक र जनताप्रति उत्तरदायी बनाउने ग्यारेन्टी उसले गरेको छ। सभ्य समाजः मर्यादित नागरिकको नीति कार्यान्वयन गर्ने, सस्तो, सहज र भरपर्दो सञ्चार सुविधाको प्रबन्ध गर्ने घोषणापत्रमा छ। घोषणापत्रअनुसार विगतमा एमाले नेतृत्वको सरकारले अघि बढाएका १२ नयाँ औद्योगिक क्षेत्र, १५ विशेष आर्थिक क्षेत्र र १०३ औद्योगिक ग्रामको पूर्वाधार विकास गरी उद्योगहरूको स्थापना गरिनेछ। सबै पालिकामा औद्योगिक ग्राम स्थापना गर्न प्रोत्साहित गर्ने एमालेको प्रतिबद्धता छ। ५० वटा थप नयाँ सहरको विकास तथा थप ५० सहरमा आधुनिक सहरी पूर्वाधार निर्माण गर्न विशेष कार्यक्रम सञ्चालन गरिने जनाइएको छ।निर्माणाधीन राष्ट्रिय राजमार्ग, रणनीतिक महत्वका सबै राजमार्ग र आर्थिक समृद्धिको केन्द्र जोड्ने सडक निर्माण आगामी पाँच वर्षभित्र सम्पन्न गर्ने प्रतिबद्धता एमालेले जनाएको छ। पूर्वपश्चिम राजमार्ग, रणनीतिक राजमार्ग, उत्तरदक्षिणका कोरिडोर राजमार्गलाई विकास तथा विस्तार पाँच वर्षभित्र सम्पन्न गरिने घोषणापत्रमा छ। निर्माणाधीन पूर्वपश्चिम विद्युतीय रेलमार्गको बर्दिवासनिजगढ खण्डको निर्माण कार्य सम्पन्न गरी रेल सञ्चालन गरिने विषय पनि घोषणापत्रमा समेटिएको छ। रसुवागढी काठमाडौं रेलमार्ग र वीरगन्जकाठमाडौ रेलमार्ग निर्माण प्रक्रिया सुरु गर्ने, काठमाडौं उपत्यकामा मेट्रो रेल, सहरी केवलकार सञ्चालन गर्न अध्ययन गरी कार्यान्वयन गरिने अर्को प्रतिबद्धता छ। छिमेकी मित्रराष्ट्रहरूको सामुद्रिक बन्दरगाह प्रयोग गरी नेपाली झन्डासहितको पानीजहाज सञ्चालनमा ल्याइने एमालेले जनाएको छ। मुलुकका प्रमुख नदी हुँदै गंगाबाट कलकत्ता बन्दरगाह र समुद्रसम्मको जल यातायात सञ्चालन गर्ने र सहरी क्षेत्रमा ठूला विद्युतीय सवारी साधन सञ्चालन गर्न प्रोत्साहन गर्ने एमालेको प्रतिबद्धता छ। हेटौंडाकाठमाडौं रोपवे सेवा पुनः सञ्चालन गर्ने जनाइएको छ। जसबाट काठमाडौं केन्द्रित मालसामानको ढुवानी गर्ने, साथै देशका अन्य स्थानमा मालबाहक रोपवे सेवा निर्माण तथा सञ्चालन गर्ने एमालेको घोषणा छ। भ्रष्टाचार, अनियमितता, सरकारी सम्पत्तिको दुरुपयोग र अपचलन गर्ने जनसुकै व्यक्तिलाई कानुनी कारबाहीको दायरामा ल्याइने र भ्रष्टाचारी एक दिन कानुनी कठघरामा पुग्नेछ भन्ने विश्वास समाजमा स्थापित गर्ने एमालेले जनाएको छ। शान्ति प्रक्रिया र संक्रमणकालीन न्यायसम्बन्धी बाँकी काम सम्पन्न गर्ने भनिएको छ। द्वन्द्वकालमा घाइते तथा अंगभंग भएका व्यक्तिहरूलाई उपचार, रोजगारी, स्वरोजगारका अवसर र पुनस्र्थापनासम्बन्धी कार्य गर्ने प्रतिबद्धता एमालेले जनाएको छ। घोषणापत्रमा एमाले नेतृत्वका तीन सरकारका कामको उल्लेख गरिएको छ। २०५१ सालमा मनमोहन अधिकारीको सरकारलाई पहिलो पोलिसी डिपार्चर भनिएको छ। ०७२ सालको ओली नेतृत्वको सरकारलाई स्वाधीनता, स्वाभिमान र विकासप्रति तिर्खा जगाउने र २०७४ को ४१ महिने सरकारलाई संघीयता कार्यान्वयन र समृद्ध नेपाल सुखी नेपालको राष्ट्रिय आकांक्षा कार्यान्वयनमा ल्याउने सरकारका रूपमा चित्रण गरिएको छ। ओली नेतृत्वको पछिल्लो ४१ महिने सरकारले ८२ वटा माइलस्टोन हासिल गरेको घोषणापत्रमा उल्लेख छ। अध्यक्ष ओलीले घोषणापत्र कार्यान्वयन नभए जनताले भुक्तानी माग्न सक्ने बताए। एमाले विकासप्रेमी मात्रै होइन, विकासका लागि प्रतिबद्ध र क्रियाशील तथा नेतृत्व गर्न सक्ने पार्टी हो, ओलीले भने, घोषणापत्र ग्यारेन्टीपत्र हो। एक्सनमा नगएमा जनताले भुक्तानी माग्न सक्छन्। ओलीले मंसिर ४ को निर्वाचनमा एमालेलाई एकल बहुमत आवश्यक भएको बताए। अघिल्लो निर्वाचनमा हाम्रो दुईतिहाइ बहुमत आयो भन्ने छ। त्यो होइन जोडबल पुर्याएको मात्रै हो, उनले भने, हाम्रो त प्रत्यक्षमा ८० र समानुपातिक ४१ गरी १२१ थियो। बहुमत पुग्न १३८ सिट चाहिन्थ्यो। एमालेले एकल बहुमत पाएमा देश समृद्ध हुने र मुलुकले स्थीरता पाउने उनले बताए। निर्वाचन जितेपछि एमाले पहिलो वर्ष नीति सुधारमा लाग्ने उनले बताए। पहिलो वर्ष, नीतिगत सुधारमा केन्द्रित हुन्छौं, यसपछि पूर्वाधार विकासमा तीव्ररूप गर्ने छौं, उनले भने। नेपाललाई अल्प विकसितबाट विकसित राष्ट्रमा पुर्याउने र २०३० सम्ममा दिगो विकास लक्ष्य पूरा गर्ने पनि उनले बताए।"
निर्वाचन आयोगले सोध्यो विना मगरलाई स्पष्टीकरण,"काठमाडौं :निर्वाचन आयोगले नेकपा (माओवादी केन्द्र) बाट कञ्चनपुर क्षेत्र नं १ का प्रतिनिधिसभा सदस्यका उम्मेदवार विना मगरलाई स्पष्टीकरण सोधेको छ । निर्वाचन क्षेत्र अन्तर्गतको बेलौरी नगरपालिकामा मगरले निर्वाचन आचारसंहिता विपरीत हुनेगरी २५ जनाभन्दा बढी साथमा लिई घरदैलो कार्यक्रम गरेको भन्दै उजुरी परेकाले स्पष्टीकरण सोधिएको हो । मगरको आफ्नै फेसबुक पेजमा घरदैलो अभियानमा सहभागी भएको भिडियो समेत सार्वजनिक भएको छ। निर्वाचन आचारसंहिता, २०७९ को दफा १३ मा राजनीतिक दल, उम्मेदवार, दलको भातृ संगठन तथा सम्बन्धित व्यक्तिले पालना गर्नुपर्ने आचरण अन्तर्गत खण्ड (ख) मा स्थानीय प्रशासनको अनुमति नलिई सार्वजनिक स्थलमा कुनै किसिमको जुलुस, आमसभा, कोणसभा वा भेला गर्न नहुने र खण्ड (ण) मा निर्वाचनमा उम्मेदवारको मनोनयनपत्र पेश गर्न जाँदा वा प्रचारप्रसारका लागि घरदैलो कार्यक्रम गर्दा उम्मेदवार, प्रस्तावक, समर्थक सहित पच्चीस जना भन्दा बढीको जुलुस लिएर जान नहुने र यसरी जाँदा बाजागाजा तथा झाँकी सहित जान नहुने व्यवस्था छ । उल्लेखित सन्दर्भमा तपाईंबाट निर्वाचन आचारसंहिताको प्रतिकूल हुनेगरी बेलौरी नगरपालिकामा निर्वाचन प्रचारप्रसार तथा घरदैलो कार्यक्रम भएको छैन भन्ने आधार कारण के छ ? स्पष्टीकरणपत्रमा भनिएको छ, तपाईंले निर्वाचन आचारसंहिताका उल्लेखित व्यवस्थाको प्रतिकूल हुनेगरी निर्वाचन प्रचारप्रसार तथा घरदैलो कार्यक्रम गरी निर्वाचन आचारसंहिताको उल्लङ्घन गरेको अवस्थामा तपाईंलाई निर्वाचन आयोग ऐन, २०७३ को दफा २३ को उपदफा (३) र (४) बमोजिम कारवाही किन हुनु नपर्ने हो ? यो पत्र कुनै माध्यमबाट तपाईंलाई प्राप्त भएको २४ घण्टाभित्र निर्वाचन आयोग वा प्रदेश निर्वाचन कार्यालय कैलालीमा प्राप्त हुने गरी स्पष्टीकरण पेश गर्न अनुरोध छ ।"
केहि पार्टीका नेतालाई धरहरा हेर्यो कि घोच्ने गरेको छ : ओली,"काठमाडौं : नेकपा एमालेका अध्यक्ष केपी शर्मा ओलीले केहि पार्टीका नेतालाई धरहरा हेर्यो कि घोच्ने गरेको बताएका छन्। बुधबार काठमाडौं निर्वाचन क्षेत्र नम्बर १मा आयोजित कार्यक्रममा बोल्दै उनले सांस्कृतिक र ऐतिसिक स्थलमा रहेको धरहरालाई भ्यू टावर र सेतो टावरको टिप्पणी गरेकोप्रति आपत्ति जनाए। उनले एमालेले गरेका काम देख्न नसकेर यस्तो टिप्पणी गर्ने गरेको बताए। एमालेको सरकारले भूकम्पले ध्वस्त बनाएका संरचना पुनर्निर्माण गरेको दाबी गरे। उनले भुकम्पले ध्वस्त बनाएका रानी पोखरी, दरबार हाई स्कूल लगायत पुरातात्विक एवम् सांस्कृतिक सम्पदा एमालेको सरकार बनेपछि चाडै पुननिर्माण गरिएको सुनाए। उनले आफ्नो सरकारले तुइन युगबाट पुलको युगमा प्रवेश गराएको दाबी गरे। एमालेबाट काठमाडौं निर्वाचन क्षेत्र नम्बर १ मा प्रतिनिधि सभामा किरण पौडेल र प्रदेशसभा सदस्य तर्फ निर्वाचन क्षेत्र नम्बर १मा रामप्रसाद अमागाई र निर्वाचन क्षेत्र नम्बर २ मा गणेशप्रसाद दुलाल उम्मेदवार रहेका छन्।"
"झापामा ओली, सिटौला, खरेलसहित २० जना उम्मेदवारले आफैलाई भोट हाल्न नपाउने","झापा : आसन्न प्रतिनिधिसभा तथा प्रदेशसभा सदस्य निर्वाचनमा झापामा उम्मेदवारी दिएका शीर्ष नेताहरु आफैलाई मतदान गर्न नपाउने भएका छन् । नेकपा (एमाले) का अध्यक्ष केपी शर्मा ओली, नेपाली कांग्रेसका नेता कृष्णप्रसाद सिटौला, नेकपा (एमाले) का स्थायी कमिटी सदस्य अग्निप्रसाद खरेलसहित २० प्रतिनिधिसभा सदस्यका उम्मेदवारहरू आफैलाई मतदान गर्न नपाउने भएका छन् । निर्वाचन आयोगले मतदाता नामावली भएका क्षेत्रबाट मात्र मतदान गर्न पाउने व्यवस्था गरेसँगै उम्मेदवार स्वयम् आफूलाई मतदान गर्नबाट बञ्चित हुनु परेको हो। एमाले अध्यक्ष ओलीको मतदाता नामावली भक्तपुर क्षेत्र नम्बर २ मा छ । उनको मतदान केन्द्र बालकोटस्थित महेन्द्र शान्ति मावि हो । उनी झापा५ बाट प्रतिनिधिसभा सदस्यका लागि उम्मेदवार बनेका छन् । यसअघि शरणामती६ बाट मतदान गर्दै आएका उनले मतदाता नामावली भक्तपुर सारेका हुन । कांग्रेस पूर्वमहामन्त्री समेत रहेका सिटौलाले विश्वप्रकाश शर्मालाई मतदान गर्न पाउने भएका छन् । झापा३ बाट प्रतिनिधिसभा सदस्यमा उम्मेदवारी दिएका सिटौलाको मतदान केन्द्र झापा १ मा पर्छ । भद्रपुर ९ र १० नम्बर वडा झापा १ मा परेकोले उनले आफैलाई मतदान गर्न नपाउने भएका छन् । उनको मतदान केन्द्र भद्रपुर १० स्थित कलवलगुढी आधारभूत विद्यालय हो । त्यस्तै, झापा १ बाट प्रतिनिधिसभा सदस्यमा उम्मेदवार बनेका नेकपा ९एमाले०का स्थायी कमिटी सदस्य खरेलले झापा २ का देवराज घिमिरेलाई मतदान गर्न पाउने भएका छन् । खरेलको स्थायी घर बिर्तामोड ५ हो । उनको मतदान केन्द्र देवी मावि बिर्तामोड हो । ओलीविरुद्ध झापा ५ मा स्वतन्त्र उम्मेदवारी दिएका दीपककुमार (युग) पाठकको मतदाता नामावली काठमाडौं७ मा रहेको छ । झापा ५ बाटै उम्मेदवारी दिएका नेश्नलिष्ट पिपल्स पार्टीका राजन चुँडाल, मंगोल नेशनल अर्गनाइजेशनका सानबहादुर मेचे र स्वतन्त्र उम्मेदवार रामचन्द्र बानियाँले पनि आफूलाई मतदान गर्न पाउँदैनन् । चुँडाल र बानियाँको मतदाता नामावली झापा २ मा र मेचेको झापा १ मा रहेको छ । त्यसैगरी, झापा २ बाट प्रतिनिधिसभा सदस्यमा उम्मेदवारी दिएका मंगोल नेशनल अर्गनाइजेशनका अक्कलबहादुर तामाङको मतदाता नामावली झापा १ मा छ । झापा २ बाटै प्रतिनिधिसभा सदस्यमा उम्मेदवारी दिएकाहरू नेपाल मजदुर किसान पार्टीका महेन्द्र खायामली, जसपाका रामसुफल कामती, संघीय लोकतान्त्रिक राष्ट्रिय मञ्चकी रेश्मा चेम्जोङ, लोसपाका त्रिनारायण राजवंशी र स्वतन्त्र उम्मेदवार राजकुमार लामा आफैलाई मतदान गर्न नपाउने भएका छन् । खायामलीको मतदाता नामावली भक्तपुर १ मा, कामतीको मतदाता नामावली झापा १ मा र चेम्जोङको मतदाता नामावली झापा ५ मा, राजवंशीको मतदाता नामावली झापा ४ मा र लामाको मतदाता नामावली काठमाडौंस्थित बुढानीलकण्ठ नगरपालिका ११ मा रहेको छ । त्यस्तै, झापा ३ बाट प्रतिनिधिसभा सदस्यमा उम्मेदवारी दिएका नेपाल मजदुर किसान पार्टीका कृष्णगोपाल छुस्यावाग, राष्ट्रिय जनमुक्ति पार्टीका गजेन्द्र लिम्बू, स्वतन्त्र उम्मेदवार मनोरथ राजवंशी, मंगोल नेशनल अर्गनाइजेशनका श्यामबहादुर लिम्बू लगायतले पनि आफैलाई मतदान गर्नबाट बञ्चित हुनु परेको छ । छुस्यावागको मतदाता नामावली भक्तपुर १ मा, लिम्बूको मतदाता नामावली ताप्लेजुङमा, राजवंशीको मतदाता नामावली झापा २ मा र लिम्बूको मतदाता नामावली झापा १ मा रहेको छ । यता झापा ४ बाट प्रतिनिधिसभा सदस्यमा उम्मेदवारी दिएका मंगोल नेशनल अर्गनाइजेसनका दिलीप धिमाल, नेपाल मजदुर किसान पार्टीका विक्रम कासिछवाले र स्वतन्त्र उम्मेदवार उठेका नन्दराज राई आफैलाई मतदान गर्न पाउने छैन । धिमालको मतदाता नामावली झापा १ मा, कासिछवालेको भक्तपुर १ मा र राईको सुनसरी ४ मा रहेको छ । जिल्लाको पाँच निर्वाचन क्षेत्रमध्ये प्रतिनिधिसभाका सदस्यमा ९४ जना र प्रदेशसभा सदस्यमा ९८ जना चुनावी मैदानमा होमिएका छन् ।"
मंसिर ४ को निर्वाचन राष्ट्र हार्ने कि जित्नेको महासंग्राम हो : ओली,"काठमाडौं : नेकपा एमालेका अध्यक्ष केपी शर्मा ओलीले मंसिर ४ को निर्वाचन राष्ट्र हार्ने कि जित्नेको महासंग्राम भएको बताएका छन्। बुधबार काठमाडौं निर्वाचन क्षेत्र नम्बर १ मा आयोजित कार्यक्रममा बोल्दै उनले मंसिर ४ को निर्वाचन अवसर भएकाले एमालेलाई एकल बहुमत दिलाउन आह्वान गरेका हुन्। उनले अहिलेको सरकार परमादेशबाट निर्माण भएको बताउँदै प्रतिगामीहरुले नै अहिले एमालेलाई प्रतिगामीको आरोप लगाएको बताए। उनले निर्वाचनपश्चात पनि एमालेबाहेक अर्को राष्ट्रिय शक्ति हुन नसक्ने बताए। ओलीले एमालेबाहेक अर्को शक्तिमा आयो भने देश दुर्भाग्यतिर जाने टिप्पणी गरे। उनले एमालेको घोषणा पत्रमा विगतमा के गर्यो र अब के गर्छौं भन्ने ग्यारेन्टीसहितको दस्ताबेज भएको बताए। ओलीले एमालेले आफ्नो नेतृत्वमा सरकार गठनपछि २० वटा ग्यारेन्टीसहितको चुनावी घोषणापत्र ल्याएको उल्लेख गरे। पूर्वप्रधानमन्त्री ओलीले चुच्चे नक्सा आइसकेकाले एमालेको सरकार आएपछि गुमेको भूमि फिर्ता लिने स्पष्ट पारे। उनले एमालेका उम्मेदवारले ग्यारेन्टी लिएर जनतामाझमा जान सक्ने बताए। काठमाडौं क्षेत्र नम्बर १ का उम्मेदवारको प्रशंसा गर्दै उनले भने,किरण, देश बनाउन सम्पूर्ण रुपमा लाग्ने एक सशक्त युवा हो। भ्रष्टाचार गर्दैन, देशको हितमा काम गर्छ, विदेशी सामु झुक्दैन। उनले एमालेले सार्वभौम सत्ता र स्वाधिनताको रक्षाको लागि, शान्ति स्थायित्व दिन विजयी हुनुपर्ने धारणा राखे। उनले गठबन्धनले सन्धि सम्झौता गलत गर्ने अनि जनता झुक्याउन व्याख्यात्मक घोषणा गरेको स्पष्ट पारे। एमालेबाट काठमाडौं निर्वाचन क्षेत्र नम्बर १ मा प्रतिनिधि सभामा किरण पौडेल र प्रदेशसभा सदस्य तर्फ निर्वाचन क्षेत्र नम्बर १मा रामप्रसाद अमागाई र निर्वाचन क्षेत्र नम्बर २ मा गणेशप्रसाद दुलाल उम्मेदवार रहेका छन्।"
योजनाबिनै रोजगारीको घोषणा,"काठमाडौं : प्रमुख दलले स्वदेशमै रोजगारी सिर्जना गर्ने विषयलाई घोषणापत्रमा उच्च प्राथमिकता दिएका छन्। तर, रोजगारी सिर्जना गर्ने आधारबारे भने स्पष्ट पार्न सकेका छैनन्। यसले निर्वाचनमा भोट तान्ने उद्देश्यले मात्रै दलका घोषणापत्रममा रोजगारीका विषय समेटिएको देखाउँछ। रोजगारी सिर्जना गर्ने सवालमा जुनसुकै दलको सरकार बने पनि साझा दस्तावेज बनाउन सक्नुपर्ने श्रमविज्ञ डा गणेश गुरुङ बताउँछन्। घोषणापत्रमा लेखेर मात्रै हुँदैन। निर्वाचनपछि मन्त्री तथा दलको प्राथमिकता रोजगारी सिर्जना पर्दैन, गुरुङले भने। बर्सेनि पाँच लाख युवा श्रम बजारमा आउँछन्। त्यसमध्ये स्वदेशमै रोजगारी पाउनेको संख्या एक चौथाइ पनि छैन। सरकारी तथा निजी क्षेत्रले रोजगारी दिन नसक्दा दैनिक तीन हजार युवा वैदेशिक रोजगारीमा जान बाध्य छन्। बेरोजगार अन्त्य गर्न भन्दै माओवादीले १० वर्ष जनयुद्ध गर्यो। देश शान्तिप्रक्रियामा प्रवेश गरेको १६ वर्ष पुगिसक्दा पनि रोजगारी प्राथमिकता नपर्नु दुःखद् भएको डा गुरुङको भनाइ छ। ६५ वर्षदेखि आन्तरिक रोजगारी सिर्जना गर्ने बहस भए पनि राजनीतिक दलले दीर्घकालीन योजना नल्याउँदा बेरोजगार दर बढ्दै गएको उनले बताए। वार्षिक ५ लाख रोजगारी : एमाले सबैका लागि काम र नियमित कमाइ सुनिश्चित गर्दै वार्षिक ५ लाखलाई रोजगार दिने एमालेको घोषणापत्रमा उल्लेख छ। न्यूनतम ज्याला २५ हजार कायम गर्ने एमालेले जनाएको छ। उत्पादन, उद्योग र सेवा क्षेत्रमा रोजगारीका अवसर खोज्न, श्रमिकको क्षमता विकासका लागि सीपमूलक तालिम र प्रशिक्षण सञ्चालन गर्ने घोषणापत्रमा उल्लेख छ। कृषि तथा वन, उद्योग, पर्यटन, ऊर्जा, यातायात तथा सूचना प्रविधि र भौतिक पूर्वाधारलाई रोजगारीको प्रमुख क्लस्टरका रूपमा विकास गर्ने बताएको छ। अनौपचारिक क्षेत्रका श्रमिकलाई दर्ता प्रक्रियामा लगिने, रोजगार सूचना केन्द्रमार्फत बेरोजगारी तथ्यांक राख्ने, प्रधानमन्त्री रोजगार कार्यक्रममार्फत न्यूनतम ६ महिनाको रोजगारी उपलब्ध गराउने, सहुलियत ऋण वा अनुदान, सीपमूलक तालिम दिने एमालेको घोषणापत्रमा छ। श्रमिकलाई सामाजिक सुरक्षामा समेट्ने, स्वरोजगार र सामाजिक रूपान्तरणका विशेष कार्यक्रम सञ्चालन गर्ने पनि एमालेको प्रतिबद्धता छ। सत्तारूढ दल कांग्रेसले वार्षिक २ लाख ५० हजार रोजगारी सिर्जना गर्ने लक्ष्य राखेको छ। सूचना प्रविधि, उद्योग, पर्यटन, निर्माण, यातायात, वित्तीय क्षेत्र, खनिज, कला मनोरञ्जनलगायत अन्य सेवा क्षेत्रमा रोजगारी सिर्जना गर्ने कांग्रेसले घोषणापत्रमा छ। उद्योग, निजी क्षेत्रका छाता संगठन, तीनै तहका सरकार र प्राविधिक शिक्षा एवं व्यावसायिक तालिम परिषद्को सामूिहक पहलमा रोजगारीका अवसर सिर्जना गर्ने कांग्रेसको योजना छ। विदेशबाट फर्किएका युवालाई अबको जीवन स्वदेश मै नीति लिएर विदेशबाट हासिल गरेको सीप र आर्जन गरेको पुँजीको आधारमा स्थानीय तहसँग सहकार्य गरी उद्यममा संलग्न गराउन प्रेरणा र प्रोत्साहनको कार्ययोजना बनाउने कांग्रेसको वाचा छ। रोजगार प्राधिकरणमार्फत रोजगारी : माओवादी माओवादी केन्द्रले राष्ट्रिय रोजगार प्राधिकरण गठन गर्ने जनाएको छ। सबैलाई रोजगारी र सामाजिक सुरक्षा दिने वाचा माओवादीको छ। प्राधिकरणमार्फत सरकारी तथा निजी क्षेत्रका निकाय एवं प्रतिष्ठानसँग समन्वय गरी एकीकृत रोजगारीका कार्यक्रम सञ्चालन गर्ने उल्लेख छ। रोजगार तथा स्वरोजगार कार्यक्रम सञ्चालन गर्ने हालका सबै संरचनालाई प्राधिकरणमा समाहित गरिने जनाइएको छ। मुलुकलाई आवश्यक जनशक्तिको प्रक्षेपण गरी त्यस अनुरूप योजना बनाउने माओवादीको घोषणापत्रमा उल्लेख गरिएको छ। प्राधिकरणमार्फत राष्ट्रिय गौरवका आयोजना, उत्पादनमा आधारित कृषि परियोजना, पर्यटन र औद्योगिक प्रतिष्ठानमा १० लाख युवालाई रोजगारी दिइने माओवादीले घोषणा गरेको छ। आगामी पाँच वर्षभित्र २० लाख युवालाई छोटो माध्यमबाट रोजगार र स्वरोजगार बनाउने प्राधिकरणले अभिमुखीकरण तालिम, बिउ, पुँजी, सहुलियतपूर्ण कर्जा र प्राविधिक सहयोग उपलब्ध गराउनेछ। रोजगारी र उद्यमशीलता विकासमा महिलालाई प्राथमिकता दिने, वैदेशिक रोजगारीमा रहेका युवालाई नेपाल फर्केपछि रोजगारीस्वरोजगारी सुनिश्चित गर्न प्राधिकरणले अनलाइनमार्फत परामर्श दिई उद्यमव्यवसायको परियोजना प्रस्ताव तयार गर्न सहयोग गर्ने उल्लेख छ। श्रम क्षेत्रलाई व्यवस्थित र मर्यादित बनाउने, समान कामको समान ज्याला प्रणाली लागू गर्ने, न्यूनतम पारिश्रमिक निर्धारण एवं कार्यान्वयनमा देखिएका समस्या समाधान गर्न स्वचालित ज्याला प्रणाली लागू गर्नेछ। योगदानमा आधारित सामाजिक सुरक्षा कार्यक्रमको दायरा विस्तार गरी यसको कार्यान्वयनलाई प्रभावकारी तुल्याउने तथा सामाजिक सुरक्षा कोषमा राज्यका तर्फबाट गरिने लगानी वृद्धि गर्दै लैजाने माओवादीको योजना छ। रोजगारीमूलक शिक्षा : समाजवादी एकीकृत समाजवादीले रोजगारमूलक शिक्षामा विशेष जोड दिएको छ। प्राविधिक सीपमूलक तालिम दिएर प्राविधिक तथा व्यावसायिक जनशक्ति उत्पादन गरी रोजगारीमा प्राथमिकता दिने उल्लेख छ। अन्तर्राष्ट्रिय स्तरका प्राविधिक तालिम तथा रोजगारी उपलव्ध गराउन समन्वय गर्ने उल्लेख छ। एक घर, एक सीप र एक रोजगारी को अवधारणाअनुसार सीप विकास, स्वरोजगारी, रोजगारी, उद्यमशीलता र रोजगारदाताको साझा सीप बजार स्थापना गरी स्वदेशमै श्रमशक्तिको उपयोग गर्ने नीति समाजवादीले लिने भएको छ। पालिकामा युवा विभाग गठन गरी १८ वर्षदेखि ४० वर्षसम्मका युवाको तथ्यांक संकलन गर्ने उल्लेख छ। बेरोजगारलाई रोजगारी उपलब्ध गराउनका लागि स्वरोजगारका योजना ल्याउने समाजवादीको घोषणापत्रमा समेटिएको छ। स्वदेशमै रोजगारी सिर्जना गरी विदेश पलायन रोक्ने, उद्यमशीलता वृद्धि गरी युवालाई स्वरोजगारतर्फ आकर्षित गर्ने, सीपमूलक तालिम केन्द्रमार्फत युवालाई तालिम दिएर स्वरोजगारका अवसर दिने, सलुभ र सरल कर्जाको व्यवस्था समाजवादीले जनाएको छ। सहकारीमार्फत रोजगारी : राप्रपा राप्रपाले एक परिवार एक रोजगार अवधारणा प्रभावकारी रूपमा कार्यान्वयन गर्ने जनाएको छ। रोजगार प्रवद्र्धन गर्न उद्योग तथा कलकारखानालाई छुट दिने राप्रपाले घोषणा गरेको छ। सहकारी क्षेत्रबाट रोजगारी सिर्जना गर्ने राप्रपाले जनाएको छ।"
"कर्णालीमा पुल भत्किन्छ, राजनीतिले देख्दैन","कालिकोट : कर्णाली नदीको झोलुंगे पुल बाढीले भत्काएको असोज तेस्रो सातामै हो। तर, यसको मर्मत वा विकल्पमा न जनप्रतिनिधिले चासो दिए न त अरू कुनै नेताले। बाढीबाट बचेको पुलको भागबाटै ज्यानको बाजी थापी यात्रुको आउजाउ हुन थालेपछि स्थानीयवासी मिलेर भर्याङसम्म लगाए। तर, जोखिम टरेको छैन। चुनावमा अनेक प्रतिबद्धतासहित गाउँगाउँ पुग्ने नेताले यस्ता समस्या देखेका छैनन्। उनीहरू विभिन्न चुनावी एजेन्डा लिएर गाउँगाउँमा लोक रिझ्याउन भने लागिपरेका छन्। तर, नागरिकले भोगिरहेका यस्ता समस्याप्रति गम्भीर देखिएका छैनन्। यो झोलुंगेले कालिकोटका नरहरिनाथ गाउँपालिका र खाँडाचक्र नगरपालिकालाई जोड्छ। जीर्ण पुलमा कठिन यात्रा गर्न बाध्य भएको नरहरिनाथ१ का हिक्मत विष्टले बताए। स्थानीयवासीले जीर्ण पुलमा सहज यात्राका लागि भर्याङ बनाएका रहेछन्। तर, यहाँका जनप्रतिनिधिले मर्मत गर्न, अर्को पुल बनाउन चासो दिएको देखिएन, भाइको नागरिकता बनाउन जिल्ला सदरमुकाम आउँदै गरेका विष्टले भने। नागरिक समाजका अगुवा भरतराज विष्टका अनुसार कालीकोटमा विकास निर्माणका अधिकांश आयोजना अलपत्र छन्। कर्णाली राजमार्गका दर्जनौं पुल निर्माण नहुँदा सास्ती भइरहेको छ। हाम्रो जिल्लाबाट नेताहरू सांसद मात्र चुनिए। यहाँका जनजीविकाका सवालहरू सम्बोधन गर्न सकेनन्, नागरिक अगुवा विष्ट भन्छन्, सधैं निर्वाचनको समयमा लोकप्रिय नाराहरू लगाउँछन्। तर, ती नारा कार्यान्वयन हुँदैनन्। निर्वाचनका बेला गाउँगाउँमा घोषणापत्र, मतपत्र हप्तादिनमा छ्यापछ्याती आउँछन्। यहाँका विद्यालयमा शैक्षिक शत्र सकिन लाग्दा पनि पाठ्यपुस्तक आउँदैन। यो हाम्रो विडम्बना हो। गत असोज १९ देखि २५ गतेसम्म अवधिमा कर्णाली नदी पुलमाथि बगेको थियो। त्यस बेला बाढीले बगाएर ल्याएका काठ, ढुंगा र बालुवा पुलमै ठोक्किए। त्यही क्रममा पुलका लठ्ठाहरू दोब्रिए। फट्टा र साइडमा लगाइएको जाली बगे। झन्डै १ सय मिटर लामो यो पुलको ७० मिटरजति भाग उजाड बनेको छ। तर, बाढीबाट बचेको भागबाट स्थानीयवासीले नदी तर्न थालेका हुन्। पुलमा चढ्न सहजताका लागि भर्याङ लगाइएको छ। यही छेउमा जिते बजार छ। यो बजारलाई कर्णाली प्रवेशद्वारका रूपमा लिइन्छ। सुर्खेतबाट दैलेख हुँदै साबिक कर्णाली आउने हरेक यात्रु यही बाटो भएर जुम्ला, मुगु, बाजुरादेखि हुम्लासम्म जान्छन्। कालीकोटबाट बाजुरा हुँदै हुम्लासम्मको मुख्य राजमार्ग कर्णाली करिडोर पनि यही बाटो भएर जान्छ। कर्णाली नदीमा रहेको यो झोलुंगे पुल बाढीले भत्काएको असोज तेस्रो सातामै हो। तर, यसको मर्मत वा विकल्पमा न जनप्रतिनिधिले चासो दिए न अरू नेताले नै। बाढीबाट बचेको पुलको भागबाटै ज्यानको बाजी थापी आउजाउ हुन थालेपछि स्थानीयवासी मिलेर भर्याङ लगाए। तर, जोखिम टरेको छैन। चुनावमा अनेक प्रतिबद्धतासहित गाउँगाउँ पुग्ने नेताले यस्ता समस्या देखेकै छैनन्। नागरिक अगुवा भन्छन्, सधैं निर्वाचनको समयमा लोकप्रिय नारा लगाउँछन्। तर, कहिल्यै कार्यान्वयन गर्दैनन्। कर्णाली नदीमा गाडी वारपार गर्न जिते बजारनजिकै खुलालुमा पक्की पुल छ। पैदल यात्रीले भने यही झोलुंगे प्रयोग गर्ने गरेका हुन्। तर, बाढीले क्षति पुर्याएपछि यात्रा असहज बनेको थियो। पुल पूरा क्षति भएको क्षेत्रमा नदीको अर्को भँगालो छ। जहाँ फलामका डन्डी तेस्र्याई बाँसका कप्टेरा बिच्छ्याएर त्यस माथिबाट आउजाउ चलिरहेको छ। पुलको अवस्थासँगै सामाजिक सञ्जालमा आलोचना भएपछि पूर्वमुख्यमन्त्री महेन्द्रबहादुर शाहीले चासो दिएका छन्। पुल चढ्न बनाइएको भर्याङका कारण जोखिम थपिएको उनको भनाइ छ। पुलसँग जोडेर आफ्नो आलोचना गरिएको भन्दै शाहीले यो पुल बन्द गर्नुपर्ने बताएका हुन्। जिते बजार पनि बाढी र पहिरोको उच्च जोखिममा छ। असोजको बाढीले धेरै पसल बगायो। यो बजारलाई अब सुरक्षित स्थानमा सार्नुपर्छ, कालीकोटबाट प्रतिनिधिसभा सदस्यका उम्मेदवार रहेका शाहीले भने, अब कर्णाली करिडोरस्थित लालीघाट जोड्ने अर्को झोलुंगे पुल बनाउनुपर्छ। उनले यसका लागि आफूले पहल गर्ने बताए। तत्काललाई भने जिते बजारभन्दा करिब एक किलोमिटर टाढा रहेको खुलालुस्थित बेलिब्रिजबाट आवतजावत गर्नुपर्ने उनको भनाइ छ। बाढीले बगाएको जीर्ण पुलमा भर्याङ लगाएर आवतजावत गर्न लगाउँदा थप दुर्घटना हुने उनले बताए। सत्ता गठबन्धनका उम्मेदवार शाही जिल्लाकै अति विकट क्षेत्रका रूपमा चिनिने पलाँतामा छन्। उनले कालीकोटलाई विकासको मूलधारमा पुर्याउन आफूले गरेका सबै प्रतिबद्धता पूरा गर्ने बताए। कर्णाली राजमार्गको स्तरोन्नति, सुनथराली विमानस्थल निर्माण पूरा गरी नियमित सञ्चालन, यहाँका प्राकृति स्रोतसाधनहरू सदुपयोग गर्ने गरी नीतिगत व्यवस्था गर्नका लागि मैले पहल लिनेछु, उनले भने, कालीकोटलाई राष्ट्रिय राजनीतिको मूलधारमा पुर्याउँछु। कालिकोटको जिते बजारनजिक कर्णाली नदीको झोलुंगे पुल बाढीले भत्काएपछि बाँकी भागमा लगाइएको भर्याङबाट ओर्लिंदै यात्रु । तस्बिर : बिस्नप्रसाद न्यौपाने एमालेबाट प्रतिनिधिसभा सदस्य उम्मेदवार नगिन्द्र शाही नेसनल पनि पलाँता क्षेत्रमै छन्। उनले कालिकोटको विकास र समृद्धिका लागि आफ्नो उम्मेदवारी रहेको बताए। विगतका प्रतिनिधिहरूले गर्न नसकेका, अधुरा रहेका विकास योजना पूरा गर्ने, कालीकोटवासीको विकास र समृद्धिको सपना पूरा गर्ने मेरो मुख्य प्रतिबद्धता हो, शाहीले भने। उनले पटकपटक परीक्षण भएका नेताभन्दा नयाँ अनुहारलाई जनताले रुचाउने गरेको उनको भनाइ छ। मेरो जितले कर्णाली राजमार्गको स्तरोन्नति हुनेछ। ३७ वर्षदेखि निर्माणाधीन अवस्थामै रहेको विमानस्थल सञ्चालनमा आउनेछ, उनले भने, कालीकोटका हरेक नागरिकहरूले आफ्नो प्रतिनिधि चुनिएको अनुभूति दिलाउनेछु। सत्ता गठबन्धनबाट प्रदेशसभा (ख) का उम्मेद्वार कांग्रेसका हिक्मतबहादुर बिष्ट पनि पलाँता क्षेत्रमै छन्। उनले विकास निर्माण, युवा रोजगारी, कालीकोटका सम्भावनालाई राजधानीसँग जोडेर विकासको गतिलाई तीव्रता दिने प्रतिबद्धता जनाए। उनले भने, ३० वर्षदेखि कालीकोटमा कांग्रेसले निर्वाचन जितेन। जनताका समस्याहरू पनि जस्ताका त्यस्तै रहे। अब जनता पनि कांग्रेसलाई अवसर दिन आत्तुर छन्। मैले नागरिकका बीचमा राखेका सबै प्रतिबद्धताहरू अक्षरस पालना गर्छु। प्रदेशसभा (क) का उम्मेदवार दुर्गबहादुर रावतका पनि एजेन्डा लोकप्रिय छन्। एमालेबाट प्रदेश सभा (ख) का उम्मेद्वार वीरेन्द्र बोगटीलगायत अन्य उम्मेदवारहरू पनि लोकप्रिय नाराहरू लिएर गाउँगाउँमा चुनावी अभियानमा छन्। नरहरिनाथ गाउँपालिकास्थित सुनथराली विमानस्थल ३७ वर्षदेखि निर्माणाधीन अवस्थामै छ। २०४२ सालदेखि निर्माण थालिएको विमानस्थल यहाँका राजनीतिक दल र तीनका नेतृत्वले गरेको उदासीनताकै कारण अधुरै छ। २०४२ सालपछि राप्रपाबाट धर्मदत्त उपाध्याय, कांग्रेसबाट तिलकप्रसाद न्यौपाने, एमालेबाट प्रेमबहादुर सिंह, यज्ञराज न्यौपाने हुँदै २०६४ सालपछि नरहरिनाथबाटै सांसद निर्वाचित खड्गबहादुर विश्वकर्मा प्रकाण्ड पर्यटनमन्त्रीसमेत बने। तर त्यो विमानस्थल बनेन। उनी माओवादी बिभाजनमा मोहन वैद्य हुँदै नेत्रविक्रम चन्दतिर लागे। उनी चन्द नेतृत्वको पार्टीका नेकपाका प्रवक्ता छन्। २०७० सालमा महेन्द्रबहादुर शाही निर्वाचित भए। २०७४ सालमा उनी प्रदेश (ख) मा पर्ने यही क्षेत्रबाट प्रदेश सांसद चुनिए। कर्णाली प्रदेशका मुख्यमन्त्री बने। तापनि बिमानस्थल निर्माणको कामले गति लिएन। उनी प्रतिनिधिसभा सदस्यमा सत्ता गठबन्धनबाट उम्मेदवार छन्। कर्णाली राजमार्गअन्तर्गत सेनाले २०६३ सालमा सुर्खेतदेखि जुम्ला खण्डको ट्याक खोल्यो। साँघुरो सडकमै ग्राभेल र ओटाशील प्रविधिमा कालोपत्रे गरियो। जुन बर्षादले बगायो। राजमार्गको अवस्था दयनीय छ। ट्याक खोलिएको दुई दशक बित्न लाग्दा पनि दुई लेनको बन्न सकेको छैन। पटकपटक दुर्घटनाले यो राजमार्ग मृत्यु मार्गका रूपमा परिचित छ। अर्को राष्ट्रिय गौरवबको आयोजना कर्णाली करिडोर २०६५६६ मा निर्माण थालियो। ठेकेदारको लापरबाहीका कारण नागरिक आन्दोलनपछि २०७० चैत ५ गते मन्त्रिपरिषद्को निर्णयले यो राजमार्ग निर्माणको जिम्मा सेनालाई दिइयो। २०७४ सालदेखि यो करिडोरमा गाडी गुडे। यो राजमार्ग ठाउँठाउँमा पहिरोका कारण अबरुद्ध छ। गाडी चढेर यात्रा गर्ने कालीकोट, बाजुरा, हुम्लासम्मका नागरिकले पैदल हैरानीको यात्रा गरिरहेका छन्। हाम्रो जिल्लाबाट नेताहरू सांसद मात्र चुनिए। यहाँका जनजीविकाका सवालहरू सम्बोधन गर्न सकेनन्। सधैं निर्वाचनको समयमा लोकप्रिय नारा लगाउँछन्। तर, कहिल्यै कार्यान्वयन हुँदैनन्। भरतराज विष्ट, नागरिक समाजका अगुवा जीर्ण पुलमा जोखिमपूर्ण यात्रा गर्नुपर्ने बाध्यता छ। स्थानीयवासीले सहज यात्राका लागि भर्याङ बनाएका रहेछन्। तर, यहाँका जनप्रतिनिधिले मर्मत गर्न वा अर्को पुल बनाउन चासो दिएको देखिएन।हिक्मत विष्ट, स्थानीयवासी हामीले पहिला यात्रा नगर्न भन्दै सूचना नै टाँस्यौं। तर, यात्रुले यात्रा गर्न छाडेनन्। अहिले केही मर्मत त गरिएको छ। पूर्णरूपमा सुरक्षित छैन।तिलक डाँगी, प्रहरी नदीले बगाएर ल्याएका मुढाबाट १८ फिट कडी चिर्यौं। फल्याक चिर्यौं। एक हप्तासम्म नदी किनारमा काम गर्यौं। अनि, जीर्ण झोलुंगेमा चढ्न सजिलोका लागि भर्याङ बनायौं।नरजंग मल्ल, होटल व्यवसायी वर्षा रोकिएपछि असोज २७ गतेदेखि ज्यानै जोखिममा राखेर आउजाउ हुन थाल्यो। पुलको बाँकी ३० मिटर भागसम्म सहजै र बाँकी जीर्ण पुलबाटै यात्रा गर्न थाले। कतिपयले फलामको लठ्ठामा झुन्डिएर यात्रा गरे। प्रहरीले यो पुल जीर्ण रहेको भन्दै यात्रा नगर्न सूचना टाँस्यो। तापनि यात्रुले क्षतिग्रस्त पुलबाटै यात्रा गर्न छाडेनन्। सर्वसाधारणले अटेर गर्दा थप जोखिम बढेको जनाइएको छ। हामीले पहिले यात्रा नगर्न भन्दै सूचना नै टाँस्यौ। तर, मानिसहरूले यात्रा गर्न छाडेनन्, अस्थायी प्रहरी पोस्ट हुल्मका इन्चार्ज असई तिलक डाँगीले भने, अहिले केही मर्मत त गरिएको छ। पूर्ण रूपमा सुरक्षित छैन।कालीकोटका रास्कोट, पचालझरना, पलाँता, सान्नीत्रिवेणी र नरहरिनाथ गरी पाँच पालिकाका साथै बाजुरा र हुम्लाबाट आउने यात्रु गाडी चढ्ने स्थान जिते बजारको छहरा थियो। त्यहाँ नपुगे गाडीमा सिट पाइँदैन। हुल्म बजार नआए खान र बस्नै पाइँदैन। हुल्म र जितेका यातायात समितिमा आबद्ध व्यक्तिहरू पुल निरीक्षणमा गए। मर्मतको प्रयास गरे। तर, सकेनन्। त्यही बेला हुल्म बजारस्थित तिला कर्णाली स्टाफ होटलका सञ्चालक नरजंग मल्ल पुलको अवस्था कस्तो रहेछ भनेर हेर्न जिते बजार पुगे। उनले ५० हजारमा ठेक्का दिए मर्मत गरी झोलुंगे सञ्चालनमा ल्याइदिने भनेर यातायात व्यवसायीसमक्ष कुरा राखे। समझदारी भईवरी पुल मर्मत गर्न थाले। भर्याङ बनाएर पुल चढ्न मिल्ने बनाए। नदीले बगाएर ल्याएका मुढाबाट १८ फिट कडी चिर्यौं। फ्ल्याक चिर्यौं। एक हप्तासम्म लगातार नदी किनारमा काम गर्यौं, मल्लले भने, अनि जीर्ण झोलुंगे पुलमा चढ्न सजिलोका लागि भर्याङ बनायौं। उनले आफ्नो २ लाख जति खर्च भएको र त्यसमा यातायात व्यवसायीले ३० हजार रुपैयाँ दिएको बताए। ठाउँ सर्न मान्दैनन् व्यापारी जिते बजार २०६३ सालदेखि सञ्चालनमा छ। उक्त बजार उठाउन पटकपटक प्रशासनले आग्रह गर्यो। तर, त्यहाँका व्यापारीहरूले सबैको पायक पर्ने बजार भन्दै छाड्न मानेनन्। गत असोज १९ गते कर्णाली नदीमा आएको बाढीले पुल मात्र बगाएन। साँझमा देखिने जितेको सुन्दर बजार बिहान पूरै बगर बन्यो। २०६३ सालमा जब सुर्खेतबाट गाडी कालीकोट हुँदै जुम्ला पुगे। त्यतिबेला दैलेखको खिड्कीज्यूला बजारदेखि कालीकोटको जितेगडामा बजार सरेको थियो। जिते बजारमा एक दशकदेखि होटल व्यवसाय गर्दै आएका हरिकृष्ण बमले भने, बर्सेनि कर्णाली नदीमा पानीको वहाव बढ्थ्यो, तर पुलसम्म छोएको थिएन। बजारमा पनि कुनैकुनै वर्ष बढी वर्षा भएपछि बजार पछाडिका शौचालयहरू भत्काउँथ्यो। अहिले त बजारै बगायो।"
इलाम कांग्रेसका हजार टोल इकाई परिचालन,"इलामः नेपाली कांग्रेस इलामले मंसिर ४ मा हुने प्रतिनिधि सभा तथा प्रदेश सभा सदस्य निर्वाचनमा सत्ता गठबन्धनका उम्मेदवारलाई विजयी गराउन आफ्ना हजार भन्दा बढी टोल इकाईलाई परिचालन गरेको छ । कांग्रेसको विधान अनुसार जिल्ला तहमा टोल इकाई, वडा समिति, पालिका समिति, प्रदेश सभा क्षेत्रीय समिति, क्षेत्रीय समिति र जिल्ला समिति रहने व्यवस्था छ । भुगोलमै रहेको टोल समितिसहित कांग्रेसका सबै इकाई अहिले निर्वाचनमा होमिएको उनले बताए । इलाममा नेपाली कांग्रेस, नेकपा (एकीकृत समाजवादी) र नेकपा माओवादी केन्द्रको सत्ता गठबन्धनका साझा उम्मेदवार चुनावी मैदानमा छन् । देवानले भने, गठबन्धनका उम्मेदवारलाई जिताउन कांग्रेस सम्पूर्ण रुपले लागेको छ । कांग्रेस नेता भेषराज आचार्यले पनि नेपाली कांग्रेस एक ढिक्का भएर चुनावी मैदानमा उत्रिएको बताए । उनले गठबन्धनका सबै उम्मेदवारले विजय हासील गर्ने दावी गरे । इलामको दुबै क्षेत्रमा गठबन्धनको घटक नेपाली कांग्रेसका मतदाताको सघन मत रहेको स्थानीय तहको निर्वाचन परिणमले देखाएको छ । आचार्यले भने, गठबन्धनका सबै उम्मेदवारलाई यस पटक विजयको माला लगाउने तयारी सहित चुनावी मैदानमा छौं । गठबन्धनका तर्फबाट इलाम क्षेत्र १ प्रतिनिधि सभामा नेकपा (एस)का सम्मानित नेता झलनाथ खनाल चुनावी मैदानमा छन् । त्यहाँ एमालेका जिल्ला अध्यक्ष महेश बस्नेत, स्वतन्त्र उम्मेद्धवार विक्रम पाण्डे , जनता समाजवादीका कमलकुमार राई, नेपाली कांग्रेस (बिपी)का गणेशप्रसाद पौडेल, संघीय लोकतान्त्रिक राष्ट्रिय मञ्चका जितकुमार मुखिया, राष्ट्रिय प्रजातन्त्र पार्टीका तोयानाथ शर्मा सापकोटा, मंगोल नेसनल अर्गनाइजेसनका बुद्धलाल मेचे, राष्ट्रिय जनमुक्ति पार्टीका पदमबहादुर लिम्बू तथा स्वतन्त्र उम्मेदवारद्वय निमातेञ्जिङ शेर्पा र नेत्रप्रसाद रेग्मीको उम्मेदवारी छ । प्रदेश सभाका लागि इलाम क्षेत्र न १ (१) मा गठबन्धनका तर्फबाट खिनु लङ्वा लिम्बु र नेकपा एमालेकी सोभा पराजुली सहित चुनावी मैदानमा छन् । क्षेत्र १(२)मा गठबन्धनका समशेर राई र एमालेका दिपक थेवे सहित चुनावी मैदानमा छन् । इलाम क्षेत्र नम्बर २ मा सत्ता गठबन्धनको तर्फबाट प्रतिनिधिसभा सदस्यमा नेपाली कांग्रेस जिल्ला सभापति डम्बरबहादुर खड्का र एमालेका उपाध्यक्ष तथा संविधानसभा अध्यक्ष सुवासचन्द्र नेम्बाङ उम्मेदवार छन् । उनले यो क्षेत्रमा २०५६ सालयताका सबै संसदीय र संविधानसभा निर्वाचन जितेका छन्। आउँदो निर्वाचनमा पनि नेम्बाङ र गठबन्धनका उम्मेदवार खड्काबीच नै मुख्य प्रतिस्पर्धा हुने आँकलन धेरै मतदाताको छ । राष्ट्रिय जनमुक्ति पार्टीका खड्गप्रसाद पालुङ्वा, राष्ट्रिय प्रजातन्त्र पार्टीका गणेशप्रसाद दुलाल, संघीय लोकतान्त्रिक राष्ट्रिय मञ्चका गोविन्दसिंह लिम्बू, नेपाली कांग्रेस (बिपी) का डाकप्रसाद गौतम, स्वतन्त्र उम्मेदवार जुनु माखिम लगायत १४ उम्मेदवार प्रतिनिधिसभा क्षेत्र २ को चुनावी मैदानमा छन् । प्रदेश सभाका लागि इलाम क्षेत्र नं २ (१) बाट नेपाली कांग्रेस पूर्व क्षेत्रीय सभापति तथा प्रदेश कार्यसमिति सदस्य गोविन्द गिरी र नेकपा एमाले प्रदेश सदस्य एवम जिल्ला समन्वय समिति इलामका निवर्तमान प्रमुख गणेश बराल लगायत चुनावी मैदानमा छन् । इलाम क्षेत्र नं २ (२) बाट माओवादी केन्द्र इलाम सहइन्चार्ज तथा प्रदेश सदस्य हर्क लावती कान्छा र नेकपा एमाले इलामका निर्वतमान अध्यक्ष एवम पुर्व कृषिमन्त्री राम राना लगायत चुनावी मैदानमा छन् ।"
कात्तिक नाचमा 'बाथ: प्याखँ' को रौनक (तस्बिर),"काठमाडौं : ललितपुरको दरवार स्क्वायरमा कात्तिक नाच सुरु भएको छ। कात्तिक नाचको दोस्रो दिन हिजो मंगलबार बाथ: प्याखँ प्रस्तुत गरिएको थियो। मंगलबजारस्थित चार नारायण मन्दिरको कात्तिक डबलीमा तीन सय पुरानो कात्तिक नाचअन्तर्गत बाथ: प्याखँ प्रस्तुत गरिएको हो। सती जाने परम्परालाई नाचमा देखाइएको थियो। कात्तिक १५ गतेदेखि सुरु भएको कात्तिक नाचको पहिलो दिन सुदामा प्याखँ,दोस्रो दिन बाथ प्याखँ प्रस्तुत गरिएको थियो। ९ दिनसम्म सञ्चालन हुने यो नाच पाटनको प्रसिद्ध नाच मानिन्छ। १६९७ मा गुरुद्वय हरिवंश उपाध्याय र विश्वनाथ उपाध्यायको सहयोगमा राजा सिद्धिनरसिंह मल्लले यो नाच सुरु गरेका हुन्। लोक नाटकमा ब्रह्मा, विष्णु र महेश्वरले मानव अवतार लिई धर्तीमा आई गरेका काम भूत, भविष्य र वर्तमानमा पर्ने असरबारे देखाइन्छ। सोही अवसरमा मंगलबार बाथ प्याखँ नामक नाच देखाइएको थियो।"
रेलको कुरा गर्दा मजाक उडाउनेले घोषणा पत्र बेच्न रेल छाप्नुपर्यो : अध्यक्ष ओली,"काठमाडौं : पूर्वप्रधानमन्त्री एवम् नेकपा एमालेका अध्यक्ष केपी शर्मा ओलीले एमालेको देश बनाउनेबाहेक अर्को उद्देश्य नभएको बताएका छन्। बुधबार काठमाडौं निर्वाचन क्षेत्र नम्बर १ मा आयोजित कार्यक्रममा बोल्दै ओलीले कांग्रेसमाओवादीका कार्यकर्तालाई एमालेमा प्रवेश गर्न आह्वान गर्दै देश बनाउने अभियानमा सामेल हुन आग्रह गरेका हुन्। उनले भने, एमालेमा आउन सक्नुहुन्न भने पनि भोट चाहिँ एमालेमा हाल्नुहोला। देशको भविश्य सोच्नुहोला। ओलीले सर्वोच्च अदालतभित्रै अराजकता मौलाएको दाबी गरे। ओलीले अहिलेको सरकार प्रतिगमनको फल भएको टिप्पणी गर्दै भने यो सरकार असंवैधानिक र असंसदीय हो। ओलीले पार्टीभित्र गुट उपगुट अन्त्य भएकोसमेत स्पष्ट पारे। उनले जनतालाई घोषणापत्र अनुसार ग्यारेन्टी दिएर एमालेलाई मतदान गर्न आह्वान गरे। पूर्वप्रधानमन्त्री ओलीले हिजो रेलको विरोध गर्नेहरू अहिले एमालेलाई पछ्याउन बाध्य भएको दाबी गरे। ओलीले रेलको कुरा गर्दा मजाकमा उडाउनेहरू अहिले आफ्नो घोषणापत्रमा रेलको थुतुनो नदेखाई बेच्न नसक्ने भएको उल्लेख गरे। ओलीले भने, परराष्ट्रमन्त्री अस्ति चाइना जानुभयो। रसुवाकाठमाडौं रेलको अब डिटेल सर्भेका लागि सम्झौता गरेर आउनुभयो। जुन हामीले योजना अगाडि सारेका थियौं। चाहिँदो रहेछ त। हामीलाई पछ्याउनुभयो त। रेलको कुरा गर्दा मजाकमा उडाउनेहरू एउटा आफ्नो घोषणापत्रमा रेलको थुतुनो नदेखाईकन बेच्न नसक्ने, घोषणा पत्र बेच्न रेल देखाउनुपर्यो, रेल छाप्नुपर्यो अहिले। ओलीले एमाले सरकारको पालामा लिक बनाइएको, रेल किनेर ल्याएर चलाइएको प्रष्ट पारे। जनकपुर जाँदा रेल नचढेर धरै नभएको बताउँदै उनले कांग्रेस र माओवादीका घरपरिवारले हुरुक्क पारेको बताए। अहिले जनकपुर जाँदा त रेल नचढेर धरै छैन। अहिले त एमाले सरकारको पालामा लिक बनाइयो, रेल किनियो, ल्याइयो, चलाइयो। त्यो रेल एक पटक चढ्न लैजाउन भनेर घरघरमा दबाब दिन थाल्या छन्। खासगरी, कांग्रेस र माओवादीका घरपरिवारले हुरुक्क पारेका छन्। म चुनावतिर लागौँ कि तिमीहरूलाई रेल चढाउन लैजाउँ भन्ने अवस्था छ। ओलीले भने, मान्छेलाई रेल हेर्ने र चढ्ने इच्छा छ। म आफैँ पनि गएर त्यो रेल चढेँ। कति छिटै सुटुक्क पुर्यायो। काठमाडौं निर्वाचन क्षेत्र नम्बर १ मा एमालेबाट प्रतिनिधि सभामा किरण पौडेल र प्रदेशसभा सदस्य तर्फ निर्वाचन क्षेत्र नम्बर १मा रामप्रसाद अमागाई र निर्वाचन क्षेत्र नम्बर २ मा गणेशप्रसाद दुलाल उम्मेदवार रहेका छन्।"
बारामा विकासको बहार ल्याउँछु : श्रेष्ठ,"बारा : पूर्वमन्त्री एवम् नेकपा (एकीकृत समाजवादी) का नेता कृष्णकुमार श्रेष्ठ (किसान) ले बारा जिल्लामा विकासको बहार ल्याउने प्रतिबद्धता जनाएका छन्। बाराको परवानीपुरमा आयोजित बृहत्त पार्टी प्रवेश कार्यक्रममा नेता श्रेष्ठले बृहत् समृद्धिको सम्भावना भएर पनि अपेक्षित विकास हुन नसकेको बारा जिल्लाको समग्र विकासका लागि आफूले नेतृत्व लिने बताए। बाम लोकतान्त्रिक गठबन्धनबाट बारा४ बाट प्रतिनिधिसभा सदस्य उम्मेदवार बनेका श्रेष्ठले बारामा राष्ट्रिय महत्वका परियोजनाहरु आफूले अघि बढाउने प्रतिबद्धता जनाएका हुन्। करिडोर व्यवस्थित बनाउने, रोजगारी सिर्जना गर्ने, सिंचाई सुविधा पुर्याउने, कृषिको आधुनिकीकरण गर्ने जस्ता योजना समेत रहेको उनको भनाइ छ। सो अवसरमा नेकपा एमालेका नेता रामेश्वर पटेल नेतृत्वमा ३ सय जना नेकपा (एकीकृत समाजवादीण मा प्रवेश गरेका छन्। गत स्थानीय निर्वाचनमा परवानीपुर गाउँपालिकाका अध्यक्षका प्रत्यासी पटेल सो क्षेत्रमा एमालेका प्रभावशाली नेता मानिन्छ।"
"बिहीबार दिउँसो देशका तीन प्रदेशमा वर्षाको सम्भावना, राति मौसम सफा हुने","काठमाडौं : बिहीबार दिउँसो देशका तीनवटा प्रदेशमा वर्षा हुने सम्भावना देखिएको छ। जल तथा मौसम विज्ञान विभागअन्तर्गत रहेको मौसम पूर्वानुमान महाशाखाका अनुसार प्रदेश १, बागमती र गण्डकी प्रदेशका पहाडी भूभागका एकदुई स्थानमा हल्का वर्षाको सम्भावना रहेको हो। देशका अन्य पहाडी भूभागहरूमा आंशिक बदली रही बाँकी भूभागमा मौसम सामान्यतया सफा रहने विभागले जनाएको छ। रातको समयमा भने देशका पहाडी भूभागहरूमा आंशिक बदली रही बाँकी भूभागमा मौसम सामान्यतया सफा रहनेछ।"
बन्द हुने अवस्थामा पुग्यो जैविक मल उद्योग,"मोरङ: पछिल्लो पाँच वर्षदेखि सञ्चालनमा आएको प्रदेश नं १ को उचित जैविक मल उद्योग बन्द हुने अवस्थामा पुगेको छ । विसं २०७४ मा मोरङको पथरीशनिश्चरे२ मा तत्कालीन मुख्यमन्त्री शेरधन राईले उद्घाटन गर्नुभएको प्रदेश नं १ को एक मात्र जैविक मल उद्योग सञ्चालनमा आए देखिनै घाटामा चल्दै आएको छ । तीन करोड ५० लाख रुपैयाँको लगानीमा १५ वटा कृषि सहकारी संस्था र तीन वटा किसान समूहले एक बिघा क्षेत्रफल भाडामा लिएर उद्योग सञ्चालनमा ल्याएका हुन् । जैविक मल उद्योग काठमाडौँले उपत्यका बाहिर प्रदेश नं १ शाखा सञ्चालनमा ल्याए पनि प्रदेशमा नै बजार नपाउँदा उद्योग घाटामा चलिरहेको हो । प्रतिघण्टा एक टन मल उत्पादन गर्ने क्षमता रहेको उद्योगले माग नभएका कारण वार्र्षिक तीन सय टन मात्रै मल उत्पादन गरिरहेको छ । मलको अभाव र माटोको संरक्षण गर्ने उद्देश्यसहित सञ्चालनमा आएको उद्योगले सरकार र स्थानीय पालिकाको सहयोग नपाएका कारण बन्द हुने अवस्थामा पुगेको हो । तर यता सरकारले छठलगत्तै ६० हजार मेट्रिक टन रासायनिक मल भित्र्याउने भएको छ । कृषि तथा पशुपक्षी विकास मन्त्रालयअन्तर्गतको कृषि सामग्री कम्पनीले तिहार र छठ सकिए लगत्तै युरिया र डिएपी मल भित्र्याउने कम्पनीका प्रबन्ध सञ्चालक राजेन्द्रबहादुर कार्कीले जानकारी दिए । पथरी शनिश्चरेका पूर्वनगर प्रमुख दिलीपकुमार राईले वार्षिक १० लाखको मल खरिद गरी किसानलाई वितरण गर्दै आएका थिए । उक्त सहयोग पनि नयाँ जनप्रतिनिधि आएलगत्तै रोकिएपछि उद्योग सङ्कटमा परेको छ । सरकारले बाहिरबाट खरिद गर्ने रासायनिक मलको सट्टा जैविक मलको प्रयोग गरे बाहिरिने अर्बौ रुपैयाँ रोकिने उद्योगका सञ्चालक कृष्णचन्द्र महर्जन बताउँछन् । जैविक मलमा सरकारले चासो देखाए, किसानलाई अभिप्रेरित गरे माटोको सुरक्षा र अन्न उत्पादनमा वृद्धि हुने उनले बताए । जैविक मल प्रयोगमा ल्याए किसानको र राज्यको समस्या दुवै हल हुनुका साथै धेरैले रोजगारी पाउने छन् । तर नेपाल सरकारले रासायनिक मल युरिया प्रतिमेट्रिकटन छ सय ९३ डलरले खरिद गर्दैछ । सरकारले बाहिरबाट खरिद गरेर ल्याएको युरिया मल किसानलाई अनुदानमा उपलब्ध गराउँदै आएको छ । उद्योगले मल बनाउन धानको ढुटो (ब्रन), प्रेसमड, चिउरीको पिना, तोरीको पिना, हड्डीको धुलो र कृषि चुनको प्रयोग गर्ने गरेको छ । आठ केजी मलले एक कठ्ठा जमिनलाई पर्याप्त हुने बताइएको छ ।"
जाजरकोटबाट गर्भवतीको हवाइ उद्धार,"जाजरकोट: सुत्केरी हुन नसकेर जटिल अवस्थामा पुगेकी रेखा विकको हवाइ उद्धार गरिएको छ । जुनीचाँदे गाँउपालिका२ मजकोटकी २१ वर्षीया विकलाई हेलिकोप्टरबाट प्रदेश अस्पताल सुर्खेत लगिएको छ । सुत्केरी ब्यथा लागेको तीन दिनसम्म पनि बच्चा जन्मन नसकेपछि उनको अवस्था निकै जटिल भएको थियो । तत्काल सुविधा सम्पन्न अस्पताल नपुर्याए ज्यानै जान सक्ने स्वास्थ्यकर्मीको सुझावपछि राष्ट्रपति महिला उत्थान कार्यक्रमबाट उनको उद्धार गरिएको जाजरकोटका प्रमुख जिल्ला अधिकारी अन्जन श्रेष्ठले बताए । प्रदेश अस्पतालमा रेखाको पेटबाट मृत बच्चा निकालिएको छ । रेखाको स्वास्थ्य अवस्था भने अहिले खतरामुक्त रहेको चिकित्सकले बताएका छन् । स्थानीय स्वास्थ्य चौकी, गाँउपालिका र स्थानिय प्रशासनको पहलमा जोखिममा परेकी गर्भवतीको उद्धार गरिएको गाँउपालिका उपाध्यक्ष वीरेन्द्र शाहीले बताए"
लामिछानेविरुद्ध परेको मुद्दामा थुनछेक बहस 'हेर्दाहेर्दै' मा,"काठमाडौं : जिल्ला अदालत काठमाडौँमा राष्ट्रिय क्रिकेट टोलीका निलम्बित कप्तान सन्दीप लामिछानेविरुद्ध परेको मुद्दामा बुधबारदेखि थुनछेक बहस प्रारम्भ भएको छ। न्यायाधीश माधवप्रसाद घिमिरेको इजलासमा लामिछानेविरुद्ध थुनछेक बहस प्रारम्भ भए पनि सुनुवाइ नभ्याएकाले हेर्दाहेर्दैमा बिहीबारका लागि राखिएको छ। सो मुद्दामा सरकारी वकिलका तर्फबाट चार जनाले बहस गर्दै लामिछानेले बलात्कार गरेको जिकिर गरे। भोलि लामिछानेका तर्फबाट बहस हुनेछ। सरकारी वकिल कार्यालयले लामिछानेविरुद्ध १७ वर्षीया किशोरीलाई बलात्कार गरेको आरोपमा यही कात्तिक १४ गते उक्त मुद्दा दायर गरिएको थियो। सरकारी वकिल कार्यालयले दर्ता गरेको मुद्दामा लामिछानेलाई १० देखि १२ वर्षसम्म कैद सजाय हुनुपर्ने माग गरिएको छ। मुलुकी अपराध संहिता, २०७४ को परिच्छेद १८ को करणीसम्बन्धी कसुरको दफा २१९ को उपदफा (३)को देहाय (घ) अन्तर्गतको कसुर गरेको अभियोग लगाइएको छ। संहिताको दफा २१९ को उपदफा (३) देहाय (घ) मा १६ वर्षभन्दा बढी १८ वर्षभन्दा कम उमेरकी महिलालाई करणी गरेमा १० देखि १२ वर्षसम्म कैद सजाय हुने व्यवस्था छ। लामिछानेले भने आफूविरुद्ध लागेको बलात्कार आरोप अस्वीकार गर्दै आफू निर्दोष रहेको र बलात्कार नगरेको बयान दिएका छन् भने पीडितले आफूमाथि बलात्कार भएको बयान दिएकी छिन्। लामिछानेविरुद्ध नाबालिकमाथि जबर्जस्ती करणी गरेको आरोपमा जाहेरी परेपछि उनलाई न्यायिक हिरासतमा राखिएको छ। प्रहरीले गत असोज २० गते उनलाई अन्तर्राष्ट्रिय विमानस्थलबाट प्रक्राउ गरेको थियो।"
फरार कार चालक पक्राउ,"भैरहवा : ओमसतिया गाउँपालिका४ पननीमा तीन जनाको ज्यान जाने गरी भएको दुर्घटनाका कार चालक पक्राउ परेका छन्। दुर्घटनापश्चात् कारसहित फरार रोहिणी गाउँपालिका३ का अजयकुमार चौधरीलाई रुपन्देही प्रहरीले भैरहवाबाट पक्राउ गरेको हो। प्रहरी उपरीक्षक रवीन्द्र रेग्मीका अनुसार चौधरीलाई भैरहवाको गल्लामण्डीबाट पक्राउ गरिएको हो। सोमबार भएको दुर्घटनापछि कार चालक चौधरी फरार थिए। प्रहरीले दिनभरि कारको खोजी गर्दा नभेटेपछि २५ हजार रुपैयाँको पुरस्कारसहित सर्वसाधारणलाई सूचना दिन अपिल गरेको थियो। सोमबार साँझ नै प्रहरीले बा८च ६५३२ नम्बरको कार सिद्धार्थनगर नगरपालिका११ पिप्रहियामा तिरपालले छोपेको अवस्थामा फेला पारेको रेग्मीले जानकारी दिए । फिक्का निलो रङको टाटा भिष्ट कारको टुक्रा घटनास्थलमा भेटिएको थियो। सोही प्रमाणका आधारमा प्रहरीले अनुसन्धान सुरु गरेको थियो। सोमबार भैरहवा परासी हुलाकी सडकखण्डमा भैरहवाबाट परासीतर्फ जाँदै गरेको सो कारले पाँच पैदलयात्रीलाई ठक्कर दिएको थियो। त्यसमध्ये ३५ दिने शिशुसहित दुई जनाको ज्यान गएको थियो। मृत्यु हुनेमा २८ वर्षीया प्रमिला कुर्मी, १४ वर्षीया सीमा कुर्मी र ३५ दिनको शिशु थिए। कारको ठक्करबाट रुपन्देहीमा एक महिने शिशुसहित तीन जनाको मृत्यु, दुई घाइते"
विश्वासमै धोका,"मित्रता कोसँग कसरी रहन्छ भन्न सकिन्न। नसोचेको मित्रता हुँदाको अवस्था के होला ? जबकि कछुवा र स्यालबीच हत्तपत्त मित्रता हुँदैन। तर, यहाँ भएको छ त्यो पनि गहिरो। कछुवा जंगलछेउको बस्तीमा र स्याल जंगलको बीचमा बस्थे। एउटा घटनाले तिनलाई नजिक बनाइदियो। स्याल छिटो दौडन सक्ने भएकाले कछुवा भएको ठाउँमा पुगिहाल्थ्यो। दुवैले एकअर्कालाई आपत् परेको बेला सहयोग गर्दथे। चारैतिर दौडँदा स्याल धेरै पटक समस्या पनि भोगिरहेको हुन्थ्यो। कामले हिँडिरहेको कछुवाले अप्ठ्यारोमा परेको स्याललाई विभिन्न सन्दर्भमा धेरै पटक सहयोग गरेको थियो। एउटै कारण स्यालमा छटपटी थियो। उसलाई कछुवालाई सहयोग गर्न नपाएकोमा चिन्ता बढेको थियो। एकदिन एउटा बाघले कछुवालाई समात्यो। कछुवा अत्तालियो। उसले सबैभन्दा पहिले स्याललाई सम्झियो। तर, स्याल त्यहाँ थिएन। कछुवालाई समातेपछि बाघले उसको खपटामा दाँत गाड्न खोज्यो। तर, बाघले दाँत गाड्न सकेन। यो दृश्य केही परबाट स्यालले हेरिरहेको थियो। त्यसपछि स्यालले भन्यो ए मित्र ! किन व्यर्थैको प्रयास गरिरहेका छौ ? चपाएर खाने नै हो भने पानीमा भिजाएर खाऊ। होइन भने दुःख गर्नुको अर्थ छैन। स्यालको कुरा बाघलाई चित्त बुझ्यो। बाघले कछुवालाई नरम गरेर खाने उद्देश्यले नजिकैको नदीमा लगेर छाड्यो। स्याल अलि परै बसेर यो दृश्य हेरिरहेको थियो। मनमनै हाँस्दै रमाउँदै गरेको बाठो स्यालको जुक्ति बाघले बुझेन। खाउँला भनेर पर्खी बसेको बाघ कछुवा नदीमा पसेपछि बिलाएपछि हस्स परेर फर्कियो। नैतिक शिक्षा : बलियो छु भनेर घमण्ड गर्नु उचित हुन्न। शक्तिशाली हुनु एउटा पक्ष हो। यसो भनेर पनि सधैं काम लागिँदैन पनि।"
४० लाख जरिवाना ठहर भएका एक जना पक्राउ,काठमाडौं : नेपाल प्रहरीले उच्च अदालत पाटनबाट ४० लाख रुपैयाँ जरिवाना ठहर भएका एक जनालाई पक्राउ गरेको छ। प्रहरीको केन्द्रीय अनुसन्धान ब्यूरो (सिआइबी)को टोलीले बैकिङ कसुर मुद्दामा उच्च अदालत पाटनबाट ४० लाख जरिवाना ठहर भएका कामरु कन्स्ट्रक्सन प्रालिका सञ्चालक नुवाकोट बेलकोटगढी नगरपालिका६ का भएका ५१ वर्षीय राममणि दाहाललाई मंगलबार पक्राउ गरी बुधबार सार्वजनिक गरेको हो। प्रहरीले बैङ्किङ कसुर मुद्दामा उच्च अदालत पाटनको गत भदौ ६ गतेको फैसलाले १० दिन कैद र जरिवाना ठहर भई फरार रहेका दाहाललाई धादिङको गल्छीबाट पक्राउ गरेको हो। कामरु कन्स्ट्रक्सन प्रालिका सञ्चालक दाहालले २०७७ मङ्सिर १५ गते उक्त कम्पनीको नाममा कुमारी बैंक लिमिटेडको चेकको रकम भुक्तान हुन नसकेको ठहर गर्दै उच्च अदालत पाटनले उक्त फैसला गरेको थियो। पक्राउ दाहाललाई आज जिल्ला अदालत पाटनको आदेशानुसार कैद भुक्तानका लागि नख्खु कारागार पठाइएको ब्यूरोले जनाएको छ।
लागुऔषध मुद्दाका तीनजना फरार प्रतिवादी पक्राउ,"कास्की : लागुऔषध मुद्दाका ३ जना फरार प्रतिवादीलाई प्रहरीले पक्राउ गरेको छ । पक्राउ पर्नेहरुमा पोखरा महानगरपालिका३० खोरखार बस्ने २६ वर्षीय सबिन गिरी, २२ वर्षीय सुजन कामी र उदयपुर जिल्ला त्रियुगा नगरपालिका१५ घर भई सोही महानगरपालिका२७ हमालचोक बस्ने २८ वर्षीय अनिल आले रहेका छन् । लागुऔषध मुद्दामा जिल्ला अदालत कास्कीको विभिन्न मितिको फैसलाले सबिन गिरीलाई ४ महिना २८ दिन कैद, सुजन कामीलाई ४ महिना ६ दिन कैद र अनिल आलेलाई ३ महिना २८ दिन कैद र २ हजार रुपैयाँ जरिवाना सजाय ठहर भई फरार रहेका उनीहरुलाई जिल्ला प्रहरी कार्यालय कास्की र ईलाका प्रहरी कार्यालय शिसुवाबाट खटिएको प्रहरीले पक्राउ गरेको हो । उनीहरुलाई आवश्यक कारबाहीको लागि जिल्ला अदालत कास्कीमा पेश गरिएको जिल्ला प्रहरी कार्यालय कास्कीले जनाएको छ ।"
"हतियार बुझाउन अटेरी, समयमै नबुझाए घरमै गएर बरामद गर्ने बागलुङ प्रहरीको तयारी","बागलुङ : बागलुङमा इजाजत प्राप्त हतियार बुझाउन हतियार धनीहरुले अटेरी गरेका छन् । आगामी मंसिर ४ गते हुने प्रतिनिधिसभा तथा प्रदेशसभा निर्वाचनलाई लक्षित जिल्ला प्रशासनको आग्रहपछि बागलुङमा ३० जनाले मात्रै हतियार प्रहरीलाई बुझाएका छन् । जिल्ला प्रशासन कार्यालय बागलुङले असोज १४ गते एक सार्वजनिक सूचना जारी गर्दै कार्तिक ६ गतेसम्म हतियार बुझाउन आग्रह गरेपनि बागलुङमा सोमबारसम्म ३० जनाले मात्र हतियार बुझाएको जिल्ला प्रहरी कार्यालय बागलुङले जनाएको छ । बागलुङमा दर्तावाला मात्रै १ सय २० भन्दा बढी हतियार छन् । तर, आफूसँग भएको हतियार प्रहरी प्रशासनमा बुझान हतियारधनीले तत्परता देखाएका छैनन् । प्रशासनले निर्वाचनलाई निर्वाचनलाई स्वच्छ, निष्पक्ष र सुरक्षित वातावरणमा सम्पन्न गर्न जिल्लाभित्र रहेका इजाजत पत्र प्राप्त हतियारहरु नजिकको प्रहरी चौकीमा बुझाउन आग्रह गरेको थियो । जिल्ला प्रहरी कार्यालय बागलुङका सूचना अधिकारी (प्रहरी नायव उपरीक्षक) गंगा बहादुर थापाले सोमबारसम्म ३० जनाले मात्र हतियार बुझाएको बताए । प्रनाउ थापाले प्रशासनको सूचनालाई आधार मानि छिटोभन्दा छिटो हतियार बुझाउनुको विकल्पन नरहेको बताए । इजाजत प्राप्त हतियारहरु कोकोसँग छ न्ने प्रशासनमा डाटा छ,' उनले भने, समयमै प्रहरीमा नबुझाएमा घरघरमै गएर बरामद गरी कानुन अनुरुप कारवाही गछौं । उनले आफूसँग भएको हतियार तुरुन्त प्रशासन र प्रहरी कार्यालय, इलाका कार्यालय, प्रहरी चौकी, पोष्टलगायतमा छिटोभन्दा छिटो बुझाउन आग्रह गरे । जिल्ला प्रशासन कार्यालय बागलुङका नासु राम प्रसाद शर्माका अनुसार बागलुङमा १ सय २० वटा जति दर्तावाला हतियार (बन्दुक) छन् ।"
सिमकोटमा विद्युत् सेवा ठप्प भएको एक महिनापछि पुग्यो जेनेरेटर,"सिमकोट : एक महिनादेखि अन्धकारमा रहेको सिमकोटमा विद्युत् सेवा सुरु गर्न नेपाल विद्युत् प्राधिकरणले नेपाली सेनाको हेलिकोप्टरबाट जेनेरेटर पुर्याएको छ। असोज १६ गतेदेखि परेको अविरल वर्षासँगैको पहिराले सदरमुकाम सिमकोटसहित खार्पुनाथ गाउँपालिकामा प्रसारण लाइन विस्तार गरेको पाँच सय किलोवाटको हिल्दुम साना जलविद्युत् आयोजना अवरुद्ध भएपछि जेनेरेटर ल्याएको हो। आयोजनाको प्रसारण लाइन विस्तार गरिएका बस्तीहरूमा तत्काल बत्ती बाल्नका लागि नेपाल विद्युत् प्राधिकरण केन्द्रीय कार्यालयको पहलमा २१५ केभिए क्षमताको जेनेटर ल्याइएको हो। विद्युत् लाइन नभएपछि निर्वाचन तयारीका काम समेत प्रभावित हुने भएपछि प्रमुख जिल्ला अधिकारी सीता परियारको पहलमा नेपाल विद्युत् प्राधिकरणका प्रमुख कार्यकारी निर्देशक कुलमान घिसिङले जेनेरेटर ल्याएर आफैं आएका हुन्। राष्ट्रिय सडक सञ्जालले नजोडिएको सिमकोटमा हवाइ जहाजमार्फत ढुवानी गर्न सम्भव नभएपछि मुगु जिल्लाको ताल्चा विमानस्थलबाट नेपाली सेनाको हेलिकोप्टरबाट जेनेरेटर सिमकोट ल्याइएको नेपाल विद्युत् प्राधिकरणका कार्यकारी निर्देशक कुलमान घिसिङले जानकारी दिए। 'निर्वाचनको सम्मुखमा जिल्लाका सबै कार्यालयको काम ठप्प भयो। दुर्गम जिल्लाका नागरिक एक महिनादेखि अन्धकारमा बस्नु परेको अवस्थालाई मध्यनजर गर्दै प्राधिकरणले हेलिकोप्टरमार्फत ढुवानी गरेर पनि वैकल्पिक व्यवस्थाका लागि जेनेरटर सिमकोट ल्याएको हो,' निर्देशक घिसिङले थपे। प्राधिकरणले ढुवानी गरेर ल्याएको जेनेरेटर सधैं ब्याकअपका रूपमा हुम्लामै रहने छ। पाँच सय किलोवाड क्षमताको हिल्दुम साना जलविद्युत् आयोजना नेपाल विधुत प्राधिकण हेल्दुम वितरण केन्द्रद्धारा जोडिएका लाइन अवरुद्ध हुँदा जिल्ला सदरमुकाम सिमकोटका ८ वडा र खार्पुनाथ गाउँपालिकाका पाँच वडाका सम्पूर्ण बस्ती करिब एक महिनादेखि अन्धकार छन्। गत असोज १६ गते परेको अविरल वर्षासँगैको पहिरोले विद्युत्को नहर भत्केर विद्युत् आपूर्ति बन्द भएपछि सिमकोट र खार्पुनाथ गाउँपालिकाका बस्तीहरू अन्धकार छन्। एक साताभन्दा बढी निरन्तर भएको वर्षाले विद्युतको हिल्दुममा भएको आयोजनाको नहर भाँसिएर ठूलो क्षति भएपछि विगत एक महिनायता विद्युत् अवरुद्ध छ। पहिराले आयोजनाको नहर एक ठाउँमा ५५ किटर र अर्को ठाउँमा २० मिटर गरेर ७५ मिटर भत्काएपछि आयोजना तत्काल सञ्चालन गर्न सम्भव नदेखिएपछि विद्युत् प्राधिकरणको केन्द्रसँगको समन्वयमा जेनेरेटर ल्याइएको हिल्दुम साना जलविद्युत् आयोजनाको सिमकोट वितरण केन्द्रका प्रमुख साजन ऐडीले जानकारी दिए। 'एक वर्ष अघिदेखि आयोजना नहर, पाइप, रिर्जव ट्ंयाकी र मेसिन मर्मतका लागि मायाँ कन्ट्रक्शनले लिएको ठेक्का एक वर्ष बितिसक्दा पनि काम अघि बढेकै थिएन' कार्यालय प्रमुख ऐडीले अन्नपुर्णसँग भने, 'त्यस्तो अवस्थाबाट जनतन विद्युत् आपूर्ति गरेको आयोजनामा यस पटक परेको वर्षासँगैको पहिराले थप क्षति पुर्याएपछि विद्युत् आपूर्ति लामो समय अवरुद्ध हुन पुगेको हो।' नहरको ७८ मिटर पाइप जिल्लामा पुर्याएर नहरमा विच्छाउने जिम्मा भएपछि आयोजनाको विद्युत् आपूर्ति सहज हुने भएपनि ढुवानीको समस्याले समयमा जिल्लामा पुर्याउन नसकिएको ठेकेदार कम्पनीका प्रोप्राइटर जीवन रोकायाले बताए। ठेकदार कम्पनीले अहिलेसम्म आयोजनाका २० वटा पाइप मात्रै जिल्लामा पुर्याएको आयोजनाले जनाएको छ। जिल्ला सदरमुकाम सिमकोटका ८ र छिमेकी खार्पुनाथ गाउँपालिकाका ५ वडा गरेर १३ वडाका सबै बस्तीहरूमा प्रसारण लाइन विस्तार गरेको आयोजना बिग्रिएपछि नहरमा रहेका प्यान टालटुल तथा मर्मतका लागि नेपाल विद्युत् प्राधिकरण कर्णाली प्रदेश प्रादेशिक कार्यालयले गएको आर्थिक वर्ष २०७८७९ मा २० लाख बजेट छुट्याएको थियो। डेढ वर्षमा देशभर राष्ट्रिय प्रसारण लाइन बन्छ : कार्यकारी निर्देशक घिसिङ नेपाल विद्युत् प्राधिकरणका कार्यकारी निर्देशक कुलमान घिसिङले अबको डेढ वर्षमा कर्णाली लगायत देशका सबै बस्तीहरूमा विद्युतको राष्ट्रिय प्रसारण लाइन जडान गर्ने बताएका छन्। २१५ केभिय क्षमताको जेनेटरसहित नेपाली सेनाको हेलिकोप्टरबाट हुम्ला सदरमुकाम सिमकोट पुगेका निर्देशक घिसिङले यस्तो बताएका हुन्। पछिल्लो समय विद्युत् प्राधिकरणले कर्णाली उज्यालो अभियान सञ्चालन गरेको बताएका निर्देशक घिसिङले अबको डेढ वर्षमा नेपालका कुनैपनि क्षेत्रका नागरिकले अँध्यारो त के लोडसेडिङको मारमा पनि बस्नु नपर्ने दावी गरे। 'राष्ट्रिय प्रसारण लाइनमार्फत कर्णाली प्रदेश, सुदूरपश्चिम प्रदेशका पहाडी जिल्लालगायत देशभर शतप्रतिशत विद्युतीकरण गर्ने लक्ष्यका साथ बजेट विनियोजन गरेर टेण्डर भैसकेर सम्झौता समेत भएर कन्ट्याक्टर परिचालन पनि भइसकेको छ' उनले अन्नपुर्णसँग भने 'त्यसका लागि प्राकिरणले यूरोपियन इन्भेष्टमेण्ट बैंक र यसियन इन्फ्रास्टक्चर बैंकको आर्थिक सहयोगमा २५ अर्ब रकम विनियोजन गरेको छ।' आफू नेपाल विद्युत् प्राधिकरणको नेतृत्व सम्हालेको दावी गरेका घिसिङले कर्णालीको कालीकोट र जुम्लामा नपुगेको राष्ट्रिय प्रसारण लाइन अहिले पुगिसकेका कारण मुगु र हुम्लामा पनि लगत्तै नेशनल ग्रीडमा जोडिने बताए। कर्णालीको प्रदेश राजधानी सुर्खेत, दैलेख देखि जुम्ला हुँदैं हुम्लासम्म सुरुमा ३३ केभिए लाइन जोड्ने र पछि ब्याकअपका रूपमा १३२ केभिए प्रसारण लाइन जोड्ने काम सुरु भएको घिसिङले जानकारी दिए। राष्ट्रिय प्रसारण लाइन जाडेपनि विभिन्न लगानीकर्तासँगको सहकार्यमा विद्युत् उत्पादनका काम समेत प्राधिकरणले सुरु गरेको उल्लेख गर्दै घिसिङले भने 'हाम्रो (प्राधिकरण) मात्रै नभएर सबै लगानीकर्ताका लागि कर्णाली अबको पहिलो रोजाइ हुन्छ।' एक सय मेगावाटको जलविद्युत् आयोजना डोल्पामा सुरु भएको आयोजनामा प्राधिकरणको पनि सेयर रहेको जानकारी दिए।"
पूर्व अध्यक्षको निधनले पत्रकार महासंघ मकवानपुरको साधारणसभा स्थगित,हेटौंडा : नेपाल पत्रकार महासंघ मकवानपुरको कार्तिक १९ गतेका लागि तय भएको १७औँ साधारणसभा स्थगित भएको छ। पूर्व अध्यक्ष एवम् वरिष्ठ पत्रकार कौशल पाण्डेको निधन भएकोमा महासंघ मकवानपुर कार्यसमितिले बुधबार शोक व्यक्त गर्दै निर्धारित कार्यक्रमहरू स्थगित गर्ने निर्णय गरेको हो। कार्यसमिति बैठकबाट स्थगित साधारणसभालाई कार्तिक २५ गते गर्ने निर्णय भएको अध्यक्ष मणिराज गौतमले जानकारी दिए। त्यस्तै २१ गतेबाट सुरु हुन लागेको एडभान्स पत्रकारिता तालिमसमेत स्थगित भएको छ। पाण्डेको निधनको शोकमा महासंघ मकवानपुरले बुधबार श्रद्धाञ्जली सभा आयोजना गर्नुका साथै बुधबार नै पाण्डेको परिवारलाई भेट गरी समवेदनासमेत प्रकट गरेको छ। पाँच दशकभन्दा बढी पत्रकारिता क्षेत्रमा बिताएका पाण्डेको ७५ वर्षको उमेरमा गएको कात्तिक १० गते निधन भएको थियो।
दोषीलाई कारवाही माग्दै गुलरियाराजापुर सडकखण्ड अवरुद्ध,"गुलरिया : बर्दियाको गुलरिया नगरपालिका४ स्थित बबई बहुमुखी क्याम्पस नजिकै गुलरियाराजापुर सडकखण्डमा विंगरले ठक्कर दिइ एक महिलाको मृत्यु भएपछि स्थानीय एवम् आफन्तहरुले सडक बन्द गरेका छन्। सुर्खेत जिल्ला विरेन्द्रनगर नगरपालिका२ घर भइ गुनपा ४ क्याम्पस रोडमा डेरा गरी बस्ने ४९ वर्षीया सूर्यकला राजीको भे १ ज १११२ नम्बरको विंगरले ठक्कर दिँदा मंगलबार बेलुकी निधन भएको थियो । बन्दका कारण राजापुरबाट गुलरिया आउने र गुलरियाबाट राजापुर जाने सवारी साधन अवरुद्ध छन् । सडक खुलाउनका लागि घटना घटाउने सनराइज यातायात प्रालि नेपालगञ्जको समिति, पीडित र पीडक पक्षलाई बोलाएर छलफलको तयारी भैरहेको जिल्ला प्रहरी कार्यालय बर्दियाका प्रहरी नायव उपरीक्षक हिक्मतबहादुर बोहोराले बताए। गाडीका चालक घनश्याम केसीलाई नियन्त्रणमा लिएका छौं । घटनाको अनुसन्धान भैरहेको छ । मृतकको शव हस्पिटलमै रहेको डीएसपी बोहोराले जानकारी दिए । घटनापश्चात् समिति एवम् पीडक पक्षले बेवास्ता गरेपछि सडक अवरुद्ध गरेको स्थानीयले बताएका छन् । दोषीलाई कारवाही र पीडितलाई क्षतीपूर्ति दिनुपर्ने स्थानीय एवम् आफन्तको माग छ । पीडितहरुले घटनास्थल क्षेत्रको सडकमा टायर बाल्दै ढुंगा मुढाले छेकेर सडक जाम गरेका हुन् । घटनाग्रस्त क्षेत्रमा बिहानैदेखि सुरक्षाकर्मी तैनाथ छन् । शिघ्र पीडित र पीडकबिच सहमती गरी सडक खुलाउने प्रयास भैरहेको प्रहरीले जनाएको छ ।"
कैलालीमा पनि देखियो अफ्रिकन स्वाइन फिभर,"धनगढी : बङ्गुर र सुँगुरमा फैलिन थालेको अफ्रिकन स्वाइन फिभर रोग कैलालीमा पनि देखिएको छ। पशुपन्छी रोग अन्वेषण प्रयोगशाला धनगढीमा आज आयोजित कार्यक्रममा कार्यालय प्रमुख डा नरेशप्रसाद जोशीले भजनी नगरपालिका३ को बडिमालिका कृषि प्रवर्द्धन केन्द्र प्रालिको फार्ममा पालिएको बङ्गुर मरेपछि गरिएको परीक्षणबाट अफ्रिकन स्वाइन फिभर पोजिटिभ पुष्टि भएको जानकारी दिए। 'कार्यालयमा मरेको बङ्गुरको शव परीक्षण र र्यापिड टेस्ट कीटबाट अफ्रिकन स्वाइन फिभर पोजिटिभ भएको पुष्टि भएको छ। त्यसपछि थप परीक्षणका लागि नमुना संकलन गरी केन्द्रीय पशुपन्छी रोग अन्वेषण प्रयोगशाला पठाइँदा हिजोमात्रै अफ्रिकन स्वाइन फिभरको थप पुष्टि भएको हो,' उनले भने। यो रोगको सङ्क्रमणपछि सुँगुर तथा बङ्गुरमा उच्च ज्वरो आउने, कान, पुच्छर, पेटको तल्लो भागको छाला रातो हुने, शरीरमा निलो धब्बा देखिने, खाना नखाने, बान्ता गर्ने, छट्पटाउने, चाल धरमराउने, तुहिनेजस्ता लक्षण भई बथानमा एकसाथ ठूलो सङ्ख्यामा सुँगुर, बङ्गुर तथा बँदेल मर्ने गरेको बताइएको छ। यो रोग खासगरी रोगी बङ्गुर तथा त्यसका पाठापाठी वा मासु, रोगी पशुको सम्पर्कमा आएका वस्तु एक स्थानबाट अर्को स्थानमा लैजाँदा सजिलै सर्ने हुँदा रोग छिटो फैलिन सक्ने बताइएको छ। यो रोगविरुद्ध हालसम्म कुनै खोपको उत्पादन नभई प्रभावकारी उपचारको व्यवस्थासमेत नभएको अवस्थामा सङ्क्रमण फैलिएमा एकसाथ ठूलो सङ्ख्यामा बङ्गुर तथा सुँगुर मर्न गई ठूलो क्षति पुग्न सक्ने पशु चिकित्सले बताएका छन्। यो रोग पशुपन्छीबाट मान्छेमा नसर्ने बताइएको छ। पशु रोग अन्वेषण प्रयोगशाला धनगढीले बङ्गुर तथा सुँगुरपालन व्यवसायीलाई खोर र फार्ममा जैविक सुरक्षाका विधिको अवलम्बन गर्न, खोरलाई नियमितरूपमा सरसफाइ गरी चुना, ब्लिचिङ पाउडर, फर्मालिनजस्ता रसायन तथा सामग्रीको प्रयोग गरी निःसङ्क्रमण गर्न ध्यान दिनुपर्ने सल्लाह दिएको छ। त्यसैगरी रोगको शंका लागेका पशुलाई बथानबाट छुट्याएर अलग्गै राख्न, तिनको नमूना प्रयोगशालामा पठाउन र रोग प्रमाणित भएमा सो खोरमा रहेका पशुलाई नष्ट गर्न, मरेको पशुलाई खाडलमा गाड्नसमेत सल्लाह दिइएको छ। कार्यक्रममा पशुपन्छी विकास निर्देशनालयका निर्देशक डा वसन्तबहादुर सिंह, पशु चिकित्सक डा हेमराज अवस्थीलगायतले रोगको रोकथामका बारेमा प्रकाश पारेका थिए।"
"दिउँसो ज्याला मजदुरी, राति अध्ययन","टङ्कीसिनवारी : विराटनगर२ मा रहेको श्री विराट महेन्द्र रात्रि माध्यमिक विद्यालयमा सम्भ्रान्त परिवारका विद्यार्थी अध्ययन गर्दैनन्। दिउँसो ज्याला मजदुरी गरेर पेट पाल्ने, घरमा घरेलु कामदारका रूपमा काम गर्ने र उद्योगमा मजदुरका रूपमा काम गर्नेहरू नै यस विद्यालयका विद्यार्थी हुन्। विद्यालयमा साँझ पाँच बजेदेखि रातिको नौ बजेसम्म पठनपाठन हुने गरेको छ। कक्षा पाँचदेखि १० सम्म पढाइ हुने यो रात्रि विद्यालयमा अधिकांश विद्यार्थी १६ वर्षदेखि माथि ५५ वर्षसम्मका छन्। ७४ जना विद्यार्थी रहेको यो विद्यालयमा ४६ वर्षीया रीना लिम्बू कक्षा १० अध्ययनरत छिन्। लिम्बूका श्रीमान् वैदेशिक रोजगारीका सिलसिलामा कतारमा छन्। लिम्बूले दिउँसो सानोतिनो काम गर्छिन्। छोराछोरीको स्याहारसुसार गर्नुपर्ने बाध्यता पनि छ। विराटनगर४ खारजी बस्ने लिम्बूको पढ्ने सोखमा भने कुनै कमी आएन। सङ्खुवासभाको चैनपुरबाट विवाह भई २०५२ सालमा बसाइँसराइ गरी विराटनगर आएपछि लिम्बूले अध्ययनलाई अगाडि बढाउन पाइनन्। तर दुई वर्षअघि लिम्बूलाई पुनः पढ्ने रहर चढ्यो र यस रात्रि विद्यालयमा कक्षा ८ मा भर्ना भइन्। लिम्बुले उच्च शिक्षा हासिल गर्ने मन बनाएकी छन्। रात्रि विद्यालयमा कतिपयले भर्ना लिएपनि विभिन्न समस्या र बाध्यताका कारण बीचैमा अध्ययन छाड्ने गरेको विद्यालयकी प्राचार्य दुर्गा निरौलाले बताइन्। उनका अनुसार फुर्सद पाएपछि श्रमिक महिला र पुरूषहरू रातको समयमा विद्यालयमा पढ्न आउने गर्छन्। रात्रि विद्यालयमा पढेका विद्यार्थी कोही सरकारी कर्मचारी भएको र कोही सशस्त्र प्रहरीमा भर्ना भई कैयौँका लागि प्रेरणाको स्रोत बनेको प्राचार्य निरौलाले बताइन्। रात्रि विद्यालयका समस्या पनि प्रशस्तै छन्। विद्यालयमा चौकीदारको व्यवस्था नहुँदा रातको समयमा असामाजिक तत्वले बाधा पुर्याउने खतरा उत्तिकै छ। एक त विद्यालयमा बत्ती पुगेको छैन, त्यसमाथि भएको इन्भर्टर पनि बिग्रिँदा विद्युत् अवरोध भए असमयमा नै विदा दिनु पर्ने अवस्था छ। विद्यालयसँग आफ्नै सवारी साधन नहुँदा महिला विद्यार्थी र शिक्षक कर्मचारीलाई रातको समयमा रात्रि विद्यालय आउजाउ गर्न सकस छ। सहायक प्राचार्य खुशीराज गौतमले दिउँसो कामको कारण पढ्न नपाएकाहरूका लागि विद्यालयले रातको समयमा पढ्ने अवसर जुराइदिएको बताए। खाने मुखलाई जुँगाले छेक्न सक्दैन भने झैँ इच्छा भए रातको समयमा पनि विद्या प्रदान गर्न यो विद्यालय २०१५ सालदेखि अडिग छ। रासस"
संविधानको रक्षा गर्न निर्वाचनमा गठबन्धनले जित्नुपर्छ : डा कोइराला,"काठमाडौं : नेपाली कांग्रेसका केन्द्रीय सदस्य एवं मोरङ निर्वाचन क्षेत्र नं ६ का प्रतिनिधिसभा सदस्यका उम्मेदवार डा शेखर कोइरालाले संविधानको रक्षा गर्न निर्वाचनमा गठबन्धनले जित्नुपर्ने बताए। विराटनगर महानगरपालिकाको जनपथ चोकमा आज आयोजित कोणसभामा उनले लोकतन्त्र सुदृढीकरण गर्न, भ्रष्टाचार नियन्त्रण गर्न तथा मुलुकमा सुशासन कायम गर्न निर्वाचनमा गठबन्धनले सफलता हासिल गर्नुपर्ने आवश्यकता औँल्याए। शिक्षाबिना समाज र राष्ट्र सभ्य हुन नसक्ने भएकाले कांग्रेसले शिक्षालाई उच्च प्राथमिकता राखेको उल्लेख गर्दै डा कोइरालाले कांग्रेसको नेतृत्वमा सरकार बनेमा मुलुकमा विकास हुने र बेथिति हट्ने विचार राखे। कोखदेखि शोकसम्म कांग्रेसले योजना बनाई कार्यान्वय गर्ने उल्लेख गर्दै उनले गरिबलाई शोकमा १० हजारसम्म किरीया खर्च दिने उद्घोष गरे। कांग्रेसले सुत्केरी भत्तादेखि ज्येष्ठ नागरिकको उपचारलाई प्राथमिकता दिने बताए। राष्ट्रियसभाका सदस्य एवं नेकपा (माओवादी केन्द्र)का नेता गोपी अछामीले मुलुकमा विकास र समृद्धिको यात्रा पूरा गर्न गठबन्धनका उम्मेदवार जित्नुपर्ने बताए। क्षेत्र नं ६ (ख) का उम्मेदवार केदार कार्कीले विराटनगरलाई संरचनासहितको राजधानी बनाउने भएकाले गठबन्धनले जित्नुपर्ने बताए। उनले विराटनगरको चक्रपथ व्यवस्थित गर्न कुनै कसर बाँकी नराख्ने उल्लेख गर्दै मतदाता र मतदाता शिक्षालाई व्यवस्थित गर्न कार्यकतालाई निर्देशन दिए।"
सन्दीपविरुद्ध मुद्दामा थुनछेक बहस सुरु,"काठमाडौं : किशोरी बलात्कारको आरोप लागेका नेपाली क्रिकेटर सन्दीप लामिछानेविरुद्ध जिल्ला अदालत काठमाडौंमा दायर मुद्दामा बुधबार थुनछेक बहस सुरु भएको छ। अदालतमा मंगलबार लामिछानेको बयान सकिएपछि आज थुनछेक बहस सुरु भएको हो। आज पीडित पक्षका कानुन व्यवसायीहरुले बहस गर्दैछन्। प्रहरीले अनुसन्धान पूरा गरेपछि सरकारी वकिलको कार्यालय काठमाडौंले अभियोग पत्र दर्ता गरेसँगै मंगलबार प्रतिवादी लामिछानेको बयान लिइएको थियो। न्यायाधीश माधवप्रसाद घिमिरेको इजलासमा लामिछानेविरुद्ध सरकारी वकिल कार्यालयले दायर गरेको मुद्दामा बयान लिइएको हो। लामिछानेविरुद्ध १७ वर्षीया किशोरीलाई बलात्कार गरेको आरोपमा यही कात्तिक १४ गते उक्त मुद्दा दायर गरिएको थियो। सरकारी वकिल कार्यालयले दर्ता गरेको मुद्दामा लामिछानेलाई १० देखि १२ वर्षसम्म कैद सजाय हुनुपर्ने माग गरिएको छ। सरकारी वकिललाई प्रहरीले बुझाएको अनुसन्धान प्रतिवेदनमा सोही माग राखिएको छ। प्रहरी हिरासतमा रहेका लामिछानेले भने इन्कारी बयान दिएका छन्। नाबालिकमाथि जबरजस्ती करणी गरेको आरोपमा जाहेरी परेपछि उनलाई न्यायिक हिरासतमा राखिएको छ। प्रहरीले गत असोज २० गते उनलाई अन्तर्राष्ट्रिय विमानस्थलबाटै प्रक्राउ गरेको थियो। सन्दीप र सरकारी पक्षका वकिलको बहस सकिएपछि उनलाई तारेख, धरौटीमा छाड्ने वा थुनामा पठाउने भन्नेबारे अदालतले आदेश दिनेछ।"
फ्याक्ट्रीको पाइप विष्फोट हुँदा मोरङमा दुईजना घाइते,विराटनगर : मोरङको जहदा गाउँपालिका३ मा नवनिर्मित फ्याक्ट्रीको पाइप विष्फोट हुँदा मंगलबार साँझ दुईजना घाइते भएका छन् । मोरङ प्रहरीका प्रवक्ता डीएसपी दीपक श्रेष्ठका अनुसार निर्माणाधीन कोसी विराट एग्रो प्रालि नामक मिठाई बनाउने फ्याक्ट्रीको मेसिनमा जडान गर्ने क्रममा साँझ ७:४५ बजेतिर पाइप विष्फोट भएको थियो । घटनामा परेर सप्तरीको विष्णुपुरका ३३ वर्षीय कृष्णकुमार साह र सप्तरी तिरुपका ४२ वर्षीय महेन्द्र साह घाइते भएको उनले बताए । घाइते दुवैजना निर्माणाधीन फ्याक्ट्रीका कामदार हुन् । घाइतेमध्ये कृष्णको अवस्था गम्भीर छ । महेन्द्रको अवस्था सामान्य छ । दुवैजनाको विराटनगरस्थित विराट नर्सिङ होममा उपचार भइरहेको छ । घटनाको अनुसन्धान सुरु गरिएको डीएसपी श्रेष्ठले बताए ।
मुस्ताङमा पर्यटकको ड्रोन जफत,"जोमसोम : मुस्ताङमा एक विदेशी र अर्को एकजना नेपाली पर्यटकको दुई थान मानवरहित हवाई उपकरण (ड्रोन क्यामेरा)जिल्ला प्रहरी कार्यालय मुस्ताङले जफत गरेको छ। जफत गरेको उक्त ड्रोन प्रहरीले जोमसोम नागरिक उड्डयन कार्यालय मुस्ताङलाई बुझाएको छ। शुक्रबार मुस्ताङको वारागुङ मुक्तिक्षेत्र४ कागबेनी माथिको सेल्फी पार्क र थासाङ गाउँपालिका३ लेतेमा ड्रोन इजाजत र प्रशासनको अनुमतीबिना उडाउँदै गरेको अवस्थामा नेपाली र विदेशी पर्यटकले प्रयोग गरेको ड्रोन क्यामेरा बरामद गरिएको हो। जिल्ला प्रहरी कार्यालय मुस्ताङका सूचना अधिकारी प्रहरी निरीक्षक गोपीकृष्ण सुवेदीका अनुसार मुस्ताङको कागबेनीदेखि मुक्तिनाथ जाने सडकको सेल्फी पार्कमा भारतको हैदरावादबाट मुस्ताङ घुम्न आएका ३२ वर्षीय भारतीय पर्यटक नागराज वाकेटीको ७५० ग्राम तौल भएको ड्रोन क्यामेरा बरामद गरी जफत गरिएको हो। ड्रोन इजाजत नभएको र स्थानीय प्रशासनबाट ड्रोन उडान अनुमतीपत्रसमेत नलिइ एक्लै ड्रोन उडाउँदै गरेको अवस्थामा एक स्थानीयले देखेपछि प्रहरीलाई खबर गरेका थिए। स्थानीयबाट सूचना प्राप्त भएपछि कागबेनी प्रहरी चौकीले भारतीय पर्यटक वाकेटीलाई ड्रोन क्यामेरासहित नियन्त्रणमा लिइ जिल्ला प्रहरी कार्यालयमा पेश गरेको थियो। भारतीय पर्यटकको ड्रोन जफत गरेर सोधपुछ गरी प्रहरीले छोडेको थियो। यस्तै, शुक्रबार नै मुस्ताङको थासाङ गाउँपालिका३ लेतेमा ड्रोन उडाउँदै गरेको अवस्थामा बुढानीलकण्ठ नगरपालिका घर भइ मुस्ताङ घुम्न आएका २९ वर्षीय स्वासत खरेलको २४९ ग्राम तौल भएको ड्रोन प्रहरीले नियन्त्रणमा लिएको थियो। उनले पनि ड्रोन इजाजत र प्रशासनको उडान अनुमतिपत्र नलिएकाले प्रहरीले ड्रोन क्यामेरा जफत गरेको हो। कृषि, शिक्षा, स्वास्थ्य, वन तथा वातावरण, कलासंस्कृति, मनोरञ्जन, विकास तथा विपद् व्यवस्थापन, सुरक्षा तथा आम सञ्चार जस्ता विषयमा अध्ययन अनुसन्धान, सूचना सम्प्रेषण र सर्वेक्षण आदिका लागि ड्रोन उपयोग गर्ने व्यक्ति, संघ र संस्थालगायतका निकायले नेपाल नागरिक उड््यन प्राधिकरणको अनुमति लिनुपर्ने हुन्छ। यस्तै ड्रोन उपरकण प्रयोग गर्नुअघि सम्वन्धित क्षेत्रको स्थानीय प्रशासनको स्वीकृति लिनुपर्ने हुन्छ। चालु आर्थिक वर्षमा मुस्ताङमा मानवरहित हवाई उपकरण (ड्रोन क्यामेरा) उडाउन ९ जनाले जिल्ला प्रशासन कार्यालय मुस्ताङमा लिखित अनुमति लिएको सहायक प्रमुख जिल्ला अधिकारी रामचन्द्र ढकालले जानकारी दिए। उनका अनुसार ड्रोन उडानका लागि अनुमति लिन आउनेलाई ड्रोन ईजाजतपत्र भए नभएको प्रमाणित गरेर मात्र अनुमति दिने गरेको बताए। यस्तै, अन्नपूर्ण सरक्षित तथा नियन्त्रित क्षेत्रमा ड्रोन क्यामेरा उडान गरी फिल्म र डकुमेन्ट्री भिडियो निर्माण गर्न अन्नपूर्ण संरक्षण क्षेत्र आयोजनाको प्रधान कार्यालयबाट पूर्व स्वीकृति लिनुपर्ने एक्याप जोमसोमका कार्यालय प्रमुख अशोक सुवेदीले जानकारी दिए। ड्रोनसम्वन्धी कार्यविधि २०७५ मा उल्लेख भएअनुसार यदि कुनै व्यक्ति वा संघसंस्थाले ड्रोन क्यामेरा प्रयोग गर्दा १८ वर्ष उमेर पुगेको हुनुपर्ने, उडान उपकरणसम्बन्धी ज्ञान भएको हुनुपर्ने, संरक्षित र नियन्त्रित क्षेत्रको बारेमा जानकारी हुनुपर्ने र मानव बस्तीभन्दा बाहिर उडान गर्नुपर्नेलगायतका विभिन्न नियम उल्लेख गरिएको छ।"
हेटौंडामा बाघ समात्न ट्रयापिङ क्यामेरा जडान,"हेटौंडा : मकवानपुरको हेटौंडा१, भैरवडाँडामा बाघ समात्न स्वचालित ट्रयापिङ क्यामेरा जडान गरिएको छ। बुधबार डिभिजन वन कार्यालय हेटौंडा र हेटौंडा उपमहानगरपालिका १ नम्बर वडा कार्यालयले भैरवडाँडास्थित वन क्षेत्रमा चारवटा ट्रयापिङ क्यामेरा जडान गरेको हो। क्यामेराले त्यसक्षेत्रको गतिविधि सूक्ष्म रूपमा कैद गर्ने र बाघको आक्रमणबाट स्थानीयलाई जोगाउन आवश्यक पहल गर्न सहज हुने वडाध्यक्ष सविन न्यौपानेले बताए। 'हामीले जडान गरेको क्यामेरा दुई दिनपश्चात् हेर्नेछौं। त्यसक्षेत्रमा बाघ भए क्यामेरामा देखिनेछ', वडाअध्यक्ष न्यौपानेले भने। आइतबार बिहान साढे ११ बजे एउटा बाख्रा र एउटा खसी मारेको बाघ सोमबार साँझ पनि भैरवडाँडा क्षेत्रमा देखिएकाले सोही स्थानमा क्यामेरा जडान गरिएको राष्ट्रिय प्रकृति संरक्षण कोषका प्राविधिक रमेश दराईले बताए। जिल्ला प्रहरी कार्यालय मकवानपुरले सो क्षेत्रमा बाघ देखिएकाले स्थानीयलाई सतर्कता अपनाउन आग्रह गरेको छ।"
टेम्पो पल्टिँदा चालकको मृत्यु,"काठमाडौं : धनुषाको सबैला नगरपालिका९, भठियनमा बुधबार टेम्पो अनियन्त्रित भई पल्टिँदा चालकको मृत्यु भएको छ। भठियनबाट दुई जना विद्यार्थीहरू बोकी खरियानी तर्फ जाँदै गरेको ज १ ह ३०७३ नम्बरको टेम्पो बुधबार बिहान ११ बजे दुर्घटना भएको हो। दुर्घटनामा टेम्पो चालक सबैला नगरपालिका१०, खरियानीका ४४ वर्षीय रामसेवक पण्डित, अटोमा सवार धनुषाकै शहिदनगर नगरपालिका १ का शंतोष यादवकी ५ वर्षीया छोरी अंसु कुमारी यादव र सोही नगरपालिका१ का दिलिप यादवका ९ वर्षीय छोरा कृष्णा यादव घाइते भएका थिए। घाइते तीनै जनालाई उपचारका लागि प्रादेशिक अस्पताल जनकपुर पठाउने क्रममा चालक पण्डितको भने बाटामै नै मृत्यु भएको हो। घाइते दुई बालबालिकाको अवस्था मध्यम रहेको इलाका प्रहरी कार्यालय सबैलाले जनाएको छ।"
"कर्णालीमा पुल भत्किन्छ, राजनीतिले देख्दैन","कालिकोट : कर्णाली नदीको झोलुंगे पुल बाढीले भत्काएको असोज तेस्रो सातामै हो। तर, यसको मर्मत वा विकल्पमा न जनप्रतिनिधिले चासो दिए न त अरू कुनै नेताले। बाढीबाट बचेको पुलको भागबाटै ज्यानको बाजी थापी यात्रुको आउजाउ हुन थालेपछि स्थानीयवासी मिलेर भर्याङसम्म लगाए। तर, जोखिम टरेको छैन। चुनावमा अनेक प्रतिबद्धतासहित गाउँगाउँ पुग्ने नेताले यस्ता समस्या देखेका छैनन्। उनीहरू विभिन्न चुनावी एजेन्डा लिएर गाउँगाउँमा लोक रिझ्याउन भने लागिपरेका छन्। तर, नागरिकले भोगिरहेका यस्ता समस्याप्रति गम्भीर देखिएका छैनन्। यो झोलुंगेले कालिकोटका नरहरिनाथ गाउँपालिका र खाँडाचक्र नगरपालिकालाई जोड्छ। जीर्ण पुलमा कठिन यात्रा गर्न बाध्य भएको नरहरिनाथ१ का हिक्मत विष्टले बताए। स्थानीयवासीले जीर्ण पुलमा सहज यात्राका लागि भर्याङ बनाएका रहेछन्। तर, यहाँका जनप्रतिनिधिले मर्मत गर्न, अर्को पुल बनाउन चासो दिएको देखिएन, भाइको नागरिकता बनाउन जिल्ला सदरमुकाम आउँदै गरेका विष्टले भने। सान्नीत्रिवेणी गाउँपालिकाका वीरे सार्कीले आफू छोरालाई सुर्खेत पठाउन यहाँसम्म आउनुपरेको सुनाए। पुलमा यात्रा गर्न जोखिम रहेकाले तत्काल मर्मत गर्न सार्कीले सरोकारवालालाई आग्रह गरे। नागरिक समाजका अगुवा भरतराज विष्टका अनुसार कालीकोटमा विकास निर्माणका अधिकांश आयोजना अलपत्र छन्। कर्णाली राजमार्गका दर्जनौं पुल निर्माण नहुँदा सास्ती भइरहेको छ। हाम्रो जिल्लाबाट नेताहरू सांसद मात्र चुनिए। यहाँका जनजीविकाका सवालहरू सम्बोधन गर्न सकेनन्, नागरिक अगुवा विष्ट भन्छन्, सधैं निर्वाचनको समयमा लोकप्रिय नाराहरू लगाउँछन्। तर, ती नारा कार्यान्वयन हुँदैनन्। निर्वाचनका बेला गाउँगाउँमा घोषणापत्र, मतपत्र हप्तादिनमा छ्यापछ्याती आउँछन्। यहाँका विद्यालयमा शैक्षिक शत्र सकिन लाग्दा पनि पाठ्यपुस्तक आउँदैन। यो हाम्रो विडम्बना हो। गत असोज १९ देखि २५ गतेसम्म अवधिमा कर्णाली नदी पुलमाथि बगेको थियो। त्यस बेला बाढीले बगाएर ल्याएका काठ, ढुंगा र बालुवा पुलमै ठोक्किए। त्यही क्रममा पुलका लठ्ठाहरू दोब्रिए। फट्टा र साइडमा लगाइएको जाली बगे। झन्डै १ सय मिटर लामो यो पुलको ७० मिटरजति भाग उजाड बनेको छ। तर, बाढीबाट बचेको भागबाट स्थानीयवासीले नदी तर्न थालेका हुन्। पुलमा चढ्न सहजताका लागि भर्याङ लगाइएको छ। यही छेउमा जिते बजार छ। यो बजारलाई कर्णाली प्रवेशद्वारका रूपमा लिइन्छ। सुर्खेतबाट दैलेख हुँदै साबिक कर्णाली आउने हरेक यात्रु यही बाटो भएर जुम्ला, मुगु, बाजुरादेखि हुम्लासम्म जान्छन्। कालीकोटबाट बाजुरा हुँदै हुम्लासम्मको मुख्य राजमार्ग कर्णाली करिडोर पनि यही बाटो भएर जान्छ। कर्णाली नदीमा रहेको यो झोलुंगे पुल बाढीले भत्काएको असोज तेस्रो सातामै हो। तर, यसको मर्मत वा विकल्पमा न जनप्रतिनिधिले चासो दिए न अरू नेताले नै। बाढीबाट बचेको पुलको भागबाटै ज्यानको बाजी थापी आउजाउ हुन थालेपछि स्थानीयवासी मिलेर भर्याङ लगाए। तर, जोखिम टरेको छैन। चुनावमा अनेक प्रतिबद्धतासहित गाउँगाउँ पुग्ने नेताले यस्ता समस्या देखेकै छैनन्। नागरिक अगुवा भन्छन्, सधैं निर्वाचनको समयमा लोकप्रिय नारा लगाउँछन्। तर, कहिल्यै कार्यान्वयन गर्दैनन्। कर्णाली नदीमा गाडी वारपार गर्न जिते बजारनजिकै खुलालुमा पक्की पुल छ। पैदल यात्रीले भने यही झोलुंगे प्रयोग गर्ने गरेका हुन्। तर, बाढीले क्षति पुर्याएपछि यात्रा असहज बनेको थियो। पुल पूरा क्षति भएको क्षेत्रमा नदीको अर्को भँगालो छ। जहाँ फलामका डन्डी तेस्र्याई बाँसका कप्टेरा बिच्छ्याएर त्यस माथिबाट आउजाउ चलिरहेको छ। के भन्छन् उम्मेदवार ? पुलको अवस्थासँगै सामाजिक सञ्जालमा आलोचना भएपछि पूर्वमुख्यमन्त्री महेन्द्रबहादुर शाहीले चासो दिएका छन्। पुल चढ्न बनाइएको भर्याङका कारण जोखिम थपिएको उनको भनाइ छ। पुलसँग जोडेर आफ्नो आलोचना गरिएको भन्दै शाहीले यो पुल बन्द गर्नुपर्ने बताएका हुन्। जिते बजार पनि बाढी र पहिरोको उच्च जोखिममा छ। असोजको बाढीले धेरै पसल बगायो। यो बजारलाई अब सुरक्षित स्थानमा सार्नुपर्छ, कालीकोटबाट प्रतिनिधिसभा सदस्यका उम्मेदवार रहेका शाहीले भने, अब कर्णाली करिडोरस्थित लालीघाट जोड्ने अर्को झोलुंगे पुल बनाउनुपर्छ। उनले यसका लागि आफूले पहल गर्ने बताए। तत्काललाई भने जिते बजारभन्दा करिब एक किलोमिटर टाढा रहेको खुलालुस्थित बेलिब्रिजबाट आवतजावत गर्नुपर्ने उनको भनाइ छ। बाढीले बगाएको जीर्ण पुलमा भर्याङ लगाएर आवतजावत गर्न लगाउँदा थप दुर्घटना हुने उनले बताए। सत्ता गठबन्धनका उम्मेदवार शाही जिल्लाकै अति विकट क्षेत्रका रूपमा चिनिने पलाँतामा छन्। उनले कालीकोटलाई विकासको मूलधारमा पुर्याउन आफूले गरेका सबै प्रतिबद्धता पूरा गर्ने बताए। कर्णाली राजमार्गको स्तरोन्नति, सुनथराली विमानस्थल निर्माण पूरा गरी नियमित सञ्चालन, यहाँका प्राकृति स्रोतसाधनहरू सदुपयोग गर्ने गरी नीतिगत व्यवस्था गर्नका लागि मैले पहल लिनेछु, उनले भने, कालीकोटलाई राष्ट्रिय राजनीतिको मूलधारमा पुर्याउँछु। कालिकोटको जिते बजारनजिक कर्णाली नदीको झोलुंगे पुल बाढीले भत्काएपछि बाँकी भागमा लगाइएको भर्याङबाट ओर्लिंदै यात्रु । तस्बिर : बिस्नप्रसाद न्यौपाने एमालेबाट प्रतिनिधिसभा सदस्य उम्मेदवार नगिन्द्र शाही नेसनल पनि पलाँता क्षेत्रमै छन्। उनले कालिकोटको विकास र समृद्धिका लागि आफ्नो उम्मेदवारी रहेको बताए। विगतका प्रतिनिधिहरूले गर्न नसकेका, अधुरा रहेका विकास योजना पूरा गर्ने, कालीकोटवासीको विकास र समृद्धिको सपना पूरा गर्ने मेरो मुख्य प्रतिबद्धता हो, शाहीले भने। उनले पटकपटक परीक्षण भएका नेताभन्दा नयाँ अनुहारलाई जनताले रुचाउने गरेको उनको भनाइ छ। मेरो जितले कर्णाली राजमार्गको स्तरोन्नति हुनेछ। ३७ वर्षदेखि निर्माणाधीन अवस्थामै रहेको विमानस्थल सञ्चालनमा आउनेछ, उनले भने, कालीकोटका हरेक नागरिकहरूले आफ्नो प्रतिनिधि चुनिएको अनुभूति दिलाउनेछु। सत्ता गठबन्धनबाट प्रदेशसभा (ख) का उम्मेद्वार कांग्रेसका हिक्मतबहादुर बिष्ट पनि पलाँता क्षेत्रमै छन्। उनले विकास निर्माण, युवा रोजगारी, कालीकोटका सम्भावनालाई राजधानीसँग जोडेर विकासको गतिलाई तीव्रता दिने प्रतिबद्धता जनाए। उनले भने, ३० वर्षदेखि कालीकोटमा कांग्रेसले निर्वाचन जितेन। जनताका समस्याहरू पनि जस्ताका त्यस्तै रहे। अब जनता पनि कांग्रेसलाई अवसर दिन आत्तुर छन्। मैले नागरिकका बीचमा राखेका सबै प्रतिबद्धताहरू अक्षरस पालना गर्छु। प्रदेशसभा (क) का उम्मेदवार दुर्गबहादुर रावतका पनि एजेन्डा लोकप्रिय छन्। एमालेबाट प्रदेश सभा (ख) का उम्मेद्वार वीरेन्द्र बोगटीलगायत अन्य उम्मेदवारहरू पनि लोकप्रिय नाराहरू लिएर गाउँगाउँमा चुनावी अभियानमा छन्। विमानस्थल अधुरै, राजमार्गमा सास्ती नरहरिनाथ गाउँपालिकास्थित सुनथराली विमानस्थल ३७ वर्षदेखि निर्माणाधीन अवस्थामै छ। २०४२ सालदेखि निर्माण थालिएको विमानस्थल यहाँका राजनीतिक दल र तीनका नेतृत्वले गरेको उदासीनताकै कारण अधुरै छ। २०४२ सालपछि राप्रपाबाट धर्मदत्त उपाध्याय, कांग्रेसबाट तिलकप्रसाद न्यौपाने, एमालेबाट प्रेमबहादुर सिंह, यज्ञराज न्यौपाने हुँदै २०६४ सालपछि नरहरिनाथबाटै सांसद निर्वाचित खड्गबहादुर विश्वकर्मा प्रकाण्ड पर्यटनमन्त्रीसमेत बने। तर त्यो विमानस्थल बनेन। उनी माओवादी बिभाजनमा मोहन वैद्य हुँदै नेत्रविक्रम चन्दतिर लागे। उनी चन्द नेतृत्वको पार्टीका नेकपाका प्रवक्ता छन्। २०७० सालमा महेन्द्रबहादुर शाही निर्वाचित भए। २०७४ सालमा उनी प्रदेश (ख) मा पर्ने यही क्षेत्रबाट प्रदेश सांसद चुनिए। कर्णाली प्रदेशका मुख्यमन्त्री बने। तापनि बिमानस्थल निर्माणको कामले गति लिएन। उनी प्रतिनिधिसभा सदस्यमा सत्ता गठबन्धनबाट उम्मेदवार छन्। कर्णाली राजमार्गअन्तर्गत सेनाले २०६३ सालमा सुर्खेतदेखि जुम्ला खण्डको ट्याक खोल्यो। साँघुरो सडकमै ग्राभेल र ओटाशील प्रविधिमा कालोपत्रे गरियो। जुन बर्षादले बगायो। राजमार्गको अवस्था दयनीय छ। ट्याक खोलिएको दुई दशक बित्न लाग्दा पनि दुई लेनको बन्न सकेको छैन। पटकपटक दुर्घटनाले यो राजमार्ग मृत्यु मार्गका रूपमा परिचित छ। अर्को राष्ट्रिय गौरवबको आयोजना कर्णाली करिडोर २०६५६६ मा निर्माण थालियो। ठेकेदारको लापरबाहीका कारण नागरिक आन्दोलनपछि २०७० चैत ५ गते मन्त्रिपरिषद्को निर्णयले यो राजमार्ग निर्माणको जिम्मा सेनालाई दिइयो। २०७४ सालदेखि यो करिडोरमा गाडी गुडे। यो राजमार्ग ठाउँठाउँमा पहिरोका कारण अबरुद्ध छ। गाडी चढेर यात्रा गर्ने कालीकोट, बाजुरा, हुम्लासम्मका नागरिकले पैदल हैरानीको यात्रा गरिरहेका छन्। हाम्रो जिल्लाबाट नेताहरू सांसद मात्र चुनिए। यहाँका जनजीविकाका सवालहरू सम्बोधन गर्न सकेनन्। सधैं निर्वाचनको समयमा लोकप्रिय नारा लगाउँछन्। तर, कहिल्यै कार्यान्वयन हुँदैनन्। भरतराज विष्ट, नागरिक समाजका अगुवा जीर्ण पुलमा जोखिमपूर्ण यात्रा गर्नुपर्ने बाध्यता छ। स्थानीयवासीले सहज यात्राका लागि भर्याङ बनाएका रहेछन्। तर, यहाँका जनप्रतिनिधिले मर्मत गर्न वा अर्को पुल बनाउन चासो दिएको देखिएन। हिक्मत विष्ट, स्थानीयवासी हामीले पहिला यात्रा नगर्न भन्दै सूचना नै टाँस्यौं। तर, यात्रुले यात्रा गर्न छाडेनन्। अहिले केही मर्मत त गरिएको छ। पूर्णरूपमा सुरक्षित छैन। तिलक डाँगी, प्रहरी नदीले बगाएर ल्याएका मुढाबाट १८ फिट कडी चिर्यौं। फल्याक चिर्यौं। एक हप्तासम्म नदी किनारमा काम गर्यौं। अनि, जीर्ण झोलुंगेमा चढ्न सजिलोका लागि भर्याङ बनायौं। नरजंग मल्ल, होटल व्यवसायी अनि भर्याङको सहारा वर्षा रोकिएपछि असोज २७ गतेदेखि ज्यानै जोखिममा राखेर आउजाउ हुन थाल्यो। पुलको बाँकी ३० मिटर भागसम्म सहजै र बाँकी जीर्ण पुलबाटै यात्रा गर्न थाले। कतिपयले फलामको लठ्ठामा झुन्डिएर यात्रा गरे। प्रहरीले यो पुल जीर्ण रहेको भन्दै यात्रा नगर्न सूचना टाँस्यो। तापनि यात्रुले क्षतिग्रस्त पुलबाटै यात्रा गर्न छाडेनन्। सर्वसाधारणले अटेर गर्दा थप जोखिम बढेको जनाइएको छ। हामीले पहिले यात्रा नगर्न भन्दै सूचना नै टाँस्यौ। तर, मानिसहरूले यात्रा गर्न छाडेनन्, अस्थायी प्रहरी पोस्ट हुल्मका इन्चार्ज असई तिलक डाँगीले भने, अहिले केही मर्मत त गरिएको छ। पूर्ण रूपमा सुरक्षित छैन। कालीकोटका रास्कोट, पचालझरना, पलाँता, सान्नीत्रिवेणी र नरहरिनाथ गरी पाँच पालिकाका साथै बाजुरा र हुम्लाबाट आउने यात्रु गाडी चढ्ने स्थान जिते बजारको छहरा थियो। त्यहाँ नपुगे गाडीमा सिट पाइँदैन। हुल्म बजार नआए खान र बस्नै पाइँदैन। हुल्म र जितेका यातायात समितिमा आबद्ध व्यक्तिहरू पुल निरीक्षणमा गए। मर्मतको प्रयास गरे। तर, सकेनन्। त्यही बेला हुल्म बजारस्थित तिला कर्णाली स्टाफ होटलका सञ्चालक नरजंग मल्ल पुलको अवस्था कस्तो रहेछ भनेर हेर्न जिते बजार पुगे। उनले ५० हजारमा ठेक्का दिए मर्मत गरी झोलुंगे सञ्चालनमा ल्याइदिने भनेर यातायात व्यवसायीसमक्ष कुरा राखे। समझदारी भईवरी पुल मर्मत गर्न थाले। भर्याङ बनाएर पुल चढ्न मिल्ने बनाए। नदीले बगाएर ल्याएका मुढाबाट १८ फिट कडी चिर्यौं। फ्ल्याक चिर्यौं। एक हप्तासम्म लगातार नदी किनारमा काम गर्यौं, मल्लले भने, अनि जीर्ण झोलुंगे पुलमा चढ्न सजिलोका लागि भर्याङ बनायौं। उनले आफ्नो २ लाख जति खर्च भएको र त्यसमा यातायात व्यवसायीले ३० हजार रुपैयाँ दिएको बताए। ठाउँ सर्न मान्दैनन् व्यापारी जिते बजार २०६३ सालदेखि सञ्चालनमा छ। उक्त बजार उठाउन पटकपटक प्रशासनले आग्रह गर्यो। तर, त्यहाँका व्यापारीहरूले सबैको पायक पर्ने बजार भन्दै छाड्न मानेनन्। गत असोज १९ गते कर्णाली नदीमा आएको बाढीले पुल मात्र बगाएन। साँझमा देखिने जितेको सुन्दर बजार बिहान पूरै बगर बन्यो। २०६३ सालमा जब सुर्खेतबाट गाडी कालीकोट हुँदै जुम्ला पुगे। त्यतिबेला दैलेखको खिड्कीज्यूला बजारदेखि कालीकोटको जितेगडामा बजार सरेको थियो। जिते बजारमा एक दशकदेखि होटल व्यवसाय गर्दै आएका हरिकृष्ण बमले भने, बर्सेनि कर्णाली नदीमा पानीको वहाव बढ्थ्यो, तर पुलसम्म छोएको थिएन। बजारमा पनि कुनैकुनै वर्ष बढी वर्षा भएपछि बजार पछाडिका शौचालयहरू भत्काउँथ्यो। अहिले त बजारै बगायो।"
मोरङमा हाइटेन्सनमा करेन्ट लागेर मृत्यु,विराटनगर : बिजुलीको हाइटेन्सन लाइनबाट करेन्ट लागेर मोरङको बूढीगंगा गाउँपालिका२ मा मंगलबार साँझ एक जनाको मृत्यु भएको छ । मोरङ प्रहरीका प्रवक्ता डीएसपी दीपक श्रेष्ठका अनुसार बाँस काट्ने क्रममा करेन्ट लाग्दा विराटनगर महानगरपालिका६ का ३० वर्षीय राम मण्डलको मृत्यु भएको हो । बूढीगंगा२ मा घर निर्माणका लागि बाँस काट्ने क्रममा मण्डललाई करेन्ट लागेको थियो । काटेको बाँसले ११ हजार भोल्टको हाइटेन्सन लाइनमा छुनसाथ करेन्ट लागेर उनी गम्भीर घाइते भएका थिए । उपाचारका लागि बूढीगंगास्थित विराट शिक्षण अस्पताल भर्ना गर्नसाथ चिकित्सकले साँझ ५ बजेतिर मृत घोषित गरेको डीएसपी श्रेष्ठले बताए । शव पोस्टमार्टमका लागि कोसी अस्पतालमा राखिएको छ । घटनाको थप अनुसन्धान अघि बढाइएको प्रहरीले जनाएको छ ।
अनि भर्याङको सहारा,"कालिकोट : वर्षा रोकिएपछि असोज २७ गतेदेखि ज्यानै जोखिममा राखेर आउजाउ हुन थाल्यो। पुलको बाँकी ३० मिटर भागसम्म सहजै र बाँकी जीर्ण पुलबाटै यात्रा गर्न थाले। कतिपयले फलामको लठ्ठामा झुन्डिएर यात्रा गरे। प्रहरीले यो पुल जीर्ण रहेको भन्दै यात्रा नगर्न सूचना टाँस्यो। तापनि यात्रुले क्षतिग्रस्त पुलबाटै यात्रा गर्न छाडेनन्। सर्वसाधारणले अटेर गर्दा थप जोखिम बढेको जनाइएको छ। हामीले पहिले यात्रा नगर्न भन्दै सूचना नै टाँस्यौ। तर, मानिसहरूले यात्रा गर्न छाडेनन्, अस्थायी प्रहरी पोस्ट हुल्मका इन्चार्ज असई तिलक डाँगीले भने, अहिले केही मर्मत त गरिएको छ। पूर्ण रूपमा सुरक्षित छैन। कालीकोटका रास्कोट, पचालझरना, पलाँता, सान्नीत्रिवेणी र नरहरिनाथ गरी पाँच पालिकाका साथै बाजुरा र हुम्लाबाट आउने यात्रु गाडी चढ्ने स्थान जिते बजारको छहरा थियो। त्यहाँ नपुगे गाडीमा सिट पाइँदैन। हुल्म बजार नआए खान र बस्नै पाइँदैन। कर्णाली नदीमा रहेको यो झोलुंगे पुल बाढीले भत्काएको असोज तेस्रो सातामै हो। तर, यसको मर्मत वा विकल्पमा न जनप्रतिनिधिले चासो दिए न अरू नेताले नै। बाढीबाट बचेको पुलको भागबाटै ज्यानको बाजी थापी आउजाउ हुन थालेपछि स्थानीयवासी मिलेर भर्याङ लगाए। तर, जोखिम टरेको छैन। चुनावमा अनेक प्रतिबद्धतासहित गाउँगाउँ पुग्ने नेताले यस्ता समस्या देखेकै छैनन्। नागरिक अगुवा भन्छन्, सधैं निर्वाचनको समयमा लोकप्रिय नारा लगाउँछन्। तर, कहिल्यै कार्यान्वयन गर्दैनन्। हुल्म र जितेका यातायात समितिमा आबद्ध व्यक्तिहरू पुल निरीक्षणमा गए। मर्मतको प्रयास गरे। तर, सकेनन्। त्यही बेला हुल्म बजारस्थित तिला कर्णाली स्टाफ होटलका सञ्चालक नरजंग मल्ल पुलको अवस्था कस्तो रहेछ भनेर हेर्न जिते बजार पुगे। उनले ५० हजारमा ठेक्का दिए मर्मत गरी झोलुंगे सञ्चालनमा ल्याइदिने भनेर यातायात व्यवसायीसमक्ष कुरा राखे। समझदारी भईवरी पुल मर्मत गर्न थाले। भर्याङ बनाएर पुल चढ्न मिल्ने बनाए। नदीले बगाएर ल्याएका मुढाबाट १८ फिट कडी चिर्यौं। फ्ल्याक चिर्यौं। एक हप्तासम्म लगातार नदी किनारमा काम गर्यौं, मल्लले भने, अनि जीर्ण झोलुंगे पुलमा चढ्न सजिलोका लागि भर्याङ बनायौं। उनले आफ्नो २ लाख जति खर्च भएको र त्यसमा यातायात व्यवसायीले ३० हजार रुपैयाँ दिएको बताए। ठाउँ सर्न मान्दैनन् व्यापारी जिते बजार २०६३ सालदेखि सञ्चालनमा छ। उक्त बजार उठाउन पटकपटक प्रशासनले आग्रह गर्यो। तर, त्यहाँका व्यापारीहरूले सबैको पायक पर्ने बजार भन्दै छाड्न मानेनन्। गत असोज १९ गते कर्णाली नदीमा आएको बाढीले पुल मात्र बगाएन। साँझमा देखिने जितेको सुन्दर बजार बिहान पूरै बगर बन्यो। २०६३ सालमा जब सुर्खेतबाट गाडी कालीकोट हुँदै जुम्ला पुगे। त्यतिबेला दैलेखको खिड्कीज्यूला बजारदेखि कालीकोटको जितेगडामा बजार सरेको थियो। जिते बजारमा एक दशकदेखि होटल व्यवसाय गर्दै आएका हरिकृष्ण बमले भने, बर्सेनि कर्णाली नदीमा पानीको वहाव बढ्थ्यो, तर पुलसम्म छोएको थिएन। बजारमा पनि कुनैकुनै वर्ष बढी वर्षा भएपछि बजार पछाडिका शौचालयहरू भत्काउँथ्यो। अहिले त बजारै बगायो।"
मोरङ कारागारका कैदीको मृत्यु,विराटनगर : विराटनगर महानगरपालिका८ स्थित जिल्ला कारागार मोरङमा कैद सजाय भुक्तान गरिरहेका एक जना कैदीको मंगलबार साँझ मृत्यु भएको छ । तेह्रथुमको आठराई गाउँपालिका४ घर भएका ५४ वर्षीय मानबहादुर खपांगीको मृत्यु भएको निमित्त जेलर तुलसीराम भगतले जानकारी दिए । उनलाई जिल्ला अदालत तेह्रथुमले जबरजस्ती करणी मुद्दामा दोषी ठहर गरेको हो । खपांगीलाई २०७४ माघ ९ गते अदालतले १० वर्ष कैद सजायको फैसला गरेको थियो । भगतका अनुसार तेह्रथुम कारागारमा सजाय भुक्तान गरिरहेका उनलाई स्थानान्तरण गरेर २०७६ मंसिर २४ गते मोरङ ल्याइएको हो । अचानक बिरामी परेपछि कात्तिक १२ गते बिहान उपचारका लागि विराटनगरको कोसी अस्पताल भर्ना गरिएको उनले बताए । उपचारका क्रममा मंगलबार साँझ ६:१० बजेतिर मृत्यु भएको भगतले बताए । खपांगीलाई पेट र पायल्सको पुरानै समस्या रहेको जानकारी उनले दिए । उनका अनुसार पछिल्लो समय खाना रुची नहुने समस्या पनि थपिएको थियो । निमित्त जेलर भगतका अनुसार शव कोसी अस्पतालमै राखेर घटनाका बारेमा मृतकका आफन्त र परिवारका सदस्यलाई जानकारी गराइसकिएको छ । परिवारका सदस्य आएपछि शव जिम्मा लगाइने उनको भनाइ छ ।
पोखरा महानगरले भूमिगत पार्किङ खाली गर्दै,पोखरा : पोखरा महानगरपालिकाले नगर क्षेत्रभित्र प्रयोजन विपरीत सञ्चालन हुँदै आएका भूमिगत पार्किङ खाली गर्ने अभियान सुरु गरेको छ। भूमिगत पार्किङमा व्यापारिक सामग्री राखेका घरधनीलाई पटकपटक त्यस्ता सामग्री हटाएर पार्किङका रूपमा प्रयोग गर्न आग्रह गरेको भए पनि अटेर गरेपछि महानगरले आजदेखि डोजर लगाउन सुरु गरेको हो। सूचना नै दिएर भूमिगत पार्किङ खाली गर्न आग्रह गरिएको तर उनीहरूले दुई महिना बितिसक्दा पनि उक्त सूचनालाई लत्याएपछि डोजर लगाउन सुरु गरिएको जानकारी महानगर प्रमुख धनराज आचार्यले दिए । भूमिगत पार्किङका लागि भनेर यसअघि महानगरपालिकाबाट कर छुट लिएर निर्माण गरिएका ती भवन वर्षौंदेखि पार्किङका रूपमा नभई व्यापारिक प्रयोजनको रूपमा प्रयोग हुँदा महानगरले पटकपटक त्यस्ता सामग्री हटाउन आग्रह गर्दै आएको थियो। केही घरधनीले यसअघि नै व्यापारिक सामग्री खाली गरेका छन् भने अटेर गर्नेको घरमा डोजर लगाइएको प्रमुख आचार्यले बताए।
आज कुष्माण्डा नवमी : अमलाको बोटमा पूजा गरी मनाइँदै,"काठमाडौं : प्रत्येक वर्ष कार्तिक शुक्ल पक्ष नवमी तिथिका दिन मनाइने कुष्माण्डा नवमी पर्व आज विविध कार्यक्रमको आयोजना गरी मनाइँदै छ। कार्तिक शुक्ल नवमीदेखि पूर्णिमासम्म भगवान् लक्ष्मीनारायण अमलाको बोटमा निवास गर्छन् भन्ने जनविश्वास छ। यो दिन अमला अथवा पिपलको विवाह गरिदियो भने धेरै पुण्य प्राप्त भएर जन्मान्तरसम्म नाश हुँदैन भन्ने विश्वास रहिआएको छ। यो दिन अमलाको बोटमा अमृत प्राप्त हुने भएकाले अमलाको पूजा गर्नु राम्रो मानिने जनविश्वास छ। अमलाको पूजा गर्दा पूर्वाभिमुख भएर जल, चन्दन, अक्षता, फूल, आदिले पूजाअर्चना गर्नुपर्छ। पूजा गरिसकेपछि पहेँलो धागोले अमलाको रूखको परिक्रमा गराइन्छ। आयुर्वेदिक औषधिका रूपमा उपयोग गरिने अमला अमृत मानिन्छ। त्रिफला चूर्ण बनाउँदा आवश्यक पर्ने तीन जडीबुटीमध्ये अमला एक हो। हर्रो, बर्रो र अमला मिलाएर बनाइने त्रिफला चूर्ण धेरै रोगको उपचारमा प्रयोग गरिने आयुर्वेदिक चिकित्सक डा वंशदीप शर्मा खरेल बताउँछन्। पद्मपुराणअनुसार कार्तिक शुक्ल नवमीको दिन द्वापर युगको आरम्भ भएको थियो। यसै दिन भगवान् विष्णुले कूष्माण्ड नाम गरेको दैत्यको वध गरेका हुनाले यो दिनलाई कूष्माण्ड नवमी भनिएको हो। कूष्माण्ड दैत्यको शरीरबाट कुभिन्डो उत्पन्न भएको हुनाले यो दिन कुभिन्डो दान गर्नाले अनन्त कोटी फल प्राप्त हुन्छ भन्ने मान्यता छ। आजको दिन कुभिन्डो, सुन, चाँदी, पहेँलो कपडा, तामाको भाँडामा तिल राखेर दान गर्ने मनुष्यले आफूले चिताएको फल प्राप्त गर्ने विभिन्न धार्मिकग्रन्थमा उल्लेख गरिएको पण्डित बालमुकुन्द देवकोटा बताउँछन्। कुष्माण्डा नवमीका अवसरमा आज मकवानपुर जिल्लामा रहेको कुष्माण्डा सरोवरमा मेला लाग्ने गर्दछ। रासस"
तार व्यवस्थापन गर्न ४५ दिने अल्टिमेटम,"काठमाडौं : नेपाल विद्युत् प्राधिकरणले विद्युतीय पोलमा तानिएका केबल टेलिभिजन, इन्टरनेट र टेलिफोनका तार तथा उपकरण व्यवस्थापन गर्न ४५ दिनको समयसीमा दिएको छ। तार तथा उपकरणलाई सेवा प्रदायकले व्यवस्थित गरी प्राधिकरणको सम्बन्धित वितरण केन्द्रलाई जानकारी गराउनु पर्नेछ। प्राधिकरणले मंगलबार सूचना जारी गर्दै दूरसञ्चार, केवल टीभी तथा इन्टरनेट सेवा प्रवाहका लागि विद्युतीय पोलमा राखिने संरचनाको मापदण्ड तोक्दै सोहीअनुसार व्यवस्थापन गर्न आग्रह गरेको छ। विद्युतीय पोल प्रयोग गरी अव्यवस्थित तरिकाले तानिएको र प्रयोगमा नरहेका अनावश्यक अप्टिकल फाइवर, केबल पोलमा जथाभावी झुन्ड्याएका उपकरणका कारण सहरलाई कुरूप बनाएको छ। आगलागीलगायतका विद्युतीय दुर्घटना बढ्दै गएको र यसबाट प्राधिकरणले प्रवाह गरिरहेको विद्युतीय सेवामा समेत अवरोध उत्पन्न भएको छ। विद्युतीय दुर्घटना न्यूनीकरण गरी भरपर्दो विद्युत् सेवा उपलब्ध गराउन र सहरी सुन्दरतासमेत कायम राख्न आग्रह गरिएको प्राधिकरण वितरण तथा ग्राहक सेवा निर्देशनालयका उपकार्यकारी निर्देशक मनोज सिलवालले बताए। प्राधिकरणले अप्टिकल फाइबरकेबल र विद्युत् लाइन तथा भूसतहबीचको न्यूनतम दूरी तोकेको छ। ४ सय भोल्टको नाङ्गो तथा इन्सुलेटेड तार र केबलबीचको न्यूनतम दूरी क्रमशः ८० र ३० सेन्टिमिटर हुनु पर्नेछ। अन्य ४ सय भोल्टका उपकरणहरूसँगको न्यूनतम दूरी ७५ सेन्टिमिटर हुनुपर्ने छ। अप्टिकल फाइबरकेबल र जमिन सतहबीच पैदलमार्गमा २४ मिटर र सडकमा ५५ मिटर तोकिएको छ।"
तिहारमा एउटै किसानले बेचे सात लाखको सयपत्री,"काठमाडौं : तिहार पर्वमा चितवनका एउटै किसानले सात लाखको सयपत्री फूल बेचेका छन्। भरतपुर महानगरपालिका२६ दिव्यनगरका ६२ वर्षीय किसान दीपक पाख्रिनले यस वर्षको तिहारमा रु सात लाखको फूल बेचेका हुन्। गत वर्ष डेढ बिघा क्षेत्रफलमा लगाएको सयपत्री फूलबाट मनग्य आम्दानी भएपछि उनले यस वर्ष चार बिघामा फूल रोपेका थिए। सयपत्री फूलको माग अत्यधिक भएकाले चार बिघाको फूल पनि कम भएको उनको भनाइ छ। पाख्रिनले भने, 'गत वर्ष डेढ बिघामा लगाएको सयपत्री फूलले यहाँको माग पुर्याउन सकिएन भनेर अहिले चार बिघामा लगाएको फूलले राम्रै बजार पायो, आम्दानी पनि मनग्य भयो।' यस वर्ष भारतबाट फूल आयात कम भएका कारण पनि व्यापार राम्रो भएको उनी बताउँछन्। तिहारको अवधिभर १२ हजार बढी फूलको माला बिक्री भएको उनले बताए। फूल बिक्रीबाट रु सात लाखभन्दा बढी आम्दानी भएको पाख्रिनले जानकारी दिए। 'मैले उत्पादन गरको फूल सबै जिल्लाभित्रै खपत भयो', उनले भने, 'केही फूल पश्चिम नेपालका जिल्लामा पनि पठाएँ।' उनले अझै रु चारपाँच लाखको फूल बारीमा नै रहेको बताए। 'मङसिरमा बिहेको लगन आउँदैछ, त्यो बेला पनि सयपत्री फूल बिक्री हुन्छ, अन्य समयमा पनि फाट्टफुट्ट बिक्री भइरहन्छ', उनले भने। उनले रु १२ लाखको फूल बेच्दा एक सिजनमा सबै खर्च कटाएर आफूलाई रु छसात लाख बचत हुने बताए। डेढ बिघा जग्गामा फूल बिक्री गरिसकेपछि उनले तोरी लगाइसकेका छन्। 'यसपटक राम्रो व्यापार भयो, २०८० सालको दसैँमा १० बिघा क्षेत्रफलमा सयपत्री फुलाउँछु', उनले भने, 'वरिपरि ढकमक्क फूल फुलेको देख्दा पनि निकै रमाइलो लाग्छ।' उनले २६ वर्षअघिसम्म काठमाडौँमा पढाउने काम गरेका थिए। 'काठमाडौँमा बसेर १० वर्ष पढाउने काम गरेँ', उनले भने, 'त्यो काम छाडेर भरतपुर फर्किएँ र फूलको मोहले नर्सरी सञ्चालन गर्न थालेँ, अन्ततः व्यवसाय नै फूलखेती बन्यो।' यसपालिको तिहारमा उनले एउटा मालाको रु एक सयमा बिक्री गर्नुभयो भने प्रतिकेजी रु चार सयमा बिक्री गरेको सुनाउनुभयो। पाख्रिनले १८ वर्षदेखि व्यावसायिकरूपमा फूलखेती गर्दै आएका छन्। चितवनमा यो पेसा गर्नुभएको पाख्रिनले पाँच वर्ष भयो। धादिङ फूलखर्क४ का उनले नौबिसेबाट पुष्प खेतीको सुरुआत गरेका थिए। उनी भन्छन्, 'फूलसँग रमाउने मेरो रुचि हो। सानैदेखि फूलप्रति मेरो मोह नै छ। मेरो घर वरपर बिरुवाले भरिभराउ हुन्थ्यो तर, यो नै मेरो पेसा बन्ने छ भन्ने सोचेको थिइनँ। जब मैले शिक्षण पेसा गरँे, यसले पनि मलाई खुसी, उत्साह र शान्ति दिन सकेन र छाडेँ।' अहिले पनि सयपत्री सिजनमा अथवा चाडपर्वको समयमा मात्र उत्पादन गरे पनि राम्रो आम्दानी हुने उनको भनाइ छ। 'तीन रुपैयाँमा सयपत्रीको बिरुवा पाइन्छ', उनले भने, 'बीउ आफैँ खरिद गरेर उमार्न सके अझै कम शुल्क पर्छ।' हिजोआज सयपत्री फूल व्यवसायिकरूपमा सुरु गर्न करिब रु ५० हजार भए पुग्ने उनी बताउँछन्। 'पहिला सयपत्री फूलले खासै बजार पाउँदैनथ्यो, अहिले बजारमा धेरै माग बढिरहेको छ', उनले भने, 'अहिले जति उत्पादन गरे पनि बजार नपाइएला भन्ने चिन्ता छैन।' यो व्यवसाय गर्नका लागि उहाँलाई श्रीमती सरस्वती खत्री पाख्रिनको उत्तिकै साथ छ। उनीहरुका दुई छोरी र दुई छोरा छन्। पुष्प खेतीबाट पर्याप्त आम्दानी हुँदैन, बजार छैन भन्नेका लागि पाख्रिन एक उदाहरण बनेका छन्। 'फूलखेतीबाट आफ्नो परिवार चलाउन मलाई दुःख छैन। चार बिघामा फूल रोप्दा पनि जिल्लाभन्दा बाहिर माग पुयाउन सकेको छैन, बजार छैन भन्न मिल्दैन', उनले भने। बजारमा मालाको अभाव देखिनु नेपाली कृषकले व्यावसायिकरूपमा पुष्प खेती नगर्नुको उपज भएको पाख्रिनको भनाइ छ। फूल खरिदमा करोडौँ रकम भारत जानु र यहाँ बजार नदेख्नु हाँस्यास्पद कुराबाहेक केही नभएको उनको भनाइ छ। बैसठ्ठी वर्षीय पाख्रिनले १८ वर्षको दौरानमा देशभर सयभन्दा बढी शिष्य बनाइसकेका छन्। जो अहिले व्यावसायिकरूपमा फूलखेती गरिरहेका छन्। पाख्रिनसँगै सात जनाले स्थायी रोजगारी पाएका छन्। उनी नेपालको हावापानीमा सयपत्री फूल सहजै उत्पादन हुने बताउँछन्। रासस"
मूल्य निर्धारण नहुँदा सस्तोमा धान बेच्न बाध्य किसान,"टीकापुर : कैलालीका किसान आजभोलि धानबाली भित्र्याइरहेका छन् । धेरै किसान भित्र्याउने काम सकेर आफूलाई आवश्यक धान खाद्यान्नका लागि भण्डारण गर्ने र बाँकी बेच्न थालेका छन् । तर यस वर्ष धानको बिक्री मूल्य निर्धारण नहुँदा सस्तोमा धान बेच्न बाध्य छन् । कैलालीका किसान यस वर्ष न्यून मूल्यमा धान बेच्न बाध्य भएका हुन् । सरकारले अहिलेसम्म धानको समर्थन मूल्य निर्धारण नगर्दा सस्तोमा धान बेचिरहेको चित्रबहादुर चौधरीले बताए। 'मूल्य निर्धारण नभएका कारण हामी सस्तोमा धान बेचिरहेका छौँ', उनी भन्छन् , 'धान बेचेर हिउँदे खेतीका लागि आवश्यक मल, बीउ र जोताइ खर्च जोहो गर्नुपर्छ । त्यसैले धान दाउने बित्तिकै बेच्नुपर्छ तर सरकारले मूल्य तोकेको छैन ।' स्थानीय गल्ला व्यापारी तथा धान खरिद गर्ने व्यवसायीले धान प्रतिक्विन्टल रु दुई हजार दुई सयदेखि रु दुई हजार तीन सयसम्ममा खरिद गरिरहेका छन् । सरकारले समर्थन मूल्य नतोकेको र धान राम्रोसँग नसुकेको कारण सुरुआती चरणमा उक्त मूल्यमा धान खरिद गरिरहेको व्यापारी नवीन श्रेष्ठले बताउँछन्। सरकारले धान सस्तो मूल्यमा बेचेर सकिने बेला समर्थन मूल्य निर्धारण गर्ने भएकाले धान उत्पादनको लागत मूल्यभन्दा सस्तोमा धान बेच्नुपरेको किसानको गुनासो छ । सरकारले अहिलेसम्म कुनै जानकारीसमेत नगराएको र मन्त्रिपरिषद्को निर्णयले धानको समर्थन मूल्य निर्धारण गरी खाद्य व्यवस्था तथा व्यापार कम्पनी लिमिटेड प्रादेशिक कार्यालयमा परिपत्रपछि कार्यान्वयन हुने गर्दछ । तर अहिलेसम्म कुनै जानकारी नभएको नेपाल खाद्य संस्थान सुदूरपश्चिम प्रादेशिक कार्यालय धनगढीका प्रमुख एन्जिला बस्नेतले बताए। 'मूल्य निर्धारण गरिएको छैन, निर्धारण भएपछि हामीले धान खरिद डिपो लगाउने गर्दछौँ', उनले भने, 'अहिले व्यापारीले आआफ्नै तरिकाले धान खरिद गरिरहनुभएको छ ।' गत वर्ष टीकापुरमा कात्तिक १८ गतेदेखि खाद्य व्यवस्था तथा कम्पनीले मोटा धान प्रतिक्विन्टल दुई हजार सात सय ३५ र मध्यम धान दुई हजार आठ सय ८५ मा खरिद सुरु गरेको थियो ।"
अझै बिजुली पुग्न नसकेको भास्कुन गाउँ,"अछाम : साँफेबगर नगरपालिका१४ पातलकोटको भास्कुन गाउँ करिब ८ घण्टाको पैदलदुरीमा पर्छ । नगरपालिका भनेपछि सामान्यतया विकासका पुर्वाधार पुगेको हुनुपर्छ । तर नगरपालिका भित्र पर्ने भास्कुन गाउँमा अहिलेसम्म बिजुलीसमेत पुग्न सकेको छैन । बिजुली मात्रै होइन त्यहाँका स्थानीयहरुको शिक्षा, स्वाथ्यमा पनि सहज पहुँच छैन । वडा कार्यालय, स्वास्थ्य चौकी र विद्यालय पुग्न जंगलको बाटोबाट करिब दुई घण्टा समय लाग्छ । हरेक निर्वाचनमा विकासका सपना देखाएका नेताहरुले भास्कुन गाउँलाई जितिसकेपछि कहिल्यै सम्झेनन् । २०७४ मा नेताहरुले बाढेका आश्वाशन अधुरै छ । भास्कुनमा पुगेर स्थानीय तह र संघ, प्रदेशका उम्मेदवारले सडक र बिजुली, रोजगार, स्वास्थ, शिक्षाको आश्वाशन दिएका थिए । बिजुलीको पोल मात्रै गाडेको एक वर्ष भयो । अहिलेसम्म बिजुली बाल्न पाएका छैनन् । पातलकोटका एकजना वृद्धालाई भोट हाल्न सिकाउँदै । सडक पुगे पनि वर्षायाममा सधैं अवरुद्ध हुन्छ । अहिले फेरि उम्मेदवार विकासका नारा लिएर घरदैलोमा पुगेका छन् । उ बेला दुई दिनमा बिजुली पुर्याउँछौं भन्थे नेताहरु', स्थानीय ७० वर्षीया बिस्ना परियारले भनिन्, ' ५ वर्ष बित्यो बिजुली आएको छैन हाम्रा दुख उस्तै छन् । फेरि नेताहरु भोट माग्न पुगीसके । गाउँमा २०६६ साल असोज २० गते गएको पहिरोले १० जनाको ज्यान गयो । केही घाइते भए । पहिरोपछि केही बसाइसराई गरी कैलालीतिर गए । गाउँ नै पुरै पहिरोको जोखिममा रहेको स्थानीय शिवबहादुर बोहराले बताए । उनले भने,वर्षायाममा घरमा बस्न सकिंदैन । नेताहरु भोट माग्ने बेला अहिले नै काम गर्छौं जस्तो गर्छन् । जितेपछि हामी चिन्दैन। हमीलाई त प्रयोग मात्र गर्छन् फाइदा जति सबै आफूले लग्छन् । स्थानीय तहको निर्वाचनका निकै उत्साह र खुशीका साथ भोट हालेका थिए भास्कुन बासीले । घर नजिकको सरकार आएपछि विकास हुने र गाउँघरमै रोजगार पाइने आश स्थानीयहरुले गरेका थिए । विकासको नाममा सडक मात्र पुगेको ललिते ढोलीले बताए । उनले भने,वर्षभरी खेती गरेर खान पुग्दैन,भएको जंगली जनावरले खाइदिन्छ। सरकार छ भन्ने महसुस हामीले यो ५ वर्षमा गर्न पाएनौं ।भास्कुन गाउँमा करिब ९३ घरधुरी छन् ।"
भारतीय नक्कली नोटसहित दुईजना पक्राउ,"ढल्केवर(धनुषा) : महोत्तरीबाट भारतीय नक्कली नोटसहित दुईजना भारतीय पक्राउ परेका छन्। पक्राउ पर्नेमा भारत बिहार मधुवनी जिल्ला बेनीपट्टी कटैया बस्ने ३५ वर्षीय सुनिल कुमार शास्त्री र सितामढी चरौत बस्ने २४ वर्षीय मनिष कुमार पासवान रहेको महोत्तरी प्रहरीले जनाएको छ। सोमबार दिउँसो महोत्तरीको मटिहानी८ स्थित धानबजार चौकमा दुईजना भारतीय नागरिकहरू भारतीय नक्कली नोट बोकी सामान खरिद गर्न आएको भन्ने सूचनाको आधारमा प्रहरी चौकी मटिहानीबाट खटिएको प्रहरी टोलीले शंकास्पद अबस्थामा उनीहरुलाई पक्राउ गरेको हो। पक्राउ परेका सुनिलको साथबाट भारू ५ सयको नोट २ थान, २ सयको नोट ५ थान, भारू १ सयको नोट २ थान, भिभो कम्पनीको मोबाइल १ थान र उनको नाउँको आधार कार्ड र मनिषको साथबाटट रेडमी कम्पनीको मोबाइल १ थान र उनको नाउँको आधार कार्ड बराम भएको महोत्तरीका प्रवक्ता प्रहरी नायव उपरीक्षक सन्तोष कुमार पोखरेलले जानकारी दिए। उनीहरु दुबैजनामाथि मुद्रा सम्बन्धी कसुर मुद्दामा सातदिनको म्याद थपमा अनुसन्धान भइरहेको जिल्ला प्रहरी कार्यालय महोत्तरीले जनाएको छ।"
मिथिलामा अक्षय नवमी पर्व मनाइँदै,"जनकपुर : महोत्तरीसहित मिथिला क्षेत्रमा आज अक्षय नवमी पर्व मनाइँदैछ । कात्तिक शुक्ल नवमी तिथिमा मनाइने परम्पराअनुसार यो पर्व बुधबार मनाउन लागिएको हो । मिथिलामा धातृ नवमी र इच्छा नवमीसमेत भनिने यो पर्व सामूहिक भोजन गरिने रमाइलो चाडबाडमा गनिन्छ । पर्वमा कार्तिक शुक्ल नवमीका दिन अमला (धातृ) को रुखको फेदमा खाना खाने मैथिल परम्परा छ । पर्व विशेषमा बस्तीमा बिहानैदेखि युवापङ्क्ति सामूहिक भोजनको तयारीमा जुटेका छन् । यो पर्वमा घर नजिकै, बगैँचा वा वन क्षेत्रमै रहेको अमलाको रूखका फेदमा खानेकुरा पकाएर त्यहीँ खाने चलन छ । पर्वमा अमलाका विशेष परिकार (अचार, मुरब्बा र चटनी)सहित साकाहारी खानेकुरा मात्र पकाउने र खाने परम्परा छ । पर्व विशेषले अब चिसो मौसम छिप्पिँदै जाने क्रममा खानेकुरामा अमलाको प्रयोग बढाउने सन्देश रहेको मैथिल संस्कृतिका जानकार बर्दिबास नगरपालिका२ का पण्डित महेशकुमार झाले बताए । पर्वमा खासगरी किशोर र युवा वनभोजको चाँजोपाँजो मिलाउन व्यस्त देखिएका छन् । बर्दिबास नगर क्षेत्रका कारेघोप्टे, माईस्थान, टुटेश्वर, राइमण्डल, कालापानी र गौरीडाँडा वनपार्क नजिकका वन क्षेत्रका अमलाका रुखका फेदमा एकाबिहानै कैयौँ वनभोजका टोली पुगेका छन् । मिथिलामा आज (कार्तिक शुक्ल नवमी)को दिनलाई कुष्माण्ड नवमीसमेत भन्ने गरिएको छ ।"

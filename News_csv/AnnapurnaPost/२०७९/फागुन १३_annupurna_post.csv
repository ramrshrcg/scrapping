शीर्षक,विवरण
राष्ट्रपतिसँगै कांग्रेसलाई शक्ति आर्जन,"राष्ट्रपतिमा कांग्रेसलाई समर्थनसँगै नेताहरूले पुरानो गठबन्धन ब्युँतिएको व्याख्या गरेका छन्। चुनावका बेलाको पाँचदलीय गठबन्धनमा नयाँ तीन दल पनि थपिएका छन्। काठमाडौं : सत्ता समीकरणका कारण प्रतिपक्षमा पुगेको कांग्रेसले अन्ततः राष्ट्रपति पाउने सम्भावना बढेको छ। सत्तासीन माओवादी केन्द्रसहित सात दलको शुक्रबार प्रधानमन्त्री निवास बालुवाटारमा बसेको बैठकले राष्ट्रपतिमा कांग्रेसलाई सघाउने निर्णय गरेको हो। रातारात कुनै चमत्कार नभए कांग्रेसले उठाउने उम्मेदवार नै मुलुकको भावी राष्ट्रपति बन्ने पक्का छ। किनकि, कांग्रेसको पक्षमा उभिएका दलहरूसँग राष्ट्रपति उम्मेदवारलाई निर्वाचित गर्ने पर्याप्त मतभार छ। राष्ट्रपति उम्मेदवार चयन गर्न कांग्रेसले शनिबार बिहान कार्यसम्पादन समितिको बैठक बोलाएको छ। राष्ट्रपतिका लागि शनिबार मनोनयन दर्ता हुँदैछ। राष्ट्रपतिमा कांग्रेसलाई समर्थनसँगै नेताहरूले पुरानो गठबन्धन ब्युँतिएको व्याख्या गरेका छन्। चुनावका बेलाको पाँचदलीय गठबन्धनमा नयाँ तीन दल पनि थपिएका छन्। जनमत पार्टी, नागरिक उन्मुक्ति पार्टी र लोकतान्त्रिक समाजवादी पार्टीले पनि राष्ट्रपतिमा कांग्रेस उम्मेदवारलाई सघाउने निर्णयमा सहमति जनाएका छन्। सत्तासीन एमालेले भने राष्ट्रपतिमा कांग्रेसलाई समर्थन गर्ने प्रधानमन्त्री एवं माओवादी केन्द्रका अध्यक्ष पुष्पकमल दाहाल प्रचण्डको निर्णयप्रति तीव्र असन्तुष्टि जनाएको छ। प्रधानमन्त्री प्रचण्डले नयाँ समीकरण बनाएर मुलुकलाई अस्थिरतातर्फ धकेलेको एमालेको आरोप छ। राष्ट्रपतिबारे छलफल गर्न बालुवाटारमा बसेको आठदलीय बैठकमा प्रधानमन्त्री एवं माओवादी केन्द्रका अध्यक्ष पुष्पकमल दाहाल प्रचण्डले नै कांग्रेसलाई राष्ट्रपतिमा समर्थन गर्नुपर्ने प्रस्ताव गरेका थिए। संसद्मा ठूलो पार्टीको हैसियतमा कांग्रेसलाई राष्ट्रपति दिनुपर्ने प्रस्ताव प्रचण्डले राखेका थिए। उक्त प्रस्तावमा सबैले समर्थन जनाएका थिए। पुरानो गठबन्धनबाट एकीकृत समाजवादीका अध्यक्ष माधवकुमार नेपालले राष्ट्रपतिमा दाबी गरेका थिए। तर, आलोपालो प्रधानमन्त्रीअन्तर्गत एक वर्ष सरकारको नेतृत्व पाउने भद्र सहमतिपछि नेपाल पनि राष्ट्रपतिको दाबीबाट पछि हटेका थिए। अध्यक्ष नेपाललाई एमाले अध्यक्ष केपी शर्मा ओलीले पनि राष्ट्रपतिमा अघि सारेका थिए। तर, नेपालले कांग्रेसलाई राष्ट्रपतिमा समर्थन जनाए। राष्ट्रपतिको उम्मेदवारका लागि दलहरूबीच अन्तिम घडीसम्म रस्साकस्सी चलेको थियो। शुक्रबार दिनैभर राजनीति दलका शीर्ष नेताहरू राष्ट्रपति निर्वाचनको विषयमा भेटवार्ता, छलफल, संवादमा व्यस्त रहे। मुख्यरूपमा नेपाली कांग्रेस र नेकपा एकीकृत समाजवादीका अध्यक्ष माधवकुमार नेपालको नाममा दिनभरजसो दलहरूबीच छलफल चल्यो। त्यसअघि कांग्रेस, नेकपा माओवादी केन्द्र, नेकपा एकीकृत समाजवादी र जनता समाजवादी पार्टीबीच साढे तीन घण्टा घनिभूत संवाद भएको थियो। उक्त संवादमा कांग्रेस र एकीकृत समाजवादीले आआफ्नो दाबी प्रस्तुत गरेका थिए। उक्त बैठकले पुस १० गतेअघिको पाँचदलीय गठबन्धनलाई ब्युँत्याउने सैद्धान्तिक सहमति गरेको थियो। त्यसअनुसार साँझ ५ दल र अरू तीन दल थपिएर बैठक बसेको थियो। हुन त, राष्ट्रपतिको लागि प्रधानमन्त्री दाहालले उम्मेदवार बनाउने भनेर धेरै जनालाई आश्वासन बाँडेका थिए। एमाले नेतृ तारादेवी ढकाललाई समेत दाहालले राष्ट्रपति बनाउन आफू तयार रहेको तर त्यसका लागि एमालेमा निर्णय गरेर आउन भनेका थिए। मलाई पनि पार्टीबाट निर्णय गराउनुहोस्, म सहयोग गर्छु भनेर प्रचण्डले भन्नुभएको थियो, उनले अन्नपूर्णसँग भनिन्। पाँचदलीय गठबन्धनको बैठक सकिएपछि दिउँसो एमाले अध्यक्ष केपी शर्मा ओली र प्रधानमन्त्री प्रचण्डबीच पनि भेटघाट भएको थियो। उनीहरूबीचमा साढे दुई घण्टा लामो वार्ता भएको थियो। त्यस क्रममा ओलीले सत्ता गठबन्धन नत्याग्न र पुस १० को भद्र सहमति लागू गर्न प्रचण्डसँग आग्रह गरेका थिए। कांग्रेसको पक्षमा सहमति जुटेको छ। अब उम्मेदवारको कुरा हो। उम्मेदवारको कुरामा त्यस्तो विवाद छैन। अहिले चर्चामा आएकै नामबाट उम्मेदवारी हुने हो।पूर्णबहादुर खड्का, उपसभापति, कांग्रेस प्रचण्डबाट सकारात्मक जवाफ नपाएपछि ओलीले एकीकृत समाजवादीका अध्यक्ष माधव नेपालसँग भेटवार्ता गरेर राष्ट्रपतिको उम्मेदवार बन्न प्रस्ताव गरेका थिए। त्यसअघि संसद् भवनबाट बाहिर निस्किने क्रममा ओलीले राष्ट्रपति एमालेकै हुने दाबी गरेका थिए। ओलीले भनेका थिए राष्ट्रपतिमा शनिबार एमालेले मनोनयन दर्ता गर्छ, हाम्रो उम्मेदवार पक्का छ। अन्त कहाँ के भइरहेको छ मलाई थाहा छैन। एमाले वरिष्ठ उपाध्यक्ष ईश्वर पोखरेलले पार्टीको उम्मेवार कसलाई बनाउने भन्ने विषयमा शनिबार बिहान बस्ने बैठकले टुंगो लगाउने जानकारी दिए। २०७७ पुस ५ गते प्रतिनिधिसभा विघटनपछि दाहाल र ओलीबीच सम्बन्ध टाढिएको थियो। दुई वर्षपछि २०७९ पुस १० मा एकाएक दाहाल र ओलीबीच आधा आधा कार्यकाल प्रधानमन्त्री हुने सहमति भएको थियो। त्यो सहमतिअनुसार पहिलो कार्यकाल दाहाल प्रधानमन्त्री हुने र राष्ट्रपति एमालेलाई दिने सहमति भएको थियो। तर त्यो सहमति दुई महिनामा भंग भएको छ। कांग्रेसबाट पौडेलको सम्भावना कांग्रेसबाट राष्ट्रपतिको उम्मेदवारमा वरिष्ठ नेता रामचन्द्र पौडेलको प्रबल सम्भावना रहेको नेताहरू बताउँछन्। अर्का नेता कृष्णप्रसाद सिटौलाले पनि राष्ट्रपतिमा चाहना व्यक्त गरेका छन्। केही नेताहरू पार्टी सभापति शेरबहादुर देउवालाई नै उम्मेदवार बन्न दबाब दिइरहेका छन्। तर देउवाले मुख खोलेका छैनन्। आठ दलबीचमा सहमति भए पनि कांग्रेसले उम्मेदवारीको टुंगो लगाउन शनिबार बिहान कार्यसम्पादन समितिको बैठक बोलाएको छ। कांग्रेस संसदीय दलको निर्वाचनका क्रममा पौडेललाई वचन दिएका कारण पनि देउवाको सहानुभूति पौडेलप्रति रहने चर्चा पनि छ। १४औं महाधिवेशनमा पार्टी सभापतिमा देउवालाई सहयोग गरेका पौडेल संसदीय दलको चुनावमा देउवाकै प्रस्तावक बसेका थिए। त्यतिबेलै पौडेललाई राष्ट्रपति बनाउने प्रतिबद्धता देउवाले जनाएपछि पौडेल प्रस्तावक बसेका थिए। सिटौलासँग पनि सभापति देउवाको सहकार्य बेलाबखत हुँदै आएको छ। पार्टीको १३औं र १४औं महाधिवेशनमा सिटौला देउवाको पक्षमा उभिएका थिए। पार्टी उपसभापति पूर्णबहादुर खड्काले आठ दलको सहमतिले कांग्रेसले उठाएको उम्मेदवारलाई जिताउने सहमति भएको बताउँदै भने, कांग्रेसको पक्षमा सहमति जुटेको छ। अब उम्मेदवारको कुरा हो। उम्मेदवारको कुरामा त्यस्तो विवाद छैन। अहिले चर्चामा आएकै नामबाट उम्मेदवारी हुने हो। महामन्त्री विश्वप्रकाश शर्माले सत्ता गठबन्धन भत्किएको बताए। पिँजडा, अन्ततः भत्किने भयो आठ दलको बालुवाटार बैठकपछि शर्माले भने। अर्का महामन्त्री गगन थापाले फागुन १० गतेभित्र सत्ता गठबन्धन भत्किने खुल्ला चुनौती नै दिएका थिए। पार्टीभित्र अब उम्मेदवारका विषयमा छलफल सुरु भएको छ। सम्भवतः रामचन्द्र दाइको नाम आइराखेको छ उहाँलगायत अरू आएका नाममा अब पार्टीभित्र छलफल हुन्छ, थापाले भने। पुस १० मा एमालेसहित सातदलीय गठबन्धनबाट दाहाल प्रधानमन्त्री भएका थिए। यो गठबन्धनमा माओवादी केन्द्र, जसपा, राप्रपा, रास्वपा, नागरिक उन्मुक्ति पार्टी, जनमत पार्टी थिए। राष्ट्रपतिको निर्वाचनको लागि यो गठबन्धनबाट माओवादी केन्द्र, जसपा, नाउपा, जनमतले गठबन्धनबाट हात झिकेका छन्। कांग्रेससहित पुरानो पाँचदलीय गठबन्धन ब्युँतिएको छ। प्रधानमन्त्री दाहालकै नेतृत्वमा एमाले नेतृत्व गठबन्धन तोडिएको छ। एमाले उपमहासचिव प्रदीप ज्ञवालीले आठदलीय निर्णयले मुलुकलाई अस्थिरतातर्फ लैजाने र मुलुकलाई प्रयोगको थलो बनाइएको आरोप लगाए। प्रधानमन्त्री प्रचण्डको कदमले दलीय निर्णय, सहमति र विश्वासमा समेत संकट ल्याएको बताए। यो राजनीतिलाई अनन्त अस्थिरतातर्फ धकेल्ने निर्णय हो ज्ञवालीले भने, जुन कोर्समा देश अघि बढ्न खोजेको थियो। त्यसलाई जनताले नै राम्रो मानेका थिए। यसले त राजनीतिमा विश्वासको संकट, धोकाधडी र आफूले दिएका वचनहरूलाई क्षणक्षणमै फेर्ने कुरा हाबी भएको छ। प्रधानमन्त्रीमा आलोपालो र उपराष्ट्रपतिलगायतका पदमा पावर सेयरिङको विषय टुंग्याउने सहमति भएको छ। महŒवपूर्ण मन्त्रालयसहित एकीकृत समाजवादी सत्तामा जाने निर्णय भएको छ।प्रकाश ज्वाला, उपमहासचिव, नेकपा, एस एमालेसहितको गठबन्धनको सरकार बनेपछि आर्थिक क्षेत्रमा सकारात्मक प्रभाव परेको उल्लेख गर्दै ज्ञवालीले भने, मुलुकलाई फेरि अस्थिरताअन्योलतिर लगेर सत्ताको लुछाचुँडी र भागबन्डामा लैजाने काम भएको छ। विस्तारै लोकतन्त्रमाथि नै वितृष्णा बढाउने दिशातर्फ लैजाने निर्णय हो। उनले राजनीतिक स्वार्थको लागि राष्ट्रियहितमा समेत गम्भीर प्रश्न उठेको बताए। एमाले अध्यक्ष केपी शर्मा ओलीले प्रस्ताव गर्दा पनि एकीकृत समाजवादीका अध्यक्ष माधव नेपाल राष्ट्रपतिको उम्मेदवार बन्न तयार भएनन्। प्रधानमन्त्री प्रचण्डले राष्ट्रपतिमा नेपाललाई वचन दिएका थिए। तर, अन्तिम समयमा भने प्रचण्डले कांग्रेसलाई राष्ट्रपति दिनुपर्ने प्रस्ताव गरे। जबकि, प्रचण्ड, नेपाल र उपेन्द्र यादवबीच नेपाललाई राष्ट्रपतिको साझा उम्मेदवार बनाउने र त्यस विषयमा कांग्रेस र एमालेसँग कुराकानी गर्ने सहमति बनेको थियो। तर, कांग्रेसले राष्ट्रपतिको अडान कायमै राखेपछि नेपाललाई एक वर्ष सरकारको नेतृत्व दिने, पावर सेयरिङमा भागबन्डा गर्ने भन्दै राष्ट्रपतिको दाबी छोड्न प्रधानमन्त्री प्रचण्डले आग्रह गरेका थिए। यो राजनीतिलाई अस्थिरतातर्फ धकेल्ने निर्णय हो। जुन कोर्समा देश अघि बढ्न खोजेको थियो। त्यसलाई जनताले नै राम्रो मानेका थिए। यसले त राजनीतिमा विश्वासको संकट र आफूले दिएका वचनहरूलाई क्षणक्षणमै फेर्ने कुराको हाबी भएको छ।प्रदीप ज्ञवाली, उपमहासचिव, एमाले अर्कोतिर एमाले, रास्वपा र राप्रपाको भोटले मात्रै नजितिने अवस्था आएपछि नेपाल पनि ओलीको प्रस्तावमा सहमत हुन नसकेको उनी निकट नेताहरू बताउँछन्। २०६५ सालमा पनि नेपाललाई राष्ट्रपति बनाउने चर्चा चलेको थियो। त्यसबेला पनि राष्ट्रपति बनाउने भनेर प्रचण्डले नै नेपाललाई वचन दिएका थिए। तर यसपटक भने सत्ता गठबन्धनमा अध्यक्ष नेपाललाई एक वर्ष प्रधानमन्त्री बनाउने भद्र सहमति जुटेको छ। महत्त्वपूर्ण मन्त्रालयसहित एकीकृत समाजवादी सत्तामा जाने निर्णय भएको पनि नेताहरू बताउँछन्। पार्टीका उपमहासचिव प्रकाश ज्वालाले प्रधानमन्त्रीमा आलोपालो, उपराष्ट्रपति र पावर सेयरिङमा चार दल बसेर टुंग्याउने सहमति भएको बताए। चार दल बसेर प्रधानमन्त्रीमा आलोपालो, उपराष्ट्रपतिलगायतका पावर सेयरिङका विषय टुंग्याउने सहमति भएको छ, ज्वालाले भने। राप्रपा प्रस्ताव र समर्थक नबस्ने राष्ट्रिय प्रजातन्त्र पार्टी राष्ट्रपतिको निर्वाचनमा प्रस्ताव र समर्थक नबस्ने भएको छ। राप्रपाको कार्यसम्पादन समितिको बैठकको राप्रपा राष्ट्रपति निर्वाचनमा प्रस्तावक र समर्थक नबस्ने निर्णय गरेको प्रवक्ता मोहन श्रेष्ठले बताए। निर्वाचनमा भोट हाल्ने वा नहाल्ने विषयमा छलफल भइरहेको भन्दै फागुन २५ अघि फेरि बैठक बस्ने उनले बताए। प्रदेश सरकारमा पनि प्रभाव यो नयाँ गठबन्धनसँगै प्रदेश सरकारमा पनि प्रभाव पर्ने देखिएको छ। हाल प्रदेश १, गण्डकी, लुम्बिनीमा एमाले नेतृत्वमा सरकार छ भने मधेस प्रदेशमा जसपा, बागमती र कर्णालीमा माओवादी केन्द्रको नेतृत्वमा सरकार छ। सुदूरपश्चिममा भने कांग्रेसको सरकार छ। माओवादी, जसपा र कांग्रेसको नेतृत्वका प्रदेशमा असर पर्ने भए पनि एमालेले नेतृत्व गरेका तीन प्रदेशमा सरकार फेरबदल हुन सक्ने नेताहरू बताउन थालेका छन्। राष्ट्रपति र ओलीबीच भेट शुक्रबार ४ बजेदेखि करिब दुई घण्टा प्रधानमन्त्री प्रचण्डसँगको छलफलपछि बेलुका ६ बजे नेकपा अध्यक्ष ओली राष्ट्रपति विद्यादेवी भण्डारीलाई भेट्न शीतलनिवास पुगेका थिए। राष्ट्रपति र नेकपा ओलीबीच करिब एक घण्टा भेटवार्ता भएको स्रोतले बतायो। बालुवाटारमा प्रधानमन्त्री पुष्पकमल दाहाल प्रचण्डसँग छलफल गरेपछि एमाले अध्यक्ष ओली राष्ट्रपति भण्डारीलाई भेट्न शीतलनिवास पुगेका थिए। राष्ट्रपति निर्वाचनका लागि मनोनयन दर्ता गर्ने पूर्वसन्ध्यामा एमाले अध्यक्ष ओलीले राष्ट्रपतिसँग छलफल गरेका हुन्।"
कृषिमा वैदेशिक लगानीको विरोध,"काठमाडौं : कृषिमा प्रत्यक्ष वैदेशिक लगानी खुला गर्न नहुनेमा किसान अभियन्ताले विरोध जनाएका छन्। विदेशी लगानी तथा प्रविधि हस्तान्तरण ऐन, २०७७ संशोधनपछि अनुसूचीको क्रमसंख्या १ ले गरेको सो व्यवस्थामाथि सर्वोच्च अदालतमा रिट परेको थियो। अदालतले विसं २०७९ जेठ २० गते गरेको फैसला हालै सार्वजनिक गर्दै कृषिमा विदेशी लगानीलाई खुला नै कायम गर्ने अर्थात् खारेज नगर्ने भनेपछि कृषक अभियन्ताले विरोध जनाएका हुन्। राष्ट्रिय कृषक समूह महासंघ नेपाल, नेपाल डेरी एसोसिएसन, राष्ट्रिय भूमि अधिकार मञ्च नेपाल, सामुदायिक आत्मनिर्भर सेवा केन्द्र तथा खाद्यका लागि कृषि अभियान लगायतका नागरिक संगठन विरोधमा उत्रेका छन्। सर्वोच्च अदालतको फैसलाले कृषिमा विदेशी लगानीको व्यवस्था खारेज नगरेपछि उक्त संगठनबीच बुधबार राजधानीमा आयोजित आन्तरिक छलफलबाट यसको विरुद्धमा लागि पर्ने सामूहिक निर्णय भएको छ। सम्बद्ध संगठनले कृषिमा विदेशी लगानीविरुद्ध कार्यक्रम घोषणा गर्ने भएका छन्। यसमा आफ्नो धारणा बनाउँदै जाने भएका हुन्। अब सो फैसलालार्ई असहमति जनाउन किसानसँग सम्बद्ध उक्त संगठनले फरकफरक मितिमा विज्ञप्ति जारी गर्ने र यसमार्फत आफ्ना धारणा बाहिर ल्याउन लागेको राष्ट्रिय कृषक समूह महासंघका अध्यक्ष नवराज बस्नेत बताउँछन्। उनकाअनुसार विदेशीलाई कृषि उत्पादन गर्न जमिन लिजमा दिन नपाइने, विदेशी लगानीले भोलि असर पर्ने, विशेष गरेर साना किसान मारमा पर्ने औंल्याउँदै यसबारे प्रधानमन्त्री, विभिन्न दलका प्रतिनिधि, संसदहरू, प्रदेशका मुख्यमन्त्रीलगायतलाई ध्यानाकर्षण गरिने भएको हो। यसपछि कृषिमा प्रत्यक्ष वैदेशिक लगानीको व्यवस्थाले प्रभाव पर्ने भएकाले यसलाई खारेज गर्न मुद्दा हाल्ने योजनासमेत बनाइएको छ। राष्ट्रिय कृषक समूह महासंघका अध्यक्ष नवराज बस्नेतका अनुसार अधिवक्ताको मुद्दामा सहभागिताका लागि राष्ट्रिय कृषक समूह महासंघ नेपालका ७० प्रतिशतभन्दा बढी साना किसान तथा साना व्यवसायी छन्। कृषि क्षेत्रमा वैदेशिक लगानी खुल्ला गर्दा विदेशी प्रविधि, सीप र बिउजस्ता कुरामा साना किसान प्रतिस्पर्धा गर्न नसक्ने उनको तर्क छ। साना किसानको व्यवसाय धरापमा पर्ने र उनीहरूले पेसाबाट हात धुनुपर्ने अवस्था आउँछ, महासंघका अध्यक्ष बस्नेतले भने, अन्याय हुन्छ भनेर थप निवेदन दिएको हो। विदेशी लगानी तथा प्रविधि हस्तान्तरण ऐन, २०७५ मा बन्यो। यो ऐन बनेको कपरब दुई वर्ष पनि नपुग्दै विसं २०७७ मा सो ऐन संशोधनका लागि जुनसुकै बेला गर्न सकिने भन्दै अनुुसूचीको क्रमसंख्या १ मा हेरफेर गरियो। आफूले उत्पादन गरी कम्तीमा ७५ प्रतिशत निर्यात गर्ने पशुपन्छीपालन, माछापालन, मौरीपालन, फलफूल, तरकारी, तेलहन, दलहन, दुग्ध व्यवसाय र कृषिका प्राथमिक उत्पादनसँग सम्बन्धित ठूला उद्योगबाहेकका सो क्षेत्रका अन्य उद्योग वा व्यवसाय गर्न पाउने भन्दै सो अनुसूचीमा हेरफेर भयो। सो अनुसूची संशोधित भएको दुई सातापछि राजपत्रमा प्रकाशित भयो। ऐनको दफा नभएकाले संसद्मा नगई राजपत्रमा निकालेर कानुनी मान्यता दिइयो। कृषिमा प्रत्यक्ष वैदेशिक लगानी (एफडीआई) भित्र्याउन हुन्न भन्ने ऐनलाई काट्ने गरेर यसले खुला गर्नुपर्छ भन्ने व्यवस्थालाई पश्रय दियो। यसपछि सो समयमा किसान अभियन्ता आन्दोलित भएका थिए। यद्यपि यसैबीच सोही विषयमा अधिवक्ता पुण्यप्रसाद खतिवडाले मुद्दा दायर गरे। मुद्दा परिसकेकाले यसको निष्कर्ष आएपछि मात्रै बोल्ने भनेर कृषक अभियन्ताले आन्दोलन स्थगित गरेको किसान अभियन्ता उद्धव अधिकारी बताउँछन्। तर, अहिले आएर सो अनुसूचीको हेरफेरलाई बदर गर्न सर्वोच्च अदालतमा परेको रिट निवेदनको सुनुवाइ भएन। उल्टै सर्वोच्चले खारेज नहुने फैसला सुनाएको छ। सो फैसलाको विरोध जनाउनुको कारण कृषिमा प्रत्यक्ष वैदेशिक लगानी खुल्ला गर्ने निर्णय गरी नेपाली भूमिहीन, सिमान्त कृषि श्रमिक, महिला, साना किसानलाई बिर्सेर केही ठूला लगानीकर्ताको पहलमा कृषिमा विदेशी लगानी ल्याउने निर्णय अनुपयुक्त भएको उनीहरूको तर्क छ। तत्कालीन समयमा संशोधित अनुसूची गलत भएको भन्दै सरोकार राख्ने करिब ३५ भन्दाबढी संस्थाले माइतीघरमा आन्दोलन गरेका थिए। अहिले आएर सर्वोच्चले उक्त मुद्दालाई जरुरी नभएको भन्दै खारेज गर्यो, उनले भने, यसले कृषि क्षेत्रमा वैदेशिक लगानी भिœयाउन उपयुक्त हुन्छ भनेर फैसला सुनाएको छ। यो हामीलाई मान्य छैन। सर्वोच्च अदालतले ६ वटा बुँदालाई आधार बनाउँदै कृषिमा एफडीआई उपयुक्त भएको फैसला सुनाएको छ। यसअन्तर्गत स्वदेशी किसान, कृषि उद्यमीलाई यसले असर पर्दैन भनिएको छ। तर किसान अभियन्ताहरू यसले किसानलाई असर गर्ने दाबी गर्छन्। यस्तै, वैदेशिक लगानीबाट उत्पादित वस्तु ७५ प्रतिशत निर्यात गर्ने वा उसकै देशमा पठाउने भएकाले यसले यहाँका साना किसान तथा कृषि उद्यमीलाई खासै अप्ठ्यारो नपार्ने सर्वोच्चले फैसला गर्यो। यससँगै सरोकारवालाले केही पनि नबोलेको भन्दै सर्वोच्चले फैसला सुनाएको छ।"
रूसलाई युद्ध रोक्न राष्ट्रसंघको निर्देशन,"७५ भन्दा बढी देशका विदेशमन्त्री र कूटनीतिज्ञहरूले महासभालाई सम्बोधन गरेका थिए। धेरैले युक्रेनको क्षेत्रीय अखण्डतालाई समर्थन गर्ने प्रस्तावको समर्थन गर्न आग्रह गरे। किभ (एजेन्सी) : संयुक्त राष्ट्रसंघको महासभाले रूसी सेनालाई युक्रेनबाट तत्काल हटाउन आह्वान गरेको छ। शुक्रबार युक्रेनमाथि रूसी आक्रमणको एक वर्ष पूरा भयो। यसको पूर्वसन्ध्यामा बिहीबार राष्ट्रसंघको महासभामा ल्याइएको शान्ति प्रस्तावसमेत बहुमतले पारित गर्दै रूसलाई सेना हटाउन आह्वान गरेको हो। युक्रेनमा रूसले आक्रमण गरेयता राष्ट्रसंघीय महासभा, सुरक्षा परिषद् र मानवअधिकार परिषद्मा विभिन्न प्रस्ताव पारित भएका छन्। तर, भारत, चीनलगायतका मुलुक भने उक्त प्रस्तावको मतदानबाट बाहिरै रहेका छन्। युक्रेनबाट तत्काल रूसी सेना हटाउनुपर्ने प्रस्तावको पक्षमा नेपालसहित १ सय ४१ राष्ट्रले मतदान गरेका थिए। रूस, बेलारूस, उत्तर कोरिया, माली, इरिट्रिया र निकारागुवाले भने प्रस्तावको पक्षमा मतदान गरेका थिएनन्। चीन र भारतसहितका ३२ देश भने मतदानमा अनुपस्थित थिए। दक्षिण एसियाली मुलुकमध्ये पाकिस्तान, श्रीलंका र बंगलादेश पनि मतदानमा सहभागी भएनन्। अफगानिस्तान, भुटान र मालदिभ्स भने नेपालसँगै प्रस्तावको पक्षमा उभिए। भारत र चीनले भने युक्रेनरूस द्वन्द्व वार्ता कूटनीतिक माध्यमबाटै समाधान हुनुपर्ने बताउँदै आएका छन्। युक्रेनका विदेशमन्त्री दिमित्रो कुलेबाले यो मतदानले आफ्नो देशलाई पश्चिमले मात्र नभई धेरै राष्ट्रले समर्थन गरेको थप प्रमाण भएको बताएका छन्। यो मतले धेरै राष्ट्र दक्षिण युक्रेनको पक्षमा उभिँदैन भन्ने तर्कलाई अस्वीकार गर्छ, उनले भने, ल्याटिन अमेरिका, अफ्रिका र एसियाको प्रतिनिधित्व गर्ने धेरै देशहरूले पक्षमा मतदान गरेका छन्। अमेरिकी राष्ट्रिय सुरक्षा सल्लाहकार जेक सुलिभानले मतदानले युक्रेनको समर्थनको एक ठूलो प्रदर्शन र सबै ठाउँका मानिसको स्वतन्त्रताको स्पष्ट रक्षा भएको उल्लेख गरेका छन् भने, महासभा युक्रेनसँग सम्बन्धित संयुक्त राष्ट्रसंघको सबैभन्दा महŒवपूर्ण निकाय बनेको छ। किनभने अन्तर्राष्ट्रिय शान्ति र सुरक्षा कायम राख्ने सुरक्षा परिषद् रूसको भिटो शक्तिले पक्षाघात भएको छ। महासभाको प्रस्तावहरू सुरक्षा परिषद्को प्रस्तावहरूको विपरीत कानुनी रूपमा बाध्यकारी छैनन्। तर, विश्व रायको ब्यारोमिटरको रूपमा काम गर्छ। ७५ भन्दा बढी देशका विदेशमन्त्री र कूटनीतिज्ञहरूले दुई दिने बहसको क्रममा सभालाई सम्बोधन गरेका थिए। धेरैले युक्रेनको क्षेत्रीय अखण्डतालाई समर्थन गर्ने प्रस्तावको समर्थन गर्न आग्रह गरे। युद्धले दुबै पक्षका हजारौंको ज्यान लिइसकेको छ। पूरै युक्रेनी सहरहरूलाई भग्नावशेषमा परिणत गरेको छ। यसको प्रभाव उच्च खाद्यान्न र इन्धन लागत र बढ्दो मुद्रास्फीतिमा विश्वव्यापी रूपमा परेको छ। बीबीसीका अनुसार दोस्रो विश्वयुद्धपछि रूसी आक्रमणमा सबैभन्दा बढी सैनिक संलग्न भएका हुन्। रूसी राष्ट्रपति भ्लादिमिर पुटिनले दुई लाखभन्दा बढी सैनिक पठाएको बीबीसीको समाचारमा उल्लेख छ। राष्ट्रसंघको अनुमान अनुसार रूसी आक्रमणमा करिब सात हजार युक्रेनी नागरिक मारिएका छन्। युद्ध सुरु भएयता दुवैतर्फ मानवीय तथा भौतिक क्षति भएको छ। क्षतिको स्वतन्त्र पुष्टि भने भएको छैन।"
बागमती प्रदेशमा राप्रपा सरकारबाट बाहिरियो,"हेटौंडा : बागमती प्रदेशमा राष्ट्रिय प्रजातन्त्र पार्टी (राप्रपा) सरकारबाट बाहिरिएको छ। खानेपानी, ऊर्जा तथा सिँचाइमन्त्री उद्धव थापाले शनिबार साँझ ८ बजे प्रदेशका मुख्यमन्त्री शालिकराम जम्कट्टेलसमक्ष उनको निवासमा संयुक्तरूपमा राजीनामा बुझाएका हुन्। उनले पार्टीको निर्णयानुसार राजीनामा दिइएको बताए। मुख्यमन्त्री निवासमा राप्रपाका थापासँगै पर्यटन, उद्योग तथा सहकारीमन्त्री डम्बरबहादुर तामाङ र वन तथा वातावरणमन्त्री राजु विष्टले पनि राजीनामा दिएका छन्।"
कसले पाउला शीतल निवासको चाबी : रामचन्द्र कि सुवासचन्द्र?,"काठमाडौं : फागुन २५ गते हुने राष्ट्रपति निर्वाचनका लागि दुई जनाको उम्मेदवारी परेको छ। शनिबार नयाँ बानेश्वरस्थित संसद भवनमा नेपाली कांग्रेसका वरिष्ठ नेता रामचन्द्र पौडेल आठ दलको नेतृत्व गर्दै उम्मेदवारी दिए। उनका प्रतिद्वन्द्वीमा नेकपा एमालेका उपाध्यक्ष सुवासचन्द्र नेम्वाङले राष्ट्रपति पदमा उम्मेदवारी दिएका छन्। हालसम्मको मतभार हेर्ने हो भने आठ दलसँग स्पष्ट बहुमत रहेको देखिन्छ। कूल मतभार ५२ हजार ६२८ रहेको छ, जसमा राष्ट्रपति निर्वाचित हुनका लागि २६ हजार ३१२ मतभार आवश्यक पर्छ। आठ दलसँग ३१ हजार ९१७ मतभार रहेको देखिन्छ। यसरी गणितमा आठ दल अगाडि देखिए पनि राष्ट्रपति निर्वाचनमा दलको ह्वीप नलाग्ने भएकाले त्यसै भन्न सकिने अवस्था नरहेको विश्लेषकहरू बताउँछन्। त्यसो त नेकपा एमालेले १० पुसको सहमति कायमै रहेकाले सरकारलाई दिएको समर्थन तत्काल फिर्ता गर्न चाहेन। आज बिहान बसेको सचिवालय बैठकले तत्काल सरकारबाट नबाहिरिने निर्णय गर्दै राष्ट्रपतिको उम्मेदवारमा नेम्वाङलाई अघि सारेका थिए। यस क्रममा एमाले अध्यक्ष केपी शर्मा ओलीले माधव नेपाल नेतृत्वको नेकपा एकीकृत समाजवादी पार्टीलाई पत्र काटेर राष्ट्रपति निर्वाचनमा एमालेलाई मत दिन आग्रह गरेका छन्। पूर्वसभामुख समेत रहेका नेम्वाङले आफ्नो नाममा पनि राष्ट्रिय सहमति हुनसक्ने दाबी गरे। उम्मेदवारी दिएपछि उनले भने, 'विश्वास छ र त उठिराखेको छु। राष्ट्रिय सहमति मेरो हकमा पनि हुनसक्छ।' यता पौडेलले भने एमाले अध्यक्ष ओलीले पनि आफूलाई समर्थन गर्ने दाबी गरे। उनले ओलीसँगै जेल बसेको स्मरण गर्दै भने, 'हामी सँगै जेल बसेका हौं। पुरानो साथी हो। यो पदलाई राष्ट्रको साझा पद बनाउन उहाँले योगदान गर्नुहुन्छ।' कांग्रेसले भने फागुन २५ गते हुने निर्वाचनको रणनीति बनाउन सक्रिय भएको छ। पार्टी सभापति शेरबहादुर देउवाले पौडेललाई निवासमै बोलाएर निर्वाचन केन्द्रित रणनीतिका विषयमा छलफल गरेका छन्। जसरी पनि विजयी हुने रणनीतिका साथ फागुन २५ सम्म पुग्ने दृढ्ता देउवाले देखाएको स्रोतले बताएको छ। प्रधानमन्त्री प्रचण्डले भने फागुन १२ गतेको परिस्थिति आउनुमा सरकारमा सहभागी दलहरू पनि जिम्मेवार भएको बताए। उनले राप्रपाप्रति इंगित गर्दै संविधानको मर्मविपरित गतिविधिमा लागेको आरोप लगाएका थिए। दुई महिनाको दौरानमा आफूले तीतो अनुभव भोगेको उनले बालुवाटारमा आयोजित कार्यक्रममा बताए। उनले कांग्रेसलाई राष्ट्रपति दिएर राष्ट्रिय सहमति गर्ने प्रस्ताव गरे पनि ओलीले अस्विकार गरेको बताएका थिए। शुक्रबार प्रचण्डको प्रस्ताव ओलीले अस्विकार गरेका थिए। प्रधानमन्त्री प्रचण्डले ओलीले नमानेकै कारण आठ दलबीच राष्ट्रिय सहमति भएको र यही सहमति नै राष्ट्रिय सहमति भएको दाबी गरे। 'कांग्रेसलाई दिने सहमति नै राष्ट्रिय सहमति हो भन्ने मेरो बुझाइ छ। यो सिंगै राष्ट्रकै सहमति हो,' उनले भने। संविधान, लोकतान्त्रिक मूल्य र मान्यता नस्वीकार्ने शक्तिहरूसँगको सहकार्य सहज नदेखिएकाले प्राकृतिक कोर्समा फर्किएको उनको भनाइ छ।"
राष्ट्रपतिको उम्मेदवार मनोनयन दर्ता गर्न एमाले संसद् भवनमा,निर्वाचन अधिकृतको कार्यालय नयाँ बानेश्वरमा एमाले अध्यक्ष केपी शर्मा ओलीसहितको टोली उम्मेदवार दर्ता गर्न नयाँ बानेश्वर पुगेको हो। काठमाडौं : नेकपा एमाले राष्ट्रपतिको उम्मेदवारको मनोनयन दर्ता गर्न संसद् भवन नयाँ बानेश्वर पुगेको छ। निर्वाचन अधिकृतको कार्यालय नयाँ बानेश्वरमा एमाले अध्यक्ष केपी शर्मा ओलीसहितको टोली उम्मेदवार दर्ता गर्न पुगेको हो। एमाले पार्टी कार्यालय च्यासलमा आज बिहान बसेको सचिवालय बैठकले उपाध्यक्ष सुवास नेम्बाङलाई राष्ट्रपतिको उम्मेदवार बनाउने निर्णय गरेको थियो। फागुन २५ गते हुने निर्वाचनका लागि आज उम्मेदवारको मनोनयनपत्र दर्ता हुँदैछ। निर्वाचन अधिकृतको कार्यालय नयाँ बानेश्वरमा बिहान १० देखि दिउँसो ३ बजेसम्म उम्मेदवारको मनोनयनपत्र दर्ता गर्ने कार्यक्रम रहेको सहायक निर्वाचन अधिकृत अमृताकुमारी शर्माले जानकारी दिइन्। नेम्वाङ संविधान सभाका अध्यक्षसमेत हुन्। सत्ता साझेदार दलहरूबीच वर्तमान सरकार गठनको समयमा गत २०७९ पुस १० गते भएको सहमति बमोजिम पार्टीले राष्ट्रपति पदमा उम्मेदवारी दिने निर्णय गरेको उपमहासचिव पृथ्वीसुव्बा गुरुङले बताए। बैठकले पार्टीका उम्मेदवारलाई विजयी बनाउन सबै राजनीतिक दलसँग सहयोगका लागि आह्वान गर्दै समर्थनका लागि पहल गर्ने निर्णय गरेको छ।
राष्ट्रपति उम्मेदवारमा रामचन्द्र पौडेलको मनोनयन दर्ता,"काठमाडौं: नेपाली कांग्रेसबाट राष्ट्रपति उम्मेदवार बनेका रामचन्द्र पौडेलले मनोनयन दर्ता गरेका छन्। पौडेलको प्रस्तावकमा कांग्रेस सभापति शेरबहादुर देउवा, नेकपा एकीकृत समाजवादीका अध्यक्ष माधवकुमार नेपाल, नेकपा माओवादी केन्द्रका उपाध्यक्ष नारायणकाजी श्रेष्ठ, जसपाका नेता अशोक राई र जनमत पार्टीका नेता मोहम्मद अब्दुल खान रहेका छन्। त्यस्तै समर्थकमा लोसपाका अध्यक्ष महन्थ ठाकुर, जनमोर्चाका अध्यक्ष चित्रबहादुर केसी, नागरिक उन्मुक्ति पार्टीकी अध्यक्ष रञ्जिता श्रेष्ठ, कांग्रेस उपसभापति पूर्णबहादुर खड्का र नेकपा माओवादी केन्द्रका नेता हितराज पाण्डे छन्।"
सांसद सहनाज रहमानको हृदयघातबाट निधन,काठमाडौं: प्रतिनिधि सभा सदस्य सहनाज रहमानको हृदयघातबाट निधन भएको छ। भक्तपुरको घ्याम्पेडाँडामा वनभोजमा गएका बेला उनलाई हृदयघात भएको थियो। खाना खाएर कुर्सीमा बसेकी उनी एक्कासी ढलेकी थिइन्। घ्याम्पेडाँडाबाट उनलाई मध्यपुर अस्पताल पुर्याइएको थियो। उपचारका क्रममा उनको मृत्यु भएको सांसद प्रदीप यादवले अन्नपूर्णलाई बताए। उनी जनता समाजवादी पार्टी नेपालकी समानुपातिक तर्फकी सांसद हुन्। ६३ वर्षीया उनी जसपाकी केन्द्रीय सदस्य हुन्। उनी मुस्लिम समूदायबाट प्रतिनिधि सभामा समानुपातिक सांसद चयन भएकी थिइन्।
प्रधानमन्त्री प्रचण्डसमक्ष राप्रपाका मन्त्रीले दिए राजीनामा,"आज बिहान केन्द्रीय कार्यालय धुम्बाराहीमा बसेको केन्द्रीय कार्य सम्पादन समिति र संसदीय दलको संयुक्त बैठकले राप्रपा सत्तामा रहिरहनु अनुपयुक्त हुने ठहर गर्दै समर्थन फिर्ता लिई सरकारबाट बाहिरिने निर्णय गरेको थियो। काठमाडौं : राष्ट्रिय प्रजातन्त्र पार्टीको तर्फबाट सरकारमा सहभागी मन्त्रीहरुले प्रधानमन्त्री पुष्पकमल दाहाल 'प्रचण्ड' समक्ष राजीनामा दिएका छन्। शनिबार दिउँसो बालुवाटारमा पुगेर उपप्रधान तथा उर्जा, जलस्रोत तथा सिचाइमन्त्री राजेन्द्र लिङ्देन, सहरी विकासमन्त्री विक्रम पाण्डे, कानुन, न्याय तथा संसदीय मामिलामन्त्री ध्रुवबहादुर प्रधान र उर्जा, जलस्रोत तथा सिचाइ राज्यमन्त्री दीपकबहादुर सिंहले मन्त्री पदबाट राजीनामा बुझाएका हुन्। आज बिहान केन्द्रीय कार्यालय धुम्बाराहीमा बसेको केन्द्रीय कार्य सम्पादन समिति र संसदीय दलको संयुक्त बैठकले राप्रपा सत्तामा रहिरहनु अनुपयुक्त हुने ठहर गर्दै समर्थन फिर्ता लिई सरकारबाट बाहिरिने निर्णय गरेको थियो। राप्रपाका प्रवक्ता एवं प्रचार विभाग प्रमुख मोहनकुमार श्रेष्ठका अनुसार प्रदेश सरकारलाई दिएको समर्थन फिर्ता लिने र प्रदेश सरकारबाट समेत बाहिरिने निर्णय गरिएको छ । देशमा बलियो राष्ट्रिय शक्ति निर्माण, राष्ट्रियता, विकास, सुशासन, सेवाप्रवाह र स्थिरतालाई मूल आधार बनाएर राप्रपा समेतको समर्थनमा वर्तमान सरकार गठन भएको राप्रपाको दाबी छ। राप्रपाले मुलुक पुनः सत्ता केन्द्रित अस्थिरतातर्फ धकेलिएको ठहर गरेको छ। शुभेच्छुकहरूको ठूलो पंक्तिको असहमतिका बीच नेपालको निर्णायकत्व नेपालीको हातमा स्थापित गर्दै देशमा बलियो राष्ट्रिय शक्ति निर्माण, राष्ट्रियता, विकास, सुशासन, सेवाप्रवाह र स्थिरतालाई मूल आधार बनाएर २०७९ पौष १० गते राप्रपा समेतको समर्थनमा वर्तमान सरकार गठन भएको हो।बैठकपछि जारी विज्ञप्तिमा भनिएको छ, यसै पृष्ठभुमिमा माघ ३ गते हामी सरकारमा समेत सहभागी भई क्रियाशील रहेको बेला वर्तमान सत्ता सहकार्यमा आकस्मिक परिवर्तन भई मुलुक पुनः सत्ता केन्द्रित अस्थिरतातर्फ धकेलिएको छ। यो हाल देखिएको सत्ता परिवर्तनको प्रवृत्ति र प्रक्रिया वर्तमान संविधानको संरचनामा निहित अस्थिरताको स्वभाविक चरित्र हो भन्ने हाम्रो ठहर रहेको छ।"
"राष्ट्रपतिमा मेरो नाम सर्वसम्मत हुन्छ, एमालेले सहयोग गर्ने विश्वास छ: रामचन्द्र पौडेल",काठमाडौं: नेपाली कांग्रेसका तर्फबाट राष्ट्रपतिको उम्मेदवारी दिएका नेता रामचन्द्र पौडेलले राष्ट्रपतिमा आफ्नो नाम सर्वसम्मत बन्ने अपेक्षा र इच्छा रहेको बताएका छन्। राष्ट्रपतिको उम्मेदवारी दर्ता गराउँदै पौडेलले आफूलाई नेकपा एमालेले पनि सहयोग गर्ने विश्वास रहेको बताए। पौडेलले संविधानको अक्षरस पालना गर्ने आफ्नो कर्तव्य हुने र नेपालको परिवर्तनलाई संस्थागत गर्दै अघि बढ्ने बताए। उनले आफूलाई राष्ट्रिय स्वतन्त्र पार्टीले पनि साथ दिने दावी गरेका छन्।
"राष्ट्रपति निर्वाचनका लागि रणनीति तय गर्दै कांग्रेस, देउवा र पौडेलबीच भेटवार्ता",काठमाडौं : नेपाली कांग्रेसका सभापति शेरबहादुर देउवा र पार्टीका वरिष्ठ नेता एवं राष्ट्रपतिका उम्मेदवार रामचन्द्र पौडेलबीच भेटवार्ता भएको छ। फागुन २५ गते हुने राष्ट्रपति निर्वाचनका लागि रणनीति तय गर्न उनीहरूबीच भेटवार्ता भएको हो। कांग्रेसले आठ दलको समर्थनमा पौडेललाई उम्मेदवारको रूपमा अघि सारेको हो। आठ दलबाहेकका दलहरूसँग मत माग्ने विषयमा सभापति देउवा र पौडेलबीच छलफल भएको स्रोतले जानकारी दिएको छ।
फागुन १२ को स्थिति कसरी बन्यो? प्रचण्डले दिए जवाफ (भिडियोसहित),"काठमाडौं : प्रधानमन्त्री पुष्पकमल दाहाल प्रचण्डले नेकपा एमाले अब प्रतिपक्षीमा जानसक्ने बताएका छन्। महेन्द्रनारायण निधिको १०१औं जन्मजयन्तीका अवसरमा आयोजित कार्यक्रममा प्रधानमन्त्री प्रचण्डले अब सम्भवतः कानुनी हिसाबले सरकार पुर्नगठनको नयाँ प्रक्रियातिर जानसक्ने भन्दै त्यस्तो अवस्थामा एमाले अब प्रतिपक्षीमा जानसक्ने बताए। उनले सत्ता गठबन्धनका दलहरूबाटै संविधानमाथि प्रहार हुन थालेकाले राष्ट्रको हितमा नदेखिएको बताए। आफू प्रधानमन्त्री भएपछि बनेको गठबन्धनमा रहेका केही दलहरूले हौसिएर संविधान विपरितका कार्य गरेको उनले आरोप लगाए। उनले कांग्रेसलाई राष्ट्रपति दिएर राष्ट्रिय सहमतिमा जान केपी ओलीलाई प्रस्ताव गर्दा नमानेकै कारण आफूले नयाँ राष्ट्रिय सहमति खोजेको बताए। उनले आठ दलबीच भएको सहमति राष्ट्रिय सहमतिकै प्रारूप भएको दाबी गरे। संविधान, लोकतान्त्रिक मूल्य र मान्यता नस्वीकार्ने शक्तिहरूसँगको सहकार्य सहज नदेखिएकाले प्राकृतिक कोर्समा फर्किएको उनको भनाइ छ।"
"राष्ट्रपतिमा सुवासचन्द्र नेम्बाङको उम्मेदवारी दर्ता, प्रस्तावक र समर्थक कोको ?","सत्ता साझेदार दलहरूबीच २०७९ पुस १० गते भएको सहमति बमोजिम पार्टीले राष्ट्रपति पदमा उम्मेदवारी दिएको उपमहासचिव पृथ्वीसुव्बा गुरुङले बताए। काठमाडौं : राष्ट्रपति पदमा नेकपा एमालेको तर्फबाट सुवासचन्द्र नेम्बाङले उम्मेदवारी दर्ता भएको छ। नेम्बाङको प्रस्तावकमा एमाले अध्यक्ष केपी शर्मा ओली, उपमहासचिव पृथ्वीसुब्बा गुरूङ, सचिव गोकर्णराज विष्ट, रघुबीर महासेठ र छविलाल विक रहेका छन्। समर्थकमा सचिवद्वय योगेश भट्टराई, टोपबहादुर रायमाझी, जुलीकुमारी महतो महासेठ, दिलकुमारी रावल थापा र अमन कुमार मास्के रहेका छन्। एमाले पार्टी कार्यालय च्यासलमा आज बिहान बसेको सचिवालय बैठकले नेम्बाङलाई राष्ट्रपतिको उम्मेदवार बनाउने निर्णय गरेको थियो। फागुन २५ गते हुने निर्वाचनका लागि आज उम्मेदवारको मनोनयनपत्र दर्ता हुँदैछ। राष्ट्रपतिको उम्मेदवारमा पार्टीका उपाध्यक्ष नेम्वाङको मनोनयन दर्तापछि ओलीले भने, 'हामीलाई विश्वास छ, हामी अत्यधिक मतका साथ विजयी हुन्छौँ।' ओलीले एमालेले विधि पूर्वक उम्मेदवार उठाएको बताउँदै उम्मेदवारी दर्ताको निस्सा पनि लिएको बताए। उनले भने, 'हामीले विधि पूर्वध उम्मेदवार उठाएका छौँ। उम्मेदवारीको निस्सा पनि लिइसकेका छौँ। यो उम्मेदवारी दलीय स्वार्थ होइन्। संविधानको सही र सफल कार्यान्यनका लागि हो। प्रणालीको रक्षा र सही सफल कार्यान्वयनका लागि हो।' सत्ता साझेदार दलहरूबीच वर्तमान सरकार गठनको समयमा गत २०७९ पुस १० गते भएको सहमति बमोजिम पार्टीले राष्ट्रपति पदमा उम्मेदवारी दिएको उपमहासचिव पृथ्वीसुव्बा गुरुङले बताए।"
एमालेले गर्यो केन्द्रीय सदस्यबाट दुर्गा प्रसाईंलाई बर्खास्त,"काठमाडौं : नेकपा (एमाले) ले केन्द्रीय सदस्यबाट दुर्गा प्रसाईंलाई कारबाही गरेको छ। आज पार्टी केन्द्रीय कार्यालय, च्यासलमा बसेको सचिवालयको बैठकले पार्टीको नीतिविरुद्धका गतिविधिमा संलग्न रहेकाले प्रसाईंलाई केन्द्रीय सदस्यबाट हटाउने निर्णय गरेको उपमहासचिव पृथ्वीसुव्बा गुरुङले जानकारी दिए। प्रसाईंले केही दिनअघि पूर्व राजा ज्ञानेन्द्र शाहसहितका राजपरिवारलाई निमन्त्रणा गरेर कार्यक्रम सुरुवात गरेका थिए। प्रसाईले देशमा हिन्दू राष्ट्र र राजतन्त्र फर्काउने पनि वकालत गरेका छन्। आजको बैठकले पार्टीको केन्द्रीय अर्थ तथा योजना विभागको सचिवमा दीपकप्रकाश भट्टलाई मनोनयन गरेको छ। सुवासचन्द्र नेम्वाङलाई उम्मेदवार बैठकले राष्ट्रपतिको निर्वाचनमा पार्टीको तर्फबाट उपाध्यक्ष तथा संविधान सभाका अध्यक्ष सुवासचन्द्र नेम्वाङलाई उम्मेदवार बनाउने निर्णय गरेको छ। सत्ता साझेदार दलहरूबीच वर्तमान सरकार गठनको समयमा गत २०७९ पुस १० गते भएको सहमति बमोजिम पार्टीले राष्ट्रपति पदमा उम्मेदवारी दिने निर्णय गरेको गुरुङले बताए। बैठकले पार्टीका उम्मेदवारलाई विजयी बनाउन सबै राजनीतिक दलसँग सहयोगका लागि आह्वान गर्दै समर्थनका लागि पहल गर्ने निर्णय गरेको छ।"
नयाँ सत्ता समीकरणको ढोका खुल्यो : कांग्रेस प्रवक्ता महत,"काठमाडौं: नेपाली कांग्रेसका प्रवक्ता डा प्रकाशशरण महतले राष्ट्रपतिको निर्वाचनलगत्तै सत्ता समीकरण परिवर्तन हुने विश्वास व्यक्त गरेका छन्। राष्ट्रपतिको उम्मेदवारमा कांग्रेसका वरिष्ठ नेता रामचन्द्र पौडेलको उम्मेदवारी मनोनयनपछि संविधानसभा भवन परिसरमा आज सञ्चारकर्मीसँग कुराकानी गर्दै महतले राष्ट्रपतिको उम्मेदवारी मनोनयनले नयाँ सत्ता समीकरणको ढोका खोलेको बताए। उनले भने, 'सत्ता समीकरणको विषय अहिलेसम्म प्रवेश नगरे पनि राष्ट्रपतिको उम्मेदवारी मनोनयनले नयाँ सत्ता समीकरणको ढोका खोलेको छ। अहिले नयाँ सत्ता समीकरणका बारेमा छलफल भएको छैन, तर, निश्चित लक्ष्यका साथ अघि बढ्नुपर्ने भएकाले सरकार सञ्चालनमा नयाँ समीकरण बन्नसक्छ, त्यस विषयमा विस्तृत छलफल हुन्छ।' आठ दलको समर्थनमा राष्ट्रपतिको उम्मेदवार मनोनयन गरिएको र अन्य दलको पनि समर्थन आउने सम्भावना रहेको भन्दै उनले पौडेल राष्ट्रपति भएपछि संविधान र कानुनी शासनको संम्वर्द्धन हुने विश्वास व्यक्त गरे। उनले भने, 'संवैधानिक व्यवस्थामाथि क्षति पुर्याउने काम हुन्छ कि भन्ने आशङ्का थियो, त्यो अब निवारण भएको छ । उहाँ (राष्ट्रपतिका उम्मेदवार रामचन्द्र पौडेल) राष्ट्रपति भएर आएपछि संविधान र कानुनी शासनको पक्षमा प्रतिबद्ध रहनुहुनेछ।' नेपाली कांग्रेसका नेता डा शेखर कोइरालाले संविधानको रक्षा र विधिको शासन सुदृढ तुल्याउन पौडेलको उम्मेदवारी स्वाभाविक भएको उल्लेख गरे। संसदीय प्रणालीमा सरकार फेरबदल भइरहनु सामान्य कुरा हो भन्दै उनले राजनीतिक स्थिरता कायम गर्न मद्दत पुग्ने विश्वास व्यक्त गरे।"
राष्ट्रपतिमा पराजित भए पनि सांसद पद नगुम्ने,काठमाडौं: आगामी २५ गते हुने राष्ट्रपति निर्वाचनका लागि आज मनोनयन दर्ता गराउने अन्तिम दिन हो। अहिलेसम्म राष्ट्रपतिमा दुई जना उम्मेदवार बन्ने तय भएको छ। नेपाली कांग्रेसको केन्द्रीय कार्य सम्पादन समितिको बैठकले बरिष्ठ नेता रामचन्द्र पौडेललाई राष्ट्रपति उम्मेदवार बनाउने निर्णय गरेको हो। त्यस्तै नेकपा एमालेको आजैको सचिवालय बैठकले पार्टी उपाध्यक्ष सुवासचन्द्र नेम्वाङलाई राष्ट्रपतिको उम्मेदवार बनाएको छ। पौडेल र नेम्वाङ दुवै प्रतिनिधि सभाका निर्वाचित सांसद हुन्। दुवैको प्रतिस्पर्धामा एक पराजित भए पनि सांसद पद भने नगुम्ने संवैधानिक व्यवस्था छ। निर्वाचन आयोगका प्रवक्ता शालिग्राम शर्मा पौडेलका अनुसार राष्ट्रपति पदमा निर्वाचित भएपछिमात्र सांसद पदबाट राजीनामा दिने संवैधानिक व्यवस्था भएकाले सोही अनुसार निर्वाचित सांसदले राष्ट्रपतिमा उम्मेदवारी दिँदा विजयी भएपछिमात्र सांसदबाट राजीनामा दिँदा हुन्छ।
संविधानलाई संस्थागत गर्न राष्ट्रपतिमा मेरो उम्मेदवारी : रामचन्द्र पौडेल,बैठकपछि पौडेलले पार्टीले आफूलाई न्याय गरेको र पदको गरिमा कायम राख्ने जिकिर गरे। काठमाडौं : नेपाली कांग्रेसले वरिष्ठ नेता रामचन्द्र पौडेलले संविधानलाई संस्थागत गर्नको निम्ति राष्ट्रपतिमा आफ्नो उम्मेदवारी रहेको जानकारी दिएका छन्। आज बिहान बसेको कांग्रेस कार्यसम्पादन समितिको बैठकले पौडेललाई उम्मेदवार बनाउने निर्णय गरेपछि उनले यस्तो बताएका हुन्। बैठकपछि पौडेलले पार्टीले आफूलाई न्याय गरेको र पदको गरिमा कायम राख्ने जिकिर गरे। बैठकमा पार्टी सभापति शेर बहादुर देउवाले पौडेलको नाम प्रस्ताव गरेका थिए। नेपालको संविधानको रक्षा र गणतन्त्रको सुदृढिकरणका लागि कांग्रेसको उम्मेद्वारलाई विजयी गराउन सबै दललाई अनुरोध गरेको छ। यसैगरी बैंशाख १० गते हुने चितवन२ मा हुने उपनिर्वाचनमा पार्टीका तर्फबाट खडा गर्ने उम्मेद्वारलाई औपचारिक पत्र दिने जिम्मेवारी पार्टी सभापतिलाई दिने निर्णय भएको कांग्रेस प्रवक्ता डा प्रकाशशरण महतले जानकारी दिए। कांग्रेस नेता कृष्णप्रसाद सिटौलाले राष्ट्रपतिमा आफू आकांक्षी भए पनि रामचन्द्र पौडेलका नाममा सर्वसम्मत निर्णय गरेको बताए। पार्टीका तर्फबाट राष्ट्रपति उमेदवार बन्ने कुरामा एकमतले निर्णय गर्न आफुले समर्थन जनाएको उनको भनाई छ। दलहरुबीच भएको पछिल्लो सहमति अनुसार कांग्रेसमाओवादीसहित ८ दलीय गठबन्धन बनेको छ। जसअनुसार राष्ट्रपतिमा कांग्रेसका उम्मेदवारलाई समर्थन गर्ने सहमति भएको थियो।
काठमाडौंका मेयर बालेनलाई कसले राजीनामा दिन बाध्य पार्दैछन्?,"काठमाडौं : काठमाडौं महानगरपालिकाका प्रमुख बालेन्द्र साह (बालेन)ले आफूलाई राजीनामा गर्न बाध्य पारेको खुलासा गरेका छन्। उनले सामाजिक सञ्जालमा आफूलाई राजीनामा दिन बाध्य पार्न खोजेको बताएका हुन्। उनले यो देश कहिल्यै नबन्नेसमेत उल्लेख गरेका छन्। 'मेयर पदबाट मलाई आज राजीनामा दिन लगाउन खोज्दैछन्। यो देश कहिल्यै बन्दैन,' उनले फेसबुकमा लेखेका छन्। तर कसले किन राजीनामा दिन बाध्य पारेको हो त्यसबारे बालेनले केही खुलाएका छैनन्। उनका समर्थकहरूले भने कमेन्टमा निर्वाचित मेयर पद कसैले खोस्न नमिल्ने भन्दै आफ्नो काममा अगाडि बढ्न सुझाव दिएका छन्। समर्थकहरूले कसैले राजीनामा माग्दैमा राजीनामा नगर्न पनि सुझाएका छन्। वैशाख ३० गते सम्पन्न स्थानीय निर्वाचनमा उनी ६१ हजार ७६७ मत ल्याएर विजयी भएका थिए। उनका प्रतिद्वन्द्वी कांग्रेसकी सिर्जना सिंहले ३८ हजार ३४१ र एमालेका केशव स्थापितले ३८ हजार ११७ मत पाएका थिए। भारी मतले विजयी भएका बालेन त्यसयता काठमाडौंमा आक्रामक काम गर्दै आएका छन्। उनले नक्साविपरित निर्माण भएका टहरा भत्काउनुका साथै पार्किङ क्षेत्र पनि व्यवस्थित गरेका छन्। उनले टुकुचा खोला फर्काउने अभियानमा समेत लागेका थिए। त्यसका लागि विभिन्न ठाउँमा रहेका संरचना भत्काएका थिए। त्यस्तै थापाथलीको सुकुम्बासी बस्ती हटाउन पनि उनी निरन्तर पहल गरिरहेका छन्। उनले सरकारका सम्बन्धित निकायमा पनि यसबारे पहल गरेका छन्। यी काम गर्दैगर्दा उनीमाथि आलोचना गर्नेहरूको पनि कमी छैन। गरिब मजदुरहरूलाई उठिबास लगाउन खोजेको र पुरानो संरचनाहरू भत्काउन खोजेको भन्दै उनीमाथि एकथरीले आलोचना गर्दै आएका छन्।"
पूर्वराजा ज्ञानेन्द्र शाहको अभिव्यक्ति हाम्रो लागि चुनौती हो : प्रधानमन्त्री प्रचण्ड,"काठमाडौं : प्रधानमन्त्री पुष्पकमल दाहाल प्रचण्डले पूर्वराजा ज्ञानेन्द्र शाहको अभिव्यक्तिले गणतान्त्रिक मुलुकलाई अपमानित गरेको बताएका छन्। काठमाडौंमा आयोजित एक कार्यक्रममा उनले संविधानलाई अपमानित गर्नेगरी पूर्वराजा ज्ञानेन्द्र शाहले अभिव्यक्ति दिएको आरोप लगाए। उनले संविधानले राजा महाराजालाई कसैलाई ठाउँ नदिएको भन्दै पूर्वराजा शाहलाई स्मरण गराएका थिए। 'संविधानले नचिनेका धारा लागे अस्ती फागुन ७ गते। संविधानले कुनै राजा महाराजलाई ठाउँ दिएको छैन। तर गणतान्त्रात्मक संविधान भएको देशमा त्यस खालको अभिव्यक्ति आउनु हाम्रा लागि चुनौती पनि हो,' प्रधानमन्त्री प्रचण्डले भने। उनले लाखौं नेपालीको त्याग, तपस्या र संघर्षले प्राप्त गरेको उपलब्धिलाई अपमानित गरेको भन्तै त्यस्ता कदमविरुद्ध जागरुक हुनुपर्ने बताएका थिए। गत ७ फागुनमा प्रजातन्त्र दिवसको अवसरमा पूर्वराजा शाहले राजसंस्था र राजनीतिक दलहरू मिलेर जानुपर्ने बताएका थिए। उनले यो व्यवस्थाले नेपाली नागरिकहरू झन् आजित भएको भन्दै राजसंस्थासँग मिलेर जानुपर्ने बताएका थिए।"
'सरकारमा रहने कि नरहने टुंगिएको छैन',"काठमाडौं: नेकपा एमालेले सरकारमा रहने कि बस्ने भन्ने विषयमा कुनै निष्कर्ष निकालेको छैन। सचिवालय बैठकले सरकारमा रहने कि नरहने भन्ने विषय आज टुंग्याएन। आजको सचिवालय बैठकले राष्ट्रपतिको उम्मेदवार सुवास नेम्वाङलाई चयन गरे पनि सरकार बारेको कुनै निर्णय नभएको उपमहासचिव पृथ्वीसुव्बा गुरुङले जानकारी दिए। गुरुङले एमालेले सरकार गठन गर्दा पुस १० गते भएको समझदारी अनुसार नै अघि बढ्ने भएकाले सरकारका विषयमा कुनै छलफल नै नभएको बताए। उनले भने, 'फागुन २५ अगाडि हामीले सरकार राख्ने कि फाल्ने भन्ने कुरै छैन।' उनले कांग्रेस बाहेकका दललाई सहमतिमा ल्याउन प्रयास गर्ने पनि बताए। गुरुङले भने, '२५ गतेसम्म राष्ट्रपति चयनको मिति भएकाले पुस १० को सहमति अनुसार नै एमाले अघि बढ्नेछ। अहिले सरकार राख्ने कि फाल्ने कुरा छैन। अहिले राष्ट्रपतिको विषय प्राथमिकता भएकाले पुस १० को सहमति अनुसार हामी अघि बढेका छौँ। त्यसलाई कार्यान्वयन गर्न कांग्रेस बाहेकका दललाई सहमतिमा ल्याउन प्रयास गर्छौ।'"
सुवास नेम्वाङलाई मत माग्दै ओलीले लेखे माधव नेपाललाई पत्र,"काठमाडौं: नेकपा एमालेले राष्ट्रपतिमा पार्टी उपाध्यक्ष सुवास नेम्वाङलाई उम्मेदवार बनाएपछि राजनीतिक दलसँग मत माग्न थालेको छ। एमाले अध्यक्ष केपी शर्मा ओलीले नेम्वाङलाई मत माग्दै पहिलो पत्रका रुपमा नेकपा एकीकृत समाजवादीका अध्यक्ष माधवकुमार नेपाललाई पत्र लेखेका छन्। ओलीको हस्ताक्षरसहितको पत्रमा नेकपा एकीकृत समाजवादीका अध्यक्ष नेपाललाई सम्बोधन गर्दै नेम्वाङको पक्षमा मतदान गर्न आग्रह गरिएको छ। पत्रमा भनिएको छ, 'आम निर्वाचन २०७९ को नयाँ जनादेशअनुरूपको २०७९ पुस १० गते सरकार गठनका सन्दर्भमा भएको सहमति अनुसार हाम्रो पार्टीका तर्फबाट माननीय सुवासचन्द्र नेम्वाङलाई यही २०७९ फागुन २५ गते हुने राष्ट्रपतिको निर्वाचनमा उम्मेदवारमा मनोनयन गरिएको छ। नेपालको संविधानको मर्म र भावनाअनुरूप माननीय सुवासचन्द्र नेम्वाङ राष्ट्रपति पदलाई अत्यन्त योग्य एवं उपयुक्त उम्मेदवार हुनुहुन्छ। राष्ट्रिय सभा, प्रतिनिधि सभा र प्रदेश सभाका माननीय सदस्यहरू मतदाता हुने यस निर्वाचनमा तपाईंको पार्टीका तर्फबाट मा सुवासचन्द्र नेम्वाङको पक्षमा मतदानका लागि पूर्ण सहयोग प्राप्त हुने विश्वासका साथ हार्दिक अनुरोध गर्दछु।' शनिबार बिहानको सचिवालय बैठकले नेम्वाङलाई राष्ट्रपति उम्मेदवार तय गर्दै कांग्रेस बाहेकका दललाई समर्थन गर्न आग्रह गर्ने निर्णय गरेको थियो। पार्टी उपमहासचिव पृथ्वीसुव्बा गुरुङले कांग्रेसले आफ्नो उम्मेदवार उठाएकाले कांग्रेस बाहेकका दलसँग सहयोग माग्ने निर्णय गरेको बताएका थिए। सोही बमोजिम एमालेले पहिलो पत्र नेकपा एकीकृत समाजवादीलाई लेखेको हो।"
नेपाल समाजवादी पार्टीले रामचन्द्र पौडेललाई मत दिने,काठमाडौं : नेपाल समाजवादी पार्टीले राष्ट्रपति निर्वाचनमा नेपाली कांग्रेसका उम्मेदवारलाई मत दिने भएको छ। बाबुराम भट्टराई नेतृत्वको नेसपाको बैठकले आगामी फागुन २५ गते हुने चुनावमा कांग्रेसका उम्मेदवार रामचन्द्र पौडेललाई मत दिने निर्णय गरेको नेसपाका नेता विश्वदीप पाण्डेले जानकारी दिए। उनका अनुसार बैठकले राष्ट्रपति चुनावका सन्दर्भमा बनेको नयाँ गठबन्धनलाई सहयोग गर्ने निर्णय पनि गरेको छ। नेसपासँग २५४ मतभार छ। नेसपाका संघीय संसदमा २ जना र प्रदेश सभामा २ जना सांसद छन्। आज मनोनयय दर्ताको कार्यसूची रहेको छ। एमालेले सुवासचन्द्र नेम्बाङलाई राष्ट्रपतिको उम्मेदवारी दर्ता गरिसकेको छ।
"कांग्रेसलाई राष्ट्रपति दिनु नै राष्ट्रिय सहमति हो, अब एमालेलाई पनि कतै जाने ठाउँ छैन : प्रधानमन्त्री प्रचण्ड","काठमाडौं : प्रधानमन्त्री पुष्पकमल दाहाल प्रचण्डले नेकपा एमाले अध्यक्ष केपी शर्मा ओलीसँग नेपाली कांग्रेसलाई राष्ट्रपति दिएर राष्ट्रिय सहमति गर्न प्रस्ताव गरेको बताएका छन्। शुक्रबार बालुवाटारमा भएको छलफलमा प्रधानमन्त्री प्रचण्डले यस्तो प्रस्ताव गरेको दाबी गरे। काठमाडौंमा आयोजित एक कार्यक्रममा उनले एमाले अध्यक्ष ओलीसँग पहिलो दल भएका नाताले कांग्रेसलाई राष्ट्रपति दिन आग्रह गरे पनि ओली नमानेको उनको भनाइ छ। 'कांग्रेस ठूलो दल हो। उसलाई राष्ट्रपति दिएर राष्ट्रिय सहमति गरौं। किनकि तपाइँहरूले सभामुख पाइसक्नुभएको छ। राजनीतिक प्रक्रियालाई सबैतिरबाट इंगेज गरेर स्थायित्व कायम गरौं भनेर प्रस्ताव गरेको हुँ। उहाँले मान्नुभएन,' उनले भने। ओलीले नमानेपछि आठ दलले कांग्रेसलाई राष्ट्रपति दिने निर्णय गरेको प्रचण्डको भनाइ छ। उनले यो नै राष्ट्रिय सहमति भएको बताए। 'कांग्रेसलाई दिने सहमति नै राष्ट्रिय सहमति हो भन्ने मेरो बुझाइ छ। यो सिंगै राष्ट्रकै सहमति हो,' उनले भने। प्रधानमन्त्री प्रचण्डले एमालेले पनि सभामुख पाइसकेकाले कतै जानसक्ने ठाउँ नरहेको दाबी गरे। 'अब एमालेलाई पनि कतै जानसक्ने ठाउँ छैन। उहाँहरू प्रतिपक्षीमा जान सक्नुहोला। तर फेरि पनि उहाँहरूको सभामुख त हुनुहुन्छ नि,' उनले भने।"
जसपामा उपराष्ट्रपति उम्मेदवारबारे छलफल सुरु,"काठमाडौं : जनता समाजवादी पार्टी (जसपा) नेपालले उपराष्ट्रपति पाउने भएपछि सम्भावित उम्मेदवारबारे पार्टीमा छलफल सुरु गर्ने भएको छ। आठ दलीय गठबन्धनमा कांग्रेसले राष्ट्रपति र जसपाले उपराष्ट्रपति पाउने सहमति भएपछि अहिले छलफल सुरु भएको हो। जसपामा उपराष्ट्रपतिको उम्मेदवार कसलाई बनाउने भनेर आन्तरिक छलफल सुरु हुनुका साथै त्यसका लागि नेताहरूको लबिङसमेत हुन थालेको बताइएको छ। जसपाबाट उपराष्ट्रपतिको उम्मेदवारमा पहिलो नम्बरमा रामसहाय यादवको नाम चर्चामा आएको छ भने दोस्रो नम्बरमा नवलकिशोर साहको नाम चर्चामा रहेको बताइएको छ। जसपाका कार्यकारिणी सदस्यसमेत रहेका यादवले उपराष्ट्रपतिको उम्मेदवारका बारेमा अहिले औपचारिक छलफल नभए पनि पार्टीले गर्ने निर्णय आफूलाई मान्य हुने बताए। उनले भने, 'मेरो उपराष्ट्रपतिमा उम्मेदवारी दिने विषयमा पार्टीमा अहिले कुनै छलफल भएको छैन, मलाई त्यसका बारेमा कुनै जानकारी पनि छैन।' उपराष्ट्रपतिको विषयमा छलफल हुन बाँकी रहेको र पार्टीले उपराष्ट्रपतिको विषयमा जे निर्णय गर्छ त्यो आफूलाई स्वीकार हुने उनको भनाइ थियो। आठ दलीय गठबन्धनको सहमतिअनुसार आज कांग्रेसका वरिष्ठ नेता रामचन्द्र पौडेलले राष्ट्रपतिमा उम्मेदवारी दर्ता गराइसकेका छन्। यही फागुन २७ गते उपराष्ट्रपतिको उम्मेदवारी दिने समय तोकिएको छ। त्यसअघि नै उपराष्ट्रपतिको उम्मेदवार टुंगो लगाउनुपर्ने हुन्छ। उपराष्ट्रपतिको निर्वाचन आगामी चैत ३ हुने भएको छ।"
"हाम्रो उम्मेदवार दाउपेचको होइन, हामी जित्छौँ: केपी ओली","काठमाडौ: नेकपा एमालेका अध्यक्ष केपी शर्मा ओलीले राष्ट्रपतिमा एमालेले दिएको उम्मेदवारी दाउपेचको नभएको बताएका छन्। राष्ट्रपतिको उम्मेदवारमा पार्टीका उपाध्यक्ष सुवास नेम्वाङको मनोनयन दर्तापछि ओलीले भने, 'हामीलाई विश्वास छ, हामी अत्यधिक मतका साथ विजयी हुन्छौँ।' ओलीले एमालेले विधि पूर्वक उम्मेदवार उठाएको बताउँदै उम्मेदवारी दर्ताको निस्सा पनि लिएको बताए। उनले भने, 'हामीले विधि पूर्वध उम्मेदवार उठाएका छौँ। उम्मेदवारीको निस्सा पनि लिइसकेका छौँ। यो उम्मेदवारी दलीय स्वार्थ होइन्। संविधानको सही र सफल कार्यान्यनका लागि हो। प्रणालीको रक्षा र सही सफल कार्यान्वयनका लागि हो।' अध्यक्ष ओलीले एमालेले उठाएको उम्मेदवार सर्वत्र स्वीकार्यमात्र नभइ स्वागतयोग्य विषय भएको बताए। उनले भने, 'हाम्रो उम्मेदवारी सर्वत्र स्वीकार्य मात्र होइन स्वागतको विषय बन्ने छ। हामीले सबैतिरबाट साथ सहयोग पाउने छौँ। सिंगो नेपाली जनताले हाम्रो साथ दिनुहुनेछ। अत्यधिक मतका साथ विजयी हुन्छौँ।' वर्तमान सरकार गठनकै बेला पुस १० मा नै यो समझदारी भइसकेको बताउँदै ओलीले सार्वजनिकमात्र आज गरेको बताए। उनले भने, 'वर्तमान सरकार गठनकै बेला पुस १० मा नै यो समझदारी भइसकेको थियो। सार्वजनिक मात्र नगरेको हो। यसमा सहमत सबैले आफ्नो प्रतिवद्धतामा अडिक हुनुहुन्छ भन्ने विश्वास छ।'"
राष्ट्रपति निर्वाचन : आज उम्मेदवारको मनोनयन दर्ता हुँदै,"नयाँ बानेश्वरमा बिहान १० देखि दिउँसो ३ बजेसम्म उम्मेदवारको मनोनयनपत्र दर्ता गर्ने कार्यक्रम रहेको छ। काठमाडौं : फागुन २५ गते हुने निर्वाचनका लागि आज उम्मेदवारको मनोनयनपत्र दर्ता हुँदैछ। निर्वाचन अधिकृतको कार्यालय नयाँ बानेश्वरमा बिहान १० देखि दिउँसो ३ बजेसम्म उम्मेदवारको मनोनयनपत्र दर्ता गर्ने कार्यक्रम रहेको सहायक निर्वाचन अधिकृत अमृताकुमारी शर्माले जानकारी दिए । राष्ट्रपतिको उम्मेदवार बन्न पाँचपाँच जना प्रस्तावक र समर्थक हुनुपर्ने कानुनी व्यवस्था छ। राष्ट्रपति निर्वाचनमा सङ्घीय संसद्को ३३२ र सातै प्रदेशका प्रदेशसभा सदस्यको ५५० गरी ८८२ जना मतदाता रहेको निर्वाचन अधिकृतको कार्यालयले जनाएको छ। यस पटक पनि संघीय सांसदको मतभार ७९ र प्रदेशसभा सदस्यको मतभार ४८ रहेको छ । राष्ट्रपतिको पदावधि निर्वाचित भएको मितिले पाँच वर्ष हुनेछ। राष्ट्रपति निर्वाचनका लागि बानेश्वरस्थित संसद् भवन परिसरमा सङ्घीय सांसद र प्रदेश सांसदका लागि छुट्टाछुट्टै मतदान केन्द्र तोकिएको छ। मतदान सम्पन्न भएलगत्तै मतगणना प्रारम्भ हुने साँझ ७ बजेभित्रै मतपरिणाम सार्वजनिक गर्ने गरी तयारी गरिएको निर्वाचन आयोगले जनाएको छ। निर्वाचन अधिकृतको कार्यालय रहेको परिसरभित्रै मतदान केन्द्र रहनेछ। निर्वाचक मण्डलको तत्काल कायम रहेको कूल मतको बहुमत प्राप्त गर्ने व्यक्ति राष्ट्रपतिमा निर्वाचित हुनेछ। त्यसरी बहुमत प्राप्त गर्न नसकेमा सबैभन्दा बढी मत प्राप्त गर्ने दुई उम्मेदवारबीच मतदान हुनेछ। त्यस्तो मतदानमा कूल मतको ५० प्रतिशतभन्दा बढी मत प्राप्त गर्ने व्यक्ति राष्ट्रपति निर्वाचित हुनेछन्। बढी मत प्राप्त गर्ने दुई उम्मेदवारबीचको मतदानबाट समेत कुनै उम्मेदवारले कूल मतको ५० प्रतिशतभन्दा बढी मत प्राप्त गर्न नसकेमा पुनःमतदान हुनेछ। त्यस्तो मतदानमा खसेको कूल सदर मतको बढी मत प्राप्त गर्ने उम्मेदवार राष्ट्रपतिमा निर्वाचित हुनेछ। संविधानको धारा ६२ को उपधारा (६) मा निर्वाचन, मनोनयन वा नियुक्ति हुने राजनीतिक पदमा बहाल रहेको व्यक्ति राष्ट्रपति निर्वाचित भएमा निजको त्यस्तो पद रिक्त हुने व्यवस्था छ। संघीय संसद्का सदस्यको कूल मतभार २६ हजार एक सय ४९ र प्रदेशसभा सदस्यको कूल मतभार २६ हजार ४०० हुन आउँछ। दुई पटक राष्ट्रपति निर्वाचित भइसकेको व्यक्ति निर्वाचनमा पुनःउम्मेदवार हुन नसक्ने संविधानमा उल्लेख छ।"
राप्रपाको कार्यसम्पादन समिति र संसदीय दलको आकस्मिक बैठक बस्दै,"राष्ट्रपतिको निर्वाचनका लागि पुरानो गठबन्धन तोडेर प्रचण्डले नयाँ गठबन्धन बनाएसँगै राप्रपा सरकारमा रहने या नरहने भन्नेबारे आजको बैठकले निर्णय लिनेछ। काठमाडौं : राष्ट्रिय प्रजातन्त्र पार्टीले कार्यसम्पादन समिति र संसदीय दलको संयुक्त एवं आकस्मिक बैठक बोलाएको छ। आज बिहान ८ बजे केन्द्रीय कार्यालय धुम्बाराहीमा बैठक बोलाइएको राप्रपाका प्रवक्ता एवं प्रचार विभाग प्रमुख मोहनकुमार श्रेष्ठले जानकारी दिए। उनका अनुसार परिवर्तित सन्दर्भमा छलफल गरी धारणा तय गर्न बैठक बोलाइएको हो। सत्तासीन माओवादी केन्द्रसहित आठ दलको शुक्रबार प्रधानमन्त्री निवास बालुवाटारमा बसेको बैठकले राष्ट्रपतिमा कांग्रेसलाई सघाउने निर्णय गरेको छ। पुस १० मा एमालेसहित सातदलीय गठबन्धनबाट माओवादी केन्द्रका अध्यक्ष पुष्पकमल दाहाल प्रचण्ड प्रधानमन्त्री भएका थिए। यो गठबन्धनमा माओवादी केन्द्र, जसपा, राप्रपा, रास्वपा, नागरिक उन्मुक्ति पार्टी, जनमत पार्टी थिए। राष्ट्रपतिको निर्वाचनको लागि यो गठबन्धनबाट माओवादी केन्द्र, जसपा, नाउपा, जनमतले गठबन्धनबाट हात झिकेका छन्। कांग्रेससहित पुरानो पाँचदलीय गठबन्धन ब्युँतिएको छ। योसँगै प्रधानमन्त्री प्रचण्डले एमाले नेतृत्व गठबन्धन तोडेका छन्। शुक्रबार बसेको राप्रपाको केन्द्रीय कार्यसम्पादन समितिको बैठकले राष्ट्रपति उम्मेदवारको प्रस्तावक र समर्थक नबस्ने निर्णय गरेको थियो। राष्ट्रपतिको निर्वाचनका लागि पुरानो गठबन्धन तोडेर प्रचण्डले नयाँ गठबन्धन बनाएसँगै राप्रपा सरकारमा रहने या नरहने भन्नेबारे आजको बैठकले निर्णय लिने छ।"
के तपाईंले राष्ट्रपति तथा उपराष्ट्रपतिको उम्मेदवारी दिन पाउनुहुन्छ ? यस्तो छ व्यवस्था,"काठमाडौं : फागुन २५ गते हुने निर्वाचनका लागि आज उम्मेदवारको मनोनयनपत्र दर्ता हुँदैछ। राष्ट्रपति र उपराष्ट्रपति उम्मेदवार बन्न वंशजका आधारमा नेपाली नागरिक भएको हुनुपर्नेछ। राष्ट्रपति तथा उपराष्ट्रपति निर्वाचन निर्देशिका अनुसार कम्तीमा ४५ वर्ष पूरा भएको, कुनै गाउँपालिका वा नगरपालिकाको अन्तिम मतदाता नामावलीमा नाम समावेश भएको, कुनै सङ्घीय कानूनले अयोग्य नभएको, कुनै लाभको पदमा बहाल नरहेको व्यक्ति उम्मेदवार बन्न पाउनेछन्। संविधानको धारा २९१ विपरीत विदेशी मुलुकको स्थायी आवासीय अनुमति प्राप्त गरेको व्यक्ति उम्मेदवार बन्न पाउने छैनन्। जातीय भेदभाव तथा छुवाछुत, बोक्सा बोक्सी वा बहुविवाह सम्बन्धी कसूरमा कैदको सजाय पाई त्यस्तो सजाय भुक्तान गरेको मितिले तीन वर्ष पूरा नभएको व्यक्ति पनि उम्मेदवार बन्न पाउनेछैनन्। यसैगरी भ्रष्टाचार, जबरजस्ती करणी, मानव बेचबिखन तथा ओसारपसार, लागू औषध बिक्री वितरण तथा निकासी वा पैठारी, सम्पत्ति शुद्धीकरण, राहदानी दुरुपयोग, अपहरण सम्बन्धी कसूर वा नैतिक पतन देखिने अन्य फौजदारी कसूरमा सजाय पाई वा कुनै कसूरमा जन्म कैद वा बीस वर्ष वा सोभन्दा बढी कैदको सजाय पाई त्यस्तो फैसला अन्तिम भएको अवस्थामा पनि अयोष्य ठहरिने छ। निर्वाचन अधिकृतको कार्यालय नयाँ बानेश्वरमा बिहान १० देखि दिउँसो ३ बजेसम्म उम्मेदवारको मनोनयनपत्र दर्ता गर्ने कार्यक्रम रहेको सहायक निर्वाचन अधिकृत अमृताकुमारी शर्माले जानकारी दिए। राष्ट्रपतिको उम्मेदवार बन्न पाँचपाँच जना प्रस्तावक र समर्थक हुनुपर्ने कानुनी व्यवस्था छ। राष्ट्रपति निर्वाचनमा सङ्घीय संसद्को ३३२ र सातै प्रदेशका प्रदेशसभा सदस्यको ५५० गरी ८८२ जना मतदाता रहेको निर्वाचन अधिकृतको कार्यालयले जनाएको छ। यस्तो छ व्यवस्था : कुनै व्यक्ति निर्वाचनमा उम्मेदवार हुन देहायको योग्यता पूरा गरेको हुनु पर्नेछ :(क) वंशजको आधारमा नेपाली नागरिक भएको,(ख) कम्तीमा पैंतालीस वर्ष उमेर पूरा भएको,(ग) कुनै गाउँपालिका वा नगरपालिकाको अन्तिम मतदाता नामावलीमा नाम समावेश भएको,(घ) कुनै सङ्घीय कानूनले अयोग्य नभएको,(ङ) कुनै लाभको पदमा बहाल नरहेको। स्पष्टीकरण ट: खण्ड (ङ) को प्रयोजनका लागि लाभको पद भन्नाले निर्वाचन वा मनोनयनद्वारा पूर्ति गरिने राजनीतिक पद बाहेक सरकारी कोषबाट पारिश्रमिक वा आर्थिक सुविधा पाउने अन्य पद सम्झनु पर्छ। उम्मेदवारको अयोग्यता देहायको व्यक्ति निर्वाचनमा उम्मेदवार हुन अयोग्य मानिनेछ : (क) दफा २३ बमोजिमको योग्यता नभएको,(ख) नेपाल सरकार, प्रदेश सरकार वा स्थानीय तहमा वा नेपाल सरकार, प्रदेश सरकार वा स्थानीय तहको स्वामित्व वा नियन्त्रणमा रहेको वा नेपालसरकार, प्रदेश सरकार वा स्थानीय तहबाट अनुदान प्राप्त संस्थामा पारिश्रमिक पाउने गरी बहाल रहेको,(ग) निर्वाचन सम्बन्धी प्रचलित कानून बमोजिम सजाय पाई त्यस्तो सजाय भोगिसकेको मितिले दुई वर्ष भुक्तान नगरेको,(घ) भ्रष्टाचार, जबरजस्ती करणी, मानव बेचबिखन तथा ओसारपसार, लागू औषध बिक्री वितरण तथा निकासी वा पैठारी, सम्पत्ति शुद्धीकरण, राहदानी दुरुपयोग, अपहरण सम्बन्धी कसूर वा नैतिक पतन देखिने अन्य फौजदारी कसूरमा सजाय पाई वा कुनै कसूरमा जन्म कैद वा बीस वर्ष वा सोभन्दा बढी कैदको सजाय पाई त्यस्तो फैसला अन्तिम भएको,(ङ) सङ्गठित अपराध सम्बन्धी कसूरमा कैदको सजाय पाई वा कर्तव्य ज्यानसम्बन्धी कसूरमा बीस वर्षभन्दा कम कैदको सजाय पाई त्यस्तो सजाय भुक्तान गरेको मितिले छ वर्ष पूरा नभएको,(च) जातीय भेदभाव तथा छुवाछुत, बोक्सा बोक्सी वा बहुविवाह सम्बन्धी कसूरमा कैदको सजाय पाई त्यस्तो सजाय भुक्तान गरेको मितिले तीन वर्ष पूरा नभएको,(छ) खण्ड (घ) र (ङ) मा उल्लिखित कसूर बाहेक अन्य कसूरमा पाँच वर्ष वा सोभन्दा बढी कैदको सजाय पाई त्यस्तो सजाय भुक्तान गरेको मितिले छ वर्ष पूरा नभएको,(ज) प्रचलित कानून बमोजिम कालो सूचीमा रहेकोमा सो अवधिभर,(झ) कैदमा बसेकोमा कैद बसेको अवधिभर,(ञ) मानसिक सन्तुलन ठीक नभएको,(ट) संविधानको धारा २९१ विपरीत विदेशी मुलुकको स्थायी आवासीय अनुमति प्राप्त गरेको।"
किन ब्याक भए माधव नेपाल ?,"सत्ता गठबन्धनमा अध्यक्ष नेपाललाई एक वर्ष प्रधानमन्त्री बनाउने भद्र सहमति जुटेको छ। काठमाडौं : एमाले अध्यक्ष केपी शर्मा ओलीले प्रस्ताव गर्दा पनि एकीकृत समाजवादीका अध्यक्ष माधव नेपाल राष्ट्रपतिको उम्मेदवार बन्न तयार भएनन्। प्रधानमन्त्री प्रचण्डले राष्ट्रपतिमा नेपाललाई वचन दिएका थिए। तर, अन्तिम समयमा भने प्रचण्डले कांग्रेसलाई राष्ट्रपति दिनुपर्ने प्रस्ताव गरे। जबकि, प्रचण्ड, नेपाल र उपेन्द्र यादवबीच नेपाललाई राष्ट्रपतिको साझा उम्मेदवार बनाउने र त्यस विषयमा कांग्रेस र एमालेसँग कुराकानी गर्ने सहमति बनेको थियो। तर, कांग्रेसले राष्ट्रपतिको अडान कायमै राखेपछि नेपाललाई एक वर्ष सरकारको नेतृत्व दिने, पावर सेयरिङमा भागबन्डा गर्ने भन्दै राष्ट्रपतिको दाबी छोड्न प्रधानमन्त्री प्रचण्डले आग्रह गरेका थिए। अर्कोतिर एमाले, रास्वपा र राप्रपाको भोटले मात्रै नजितिने अवस्था आएपछि नेपाल पनि ओलीको प्रस्तावमा सहमत हुन नसकेको उनी निकट नेताहरू बताउँछन्। २०६५ सालमा पनि नेपाललाई राष्ट्रपति बनाउने चर्चा चलेको थियो। त्यसबेला पनि राष्ट्रपति बनाउने भनेर प्रचण्डले नै नेपाललाई वचन दिएका थिए। तर यसपटक भने सत्ता गठबन्धनमा अध्यक्ष नेपाललाई एक वर्ष प्रधानमन्त्री बनाउने भद्र सहमति जुटेको छ। महत्त्वपूर्ण मन्त्रालयसहित एकीकृत समाजवादी सत्तामा जाने निर्णय भएको पनि नेताहरू बताउँछन्। पार्टीका उपमहासचिव प्रकाश ज्वालाले प्रधानमन्त्रीमा आलोपालो, उपराष्ट्रपति र पावर सेयरिङमा चार दल बसेर टुंग्याउने सहमति भएको बताए। चार दल बसेर प्रधानमन्त्रीमा आलोपालो, उपराष्ट्रपतिलगायतका पावर सेयरिङका विषय टुंग्याउने सहमति भएको छ, ज्वालाले भने।"
सुबास नेम्बाङलाई राष्ट्रपतिको उम्मेदवार बनाउने एमालेको निर्णय,"काठमाडौं : नेकपा एमालेले सुबास नेम्बाङलाई राष्ट्रपतिको उम्मेदवार बनाउने भएको छ। एमाले पार्टी कार्यालय च्यासलमा आज बिहान बसेको सचिवालय बैठकले उपाध्यक्ष सुवास नेम्बाङलाई राष्ट्रपतिको उम्मेदवार बनाउने निर्णय गरेको सचिव योगेश भट्टराईले जानकारी दिए। भट्टराईले नेम्बाङले निर्वाचन जित्ने विश्वास व्यक्त गरेका छन्। नेम्बाङ पूर्व सभामुख समेत हुन्। पुस १० मा एमालेसहित सातदलीय गठबन्धनबाट माओवादी केन्द्रका अध्यक्ष पुष्पकमल दाहाल प्रचण्ड प्रधानमन्त्री भएका थिए। बालकोटको उक्त सहमतिमा एमालेको भागमा राष्ट्रपति परेको थियो । तर राष्ट्रपति निर्वाचनमा प्रधानमन्त्री प्रचण्डले एमाले नेतृत्व गठबन्धन तोडेर नयाँ गठबन्धन बनाएका छन्। यता नेपाली कांग्रेसले वरिष्ठ नेता रामचन्द्र पौडेल राष्ट्रपतिको उम्मेदवार बनाउने भएको छ। आज बिहान पार्टी कार्यालयमा बसेको केन्द्रीय कार्यसम्पादन समितिको बैठकले पौडेललाई राष्ट्रपतिको उम्मेदवार बनाउने निर्णय भएको हो। सत्तासीन माओवादी केन्द्रसहित आठ दलको शुक्रबार प्रधानमन्त्री निवास बालुवाटारमा बसेको बैठकले राष्ट्रपतिमा कांग्रेसलाई सघाउने निर्णय गरेको थियो। सोही अनुसार कांग्रेसको बैठकले उम्मेदवार तय गरेको हो। वर्तमान सरकारको गठबन्धनमा माओवादी केन्द्र, जसपा, राप्रपा, रास्वपा, नागरिक उन्मुक्ति पार्टी, जनमत पार्टी छन्। राष्ट्रपतिको निर्वाचनको लागि यो गठबन्धनबाट माओवादी केन्द्र, जसपा, नाउपा, जनमतले गठबन्धनबाट हात झिकेका छन्। कांग्रेससहित पुरानो पाँचदलीय गठबन्धन ब्युँतिएको छ।तर एमालेले भने गठबन्धन तोडिएको घोषणा नभएको बताएको छ। १० पुषमा एमालेले राष्ट्रपति पाउने सहमति भएकाले फागुन २५ गतेसम्ममा अहिलेको रणनीति परिवर्तन हुनसक्ने बताएको छ। २५ गते हुने निर्वाचनका लागि आज बिहान १० बजे देखि दिउँसो ३ बजेसम्म उम्मेदवारको मनोनयनपत्र दर्ता गर्ने कार्यतालिका रहेको छ।"
रामचन्द्र पौडेललाई राष्ट्रपतिको उम्मेदवार बनाउने कांग्रेसको निर्णय,"काठमाडौं : नेपाली कांग्रेसले वरिष्ठ नेता रामचन्द्र पौडेल राष्ट्रपतिको उम्मेदवार बनाउने भएको छ। आज बिहान पार्टी कार्यालयमा बसेको केन्द्रीय कार्यसम्पादन समितिको बैठकले पौडेललाई राष्ट्रपतिको उम्मेदवार बनाउने निर्णय भएको उपसभापति पूर्णबहादुर खड्काले जानकारी दिए। कांग्रेस नेता धनराज गुरुङले पनि पौडेललाई शुभकामना दिएका छन्। उनले भने, 'नेपाली कांग्रेस कार्यसम्पादन समितिले राष्ट्रपतिको निर्वाचनको सन्दर्भमा आदरणीय नेता रामचन्द्र पौडेललाई उमेदवार बनाउने सर्वसम्मत निर्णय गरेको छ। श्रद्वेय नेता रामचन्द्र पौडेललाई हार्दिक शुभकामना व्यक्त गर्दछु।' प्रधानमन्त्री पुष्पकमल दाहाल प्रचण्डकै नेतृत्वमा एमाले नेतृत्व गठबन्धन तोडिएको छ। राष्ट्रपतिको निर्वाचनको लागि निर्वाचनपछि बनेकाे नयाँ सत्ता समीकरणबाट माओवादी केन्द्र, जसपा, नाउपा, जनमतले गठबन्धनबाट हात झिकेका छन्। कांग्रेससहित पुरानो पाँचदलीय गठबन्धन ब्युँतिएको छ। १४औं महाधिवेशनमा पार्टी सभापतिमा देउवालाई सहयोग गरेका पौडेल संसदीय दलको चुनावमा देउवाकै प्रस्तावक बसेका थिए। त्यतिबेलै पौडेललाई राष्ट्रपति बनाउने प्रतिबद्धता देउवाले जनाएपछि पौडेल प्रस्तावक बसेका थिए। पौडेल नेपाली कांग्रेसबाट १७ पटक प्रधानमन्त्री पदमा पराजित भएका थिए। विसं २०६७ मा भएको चुनावमा उनी तत्कालीन एकीकृत माओवादीका पुष्पकमल दाहाल प्रचण्ड र एमालेका झलनाथ खनालबीच प्रतिस्पर्धा भएको थियो। जसमा उनी १७ पटक पराजित भएका थिए। २००१ सालमा जन्मिएका पौडेल १६ वर्षकै उमेरमा राजनीतिमा होमिएका थिए। २०१८ सालमा कांग्रेसले गरेको सशस्त्र क्रान्तिमा उनी सहभागी भएका थिए। त्यसयता विद्यार्थी अभियन्ता हुँदै उनी प्रजातान्त्रिक समाजवादी युवा लिको महासचिवसमेत भएका थिए। पछि नेबि संघमा आबद्ध भएका उनी कांग्रेसको कनेद्रीय सदस्य, महामन्त्री र निर्वाचित सांसद हुँदै उपप्रधानमन्त्री समेत बनेका थिए। फागुन २५ गते हुने राष्ट्रपति निर्वाचनका लागि आज उम्मेदवारी दर्ता गर्ने कार्यतालिका रहेको छ।"
संसद्मा किन घट्यो दलित समुदायको सहभागिता ?,"काठमाडौं : २००४ सालदेखि दलित समुदायले संगठित रूपमा विभेदका विरुद्ध आन्दोलन गर्दै आए। लामो समयदेखि जातीय भेदभाव तथा छुवाछूतको पीडा भोग्दै आएको यो समुदायको सरकार र संसद्मा सहभागिता नगन्य छ। मंसिरमा भएको प्रतिनिधिसभा र प्रदेशसभाको निर्वाचनमा १ सय ६५ जना प्रत्यक्ष निर्वाचित हुँदै गर्दा दलित एक जना मात्रै एमालेका सचिव छविलाल विश्वकर्मा रूपन्देही१ बाट निर्वाचित भए। २०७४ सालको निर्वाचनमा प्रतिनिधिसभामा दलित समुदायबाट तीन जना प्रत्यक्ष निर्वाचित भएका थिए। यसपटक त्यो संख्या घट्यो। ठूला भनिएका दलले नै उम्मेदवार उठ्न प्राथमिकतामा नराख्दा यो अवस्था आएको बताउँछिन्, पूर्वसांसद् अञ्जना विशंखे। उनी यसमा कांग्रेस पनि चुकेको बताउँदै भन्छिन्, नेपाली कांग्रेसमा एकजना पनि दलित सांसद छैनन्। यसले कांग्रेसको नैतिकतामा प्रश्न चिह्न उठाउँदैन र ? यसअघि संसद्मा दलित सांसदको सहभागिता बढी हुनुमा जनयुद्धको प्रभाव भएको अञ्जनाको तर्क छ। भन्छिन्, यसअगाडि जनयुद्धको प्रभाव थियो। समुदायबाट आउने नेतृत्व पनि थियो। अहिले टिकट नै कम नदिने गरेकाले पनि यो समस्या आएको हो। सांसद छविलाल विश्वकर्मा प्रत्यक्ष निर्वाचित भएर आउने अवस्था कमजोर भएपछि संख्या घटेको बताउँछन्। भन्छन्, हाम्रो निर्वाचन प्रणाली कमजोर छ। जुन हिसाबले प्रतिनिधित्व हुनुपर्ने हो, सो नहुनु दुःखद् मात्र होइन्, सोचनीय विषय हो। अहिले प्रतिनिधिसभामा समानुपातिकबाट निर्वाचित १५ जना र प्रत्यक्षमा १ जना गरी जम्मा १६ जना सांसद दलित समुदायबाट छन्। संविधानसभा २०६४ मा ६ सय १ जनामा ५१ जना अर्थात् ८४८ प्रतिशत दलितको प्रतिनिधित्व थियो। तीमध्ये तत्कालीन नेकपा माओवादीबाट ७ जना प्रत्यक्ष निर्वाचित भएका थिए। संविधानसभा २०७० मा दलित प्रतिनिधित्व ५१ बाट घटेर ४१ जना अर्थात् ६८२ प्रतिशतमा झर्यो। जसमध्ये दुई जना एमालेबाट प्रत्यक्ष निर्वाचित भएका थिए। संविधान जारी भएपछिको पहिलो प्रतिनिधिसभाको निर्वाचन, २०७४ मा १९ जना अर्थात् ६ प्रतिशतको प्रतिनिधित्व भयो। जसमध्ये एमालेबाट दुई जना र माओवादी केन्द्रबाट एक जना प्रत्यक्ष निर्वाचित थिए। जागरण मिडिया सेन्टरले पनि संसद् र सरकारमा दलित सहभागिता र मिडियाको भूमिका विषयक कार्यक्रममा संसद्मा महिला सहभागिता घट्दै गएकोमा दुःख व्यक्त गरेको थियो। प्रत्यक्षतर्फ नेपाली कांग्रेसबाट दलित उम्मेदवारी शून्य रहेको थियो। निर्वाचनमा प्रमुख दलहरूले दलित समुदायबाट पार्टीमा प्रतिनिधित्व गर्ने नेताहरूलाई टिकटमै विभेद गरेको र दोस्रो, टिकट पाएका नेताहरूले पराजय भोग्नु परेको हो। यसको अनुगमन तथा अनुसन्धान गरिरहेको जागरण मिडिया सेन्टरका अनुसार विगतको तथ्यलाई हेर्दा संघीय लोकतान्त्रिक गणतन्त्रपश्चात् दलित समुदायको प्रतिनिधित्व बढ्नुको सट्टा घट्दै गएको देखाउँछ। राज्य सत्तामा दलित समुदायको सहभागिता हेर्दा पञ्चायतकालबाट सुरु भएको देखिन्छ। इतिहासमा पहिलो पटक दलित समुदायबाट २०३१ सालमा हीरालाल विश्वकर्मा सहायक शिक्षामन्त्री बनेका थिए। २०३१ सालदेखि २०४१ सालसम्म हीरालाल विश्वकर्मा चार पटकसम्म शिक्षा र आपूर्ति सहायक र राज्यमन्त्री बने। यसैगरी २०३१ सालदेखि २०६३ सालसम्म हीरालाल विश्वकर्मा, प्रकाश चित्रकार, लालबहादुर विश्वकर्मा, हरिशंकर परियार, गोल्छे सार्की, प्रतापराम लोहार र मानबहादुर विश्वकर्मालाई सहायक र राज्यमन्त्रीमै सीमित गरियो। २०६२०६३ को जनआन्दोलनपछि २०६३ साल वैशाख १२ गते गिरिजाप्रसाद कोइरालाको नेतृत्वमा गठित अन्तरिम सरकारमा पहिलोपटक खड्कबहादुर विश्वकर्मा महिला, बालबालिका तथा समाजकल्याणमन्त्री र छविलाल विश्वकर्मा कृषि तथा सहकारीमन्त्री बनेका थिए। त्यसपछि दलितलाई मन्त्रिमण्डलमा समावेश गर्दै लगेको देखिन्छ। त्यसपछि पटकपटकका सरकारमा छविलाल विश्वकर्मा, महेन्द्र पासवान, खड्कबहादुर विश्वकर्मा, विशेन्द्र पासवान, दलजित श्रीपाइली, मीनबहादुर विश्वकर्मा, जगतबहादुर सुनार विश्वकर्मा र महेश्वरजंग गहतराज मन्त्री बनेका थिए। त्यसैगरी २०६३ सालपछि नवीनकुमार विश्वकर्मा, जितबहादुर दर्जी (गौतम), खड्कबहादुर बस्याल, कलावती पासवान, दलबहादुर सुनार, गोपी अछामी, रमनी राम, धनमाया विक, कर्णबहादुर विक, विमला विक र आशा विक राज्यमन्त्री बनेका छन् । वर्तमान सरकारमा दलित समुदायबाट एकजना राज्यमन्त्री छन्। यसअघि दलितलाई क्याबिनेट मन्त्री बनाए पनि यसपटक भने राज्यमन्त्रीमा सीमित गरिएको छ। यो तथ्यबाट पनि प्रस्ट हुन्छ कि राज्यसत्तामा दलित समुदायको उपस्थिति बढाउनुको सट्टा साँघुरो पारिँदैछ। संविधानको प्रस्तावनामा सबै प्रकारका जातीय छुवाछूतको अन्त्य गरी सामाजिक न्याय सुनिश्चित गर्न समानुपातिक समावेशी र सहभागितामूलक सिद्धान्तका आधारमा समतामूलक समाज निर्माण गर्ने भनिएको छ। धारा ४० (१) मा राज्यका सबै निकायमा दलितलाई समानुपातिक समावेशी सिद्धान्तको आधारमा सहभागी हुने हक हुनेछ भनिएको छ। धारा ४२ (१) र राज्यको निर्देशक सिद्धान्तमा समानुपातिक समावेशी सिद्धान्तलाई संस्थागत गर्ने भनिएको छ। तर, संविधानको यो मूल भावना पछिल्लो पटकको प्रतिनिधिसभाको निर्वाचन र सरकार निर्माणका क्रममा लागू भएन। मुलुकमा संघीय लोकतान्त्रिक गणतन्त्रको अभ्यास भइरहेको छ। कुल जनसंख्याको १४ प्रतिशत दलित समुदाय अहिले पनि उपेक्षामा छ। दलित समुदायको सहभागिता कानुन निर्माण गर्ने थलो संसद् प्रतिनिधिसभामा न्यून छ। निर्वाचनको समयमा राजनीति दलले घोषणापत्रमा दलित समुदायलाई संघ, प्रदेश र स्थानीय तहमा समानुपातिकका साथै अन्य अधिकार थप गरी क्षतिपूर्तिको सिद्धान्तअनुरूप विशेषाधिकारको व्यवस्था गरिनेछ भनेका छन्। तर घोषणापत्र, घोषणापत्रमै सीमित छन्। राष्ट्रियसभामा पनि दलित समुदायको उपस्थिति सामान्य छ। राष्ट्रियसभामा प्रत्येक प्रदेशबाट एक जना दलित समुदायको प्रतिनिधित्व हुने व्यवस्थाअनुसार सात जना दलित सांसद रहेका छन्। कोटाबाहेकको प्रतिनिधित्व राष्ट्रियसभामा हुन सकेको छैन। दलित समुदायले कार्यपालिका, न्यायपालिका र व्यवस्थापिकालगायत राज्यका हरेक संरचनामा आफूहरूको समान सहभागिताको माग गरिरहेको सन्दर्भमा संसद् र सरकारमा नगन्ने उपस्थिति हुनु समावेशी सिद्धान्त विपरीत छ। संसद्मा दलित समुदायको उपस्थिति नगन्ने मात्रामा भएपछि संविधानको मर्म अनुरूप दलितमैत्री ऐनकानुन भन्ने देखिँदैन। कमजोर उपस्थिति किन ? दलित आन्दोलन कमजोर हुनु, राजनीतिक पार्टीभित्र दलित नेताहरूले पैरवी गर्न नसक्नु नै मुख्य कारण हो। यस्तै सञ्चारमाध्यमले दलित समुदायका सवाललाई न्यून स्थान दिनु, सिमान्तकृतहरूको कमजोर आन्दोलन र समावेशिताको मुद्दामा राजनीतिक दलहरू उदासीन देखिनु पनि कारण मानिन्छ। संवैधानिक प्रावधानको पृष्ठभूमिमा संसद्मा दलित समुदायको उपस्थितिबारे संवैधानिक व्यवस्थाको निम्ति आमसञ्चार माध्यमले महत्त्वपूर्ण भूमिका निर्वाह गर्न सक्ने जागरण मिडियाले जनाएको छ। प्रतिनिधिसभा बैठकमा पुगेन गणपूरक संख्या प्रतिनिधिसभाको शुक्रबारको बैठक गणपूरक संख्या नपुगेपछि स्थगित भएको छ। २ सय ७५ सांसद रहेको प्रतिनिधिसभामा ५० जनामात्रै सांसद उपस्थित भएपछि गणपूरक संख्या नपुगेको हो। बैठकमा कांग्रेसका प्रमुख सचेतक रमेश लेखकले संसद्मा गणपूरक सांसद संख्य नभएको भन्दै नियमापत्ति जनाएपछि सभामुख देवराज घिमिरेले फागुन १५ गते बस्ने गरी बैठक स्थगित गरेका हुन्। संघीय संसद् सचिवालयका अनुसार शुक्रबारको बैठकमा १ सय ६० जनाले हाजिर गरेका छन्। त्यसमध्ये जम्मा ५० जनामात्रै उपस्थित भएका कारण राष्ट्रियसभाबाट सन्देशसहित आएको अनुगमन तथा मूल्यांकन विधेयक २०७८ माथि विचार गरियोस् भन्ने प्रस्ताव निर्णयार्थ प्रस्तुत हुन सकेन। अघिल्लो कार्यकालमा पनि गणपूरक संख्या नपुगेर पटकपटक बैठक स्थगित भएको थियो। शुक्रबार प्रतिनिधिसभाको बैठकमा प्रधानमन्त्री पुष्पकमल दाहाल प्रचण्डले राष्ट्रियसभाबाट सन्देशसहित आएको अनुगमन तथा मूल्यांकन विधेयक २०७८ माथि विचार गरियोस् भन्ने प्रस्ताव प्रस्तुत गर्ने कार्यसूची थियो। कार्यसूचीअनुसार प्रतिनिधिसभामा प्रधानमन्त्री प्रचण्डको तर्फबाट सञ्चार तथा सूचना प्रविधि मन्त्री रेखा शर्माले विधेयक प्रस्तुत गरेकी हुन्। सांसदहरूले छलफलमा भाग लिएका थिए। सञ्चारमन्त्री शर्माले छलफलमा उठेका प्रश्नहरूको जवाफ प्रधानमन्त्रीको तर्फबाट दिएकी हुन्। त्यसपछि सभामुख देवराज घिमिरेले विधेयकमाथि विचार गरियोस् भन्ने प्रस्तावलाई निर्णयार्थ प्रस्तुत गर्न खोजे। लगत्तै नेपाली कांग्रेस प्रमुख सचेतक रमेश लेखकले गणपूरक संख्या यकिन गर्न माग गरका थिए। विधेयकलाई निर्णयार्थ प्रस्तुत हुन २ सय ७५ को एक चौथाइ सांसद (६९ सांसद) आवश्यक पर्छ।"
एमालेको सचिवालय बैठक सुरु : राष्ट्रपति र सरकारबारे निर्णय हुने,"काठमाडौं : नेकपा एमालेको सचिवालय बैठक सुरु भएको छ। पार्टी कार्यालय च्यासलमा सचिवालय बैठक जारी रहेको छ। आजको बैठकमा राष्ट्रपतिको उम्मेदवार, वर्तमान गठबन्धन, सरकार, पछिल्लो समसामयिक राजनीतिक घटनाक्रम र पार्टीले सञ्चालन गरेको मिसन ग्रासरुटबारेमा मूख्य एजेण्डा रहेको एमाले सचिव टोपबहादुर रायमाझीले जानकारी दिए। सत्तासीन एमालेले भने राष्ट्रपतिमा कांग्रेसलाई समर्थन गर्ने प्रचण्डको निर्णयप्रति तीव्र असन्तुष्टि जनाएको छ। प्रधानमन्त्री प्रचण्डले नयाँ समीकरण बनाएर मुलुकलाई अस्थिरतातर्फ धकेलेको एमालेको आरोप छ। आजको बैठकले राष्ट्रपतिमा उम्मेदवार दिनेनदिने, सरकारमा रहनेनरहने भन्नेबारेमा समेत ठोस निर्णय गर्ने बताइएको छ। फागुन २५ गते हुने निर्वाचनका लागि आज बिहान १० देखि दिउँसो ३ बजेसम्म उम्मेदवारको मनोनयनपत्र दर्ता गर्ने कार्यतालिका रहेको छ। पुस १० मा एमालेसहित सातदलीय गठबन्धनबाट माओवादी केन्द्रका अध्यक्ष पुष्पकमल दाहाल प्रचण्ड प्रधानमन्त्री भएका थिए। यो गठबन्धनमा माओवादी केन्द्र, जसपा, राप्रपा, रास्वपा, नागरिक उन्मुक्ति पार्टी, जनमत पार्टी थिए। राष्ट्रपतिको निर्वाचनको लागि यो गठबन्धनबाट माओवादी केन्द्र, जसपा, नाउपा, जनमतले गठबन्धनबाट हात झिकेका छन्। कांग्रेससहित पुरानो पाँचदलीय गठबन्धन ब्युँतिएको छ। योसँगै प्रधानमन्त्री प्रचण्डले एमाले नेतृत्व गठबन्धन तोडेका छन्। राष्ट्रपतिबारे छलफल गर्न बालुवाटारमा बसेको आठदलीय बैठकमा प्रधानमन्त्री एवं माओवादी केन्द्रका अध्यक्ष पुष्पकमल दाहाल प्रचण्डले नै कांग्रेसलाई राष्ट्रपतिमा समर्थन गर्नुपर्ने प्रस्ताव गरेका थिए। संसद्मा ठूलो पार्टीको हैसियतमा कांग्रेसलाई राष्ट्रपति दिनुपर्ने प्रस्ताव प्रचण्डले राखेका थिए। उक्त प्रस्तावमा सबैले समर्थन जनाएका थिए। पुरानो गठबन्धनबाट एकीकृत समाजवादीका अध्यक्ष माधवकुमार नेपालले राष्ट्रपतिमा दाबी गरेका थिए। तर, आलोपालो प्रधानमन्त्रीअन्तर्गत एक वर्ष सरकारको नेतृत्व पाउने भद्र सहमतिपछि नेपाल पनि राष्ट्रपतिको दाबीबाट पछि हटेका थिए।"
राष्ट्रपतिको उम्मेदवार टुंगो लगाउन कांग्रेसको कार्यसम्पादन समिति बैठक बस्दै,"काठमाडौं : नेपाली कांग्रेसले केन्द्रीय कार्यसम्पादन समितिको बैठक बोलाएको छ। राष्ट्रपतिको उम्मेदवार टुंगो लगाउन केन्द्रीय कार्यसम्पादन समितिको बैठक आज बिहान ८:३० बजे पार्टीको केन्द्रीय कार्यालय, वीपी स्मृति भवन, ललितपुरमा बस्ने मुख्य सचिव कृष्णप्रसाद पौडेलले जानकारी दिए। उनका अनुसार बैठकमा केन्द्रीय कार्यसम्पादन समितिका पदाधिकारी एवं सदस्यहरू सहभागी हुनेछन्। सत्तासीन माओवादी केन्द्रसहित आठ दलको शुक्रबार प्रधानमन्त्री निवास बालुवाटारमा बसेको बैठकले राष्ट्रपतिमा कांग्रेसलाई सघाउने निर्णय गरेको हो। यो निर्णयसँगै कांग्रेसले आफ्नो उम्मेदवार टुग्याउन बैठक बोलाएको हो। फागुन २५ गते हुने राष्ट्रपति निर्वाचनका लागि फागुन १३ गते उम्मेदवारी दर्ता गर्ने कार्यतालिका रहेको छ। राष्ट्रपतिमा कांग्रेसलाई समर्थनसँगै नेताहरूले पुरानो गठबन्धन ब्युँतिएको व्याख्या गरेका छन्। चुनावका बेलाको पाँचदलीय गठबन्धनमा नयाँ तीन दल पनि थपिएका छन्। जनमत पार्टी, नागरिक उन्मुक्ति पार्टी र लोकतान्त्रिक समाजवादी पार्टीले पनि राष्ट्रपतिमा कांग्रेस उम्मेदवारलाई सघाउने निर्णयमा सहमति जनाएका छन्। सत्तासीन एमालेले भने राष्ट्रपतिमा कांग्रेसलाई समर्थन गर्ने प्रधानमन्त्री एवं माओवादी केन्द्रका अध्यक्ष पुष्पकमल दाहाल प्रचण्डको निर्णयप्रति तीव्र असन्तुष्टि जनाएको छ। प्रधानमन्त्री प्रचण्डले नयाँ समीकरण बनाएर मुलुकलाई अस्थिरतातर्फ धकेलेको एमालेको आरोप छ। कांग्रेसबाट पौडेलको सम्भावना कांग्रेसबाट राष्ट्रपतिको उम्मेदवारमा वरिष्ठ नेता रामचन्द्र पौडेलको प्रबल सम्भावना रहेको नेताहरू बताउँछन्। अर्का नेता कृष्णप्रसाद सिटौलाले पनि राष्ट्रपतिमा चाहना व्यक्त गरेका छन्। केही नेताहरू पार्टी सभापति शेरबहादुर देउवालाई नै उम्मेदवार बन्न दबाब दिइरहेका छन्। तर देउवाले मुख खोलेका छैनन्। कांग्रेस संसदीय दलको निर्वाचनका क्रममा पौडेललाई वचन दिएका कारण पनि देउवाको सहानुभूति पौडेलप्रति रहने चर्चा पनि छ। १४औं महाधिवेशनमा पार्टी सभापतिमा देउवालाई सहयोग गरेका पौडेल संसदीय दलको चुनावमा देउवाकै प्रस्तावक बसेका थिए। त्यतिबेलै पौडेललाई राष्ट्रपति बनाउने प्रतिबद्धता देउवाले जनाएपछि पौडेल प्रस्तावक बसेका थिए। सिटौलासँग पनि सभापति देउवाको सहकार्य बेलाबखत हुँदै आएको छ। पार्टीको १३औं र १४औं महाधिवेशनमा सिटौला देउवाको पक्षमा उभिएका थिए। पार्टी उपसभापति पूर्णबहादुर खड्काले आठ दलको सहमतिले कांग्रेसले उठाएको उम्मेदवारलाई जिताउने सहमति भएको बताउँदै भने, कांग्रेसको पक्षमा सहमति जुटेको छ। अब उम्मेदवारको कुरा हो। उम्मेदवारको कुरामा त्यस्तो विवाद छैन। अहिले चर्चामा आएकै नामबाट उम्मेदवारी हुने हो।"
"कांग्रेस नेताहरु आन्तरिक छलफलमा, सानेपामा चहलपहल बढ्यो","कांग्रेसबाट राष्ट्रपतिको उम्मेदवारमा वरिष्ठ नेता रामचन्द्र पौडेलको प्रबल सम्भावना रहेको छ। अर्का नेता कृष्णप्रसाद सिटौलाले पनि राष्ट्रपतिमा चाहना व्यक्त गरेका छन्। काठमाडौं : नेपाली कांग्रेसका नेताहरु आन्तरिक छलफलमा जुटेका छन्। कांग्रेस केन्द्रीय कार्यालयमा शनिबार बिहानैदेखि चहलपहल देखिएको छ। राष्ट्रपतिको उम्मेदवार टुंगो लगाउन केन्द्रीय कार्यसम्पादन समितिको बैठक आज बिहान ८:३० बजे बोलाइएपनि बैठक सुरु हुन ढिलाई भएको हो। फागुन २५ गते हुने राष्ट्रपति निर्वाचनका लागि फागुन १३ गते उम्मेदवारी दर्ता गर्ने कार्यतालिका रहेको छ। राष्ट्रपतिमा कांग्रेसलाई समर्थनसँगै नेताहरूले पुरानो गठबन्धन ब्युँतिएकोव्याख्या गरेका छन्। चुनावका बेलाको पाँचदलीय गठबन्धनमा नयाँ तीन दल पनि थपिएका छन्। जनमत पार्टी, नागरिक उन्मुक्ति पार्टी र लोकतान्त्रिक समाजवादी पार्टीले पनि राष्ट्रपतिमा कांग्रेस उम्मेदवारलाई सघाउने निर्णयमा सहमति जनाएका छन्। सत्तासीन एमालेले भने राष्ट्रपतिमा कांग्रेसलाई समर्थन गर्ने प्रधानमन्त्री एवं माओवादी केन्द्रका अध्यक्ष पुष्पकमल दाहाल प्रचण्डको निर्णयप्रति तीव्र असन्तुष्टि जनाएको छ। प्रधानमन्त्री प्रचण्डले नयाँ समीकरण बनाएर मुलुकलाई अस्थिरतातर्फ धकेलेको एमालेको आरोप छ। कांग्रेसबाट पौडेलको सम्भावना कांग्रेसबाट राष्ट्रपतिको उम्मेदवारमा वरिष्ठ नेता रामचन्द्र पौडेलको प्रबल सम्भावना रहेको नेताहरू बताउँछन्। अर्का नेता कृष्णप्रसाद सिटौलाले पनि राष्ट्रपतिमा चाहना व्यक्त गरेका छन्। केही नेताहरू पार्टी सभापति शेरबहादुर देउवालाई नै उम्मेदवार बन्न दबाब दिइरहेका छन्। तर देउवाले मुख खोलेका छैनन्। उनले बैठकमा प्रस्ताव गर्ने बताइएको छ। कांग्रेस संसदीय दलको निर्वाचनका क्रममा पौडेललाई वचन दिएका कारण पनि देउवाको सहानुभूति पौडेलप्रति रहने चर्चा पनि छ। १४औं महाधिवेशनमा पार्टी सभापतिमा देउवालाई सहयोग गरेका पौडेल संसदीय दलको चुनावमा देउवाकै प्रस्तावक बसेका थिए। त्यतिबेलै पौडेललाई राष्ट्रपति बनाउने प्रतिबद्धता देउवाले जनाएपछि पौडेल प्रस्तावक बसेका थिए। सिटौलासँग पनि सभापति देउवाको सहकार्य बेलाबखत हुँदै आएको छ। पार्टीको १३औं र १४औं महाधिवेशनमा सिटौला देउवाको पक्षमा उभिएका थिए।"
"'एमालेले राष्ट्रपति निर्वाचन बारे छलफल गर्यो, सरकार राख्ने कि फाल्ने कुरा भएको छैन'","एमालेले सुवास नेम्वाङलाई राष्ट्रपति उम्मेदवार बनायो। नेम्वाङलाई समर्थन गर्न कांग्रेसबाहेकका दललाई पत्राचार गर्ने। सत्ता गठबन्धन पुस १० को समझदारी अनुसार अघि बढ्ने। काठमाडौं: नेकपा एमालेले पुस २५ सम्म सरकार छोड्ने बारे कुनै निर्णय गरेको छैन। आज पार्टी केन्द्रीय कार्यालय च्यासलमा भएको सचिवालय बैठकले पुस १० मा सत्ता गठबन्धनमा भएको समझदारी अनुसार नेकपा एमालेले राष्ट्रपतिमा उम्मेदवार दिने निर्णय गरेको पार्टीका उपमहासचिव पृथ्वीसुव्बा गुरुङले जानकारी दिए। अहिले एमालेले सरकार फाल्ने या राख्ने भन्ने विषयमा कुनै छलफल नै नभएको गुरुङले बताए। सचिवालय बैठकबारे जानकारी दिँदै गुरुङले भने, 'राष्ट्रपतिको उम्मेदवारमा पुस १० गते गठबन्धनमा भएको सहमति अनुसार पार्टीको उपाध्यक्ष सुवासचन्द्र नेम्वाङलाई उम्मेदवार बनाउने निर्णय गरेका छौँ। नेपाली कांग्रेसले राष्ट्रपति उम्मेदवार तोकिसकेको भएकाले कांग्रेस बाहेकका दललाई राष्ट्रपतिमा सुवास नेम्वाङलाई समर्थन गर्न पत्राचार गर्ने निर्णय भएको छ।' गुरुङले सरकारका विषयमा पार्टीभित्र कुनै छलफल नै नभएको बताए। उलने भने, '२५ गतेसम्म राष्ट्रपति चयनको मिति भएकाले पुस १० को सहमति अनुसार नै एमाले अघि बढ्नेछ। अहिले सरकार राख्ने कि फाल्ने कुरा छैन। अहिले राष्ट्रपतिको विषय प्राथमिकता भएकाले पुस १० को सहमति अनुसार हामी अघि बढेका छौँ। त्यसलाई कार्यान्वयन गर्न कांग्रेस बाहेकका दललाई सहमतिमा ल्याउन प्रयास गर्छौ।' आठ दलीय गठबन्धनले कांग्रेस नेता रामचन्द्र पौडेललाई राष्ट्रपतिको उम्मेदवार तोक्यो नि भन्ने प्रश्नमा गुरुङले भने, 'त्यो उहाँहरूको कुरा होला तर अहिले अस्तित्वमा रहेको सत्ता गठबन्धन हो। सत्ता गठबन्धनको पुस १० को समझदारी अनुसार एमाले अघि बढेको छ।'"
चन्द्र भण्डारीको स्वास्थ्यमा सुधार,"काठमाडौं : नेपाली कांग्रेसका नेता एवं सांसद डा चन्द्रकान्त भण्डारीको स्वास्थ्यमा सुधार हुँदै गएको छ। काठमाडौँको बुद्धनगरस्थित आफ्नै घरमा १० दिन पहिले ग्यास चुहिएर विष्फोट हुँदा घाइते हुनुभएका डा भण्डारीको स्वास्थ्यमा सुधार हुँदै गएको हो। भारतको नेशनल वर्न सेन्टर मुम्बईमा उपचार गराइरहेका नेता डा भण्डारीको शरीरको तापक्रम, धडकन गति, श्वासप्रश्वासको दर, रक्तचाप सबै सामान्य अवस्थामा रहेको भण्डारीका आफन्त मीनप्रसाद भण्डारीले जानकारी दिए। डा भण्डारीको आज ड्रेसिङ गरिने भएको छ। शुक्रबारबाट ठोस खाना खान सुरु गरेका डा भण्डारीले राम्रोसँग बोल्ने र खाना खाने गरेका मीनप्रसादले बताए। उनलाई अहिले भेटघाट बन्द गरिएको अस्पताल प्रशासनले जनाएको छ। गत फागुन ३ गते राति आफ्नो निवासमा ग्यास सिलिन्डर चुहिएर सांसद भण्डारीसहित उनकी आमा हरिकला भण्डारी घाइते भएका थिए। घटनालगत्तै दुवै जनाको कीर्तिपुरस्थित कीर्तिपुर बर्न अस्पतालमा उपचार गरिएको थियो। आमा हरिकलाको भने उपचारका क्रममा फागुन ४ गते बिहान निधन भएको थियो भने सांसद भण्डारीलाई थप उपचारका लागि सोही दिन भारत लगिएको थियो। रासस"
राष्ट्रपतिको उम्मेदवारी दिन केके कागजात चाहिन्छ ?,"उम्मेदवारले वंशजको आधारमा प्राप्त गरेको नेपाली नागरिकताको प्रमाणपत्रको प्रतिलिपि, मतदाता नामावलीको निस्सा पेश गर्नुपर्नेछ। काठमाडौं : फागुन २५ गते हुने राष्ट्रपति पदको निर्वाचनका लागि आज उम्मेदवारको मनोनयनपत्र दर्ता हुँदैछ। निर्वाचन अधिकृतको कार्यालय नयाँ बानेश्वरमा बिहान १० देखि दिउँसो ३ बजेसम्म उम्मेदवारको मनोनयनपत्र दर्ता गर्ने कार्यतालिका छ। राष्ट्रपति र उपराष्ट्रपति उम्मेदवार बन्न वंशजका आधारमा नेपाली नागरिक भएको हुनुपर्नेछ। उम्मेदवारले वंशजको आधारमा प्राप्त गरेको नेपाली नागरिकताको प्रमाणपत्रको प्रतिलिपि, मतदाता नामावलीको निस्सा पेश गर्नुपर्नेछ। उम्मेदवारले मनोनयन पत्र साथ देहायका कागजातहरू समेत पेश गर्नु पर्नेछ : मनोनयनपत्र दर्ता गराउने आधिकारिक व्यक्ति : उम्मेदवार हुने व्यक्ति, निजले अनुसूची१३ बमोजिम मुकरर गरेको प्रतिनिधि, उम्मेदवारको प्रस्तावक वा समर्थकले उम्मेदवारको मनोनयन पत्र निर्वाचन अधिकृत समक्ष दर्ता गराउनु पर्नेछ । मनोनयनपत्र पेश गर्ने : (१) दफा २४ बमोजिम अयोग्यता नभएको व्यक्तिले निर्वाचन कार्यक्रमको सूचनामा उल्लिखित मिति र समयमा निर्वाचन अधिकृतको कार्यालयमा मनोनयनपत्र पेश गर्न वा गराउन सक्नेछ ।(२) उपदफा (१) बमोजिम मनोनयनपत्र पेश गर्दा वा गराउँदा दफा ११ बमोजिमको अन्तिम मतदाता नामावलीमा नाम समावेश भएका पाँच जनाले प्रस्ताव र अर्को पाँच जनाले समर्थन गरी सहीछाप गरेको हुनु पर्नेछ ।(३) उपदफा (१) बमोजिम कुनै व्यक्तिको मनोनयनपत्र पेश गर्दा वा गराउँदा फरक फरक व्यक्ति प्रस्तावक र समर्थक रहेका बढीमा दुईवटा मनोनयनपत्र पेश गर्न वा गराउन सकिनेछ ।(४) यस निर्देशिका बमोजिम कुनै पनि व्यक्ति एउटै पदको लागि एकभन्दा बढी उम्मेदवारको प्रस्तावक वा समर्थक हुनु हुँदैन ।(५) उपदफा (१) बमोजिम उम्मेदवारको मनोनयन गर्दा अनुसूची१२ बमोजिम मनोनयन गर्नु पर्नेछ र प्रस्तावित व्यक्तिले मनोनयन पत्रमा आफ्नो मञ्जुरी लेखी सहीछापसमेत गर्नु पर्नेछ ।(६) यस दफा बमोजिम उपराष्ट्रपति पदको लागि उम्मेदवार मनोनयन गर्दा राष्ट्रपति पदमा निर्वाचित व्यक्ति जुन लिङ्ग वा समुदायको हो सोभन्दा फरक लिङ्ग वा समुदायकोव्यक्तिलाई मनोनयन गर्नुपर्नेछ । निर्वाचन अधिकृतले उपदफा (१) बमोजिम जाँचबुझ गर्दा रीतपूर्वकको देखिएमा अनुसूची१४ बमोजिम मनोनयनपत्र दर्ता किताबमा त्यस्तो मनोनयनपत्र दर्ता गरी अनुसूची१५ बमोजिमको निस्सा मनोनयनपत्र दर्ता गर्न ल्याउने व्यक्तिलाई दिनेछन् । कसैले प्रस्तावक वा समर्थक नभएको, प्रस्तावक वा समर्थक दोहोरिएको, प्रस्तावक वा समर्थक वा उम्मेदवार हुने व्यक्तिको सहीछाप नभएको वा अन्य कुनै रीत नपुगेको मनोनयनपत्र दर्ता गर्न ल्याएमा निर्वाचन अधिकृतले रीत नपुगेको जति कुरा सच्याउन लगाई त्यस्तो मनोनयनपत्र दर्ता गर्नेछन्।"
राष्ट्रपतिसँगै कांग्रेसलाई शक्ति आर्जन,"राष्ट्रपतिमा कांग्रेसलाई समर्थनसँगै नेताहरूले पुरानो गठबन्धन ब्युँतिएको व्याख्या गरेका छन्। चुनावका बेलाको पाँचदलीय गठबन्धनमा नयाँ तीन दल पनि थपिएका छन्। काठमाडौं : सत्ता समीकरणका कारण प्रतिपक्षमा पुगेको कांग्रेसले अन्ततः राष्ट्रपति पाउने सम्भावना बढेको छ। सत्तासीन माओवादी केन्द्रसहित सात दलको शुक्रबार प्रधानमन्त्री निवास बालुवाटारमा बसेको बैठकले राष्ट्रपतिमा कांग्रेसलाई सघाउने निर्णय गरेको हो। रातारात कुनै चमत्कार नभए कांग्रेसले उठाउने उम्मेदवार नै मुलुकको भावी राष्ट्रपति बन्ने पक्का छ। किनकि, कांग्रेसको पक्षमा उभिएका दलहरूसँग राष्ट्रपति उम्मेदवारलाई निर्वाचित गर्ने पर्याप्त मतभार छ। राष्ट्रपति उम्मेदवार चयन गर्न कांग्रेसले शनिबार बिहान कार्यसम्पादन समितिको बैठक बोलाएको छ। राष्ट्रपतिका लागि शनिबार मनोनयन दर्ता हुँदैछ। राष्ट्रपतिमा कांग्रेसलाई समर्थनसँगै नेताहरूले पुरानो गठबन्धन ब्युँतिएको व्याख्या गरेका छन्। चुनावका बेलाको पाँचदलीय गठबन्धनमा नयाँ तीन दल पनि थपिएका छन्। जनमत पार्टी, नागरिक उन्मुक्ति पार्टी र लोकतान्त्रिक समाजवादी पार्टीले पनि राष्ट्रपतिमा कांग्रेस उम्मेदवारलाई सघाउने निर्णयमा सहमति जनाएका छन्। सत्तासीन एमालेले भने राष्ट्रपतिमा कांग्रेसलाई समर्थन गर्ने प्रधानमन्त्री एवं माओवादी केन्द्रका अध्यक्ष पुष्पकमल दाहाल प्रचण्डको निर्णयप्रति तीव्र असन्तुष्टि जनाएको छ। प्रधानमन्त्री प्रचण्डले नयाँ समीकरण बनाएर मुलुकलाई अस्थिरतातर्फ धकेलेको एमालेको आरोप छ। राष्ट्रपतिबारे छलफल गर्न बालुवाटारमा बसेको आठदलीय बैठकमा प्रधानमन्त्री एवं माओवादी केन्द्रका अध्यक्ष पुष्पकमल दाहाल प्रचण्डले नै कांग्रेसलाई राष्ट्रपतिमा समर्थन गर्नुपर्ने प्रस्ताव गरेका थिए। संसद्मा ठूलो पार्टीको हैसियतमा कांग्रेसलाई राष्ट्रपति दिनुपर्ने प्रस्ताव प्रचण्डले राखेका थिए। उक्त प्रस्तावमा सबैले समर्थन जनाएका थिए। पुरानो गठबन्धनबाट एकीकृत समाजवादीका अध्यक्ष माधवकुमार नेपालले राष्ट्रपतिमा दाबी गरेका थिए। तर, आलोपालो प्रधानमन्त्रीअन्तर्गत एक वर्ष सरकारको नेतृत्व पाउने भद्र सहमतिपछि नेपाल पनि राष्ट्रपतिको दाबीबाट पछि हटेका थिए। अध्यक्ष नेपाललाई एमाले अध्यक्ष केपी शर्मा ओलीले पनि राष्ट्रपतिमा अघि सारेका थिए। तर, नेपालले कांग्रेसलाई राष्ट्रपतिमा समर्थन जनाए। राष्ट्रपतिको उम्मेदवारका लागि दलहरूबीच अन्तिम घडीसम्म रस्साकस्सी चलेको थियो। शुक्रबार दिनैभर राजनीति दलका शीर्ष नेताहरू राष्ट्रपति निर्वाचनको विषयमा भेटवार्ता, छलफल, संवादमा व्यस्त रहे। मुख्यरूपमा नेपाली कांग्रेस र नेकपा एकीकृत समाजवादीका अध्यक्ष माधवकुमार नेपालको नाममा दिनभरजसो दलहरूबीच छलफल चल्यो। त्यसअघि कांग्रेस, नेकपा माओवादी केन्द्र, नेकपा एकीकृत समाजवादी र जनता समाजवादी पार्टीबीच साढे तीन घण्टा घनिभूत संवाद भएको थियो। उक्त संवादमा कांग्रेस र एकीकृत समाजवादीले आआफ्नो दाबी प्रस्तुत गरेका थिए। उक्त बैठकले पुस १० गतेअघिको पाँचदलीय गठबन्धनलाई ब्युँत्याउने सैद्धान्तिक सहमति गरेको थियो। त्यसअनुसार साँझ ५ दल र अरू तीन दल थपिएर बैठक बसेको थियो। हुन त, राष्ट्रपतिको लागि प्रधानमन्त्री दाहालले उम्मेदवार बनाउने भनेर धेरै जनालाई आश्वासन बाँडेका थिए। एमाले नेतृ तारादेवी ढकाललाई समेत दाहालले राष्ट्रपति बनाउन आफू तयार रहेको तर त्यसका लागि एमालेमा निर्णय गरेर आउन भनेका थिए। मलाई पनि पार्टीबाट निर्णय गराउनुहोस्, म सहयोग गर्छु भनेर प्रचण्डले भन्नुभएको थियो, उनले अन्नपूर्णसँग भनिन्। पाँचदलीय गठबन्धनको बैठक सकिएपछि दिउँसो एमाले अध्यक्ष केपी शर्मा ओली र प्रधानमन्त्री प्रचण्डबीच पनि भेटघाट भएको थियो। उनीहरूबीचमा साढे दुई घण्टा लामो वार्ता भएको थियो। त्यस क्रममा ओलीले सत्ता गठबन्धन नत्याग्न र पुस १० को भद्र सहमति लागू गर्न प्रचण्डसँग आग्रह गरेका थिए। कांग्रेसको पक्षमा सहमति जुटेको छ। अब उम्मेदवारको कुरा हो। उम्मेदवारको कुरामा त्यस्तो विवाद छैन। अहिले चर्चामा आएकै नामबाट उम्मेदवारी हुने हो।पूर्णबहादुर खड्का, उपसभापति, कांग्रेस प्रचण्डबाट सकारात्मक जवाफ नपाएपछि ओलीले एकीकृत समाजवादीका अध्यक्ष माधव नेपालसँग भेटवार्ता गरेर राष्ट्रपतिको उम्मेदवार बन्न प्रस्ताव गरेका थिए। त्यसअघि संसद् भवनबाट बाहिर निस्किने क्रममा ओलीले राष्ट्रपति एमालेकै हुने दाबी गरेका थिए। ओलीले भनेका थिए राष्ट्रपतिमा शनिबार एमालेले मनोनयन दर्ता गर्छ, हाम्रो उम्मेदवार पक्का छ। अन्त कहाँ के भइरहेको छ मलाई थाहा छैन। एमाले वरिष्ठ उपाध्यक्ष ईश्वर पोखरेलले पार्टीको उम्मेवार कसलाई बनाउने भन्ने विषयमा शनिबार बिहान बस्ने बैठकले टुंगो लगाउने जानकारी दिए। २०७७ पुस ५ गते प्रतिनिधिसभा विघटनपछि दाहाल र ओलीबीच सम्बन्ध टाढिएको थियो। दुई वर्षपछि २०७९ पुस १० मा एकाएक दाहाल र ओलीबीच आधा आधा कार्यकाल प्रधानमन्त्री हुने सहमति भएको थियो। त्यो सहमतिअनुसार पहिलो कार्यकाल दाहाल प्रधानमन्त्री हुने र राष्ट्रपति एमालेलाई दिने सहमति भएको थियो। तर त्यो सहमति दुई महिनामा भंग भएको छ। कांग्रेसबाट पौडेलको सम्भावना कांग्रेसबाट राष्ट्रपतिको उम्मेदवारमा वरिष्ठ नेता रामचन्द्र पौडेलको प्रबल सम्भावना रहेको नेताहरू बताउँछन्। अर्का नेता कृष्णप्रसाद सिटौलाले पनि राष्ट्रपतिमा चाहना व्यक्त गरेका छन्। केही नेताहरू पार्टी सभापति शेरबहादुर देउवालाई नै उम्मेदवार बन्न दबाब दिइरहेका छन्। तर देउवाले मुख खोलेका छैनन्। आठ दलबीचमा सहमति भए पनि कांग्रेसले उम्मेदवारीको टुंगो लगाउन शनिबार बिहान कार्यसम्पादन समितिको बैठक बोलाएको छ। कांग्रेस संसदीय दलको निर्वाचनका क्रममा पौडेललाई वचन दिएका कारण पनि देउवाको सहानुभूति पौडेलप्रति रहने चर्चा पनि छ। १४औं महाधिवेशनमा पार्टी सभापतिमा देउवालाई सहयोग गरेका पौडेल संसदीय दलको चुनावमा देउवाकै प्रस्तावक बसेका थिए। त्यतिबेलै पौडेललाई राष्ट्रपति बनाउने प्रतिबद्धता देउवाले जनाएपछि पौडेल प्रस्तावक बसेका थिए। सिटौलासँग पनि सभापति देउवाको सहकार्य बेलाबखत हुँदै आएको छ। पार्टीको १३औं र १४औं महाधिवेशनमा सिटौला देउवाको पक्षमा उभिएका थिए। पार्टी उपसभापति पूर्णबहादुर खड्काले आठ दलको सहमतिले कांग्रेसले उठाएको उम्मेदवारलाई जिताउने सहमति भएको बताउँदै भने, कांग्रेसको पक्षमा सहमति जुटेको छ। अब उम्मेदवारको कुरा हो। उम्मेदवारको कुरामा त्यस्तो विवाद छैन। अहिले चर्चामा आएकै नामबाट उम्मेदवारी हुने हो। महामन्त्री विश्वप्रकाश शर्माले सत्ता गठबन्धन भत्किएको बताए। पिँजडा, अन्ततः भत्किने भयो आठ दलको बालुवाटार बैठकपछि शर्माले भने। अर्का महामन्त्री गगन थापाले फागुन १० गतेभित्र सत्ता गठबन्धन भत्किने खुल्ला चुनौती नै दिएका थिए। पार्टीभित्र अब उम्मेदवारका विषयमा छलफल सुरु भएको छ। सम्भवतः रामचन्द्र दाइको नाम आइराखेको छ उहाँलगायत अरू आएका नाममा अब पार्टीभित्र छलफल हुन्छ, थापाले भने। पुस १० मा एमालेसहित सातदलीय गठबन्धनबाट दाहाल प्रधानमन्त्री भएका थिए। यो गठबन्धनमा माओवादी केन्द्र, जसपा, राप्रपा, रास्वपा, नागरिक उन्मुक्ति पार्टी, जनमत पार्टी थिए। राष्ट्रपतिको निर्वाचनको लागि यो गठबन्धनबाट माओवादी केन्द्र, जसपा, नाउपा, जनमतले गठबन्धनबाट हात झिकेका छन्। कांग्रेससहित पुरानो पाँचदलीय गठबन्धन ब्युँतिएको छ। प्रधानमन्त्री दाहालकै नेतृत्वमा एमाले नेतृत्व गठबन्धन तोडिएको छ। एमाले उपमहासचिव प्रदीप ज्ञवालीले आठदलीय निर्णयले मुलुकलाई अस्थिरतातर्फ लैजाने र मुलुकलाई प्रयोगको थलो बनाइएको आरोप लगाए। प्रधानमन्त्री प्रचण्डको कदमले दलीय निर्णय, सहमति र विश्वासमा समेत संकट ल्याएको बताए। यो राजनीतिलाई अनन्त अस्थिरतातर्फ धकेल्ने निर्णय हो ज्ञवालीले भने, जुन कोर्समा देश अघि बढ्न खोजेको थियो। त्यसलाई जनताले नै राम्रो मानेका थिए। यसले त राजनीतिमा विश्वासको संकट, धोकाधडी र आफूले दिएका वचनहरूलाई क्षणक्षणमै फेर्ने कुरा हाबी भएको छ। प्रधानमन्त्रीमा आलोपालो र उपराष्ट्रपतिलगायतका पदमा पावर सेयरिङको विषय टुंग्याउने सहमति भएको छ। महŒवपूर्ण मन्त्रालयसहित एकीकृत समाजवादी सत्तामा जाने निर्णय भएको छ।प्रकाश ज्वाला, उपमहासचिव, नेकपा, एस एमालेसहितको गठबन्धनको सरकार बनेपछि आर्थिक क्षेत्रमा सकारात्मक प्रभाव परेको उल्लेख गर्दै ज्ञवालीले भने, मुलुकलाई फेरि अस्थिरताअन्योलतिर लगेर सत्ताको लुछाचुँडी र भागबन्डामा लैजाने काम भएको छ। विस्तारै लोकतन्त्रमाथि नै वितृष्णा बढाउने दिशातर्फ लैजाने निर्णय हो। उनले राजनीतिक स्वार्थको लागि राष्ट्रियहितमा समेत गम्भीर प्रश्न उठेको बताए। एमाले अध्यक्ष केपी शर्मा ओलीले प्रस्ताव गर्दा पनि एकीकृत समाजवादीका अध्यक्ष माधव नेपाल राष्ट्रपतिको उम्मेदवार बन्न तयार भएनन्। प्रधानमन्त्री प्रचण्डले राष्ट्रपतिमा नेपाललाई वचन दिएका थिए। तर, अन्तिम समयमा भने प्रचण्डले कांग्रेसलाई राष्ट्रपति दिनुपर्ने प्रस्ताव गरे। जबकि, प्रचण्ड, नेपाल र उपेन्द्र यादवबीच नेपाललाई राष्ट्रपतिको साझा उम्मेदवार बनाउने र त्यस विषयमा कांग्रेस र एमालेसँग कुराकानी गर्ने सहमति बनेको थियो। तर, कांग्रेसले राष्ट्रपतिको अडान कायमै राखेपछि नेपाललाई एक वर्ष सरकारको नेतृत्व दिने, पावर सेयरिङमा भागबन्डा गर्ने भन्दै राष्ट्रपतिको दाबी छोड्न प्रधानमन्त्री प्रचण्डले आग्रह गरेका थिए। यो राजनीतिलाई अस्थिरतातर्फ धकेल्ने निर्णय हो। जुन कोर्समा देश अघि बढ्न खोजेको थियो। त्यसलाई जनताले नै राम्रो मानेका थिए। यसले त राजनीतिमा विश्वासको संकट र आफूले दिएका वचनहरूलाई क्षणक्षणमै फेर्ने कुराको हाबी भएको छ।प्रदीप ज्ञवाली, उपमहासचिव, एमाले अर्कोतिर एमाले, रास्वपा र राप्रपाको भोटले मात्रै नजितिने अवस्था आएपछि नेपाल पनि ओलीको प्रस्तावमा सहमत हुन नसकेको उनी निकट नेताहरू बताउँछन्। २०६५ सालमा पनि नेपाललाई राष्ट्रपति बनाउने चर्चा चलेको थियो। त्यसबेला पनि राष्ट्रपति बनाउने भनेर प्रचण्डले नै नेपाललाई वचन दिएका थिए। तर यसपटक भने सत्ता गठबन्धनमा अध्यक्ष नेपाललाई एक वर्ष प्रधानमन्त्री बनाउने भद्र सहमति जुटेको छ। महत्त्वपूर्ण मन्त्रालयसहित एकीकृत समाजवादी सत्तामा जाने निर्णय भएको पनि नेताहरू बताउँछन्। पार्टीका उपमहासचिव प्रकाश ज्वालाले प्रधानमन्त्रीमा आलोपालो, उपराष्ट्रपति र पावर सेयरिङमा चार दल बसेर टुंग्याउने सहमति भएको बताए। चार दल बसेर प्रधानमन्त्रीमा आलोपालो, उपराष्ट्रपतिलगायतका पावर सेयरिङका विषय टुंग्याउने सहमति भएको छ, ज्वालाले भने। राप्रपा प्रस्ताव र समर्थक नबस्ने राष्ट्रिय प्रजातन्त्र पार्टी राष्ट्रपतिको निर्वाचनमा प्रस्ताव र समर्थक नबस्ने भएको छ। राप्रपाको कार्यसम्पादन समितिको बैठकको राप्रपा राष्ट्रपति निर्वाचनमा प्रस्तावक र समर्थक नबस्ने निर्णय गरेको प्रवक्ता मोहन श्रेष्ठले बताए। निर्वाचनमा भोट हाल्ने वा नहाल्ने विषयमा छलफल भइरहेको भन्दै फागुन २५ अघि फेरि बैठक बस्ने उनले बताए। प्रदेश सरकारमा पनि प्रभाव यो नयाँ गठबन्धनसँगै प्रदेश सरकारमा पनि प्रभाव पर्ने देखिएको छ। हाल प्रदेश १, गण्डकी, लुम्बिनीमा एमाले नेतृत्वमा सरकार छ भने मधेस प्रदेशमा जसपा, बागमती र कर्णालीमा माओवादी केन्द्रको नेतृत्वमा सरकार छ। सुदूरपश्चिममा भने कांग्रेसको सरकार छ। माओवादी, जसपा र कांग्रेसको नेतृत्वका प्रदेशमा असर पर्ने भए पनि एमालेले नेतृत्व गरेका तीन प्रदेशमा सरकार फेरबदल हुन सक्ने नेताहरू बताउन थालेका छन्। राष्ट्रपति र ओलीबीच भेट शुक्रबार ४ बजेदेखि करिब दुई घण्टा प्रधानमन्त्री प्रचण्डसँगको छलफलपछि बेलुका ६ बजे नेकपा अध्यक्ष ओली राष्ट्रपति विद्यादेवी भण्डारीलाई भेट्न शीतलनिवास पुगेका थिए। राष्ट्रपति र नेकपा ओलीबीच करिब एक घण्टा भेटवार्ता भएको स्रोतले बतायो। बालुवाटारमा प्रधानमन्त्री पुष्पकमल दाहाल प्रचण्डसँग छलफल गरेपछि एमाले अध्यक्ष ओली राष्ट्रपति भण्डारीलाई भेट्न शीतलनिवास पुगेका थिए। राष्ट्रपति निर्वाचनका लागि मनोनयन दर्ता गर्ने पूर्वसन्ध्यामा एमाले अध्यक्ष ओलीले राष्ट्रपतिसँग छलफल गरेका हुन्।"
"एमालेको सचिवालय बैठक बस्दै, राष्ट्रपतिको उम्मेदवारबारे निर्णय हुने","आजको बैठकले राष्ट्रपतिमा उम्मेदवार दिनेनदिने, सरकारमा रहनेनरहने भन्नेबारेमा समेत ठोस निर्णय गर्नेछ। काठमाडौं : नेकपा एमालेको सचिवालय बैठक आज बस्दैछ। आज बिहान ९: ३० बजे पार्टी कार्यालय च्यासलमा सचिवालय बैठक बस्न लागेको एमाले सचिव टोपबहादुर रायमाझीले जानकारी दिए। उनका अनुसार बैठकमा राष्ट्रपतिको उम्मेदवार, वर्तमान गठबन्धन,पछिल्लो समसामयिक राजनीतिक घटनाक्रम र पार्टीले सञ्चालन गरेको मिसन ग्रासरुटबारेमा मूख्य एजेण्डा रहेका छन्। फागुन २५ गते हुने निर्वाचनका लागि आज बिहान १० देखि दिउँसो ३ बजेसम्म उम्मेदवारको मनोनयनपत्र दर्ता गर्ने कार्यतालिका रहेको छ। पुस १० मा एमालेसहित सातदलीय गठबन्धनबाट माओवादी केन्द्रका अध्यक्ष पुष्पकमल दाहाल प्रचण्ड प्रधानमन्त्री भएका थिए। यो गठबन्धनमा माओवादी केन्द्र, जसपा, राप्रपा, रास्वपा, नागरिक उन्मुक्ति पार्टी, जनमत पार्टी थिए। राष्ट्रपतिको निर्वाचनको लागि यो गठबन्धनबाट माओवादी केन्द्र, जसपा, नाउपा, जनमतले गठबन्धनबाट हात झिकेका छन्। कांग्रेससहित पुरानो पाँचदलीय गठबन्धन ब्युँतिएको छ। योसँगै प्रधानमन्त्री प्रचण्डले एमाले नेतृत्व गठबन्धन तोडेका छन्। सत्तासीन एमालेले भने राष्ट्रपतिमा कांग्रेसलाई समर्थन गर्ने प्रचण्डको निर्णयप्रति तीव्र असन्तुष्टि जनाएको छ। प्रधानमन्त्री प्रचण्डले नयाँ समीकरण बनाएर मुलुकलाई अस्थिरतातर्फ धकेलेको एमालेको आरोप छ। आजको बैठकले राष्ट्रपतिमा उम्मेदवार दिनेनदिने, सरकारमा रहनेनरहने भन्नेबारेमा समेत ठोस निर्णय गर्ने बताइएको छ। एमाले उपमहासचिव प्रदीप ज्ञवालीले आठदलीय निर्णयले मुलुकलाई अस्थिरतातर्फ लैजाने र मुलुकलाई प्रयोगको थलो बनाइएको आरोप लगाए। प्रधानमन्त्री प्रचण्डको कदमले दलीय निर्णय, सहमति र विश्वासमा समेत संकट ल्याएको बताए। राष्ट्रपतिबारे छलफल गर्न बालुवाटारमा बसेको आठदलीय बैठकमा प्रधानमन्त्री एवं माओवादी केन्द्रका अध्यक्ष पुष्पकमल दाहाल प्रचण्डले नै कांग्रेसलाई राष्ट्रपतिमा समर्थन गर्नुपर्ने प्रस्ताव गरेका थिए। संसद्मा ठूलो पार्टीको हैसियतमा कांग्रेसलाई राष्ट्रपति दिनुपर्ने प्रस्ताव प्रचण्डले राखेका थिए। उक्त प्रस्तावमा सबैले समर्थन जनाएका थिए। पुरानो गठबन्धनबाट एकीकृत समाजवादीका अध्यक्ष माधवकुमार नेपालले राष्ट्रपतिमा दाबी गरेका थिए। तर, आलोपालो प्रधानमन्त्रीअन्तर्गत एक वर्ष सरकारको नेतृत्व पाउने भद्र सहमतिपछि नेपाल पनि राष्ट्रपतिको दाबीबाट पछि हटेका थिए।"
"राप्रपाले गर्यो सरकारको समर्थन फिर्ता, केन्द्र र प्रदेश सरकारबाट बाहिरिने निर्णय","वर्तमान सत्ता सहकार्यमा आकस्मिक परिवर्तन भई मुलुक पुनः सत्ता केन्द्रित अस्थिरतातर्फ धकेलिएको छ। काठमाडौं : राष्ट्रिय प्रजातन्त्र पार्टीले सरकारलाई दिएको समर्थन फिर्ता लिई सरकारबाट बाहिरिने निर्णय गरेको छ। आज बिहान केन्द्रीय कार्यालय धुम्बाराहीमा बसेको केन्द्रीय कार्य सम्पादन समिति र संसदीय दलको संयुक्त बैठकले राप्रपा सत्तामा रहिरहनु अनुपयुक्त हुने ठहर गर्दै समर्थन फिर्ता लिई सरकारबाट बाहिरिने निर्णय गरेको राप्रपाका प्रवक्ता एवं प्रचार विभाग प्रमुख मोहनकुमार श्रेष्ठले जानकारी दिए। श्रेष्ठका अनुसार प्रदेश सरकारलाई दिएको समर्थन फिर्ता लिने र प्रदेश सरकारबाट समेत बाहिरिने निर्णय गरिएको छ । देशमा बलियो राष्ट्रिय शक्ति निर्माण, राष्ट्रियता, विकास, सुशासन, सेवाप्रवाह र स्थिरतालाई मूल आधार बनाएर राप्रपा समेतको समर्थनमा वर्तमान सरकार गठन भएको राप्रपाको दाबी छ। राप्रपाले मुलुक पुनः सत्ता केन्द्रित अस्थिरतातर्फ धकेलिएको ठहर गरेको छ। शुभेच्छुकहरूको ठूलो पंक्तिको असहमतिका बीच नेपालको निर्णायकत्व नेपालीको हातमा स्थापित गर्दै देशमा बलियो राष्ट्रिय शक्ति निर्माण, राष्ट्रियता, विकास, सुशासन, सेवाप्रवाह र स्थिरतालाई मूल आधार बनाएर २०७९ पौष १० गते राप्रपा समेतको समर्थनमा वर्तमान सरकार गठन भएको हो।बैठकपछि जारी विज्ञप्तिमा भनिएको छ, यसै पृष्ठभुमिमा माघ ३ गते हामी सरकारमा समेत सहभागी भई क्रियाशील रहेको बेला वर्तमान सत्ता सहकार्यमा आकस्मिक परिवर्तन भई मुलुक पुनः सत्ता केन्द्रित अस्थिरतातर्फ धकेलिएको छ। यो हाल देखिएको सत्ता परिवर्तनको प्रवृत्ति र प्रक्रिया वर्तमान संविधानको संरचनामा निहित अस्थिरताको स्वभाविक चरित्र हो भन्ने हाम्रो ठहर रहेको छ। सत्तासीन माओवादी केन्द्रसहित आठ दलको शुक्रबार प्रधानमन्त्री निवास बालुवाटारमा बसेको बैठकले राष्ट्रपतिमा कांग्रेसलाई सघाउने निर्णय गरेको थियो। प्रधानमन्त्री पुष्पकमल दाहाल प्रचण्डकै नेतृत्वमा एमाले नेतृत्व गठबन्धन तोडिएको छ। राष्ट्रपतिको निर्वाचनको लागि निर्वाचनपछि बनेको नयाँ सत्ता समीकरणबाट माओवादी केन्द्र, जसपा, नाउपा, जनमतले गठबन्धनबाट हात झिकेका छन्। कांग्रेससहित पुरानो पाँचदलीय गठबन्धन ब्युँतिएको छ। उक्त निर्णयसँगै राप्रपा सरकारबाट बाहिरिएको हो।"
रसुवाको कालिकास्थानमा ९४ जनाले गरे रक्तदान,काठमाडौं : रसुवाको कालिकास्थानमा रक्तदान कार्यक्रम गरिएको छ। कालिका हिमालय २०५६ ब्याच र स्वयंसेवी रक्तदाता समूहको संयुक्त आयोजनामा रक्तदान कार्यक्रम गरिएको हो। शनिबार आयोजित कार्यक्रममा ९४ जनाले रक्तदान गरेका कालिका हिमालय २०५६ ब्याचका सचिव तथा समूहका उपाध्यक्ष निशान गजुरेलले बताए।उनका अनुसार अब हरेक ६६ महिनामा रक्तदान कार्यक्रम गरिने छ। कार्यक्रममा स्वयंसेवी रक्तदाता समूहका केन्द्रीय अध्यक्ष प्रेमसागर कर्माचार्य र ब्लड बैंकका निर्देशक विश्वराज पौडेल उपस्थित थिए।
वडा कार्यालय परिसरकै काटिए रूख,परासी : नवलपरासीको रामग्राम नगरपालिका वडा नं १ को कार्यालय परिसरमा रहेका काठ अवैध रूपमा काटिएको छ। अवैध रूपमा दिउँसै काठ काटिए पनि जनप्रतिनिधिहरूले वास्ता नगरेको भन्दै स्थानीयले वडाध्यक्षको मिलेमतोमा उक्त कार्य भएको आरोप लगाएका छन्। वडा कार्यालय परिसरमा रहेका काठ अवैध रूपमा काटिएको स्थानीयले जानकारी गराएपछि प्रहरीले काठ बरामद गरेको छ। बरामद काठ डिभिजनल वन कार्यालय परासीमा पठाइएको जिल्ला प्रहरी कार्यालयका सूचना अधिकारी डीएसपी भोजराज पाण्डेले जानकारी दिए। बगैंचा क्षेत्र रहेको १४ कठ्ठा सार्वजनिक जग्गामा आधारभूत स्वास्थ्य केन्द्रसँगै वडा कार्यालयको भवन निर्माण गरिएको छ। केही दिनमा वडा कार्यालय सर्ने तयारीमा छ। वडा कार्यालय परिसरबाट अवैध रूपमा काटेर अन्यन्त्र लैजान लागेको अवस्थामा ट्याक्टरसहित १६३ क्विफिट गोलिया काठ बरामद भएको डिभिजन वन कार्यालयका सहायक वन अधिकृत डिलाराम पौडेलले जानकारी दिए। काठसहित ६ जना व्यक्तिसमेत पक्राउ परेका छन्। यो वन क्षेत्र होइन। सार्वजनिक जग्गा हो। सार्वजनिक जग्गामा रहेका काठ काट्नु परेमा कारणसहित स्थानीय तहले निर्णय गरेर वन कार्यालयसँग अनुमति माग्नु पर्छ। तर निर्णय नगरी काटेकाले अवैध भयो सहायक वन अधिकृत पौडेलले भने। बरामद काठमा सबैभन्दा बढी सिमल छ। केही जामुन र आँप रहेका छन्। वडाध्यक्ष रुद्रप्रकाश उपाध्यायले केही महिनाअघि उक्त क्षेत्रको काठ काट्नका लागि नगरपालिकामार्फत वन कार्यालयसँग अनुमति माग्ने निर्णय भएको बताए। १२ दिनमा वडा कार्यालय सर्ने तयारीमा रहेको उनले बताए। त्यहाँ रहेका रूख हटाउनु पर्ने थियो। त्यही भएर वडाले निर्णय गरेर नगरपालिकालाई पत्राचार गरेका थियौं। अनुमति नपाउँदै कस्ले काटे थाहा भएन अध्यक्ष उपाध्यायले भने। स्थानीयले मिलमा बिक्रीका लागि पठाउने उद्देश्यले काठ काटिएको आरोप लगाएका छन्। यसअघि पनि त्यसरी काटिएका केही काठ समिलमा पठाइएको स्थानीयको भनाइ छ। तर वडाध्यक्ष उपाध्यायले भने काठ काटेकोबारे आफू अनभिज्ञ रहेकाले आफूमाथि लगाइएको आरोप निराधार रहेको दाबी गरे।
आगलागीका घाइतेलाई हेलिकप्टरमा काठमाडौं ल्याइयो,काठमाडौं : आगलागीमा परेर गम्भीर अवस्थामा पुगेका अछामको पञ्चदेव विनायक नगरपालिका८ कोसेडीका दुई युवालाई प्रधानमन्त्री कार्यालयको पहलमा थप उपचारका लागि नेपाली सेनाको हेलिकप्टरबाट काठमाडौं ल्याइएको छ। यही फागुन ११ गते घरमा नै लागेको आगोमा परेपछि सोही ठाउँका २१ वर्षीय हिमराज रोकामगर र १९ वर्षीय पिरम रोकामगर गम्भीर घाइते भएका थिए। जिल्लामा उपचार सम्भव नभएपछि उहाँहरुलाई सुर्खेत अस्पतालमा भर्ना गरिएको थियो। घाइतेमध्ये हिमराजको शरीरको ८० प्रतिशत भाग जलेको छ भने पिरमको ३६ प्रतिशत जलेको जनाइएको छ। सुर्खेत अस्पताललेसमेत उपचार गर्न नसक्ने र काठमाडौँको कीर्तिपुरस्थित वर्न अस्पतालमा लैजान सिफारिस गरेपछि पीडित परिवारले उद्धारका लागि पहल गरिदिन प्रधानमन्त्री पुष्पकमल दाहालसमक्ष अपील गरेका थिए। प्रधानमन्त्री कार्यालयले घटनाको संवेदनशीलतालाई मध्यनजर गर्दै पीडितलाई तत्काल अस्पताल पुर्याउन निर्देशन दिएपछि गृह मन्त्रालयको समन्वयमा नेपाली सेनाको हेलिकप्टरमार्फत घाइतेलाई काठमाडौँ ल्याइएको प्रधानमन्त्रीको सचिवालयले जनाएको छ।
सिंहदबार प्रवेशलाई फोटो र अवधिसहितको पास वितरण गर्ने तयारी,काठमाडौं: सरकारले देशको प्रमुख प्रशासनिक केन्द्र सिंहदबारमा प्रवेश गर्ने आगन्तुकलाई फोटो र प्रवेश अवधिसहितको केन्द्रीय पास वितरण गर्ने तयारी गरेको छ। पास वितरण तयारी गर्न केन्द्रीय अनुगमन तथा मूल्याङ्कन समितिले गृह मन्त्रालयलाई निर्देशन दिएको छ। मुख्यसचिव शङ्करदास वैरागीको संयोजकत्वको बैठकले कम्प्युटर प्रणालीमा आधारित फोटो र अवधिसहितको पास वितरण गर्न गृहसचिव विनोदप्रकाश सिंहलाई निर्देशन दिएको बताइएको छ। बैठकले सिंहदरबारको पश्चिम प्रवेशद्वारबाहेक अन्य प्रवेशद्वारबाट कर्मचारीलाई प्रवेश गर्न र बाहिर जाने व्यवस्था मिलाउन समितिले निर्देशन दिएको जनाइएको छ ।
मोरङमा शनिबार दुई जनाको मृत्यु,विराटनगर : ढिस्कोले पुरिएर र दुर्घटनामा परेर मोरङका अलग अलग स्थानमा दुई जनाको मृत्यु भएको छ। केराबारी गाउँपालिका७ मा ढुंगा निकाल्ने क्रममा खसेको ढिस्कोले पुरेर ५५ वर्षीय तेजबहादुर मगरको शनिबार मृत्यु भएको छ। केराबारी६ का मगरलाई खदम खेलामा गैंती प्रयोग गरेर ढुंगा निकाल्दै गर्दा खसेको ढिस्कोले बिहान १०:३० बजेतिर पुरेको थियो। उद्दार गरेर उपचारका लागि विराटनगरस्थित कोसी अस्पताल ल्याइएको थियो। प्रहरीका अनुसार गम्भीर घाइते भएका उनलाई अस्पताल पुर्याउनासाथ चिकित्सकले ११:३० बजेतिर मृत घोषणा गरेका हुन्। धनपालथान गाउँपालिका३ मा प्रदेश १०२००३ ह ४४०७ नम्बरको अटो दुर्घटना हुँदा चालक ३८ वर्षीय बुधलाल हजामको मृत्यु भएको छ। भित्री सडकखण्डमा शुक्रबार राति ९:४० बजेतिर दुर्घटना हुँदा उनी घाइते भएका थिए। उपचारका लागि विराटनगरको गोल्डेन अस्पताल ल्याइएको थियो। परिवारका सदस्यले घर फर्काएर लगेका हजामको शनिबार बिहान ११ बजेतिर मृत्यु भएको प्रहरीले जनाएको छ। प्रहरीले घटनाको अनुसन्धान सुरु गरेको छ।
आइतबार दिउँसो देशका तीनवटा प्रदेशमा वर्षा हुने,"काठमाडौं : आइतबार दिउँसो देशका तीनवटा प्रदेशमा वर्षाको सम्भावना रहेको छ। मौसम पूर्वानुमान महाशाखाका अनुसार प्रदेश १, बागमती र गण्डकी प्रदेशको पहाडी भूभागका थोरै स्थानहरूमा र बाँकी प्रदेशका पहाडी भूभागका एकदुई स्थानमा मेघगर्जनचट्याङसहित हल्का वर्षाको सम्भावना रहेको हो। यसैगरी देशका उच्च पहाडी तथा हिमाली भूभागका थोरै स्थानहरूमा हल्का हिमपातको सम्भावना रहेको महाशाखाले जनाएको छ। आइतबार राति प्रदेश १ र गण्डकी प्रदेशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना छ।"
गाउँपालिका केन्द्र सार्ने निर्णयप्रति स्थानीयवासी आक्रोशित,"भोजपुर : पूर्वी अरुण गाउँपालिकाको केन्द्र सार्ने निर्णयप्रति स्थानीय प्याउलीवासी आक्रोशित बनेका छन्। विभिन्न राजनीतिक दलका नेताहरूको सेटिङमा गाउँपालिका अध्यक्ष सालिकराम खत्रीले प्याउलीबजारदेखि करिब डेढ किलोमिटर दूरीमा पर्ने मरेङडाँडास्थित गाउँपालिका केन्द्र सार्ने निर्णय गरेको भन्दै स्थानीय आक्रोशित बनेका हुन्। अध्यक्ष खत्रीले पालिकास्तरीय पार्टी प्रमुखहरूको मिलोमतोमा बजारदेखि झण्डै एक घण्टा उकालो पैदलयात्रा दूरीमा सार्ने निर्णय गरेका हुन्। आफ्नो पार्टीका केही नेता कार्यकर्ताको गोप्य निर्णय लिएर खत्रीले गाउँपालिका केन्द्र सार्ने गरेको निर्णयप्रति स्थानीयको आरोप छ। स्थानीय पूर्ण श्रेष्ठले गाउँपालिका अध्यक्ष लगायतका पदाधिकारीले भित्रभित्रै गाउँपालिका केन्द्र सार्ने जनताको हितविपरीत निर्णय गरेको आरोप लगाए। उनले भने, दुर्गम क्षेत्रका जनताका लागि पायक र सहज पर्ने स्थान छोडेर गाउँपालिका सार्ने एकल निर्णयप्रति हामी जनता पिसिएका छौँ, उहाँहरूको निर्णय नसच्चिएसम्म आन्दोलन जारी रहनेछ। २०७१ र २०७२ सालमा स्थानीय राजनीतिक दलहरूको निर्णय अनुसार गाउँपालिकाको केन्द्र नसार्ने गरी प्याउलीबजारै रहने भनिएको थियो। तर गाउँपालिकाले अहिले गरेको निर्णयप्रति पालिकास्तरका स्थानीय राजनीतिक दलका नेताहरू पनि प्रलोभनमा परी जनताको आन्दोलन दबाउन खोजिएको अरुण गाउँपालिका वडा नं १, याङपाङका वडाअध्यक्ष रामकुमार तामाङले बताए। माओवादी केन्द्रले गाउँपालिकाको निर्णय जनताको हितविपरीत भएको बताएको छ। उक्त गाउँपालिकास्तरका आफ्ना नेता तथा कार्यकर्ताबीच पनि गाउँपालिकाको निर्णयप्रति फरक मत देखिएको माओवादी केन्द्र भोजपुरका संयोजक नगेन्द्र भुजेलले बताए। गाउँपालिका अध्यक्ष खत्रीले कार्यपालिकाको बहुमत गरेको निर्णयअनुसार नै गाउँपालिका केन्द्र सार्न खोजिएको बताए। गाउँपालिकामा नेपाली कांग्रेस पनि दुई भागमा विभाजित छ। त्यस्तै एमाले र माओवादी पनि दुई भागमा विभाजित देखिन्छन्।"
ट्याक्टरको ठक्करबाट बालकको मृत्यु,बागलुङ : बागलुङको ढोरपाटनमा ट्याक्टरको ठक्करबाट एक बालकको मृत्यु भएको छ। ढोरपाटन नगरपालिका६ चामिद्वारमा ध१त ५११ नंको ट्याक्टरले ठक्कर दिँदा शनिबार साँझ सोही गाउँका १३ वर्षका लक्ष्मण विकको घटनास्थलमै मृत्यु भएको हो। बालकलाई ठक्कर दिने ट्याक्टर र चालक कसम पुनमगरलाई इलाका प्रहरी कार्यालय बुर्तिबाङले नियन्त्रणमा लिई थप अनुसन्धान गरिरहेको जिल्ला प्रहरी कार्यालयका सूचना अधिकारी प्रहरी निरीक्षक राजाराम खड्काले जानकारी दिए। चामिद्वारमा बालुवा झारेर बुर्तिबाङ फर्किँदै गरेको ट्याक्टरले विकलाई ठक्कर दिएको प्रहरीले जनाएको छ। बालक बारीमा मल फालेर घर फर्कँदै गरेको खड्काले बताए।
समयमै पाठ्यपुस्तक पाउँदैनन् कर्णालीका विद्यार्थी,"दैलेख : कर्णाली प्रदेशका जुम्ला, हुम्ला, मुगु, डोल्पा लगाएतका जिल्लाका विद्यार्थीहरूले समयमै पाठ्यपुस्तक नपाएको सरोकारवालाहरूले गुनासो गरेका छन्। शिक्षाका लागि राष्ट्रिय अभियान (एनसीई) नेपालले सुर्खेतमा आयोजना गरेको प्रदेशमा नयाँ सरकार ः शिक्षालाई प्राथमिकता कति ? विषयक प्रदेशस्तरीय छलफलका सहभागीहरूले यस्तो गुनासो गरेका हुन्। वार्षिक परीक्षा नजिकिँदै गर्दासमेत विद्यार्थीको हातमा पाठ्यपुस्तक पुग्न नसकेको उनीहरूको गुनासो थियो। प्रदेशस्तरीय बाल सञ्जालका महासचिव गौमाया अधिकारीले सामुदायिक विद्यालयमा पाठ्यपुस्तक अभाव रहेको बताइन्। सुर्खेतमै पनि पाठ्यपुस्तक अभाव छ, कर्णालीका विकट जिल्लाका विद्यार्थीको अवस्था झन् के होला ?, उनले भनिन्। समयमै पाठ्यपुस्तक नपाउँदा सिकाइ गतिविधि प्रभावित भएको र कतिपय विषयका किताब नै नदेखेर परीक्षा दिनुपर्ने अवस्था रहेको अधिकारीको भनाइ छ। कालीकोटकी छात्रा पूजा बुढाले पाठ्यपुस्तकबिनै पढेर परीक्षा दिनुपर्ने बाध्यता रहेको बताइन्। उनले कर्णालीका सामुदायिक विद्यालयमा अध्ययनरत विद्यार्थीहरूको हातमा समयमै पाठ्यपुस्तक पुर्याउने वातावारण मिलाउन प्रदेश सरकारलाई आग्रह गरिन्। सामुदायिक विद्यालय व्यवस्थापन समिति महासंघ कर्णाली प्रदेशका अध्यक्ष गोविन्द कोइरालाले विद्यालयहरूले शिक्षक अभावसँगै प्रर्याप्त भौतिक स्रोत साधनको अभाव झेलिरहेको बताए। सरकारले विद्यार्थी अनुपातमा विद्यालयलाई बजेट नदिँदा अभिभावकहरू आर्थिक भारमा परिरहेको कोइरालाको भनाइ छ। शिक्षक महासंघ कर्णालीका सचिव चन्द्रप्रसाद ढकालले सामुदायिक विद्यालय र त्यहाँ अध्ययनरत विद्यार्थीप्रति सरकार उदासिन बनेको बताए। बालबालिकालाई गुणस्तरीय शिक्षा प्रदान गर्न प्रर्याप्त भौतिक संरचना, शिक्षक दरबन्दी, विद्यार्थी अनुपातमा बजेट र समयमै पाठ्यपुस्तकको प्रबन्ध गर्नुपर्ने ढकालले माग गरे। शिक्षाविद् प्राडा विद्यानाथ कोइरालाले सार्वजनिक शिक्षालाई गुणस्तरीय बनाउन स्थानीय सरकार बढी जिम्मेवार बन्नुपर्ने बताए। सामुदायिक विद्यालयका लागि सरकारले गरिरहेको लगानी कम भएको उनको तर्क छ। कर्णालीका मुख्यमन्त्री राजकुमार शर्माले शिक्षालाई श्रम र प्रविधिसँग जोडेर अघि बढ्ने प्रदेश सरकारको योजना रहेको बताए। प्रदेश सरकारको पहिलो प्राथमिकता शिक्षा रहेको मुख्यमन्त्री शर्माको भनाइ छ। सामाजिक विकास मन्त्री टेकराज पछाईले आधारभूत तथा माध्यमिक शिक्षासम्बन्धी अधिकार तथा जिम्मेवारी स्थानीय तहलाई रहेकाले प्रदेश सरकारले आवश्यकताका आधारमा भौतिक संरचना निर्माण गरिरहेको बताए। मन्त्री पछाईले प्रदेश सरकारले तत्काल शिक्षा नीति बनाउने दाबी गरेका छन्।"
"धनुषामा मोटरसाइकल दुर्घटना हुँदा एक जनाको मृत्यु, ३ गम्भीर घाइते",जनकपुरधाम : धनुषामा मोटरसाइकल दुर्घटना हुँदा एक जनाको मृत्यु भएको छ। तीन जना गम्भीर घाइते भएका छन्। मृत्यु हुनेमा सबैला नगरपालिका अमरखानाका २३ वर्षीय अजयकुमार यादव रहेको प्रहरीले जनाएको छ। विपरीत दिशाबाट आइरहेको एउटा मोटरसाइलकले अर्को मोटरसाइकललाई ठक्कर दिँदा युवकको घटनास्थलमै मृत्यु भएको जिल्ला प्रहरी कार्यालय धनुषाका प्रवक्ता प्रहरी नायव उपरीक्षक वेदप्रसाद गौतमले जानकारी दिए। दुर्घटनामा परी एक जनाको खुट्टा फ्याक्चर भएको छ। उक्त दुर्घटनामा सबैला नगरपालिका७ चौरियामटहि बस्ने जितु ठाकुर बरही र सोही नगरपालिका वडा नम्बर५ मखनाहा बस्ने २२ वर्षीय सुरज मण्डलको अवस्था गम्भीर रहेको प्रहरीले जनाएके छ। दुर्घटनामा परी घाइते भएका सबैला नगरपालिका१० का २५ वर्षीय मनोज यादव र २४ वर्षीय रविन्द्र मण्डलको अवस्था भने सामान्य छ।
चैत ३ देखि चौथो बर्दिबास महोत्सव,"बर्दिबास : महोत्तरीको बर्दिबासमा चौथो महोत्सव हुने भएको छ। आगामी चैत ३ गतेदेखि चौथो बर्दिबास महोत्सव हुन लागेको बर्दिबास उद्योग वाणिज्य संघले जनाएको छ। व्यापार व्यवसाय, पर्यटन प्रवर्द्धन, कृषि उत्पादन र बजारीकरण, उद्योग तथा कलकारखाना सबै क्षेत्र धारासायी बनेको वर्तमान अवस्थामा महोत्सव गर्न लागिएको हो। 'उद्योग व्यापार र कलाको विकास गरौं, साहित्य संस्कृतिको संरक्षण गर्दै प्रबर्द्धन गरौं' भन्ने भावका साथ महोत्सव गर्न लागिएको संघका अध्यक्ष विष्णुबहादुर खड्काले बताए। महोत्सव चैत १३ गतेसम्म चल्ने छ। कृषि, उद्योग, पर्यटन र व्यवसायमा लगानी अभिवृद्धि गरी समृद्ध र समुन्नत बर्दिबास निमार्ण गर्ने लक्ष्य लिएर आयोजना गर्न लागिएको महोत्सवलाई एक लाख जनाले अवलोकन गर्ने संघका महासचिव उत्तमकुमार श्रेष्ठले बताए। 'महोत्सव परिसरमा १७० भन्दा बढी व्यापारिक स्टल रहने छ। स्थानीय उत्पादनलाई प्रवर्द्धन गर्दै स्थानीय व्यवसायीलाई स्टलमा विशेष सहुलियत दिने हाम्रो योजना छ,' महासचिव श्रेष्ठले भने। महोत्सवमा ५५ लाख खर्च हुने र ६० लाख आम्दानी हुने अनुमान गरिएको उनले बताए।"
मिथिला माध्यमिकी परिक्रमाका यात्रु मडैमा,"महोत्तरी : मिथिलाको महाकुम्भ मानिने १५ दिवसीय माध्यमिकी परिक्रमामा सहभागी आज महोत्तरीको मडै पुगेका छन्। गएराति जलेश्वरमा रात्रि विश्राम गरेका परिक्रमामा सहभागी श्रद्धालुभक्तजन आज बिहानै महोत्तरी गाउँपालिकास्थित मडै आइपुगेका छन्। परिक्रमा यात्रीलाई मडैमा भव्य स्वागत गरिएको छ। त्यहाँ आज भव्य मेला लागेको छ। आज राति मडैमा विश्राम गर्ने टोली भोलि एकाबिहानै ध्रुवकुण्डका लागि प्रस्थान गर्नेछन्। परिक्रमायात्री सोमबार भंगहा नगरपालिकाको कञ्चनवन पुग्नेछ। जहाँ परिक्रमा यात्रीले एक आपसमा रंग, अविर दलेर होली खेल्ने परम्परा रहेको छ। होलीको रंगमा डुबिसकेको यात्रीहरू त्यसपछि धनुषाको पर्वताका लागि प्रस्थान गर्नेछन्। त्यसपछि धनुषाधाम, औरही, विशौल हुँदै पुनः कल्याणेश्वर र त्यसपछि पूर्णिमाका दिन जनकपुरधाम फर्कने छन्। जनकपुरमा फागु पूर्णिमाको दिन होलिका दहनपश्चात अन्तरगृह परिक्रमा गरी माध्यमिकी परिक्रमा समापन हुने गर्छ। नेपाल र भारतको सीमाक्षेत्रका जनताबीच सामाजिक तथा धार्मिक सद्भावका लागि अति नै महत्वपूर्ण मानिएको यो परिक्रमाका क्रममा नेपालका १३ र भारतका दुई गरी जम्मा १५ वटा विश्रामस्थलहरूमा विश्राम गर्ने गर्छन्। जम्मा १ सय ३३ किलोमिटर पैदल यात्रा गर्ने परिक्रमावासीहरू यस अवधिभरीका लागि आफ्नो गाँस, बास र कपासको व्यवस्था गरेर हिँड्छन्। फागुन ८ गते धनुषाको मिथिलाबिहारी नगरपालिकास्थित ठेरा कचुरी मठबाट भगवान राम र जनकपुरको अग्नीकुण्डबाट जानकीको डोलासहित परिक्रमा सुरु भएको थियो। परिक्रममा सहभागी हुँदा सुख, शान्ति र समृद्धि प्राप्त हुने जनविश्वास छ। चारधामको दर्शन गरे बराबरको फल प्राप्तिका लागि परिक्रममा सहभागी हुने गरेको साधुसन्तको भनाइ छ।"
१० वर्षदेखि चार पाङ्ग्रेको लाइसेन्स परीक्षा बन्द,"बागलुङ: उपयुक्त जग्गा अभावमा १० वर्षदेखि बागलुङमा चार पाङ्ग्रे सवारी चालक अनुमतिपत्र (लाइसेन्स) परीक्षा सञ्चालनमा आउन सकेको छैन। धौलागिरि यातयात व्यवस्था कार्यालयका अनुसार उपयुक्त जग्गा अभावमा १० वर्षदेखि रोकिएको लाइसेन्स परीक्षा (ट्रायल) का लागि आवश्यक जग्गा भाडामा भए पनि लिन खोजिएको छ। मापदण्डअनुसारको उपयुक्त जग्गा भाडामा लिएर चार पाङ्ग्रे सवारीको लाइसेन्स परीक्षा लिने व्यवस्था गर्न यातायात व्यवस्था कार्यालय क्रियाशील छ। नयाँ मापदण्ड लागू भइसकेपछि यातायात व्यवस्था कार्यालय बागलुङले लिँदै आएको चार पाङ्ग्रे र दुई पाङ्ग्रे सवारीको चालक अनुमतिपत्र (लाइसेन्स)को परीक्षा स्थगन गरियो। पछि दुई पाङ्ग्रे सवारीसाधनको लागि भाडामा जग्गा लिएर ट्रायल परीक्षा सञ्चालन गरे पनि चार पाङ्ग्रेको ट्रायललाई भाडामा लिन उपुयक्त जग्गा र पूर्वाधार अभावमा १० वर्षदेखि परीक्षा सञ्चालन गर्न नसकिएको हो। धौलागिरि यातायात व्यवस्था कार्यालयले पूर्वाधारसहितको जग्गा भाडामा लिएर चार पाङ्ग्रे लाइसेन्सको परीक्षाको तयारी थालेको सूचना अधिकारी बद्रीनाथ गौतमले जानकारी दिए। दुई पाङ्ग्रे सवारीको ट्रायल परीक्षा सञ्चालन गर्न लिइएको बागलुङ नगरपालिका१ रामरेखाको माझी बस्ती नजिकैको जग्गामा चार पाङ्ग्रे सवारीको परीक्षा सञ्चालनलाई जग्गा भाडामा ल्याउने तयारी भइरहेको छ। 'दुई पाङ्ग्रे सवारीसाधनको ट्रायललाई भाडामा लिइएको जग्गाको मिति सकिँदैछ, पुनः ठेक्कामा लैजाने भनेका छौँ, त्योसँगै चार पाङ्ग्रेका लागि आवश्यक पूर्वाधार मापदण्डसहितको फेला परेमा भाडामै लिएर भए पनि एक वर्षभित्रै चार पाङ्ग्रे सवारी चालक अनुमतिपत्रको परीक्षा लिने योजना छ', गौतमले भने, 'कार्यालयलाई भाडामा जग्गा लगाएको धौलागिरि ड्राइभिङ इन्स्टिच्युटले दुईपाङ्ग्रे ट्रायल सेन्टर नजिकै चार पाङ्ग्रेका लागि ट्रायल दिन आवश्यक पूर्वाधार बनाइसकेको छ, उक्त पूर्वाधार मापदण्डअनुसारको पाइएमा एकै स्थानमा दुई पाङ्ग्रे र चार पाङ्ग्रेको ट्रायल दिने व्यवस्था मिलाइनेछ।' अहिले निजीस्तरबाट सञ्चालनमा आएका ट्रायल सेन्टर सिक्न उपयुक्त भए पनि परीक्षालाई मापदण्डअनुसारको नभएको सवारी चालक अनुमतिपत्र शाखा प्रमुख श्याम थापा बताउँछन्। 'परीक्षालाई केही थप पूर्वाधारसमेत चाहिन्छ, सिसी टिभी जडानसहित परीक्षाका दिने र लिनेलाई केही कोठासहितको खुल्ला पूर्वाधार आवश्यक पर्दछ', थापाले भने, 'ट्रायल निर्देशिकाको मापदण्डअनुसार निर्माण भएको जुनसुकै संरचना भए पनि भाडामा लिएर परीक्षा दिने व्यवस्थामा लाग्छौँ।' जिल्लामा सवारीसाधनको चाप बढ्दै गएको र लाइसेन्स लिन पोखरालगायतका ठूला सहरमा जानुपर्ने बाध्यतालाई मध्यनजर गर्दै १० वर्ष पछि चार पाङ्ग्रे सवारी साधानको परीक्षा लिने तयारी भएको हो। अहिले धौलागिरि यातायात व्यवस्था कार्यालयले दुई पाङ्ग्रे सवारीसाधनको ट्रायल तथा लिखित परीक्षाका लागि आइतबार, सोमबार, मङ्गलबार र बुधाबार बायोमेट्रिक, बिहीबार रिट्रयालको राजस्व बुझाउने, मङ्गलबार रिट्राय लर बुधबार ट्रायल परीक्षा सञ्चालन गरिरहेको छ। जग्गा अभावका कारण बागलुङमा चार पाङ्ग्रे सवारी चालक अनुमतिपत्र (लाइसेन्स) परीक्षा नहुँदा ठूलो खर्च गरेर परीक्षा दिनका लागि पोखरासहितका अन्य ठूला सहरमा जानुपर्ने बाध्यता रहेको स्थानीय सविन पुनले गुनासो गरे। विसं २०६९ देखि सवारी चालक अनुमतिपत्र परीक्षाको नयाँ मापदण्ड लागू भएसँगै जग्गा अभावमा दुई पाङ्गे्र र चार पाङ्ग्रे सवारी चालक अनुमतिपत्रको परीक्षा बन्द भएको थियो। दुई पाङ्गे्रका लागि माझीबस्ती नजिकै भाडामा जग्गा लिएर २०७४ सालदेखि दुईपाङ्ग्रे सवारी चालक अनुमतिपत्रको परीक्षा पुनः सञ्चालनमा आए पनि चार पाङ्ग्रेको परीक्षा हुन नसकेको धौलागिरि यातायात व्यवस्था कार्यालय बागलुङका कार्यालय प्रमुख पारसिंह थापाले बताए। साविक धौलागिरिको चार जिल्ला हेर्ने गरी धौलागिरि यातायात व्यवस्था कार्यालय २०६५ सालमा स्थापना थियो। अहिले धौलागिरि यातायात व्यवस्था कार्यालयले दैनिक ४० मोटरसाइकल र २० स्कुटर गरी ६० जनाको फर्म दर्ता गर्दै आएको छ। रासस"
नेपाल एयरलाइन्सले दाङको भाडा घटायो,"दाङ : नेपाल एयरलाइन्सले दाङ काठमाडौं भाडा घटाएको छ। दाङ एयर्पोटमा इन्धन डिपो स्थापना भइ सञ्चालनमा आएपछि हवाई भाडाको समायोजनको चर्चा चलिरहेको थियो। त्यही अनुसार फागुन १३ गते देखि लागु हुने गरि नेपाल एयरलाइन्सले दाङ काठमाडौं हवाई भाडा घटाएर ६ हजार ३ सय बनाएको हो। यस अघि ८ हजार ८ सय रुपैयाँ रहेको थियो। काठमाडौं दाङ ६ हजार ५ सय तोकिएको छ। पहिले ९ हजार १० रुपैयाँ कायम गरिएको थियो। शनिबारदेखि नै नयाँ भडादर कायम भएको छ। नेपाल एयरलाइन्सका दाङ स्टेशन प्रमुख महेन्द्र कुमार शर्माले भने, 'पहिलेको भाडादरमा धेरै हेरफेर भएको छ। अहिले दाङ काठमाडौं न्युनतम ६३०० र काठमाडौं दाङ न्युनतम ६५०० निर्धारण गरिएको छ। अधिक्तम ११ हजार ९ सय १५ रुपैयाँ रहेको छ।' नेपाल एयरलाइन्स अहिले दाङमा हप्ताको ४ दिन उडान गरिरहेको छ। यो हप्ता आइतबार उडान हुने छ भने अर्को हप्तादेखि मंगलबार, बिहीबार, शुक्रबार र शनिबार गरी ४ दिन उडान हुने छ। एयरलाइन्सले न्युनतम ६३०० र ६५०० तोके पनि पाँच प्रकारको भाडा तोकिएको छ। काठमाडौं दाङ ६५ सय, ७ हजार, ८ हजार, ९ हजार र ११ हजार ९ सय ६५ छ भने दाङ काठमाडौं सबैमा दुई सय कम रहेको छ। दाङमा सीता एयरले पनि पछिल्लो समय उडान भरिरहेको छ। सिताले ८ हजार भाडा तय गरेको छ।"
बिर्तामोडमा मोटरसाइकल चोरीमा संलग्न युवक पक्राउ,झापा : झापामा दिनहुँजसो मोटरसाइकल चोरीका घटना भइरहेको छ। यसै क्रममा झापा प्रहरीले मोटरसाइकल चोरीमा संलग्न एक जनालाई पक्राउ गरेको छ। पक्राउ पर्नेमा मोरङ जिल्ला रतुवामाई नगरपालिका५ निवासी २४ वर्षीय प्रकाश थापा रहेको जिल्ला प्रहरी कार्यालय झापाले जनाएको छ। प्रहरीले उनलाई शुक्रबार साँझ पौने ६ बजे झापाको बिर्तामोडबाट पक्राउ गरेको हो। अर्जुनधारा नगरपालिका५ निवासी एकराज बुढाथोकीले बिर्तामोड४ मा पार्किङ गरी राखेको लु ८२ प १३४६ नम्बरको पल्सर मोटरसाइकल चोरी गरी लैजाँदै गरेको अवस्थामा इलाका प्रहरी कार्यालय अनारमनिबाट खटिएको प्रहरी टोलीले उनलाई पक्राउ गरेको हो। मोटरसाइकलसहित पक्राउ परेका उनलाई इलाका प्रहरी कार्यालय अनारमनिमा राखेर थप अनुसन्धान अघि बढाएको प्रहरीले जनाएको छ।
बुटवल अन्तर्राष्ट्रिय सम्मेलन केन्द्र सञ्चालन प्रक्रिया अन्योलमा,"सम्मेलन केन्द्रको उद्घाटन भएको छ महिना बितिसक्दा पनि सञ्चालनसम्बन्धी आवश्यक कानुन नबन्दा अझै सञ्चालनमा आउन नसकेको हो। लुम्बिनी : बुटवलमा निर्माण भएको बुटवल अन्तर्राष्ट्रिय सम्मेलन केन्द्र सञ्चालनमा आउन सकेको छैन। सम्मेलन केन्द्रको उद्घाटन भएको छ महिना बितिसक्दा पनि सञ्चालनसम्बन्धी आवश्यक कानुन नबन्दा अझै सञ्चालनमा आउन नसकेको हो। बुटवल उपमहानगरपालिका१० स्थित बुटवल मण्डपमा निर्माण भएको अत्याधुनिक सुविधा सम्पन्न सम्मेलन केन्द्रको गत भदौ ११ गते पूर्वप्रधानमन्त्री शेरबहादुर देउवाले उद्घाटन गरेका थिए। उद्घाटन भएको यति लामो समय बितिसक्दा पनि सञ्चालनसम्बन्धी आवश्यक कार्यविधि तयार नभएकाले सञ्चालनमा ल्याउन नसकिएको बुटवल सभा हल तथा प्रदर्शनी केन्द्र निर्माण कार्यान्वयन एकाइका आयोजना प्रमुख धर्मेन्द्र पन्थीले बताए। उनले सम्मेलन केन्द्रको सञ्चालन समिति गठन गर्ने र समितिले सम्मेलन केन्द्र सञ्चालनका लागि निजी क्षेत्रलाई लिजमा दिन सक्ने गरी कार्यविधि स्वीकृतिका लागि सहरी विकास मन्त्रालयमा पठाइएको बताए। सरकारले आफैँ सञ्चालनको जिम्मा लिँदा व्यवस्थापन समस्या देखिने भएकाले समितिले निजी क्षेत्रलाई लिजमा दिने गरी कार्यविधिमा व्यवस्था गरिएको छ, उनले भने, सायद कार्यविधि छिट्टै स्वीकृत भएर आउँछ। विकास समिति ऐनअन्तर्गत सम्मेलन केन्द्र सञ्चालन समिति गठन गरेपछि त्यसले सम्मेलन केन्द्र भाडामा दिन सक्ने व्यवस्थाअनुसार अघि बढ्ने उनले बताए। समितिमा तीन तहकै सरकारका प्रतिनिधि रहने गरी व्यवस्था गरिएको छ। अन्तर्राष्ट्रिय सम्मेलन केन्द्र सञ्चालनको दीर्घकालीन योजना निर्माणका लागि विभागका उपमहानिर्देशक प्रकिरण तुलाधरको संयोजकत्वमा अध्ययन कार्यदल बनाइएको र त्यसको रिपोर्ट आएपछि मात्र सञ्चालन ढाँचा तय हुने सहरी विकास मन्त्रालयका प्रवक्ता सहसचिव प्रदीप परियारले बताए। व्यावसायिक हिसाबले कुन ढाँचामा सञ्चालन गर्न उपयुक्त हुन्छ भनेर योजना बनाउने गरी काम भइरहेको छ, प्रवक्ता परियारले भने, सञ्चालन गरिसकेपछि बारम्बार समस्या आउनुभन्दा सञ्चालनमा दिगोपना रहने गरी योजना बनाउने हो त्यसैले अध्ययन रिपोर्ट कुरेका छौँ। सम्मेलन केन्द्र उद्घानपछि हल भाडामा लिन चाहनेहरुले सम्पर्क गरे पनि कार्यविधिका कारण सेवा दिन नसकिएको आयोजना प्रमुख पन्थीले बताए। हलका लागि धेरैले सम्पर्क गरेका छन् तर सञ्चालन कार्यविधिअनुसार विकास समिति नहुँदा मिल्दैन, उनले भने, उद्घाटन भएको छ महिनासम्म कार्यविधि अभावमा सञ्चालन गर्न नसक्दा राम्रो सन्देश जाँदैन। अन्तर्राष्ट्रिय सम्मेलन केन्द्र रेखदेख र सरसफाइमा असारसम्म निर्माण कम्पनीले नै खर्च र रेखदेख गर्ने सम्झौता छ। सम्मेलन केन्द्र काठमाडौँ बाहिरको पहिलो अन्तर्राष्ट्रियस्तरको हो। रु एक अर्ब ११ करोड लागतमा सहरी विकास मन्त्रालयअन्तर्गत भवन निर्माण विभागले सो केन्द्र निर्माण गरेको हो। यसमा मुख्य हल एक हजार सिट क्षमताको छ। बुटवल मण्डपको साढे छ बिघा क्षेत्रफलमा एक हजार जना क्षमताको मुख्य र अन्य १२ वटा हल छन्। आकाशबाट हेर्दा नेपालको राष्ट्रिय झण्डा आकारमा तयार पारिएको सम्मेलन केन्द्रको मुख्य हल (अडिटोरियम हल) मा बाल्कोनी र भुइँतलामा गरी आठ सय ७२ वटा कुर्सी जडान गरिएको छ। यस्तै ५० र ४२ सिट क्षमताका दुई वटा लेक्चर हल तथा ८० र तीन सय जना क्षमताका सेमिनार हल रहेका छन्। साथै ७२ देखि एक सय २६ जना क्षमताका छ वटा बैठक कक्ष, तथा तीन सय ५० र पाँच सय ८६ जना क्षमताका थप दुई वटा हल छन्। सबै हलमा एक पटकमा २९ सय जना अटाउन सक्ने क्षमता छ। अपाङ्गतामैत्री सम्मेलन केन्द्रमा चार सयवटा चारपाङ्ग्रे र चार सय मोटरसाइकल पार्किङ गर्न मिल्ने गरी पार्किङस्थल र हेलिप्याडसमेत बनाइएको छ। सम्मेलन केन्द्रमा बाल उद्यान, चमेनागृह, सर्भिस भवन, कर्मचारी आवास, वाटर फाउन्टेन, पानी पोखरी, प्रवेश हुने र बाहिरिने गरी पाँच वटा अलग अलग गेट निर्माण गरिएका छन्। जसमध्ये एउटा भिआइपी गेट छ। प्रत्येक गेटमा सुरक्षागार्ड घर र टिकट काउण्टर समेत बनाइएको छ। विद्युत्का लागि छ सय ३० केभिए क्षमताको ट्रान्सफर्मर र खानेपानीका लागि बोरिङ पनि छुट्टै बनाइएको छ। सम्मेलन केन्द्र आकर्षक बनाउन केही भागमा दुबो लगाइएको छ भने सभाहल अगाडि पोखरी निर्माण गरिएको छ। जमिनमुनिको पानी रिचार्ज गर्न आठ वटा रिचार्ज पिट पनि बनाइएको छ। सम्मेलन केन्द्र सञ्चालनका विषयमा निजी क्षेत्रले जसरी चासो र चिन्ता लिनुपर्ने त्यति हुन नसकेको र सरकारी तवरबाट पनि सञ्चालनको कार्यविधि यति लामो समयसम्म बन्न नसक्नु कमजोरी भएको नेपाल चेम्बर अफ कमर्सका लुम्बिनी प्रदेश अध्यक्ष टङ्क पोखरेल बताउँछन्। सम्मेलन केन्द्रको उद्घाटनसँगै कार्यविधि बनाउनुपर्नेमा छ महिनासम्म पनि कार्यविधिको कारण देखाएर राज्यका निकायले सञ्चालनमा बेवास्ता देखाउँदा राज्यकै लगानी डुब्ने अवस्था देखिएको उनको भनाई छ। उनले सम्मेलन केन्द्र सञ्चालनमा अव सङ्घ, प्रदेश र स्थानीय सरकारले महत्वपूर्ण कार्यक्रम गर्दा यसलाई प्राथमिकतामा राखेर बनाउनुपर्ने र निजी क्षेत्रले पनि आफ्ना गतिविधि यही केन्द्रित गर्नुपर्ने सुझाव दिए।"
महादेवस्थान धुनिबेसी नगरकै उत्कृष्ट विद्यालय,"काठमाडौं (अन्नपूर्ण): धादिङको धुनिबेसी नगरपालिका५ कुमाइखोलास्थित महादेवस्थान माध्यमिक विद्यालय नगरकै उत्कृष्ट विद्यालय घोषित भएको छ। २०७८ सालको एसईई परीक्षामा २६३ औषत उपलब्धि स्तर (जीपीए) नतिजा ल्याएर सामुदायिक विद्यालयतर्फ नगरकै उत्कृष्ट भएको हो। धुनिबेसी नगरपालिका शिक्षा, युवा तथा खेलकुद शाखाले शुक्रबार उत्कृष्ट विद्यार्थी, शिक्षक, विद्यालय तथा अवकाश प्राप्त शिक्षक कर्मचारी सम्मान कार्यक्रमको आयोजना गरी महादेवस्थान माविलाई नगद १ लाख १ हजार ११ रुपैयाँसहित सम्मान गरेको छ। पालिकाले सम्मानकै क्रममा विषयगत औसत नतिजा ल्याउने सामुदायिक विद्यालयका शिक्षक, विद्यार्थी र सेवानिवृत्त शिक्षक कर्मचारीहरूलाई पनि नगद तथा प्रशंसापत्रद्वारा सम्मान गरेको छ। विद्यालयलाई नगरकै उत्कृष्ट भएकोमा आफूलाई निकै खुसी लागेको विद्यालयका प्रधानाध्यापक अनिल रूपाखेतीले बताए। उनले भने, विद्यालयलाई नगरकै उत्कृष्ट हुन सफल भएकोमा निकै खुसी लागेको छ। यसपटक मात्रै होइन यस विद्यालयलाई हरेक वर्ष उत्कृष्ट बनाउने मेरो लक्ष्य रहनेछ। उनका अनुसार यसअघि २०७५ सालको एसईईमा पनि उक्त विद्यालय उत्कृष्ट भएको थियो। उनले भने, २०७५ को एसईईमा पनि उत्कृष्ट भएको थियो। तर, त्यसपछिको दुुई वर्ष कोरोनाले केही प्रभाव पार्यो। यसपटक फेरि हामी उत्कृष्ट हुन सक्यौं। कार्यक्रममा ५ जना सामुदायिक र २ जना संस्थागत गरी ७ जना विद्यार्थीलाई १० हजार रुपैयाँसहित गरिएको छ। विद्यालयले शिक्षाको क्षेत्रमा अझै प्रगति गरोस् भनी पालिकाका शिक्षा शाखा प्रमुख सुजनराज खनालले बताए। त्यस्तै, मेयर बालकृष्ण आचार्यले सामुदायिक विद्यालयको क्षमता अभिवृद्धि गर्न हरपल लागिरहने बताए। साथै उनले विद्यालयले उत्कृष्ट नतिजा ल्याएकोमा शुभकामना तथा बधाईसमेत दिए।"
"पश्चिमी वायुको प्रभाव : प्रदेश नं १, बागमती र गण्डकीमा बर्षा, हिमाली भूभागमा हिमपात","हाडी भूभागका थोरै स्थानहरूमा र बाँकी प्रदेशका पहाडी भूभागका एकदुई स्थानमा मेघ गर्जन चट्याङसहित हल्का वर्षाको सम्भावना रहेको छ। काठमाडौं : नेपालमा पश्चिमी वायुको सामान्य प्रभाव रहेको जल तथा मौसम विज्ञान विभागले जनाएको छ। विभागको मौसम पूर्वानुमान महाशाखाका अनुसार आगामी तीन दिन पहाडी भूभागका एकदुई स्थानमा मेघ गर्जन चट्याङसहित हल्का वर्षाको सम्भावना रहेको छ। शनिबार दिउँसो प्रदेश नं १, बागमती र गण्डकी प्रदेशका पहाडी भूभागमा आंशिकदेखि सामान्य बदली रहनेछ। प्रदेश नं १, बागमती र गण्डकी प्रदेशको पहाडी भूभागका थोरै स्थानहरूमा र बाँकी प्रदेशका पहाडी भूभागका एकदुई स्थानमा मेघ गर्जन चट्याङसहित हल्का वर्षाको सम्भावना रहेको छ। उच्च पहाडी तथा हिमाली भूभागमा हल्का हिमपातको सम्भावना रहेको छ। राती प्रदेश नं १ र गण्डकी प्रदेशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। आइतबार प्रदेश नं १, बागमती र गण्डकी प्रदेशको पहाडी भूभागका थोरै स्थानहरूमा र बाँकी प्रदेशका पहाडी भूभागका एकदुई स्थानमा मेघ गर्जन चट्याङ सहित हल्का वर्षाको सम्भावना रहेको छ। देशको उच्च पहाडी तथा हिमाली भूभागका थोरै स्थानहरूमा हल्का हिमपातको सम्भावना रहेको महाशाखाले जनाएको छ। महाशाखाका अनुसार सोमबार पनि प्रदेश नं १, बागमती र गण्डकी प्रदेशको पहाडी भूभागका एकदुई स्थानमा मेघ गर्जन चट्याङसहित हल्का वर्षाको सम्भावना रहेको छ । देशको उच्च पहाडी तथा हिमाली भूभागमा हल्का हिमपातको सम्भावना रहेको छ।"
वन्यजन्तु पर्यटनमा अघि बढ्दै अमलटारी,"काठमाडौं : कोभिड१९ का कारण सुस्ताएको पर्यटन बजार विस्तारै माथि उक्लिँदै छ। सन् २०२२ मा ६ लाख १४ हजार १ सय ४८ पर्यटक नेपाल भित्रिएको सरकारी तथ्यांक छ। कोभिडको समय सन् २०१९ को तुलनामा करिब ६५ प्रतिशतले पर्यटक आगमन सुधार भएको सरकारी तथ्यांकले देखाउँछ। सन् २०२१ को तुलनामा २०२२ मा ३ सय ७ प्रतिशतले बढी पर्यटक नेपाल भित्रिएका छन्। सन् २०२१ मा कुल १ लाख ५० हजार ९ सय ६२ पर्यटक नेपाल भित्रिएका थिए। सन् २०२० मा २ लाख ३० हजार ८५ र २०१९ मा ११ लाख ९७ हजार १ सय ९१ पर्यटक नेपाल भित्रिएका थिए। मुलुकका अग्ला हिमाल, भौगोलिक विविधता, वातावरणीय पर्यावरण, विश्वमा नै दुर्लभ जीवजन्तुलगायत नै विश्व पर्यटनका लागि आकर्षणको केन्द्रबिन्दु हो। अझ कोभिडपछिको समयमा वातावरण, जीवजन्तुसँग घुलमिल हुन रुचाउने पर्यटकको संख्या बढिरहेको पर्यटन व्यवसायी वसन्तराज मिश्र बताउँछन्। कोभिडको समयमा बन्देजमा बस्न बाध्य अहिलेका पर्यटक वातावरणसँग घुलमिल हुन रुचाउँछन्। विश्वको तथ्यांकले पनि यही देखाउँछ, उनले भने। नेपालमा आउने पर्यटकहरू विशेषत काठमाडौं, पोखरा र चितवन घुम्न मन पराउँछन्। काठमाडौंमा सांस्कृतिक सम्पदा, पोखरामा तालतलैया र चितवनमा त्यहाँको वनजंगल तथा वन्यजन्तुलाई हेर्न आउने गर्छन्। चितवनमा राष्ट्रिय निकुञ्ज हुनुले पनि जंगल सफारी र त्यहाँ वरपरको बसाइ नै पर्यटकको आकर्षण हुन्। निकुञ्ज छिर्ने सौराहा, कसारा, मेघौली, अमलटारी र माडी गरी पाँच नाका छन्। निकुञ्ज छिर्ने सौराहा प्रमुख नाका भए पनि पछिल्लो समयमा पश्चिमी नाका अमलटारीबाट पनि पर्यटकको गतिविधि बढ्दै गएको छ। भैरहवास्थित गौतमबुद्ध अन्तर्राष्ट्रिय विमानस्थलबाट नजिक भएकोले पनि यहाँ चहलपहल बढ्न थालेको बताइन्छ। सामुदायिक वनसँगै जोडिएको र कम जनघनत्व र शान्त वातावरणका कारण पर्यटकको आकर्षण बढ्न थालेको पर्यटन व्यवसायी एवं अमलटारीमा नै वाइलडलाइभ रिसोर्ट टेम्पल टाइगर सञ्चालक वसन्तराज मिश्र बताउँछन्। निकुञ्ज छिर्ने अन्य नाकाभन्दा यहाँ कोलाहल कम भएकोले बढीभन्दा बढी वन्यजन्तु देखिन सकिन्छ, मिश्र बताउँछन्। तर, यो पटकको सिजन सुरु हुँदा पनि निकुञ्जले जिप सफारीको अनुमतिमा ढिलाइ गर्दा व्यवसायमा असर परेको उनको भनाइ छ। निकुञ्जमा वर्षायाममा जिप सफारी बन्द गरिन्छ भने सामान्यता कात्तिकमंसिरबाट खुला गरिन्छ। तर, अमलटारी क्षेत्रमा माघ १० गते मात्र निकुञ्जले जिप सफारीको अनमुति दिएको थियो। सबै नाकालाई एउटै नीतिअनुसार हेर्नुपर्नेमा त्यसो हुन नसकेको मिश्रको आरोप छ। निकुञ्जले बन्द गरेको पाँच महिनापछि मात्र जिप सफारीको अनुमति दियो। यसो हुँदा यहाँ आउने पर्यटकलाई जिप सफारी गराउन मुस्किल परेको थियो। अर्को वर्ष यो दोहोरिनु भएन, उनले भने। तर, निकुञ्जका अधिकारी भने कुनै नियतले भन्दा पनि प्राकृतिक कारणले अमलटारी क्षेत्रमा जिप सफारी अनुमति ढिला भएको बताउँछन्। निकुञ्जका सूचना अधिकारी गणेशप्रसाद तिवारीका अनुसार अमलटारीमा जिप सफारी गराउन रिहु नदी तरेर लैजानुपर्ने हुन्छ। तर यस वर्ष वर्षा ढिला सुरु भएर रिहु खोलाको बहावका कारण अनुमति दिन नसकेको बताउँछन्। निकुञ्जभित्र ६१ जिप सफारीका लागि अनुमति दिइएको छ। त्यसमा सौराहामा ३२, कसारामा १४, मेघौली ९, अमलटारीमा ५ र माडीमा एक जिप सफारीको अनुमति दिइएको छ। अमलटारीमा बढ्दो पर्यटक संख्यालाई मध्यनजर गर्दै पाँच सफारीको अनुमति दिइएको, जबकि यसअघि दुई जिप सफारीका लागि मात्र अनुमति थियो। चितवन राष्ट्रिय निकुञ्ज नेपालको उपोष्णकटिबन्धीय दक्षिणी भाग तराईको एक समृद्ध प्राकृतिक क्षेत्र हो। निकुञ्जमा जम्मा ६८ प्रजातिका स्तनपायी, ५ सय ४४ प्रजातिका पन्छी, ५६ प्रजातिका हर्पेटोफना र १ सय २६ प्रजातिका माछा पाइन्छन्। यो पार्क विशेषगरी एक सिंगे गैंडा, रोयल बेंगाल टाइगर र घडियाल गोहीको संरक्षणका लागि प्रख्यात छ। निकुञ्जमा जंगल सफारी, बोटिङलगायतका कार्य गर्न पर्यटक आउने गरेको बताउँछन्।"
रुरुक्षेत्रमा दाजुभाइको ५२ रोपनीमा गोलभेँडा खेती,"गुल्मी : गुल्मीको रुरुक्षेत्र गाउँपालिका४ का ज्ञवाली परिवारले गोलभेँडा (टमाटर) बाटै मनग्ये आम्दानी गर्दै आएका छन्। कमल र कपिल ज्ञवाली दाजुभाइले मिलेर आफ्नै घरबारीमा गोलभेँडा खेती गरिहेका छन्। दुई दाजुभाइसँगै घरपरिवारका सबै मिलेर व्यवसायिक कृषिमा लागेका छन्। उनीहरुले अहिले दाजुभाइ कृषि तथा पशुपन्छी फार्म दर्ता गरेर गोलभेँडा खेती गरिरहेका छन्। ज्ञवाली परिवारका छ जना खटेर गोलभेँडा खेतीलाई अहिले ५२ रोपनी जग्गामा विस्तार गरेका छन्। उनको बारीबाट अहिले वार्षिक आठदेखि नौ सय क्विन्टल गोलभेँडा बिक्री हुँदै आएको छ। उनको फार्मबाट हाल प्रतिकिलो ७० देखि ७५ मा गोलभेँडा बिक्री हुन्छ। मूल्य घटबढ भए पनि गोलभेंडाको लागि बजारीकरणको कुनै समस्या नभएको दाजु कमलले बताए। व्यवसायको सुरुआती चरणमा भएको क्षति पूरा गरेर अहिले पनि मासिकरुपमा एकदेखि दुई लाख खर्च कटाएर बचत हुने गरेको कमलले बताए। 'हप्तामा तीनदेखि चार पटक गोलभेँडा गाडीमा बुटवल पठाउँछौँ, एक पटकमा एक लाख बराबरको जाने गर्दछ', उनी भन्छन्, 'खेतीमा परिवारका सबै सदस्य खट्छौँ, खर्च कटाएर पनि मासिक रु एकदुई लाख आम्दानी हुन्छ', उनले भने। लगातार मेहनत गर्नेहरु व्यावसायिकरुपमा कृषिमा प्रेरित हुनुपर्ने कमलको भनाइ छ। दाजुभाइ कृषि फार्मलाई संरक्षित संरचनामा प्राङ्गारिक तरकारी उत्पादन कार्यक्रमका लागि गत आर्थिक वर्षमा ५० प्रतिशत अनुदानमा चार लाख सहयोग गरेको कृषि ज्ञान केन्द्र गुल्मीका प्रमुख नवराज भण्डारीले बताए। उनले व्यावसायिक कृषिमा लागेर अरुलाई पनि उदाहारण दिन सक्नेलाई प्रोत्साहित गरिरहेको बताए। कृषि क्षेत्रमा परिवार सबै मिलेर खेती गरी उदाहरण दिँदै मनग्ये आम्दानी गरिरहेको कमल र कपिललाई कृषि ज्ञान केन्द्रले उत्कृष्ट कृषकमा छनोट गरी सम्मान गरेको थियो। साथै दाजु कमल २०७९ को संविधान दिवसको अवसरमा नेपाल सरकारबाट विकास रतन पदकबाट विभूषितसमेत भएका थिए। रासस"
राजकाँडाको चुरे वन क्षेत्रमा व्यापक फँडानी,"टीकापुर : कैलालीको मोहन्याल गाउँपालिकामा पर्ने चुरे क्षेत्रमा व्यापक वन फँडानी भइरहेको छ। मोहन्याल गाउँपालिका वडा नं ७ को राजकाँडाको चुरे क्षेत्रमा पर्ने वनमा व्यापक फँडानी भइरहेको हो। राजकाँडा क्षेत्र बाइसेचौबिसे राज्य मध्येको धुलिकोट राज्यको मुकाम हो। राजकाँडामा विसं १५९३ देखि झण्डै ४ शय ५० वर्ष धुलिकोटे राजाले शासन गरेको इतिहास छ। राजकाँडामा ऐतिहासिक धुलिकोट दरबार, टुँडिखेल, कोतखाना, खजाने ओडार, श्री मालिका मन्दिर, रानीको नुहाउने कुवालगायतका अवशेषहरू रहेका छन्। कैलाली जिल्लाको तराईसँग जोडिएको राजकाँडा क्षेत्र चुरेमा पर्छ। त्यहाँबाट अपी, सैपाल हिमाल, काञ्जीरवा हिमाल, ओमपर्वतदेखिका हिमशृंखला हेर्न सकिन्छ। अझ त्यो क्षेत्रबाट सूर्योदय अझ राम्रो देखिन्छ। सूर्योदयको सुन्दर दृश्य हेर्न र ऐतिहासिक दरबार रहेको क्षेत्र राजकाँडामा केबलकार निर्माण हुने चर्चा चलेसँगै चुरे वन क्षेत्रमा व्यापक वन फँडानी भइरहेको हो। व्यवसायी चन्द्र ढकाल नेतृत्वको जालपादेवी केबलकार प्रालिले राजकाँडामा केबलकार निर्माणका लागि वातावरणीय प्रभाव मूल्यांकन गरिरहँदा सो क्षेत्रमा व्यापक वन फँडानी भइरहेको स्थानीयहरू बताउँछन्। पहिले त्यस्तो थिएन, दुई वर्षभन्दा बढी भयो, यहाँ केबलकार आउने चर्चा भएसँगै व्यापक वन फँडानी भइरहेको छ एक स्थानीयले भने । ऐतिहासिक दरबार क्षेत्रकै पुराना सालका रूखहरूसमेत काटिएका छन्। उनले दुई वर्षमा सयौंको संख्यामा रूखहरू फँडानी भएको बताए। राजनीतिक र व्यापारिक आडमा फँडानी भइरहेको छ उनले भने। प्रहरी प्रशासन, वन प्रशासन, स्थानीय सरकार सबै मौन छन्। विकासका दृष्टिकोणले कैलालीको विकट स्थानका रूपमा रहेको मोहन्याल गाउँपालिकामा रहेको पुरातात्त्िवक महत्त्वको सम्पदा ऐतिहासिक राजकाँडा धुलिकोट राज्यको मुकामको जमिन र वन क्षेत्रको जग्गा अतिक्रमण गर्न वन फँडानी भइरहेको राजकाँडा पुगेका वेदप्रकाश तिमिल्सेनाले बताए। मोहन्याल गाउँपालिकाले ऐलानी जग्गाको निस्सा वितरण गरिरहेको छ, यही मौका छोपेर दरबार क्षेत्रको जग्गामा वन फँडानी गर्नेहरू सक्रिय छन् तिमिल्सेनाले भने। वन फँडानीले चुरे वन क्षेत्रको नास हुनुका साथै ऐतिहासिक दरबार क्षेत्रको पुरातात्त्विक सम्पत्तिसमेत जोखिममा परेको छ। उनले उक्त दरबार क्षेत्रको जंगलबारे कसैले चासो नलिएको बताए। यता, मोहन्याल गाउँपालिकाका उपाध्यक्ष कलम साउँदले वन अतिक्रमण भइरहेको विषयमा कुनै जानकारी नआएको बताए । राजकाँडामा थोरै घरहरू रहेका छन्, हामीलाई अहिलेसम्म वन अतिक्रमण भइरहेको बारेमा कुनै जानकारी आएको थिएन उपाध्यक्ष साउँदले भने। ऐतिहासिक महत्त्व बोकेको दरबार क्षेत्रको वन अतिक्रमण भइरहेको हो भने हामीले गम्भीर रूपमा हेर्नेर्छौं, यसमा गाउँपालिकाले चासो लिन्छ । उपाध्यक्ष साउँदले पर्यटकीय एवं ऐतिहासिक दृष्टिकोणले महत्त्वपूर्ण रहेको राजकाँडा र चुरे वन क्षेत्रको वन फँडानी रोक्न पहल गर्ने बताए। यता, सुदूरपश्चिम प्रदेश वन निर्देशनालयका निर्देशक कृष्ण भट्टले पनि वन फँडानी भइरहेको विषयमा जानकारी नभएको प्रतिक्रिया दिए। हामीलाई अहिलेसम्म कुनै जानकारी आएको थिएन निर्देशक भट्टले भने। पर्यावरणीय दृष्टिकोणले महत्त्वपूर्ण रहेको चुरे क्षेत्रकै वन फँडानी हुने विषयलाई हामीले गम्भीर रूपमा लिएका छौं, यसमा हाम्रो मातहतको कार्यालयलाई त्यहाँको अवस्थाबारे बुझ्न र आवश्यक कारबाही गर्न निर्देशन दिन्छौं। ऐतिहासिक महत्त्व रहेको चुरे वन क्षेत्रमा पर्ने राजकाँडामा वन फँडानी रोक्नेतर्फ सम्बन्धित निकायले ध्यान दिनुपर्ने स्थानीयहरू बताउँछन्। सो क्षेत्रमा वन फँडानी भइरहँदा पुरातात्त्विक महत्त्वको धुलिकोट दरबार क्षेत्रका भग्नावशेषसमेत जोखिम पर्ने देखिन्छ।"
बाजुरामा सात वर्षसम्म बनेन पुल,"बाजुरा : बूढीगंगा नगरपालिका८ को बेतालमाण्डौ डेल्टा सडक खण्डको बार्जुगाड नदीमा निर्माणाधीन पक्की पुल ७ वर्षदेखि अलपत्र अवस्थामा छ। खप्तड छेडेदह गाउँपालिका३ र बूढीगंगा नगरपालिका४ लाई जोड्ने गरी निर्माण भइरहेको बार्जुगाड नदीको पुल सात वर्ष बितिसक्दासम्म पनि बन्न नसकेको हो। तत्कालीन जिल्ला विकास समितिले २०७३ सालमा दुई वर्षभित्र पुल सम्पन्न गर्ने गरी ठेक्का गरेको थियो। २ करोड २९ लाखमा भएको ठेक्का अछामको साउद एडभेन्चर जेभीले पाएको थियो। सम्झौताअनुसार ०७५ सालमा सक्नुपर्ने पुल सात वर्ष पुग्न लाग्दासमेत पूरा हुन सकेको छैन। निर्माण कम्पनीले दुई वटा पिल्लर हालेर बेपत्ता भएको स्थानीयले आरोप लगाएका छन्। समयसमयमा निर्माण कम्पनीलाई दबाब दिँदा पनि काम अगाडि नबढाएपछि उक्त पुल निर्माणको जिम्मा सडक पूर्वाधार विकास कार्यालय साँफेबगर अछामले लिएको थियो। पूर्वाधार कार्यालयले जिम्मा लिएको भए पनि पुल निर्माण अलपत्र अवस्थामा रहेको छ। स्थानीय दीपक रावतले निर्माण व्यवसायीको लापरबाहीका कारण समयमै काम नभएर पुल निर्माण अलपत्र परेको बताए। धेरै समयसम्म त ठेकेदार नै सम्पर्कविहीन रहेको रावतले बताए। तत्कालीन जिल्ला विकास समिति नयाँ संरचनाअनुसार निष्क्रिय भएसँगै सडक पूर्वाधार विकास कार्यालय साँफेबगरले काम गर्ने जिम्मा लिएको थियो। पुर्वाधार विकास कार्यालय अछामका प्रमुख रुद्ध बोगटीले भने यो आर्थिक वर्षको असारसम्म पुल निर्माण गरिसक्ने वताए। विगतमा कोरोना, ठेकेदारको कमजोरीलगायत अन्य कारणले काम हुन नसकेको हो, यो आर्थिक वर्षमा काम सम्पन्न हुन्छ बोगटीले भने। चालू आर्थिक वर्षको असारसम्म सम्झौताको म्याद थप भएको कार्यालयले जनाएको छ। निर्माण जिम्मा पाएको साउद एडभेन्चर जेभीका सञ्चालक जयबहादुर साउदले काम गर्ने वातावरण नभएकाले समयमै काम गर्न नसकेको वताएका छन्। सुरुका दुई वर्ष जिल्ला विकास समितिले बाटो दिन सकेन पछि कोभिडका कारणले काम गर्न नसकेको साउदले बताए। यो सडक सदरमुकाम मार्तडी जोड्ने वैकल्पिक मार्गका रूपमा रहेको छ।"
गरिबलाई परिचयपत्र वितरण,"डँडेलधुरा : डँडेलधुराको गन्यापधुरा गाउँपालिकामा गरिब परिचयपत्र वितरण गरिएको छ। गन्यापधुरा गाउँपालिका५ रेल भन्ने स्थनमा एक कार्यक्रमका बीच ५८ जनालाई गरिब परिचयपत्र वितरण गरिएको गाउँपालिका अध्यक्ष इन्द्रबहादुर कार्कीले वताए। पहिलो चरणमा गाउँपालिकाको दुर्गम वडाबाट गरिब परिचयपत्र वितरण कार्यक्रमको शुभारम्भ भएको पालिका अध्यक्ष कार्कीले जानकारी दिए। नेपाल सरकार भूमि व्यवस्था सहकारी तथा गरिबी निवारण मन्त्रालयद्वारा सञ्चालित र गाउँपालिकाको सहजीकरणमा गरिब परिवार पहिचान तथा परिचयपत्र वितरण कार्यक्रमअन्तर्गत ५८ जनालाई गरिब परिचयपत्र वितरण गरिएको हो। गन्यापधुरामा ५ वडा रहेका छन्। ५ वडाका करिब १ हजार २ सय ५ जनालाई वितरण गर्ने योजना रहेको छ। गाउँपालिकामा तथ्यांक संकलन, सोको विश्लेषण, प्रारम्भिक सूची प्रकाशन, गाउँपालिकामार्फत गुनासो संकलक र प्रशोधन गरी अन्तिम नामावली स्वीकृतिपश्चात् परिचयपत्र वितरण गर्ने कार्य सुरुवात गरिएको हो गाउँपालिका उपाध्यक्ष ज्ञानु सेठीले भने।"

शीर्षक,विवरण
अझै राजनीतिक छोइछिटो,"मान्छेमान्छेबीच छोइछिटो गर्ने कुरीति समाजमा अझै कतैकतै बाँकी छ। जसको उन्मूलन नगरी समाज उँभो लाग्दैन। त्यसका लागि सामाजिक र सांस्कृतिक जागरण चाहिन्छ। त्यो काम राजनीतिले अझै छिटो गर्न सक्छ। तर हाम्रो राजनीतिमा अझै पनि दलित समुदायमाथि उस्तै उपेक्षा र राजनीतिक छोइछिटो बाँकी छ। त्यसैको परिणाम हो, देशका ७ प्रदेशमध्ये ५ वटाका मन्त्रिपरिषद्मा दलितको शून्य प्रतिनिधित्व। नेपाली समाज थरीथरी भाषाभाषी, जातजाति, भूगोल र सांस्कृतिक विविधताको इन्द्रेणी छ, राज्यमा त्यसको प्रतिबिम्ब भने अपुरो र अधुरो छ। ७ प्रदेशमा ६२ जना मन्त्री छन्। गण्डकीमा एकजना दलित महिला सीता सुन्दासले अर्थ मन्त्रालयको बागडोर सम्हाल्न पाउँदा कर्णालीमा उर्मिला विश्वकर्मा भौतिक पूर्वाधार राज्यमन्त्री छन्। अरू प्रदेशका मन्त्रिपरिषद्मा दलितको शून्य प्रतिनिधित्व हुनु त्यो समुदायको होइन, सरकार नेतृत्व गर्ने मुख्य दलहरूको कमजोरी हो, भूल हो। सत्ताधारी दलले समावेश गर्न नचाहँदा सीमान्तीकृतमध्येको पनि सीमान्तीकृत दलित समुदाय वञ्चितीकरणमा परेको छ। संविधानको धारा ४२ मा प्रस्ट भनिएको छ दलित समुदायलाई समानुपातिक समावेशी सिद्धान्तका आधारमा राज्यको हरेक निकायमा सहभागिताको हक हुनेछ। त्यसैले मन्त्रिपरिषद्लाई समावेशी नबनाउनु दलितको हक छिन्नु र संविधानको उल्लंघन गर्नु हो। मुलुकमा दलित समुदायको जनसंख्या १४ प्रतिशत छ। त्यति नै मात्रामा जनसंख्या भएको समुदायकै हातमा आज राज्यको सम्पूर्णजसो डाडुपन्यूू छ, त्यो संयोगमात्रै होइन। सामन्तवादी उत्पीडनको मानसिकता र व्यवहार नफेरिनुको परिणाम हो। प्रदेशका मन्त्रिपरिषद्मा दलित नसमेट्नु भनेको असमावेशी हुनुमात्रै होइन भुइँ तह नजिक आएको सरकारले पनि धरातलीय यथार्थलाई आत्मसात् नगर्नु हो। जुन आफैंमा संघीयता र प्रादेशिक संरचनाको मर्मविपरीत हो। मतका हिसाबले पनि दलित निर्णायक शक्ति हो। तर दलहरूले यो समुदायलाई भोट बैंकमा सीमित गरी राज्यको डाडुपन्यू भने आफ्नै कब्जामा लिनु घोर अन्यायपूर्ण र सामन्ती व्यवहार हो। शदियौंदेखि एउटै जाति र वर्गको नेतृत्व र प्रतिनिधि हुँदा सबैको समान विकास हुन सकेन भनेरै समावेशी सिद्धान्त संविधानले अपनाएको हो। तर, जुनजुन दल मिलेर समावेशी सिद्धान्तसहितको संविधान निर्माण गरे, आज त्यसको धज्जी उडाउनेहरू पनि उनै भएका छन्। उनीहरूबाट दलितमाथि राजनीतिक छोइछिटोको व्यवहार भएको छ, जसको अन्त्य अपरिहार्य छ। दलितमाथि न्याय हुनुपर्छ, संविधानको मर्म व्यवहारमा लागू हुनुपर्छ।"
के हुन्छन् प्रदेश सरकार ?,"मधेस, बागमती, कर्णाली र सुदूरपश्चिममा भने अहिलेकै सरकारले निरन्तरता पाउन सक्ने देखिन्छ। काठमाडौं : संघमा राजनीतिक समीकरण परिवर्तनका प्रदेश १, लुम्बिनी र गण्डकी प्रदेश सरकार संकटमा देखिएका छन्। जहाँ एमालेको नेतृत्वमा प्रदेश सरकार बनेका छन्। मधेस, बागमती, कर्णाली र सुदूरपश्चिममा भने अहिलेकै सरकारले निरन्तरता पाउन सक्ने देखिन्छ। मधेसमा जसपा, बागमती र कर्णालीमा माओवादीको नेतृत्वमा सरकार छन्। सुदूरपश्चिममा एमाले नेतृत्वको सरकारले विश्वासको मत ल्याउन नसकेर ढलेपछि कांग्रेस नेतृत्वको सरकार छ। नयाँ गठबन्धनसँगै त्यहाँ विश्वासको मत लिन सहज देखिन्छ। प्रदेश १ मा एमालेबाट हिक्मतबहादुर कार्की मुख्यमन्त्री छन्। उनी नेतृत्वको सरकार धरापमा देखिएको छ। ९३ सदस्यीय प्रदेशसभामा बहुमत पाउन ४७ सांसदको समर्थन चाहिन्छ। जसमा एमालेको ४०, राप्रपाको ६ सिट छ। यस हिसाबले कार्कीको पक्षमा ४६ मत मात्रै पुग्छ। नयाँ गठबन्धनको पनि ४६ सिट नै छ। कांग्रेसको २९, माओवादीको १३, एकीकृत समाजवादीको ४, जसपाको १ सिट छ। कांग्रेस, माओवादी, एकीकृत समाजवादी र जसपाको ४७ सिट हुन्छ। सभामुख माओवादीका छन्। प्रदेश १ मा निर्णायक मत सभामुखको हुन्छ। गण्डकीमा एमालेबाट खगराज अधिकारी मुख्यमन्त्री छन्। उक्त प्रदेशमा पहिलो दल कांग्रेस छ। ६० सदस्यीय प्रदेशसभामा कांग्रेसको मात्रै २७ सिट छ। एमालेको २२, माओवादीको ७, नेपाल समाजवादी पार्टीको १, राप्रपाको २, स्वतन्त्र १ सिट छ। यहाँ कांग्रेस र माओवादी गठबन्धनको असर अधिकारी नेतृत्वको सरकारमा पर्नेछ। अधिकारीको सरकार पनि जोखिममा छ। लुम्बिनीमा २९ सिटसहित पहिलो दल रहेको एमालेबाट पोलिटब्युरो सदस्य लीला गिरी पुस २७ गते मुख्यमन्त्री नियुक्त भएका थिए। सरकारमा रहेका माओवादी जसपा, जनमत अनि बाहिर रहेका नागरिक उन्मुक्ति र लोसपाले समर्थन गरेका थिए। यी दल कांग्रेससहितको समीकरणमा लागेपछि मुख्यमन्त्री गिरी संकटमा परेका छन्। उनीहरूले विश्वासको मत फिर्ता लिँदा सरकार स्वतः अल्पमतमा पर्छ। ८७ सदस्यीय लुम्बिनी प्रदेशसभामा बहुमत ल्याउन ४४ सांसद आवश्यक पर्छ। एमालेका २९, कांग्रेसका २७, माओवादीका १०, राप्रपा र नागरिक उन्मुक्तिका ४४, जसपा, जनमत र लोसपाका ३३, स्वतन्त्र २ तथा जनमोर्चा र एकीकृत समाजवादीका ११ सांसद छन्। नयाँ गठबन्धनमा ५४ मत पुग्छ। गठबन्धनबाहिरका एमाले र राप्रपाका ४ जोड्दा ३३ सांसद मात्र हुन्छन्। कुनकुन प्रदेश सरकार सुरक्षित ? मधेसमा एमाले नै ठूलो दल हो। त्यहाँ यसअघिको गठबन्धनका आधारमा तेस्रो दल जसपाले प्रदेश सरकारको नेतृत्व गरेको छ। मुख्यमन्त्री छन् सरोजकुमार यादव। जसपा र जनमतले आधाआधा कार्यकाल मुख्यमन्त्रीको नेतृत्व गर्ने सहमति भएको थियो। एमालेबाट सभामुख छन्। उक्त प्रदेशमा एमालेको २३, कांग्रेसको २२, जसपाको १६, जनमत १३, लोसपा ९, माओवादीे ८, एकीकृत समाजवादी ७, स्वतन्त्र ६, राप्रपा, नेपाल संघीय समाजवादी पार्टी र नेउपाको ११ सिट छ। उक्त प्रदेशसभामा १ सय ७ सांसद छन्। एमाले, राप्रपा बाहिरिए पनि सरकारमा कुनै असर पर्दैन। बागमतीमा तेस्रो दल माओवादी केन्द्रका शालिकराम जम्कट्टेल मुख्यमन्त्री छन्। उक्त प्रदेशमा कांग्रेसको ३७, एमाले २७, माओवादीको २१ सिट छ। १ सय १० सदस्यीय प्रदेशसभामा कांग्रेस र माओवादी मिल्दा सहज बहुमत हुन्छ। जहाँ राप्रपा भने बाहिरिइसकेको छ। एमाले बाहिरिँदा त्यहाँको प्रदेश सरकारलाई असर पर्दैन। तर, ठूलो दलको हैसियतमा कांग्रेसले मुख्यमन्त्री दाबी भने गर्न सक्ने देखिन्छ। राप्रपाको १३, एकीकृत समाजवादीको ७, नेमकिपाको ३ र हाम्रो नेपाली पार्टीको २ सिट छ। कर्णालीमा माओवादीबाट रामकुमार शर्मा मुख्यमन्त्री छन्। एमालेका यमलाल कँडेललाई मुख्यमन्त्री नबनाएर शर्मा ओली र दाहालको निर्देशनमा मुख्यमन्त्री बनेका हुन्। ४० सदस्यीय प्रदेशसभामा ठूलो दल कांग्रेसको १४ सिट छ। माओवादीको १३ सिट छ। कांग्रेस र माओवादी मिल्दा त्यहाँको प्रदेश सरकार सुरक्षित देखिन्छ। जहाँँ एमालेको १०, राप्रपा, एकीकृत समाजवादी र स्वतन्त्रको ११ सिट छ। सुदूरपश्चिममा एमाले नेतृत्वको सरकार विश्वासको मत नपाएर ढलिसकेको छ। राजेन्द्रबहादुर रावल बाहिरिएर कांग्रेसका कमलबहादुर शाह मुख्यमन्त्री बनेका छन् । शाहले विश्वासको मत भने लिएका छैनन्। नयाँ गठबन्धनसँगै विश्वासको मत लिन सहज भएको छ। ५३ सदस्यीय प्रदेशसभामा कांग्रेसको १९, माओवादी ११, एमालेको १०, नाउपा ७, एकीकृत समाजावादीको ४,राप्रपा र स्वतन्त्र ११ सिट छ।"
सञ्चालकको मनपरीले सहकारी धराशायी,"सेयर सदस्यले लामो समयदेखि निक्षेप फिर्ता नपाएपछि प्रशासनको शरणमा पुगेका थिए। काठमाडौं : विराटनगर ३ मोरङमा केन्द्र रहेको तुलसी बहुमुखी सहकारी संस्थाका सयौं सेयर सदस्य केही दिनअघि जिल्ला प्रशासन कार्यालय पुगे र सञ्चालकलाई कानुनी दायरामा ल्याउन प्रशासन समक्ष हारगुहार गरे। १० करोड सेयर पुँजी रहेको संस्थाले ४८ करोड कर्जा प्रवाह गरेको उक्त सहकारी सञ्चालकको लापरबाहीले पुँजी जोखिममा परेको र सेयर सदस्यलाई डुबाएको उनीहरूको भनाइ थियो। सेयर सदस्यले लामो समयदेखि निक्षेप फिर्ता नपाएपछि प्रशासनको शरणमा पुगेका थिए। अन्धाधुन्ध देशव्यापी कार्यक्षेत्र लिँदा शिवशिखर बहुउद्देश्यीय सहकारी संस्था पनि धराशायी भएको छ। झन्डै २ दर्जन बढी सेवा केन्द्र र डिपार्टमेन्टल स्टोर खोलेको यसका सदस्यले निक्षम माग्दा पाएका छैनन्। माग्नेको क्रम दैनिक बढ्दैछ। सुर्खेत, मकवानपुर, नेपालगन्ज र बुटवलमा सहकारी चरम संकटमा परिसकेको छ। तुलसी र शिवशिखर त उदाहरण मात्रै हुन्। पछिल्लो समय एकपछि अर्को गर्दै सहकारी संस्था धराशायी बन्दै गएका छन्। कति सहकारीका त सञ्चालक नै फरार छन्। सय बढी सहकारी कार्यालयमा ताला लागेको छ। ७५ प्रतिशत बढी सहकारी निक्षेप फिर्ता गर्न नसक्ने स्थितिमा पुगेका छन्। जसले गर्दा सदस्यको बिल्लीबाठ भएको छ। ३० हजारसम्म जम्मा गरेका सदस्यले पनि निक्षेप फिर्ता पाउन सकेका छैनन्। ३ करोड निक्षेप राखेका एक सदस्य ५ हजार रुपैयाँ पनि फिर्ता नपाएको गुनासो गर्छन्। अहिलेसम्म १० वटा खरेज भएका छन् भने ५ सय बढीको उजुरी परेको छ। देशभरका १ सय ३५ सहकारी जटिल समस्यामा पर्दा ५७ वटा कारबाही सिफारिसमा परेका छन्। यो अवस्था देशभरका सहकारीमा देखिन थालेको छ। ललितपुर महानगरका ३ सय सहकारीमध्ये १० वटा खारेज भइसकेका छन्। ५५ वटा चरम संकटमा छन्। काठमाडौं महानगरपालिकामा १७ सय सहकारीमध्ये १ सय ३५ वटा जटिल समस्यामा छन्। महानगरले ५७ संस्थालाई कारबाही गर्न प्रहरीमा पठाएको छ। त्यसो त गौरीबहादुर कार्की नेतृत्वमा गठन भएको सहकारी जाँचबुझ आयोग २०७० ले पहिचान गरेका १३० सहकारीका समस्या अझै समाधान हुन सकेका छैनन्। सरकारले त्यसमध्ये १२ वटा सहकारीलाई समस्याग्रस्त घोषणा गरेको थियो। तर, ओरेन्टल सहकारीको पक्षमा सर्वोच्च अदालतले फैसला गरेपछि समिति हात झिक्न बाध्य भयो। ओरेन्टलसहित अरू ११ वटा सहकारीका समस्या सल्टाउन सरकार असफल भएको छ। भूमि व्यवस्था, सहकारी तथा गरिबी निवारण मन्त्रालयका सचिव डा दामोदर रेग्मी सहकारीले ११ संस्थाको १ अर्ब ४५ करोड माग दाबीमध्ये ५० करोड निक्षेप फिर्ता गरिसकिएको बताउँछन्। समितिले त्यतिबेलै ओरेन्टलको मात्रै १६ अर्ब दायित्व रहेको सार्वजनिक गरेको थियो। सहकारीको समस्या समाधान गर्न ६ वर्षअघि समिति गठन भएको थियो। यो बीचमा तीन जना अध्यक्ष फेरिए। तर, कुनै काम भएन। चौथो अध्यक्ष काशीराज दाहाल समस्या समाधान गर्ने बाटो छोडी अन्तरक्रिया र गोष्ठीमा रमाइरहेका छन्। समितिले समस्याग्रस्त सहकारीका सञ्चालकको खाता रोक्कादेखि विदेश जानसम्म प्रतिबन्ध लगाइएको छ। सचिव रेग्मीका अनुसार उनीहरूको बैंक खाता रोक्का छ। एक हजार बढी श्रेता माग गरी अनुसन्धान भइरहेको रेग्मी बताउँछन्। सञ्चालक व्यवस्थापनमा हाबी हुँदा सहकारी भद्रगोल भए, पूर्वसचिव गोपीनाथ मैनाली भन्छन्, तीनै तहका सरकारले नियमन गर्न सकेनन्, सदस्यहरू पनि चुप लागेर बसे। फितलो नियमन, सञ्चालकको मनोमानी र सदस्यको गैरजिम्मेवारीपनका कारण सहकारी भद्रगोल अवस्थामा पुगेका हुन्। सहरी क्षेत्रमा मात्र होइन, ग्रामीण क्षेत्रसम्म अधिकांश सहकारी अस्तव्यस्त छन्। सहर केन्द्रित र ठूला सहकारीमा बढी जोखिम छ। उच्च तह तथा प्रभुत्व व्यक्तिले नेतृत्व लिएका सहकारी झन् धराशायी भएका छन्। सहकारीमा चरम बेथिति भयो। सम्हाल्न सकिने स्थिति छैन, मैनाली भन्छन्, राज्यले सहकारीलाई नियमन गर्न सकेन। दर्ता गरेर मात्र छोड्दा यस्तो स्थिति आयो। देश संघीयतामा गएसँगै तीनै तहका सरकारले नियमन गर्न पाउँछन्। तर, कसैले पनि प्रभावकारी नियमन गर्न सकेका छैनन्। फितलो नियमनका कारण सञ्चालकमा मनोमानी बढ्दै गएको छ। अहिले धेरै सहकारी समस्यामा छन्। उनीहरूको बचत फिर्ता नहुने डर छ, रेग्मी भन्छन्, समितिमा पठाउनुपूर्व बचत फिर्ताको कार्ययोजना गर्न लगाउने र बचत सुरक्षित गराउने छलफल विधिबाट अघि बढेका छौं। उनका अनुसार सञ्चालकलाई अधिकार दिइयो। बचतकर्ता ब्याजमै मख्ख परे । धितोबिना ऋण लिएर जग्गामा लगाए । सहकारी विभागका अनुसार देशभर २९ हजार ८ सय ८६ सहकारी छन्। १० खर्बको कारोबार गर्छन्। ४ खर्ब ७७ अर्ब ९६ करोड निक्षेप संकलन गरी ४ खर्ब २६ अर्ब २६ करोड कर्जा प्रवाह गरेका छन्। सेयर पुँजी १ खर्ब पुगेको छ। काठमाडौं उपत्यकामा ७५ प्रतिशतभन्दा बढी सहकारी धराशायी भएका छन्। विषयका आधारमा बचत तथा ऋण ३९, कृषि सहकारी ३८, बहुउद्देश्यीय सहकारी १३ र अन्य सहकारी १० प्रतिशत छन्। तर, सबैले खुलेआम बचत तथा ऋण मात्रै गर्दा समस्या आएको जानकार बताउँछन्। पूर्वसचिव मैनाली भन्छन्, एक व्यक्ति धेरैमा सदस्य हुने। तर, कुनै संस्थामा पनि चासो नदेखाउँदा सहकारी डुब्न बल पुगेको हो। सञ्चालकको मनोमानीका कारण सहकारी डुब्न थालेको उनको दाबी छ। सहकारी विज्ञ सुदर्शन ढकाल भन्छन्, सहकारीमा सञ्चालक वा सेयर सदस्यको धितो राखेर लगानी गरिन्छ। तर, सीमित व्यक्तिले प्रयोग गर्छन्। यसबाट निजी व्यवसाय गर्छन्। यसले जोखिम बढाएको छ । सहकारी ऐन २०७४ र नियमावली २०७५ प्रभावकारी कार्यान्वयन हुन सकेको छैन। सहकारी ऐन खत्तम भयो। नियमन गर्न सकिने ठाउँ छैन, पूर्वसचिव ढकाल भन्छन्, जनताको सुरक्षा सरकारले लिनुपर्ने हो। तर, राष्ट्र बैंक, अर्थ मन्त्रालय बेवास्ता गर्छन्, राजनीतिक व्यक्ति सहकारी सुधार्न चाहँदैनन्। राष्ट्रिय सहकारी महासंघका सञ्चालक एवं राष्ट्रिय सहकारी बैंकका अध्यक्ष केबी उप्रेती ऋण चलाएका सञ्चालकले तत्काल तिर्नुपर्ने बताउँछन्। महासंघले गत पुस महिनामै ऋण नतिर्ने सहकारीका सञ्चालक तथा सदस्यको जग्गा रोक्का राख्न सरकारलाई अनुरोध गरे पनि सरकारले जग्गा रोक्का राखेको छैन। महासंघले ऋण चलाउने सञ्चालक तथा ऋणी सदस्यको जग्गा रोक्का राख्दै ऋण तिर्न जिल्ला प्रशासन कार्यालयमार्फत ताकेता गर्ने निर्णय गरेको थियो। तर, अदालतले निर्णय नगर्दासम्म जग्गा रोक्का राख्न नमिल्ने उपरजिस्ट्राार टोलराज उपाध्याय बताउँछन्। महासंघले उप्रेतीको संयोजकत्वमा समस्या समाधान उपसमिति गठन गरेको छ। उक्त समितिको बैठकले गत पुस ११ गते सहकारी ऐन २०७४ को दफा ८४ को व्यवस्था कार्यान्वयन गर्न सरकार गुहारेको थियो। सहकारीका सञ्चालक तथा कर्मचारीले ऋण नतिरी समस्या समाधान अभियानले निष्कर्ष निकालेको छ। उपरजिष्ट्रार उपाध्याय सहकारीमा विश्वासको कमी हुँदा विकराल स्थिति आएको बताउँछन्। नेपाल राष्ट्र बैंकका उपकार्यकारी निर्देशक डा रमेश चौलागाई सहकारी स्वनियमनमा चल्ने भनिए पनि व्यवहारमा त्यसो नहुँदा समस्या आएको बताउँछन्। सहकारी ऐन २०७४ र नियमावली २०७५ मा ५० करोडभन्दा बढीको कारोबार गर्ने सहकारीको राष्ट्र बैंकबाट नियमन गर्ने प्रावधान छ। तर, राष्ट्र बैंकले नियमन गरेको छैन। राष्ट्र बैंकका सञ्चालक डाचिन्तामणि शिवाकोटी कानुन अभावका कारण सहकारीमा समस्या आएको बताउँछन्। प्रतिवेदन बुझाउनका लागि मात्रै राष्ट्र बैंकले नियमन गर्ने उनको भनाइ छ। कारबाही गर्ने अधिकार दिएमा सहकारीको नियमन, सुपरीवेक्षण गर्न राष्ट्र बैंक तयार छ, शिवाकोटी भन्छन्। नेपाल राष्ट्र बैंकअन्तर्गत दोस्रो तहको नियमनको विषय केही वर्षअघि निरन्तर उठिरहे पनि सरकार ठोस निर्णयमा पुग्न सकेको छैन। बजेट र मौद्रिक नीतिमा दोस्रो तहको नियमनको चर्चा चले पनि थप प्रक्रिया अघि नबढिरहेको अवस्थामा राष्ट्र बैंक ऐन नै संशोधन गरी नियमन गर्ने प्रावधान ल्याउन थालिएको छ। उपनिर्देशक चौलागाई ५० करोडभन्दा माथिका सहकारीको नियमन गर्न राष्ट्र बैंकलाई कठिन हुन सक्ने बताउँछन्। पहिलो चरणमा १ अर्बभन्दा माथिको कारोबार गर्ने सहकारीलाई नियमन गर्न सकिन्छ, चौलागाईं भन्छन्, तर, सहकारीलाई नियमन गर्न राष्ट्रबैंक ऐन आउन समय लाग्न सक्छ। ललितपुर महानगरपालिकाले भने ऐन, नियममा नचल्ने सहकारी खारेज गरेको छ। महिला सीप विकास, प्रयास, कुसुन्ती बहुउद्देश्यीय सहकारी खारेज गरिएको हो। एभरग्रीन र पारषीदेवी महिला विकास बचत तथा ऋण सहकारी, बडीखेल पर्यटन, राजवृक्ष जडिबुटी, एभरेस्ट कृषि, रातोसूर्य सञ्चार र भृगेश्वर उपभोक्ता सहकारी खारेज पनि गरिएको छ। महानगरपालिकाका प्रमुख प्रशासकीय अधिकृत गणेश अर्याल कानुनी फ्रेमवर्कमा नआएका संस्था खारेज गरिएको बताउँछन्। उनका अनुसार मृत ४५ , १० बिरामी र अन्य स्वस्थ सहकारी छन्। ललिधतपुर महानगर कार्यक्षेत्रभित्र ३ सय सहकारी छन्। महानगरपालिका सहकारी विभागका उपनिर्देशक विमला कोइराला सहकारीमा धेरै समस्या रहेको बताउँछिन्। सम्पत्ति शुद्धीकरण व्यवस्थित गर्न सरकारले सहकारी ऐन २०७४ संशोधन गरी बचतको सीमा २५ लाख बनाउने प्रस्ताव गरिएको छ। तर, राष्ट्रिय सहकारी महासंघका अध्यक्ष मिनराज कँडेल विकृति फैलियो भन्दैमा बचतको सीमा तोकेर सहकारीलाई खुम्च्याउन नहुने बताउँछन्। २५ लाख रुपैयाँ मात्रै राख्न पाउने व्यवस्था कार्यान्वयन गर्न नदिइने उनको भनाइ छ।"
अग्निजन्य हिंसाबाट महिला बढी पीडित,"काठमाडौं : एक ठाउँमा बाटोमा हिँड्दै थिएँ। मानिसहरूको भीड थियो। जलेको मुख सलले पूरै छोपेकी थिएँ। एक्कासि ठूलो हावा आयो। सल उडायो। छोपिएको अनुहारमा सबैको आँखा पर्यो। सबै जना मलाई देखेर डराए। किन यसरी हिँडेको ? हाम्रो बच्चा डरायो भने ? मलाई थर्काए। सरकारमा जाँदा तिमीहरू अपांग होइन भन्छन्। हामी समाजमा कसरी बाँच्ने ? अग्निजन्य हिंसापीडित सीता तामाङले सोमबार एक कार्यक्रममा सुनाएकी आफ्नो व्यथाको अंश हो यो। उनीजस्तै सिम्रन केसीले पनि अनुभव सुनाइन्। यस्ता हिंसाका पीडितलाई पनि अपांगतामा समेट्नुपर्ने माग उनले राखिन्। हामीले कति पीडा भोगेका छौं ? उपचार महँगो छ। के जलेका पीडा कम हुन् ? के हातखुट्टा भाँचिनुपर्ने हो अपांग हुनलाई ?, उनले प्रश्न गरिन्। संस्थाहरूले सहयोग गरेकाले यो अवस्थामा आउन सकेको उनको भनाइ थियो। तामाङ र केसीसहित थुप्रै पीडितले आफूहरूका लागि सरकार गम्भीर नभएको गुनासो गरे। यसका लागि सरकारले कानुन संशोधन गर्नुपर्ने माग उनीहरूले गरे। तेजाब तथा अन्य घातक रासायनिक पदार्थको नियमनका सम्बन्धमा व्यवस्था गर्न बनेको कानुनले अग्निजन्य घटनाका सबै पक्षलाई सम्बोधन गर्न नसकेको पीडितको गुनासो छ। अधिवक्ता शशी बस्नेतले कानुन संशोधन गर्नुपर्ने बताइन्। एसिड घटनामा २० वर्ष कैद र जरिवाना छ भने अग्निजन्य हिंसामा ५ देखि ८ वर्ष कैद र जरिवाना राखिएको छ, उनले भनिन्, कानुनमै विभेद छ। अग्निजन्य हिंसा तथा दुर्घटनाबाट ८१ प्रतिशत प्रभावित भएको अध्ययनले देखाएको छ। काठमाडौंमा सोमबार बीभीएस नेपाल र एक्सन एड नेपालले आयोजना गरेको कार्यक्रमका सहभागीले यस्ता हिंसामा सबैभन्दा बढी महिला प्रभावित हुने गरेका बताए। बीभीएस नेपालका कार्यक्रम व्यवस्थापक श्रीकृष्ण थापाले एसिड तथा अग्निजन्य हिंसा तथा दुर्घटनाका एकिन डाटा नभएको सुनाए। २०७६७७ को डाटा हेर्दा ७६ हजार ७ सय ८० जना घाइते भएका थिए। उनका अनुसार विश्वभर यस्ता घटनाबाट १ लाख ८० हजार जनाको मृत्यु हुने गरेको छ। देशका सात प्रदेशमध्ये सबैभन्दा बढी बागमतीमा ३१ प्रतिशत र दोस्रो मधेसमा २९ प्रतिशत छ। उनका अनुसार अग्निजन्य घटना दुर्घटना, आत्मदह र हिंसा गरी तीन प्रकारका छन्। त्यसमा पनि धेरै घटना हिंसाका छन्। कुरूप शब्दको प्रयोग हटाउन माग अग्निजन्य वा एसिडबाट जलेकाहरूको हकमा कुरूप शब्द प्रयोग गर्न नहुने अधिवक्ता बस्नेतले बताइन्। जलेको शरीर वा अनुहारलाई कुरूप शब्द प्रयोग गरेर झनै विभेद हुन्छ, समाजले बहिष्कार गर्छ। अर्कोतिर लाञ्छना र विभेद हुदा कस्तो कारवाहि हुन्छ भन्ने छैन, उनले भनिन्। बीभीएस नेपालका संरक्षक भूषण दाहालले आगो निभाउने यन्त्र प्रहरीसँग उपलब्ध हुनुपर्ने बताए। अग्निजन्य घटनामा उपचारका लागी सरकारले पर्याप्त बजेट छुट्याउनुपर्ने उनको भनाइ थियो। सहज रूपमा बाँच्न पाउने मौलिक हक भए पनि जघन्य अपराधको कानुन फितलो हुँदा समस्या बढ्दै गएको त्रिवि शिक्षण अस्पतालको बर्न वार्डमा कार्यरत अर्चना रञ्जितले बताइन्।"
किन टिकेन ओलीप्रचण्ड गठबन्धन ?,"बालकोटमा बनेको गठबन्धन तोडेर प्रचण्डले फागुन १२ गते कांग्रेससहितको आठ दलको नयाँ समीकरण बनाएका हुन्। काठमाडौं : एमाले अध्यक्ष केपी शर्मा ओली र माओवादी अध्यक्ष पुष्पकमल दाहालको सम्बन्ध यसपटक दुई महिनामै टुटेको छ। बालकोटको बार्दलीमा गत पुस १० गते पुनर्मिलन भएका शीर्ष दुई नेता राष्ट्रपति निर्वाचनको उम्मेदवारी दर्तासम्म आइपुग्दा बिछोडिएका हुन्। एमालेले सोमबार समर्थन फिर्ता लिँदै सरकार छाडेको छ। यससँगै उक्त पार्टी प्रमुख प्रतिपक्षीको कित्तामा पुगेको छ। दाहाल एमालेसहित १ सय ६९ सांसदको समर्थनमा प्रधानमन्त्री नियुक्त भएका थिए। त्यस बेला कांग्रेस सभापति शेरबहादुर देउवाले प्रधानमन्त्री पद दिन अस्वीकार गरेपछि दाहाल ओलीसँग पुनः सम्बन्ध गाँस्न पुगेका थिए। तब एमालेसहित सात दलको नयाँ गठबन्धन बनेको थियो। त्यस क्रममा माओवादीबाट दाहाल प्रधानमन्त्री र राष्ट्रपति एमालेलाई दिने सहमतिभएको थियो। तर, उक्त सहमतिविपरीत दाहालले राष्ट्रपतिमा कांग्रेस नेता रामचन्द्र पौडेललाई साथ दिएका छन्। बालकोटमा बनेको गठबन्धन तोडेर दाहालले यही फागुन १२ गते कांग्रेससहितको आठ दलको नयाँ समीकरण बनाएका हुन्। त्यस क्रममा दाहाल साढे २ वर्ष, त्यसपछि माधवकुमार नेपाल एक वर्ष र चुनाव गराउने गरी अन्तिममा डेढ वर्ष शेरबहादुर देउवा प्रधानमन्त्री हुने सहमति बनेको चर्चा छ। यही गठबन्धनबाट पौडेल राष्ट्रपति उम्मेदवार बनेका हुन्। एमालेले उपाध्यक्ष सुवासचन्द्र नेम्बाङलाई राष्ट्रपति उम्मेदवार बनाएको छ। नयाँ गठबन्धन बनेसँगै राप्रपा तत्काल सरकारबाट बाहिरिएको थियो। एमालेले भने तत्काल सरकार नछाडी राष्ट्रपति निर्वाचन अर्थात् फागुन २५ गतेसम्म पर्खने रणनीति बनाएको थियो। ओलीले पुस १० को सहमति कायम रहेको र त्यहीअनुसार नेम्बाङलाई उम्मेदवार बनाएको बताएका थिए। तर, जेनेभा जान लागेकी परराष्ट्रमन्त्री डा विमला राई पौड्याललाई कूटनीतिक सम्बन्धमा असर पर्ने गरी प्रधानमन्त्रीले रोके। उनले अन्य मन्त्रीलाई पनि विनाविभागीय बनाउने वा बर्खास्त गर्ने तयारी गरे। प्रधानमन्त्री दाहालले राष्ट्रको बदमान र पार्टीबाट गएका मन्त्रीलाई अपमान हुने काम गर्न थालेको भन्दै एमाले सोमबार सरकारबाट निस्किएको हो। डा पौड्यालको जेनेभा भ्रमण रोकेपछि विषयमा प्रधानमन्त्री दाहालको सर्वत्र आलोचना भएको छ। एमाले सचिवालय बैठकले न्यूनतम साझा कार्यक्रम दाहालले कार्यान्वयन नगरी सहमति उल्लंघन गरेको ठहर गरी सरकार छाड्ने निर्णय गरेको उपाध्यक्ष विष्णुप्रसाद पौडेलले बताए। त्यस्तै मुलुकको हित, स्थिरता र समृद्धिको मर्मविपरीत कार्य गरेकाले दाहाल नेतृत्वको सरकारलाई दिएको विश्वासको मत फिर्ता लिने निर्णय पनि बैठकले गरेको छ। राष्ट्रपति निर्वाचनमा सहमति हुन नसकेपछि अधैर्यपूर्वक निर्णय नगर्ने भनी सरकारमा रहेर काम गर्ने सोच बनाएकामा प्रधानमन्त्रीले एमाले र एमालेका मन्त्रीहरूका सन्दर्भमा दिएको अभिव्यक्ति र व्यवहारका कारण सरकार छाड्ने निर्णयमा पुगेको उपाध्यक्ष पौडेलले बताए। मन्त्रिपरिषद्को निर्णयका आधारमा जेनेभा जान लाग्नुभएका परराष्ट्रमन्त्रीलाई अन्तिम क्षणमा अकारण नजान निर्देशन गर्नुभएको छ, पौडेलले भने, हामीलाई सरकार छाड्न, नभए उहाँले हटाउने वा बिना विभागीय मन्त्री बनाउने अभिव्यक्ति दिनुभएपछि सरकारमा रहिरहन उचित देखेनौं। बैठकले तत्काल संघीय सरकारलाई दिएको समर्थन फिर्ता लिने र सरकारबाट बाहिरिने निर्णय गरेको उनले बताए। एमालेबाट पौडेलसहित ८ मन्त्री थिए। पौडेल उपप्रधान तथा अर्थमन्त्री, डा विमला राई पौड्याल परराष्ट्रमन्त्री, हरिराज उप्रेती रक्षामन्त्री, पदम गिरी स्वास्थ्य तथा जनसंख्यामन्त्री थिए। यस्तै, दामोदर भण्डारी उद्योग वाणिज्य तथा आपूर्तिमन्त्री, भगवती चौधरी महिला बालबालिका तथा ज्येष्ठ नागरिकमन्त्री, ज्वालाकुमारी शाह कृषि तथा पशुपन्छी विकासमन्त्री, राजेन्द्रकुमार राई भूमि व्यवस्था तथा सहकारी गरिबी निवारणमन्त्री थिए। उनीहरू आठै जनाले सोमबार राजीनामा दिएका छन्। नागरिक अभियन्ता श्याम श्रेष्ठ ओलीदाहाल गठबन्धनले निरन्तरता नपाउनुमा तीनचार कारण रहेको बताउँछन्। ओली प्रचण्ड सम्बन्धमा भत्किनुमा राजनीतिक धोकाधडीको हिस्सा छ। कहिले देउवालाई प्रचण्डले, कहिले प्रचण्डले ओलीलाई, कहिले ओलीले प्रचण्डलाई दिएको धोकाको परिणाम देखिँदै आएको छ, विश्लेषक श्रेष्ठ भन्छन्, ओली र प्रचण्डबीच सशस्त्र द्वन्द्वदेखि नै केमिस्ट्री मिलेको देखिँदैन। केमिस्ट्री नमिल्दा नै दुईतिहाइ बहुमतको सरकार ढल्यो। नेकपा टुक्राटुक्रा भयो। उनका अनुसार तेस्रो कारण भनेको भूराजनीतिक दबाब हो। नेपालमा वामपन्थी मिले भूराजनीतिमा भुइँचालो नै आउने गरेको श्रेष्ठको ठम्याइ छ।भारतीय विदेशसचिव विनयमोहन क्वात्राको गतिविधि पनि ओली र प्रचण्डको सम्बन्ध तोड्नुमा नै केन्द्रित थियो, उनी भन्छन्, नेपालमा आएर उनले वामपन्थी गठबन्धन तोडे। वामपन्थी मिले भू राजनीतिकमा भुइँचालो नै आउँछ। तर, अरू मिल्दा कुनै दबाब नै हुँदैन। वामपन्थी मिल्न नदिन विदेशी चलखेल हुने गरेको उनको भनाइ छ। मिल्नै दिँदैनन्। मिले भने त्यसलाई तोड्न पूरै शक्ति लगाउँछन्। अहिले पनि त्यही भएको हामीले देखिरहेका छौं, उनी भन्छन्। एमाले र माओवादी मिलेर २०७४ को निर्वाचन लडेका थिए। त्यसपछि पार्टी एकता भई नेकपा बनाएका थिए। आन्तरिक द्वन्द्व चर्किएसँगै केही वर्षमै उक्त एकता भंग भएको थियो। त्यसपछि टुटेको सम्बन्ध गत पुस १० मा गाँसिएको थियो। माओवादी सचिव दीनानाथ शर्मा विचारको अन्तरले नै ओलीदाहाल सम्बन्ध टुटेको बताउँछन्। दुई महिने गठबन्धन भत्किनुका पछाडि अरूले भनेजस्तो स्वार्थ मात्रै केन्द्रित नरहेको उनको भनाइ छ। मान्छेले स्वार्थको कारण ओली प्रचण्ड गठबन्धन टुटेको भन्छन्। तर, त्यो होइन विचारको अन्तर नै हो, शर्मा भन्छन्, कांग्रेससहित पहिलाको पाँचदलीय गठबन्धन संविधान र संघीयताको रक्षाका लागि बनेको थियो। नटुट्नु थियो, टुट्यो। वामपन्थी गठबन्धन राम्रो होला भन्ने थियो तर भएन। ओलीका क्रियाकलापले गठबन्धन भत्किएको दाबी उनी गर्छन्। हामीलाई उहाँमा संघीयताप्रति प्रतिबद्धता होला। पहिलाका कदममा प्रायस्चित भएको होला भन्ने थियो। तर, पहिलाकै कदम सही भन्न थाल्नुभयो, उनी भन्छन्, यसले नै आशंका पैदा भयो र यो परिस्थीति सिर्जना भयो। एमालेभन्दा अघि राप्रपाले सरकार छाडेको थियो। उक्त पार्टीबाट राजेन्द्र लिङदेन उपप्रधान एवं ऊर्जा, जलस्रोत तथा सिँचाइमन्त्री, विक्रम पाण्डे सहरी विकासमन्त्री, धु्रवबहादुर प्रधान कानुन, न्याय तथा संसदीय मामिलामन्त्री, दीपकबहादुर सिंह ऊर्जा, जलस्रोत तथा सिँचाइ राज्यमन्त्री थिए। नागरिकता मुद्दामा सर्वोच्च अदालतले दोषी ठहर गरेपछि रवि लामिछानेले प्रतिनिधिसभा सदस्यसँगै उपप्रधान एवं गृहमन्त्रीलगायत पद गुमाएका थिए। उक्त प्रकरणपछि उनी नेतृत्वको रास्वपाका मन्त्रीले पनि राजीनामा दिएका थिए। रास्वपाबाट लामिछाने उपप्रधान एवं गृहमन्त्री, शिशिर खनाल शिक्षा तथा विज्ञान प्रविधिमन्त्री, डोलप्रसाद अर्याल श्रमरोजगार तथा सामाजिक सुरक्षामन्त्री र डा तोसिमा कार्की स्वास्थ्य तथा जनसंख्या राज्यमन्त्री थिए। एमाले र राप्रपाले समर्थन पनि फिर्ता लिए पनि रास्वपाले भने कायमै राखेको छ। सरकार बनेको दुई महिनामा नै १६ जना मन्त्री बाहिरिएका छन्। रास्वपाले सरकारलाई दिएको समर्थन कायमै राख्ने भएको छ। रास्वपाका सहमहामन्त्री कविन्द्र बुर्लाकोटीले समर्थन तत्काल फिर्ता नलिने जानकारी दिए। पार्टीको बैठकपछि बुर्लाकोटीले भने, सरकारका विषयमा पार्टीको पूर्वनिर्णय कायम छ। तत्काल हामीले समर्थन फिर्ता लिँदैनौं। सरकारबाट भने रास्वपा बाहिरिएको छ। नेपालको राजनीतिमा अर्को घटनाक्रम विकसित नभएसम्म सरकारलाई दिएको समर्थन कायमै रहेको उनको भनाइ छ। राष्ट्रपति निर्वाचनमा राष्ट्रिय सहमति गर्ने प्रयास भइरहेको र उम्मेदवारले उम्मेदवारी फिर्ता दिने समय रहेकाले कसलाई मतदान गर्ने भन्नेबारे कुनै निर्णय नभएको उनले बताए। एमाले, रास्वपा र राप्रपा सरकारबाट बाहिरिएपछि दाहालको काँधमा १६ मन्त्रालयको जिम्मेवारी आएको छ। १४ मन्त्रीसहित २ राज्यमन्त्रीले राजीनामा दिएका छन्। सरकारलाई पूर्णता दिने समयमा पनि वन तथा वातावरण र युवा तथा खेलकुद मन्त्रालय दाहालले नै राखेका थिए। एमालेले छोडेका अर्थ, कृषि, उद्योग, भूमि व्यवस्था, स्वास्थ्य, रक्षा, परराष्ट्र र महिला, बालबालिका मन्त्रालयको जिम्मेवारी दाहालको जिम्मेवारी आएका छन्। त्यस्तै राप्रपाले छोडेका ऊर्जा, सहरी विकास र कानुन मन्त्रालय तथा रास्वपा राजीनामा दिएपछि खाली भएको गृह, शिक्षा, सहरी विकास पनि दाहाल कै काँधमा आएका छन्। के हुन्छन् प्रदेश सरकार ? संघमा राजनीतिक समीकरण परिवर्तनका प्रदेश १, लुम्बिनी र गण्डकी प्रदेश सरकार संकटमा देखिएका छन्। जहाँ एमालेको नेतृत्वमा प्रदेश सरकार बनेका छन्। मधेस, बागमती, कर्णाली र सुदूरपश्चिममा भने अहिलेकै सरकारले निरन्तरता पाउन सक्ने देखिन्छ। मधेसमा जसपा, बागमती र कर्णालीमा माओवादीको नेतृत्वमा सरकार छन्। सुदूरपश्चिममा एमाले नेतृत्वको सरकारले विश्वासको मत ल्याउन नसकेर ढलेपछि कांग्रेस नेतृत्वको सरकार छ। नयाँ गठबन्धनसँगै त्यहाँ विश्वासको मत लिन सहज देखिन्छ। प्रदेश १ मा एमालेबाट हिक्मतबहादुर कार्की मुख्यमन्त्री छन्। उनी नेतृत्वको सरकार धरापमा देखिएको छ। ९३ सदस्यीय प्रदेशसभामा बहुमत पाउन ४७ सांसदको समर्थन चाहिन्छ। जसमा एमालेको ४०, राप्रपाको ६ सिट छ। यस हिसाबले कार्कीको पक्षमा ४६ मत मात्रै पुग्छ। नयाँ गठबन्धनको पनि ४६ सिट नै छ। कांग्रेसको २९, माओवादीको १३, एकीकृत समाजवादीको ४, जसपाको १ सिट छ। कांग्रेस, माओवादी, एकीकृत समाजवादी र जसपाको ४७ सिट हुन्छ। सभामुख माओवादीका छन्। प्रदेश १ मा निर्णायक मत सभामुखको हुन्छ। गण्डकीमा एमालेबाट खगराज अधिकारी मुख्यमन्त्री छन्। उक्त प्रदेशमा पहिलो दल कांग्रेस छ। ६० सदस्यीय प्रदेशसभामा कांग्रेसको मात्रै २७ सिट छ। एमालेको २२, माओवादीको ७, नेपाल समाजवादी पार्टीको १, राप्रपाको २, स्वतन्त्र १ सिट छ। यहाँ कांग्रेस र माओवादी गठबन्धनको असर अधिकारी नेतृत्वको सरकारमा पर्नेछ। अधिकारीको सरकार पनि जोखिममा छ। लुम्बिनीमा २९ सिटसहित पहिलो दल रहेको एमालेबाट पोलिटब्युरो सदस्य लीला गिरी पुस २७ गते मुख्यमन्त्री नियुक्त भएका थिए। सरकारमा रहेका माओवादी जसपा, जनमत अनि बाहिर रहेका नागरिक उन्मुक्ति र लोसपाले समर्थन गरेका थिए। यी दल कांग्रेससहितको समीकरणमा लागेपछि मुख्यमन्त्री गिरी संकटमा परेका छन्। उनीहरूले विश्वासको मत फिर्ता लिँदा सरकार स्वतः अल्पमतमा पर्छ। ८७ सदस्यीय लुम्बिनी प्रदेशसभामा बहुमत ल्याउन ४४ सांसद आवश्यक पर्छ। एमालेका २९, कांग्रेसका २७, माओवादीका १०, राप्रपा र नागरिक उन्मुक्तिका ४४, जसपा, जनमत र लोसपाका ३३, स्वतन्त्र २ तथा जनमोर्चा र एकीकृत समाजवादीका ११ सांसद छन्। नयाँ गठबन्धनमा ५४ मत पुग्छ। गठबन्धनबाहिरका एमाले र राप्रपाका ४ जोड्दा ३३ सांसद मात्र हुन्छन्। कुनकुन प्रदेश सरकार सुरक्षित ? मधेसमा एमाले नै ठूलो दल हो। त्यहाँ यसअघिको गठबन्धनका आधारमा तेस्रो दल जसपाले प्रदेश सरकारको नेतृत्व गरेको छ। मुख्यमन्त्री छन् सरोजकुमार यादव। जसपा र जनमतले आधाआधा कार्यकाल मुख्यमन्त्रीको नेतृत्व गर्ने सहमति भएको थियो। एमालेबाट सभामुख छन्। उक्त प्रदेशमा एमालेको २३, कांग्रेसको २२, जसपाको १६, जनमत १३, लोसपा ९, माओवादी ८, एकीकृत समाजवादी ७, स्वतन्त्र ६, राप्रपा, नेपाल संघीय समाजवादी पार्टी र नेउपाको ११ सिट छ। उक्त प्रदेशसभामा १ सय ७ सांसद छन्। एमाले, राप्रपा बाहिरिए पनि सरकारमा कुनै असर पर्दैन। बागमतीमा तेस्रो दल माओवादी केन्द्रका शालिकराम जम्कट्टेल मुख्यमन्त्री छन्। उक्त प्रदेशमा कांग्रेसको ३७, एमाले २७, माओवादीको २१ सिट छ। १ सय १० सदस्यीय प्रदेशसभामा कांग्रेस र माओवादी मिल्दा सहज बहुमत हुन्छ। जहाँ राप्रपा भने बाहिरिइसकेको छ। एमाले बाहिरिँदा त्यहाँको प्रदेश सरकारलाई असर पर्दैन। तर, ठूलो दलको हैसियतमा कांग्रेसले मुख्यमन्त्री दाबी भने गर्न सक्ने देखिन्छ। राप्रपाको १३, एकीकृत समाजवादीको ७, नेमकिपाको ३ र हाम्रो नेपाली पार्टीको २ सिट छ। कर्णालीमा माओवादीबाट रामकुमार शर्मा मुख्यमन्त्री छन्। एमालेका यमलाल कँडेललाई मुख्यमन्त्री नबनाएर शर्मा ओली र दाहालको निर्देशनमा मुख्यमन्त्री बनेका हुन्। ४० सदस्यीय प्रदेशसभामा ठूलो दल कांग्रेसको १४ सिट छ। माओवादीको १३ सिट छ। कांग्रेस र माओवादी मिल्दा त्यहाँको प्रदेश सरकार सुरक्षित देखिन्छ। जहाँँ एमालेको १०, राप्रपा, एकीकृत समाजवादी र स्वतन्त्रको ११ सिट छ। सुदूरपश्चिममा एमाले नेतृत्वको सरकार विश्वासको मत नपाएर ढलिसकेको छ। राजेन्द्रबहादुर रावल बाहिरिएर कांग्रेसका कमलबहादुर शाह मुख्यमन्त्री बनेका छन् । शाहले विश्वासको मत भने लिएका छैनन्। नयाँ गठबन्धनसँगै विश्वासको मत लिन सहज भएको छ। ५३ सदस्यीय प्रदेशसभामा कांग्रेसको १९, माओवादी ११, एमालेको १०, नाउपा ७, एकीकृत समाजावादीको ४,राप्रपा र स्वतन्त्र ११ सिट छ।"
ऋण नतिर्नुको कारण पत्ता लगाउन जरुरी छ,"लघुवित्तले मात्रै गरेर गरिबी शून्य हुँदैन। यसले गरिबी कम गर्न थोरै प्रोत्साहन गर्छ। राष्ट्र बैंकको निर्देशनले लघुवित्तका समस्या समाधान होलान त ? राष्ट्र बैंकले लघुवित्त वित्तीय संस्थाहरूलाई एकीकृत निर्देशन, २०७८ मा संशोधन गर्दै निर्देशन जारी गरेको छ। अब यसको कार्यान्वयन पाटो हो। नयाँ लाभांश प्रस्ताव गर्नेलाई सामान्यतया १५ प्रतिशतभन्दा बढी नगर्नु भनेर लिखित निर्देशन गइसकेको छ। यसबाट अब नैतिक दबाब पनि पर्छ। १५ प्रतिशतभन्दा बढी लाभांश प्रस्ताव गर्नेलाई प्राथमिकतामा राख्दैनौं। यद्यपि, बढी प्रस्ताव गर्नेले विभिन्न कोषमा निश्चित प्रतिशत छुट्ट्याउनु पर्ने व्यवस्था छ। यस्तै, कर्मचारीहरूले व्यावसायिक व्यवहार गरेनन् भन्ने गुनासो आउने गरेकाले अब क्लाइन्टहरूको व्यवहारमा परिमार्जन गर्न २ हप्ताको तालिम गर्न निर्देशन दिएको हो। लघुवित्तको धितो कर्जामा ७ लाखको सीमा किन ? लघुवित्तको धितो कर्जामा ७ लाख रुपैयाँभन्दा बढी दिन नपाइने नयाँ व्यवस्था गरेका छौं। धितो कर्जाले अलिकति बजारलाई बिगार्यो। लघुवित्तको सिद्धान्तभन्दा अलिकति डिपार्चर भएर संस्थाहरूले ह्वारह्वार्ती धितो कर्जा बढाएको रिपोर्टिङ थियो। यसकारण धितो कर्जामा थोरै कडाइ गर्न खोजिएको हो। असल ऋणीलाई २ वर्षपछि १५ लाखसम्म ऋण लिन पाउने व्यवस्थालाई हाल खारेज गरेको छ। ऋण तिर्न नसकेकाको पहिचान गरेर कसरी सहजीकरण गर्ने ? बैंकबाट कर्जा लिएपछि तिर्दैनौं भन्नु अराजक प्रवृत्ति हो। राष्ट्र बैंक यस्तो गलत सोचविरुद्ध जहिले पनि छ। वास्तवमा परिस्थितिजन्य कारणले मर्कामा परेर व्यवसायमा असफल भएका, कुनै रोगका कारण आयआर्जनमा संलग्न हुन नसकेका यस्ता ऋणीहरू कति छन् भनेर खोजेर तथ्यांक प्रस्तुत गर्न १ महिना (फागुन ७चैत ७ गतेसम्म) को समय दिएको छ। परिस्थितिजन्य कारणले तिर्न नसक्ने व्यक्ति र नियतबस तिर्न नचाहने ऋणी जो आन्दोलन गरेर मिनाहा गर्न सकिन्छ भन्ने खालका व्यक्तिहरूको तथ्यांक सम्बन्धित संस्थाबाट तथ्यांक आउनेछ। यसपछि संस्थामा विभिन्न खालका कोषबाट व्यवस्था गरिनेछ। जसमा संस्थाले कुनै कर्जा डुब्न सक्छ भनेर कर्जा नोक्सानी व्यवस्था (लोन लस प्रोभिजनिङ) कोष हुन्छ। यस्तै, संस्थाको ग्राहक संरक्षण कोष, संस्थागत सामाजिक उत्तरदायित्व कोष (सीएसआर) र अनुशासन कायम प्रयोजनका लागि भनेर संकलन गरेको केन्द्रीय कोष हुन्छ। अधिकांश संस्थामा यस्ता खालका कोष हुने भएकाले यसबाट वास्तविक रूपमा परिस्थितिका कारण नसक्नेलाई मिनाहा गर्न सकिन्छ कि भन्नेबारे सम्बन्धित संस्थाले विचार गर्छ। त्यसो भए प्रतिवेदन आएपछि साच्चै मर्कामा परेका ऋणीलाई कहिलेसम्म सहयोग मिल्छ ? अब करिब १ हप्ताजतिमा छुट्टै अध्ययन गर्न उच्चस्तरीय समिति गठन हुन्छ। त्यसले केही रिपोर्ट दिन्छ। यसपछि आवश्यक पर्ने निर्देशन परिमार्जन हुन्छ। अहिलेको बजारलाई यत्ति नै काफी छ। यसको उचित उपयोग गर्नसके अहिलेलाई पर्याप्त छ। एकैचोटी धेरै निर्देशन दियो भने गास निल्नु न ओकाल्नु हुन्छ। यसर्थ अब क्रमशः दिँदै जानेछौं। अध्ययन समितिबाट प्रतिवेदन आएपछि वास्तवमा मर्कामा परेकाहरूको संख्या कति छ ? त्यसको आधारमा हामी छलफल गर्छौं। ऋणीहरूले के कारणले ऋण तिर्न नचाहेका हुन् भन्ने जरो कारण पत्ता लगाउन जरुरी छ। नारा, जुलुस गरेर ऋण तिर्नु पर्दैन भन्ने हो कि वास्तवमा परियोजना नै फेल भएर हो वा नसकेर, बिरामी परेर भन्ने कारणको पहिचान हुनुपर्छ। यसपछि अवस्था हेरेर कोष खर्च गरेर जान सकिन्छ। साथै, यदि कसैले अहिले तिर्न नसक्ने अवस्था छ भने ६ महिनापछि तिर्न समय थप गर्न सिफारिस गर्न सकिन्छ। कसैलाई थप ऋण दिएर सहजीकरण गर्दै व्यवसायहरू सुचारु गर्न भन्न पर्ने हुन्छ। तर, आन्दोलन गरेर तिर्न पर्दैन भन्नेहरू छन् भने तिनीहरूबाट असुली गर्नुपर्ने हुन्छ। यसर्थ ती ऋणीको विभिन्न वर्गीकरण गरिसकेपछि यसअनुसार व्यवस्था गर्नुपर्छ भन्ने राष्ट्र बैंकको मान्यता हो। आवश्यक परे राष्ट्र बैंकले संस्थाको कोष परिचालन गरेर ऋणीलाई सहयोग गर्न नीतिगत रूपमै मद्दत गर्छ। निक्षेपकर्ताकै पैसा परिचालन हुने भएकाले यसरी आन्दोलनमा उत्रेका ऋण सदस्यबाट कति निक्षेप जोखिममा छ ? ठ्याक्कै कति निक्षेपकर्ता धरासायी हुन्छन् भन्ने कुरा प्रतिवेदन आएपछि थाहा हुन्छ। यद्यपि, धेरै ठूलो आँकडा छैन। अनुमानित ५ प्रतिशतदेखि १० प्रतिशत जति हुनसक्छ। नारा जुलुस गर्ने ऋणीहरू सीमित ठाउँमा मात्रै देखिएका हुन्। लघुवित्तबाट करिब ३७ लाख ऋणीले करिब ४ खर्ब ५७ अर्ब रुपैयाँ जति कर्जा प्रवाह भएको छ। लघुवित्तमा अधिकांश ऋण करिब ९० प्रतिशत असल ऋणी अर्थात् समयमै तिर्नेहरू छन्। लघुवित्तले धेरै सपार्यो भन्नेहरू पनि अधिक छन्। तर, राम्रा कुरा उजागर हुन सकेको छैन। वास्तवमा लघुवित्त संस्थाले लिएको पैसा बैंक तथा वित्तीय संस्था (वाणिज्य, विकास बैंक र वित्त कम्पनी)बाट लिएको सापटी हो। साथै, लघुवित्तले साना निक्षेपकर्ताबाट संकलित गरेको बचतको रकम र थोरै रकम लगानीकर्ताको पैसा (कोर क्यापिटल, सेयर क्यापिटल)को योगबाटै ऋण दिने हो। बैंक तथा वित्तीय संस्थाहरूले आम सर्वसाधारणको निक्षेपबाटै लघुवित्तलाई सापटी दिएको हो। यसैले उनीहरूले जसरी पनि लघुवित्त तथा ऋणीबाट असुली गर्नुपर्ने अवस्था हुन्छ। यसर्थ परिस्थितिका कारण ऋण चुक्ता गर्न नसक्नेहरूका बाहेक अरू ऋणीहरूबाट असुल गर्न जुनसुकै प्रक्रिया अपनाउनुपर्ने सृजना हुन्छ। ऋणीहरूलाई वास्तविक अप्ठ्यारोमा परेका, तत्कालै समस्यामा परेका र तिर्न नचाहने ऋणीहरू भनेर वर्गीकरण गरेर आएपछि मात्रै प्रक्रिया अगाडि बढाउन बेस हुन्छ। लघुवित्त संस्थाविरुद्धको संघर्ष समिति गठन भएर लघुवित्त खारेजै हुनुपर्छ भनेर लागेका छन्। यो कत्तिको उपयुक्त हो ?यो गलत सोच हो। लघुवित्त सञ्चालनको ३० वर्षभन्दा बढीको इतिहासलाई आवेगमा आएर खारेज गर्नुपर्छ भन्नु मुख्र्याइँ हो। यसरी बुझ्न हुँदैन। केही कमीकमजोरी भए सरकार, राष्ट्र बैंक, संस्था सबै पक्षले सुधार गर्नुपर्छ। ऋणी आफैं पनि स्वनियममा बस्नुपर्छ। ३४ ओटा संस्थामा कर्जा लिने काम ऋणीले होसमै गरेका हुन्। कर्जा लिन सजिलो छैन। परिवारदेखि समूह सदस्यले समेत हस्ताक्षर गर्नुपर्छ। सबैको रेखदेखमै कर्जा पारित हुने हो। यस्ता यावत कुुरा हेरिरहँदा खारेज गर्ने भनेर कच्चा कुरा गर्नु हुँदैन। बरु गल्ती कमजोरी भए गुनासो गरे संस्थाले सुधार गर्न पछि हट्नु हुन्न। केन्द्रीय बैंकको सुपरभिजन पुगेन भन्ने गुनासो पनि छ। यसैले राष्ट्र बैंकले नीतिमा सुधार गरेर सुपरीवेक्षण बढाउन लाग्नुपर्छ भनेर महसुस भएको छ। लघुवित्त संस्थाले चर्को ब्याज र सेवा शुल्क लियो भनेर ऋणीहरू आन्दोलित छन्। के यसमा केन्द्रीय बैंकको अनुगमन फितलो भएकै हो त ? सेवा शुल्क बढी लिएकोमा राष्ट्र बैंकले लघुवित्त कम्पनीलाई फिर्ता गर्न निर्देशन दिइसकेको छ। करिब १ अर्ब ६० करोड ६२ लाख रुपैयाँ फिर्ता गर्न भनिएको थियो। अर्थ मन्त्रालयलाई सो फिगर दिइएको थियो। कतिपय संस्थाले फिर्ता गरिसकेको जानकारी गराएका छन्। ब्याजदर १५ प्रतिशतभन्दा बढी लिन नपाइने व्यवस्था कार्यान्वयन भएको छ। बढी लिएको भनेर सम्बन्धित लिखितमा आएको छैन। लिखितमा आए कारबाही गर्छौं। तर, मिटरब्याजी, लघुवित्त र सहकारीबीचमा कनेक्सन भएकाले धेरै ब्याज लियो भन्ने हल्लामा केन्द्रीय बैंक पछि लाग्दैन। एक वर्षसम्मको कर्जाको सेवा शुल्क डेढ प्रतिशत मात्रै लिनुपर्ने व्यवस्था छ। बढी लिएको जानकारीमा आए तत्काल कारबाहीको प्रक्रियामा जान्छ। धेरै लघुवित्त हुँदा अस्वस्थ प्रतिस्पर्धा भएकै हो। अनुगमन नै नगरी उत्पादनमुलक क्षेत्रमा मात्रै नभई बोलाई बोलाई जसरी पनि समूह सदस्यलाई ऋण दिने प्रवृत्ति भए। अनुगमन पाटोमा त चुकेकै हो नि होईन र ? विकृति देखिएको छ। यसलाई हामी स्वीकार्छौं। हामीलाई अब थाहा भयो। त्यसैले अब सच्चिँदै छौं। यसकारण एक व्यक्तिले एउटा लघुवित्तबाट मात्रै ऋण लिन पाइन्छ भनेर सर्कुलर ल्याएका हौं। लघुवित्त र अरू बैंकको सिद्धान्त फरक भन्ने बुझिदिनु पर्छ। लघुवित्त लगानी गरेर असुल गर्ने मात्रै माध्यम होइन। अनुगमनमा केही संस्था चुकेका छन्। सबै होइन। केही राम्रा पनि छन्। तर, केहीले बैंकिङ बिजनेस हो भनेर ह्वारह्वार्ती ऋण दिएर ब्याज उठाएर नाफा कमाउने होड पनि छ। यी संस्था सच्चिनु पर्छ। डुब्लिकेसन घटाउने मुख्य दायित्व राष्ट्र बैंकको होइन, सम्बन्धित संस्थाको हो। कुल ऋणको आधा मात्रै उत्पादन मुलकमा गएको भन्ने अनुमान गरेका छौं। यस्तो नियन्त्रण गर्न अब नीतिमार्फत शाखा विस्तारमा कसिलो बनाउँदै जानुपर्छ। मर्जर र एक्जिबिसनलाई जोड गरेर ३० देखि ३५ ओटा लघुवित्तमा सीमित हुन उपयुक्त हुन्छ। अहिले ६४ ओटा छन्। ७ ओटा जतिले मर्जर प्राप्तिको निवेदन दिइसकेका छन्। यसपछि पनि लघुवित्तको मर्जर, प्राप्ति जारी रहन्छ। लघुवित्तको सिद्धान्त गरिबी न्यूनीकरण गर्ने हो। ३ दशकमा न्यूनीकरण गर्न सफल भयो त ? लघुवित्तले मात्रै गरेर गरिबी शून्य हुँदैन। यसले गरिबी कम गर्न थोरै प्रोत्साहन गर्छ। लघुवित्तले करिब ५१० प्रतिशत जति गरिबी न्यूनीकरणमा टेवा पुर्याउँछ। कुल बैंकिङ प्रणालीमा ५० खर्र्ब रुपैयाँ बराबरको कर्जा प्रवाह भएको छ भनेर भ्यालुएड कति भएको छ भन्न गाह्रो छ। लघुवित्तमा जम्मा ४ खर्ब कर्जा प्रवाहले गरिबी नै शून्य पार्न सक्दैन। थोरै गरिबी घटाउन सहयोगीको भूमिका मात्रै खेलेको छ। निमिट्यान्न पार्न सक्दैन। प्रस्तुति : ममता थापा"
चर्को ब्याजदरविरुद्ध व्यवसायी सडकमा,"धनगढीअछाम : चर्को ब्याजदरको विरुद्धमा सुदूरपश्चिमका व्यवसायीहरू आआफ्नो ब्यवसाय बन्द गरेर सडकमा उत्रिएका छन। उनीहरूले, २० गतेसम्म हरेक बिहान ११ बजेसम्म आआफ्नो व्यवसाय बन्द गरेर बजारमा प्रदर्शन गर्ने तालिका सार्वजनिक गरेका छन्। कैलाली र अछामलगायतका जिल्लामा सोमबार व्यवसायीहरूले प्रदर्शन गर्नुका साथै आआफ्नो ब्यवसाय बन्द गरेर बैंकहरूलाई दबाब दिएका छन्। प्रदेशको राजधानी धनगढीमा सोमबारदेखि हरेक दिन बिहान ११ बजेसम्म व्यवसाय नै बन्द गरी बजारमा प्रदर्शन सुरु भएको छ। बैंकहरूले लिएको बेलाको भन्दा दोब्बर ब्याजदर पुर्याएको छ। व्यवसाय नै सुस्ताएको बेला बैंकको ब्याज अचानक बढेर दोब्बर भएपछि व्यवसायीहरू समस्यमा परेका छन्। सरकारले पनि ब्यवसायीको मागहरू बारे चासो लिएको छैन कैलाली उद्योग वाणिज्य संघका अध्यक्ष पुष्पराज कुँवरले भने। व्यसायीहरूले बैंकले दिने बेलाभन्दा दोब्बर पारेको ब्याज घटाउनुपर्ने, सेवाशुल्कमा गरिएको वृद्धि फिर्ता हुनुपर्ने, लिलाममा चढाइएको निर्णय फिर्ता हुनुपर्ने, ब्याज बुझाउने समय ३५ दिनसम्म नियमित मान्नुपर्ने, पर्यटनको क्षेत्रमा कर्जा प्रवाह गरिनुपर्नेलगायतका मागहरू अघि सारेका छन्। अहिले बैंकको लगानी ठप्प छ। विलासितामा लगानी नगरेपनि, आर्थिक गतिविधि बढ्ने शीर्षकमा कर्जा खोलिनुपर्छ। पर्यटनमा लगानी गरिनुपर्छ होटल व्यवसायी संघ कैलालीका अध्यक्ष कलम बमले भने। उनले बैंकले लगानी नगर्ने तर गरेको लगानीमा ब्याज दोब्बर पारेपछि समस्या भएको बताए। आर्थिक अवस्था खस्किँदै गएपछि बैंकहरूले ब्याजदर बढाएका थिए। कोरोनाका कारण धरासायी भएका व्यवसायीहरूको समस्याका बारेमा बैंकहरू उदासीन रहेको व्यवसायीहरूले आरोप लगाएका छन्। अछाममा पनि उद्योगी व्यवसायीहरू सडकमा उत्रिएका छन। बैंक तथा वित्तीय संस्थाहरूले लिँदै आएको चर्काे ब्याजका कारण व्यवसायी र सर्बसाधारण ठूलो मार खेप्नु परेकाले भन्दै चरणबद्ध संघर्षहरूका कार्यक्रम गरेको उद्योग बाणिज्य संघ अछामले जनाएको छ। चर्को ब्याजदरले व्यवसायी, किसान लगायत आर्थिक अवस्था कमजोर भएका व्यक्तिहरू मारमा परेको भन्दै व्याजदर घटाउन बाध्य गराउने उद्देश्यका साथ विरोध कार्यक्रमहरू तय गरिएको उद्योग वाणिज्य संघका अध्यक्ष महेन्द्र कडायतले जानकारी दिए। सोमबारदेखि संघर्षको कार्यक्रम सुरु भएको उनले बताए। सोमबार साँफेबगर बजारमा बैंक तथा वित्तीय समस्या समाधानका लागि र्याली निकालिएको छ। व्यवसायीहरूले बंैक कर्जा तथा वित्तीय समस्या समाधान गर, व्यापारी एक हौं, व्यवसायीका समस्या समाधान गर, चर्काे ब्याजदर नियन्त्रण गर जस्ता नारा लगाउदै बजार परिक्रमा गरेका थिए। उद्योग वाणिज्य संघ अछामले पनि १५ गते देखि हरेक दिन बिहान ११ बजेसम्मका लागि बजार बन्द गर्ने, बिरोध र्याली निकाल्ने, प्रत्येक बैंक, जिल्ला प्रशासन कार्यालय अगाडि कोणसभा गर्ने निर्णय गरेको छ। उद्योगी व्यवसायीहरूले १८ गते भने कुनै पनि बैंक तथा वित्तीय संस्थामा नो डिपोजिट अर्थात् निक्षेप जम्मा नगर्ने निर्णयसमेत गरेको उद्योग वाणिज्य संघका सचिव कृष्ण कुँवरले बताए। २० गतेसम्म प्रदेशभरिका सबै उद्योग वाणिज्य संघहरूले संघर्ष समिति निर्माण गरी आन्दोलन गर्ने जनाएका छन। फागुन महिनाभित्र पनि माग सम्बोधन नभए अझै संयुक्त छलफल गरी थप ससक्त आन्दोलन गर्ने निर्णय गर्ने उद्योग वाणिज्य संघहरूले जनाएका छन्।"
सन्दीप लामिछानेको मुद्दा फास्ट ट्रयाकबाट सुनुवाइ प्रक्रिया अवलम्बन गर्नू : सर्वोच्च,"सन्दीपलाई विदेश जान दिनू काठमाडौं : सर्वोच्च अदालतले क्रिकेटर सन्दीप लामिछानेलाई धरौटीमा छोड्ने उच्च अदालत पाटनको आदेश सदर गर्दै मुलुकबाहिर गएर क्रिकेट खेल्न पाउने अनुमति दिएको छ। न्यायाधीश सपना प्रधान मल्ल र डा कुमार चुडालको संयुक्त इजलासले सोमबार लामिछाने राष्ट्रिय तथा अन्तर्राष्ट्रिय खेलाडी भएको उल्लेख गर्दै विदेशमा क्रिकेट खेल्न जान लगाएको रोकलाई फुकुवा गरेको हो। सन्दीप लामिछानेलाई विदेशमा सहभागी हुनुपर्ने क्रिकेट खेलमा विदेश जान दिनु, दिलाउनू एवं निजको राहदानी रोक्का भएको भए फुकुवा गरिदिनु भनी सम्बन्धित निकायमा लेखिपठाउनु, आदेशमा भनिएको छ। सर्वोच्चले यसअघि २०७९ पुस २८ गते उच्च अदालत पाटनले २० लाख रुपैयाँ धरौटीमा छाड्न गरेको आदेश सदर गरेको हो। तर, विदेश जानबाट लगाएको रोक भने बदर गरेको छ। मिसिलमा संलग्न कागजातको व्यहोराबाट लामिछाने राष्ट्रिय तथा अन्तर्राष्ट्रिय स्तरको खेलाडी भएको उल्लेख गर्दै सर्वोच्चले देशभित्र र विदेशमा समेत अन्तर्राष्ट्रिय स्तरको क्रिकेट खेलको प्रतिस्पर्धा भाग लिन जानुपर्ने देखिएको हुँदा विदेश जान रोक लगाउने गरी भएको उच्च अदालतको आदेश मिलेको नदेखिँदा सो हदसम्म बदर गरिदिएको जनाएको छ। जबर्जस्ती करणी मुद्दामा काठमाडौं जिल्ला अदालतले कात्तिक १८ मा मुद्दाको अन्तिम टुंगो नलागुन्जेलसम्म थुनामा राख्न दिएको आदेशविरुद्ध लामिछानेले उच्च अदालत पाटनमा निवेदन दिएका थिए। उच्च अदालतका न्यायाधीशद्वय ध्रुवराज नन्द र रमेश ढकालको इजलासले मुद्दाको अन्तिम टुंगो नलागेसम्म लामिछानेलाई विदेश जान रोक लगाउँदै धरौटीमा छाड्न आदेश दिएको थियो। महान्यायाधिवक्ता कार्यालयले थुनामै राखेर मुद्दा अघि बढाउनु पर्ने माग गर्दै सर्वोच्चमा निवेदन दिएको थियो। लिग टु अन्तगर्तको सिरिज खेल्न यूएई जान पाउँ भनी लामिछानेले पनि सर्वोच्चमा निवेदन दिएका थिए। दुवै निवेदनको सुनुवाइ गर्दै सर्वोच्चले विदेशमा क्रिकेट खेल्न जान पाउने अनुमति दिएको हो। सर्वोच्चले नेपालको तर्फबाट सहभागी भई विदेशमा क्रिकेट खेल्न लामिछाने गएको भएमा सो खेल समाप्त भई उपलब्ध यातायात साधन जस्तै हवाईजहाज स्वदेश फर्कन लाग्ने युक्तिसंगत म्यादबाहेक १५ दिनभित्र सम्बन्धित मुद्दा हेर्ने अदालतमा उपस्थित भई स्वदेश फर्केको जानकारी दिन आदेश गरेको छ। यस शर्तको उल्लंघन गरेमा उक्त सुविधा फिर्ता लिने भन्ने व्यहोराको जानकारी लामिछानेलाई गराउन पनि सर्वोच्चले आदेश दिएको छ। संयुक्त इजलासले यस मुद्दा सार्वजनिक चासोको भएकोले शीघ्र सुनुवाइ (फास्ट ट्रयाक)बाट निरन्तर सुनुवाइका प्रक्रिया अवलम्बन गरी छिटो कारबाही किनारा गर्न काठमाडौं जिल्ला अदालतलाई जानकारी दिनसमेत आदेश दिएको छ। निवेदन बन्द इजलासमा सुनुवाइ भएकाले आदेशको प्रतिलिपि सामाजिक सञ्जालमा अपलोड नगर्ननगराउनसमेत सर्वोच्चको आदेशमा उल्लेख छ।"
अझै राजनीतिक छोइछिटो,"मान्छेमान्छेबीच छोइछिटो गर्ने कुरीति समाजमा अझै कतैकतै बाँकी छ। जसको उन्मूलन नगरी समाज उँभो लाग्दैन। त्यसका लागि सामाजिक र सांस्कृतिक जागरण चाहिन्छ। त्यो काम राजनीतिले अझै छिटो गर्न सक्छ। तर हाम्रो राजनीतिमा अझै पनि दलित समुदायमाथि उस्तै उपेक्षा र राजनीतिक छोइछिटो बाँकी छ। त्यसैको परिणाम हो, देशका ७ प्रदेशमध्ये ५ वटाका मन्त्रिपरिषद्मा दलितको शून्य प्रतिनिधित्व। नेपाली समाज थरीथरी भाषाभाषी, जातजाति, भूगोल र सांस्कृतिक विविधताको इन्द्रेणी छ, राज्यमा त्यसको प्रतिबिम्ब भने अपुरो र अधुरो छ। ७ प्रदेशमा ६२ जना मन्त्री छन्। गण्डकीमा एकजना दलित महिला सीता सुन्दासले अर्थ मन्त्रालयको बागडोर सम्हाल्न पाउँदा कर्णालीमा उर्मिला विश्वकर्मा भौतिक पूर्वाधार राज्यमन्त्री छन्। अरू प्रदेशका मन्त्रिपरिषद्मा दलितको शून्य प्रतिनिधित्व हुनु त्यो समुदायको होइन, सरकार नेतृत्व गर्ने मुख्य दलहरूको कमजोरी हो, भूल हो। सत्ताधारी दलले समावेश गर्न नचाहँदा सीमान्तीकृतमध्येको पनि सीमान्तीकृत दलित समुदाय वञ्चितीकरणमा परेको छ। संविधानको धारा ४२ मा प्रस्ट भनिएको छ दलित समुदायलाई समानुपातिक समावेशी सिद्धान्तका आधारमा राज्यको हरेक निकायमा सहभागिताको हक हुनेछ। त्यसैले मन्त्रिपरिषद्लाई समावेशी नबनाउनु दलितको हक छिन्नु र संविधानको उल्लंघन गर्नु हो। मुलुकमा दलित समुदायको जनसंख्या १४ प्रतिशत छ। त्यति नै मात्रामा जनसंख्या भएको समुदायकै हातमा आज राज्यको सम्पूर्णजसो डाडुपन्यूू छ, त्यो संयोगमात्रै होइन। सामन्तवादी उत्पीडनको मानसिकता र व्यवहार नफेरिनुको परिणाम हो। प्रदेशका मन्त्रिपरिषद्मा दलित नसमेट्नु भनेको असमावेशी हुनुमात्रै होइन भुइँ तह नजिक आएको सरकारले पनि धरातलीय यथार्थलाई आत्मसात् नगर्नु हो। जुन आफैंमा संघीयता र प्रादेशिक संरचनाको मर्मविपरीत हो। मतका हिसाबले पनि दलित निर्णायक शक्ति हो। तर दलहरूले यो समुदायलाई भोट बैंकमा सीमित गरी राज्यको डाडुपन्यू भने आफ्नै कब्जामा लिनु घोर अन्यायपूर्ण र सामन्ती व्यवहार हो। शदियौंदेखि एउटै जाति र वर्गको नेतृत्व र प्रतिनिधि हुँदा सबैको समान विकास हुन सकेन भनेरै समावेशी सिद्धान्त संविधानले अपनाएको हो। तर, जुनजुन दल मिलेर समावेशी सिद्धान्तसहितको संविधान निर्माण गरे, आज त्यसको धज्जी उडाउनेहरू पनि उनै भएका छन्। उनीहरूबाट दलितमाथि राजनीतिक छोइछिटोको व्यवहार भएको छ, जसको अन्त्य अपरिहार्य छ। दलितमाथि न्याय हुनुपर्छ, संविधानको मर्म व्यवहारमा लागू हुनुपर्छ।"
राष्ट्रपति निर्वाचनमा पौडेल र नेम्वाङको उम्मेदवारी कायम,काडमाडौं : राष्ट्रपति निर्वाचनका लागि नेपाली कांग्रेसका वरिष्ठ नेता रामचन्द्र पौडेल र नेकपा (एमाले) का नेता सुवास नेम्वाङ दुवैको उम्मेदवारी कायम भएको छ। निर्वाचन अधिकृतको कार्यालयका अनुसार मंगलबार ४ बजेसम्म उम्मेदवारी फिर्ता लिने समय निर्धारण गरेको भए पनि दुवै नेताले फिर्ता नलिएपछि दुवैको उम्मेदवारी कायम भएको हो। राष्ट्रपतिका लागि यही फागुन २५ गते निर्वाचन हुँदैछ। निर्वाचनका लागि नेताहरू पौडेल र नेम्वाङको उम्मेदवारी रहेको छ।
जनमत पार्टीले तत्काल सरकार छोड्दैन : सीके राउत,"पार्टीका अध्यक्ष डाराउतले अरु पार्टीको विभिन्न कारण रहेपनि जनमत पार्टीका लागि सरकार छाड्ने परिस्थिति नबनेको स्पष्ट पारे। काठमाडौं :जनमत पार्टीका अध्यक्ष डासीके राउतले तत्काल सरकार नछोड्ने बताएका छन्। मंगलबार काठमाडौंमा सञ्चारकर्मीसँग कुरा गर्दै राउतले अरु पार्टीको विभिन्न कारण रहेपनि जनमत पार्टीका लागि सरकार छाड्ने परिस्थिति नबनेको स्पष्ट पारे। उनले अहिले पनि माओवादीकै नेतृत्वमा सरकार रहेकाले सरकार छाड्ने कुनै योजना नरहेको बताए। उनले अबको राष्ट्रपतिले कुनै दलको प्रतिनिधित्व नझल्कने गरि काम गर्न सक्नुपर्ने बताए। सरकारले गरेको कामकारवाहीलाई सहयोग गर्ने,सरकारले पठाएका विधेयकलाई अघि बढाउने र दलको प्रतिनिधित्व नझल्कने गरि अबको राष्ट्रपतिले काम गर्नुपर्ने उनको भनाइ छ। यसअघि नागरिकताजस्ता दुवै सदनबाट पारित भइसकेका विधेयकहरू राष्ट्रपति कार्यालयमा अड्काएर राखेकै कारण लाखौं युवाहरु नागरिकताबिहीन हुनपुगेको उनको भनाइ छ । राउतले राष्ट्रपति र सभामुख एउटै पार्टीको हुँदा निरंकुशता जन्माउने आधारहरू रहेकाले आफ्नो पार्टीले कांग्रेस उम्मेदवारलाई समर्थन गरेको जानकारी दिए।"
"एमालेका ८ मन्त्रीको राजीनामा स्वीकृत,मन्त्रालयको जिम्मेवारी प्रधानमन्त्रीलाई","राजीनामापछि रिक्त ८ मन्त्रालयको जिम्मेवारी राष्ट्रपति विद्यादेवी भण्डारीले प्रधानमन्त्री पुष्पकमल दाहाल प्रचण्डलाई तोकेकी छन्। काठमाडौं : नेकपा एमालेका ८ मन्त्रीले दिएको राजीनामा स्वीकृत भएको छ। उपप्रधान एवं अर्थमन्त्री विष्णुप्रसाद पौडेल,कृष तथा पशुपंक्षी विकासमन्त्री ज्वाला कुमारी साह, उद्योग,वाणिज्य तथा आपूर्ति मन्त्री दामोदर भण्डारी, भूमि व्यवस्था ,सहकारी तथा गरिबी निवारण मन्त्री राजेन्द्र कुमार राई,परराष्ट्रमन्त्री विमला राई पौड्याल,स्वास्थ्य तथा जनसंख्या मन्त्री पदम गिरी,महिला,बालबालिका तथा ज्येष्ठ नागरिक मन्त्री भगवती चौधरी र रक्षामन्त्री हरिप्रसाद उप्रेतीको राजीनामा स्वीकृत भएको राष्ट्रपति कार्यालयले जनाएको छ। एमालेका मन्त्रीहरूले सोमबार प्रधानमन्त्रीको सरकारी निवास बालुवाटार पुगेर प्रधानमन्त्री प्रचण्डलाई राजीनामा पत्र बुझाएका थिए। एमालेले प्रधानमन्त्री प्रचण्डलाई दिएको समर्थनसहित सरकारबाट बाहिरिएको हो।"
खेलकुद क्षेत्रमा बजेट बढाउने प्रधानमन्त्रीको प्रतिबद्धता,"काठमाडौं : प्रधानमन्त्री पुष्पकमल दाहाल प्रचण्डले खेलकुद क्षेत्रको विकासका लागि आगामी आर्थिक वर्षमा बढी बजेट दिने बताएका छन्। च्यासल रंगशालाको उद्घाटन गर्दै उनले देशभरि खेलकुदका पूर्वधारहरू बनाउने नीति अवलम्बन गर्दै अगाडि बढ्ने प्रतिबद्धता जनाए। उनले यसअघि खेलकुद क्षेत्रमा निकै कम बजेट बिनियोजन हुँदै आएको बताए। 'खेलकुद क्षेत्रमा निकै कम बजेट बिनियोजन हुँदै आएको छ। आगामी बजेटमा पहिलेको भन्दा बढी रकम बिनियोजन गर्ने प्रतिबद्धता जनाउन चाहन्छु,' उनले भने। उनले खेल क्षेत्रलाई राजनीतिबाट टाढै राखेर विकास गर्नुपर्ने बताए। उनले आफू प्रधानमन्त्री हुँदा दशरथ रंगशालालाई व्यवस्थित बनाउन चीन सरकारसँग पहल गरेको र सोहीअनुरुप पुननिर्माण भएको बताए। उनले खेलकुद र कला क्षेत्रलाई संयोजन गरेर जानुपर्छ भनेरै युवराज लामालाई राष्ट्रिय खेलकुद परिषद्मा ल्याएको र उनले उत्कृष्ट कामसते गरेको स्मरण गरे। हल गरेको मस्मरण गरेका थिए।"
सरकार जनताको अवस्था बदल्न दृढ प्रतिवद्ध छ : प्रधानमन्त्री,"काठमाडौं :प्रधानमन्त्री पुष्पकमल दाहाल 'प्रचण्ड'ले सरकार जनताको जीवनमा गुणात्मक परिवर्तन ल्याउन दृढ संकल्पित रहेको बताएका छन्। माझी समुदायले फागुनको साहिँली अर्थात् तेस्रो मंगलबार मनाउने लदी पर्वको अवसरमा शुभकामना दिँदै प्रधानमन्त्री प्रचण्डले सरकार जनताको जीवन बदल्न दृढ संकल्पित रहेको बताएका हुन्। उनले भनेका छन्वर्तमान सरकार बदलिएको व्यवस्थाअनुरूप जनताको जीवनमा गुणात्मक परिवर्तन ल्याउने संकल्पका साथ अवस्था बदल्न दृढ संकल्पित छ।' प्रधानमन्त्री प्रचण्डले सामाजिक न्याय,सुशासन र समृद्धिको लक्ष्यमा हातेमालो गर्न अपील समेत गरेका छन्। चाड पर्वले नयाँ उमंग र उत्साहका साथ एक आपसमा एकता तथा सद्भाव स्थापित गर्न महत्वपूर्ण भूमिका खेल्ने बताउँदै यो पर्वले माझी जाति र अन्य समुदायको सम्बन्धलाई थप उजागार र स्थापित गर्ने विश्वास व्यक्त गरेका छन्।"
भोलिदेखि राष्ट्रपति निर्वाचनको आचार संहिता लागू,"काठमाडौं : राष्ट्रपति तथा उपराष्ट्रपति निर्वाचनका लागि आचारसंहिता सार्वजनिक भएको छ। निर्वाचन आयोगले भोलिदेखि चैत्र ५ गतेसम्म लागू हुनेगरी आचार संहिता सार्वजनिक गरेको हो। आयोगको २०७९ माघ १६ गतेको निर्णयअनुसार यही फागुन २५ गते राष्ट्रपति र आगामी चैत ३ गते उपराष्ट्रपति पदका लागि निर्वाचन हुँदैछ । संवैधानिक व्यवस्थाअनुसार उक्त निर्वाचनका लागि सङ्घीय संसद्मा हाल कायम तीन सय ३२ र प्रदेशसभाका पाँच सय ५० गरी कूल आठ सय ८२ मतदाता रहेको निर्वाचक मण्डल गठन हुनेछ । आचार संहिता २०७९ भदौ १३ गते नेपाल राजपत्र खण्ड७२,संख्या ३२ मा प्रकाशन भइसकेको आयोगले जनाएको छ। नेपाल सरकार र नेपाल सरकारका मन्त्री,प्रदेश सरकार र प्रदेश सरकारका मन्त्री,संघ,प्रदेश र स्थानीय तहका कर्मचारी,सुरक्षा निकाय,सुरक्षाकर्मी तथा कर्मचारी,सरकारी,अर्धसरकारी तथा सार्वजनिक संस्थाको कार्यालय तथा कर्मचारी,राजनीतिक दल तथा राजनीतिक दलको भातृ सङ्गठन,उम्मेदवार तथा उम्मेदवारको प्रतिनिधिलाई आचार संहिता लागू हुने निर्वाचन आयोगले जनाएको छ। यस्तै, राजनीतिक दल तथा उम्मेदवारको मतदान एवम् मतगणना प्रतिनिधि,सार्वजनिक पद धारण गरेको व्यक्ति, सञ्चार प्रतिष्ठान,सोका कर्मचारी तथा सञ्चारकर्मी र मतदातामा आचार संहिता लागू हुनेछ। आज राष्ट्रपतिका लागि मनोनयन दर्ता गराएका उम्मेदवारको अन्तिम नामावली प्रकाशन गर्ने कार्यक्रम छ। राष्ट्रपतिका लागि नेपाली कांग्रेसबाट वरिष्ठ नेता रामचन्द्र पौडेल र नेकपा एमालेबाट उपाध्यक्ष सुवासचन्द्र नेम्बाङको उम्मेदवारी परेको छ।"
राष्ट्रपति निर्वाचन : आचारसंहिता ककसलाई लागू हुन्छ?,"काठमाडौं : राष्ट्रपति तथा उपराष्ट्रपति निर्वाचनका लागि आचारसंहिता सार्वजनिक भएको छ। निर्वाचन आयोगले भोलि फागुन १७ गतेदेखि चैत्र ५ गतेसम्म लागू हुनेगरी आचार संहिता सार्वजनिक गरेको हो। आयोगको २०७९ माघ १६ गतेको निर्णयअनुसार यही फागुन २५ गते राष्ट्रपति र आगामी चैत ३ गते उपराष्ट्रपति पदका लागि निर्वाचन हुँदैछ । संवैधानिक व्यवस्थाअनुसार उक्त निर्वाचनका लागि सङ्घीय संसद्मा हाल कायम तीन सय ३२ र प्रदेशसभाका पाँच सय ५० गरी कूल आठ सय ८२ मतदाता रहेको निर्वाचक मण्डल गठन हुनेछ । आचारसंहिता २०७९ भदौ १३ गते नेपाल राजपत्र खण्ड७२,संख्या ३२ मा प्रकाशन भइसकेको आयोगले जनाएको छ। गत मङ्सिर ४ गते भएको प्रतिनिधिसभा र प्रदेशसभा सदस्यको निर्वाचनका लागि पनि सोही आचारसंहिता लागू भएको थियो । आयोगका अनुसार आचारसंहिता नेपाल सरकार र नेपाल सरकारका मन्त्री,प्रदेश सरकार र प्रदेश सरकारका मन्त्री,संघ,प्रदेश र स्थानीय तहका कर्मचारी,सुरक्षा निकाय,सुरक्षाकर्मी तथा कर्मचारी,सरकारी,अर्धसरकारी तथा सार्वजनिक संस्थाको कार्यालय तथा कर्मचारी,राजनीतिक दल तथा राजनीतिक दलको भातृ सङ्गठन,उम्मेदवार तथा उम्मेदवारको प्रतिनिधिलाई लागू हुनेछ। यस्तै,राजनीतिक दल तथा उम्मेदवारको मतदान एवम् मतगणना प्रतिनिधि,सार्वजनिक पद धारण गरेको व्यक्ति, सञ्चार प्रतिष्ठान,सोका कर्मचारी तथा सञ्चारकर्मी र मतदातामा आचारसंहिता लागू हुनेछ। निर्वाचन आचार संहिताको पालना गरी निर्वाचनको स्वच्छता र विश्वासनीयता कायम गर्न आयोगले अपिल गरेको छ। आज राष्ट्रपतिमा मनोनयन दर्ता गराएका उम्मेदवारले मनोनयन फिर्ता लिनसक्ने र त्यसपछि उम्मेदवारको अन्तिम नामावली प्रकाशन गर्ने कार्यक्रम रहेको निर्वाचन आयोगले जनाएको छ। राष्ट्रपतिका लागि नेपाली कांग्रेसबाट वरिष्ठ नेता रामचन्द्र पौडेल र नेकपा एमालेबाट उपाध्यक्ष सुवास चन्द्र नेम्बाङको उम्मेदवारी परेको छ।"
एकीकृत वेबसाइट व्यवस्थापन प्रणाली लागू,"काठमाडौं : सरकारले एकीकृत वेबसाइट व्यवस्थापन प्रणाली तथा वेब मनिटरिङ प्रणाली सुरू गरेको छ । सञ्चार तथा सूचना प्राविधिमन्त्री रेखा शर्माले मंगलबार मन्त्रालयमा आयोजित एक कार्यक्रमबीच उक्त प्रणालीको शुभारम्भ गरेकी हुन्। सूचना प्रविधि विभागले सो प्रणाली हाल मन्त्रालय मातहतका विभागमा सुरू गरिएको जनाएको छ । यस प्रणालीको प्रयोगबाट सरकारी निकायहरूको सूचना प्रविधिसम्बन्धी दक्ष जनशक्ति नभएपनि उपलब्ध जनशक्तिको मद्दतले आआफ्ना निकायगत वेबसाइटहरू सहजै निशुल्क एवं सुरक्षितरुपमा विकास गर्न सकिने र अद्यावधिक एवं सपोर्टका लागि बर्सेनि गरिने खर्च बचत हुने जनाइएको छ। कार्यक्रममा मन्त्रालयका सचिव डा बैकुण्ठ अर्याल,विभागीय प्रमुख तथा मातहतका निकायका अधिकारीको सहभागिता रहेको छ ।"
माधव नेपालले चाहेको भए राष्ट्रपति बन्ने संभावना थियो: गगन थापा,"काठमाडौं :नेपाली कांग्रेसका महामन्त्री गगनकुमार थापाले पुस १० मा बनेको गठबन्धन अस्वभाविक भएकाले भत्किएको बताएका छन्। मंगलबार काठमाडौंमा काठमाडौं क्षेत्र नम्बर ४ सांसदको कार्यालय उद्घाटन गर्दै थापाले निर्वाचन अघिको गठबन्धन भत्काएर पुस १० गते अप्राकृतिक गठबन्धन बनाउने गल्ती सच्चाइएको बताएका हुन्। उनले पुस १० मा भएको गल्ती सच्याएर अस्भाविक रुपमा बनेको गठबन्धन भत्काएको टिप्पणी गरे। उनले भने,'पुस १० मा जुग गठबन्धन बनेको थियो त्यो त्यो अस्वभाविक, अप्राकृतिक र अबान्छित थियो। त्यसैले भत्कियो।' निर्वाचनमा फरकफरक उद्देश्य भएका दलले गठबन्धन बनाएर जनताबीच मुलुक बनाउने प्रतिवद्धता गरेको र निर्वाचनपछि जनतामाझ गरेको प्रतिवद्धता पालना नगरेकाले अहिले ढिलो भएपनि निर्वाचन अघिको गठबन्धनलाई व्युताउन सफल भएको उनले बताए। माओवादी केन्द्रका अध्यक्ष पुष्पकमल दाहाल ' प्रचण्ड'ले आफू प्रधानमन्त्री मात्रै हुने कुरा सोचेको भए अहिलेको गठबन्धन नै नबन्ने भन्दै उनले अहिलेको गठबन्धन पदका लागि नभएको दावी गरे। थापाले अब गठबन्धनलाई बलियो बनाएर सरकारलाई सफल बनाउनुपर्ने बताए। उनले केन्द्रदेखि प्रदेशसम्म ८ दलीय गठबन्धनको सरकार बन्ने दावी गरे। उनले जनतालाई कामले परिणाम दिन नसके फेरि अप्ठेरो अवस्था आउने भएकाले झ्याल ढोका बन्द गरेर काममा लाग्नुपर्नेमा जोड दिए। उनले माधव नेपालले चाहेको भए राष्ट्रपति बन्न सक्ने संभावना रहेको बताए। उनले भने,'एकीकृत समाजवादीका अध्यक्ष माधव नेपालले राष्ट्रपतिमा इच्छा व्यक्त गरेको भए बन्ने संभावना थियो।'"
"बैतडीमा शिक्षकले कुटे वडा सदस्य,न्यायिक समितिमा उजुरी",बैतडी : बैतडीमा शिक्षकले जनप्रतिनिधिमाथि कुटपिट गरेका छन् । जिल्लाको सिगास गाउँपालिका ६ मा रहेको गणेश माविका शिक्षक महेन्द्र साउँदले सोही वडाका वडा सदस्य कृष्ण बहादुर साउँदलाई कुटपिट गरेका हुन् । शेरा लेकम सिचाईं योजनाको बारेमा विवाद हुँदा शिक्षक महेन्द्रले वडा सदस्य कृष्णमाथि कुटपिट गरेका हुन् । वडा सदस्य साउँदको टाउको र औंलामा चोट लागेको छ । वडा सदस्य साउँदले गाउँपालिकाको न्यायिक समितिमा उजुरी दिएको अन्नपूर्णलाई जानकार दिए। वडा अध्यक्ष तेज बहादुर साउँद भने काम विशेषले धनगढी छन् । उनले कार्यबहाक अध्यक्षको रुपमा कृष्ण साउँदलाई जिम्मेवारी दिएको र विवादको बारेमा खासै जानकारी नभएको बताए। घटनाको बारेमा जानकारी भएको र वडा अध्यक्षसहित बसेर आवश्यक प्रक्रियामा जाने उपाध्यक्ष धाना धामीले बताइन् । यस विषयमा बुझ्न खोज्दा शिक्षक साउँदको फोन उठेन ।
प्रधानमन्त्री जाने भनिएको कतार भ्रमणमा नारायणकाजी श्रेष्ठ जाने (मन्त्रिपरिषद् निर्णयसहित),काठमाडौं : उपप्रधान एवं भौतिक पूर्वाधारमन्त्री नारायणकाजी श्रेष्ठ कतार भ्रमणमा जाने भएका छन्। अतिकम विकसित मुलुकहरूको पाँचौं संयुक्त राष्ट्रसंघीय सम्मेलनमा भाग लिन उनी कतारको दोहा जान लागेका हुन्। सोमबार बसेको मन्त्रिपरिषद् बैठकले मन्त्री श्रेष्ठको फागुन १९ देखि २३ गतेसम्म हुने भ्रमण स्वीकृत गरेको छ। उक्त सम्मेलनमा यसअघि प्रधानमन्त्री पुष्पकमल दाहाल प्रचण्ड जाने तयारी थियो। तर फागुन २५ मा हुने राष्ट्रपति निर्वाचनका लागि भन्दै उनको भ्रमण स्थगित भएको थियो। त्यस्तै थाइल्यान्डको बैंककमा फागुन २४ र २५ गते हुने भर्चुअल बिम्स्टेक बैठकमा भाग लिन परराष्ट्र सचिवको नेतृत्वमा प्रतिनिधि मण्डल गठन हुने भएको छ। एसियाली विकास बैंकको आयोजनामा फिलिपिन्समा हुने मध्यकालीन समीक्षा कार्यक्रममा सहभागी हुन अर्थ मन्त्रालयका सचिव तोयम रायालाई स्वीकृति प्रदान गरेको छ। त्यस्तै नेपाल सरकारका सबै निकायको तथ्यां र सूचना प्रविधि प्रणाली सरकारी एकीकृत डाटा केन्द्रमा राखी व्यवस्थापन गर्ने र राष्ट्रिय सूचना प्रविधि केन्द्रले काठमाडौंमा रहेको सरकारी एकीकृत डाटा केन्द्र र हेटौंडामा रहेको डीजास्टर रिकभरी केन्द्रलाई पूर्ण क्षमतामा सञ्चाल गरी चौबिसै घन्टा नेटवर्किङ र साइबर सुरक्षासम्बन्धी प्राविधिकले निगरानी गर्ने व्यवस्था मिलाउन सरकारले निर्णय गरेको छ।
उपचारको नाममा पूर्वराष्ट्रपति यादव र पूर्वप्रधानमन्त्री खनालले लिए २ करोड ७५ लाख,"काठमाडौं : सरकारले संविधान एवं कानुन विपरित उपचार सहायताको नाममा पहुँचवाला व्यक्तिलाई पटकपटक गरी करोडौं खर्च गरेको छ। अर्थ मन्त्रालयले पूर्व राष्ट्रपति रामवरण यादव, पूर्व प्रधानमन्त्री झलनाथ खनाल, भुटानी मानव अधिकारवादी नेता टेकनाथ रिजाललगायतलाई उपचार खर्च शीर्षकमा आर्थिक सहायता दिइएको जनाएको छ। २०७९ कात्तिक महिनामा पूर्व राष्ट्रपति यादवलाई औषधि उपचार खर्चबापत २५ लाख वितरण गरिएको थियो। मन्त्रिपरिषदको २०७९ कात्तिक ३ गतेको निर्णयअनुसार आर्थिक सहायता दिइएको थियो। त्यस्तै पूर्व प्रधानमन्त्री खनाललाई २० लाख दिइएको अर्थ मन्त्रालयले जनाएको छ। पूर्व राष्ट्रपति यादव र खनाललाई हालसम्म राज्यको तर्फबाट २ करोड ७५ लाख रुपैयाँ वितरण भइसकेको छ। त्यस्तै भुटानी नेता रिजाललाई १५ लाख उपचार खर्च दिइएको छ। सरकारले राजनीतिकर्मी मात्र नभई आम सर्वसाधारणलाई पनि उपचारमा सहयोग गर्न मापदण्ड तय गरेको छ। तर, सरकार निकट पहुँचवालाले पटकपटक लाभ लिएको मन्त्रालयले जनाएको छ। सर्वोच्च अदालतका पूर्व न्यायाधीश बलराम केसीका अनुसार सरकारी ढुकुटीबाट सीमित व्यक्तिलाई रकम बाँड्ने काम समानताको हक विपरित हो। कुनै पनि मुलुकको कार्यकारी अधिकार सम्पन्न प्रधानमन्त्रीलाई सरकारी ढुकुटीबाट रकम बाँड्ने अधिकार हुँदैन, पूर्व न्यायाधीश केसी भन्छन, पहुँचवालाले सरकारी रकमबाट उपचार गर्ने तर विपन्न व्यक्तिहरु उपचार नपाएर ज्यान गुमाउनुपर्ने अवस्था सिर्जना भएको छ। यो प्रवृति भ्रष्टाचारजन्य छ। यसले स्वेच्छाचारी र कानुनी शासनहीन मुलुक बन्दै गएको चित्रण गर्छ। वरिष्ठ अधिवक्ता एकराज भण्डारीले उपचारका नाममा पार्टी निकट व्यक्तिलाई रकम वितरण गर्नु नीतिगत भ्रष्टाचार भएको बताए। 'उपचार खर्च पनि आवश्यकताका आधारमा दिइएको छैन। जो व्यक्ति सरकारको नजिक छ। त्यसैलाई आर्थिक सहायता दिइएको छ,' वरिष्ठ अधिवक्ता भण्डारीले भने, महत्वपूर्ण व्यक्ति हो र उपचारका लागि व्यक्तिगत सम्पत्ति छैन भने राज्यले उपचारको जिम्मेवारी लिनुपर्छ। ढुकुटी बाँड्नु भनेको सरकारको गैरजिम्मेवारीपनको पराकाष्ठा हो। उपचारका नाममा गरिएको आर्थिक सहायता दुरुपयोग भएको उनको भनाइ छ। 'उपचारका नाममा नगद दिने कार्य गैरजिम्मेवार हो। उपचार भनेर लिएको रकम अन्यत्र खर्च गरिएको हुन सक्छ। दुरुपयोग भएको छैन भन्ने कुराको औचित्यसहित सम्पूर्ण फेहरिस्त राज्यले जनतासामु सार्वजनिक गर्नुपर्छ,' उनले भने। पूर्व न्यायाधीश केसीले व्यक्तिगत पहुँचको आधारमा ठूलाबडा व्यक्तिलाई औषधि उपचारको नाममा रकम वितरण गर्न प्रतिबन्ध लगाउनुपर्ने बताए। उनले भने, पद र राजनीतिक आस्थाका आधारमा नभई कानुन बनाइ उपचार सुविधा दिन सकिन्छ। त्यसका लागि प्राकृतिक प्रकोपमा परेका र अति विपन्न समुदायलाई उच्च प्राथमिकतामा राख्नु पर्छ।"
नयाँ राष्ट्रिय बालबालिका नीतिको मस्यौदा तयार,"महिला,बालबालिका तथा ज्येष्ठ नागरिक मन्त्रालयले बालबालिका नीति,२०६९ लाई खारेज गरी बालअधिकार र बालसंरक्षणका लागि नयाँ र समयसापेक्ष नीति ल्याउन लागेको हो । काठमाडौं :नेपाल सरकारले राष्ट्रिय बालबालिका नीति,२०७९ को मस्यौदा तयार गरेको छ । महिला,बालबालिका तथा ज्येष्ठ नागरिक मन्त्रालयले बालबालिका नीति,२०६९ लाई खारेज गरी बालअधिकार र बालसंरक्षणका लागि नयाँ र समयसापेक्ष नीति ल्याउन लागेको हो । सो मन्त्रालय,राष्ट्रिय बाल अधिकार परिषद् र बालबालिका शान्ति क्षेत्र राष्ट्रिय अभियान (सिजप) ले मंगलबार आयोजना गरेको कार्यक्रममा उक्त नीतिको मस्यौदामाथि छलफल भएको छ । उक्त नीति मन्त्रिपरिषद्ले स्वीकृत गरेपछि लागू हुनेछ । मन्त्रालयका सचिव डिल्लीराम शर्माले मन्त्रालयले तयार गरेको मस्यौदामाथि सुझाव दिन आग्रह गर्दै सरकार राष्ट्रिय र अन्तर्राष्ट्रिय बाल अधिकार कानुनको कार्यान्वयनका लागि प्रतिबद्ध भएको बताए । मन्त्रालयका सहसचिव यमलाल भुसालले बाल अधिकार सुनिश्चित भएको बालमैत्री राष्ट्र निर्माण भन्ने दीर्घकालीन सोच र प्रत्येक बालबालिकाको सर्वाङ्गीण विकास तथा अधिकारको सम्मान,संरक्षण र प्रवद्र्धन गर्नेलक्ष्यका साथ नयाँ नीतिको मस्यौदा तयार गरिएको जानकारी दिए । उनले बालबालिकासम्बन्धी ऐन,२०७५ तथा नियमावली,२०७८ को कार्यान्वयनका लागि मन्त्रालयबाट स्वीकृत कार्ययोजनाबारे पनि जानकारी गराए। सिजपका अध्यक्ष राजेश शर्माले नागरिक समाजले सरकारलाई बालअधिकार र शिक्षा अधिकारको कार्यान्वयनमा पूर्ण साथ दिने बताउँदै सरकारलाई सहकार्य बढाउन आग्रह गरे। रासस"
"गठबन्धनलाई पुन : स्थापित गर्ने संकल्प पूरा भयो, सरकारमा जाने मेरो दाबी छैन : उपसभापति खड्का","उपसभापति खड्काले गत पुस १० गते भत्किएको गठबन्धनलाई पुन:स्थापित गर्ने संकल्प पूरा गरिएको भन्दै आफूले कुनै मन्त्रीको दाबी नगरेको बताएका हुन्। काठमाडौं : नेपाली कांग्रेसका उपसभापति पूर्णबहादुर खड्काले आफू सरकारमा नजाने घोषणा गरेका छन्। राष्ट्रपतिको निर्वाचनलाई लिएर प्रधानमन्त्री पुष्पकमल दाहाल प्रचण्डले एमाले नेतृत्वको गठबन्धन भत्काएपछि कांग्रेस सरकारमा जाने तयारी गरेको छ। उपसभापति खड्काले गत पुस १० गते भत्किएको गठबन्धनलाई पुन:स्थापित गर्ने संकल्प पूरा गरिएको भन्दै आफूले कुनै मन्त्रीको दाबी नगरेको बताएका हुन्। उनले कांग्रेसबाट सरकारमा कुरामा आफ्नो दाबी नभएको स्पष्ट पारेका छन् । पुस १० गते भत्काइएको गठबन्धनलाई पुन : स्थापित गर्ने त्यही दिन राति गरेको संकल्पलाई लगभग पूरा गरिएकोछ। अब मेरो दाबी कुनै कुरामा छैन ।खड्काले ट्वीटरमा लेखेका छन्, मेरो नाम अरुसँग जोडेर सरकारमा जाने दाबी गरेको भनेर कृपया मिडियामा र सामाजिक संजालमा बहसको विषय बनाएर मलाई अन्याय नगरि दिनुहोस्। यस अगाडि नेपाली कांग्रेसबाट सरकारको नेतृत्व खड्काले गर्न चाहेको चर्चा चलेको थियो । पछिल्लो समय उपप्रधानमन्त्रीसहित डा आरजु राणाको नेतृत्वमा कांग्रेस सरकारमा जाने राजनीतिक वृतमा चर्चा छ। राष्ट्रपतिको निर्वाचनलाई लिएर एमालेमाओवादी केन्द्रसहितको सातदलीय गठबन्धन टुटेको छ। पुष १० गते बालकोट बैठकमा माओवादी केन्द्रबाट प्रचण्ड प्रधानमन्त्री र राष्ट्रपति एमालेलाई दिने सहमतिभएको थियो। तर, उक्त सहमतिविपरीत प्रचण्डले राष्ट्रपतिमा कांग्रेस नेता रामचन्द्र पौडेललाई साथ दिएका छन्। बालकोटमा बनेको गठबन्धन तोडेर प्रचण्डले फागुन १२ गते कांग्रेससहितको आठ दलको नयाँ समीकरण बनाएका हुन्। नयाँ गठबन्धन बनेसँगै राप्रपा तत्काल सरकारबाट बाहिरिएको थियो। एमालेले भने तत्काल सरकार नछाडी राष्ट्रपति निर्वाचन अर्थात् फागुन २५ गतेसम्म पर्खने रणनीति बनाएको थियो। ओलीले पुस १० को सहमति कायम रहेको र त्यहीअनुसार नेम्बाङलाई उम्मेदवार बनाएको बताएका थिए। तर, जेनेभा जान लागेकी परराष्ट्रमन्त्री डा विमला राई पौड्याललाई कूटनीतिक सम्बन्धमा असर पर्ने गरी प्रधानमन्त्रीले रोके। उनले अन्य मन्त्रीलाई पनि विनाविभागीय बनाउने वा बर्खास्त गर्ने तयारी गरे। प्रधानमन्त्री प्रचण्ड राष्ट्रको बदनाम र पार्टीबाट गएका मन्त्रीलाई अपमान हुने काम गर्न थालेको भन्दै एमाले सोमबार सरकारबाट बाहिरिएको छ।"
मतदाता नामावली अद्यावधिकलाई नियमित बनाउन दलहरूको माग,"उदयपुर : उदयपुरका राजनीतिक दलहरूले दावी विरोध सहितको मतदाता नामावली अद्यावधिक कार्यलाई नियमित बनाउन माग गरेका छन्। जिल्ला निर्वाचन कार्यालयले आयोजना गरेको मतदाता नामावाली अद्यावधिक (दावी विरोध) विषयक अन्तरक्रिया कार्यक्रममा राजनीतिक दलहरूले यस्तो माग गरेका हुन्। सूचीमा दोहोरो, मृत्यु भएका तथा बसाइ सरी गएकाहरूको नाम हटाउने कार्य निश्चित अवधिभन्दा पनि सधैंका लागि खुला गर्नुपर्ने उनीहरूले बताए। नेकपा एमालेका अध्यक्ष परमेश्वर घिमिरेले मतदाताले आफ्नो नामावलीमा भएको त्रुटी जहिले पनि सच्याउन पाउनुपर्ने बताए। उनले भने, यो गम्भीर विषय हो, भोलि त्यहीँ सामान्य समस्याले आफ्नो अधिकारबाट बञ्चित हुन सक्ने अवस्था हुन्छ त्यसैले सधैंका लागि खुला गर्न पाउनु पर्छ।' छोटो समयका लागि खुला गर्ने, त्यसपछि बन्द गर्ने कार्यले सबै नागरिकलाई सहज पुग्दैन, उनले भने, कोही विदेश छन्, कोही आफ्नो काममा व्यस्त छन, यस्तो अवस्थामा सधैंका लागि खुला गर्नु पर्छ।' नेपाली कांग्रेसका उपसभापति भीमचन्द्र राईले सबै नागरिक सूचनाको पहुँच नभएकाले सधैं खुला गर्नु पर्ने बताए। उनले मतदाता अद्यावधिक जस्तो कार्यलाई समयको बन्देज लगाएर आयोगले गम्भीर त्रुटी गरेको आरोप लगाए। यसअघि निर्वाचन आयोगले निर्वाचनको मिति घोषणा गरेपछि मात्र दावी विरोध र मतदाता नामावली अद्यावधिक कार्यक्रम सञ्चालन गर्ने गर्दथ्यो। निर्वाचन आयोगले फागुन २२ गतेदेखि चैत १ गतेसम्म सबै स्थानीय तहको वडा कार्यालयबाट मतदाता नामावलीकोसमेत अद्यावधिक गरिने जिल्ला निर्वाचन अधिकृत खेमराज कोइरलाले बताए। उनले फागुन २२ गते वडा कार्यालयमा मतदाता नामावली प्रकाशन गरी दावी विरोध, त्रुटी सुधार, मृत्यु, बसाइसराई, नागरिकता त्याग गरेका आधारमा लगत कट्टा, अन्यत्र लैजाने लगायतका कामहरू गरिने बताए। खासगरी बसाइसराई र विवाह गरी अन्यत्र गएकाहरूको दोहोरो मतदाता नामावली हुन सक्ने अवस्थालाई मध्यनजर गरी कार्यालयले एक व्यक्ति एक ठाउँ मतदाता नामावली कार्यक्रमलाई अघि सारेको बताए। आयोगले मतदाता नामावली सच्याउने, हटाउने, दाबी विरोध, उजुरी लगायतका कार्यलाई पनि समय सीमा तोकेको छ। मृत्यु भएकाहरूको लगत कट्टा नहुँदा निर्वाचनका बेला झुक्याएर अर्को व्यक्तिले मतदान गर्न सक्ने भएकाले त्यस्ता क्रियाकलापलाई रोक्न दाबी विरोध कार्यक्रम ल्याइएको बताए। मृत्यु भएका, विवाह गरी गएका, बसाइसराई, नागरिकता त्याग गरेकाहरूको लगत कट्टा नहुँदा निर्वाचनको निष्पक्षतामाथि नै प्रश्न चिह्न उठ्ने गरेकाले समयमा नै मतदाता नामावलीमा दावी विरोध कार्यक्रम सुरु गरिएको उनले बताए। त्यसका लागि स्थानीय तहका वडा कार्यालय सूचना टाँस गर्ने र त्यसअवधिमा प्रमाणसहित आएका दाबी विरोधका आधारमा एक व्यक्तिको एक ठाउँ मात्र कायम हुने गरी नामावाली अद्यावधिक गरिने अधिकृत कोइरालाले बताए। निमित्त प्रमुख जिल्ला अधिकारी विनोद पोखरेलले मतदाता नामावली अद्यावधिकका लागि मतदातालाई जागरुक बनाउन राजनीतिक दल र सञ्चारकर्मीलाई आग्रह गरे।"
नेपालको साइबर सेक्युरिटी अति कमजोर : आरजु राणा,"काठमाडौं : नेपाली कांग्रेसकी सांसद एवं नेतृ आरजु राणा देउवाले नेपालको साइबर सेक्युरिटी अति कमजोर रहेको बताएकी छन्। पुल्चोक इञ्जिनियरिङ कलेजमा नेपाल विद्यार्थी संघले आयोजना गरेको कार्यक्रममा उनले नेपाली सेनालगायतको सरकारी डिजिटल अभिलेखको सेक्युरिटी कमजोर देखिएको बताइन्। 'नेपालमा डिजिटल प्रणाली सुरुवात गरे पनि त्यसको सुरक्षाको चुनौति देखिएको छ। म एकपटक टर्की जाँदा हाम्रो नेपाल आर्मीको डेटा टर्कीमा देखाइदियो। पर्सनल इमेल देखाइदियो। त्यहीँबाट थाहा हुन्छ हाम्रो साइबर सेक्युरिटी कति कमजोर छ,' उनले भनिन्।"
सुदूरपश्चिमका मुख्यमन्त्री शाह विश्वासको मत लिने तयारीमा,"कैलाली : सुदूरपश्चिम प्रदेशका मुख्यमन्त्री कमलबहादुर शाहले प्रदेशसभाबाट विश्वासको मत लिने तयारी थालेका छन्। मुख्यमन्त्री शाह यही फागुन २१ गतेभित्र प्रदेशसभामा विश्वासको मत लिने तयारीमा रहेका उनको सचिवालयले जनाएको छ। विश्वासको मतका लागि उनले पछिल्ला दिनमा दलका शीर्ष नेतृत्वदेखि सत्ता साझेदार दल नेकपा (एकीकृत समाजवादी), नेकपा (माओवादी केन्द्र) र नागरिक उन्मुक्तिसँग भेटघाट एवं छलफललाई तीव्रता दिएका छन्। मुख्यमन्त्री शाह केही दिनअघि काठमाडौं पुगेर प्रधानमन्त्री पुष्पकमल दाहाल प्रचण्ड र नेपाली कांग्रेसका सभापति शेरबहादुर देउवासँग भेटवार्ता गरी फर्केका छन्। 'विश्वासको मत लिनका लागि सभामुखसँग मुख्यमन्त्री शाहले आवश्यक परामर्श गरिरहनु भएको छ। प्रदेशसभामा एमाले बाहेकका दलसँगको छलफललाई समेत तीव्रता दिनुभएको छ,' मुख्यमन्त्रीका स्वकीय सचिव धीरेन्द्र शाहीले भने। संविधानको धारा १६८ (३) बमोजिम गत माघ २६ गते मुख्यमन्त्रीमा नियुक्त भएका उनले यही फागुन २६ गतेभित्र विश्वासको मत लिइसक्नुपर्ने हुन्छ। प्रदेशसभामा कांग्रेस संसदीय दलका नेता शाह एकीकृत समाजवादीका गरी २३ प्रदेशसभा सदस्यको समर्थनमा मुख्यमन्त्रीमा नियुक्त भएका थिए। उनलाई विश्वासको मत पाउन २७ सदस्यको समर्थन आवश्यक पर्छ। ५३ सदस्यीय सुदूरपश्चिम प्रदेशसभामा कांग्रेसका १९, एमालेका १०, माओवादी केन्द्रका (सभामुखसहित) ११, नागरिक उन्मुक्तिका सात, एकीकृत समाजवादीका चार तथा राप्रपा र स्वतन्त्र गरी एक एक सदस्य छन्। पछिल्लो पटक केन्द्रमा फेरिएको समीकरणसँगै मुख्यमन्त्री शाह प्रदेशसभामा विश्वासको मत पाउनेमा ढुक्क रहेका उनका स्वकीय सचिव शाहीको दाबी छ। गत मंसिर ४ गते सम्पन्न चुनावलगत्तै मुख्यमन्त्रीमा नियुक्त भएका एमाले संसदीय दलका नेता राजेन्द्रसिंह रावल तोकिएको समयभित्र प्रदेशसभामा विश्वासको मत पाउन असफल भएपछि उनले पदबाट राजीनामा दिए। एमाले, माओवादी केन्द्र, नागरिक उन्मुक्ति र राप्रपाका गरी बहुमत सदस्यको समर्थनमा एमालेका रावल मुख्यमन्त्री नियुक्त भएका थिए। नागरिक उन्मुक्तिले विश्वासको मत दिन नमानेपछि रावल पदमुक्त भएका थिए।"
पराजयको कारण खोज्दै गाउँमा एमाले,"सिमकोट: स्थानीय तह, प्रतिनिधि सभा र प्रदेश सभाको निर्वाचनमा पार्टीले भोगेको पराजयको कारण खोज्न एमाले नेता हुम्लाका गाउँ पुगेका छन्। फागुन ५ गतेदेखि जारी एमालेको पार्टी सुदृढीकरण तथा विस्तार अभियान स्वरुप सञ्चालन गरेको मिसन ग्रासरुट अभियानका क्रममा तीन टोली बनाएर केन्द्र, प्रदेश, जिल्ला र स्थानीय तहका नेता गाउँ पुगेका हुन्। शनिबार सिमकोट, खार्पुनाथ र ताँजकोटबाट एकसाथ सुरु भएको अभियानका क्रममा एमाले केन्द्रीय सदस्य निरज आचार्यको टोली ताँजकोट गाउँपालिकाको गल्लबाडा हुँदै सिरुपाटा पुगेको छ। टोलीले गाउँमा एमाले पराजयका विषयमा छलफल गर्दै आएको छ। ५ हजार ६ सयभन्दा बढी पार्टी सदस्यता भएको हुम्लामा प्रतिनिधि सभा र प्रदेश सभाको निार्वाचनमा एमालेले समानुपातितर्फ ६ हजार मत प्राप्त गरेको छ। गाउँमा पार्टी थेगेका स्थानीय कार्यकर्ता र शुभेक्षुकसँग पार्टीको सुदृढीकरण, विस्तारका उपयाको खोजी गर्ने र निर्वाचनमा भोग्नु परेको पराजयको कारणका बारेमा परामर्श गर्ने काम भैरहेको छ, एमाले केन्द्रीय सदस्य तथा अभियानका केन्द्रीय प्रतिनिधि निरज आचार्यले भने, पार्टी सत्ताका हुँदा गरेका लोककल्याणकारी कामले बस्तीस्तरमा एमालेप्रतिको आकर्षण निकै राम्रो देखिएपनि निर्वाचनमा पार्टीका उम्मेदारले कसरी पराजय भोग्नु पर्यो भन्ने कारण खोज्ने काम भइरहेको छ।' शनिबार ताँजकोटको छप्रेलाबाट अभियानमा जोडिएका आचार्यले रामा नैकाला, गल्लाबाड हुँदै सिरुपाटाको गाउँका स्थानीय नेताकार्यकर्तासँगको छलफल गरेको एमाले हुम्लाका उपसचिव चन्द्रप्रकास ढकाल(झलक)ले जानकारी दिए। सात गाउँपालिका र ४४ वडा भएको हुम्लामा गएको वैशाख ३० गते सम्पन्न स्थानीय तहको निर्वाचनमा एमाले ८ स्थानमा जित हासिल गरेको थियो। मंसिर ४ मा सम्पन्न प्रतिनिधि सभा र प्रदेश सभा निर्वाचनमा एमालेले पाँच दलीय गठबन्दनबाट पराजय भोग्नु परेको थियो।"
जसपाको छानबिन समितिले आज प्रतिवेदन बुझाउँदै,"काठमाडौं : जनता समाजवादी पार्टी (जसपा) नेपालको छानबिन समितिले आफ्नो प्रतिवेदन बुझाउने तयारी गरेको छ । प्रतिनिधिसभा तथा प्रदेशसभा सदस्य निर्वाचनमा अन्तर्घातको आरोप लागेकाहरूमाथि छानबिन गरी तयार पारिएको प्रतिवेदन पार्टीलाई बुझाउन लागिएको बताइएको छ । गत पुसमा सम्पन्न राजनीतिक समितिको बैठकले कार्यकारिणी समिति सदस्य शिवलाल थापा नेतृत्वको छानबिन समितिलाई निर्वाचनमा अन्तर्घातको आरोप लागेका केन्द्रीय तहका नेताहरूमाथि छानबिन गर्न माघ मसान्तसम्मको समयसीमा दिएको थियो । तर, समितिको आग्रहअनुसार समितिको समयसीमा फागुन १५ गतेसम्मका लागि थप गरिएको थियो । समितिले आफ्नो काम सम्पन्न गरी प्रतिवेदन बुझाउन लागेको प्रचार विभाग प्रमुख पूर्ण बस्नेतले जानकारी दिए । सप्तरी२ मा सबैभन्दा बढी अन्तर्घात भएको र त्यहाँ मात्र ३८ जनासँग कार्यदलले सोधपुछ लिएको थियो । सप्तरीका शीर्षनेताहरूले आफ्नै पार्टीका उम्मेदवारलाई हराएको र उनीहरूसँग लिएको सोधपुछ प्रतिवेदनमा उल्लेख रहेको जनाइएको छ ।"
जसपा प्रदेश १ को अध्यक्षमा दीपक याक्खा चयन,"काठमाडौं : जनता समाजवादी पार्टी, नेपालको प्रदेश १ को अध्यक्षमा दीपक याक्खा चयन भएका छन्। प्रदेश कार्यालय इटहरीमा मंगलबार बसेको प्रदेश समितिको पूर्ण बैठकबाट उनलाई अध्यक्ष चयन गरिएको हो। उनी यसअघि समितिको उपाध्यक्ष थिए। प्रदेश समितिले सोमबार र मंगलबार गरी दुई दिन बैठक र प्रशिक्षणको आयोजना गरेको थियो। सोमबार आयोजित प्रशिक्षण कार्यक्रममा पार्टीका संघीय परिषद् अध्यक्ष अशोककुमार राई, कार्यकारिणी समिति सदस्यहरू रकम चेम्जोङ, रणध्वज कन्दङ्वा, परशुराम बस्नेत लगायतका नेताहरुले प्रशिक्षण दिएका थिए। पार्टीको विधान अधिवेशनको समय नजिकिएसँगै जसपाले संगठनहरू गठन, पुनर्गठन र अभिलेख संकलनको कार्यलाई तीव्रता दिइएको छ।"
कांग्रेस सांसद गुरुङ भ्रष्टाचार मुद्दामा दोषी ठहर,काठमाडौं : नेपाली कांग्रेसका सांसद टेकबहादुर गुरुङलाई भ्रष्टाचार मुद्दामा दोषी ठहर गरिएको छ। विशेष अदालतले बुधबार सांसद गुरुङलाई ठहर गरेको हो। काठमाडौंको भृकुटीमण्डपस्थित फनपार्कको जग्गा लिज प्रकरणमा भ्रष्टाचार गरेको भन्दै अख्तियार दुरुपयोग अनुसन्धान अयोगले उनीविरुद्ध गत १२ माघ २०७५ मा मुद्दा दायर गरेको थियो। विशेष अदालतका अध्यक्ष श्रीकान्त पौडेल र न्यायाधीशद्वय शालिग्राम कोइराला र बलभद्र बाँस्तोलाको इजलासले गुरुङसहित ९ जनालाई दोषी ठहर गरेको हो। सजाय भने फागुन २५ गते तोकिने छ। मनाङबाट प्रतिनिधिसभामा निर्वाचित सांसद गुरुङ भ्रष्टाचार मुद्दाका कारण निलम्बित रहेका छन्।
के हुन्छन् प्रदेश सरकार ?,"मधेस, बागमती, कर्णाली र सुदूरपश्चिममा भने अहिलेकै सरकारले निरन्तरता पाउन सक्ने देखिन्छ। काठमाडौं : संघमा राजनीतिक समीकरण परिवर्तनका प्रदेश १, लुम्बिनी र गण्डकी प्रदेश सरकार संकटमा देखिएका छन्। जहाँ एमालेको नेतृत्वमा प्रदेश सरकार बनेका छन्। मधेस, बागमती, कर्णाली र सुदूरपश्चिममा भने अहिलेकै सरकारले निरन्तरता पाउन सक्ने देखिन्छ। मधेसमा जसपा, बागमती र कर्णालीमा माओवादीको नेतृत्वमा सरकार छन्। सुदूरपश्चिममा एमाले नेतृत्वको सरकारले विश्वासको मत ल्याउन नसकेर ढलेपछि कांग्रेस नेतृत्वको सरकार छ। नयाँ गठबन्धनसँगै त्यहाँ विश्वासको मत लिन सहज देखिन्छ। प्रदेश १ मा एमालेबाट हिक्मतबहादुर कार्की मुख्यमन्त्री छन्। उनी नेतृत्वको सरकार धरापमा देखिएको छ। ९३ सदस्यीय प्रदेशसभामा बहुमत पाउन ४७ सांसदको समर्थन चाहिन्छ। जसमा एमालेको ४०, राप्रपाको ६ सिट छ। यस हिसाबले कार्कीको पक्षमा ४६ मत मात्रै पुग्छ। नयाँ गठबन्धनको पनि ४६ सिट नै छ। कांग्रेसको २९, माओवादीको १३, एकीकृत समाजवादीको ४, जसपाको १ सिट छ। कांग्रेस, माओवादी, एकीकृत समाजवादी र जसपाको ४७ सिट हुन्छ। सभामुख माओवादीका छन्। प्रदेश १ मा निर्णायक मत सभामुखको हुन्छ। गण्डकीमा एमालेबाट खगराज अधिकारी मुख्यमन्त्री छन्। उक्त प्रदेशमा पहिलो दल कांग्रेस छ। ६० सदस्यीय प्रदेशसभामा कांग्रेसको मात्रै २७ सिट छ। एमालेको २२, माओवादीको ७, नेपाल समाजवादी पार्टीको १, राप्रपाको २, स्वतन्त्र १ सिट छ। यहाँ कांग्रेस र माओवादी गठबन्धनको असर अधिकारी नेतृत्वको सरकारमा पर्नेछ। अधिकारीको सरकार पनि जोखिममा छ। लुम्बिनीमा २९ सिटसहित पहिलो दल रहेको एमालेबाट पोलिटब्युरो सदस्य लीला गिरी पुस २७ गते मुख्यमन्त्री नियुक्त भएका थिए। सरकारमा रहेका माओवादी जसपा, जनमत अनि बाहिर रहेका नागरिक उन्मुक्ति र लोसपाले समर्थन गरेका थिए। यी दल कांग्रेससहितको समीकरणमा लागेपछि मुख्यमन्त्री गिरी संकटमा परेका छन्। उनीहरूले विश्वासको मत फिर्ता लिँदा सरकार स्वतः अल्पमतमा पर्छ। ८७ सदस्यीय लुम्बिनी प्रदेशसभामा बहुमत ल्याउन ४४ सांसद आवश्यक पर्छ। एमालेका २९, कांग्रेसका २७, माओवादीका १०, राप्रपा र नागरिक उन्मुक्तिका ४४, जसपा, जनमत र लोसपाका ३३, स्वतन्त्र २ तथा जनमोर्चा र एकीकृत समाजवादीका ११ सांसद छन्। नयाँ गठबन्धनमा ५४ मत पुग्छ। गठबन्धनबाहिरका एमाले र राप्रपाका ४ जोड्दा ३३ सांसद मात्र हुन्छन्। कुनकुन प्रदेश सरकार सुरक्षित ? मधेसमा एमाले नै ठूलो दल हो। त्यहाँ यसअघिको गठबन्धनका आधारमा तेस्रो दल जसपाले प्रदेश सरकारको नेतृत्व गरेको छ। मुख्यमन्त्री छन् सरोजकुमार यादव। जसपा र जनमतले आधाआधा कार्यकाल मुख्यमन्त्रीको नेतृत्व गर्ने सहमति भएको थियो। एमालेबाट सभामुख छन्। उक्त प्रदेशमा एमालेको २३, कांग्रेसको २२, जसपाको १६, जनमत १३, लोसपा ९, माओवादीे ८, एकीकृत समाजवादी ७, स्वतन्त्र ६, राप्रपा, नेपाल संघीय समाजवादी पार्टी र नेउपाको ११ सिट छ। उक्त प्रदेशसभामा १ सय ७ सांसद छन्। एमाले, राप्रपा बाहिरिए पनि सरकारमा कुनै असर पर्दैन। बागमतीमा तेस्रो दल माओवादी केन्द्रका शालिकराम जम्कट्टेल मुख्यमन्त्री छन्। उक्त प्रदेशमा कांग्रेसको ३७, एमाले २७, माओवादीको २१ सिट छ। १ सय १० सदस्यीय प्रदेशसभामा कांग्रेस र माओवादी मिल्दा सहज बहुमत हुन्छ। जहाँ राप्रपा भने बाहिरिइसकेको छ। एमाले बाहिरिँदा त्यहाँको प्रदेश सरकारलाई असर पर्दैन। तर, ठूलो दलको हैसियतमा कांग्रेसले मुख्यमन्त्री दाबी भने गर्न सक्ने देखिन्छ। राप्रपाको १३, एकीकृत समाजवादीको ७, नेमकिपाको ३ र हाम्रो नेपाली पार्टीको २ सिट छ। कर्णालीमा माओवादीबाट रामकुमार शर्मा मुख्यमन्त्री छन्। एमालेका यमलाल कँडेललाई मुख्यमन्त्री नबनाएर शर्मा ओली र दाहालको निर्देशनमा मुख्यमन्त्री बनेका हुन्। ४० सदस्यीय प्रदेशसभामा ठूलो दल कांग्रेसको १४ सिट छ। माओवादीको १३ सिट छ। कांग्रेस र माओवादी मिल्दा त्यहाँको प्रदेश सरकार सुरक्षित देखिन्छ। जहाँँ एमालेको १०, राप्रपा, एकीकृत समाजवादी र स्वतन्त्रको ११ सिट छ। सुदूरपश्चिममा एमाले नेतृत्वको सरकार विश्वासको मत नपाएर ढलिसकेको छ। राजेन्द्रबहादुर रावल बाहिरिएर कांग्रेसका कमलबहादुर शाह मुख्यमन्त्री बनेका छन् । शाहले विश्वासको मत भने लिएका छैनन्। नयाँ गठबन्धनसँगै विश्वासको मत लिन सहज भएको छ। ५३ सदस्यीय प्रदेशसभामा कांग्रेसको १९, माओवादी ११, एमालेको १०, नाउपा ७, एकीकृत समाजावादीको ४,राप्रपा र स्वतन्त्र ११ सिट छ।"
राष्ट्रपतिमा पौडेललाई मत माग्दै देउवाले पठाए ओलीलाई पत्र,"राष्ट्रपति केवल एउटा पद नभएर स्वयं आफैंमा उच्च गरिमायुक्त संस्था भएकाले नेतृत्व चयन गरिरहँदा सम्भव भएसम्म बृहत्तर सहमति निर्माण हुनसकोस् भन्ने आम अपेक्षा रहेको उनको भनाई छ। काठमाडौं : नेपाली कांग्रेसका सभापति शेरबहादुर देउवाले राष्ट्रपतिका उम्मेदवार रामचन्द्र पौडेललाई मत दिन एमाले अध्यक्ष केपी शर्मा ओलीसँग आग्रह गरेका छन्। सोमबार सभापति देउवाले लेखेको पत्र कांग्रेस मुख्यसचिव कृष्णप्रसाद पौडेलले बालकोट पुगेर ओलीलाई पत्र बुझाएका हुन्। राष्ट्रपति केवल एउटा पद नभएर स्वयं आफैंमा उच्च गरिमायुक्त संस्था भएकाले नेतृत्व चयन गरिरहँदा सम्भव भएसम्म बृहत्तर सहमति निर्माण हुनसकोस् भन्ने आम अपेक्षा रहेको उनको भनाई छ। पत्रमा लेखिएको छ, 'सहमति हुन नसक्दा प्रतिस्पर्धामा आवेगमुक्त सुसंस्कृत अभ्यासको खोजी हुन्छ। विमतिबिच पनि सहमतिको प्रयास अनि प्रतिस्पर्धाबीच पनि आपसमा मत माग्ने संस्कृति हाम्रो विशिष्ट पहिचान रहिआएको छ। यही पृष्ठभुमिमा माननीय पौडेलका लागि राष्ट्रपतिमा तपाईं समेतसँग मत माग्नु र विमतिबीचको प्रतिस्पर्धामा पनि हार्दिकता प्रकट गर्नु आफ्नो कर्तव्य ठानेको छु।' देउवाले भनेका छन्, 'सालिन, बौद्धिक र सुसंस्कृत छविका पौडेल लोकतान्त्रिक आन्दोलनका एक अग्रज व्यक्तित्व त हुनुन्छ नै संविधान प्रदत्त संवैधानिक दायित्व राजनैतिक आग्रहहरु भन्दा पर रहेर निभाउन सक्ने सबल व्यक्तित्व हुनुन्छ। संविधानको रक्षा र संघीय लोकतान्त्रिक गणतन्त्रलाई संस्थागत र सुदृढ गर्ने आजको राष्ट्रिय कार्यभार कुशलतापुर्वक सम्पादन गर्दै देशको आर्थिकसामाजिक रुपान्तरण तर्फ गतिशील ढंगले अघिबढ्नु हामी सबैको साझा दायित्व हो । यो दायित्व तपाईं हामीले निभाइरहँदा निर्विवाद अभिभावकत्व निभाउन पौडेल सुयोग्य साबित हुनुहुने विश्वास म यहाँलाई दिलाउन चाहन्छु।' एमाले अध्यक्ष ओलीले कांग्रेसबाहेक संसदमा प्रतिनिधित्व गर्ने सबै राजनीतिक दल र स्वतन्त्र सांसदलाई पत्राचार गर्दै राष्ट्रपतिका उम्मेदवार सुबास नेम्बाङलाई मत मागेका छन्। तर एकीकृत समाजवादीबाहेक अन्य दलका नेताहरुले भने सार्वजनिकरुपमा केहि बताएका छैनन्। शनिबार बिहानको सचिवालय बैठकले नेम्वाङलाई राष्ट्रपति उम्मेदवार तय गर्दै कांग्रेस बाहेकका दललाई समर्थन गर्न आग्रह गर्ने निर्णय गरेको थियो। आयोगको निर्वाचन कार्यतालिका अनुसार फागुन २५ गते बिहान १० बजेदेखि ३ बजेसम्म मतदान हुनेछ। राष्ट्रपति निर्वाचनमा सङ्घीय संसद्को ३३२ र सातै प्रदेशका प्रदेशसभा सदस्यको ५५० गरी ८८२ जना मतदाता रहेको निर्वाचन अधिकृतको कार्यालयले जनाएको छ। यस पटक पनि संघीय सांसदको मतभार ७९ र प्रदेशसभा सदस्यको मतभार ४८ रहेको छ। राष्ट्रपतिको पदावधि निर्वाचित भएको मितिले पाँच वर्ष हुनेछ। राष्ट्रपति निर्वाचनका लागि बानेश्वरस्थित संसद् भवन परिसरमा सङ्घीय सांसद र प्रदेश सांसदका लागि छुट्टाछुट्टै मतदान केन्द्र तोकिएको छ। मतदान सम्पन्न भएलगत्तै मतगणना प्रारम्भ हुने साँझ ७ बजेभित्रै मतपरिणाम सार्वजनिक गर्ने गरी तयारी गरिएको निर्वाचन आयोगले जनाएको छ। राष्ट्रपतिको निर्वाचनले वर्तमान सत्ता गठबन्धन टुटेको छ। पुष १० गते बालकोट बैठकमा माओवादी केन्द्रबाट पुष्पकमल दाहाल प्रचण्ड प्रधानमन्त्री र राष्ट्रपति एमालेलाई दिने सहमतिभएको थियो। तर, उक्त सहमतिविपरीत प्रचण्डले राष्ट्रपतिमा कांग्रेस नेता पौडेललाई साथ दिएका छन्। बालकोटमा बनेको गठबन्धन तोडेर प्रचण्डले फागुन १२ गते कांग्रेससहितको आठ दलको नयाँ समीकरण बनाएका हुन्। नयाँ गठबन्धन बनेसँगै एमाले पनि सोमबार सरकारबाट बाहिरिएको छ। ओलीले पुस १० को सहमति कायम रहेको र त्यहीअनुसार नेम्बाङलाई उम्मेदवार बनाएको बताएका थिए।"
राष्ट्रपति उम्मेदवारको अन्तिम नामावली आज प्रकाशन हुने,"फागुन २५ गते बिहान १० बजेदेखि ३ बजेसम्म मतदान हुनेछ। काठमाडौं : राष्ट्रपति पदमा मनोनयन दर्ता गराएका उम्मेदवारको आज अन्तिम नामावली प्रकाशन गर्ने निर्वाचन आयोगले तयारी गरेको छ। राष्ट्रपतिको निर्वाचनका लागि शनिबार कांग्रेसका नेता रामचन्द्र पौडेल र एमालेका उपाध्यक्ष सुवास नेम्वाङले उमेदवारी दर्ता गराएका छन्। उम्मेदवारले चाहेमा आज ४ बजेभित्र आफ्नो उम्मेदवारी फिर्ता लिन सक्नेछन्। त्यसपश्चात अन्तिम नामावली प्रकाशन हुनेछ। आयोगको निर्वाचन कार्यतालिका अनुसार फागुन २५ गते बिहान १० बजेदेखि ३ बजेसम्म मतदान हुनेछ। राष्ट्रपति निर्वाचनमा सङ्घीय संसद्को ३३२ र सातै प्रदेशका प्रदेशसभा सदस्यको ५५० गरी ८८२ जना मतदाता रहेको निर्वाचन अधिकृतको कार्यालयले जनाएको छ। यस पटक पनि संघीय सांसदको मतभार ७९ र प्रदेशसभा सदस्यको मतभार ४८ रहेको छ। राष्ट्रपतिको पदावधि निर्वाचित भएको मितिले पाँच वर्ष हुनेछ। राष्ट्रपति निर्वाचनका लागि बानेश्वरस्थित संसद् भवन परिसरमा सङ्घीय सांसद र प्रदेश सांसदका लागि छुट्टाछुट्टै मतदान केन्द्र तोकिएको छ। मतदान सम्पन्न भएलगत्तै मतगणना प्रारम्भ हुने साँझ ७ बजेभित्रै मतपरिणाम सार्वजनिक गर्ने गरी तयारी गरिएको निर्वाचन आयोगले जनाएको छ। निर्वाचन अधिकृतको कार्यालय रहेको परिसरभित्रै मतदान केन्द्र रहनेछ। निर्वाचक मण्डलको तत्काल कायम रहेको कूल मतको बहुमत प्राप्त गर्ने व्यक्ति राष्ट्रपतिमा निर्वाचित हुनेछ। त्यसरी बहुमत प्राप्त गर्न नसकेमा सबैभन्दा बढी मत प्राप्त गर्ने दुई उम्मेदवारबीच मतदान हुनेछ। त्यस्तो मतदानमा कूल मतको ५० प्रतिशतभन्दा बढी मत प्राप्त गर्ने व्यक्ति राष्ट्रपति निर्वाचित हुनेछन्। बढी मत प्राप्त गर्ने दुई उम्मेदवारबीचको मतदानबाट समेत कुनै उम्मेदवारले कूल मतको ५० प्रतिशतभन्दा बढी मत प्राप्त गर्न नसकेमा पुनःमतदान हुनेछ। त्यस्तो मतदानमा खसेको कूल सदर मतको बढी मत प्राप्त गर्ने उम्मेदवार राष्ट्रपतिमा निर्वाचित हुनेछ। संविधानको धारा ६२ को उपधारा (६) मा निर्वाचन, मनोनयन वा नियुक्ति हुने राजनीतिक पदमा बहाल रहेको व्यक्ति राष्ट्रपति निर्वाचित भएमा निजको त्यस्तो पद रिक्त हुने व्यवस्था छ। राष्ट्रपतिको निर्वाचनले वर्तमान सत्ता गठबन्धन टुटेको छ। पुष १० गते बालकोट बैठकमा माओवादी केन्द्रबाट पुष्पकमल दाहाल प्रचण्ड प्रधानमन्त्री र राष्ट्रपति एमालेलाई दिने सहमतिभएको थियो। तर, उक्त सहमतिविपरीत प्रचण्डले राष्ट्रपतिमा कांग्रेस नेता रामचन्द्र पौडेललाई साथ दिएका छन्।बालकोटमा बनेको गठबन्धन तोडेर प्रचण्डले फागुन १२ गते कांग्रेससहितको आठ दलको नयाँ समीकरण बनाएका हुन्। नयाँ गठबन्धन बनेसँगै राप्रपा तत्काल सरकारबाट बाहिरिएको थियो। एमालेले भने तत्काल सरकार नछाडी राष्ट्रपति निर्वाचन अर्थात् फागुन २५ गतेसम्म पर्खने रणनीति बनाएको थियो। ओलीले पुस १० को सहमति कायम रहेको र त्यहीअनुसार नेम्बाङलाई उम्मेदवार बनाएको बताएका थिए। तर, जेनेभा जान लागेकी परराष्ट्रमन्त्री डा विमला राई पौड्याललाई कूटनीतिक सम्बन्धमा असर पर्ने गरी प्रधानमन्त्रीले रोके। उनले अन्य मन्त्रीलाई पनि विनाविभागीय बनाउने वा बर्खास्त गर्ने तयारी गरे। प्रधानमन्त्री प्रचण्ड राष्ट्रको बदनाम र पार्टीबाट गएका मन्त्रीलाई अपमान हुने काम गर्न थालेको भन्दै एमाले सोमबार सरकारबाट निस्किएको हो।"
किन टिकेन ओलीप्रचण्ड गठबन्धन ?,"बालकोटमा बनेको गठबन्धन तोडेर प्रचण्डले फागुन १२ गते कांग्रेससहितको आठ दलको नयाँ समीकरण बनाएका हुन्। काठमाडौं : एमाले अध्यक्ष केपी शर्मा ओली र माओवादी अध्यक्ष पुष्पकमल दाहालको सम्बन्ध यसपटक दुई महिनामै टुटेको छ। बालकोटको बार्दलीमा गत पुस १० गते पुनर्मिलन भएका शीर्ष दुई नेता राष्ट्रपति निर्वाचनको उम्मेदवारी दर्तासम्म आइपुग्दा बिछोडिएका हुन्। एमालेले सोमबार समर्थन फिर्ता लिँदै सरकार छाडेको छ। यससँगै उक्त पार्टी प्रमुख प्रतिपक्षीको कित्तामा पुगेको छ। दाहाल एमालेसहित १ सय ६९ सांसदको समर्थनमा प्रधानमन्त्री नियुक्त भएका थिए। त्यस बेला कांग्रेस सभापति शेरबहादुर देउवाले प्रधानमन्त्री पद दिन अस्वीकार गरेपछि दाहाल ओलीसँग पुनः सम्बन्ध गाँस्न पुगेका थिए। तब एमालेसहित सात दलको नयाँ गठबन्धन बनेको थियो। त्यस क्रममा माओवादीबाट दाहाल प्रधानमन्त्री र राष्ट्रपति एमालेलाई दिने सहमतिभएको थियो। तर, उक्त सहमतिविपरीत दाहालले राष्ट्रपतिमा कांग्रेस नेता रामचन्द्र पौडेललाई साथ दिएका छन्। बालकोटमा बनेको गठबन्धन तोडेर दाहालले यही फागुन १२ गते कांग्रेससहितको आठ दलको नयाँ समीकरण बनाएका हुन्। त्यस क्रममा दाहाल साढे २ वर्ष, त्यसपछि माधवकुमार नेपाल एक वर्ष र चुनाव गराउने गरी अन्तिममा डेढ वर्ष शेरबहादुर देउवा प्रधानमन्त्री हुने सहमति बनेको चर्चा छ। यही गठबन्धनबाट पौडेल राष्ट्रपति उम्मेदवार बनेका हुन्। एमालेले उपाध्यक्ष सुवासचन्द्र नेम्बाङलाई राष्ट्रपति उम्मेदवार बनाएको छ। नयाँ गठबन्धन बनेसँगै राप्रपा तत्काल सरकारबाट बाहिरिएको थियो। एमालेले भने तत्काल सरकार नछाडी राष्ट्रपति निर्वाचन अर्थात् फागुन २५ गतेसम्म पर्खने रणनीति बनाएको थियो। ओलीले पुस १० को सहमति कायम रहेको र त्यहीअनुसार नेम्बाङलाई उम्मेदवार बनाएको बताएका थिए। तर, जेनेभा जान लागेकी परराष्ट्रमन्त्री डा विमला राई पौड्याललाई कूटनीतिक सम्बन्धमा असर पर्ने गरी प्रधानमन्त्रीले रोके। उनले अन्य मन्त्रीलाई पनि विनाविभागीय बनाउने वा बर्खास्त गर्ने तयारी गरे। प्रधानमन्त्री दाहालले राष्ट्रको बदमान र पार्टीबाट गएका मन्त्रीलाई अपमान हुने काम गर्न थालेको भन्दै एमाले सोमबार सरकारबाट निस्किएको हो। डा पौड्यालको जेनेभा भ्रमण रोकेपछि विषयमा प्रधानमन्त्री दाहालको सर्वत्र आलोचना भएको छ। एमाले सचिवालय बैठकले न्यूनतम साझा कार्यक्रम दाहालले कार्यान्वयन नगरी सहमति उल्लंघन गरेको ठहर गरी सरकार छाड्ने निर्णय गरेको उपाध्यक्ष विष्णुप्रसाद पौडेलले बताए। त्यस्तै मुलुकको हित, स्थिरता र समृद्धिको मर्मविपरीत कार्य गरेकाले दाहाल नेतृत्वको सरकारलाई दिएको विश्वासको मत फिर्ता लिने निर्णय पनि बैठकले गरेको छ। राष्ट्रपति निर्वाचनमा सहमति हुन नसकेपछि अधैर्यपूर्वक निर्णय नगर्ने भनी सरकारमा रहेर काम गर्ने सोच बनाएकामा प्रधानमन्त्रीले एमाले र एमालेका मन्त्रीहरूका सन्दर्भमा दिएको अभिव्यक्ति र व्यवहारका कारण सरकार छाड्ने निर्णयमा पुगेको उपाध्यक्ष पौडेलले बताए। मन्त्रिपरिषद्को निर्णयका आधारमा जेनेभा जान लाग्नुभएका परराष्ट्रमन्त्रीलाई अन्तिम क्षणमा अकारण नजान निर्देशन गर्नुभएको छ, पौडेलले भने, हामीलाई सरकार छाड्न, नभए उहाँले हटाउने वा बिना विभागीय मन्त्री बनाउने अभिव्यक्ति दिनुभएपछि सरकारमा रहिरहन उचित देखेनौं। बैठकले तत्काल संघीय सरकारलाई दिएको समर्थन फिर्ता लिने र सरकारबाट बाहिरिने निर्णय गरेको उनले बताए। एमालेबाट पौडेलसहित ८ मन्त्री थिए। पौडेल उपप्रधान तथा अर्थमन्त्री, डा विमला राई पौड्याल परराष्ट्रमन्त्री, हरिराज उप्रेती रक्षामन्त्री, पदम गिरी स्वास्थ्य तथा जनसंख्यामन्त्री थिए। यस्तै, दामोदर भण्डारी उद्योग वाणिज्य तथा आपूर्तिमन्त्री, भगवती चौधरी महिला बालबालिका तथा ज्येष्ठ नागरिकमन्त्री, ज्वालाकुमारी शाह कृषि तथा पशुपन्छी विकासमन्त्री, राजेन्द्रकुमार राई भूमि व्यवस्था तथा सहकारी गरिबी निवारणमन्त्री थिए। उनीहरू आठै जनाले सोमबार राजीनामा दिएका छन्। नागरिक अभियन्ता श्याम श्रेष्ठ ओलीदाहाल गठबन्धनले निरन्तरता नपाउनुमा तीनचार कारण रहेको बताउँछन्। ओली प्रचण्ड सम्बन्धमा भत्किनुमा राजनीतिक धोकाधडीको हिस्सा छ। कहिले देउवालाई प्रचण्डले, कहिले प्रचण्डले ओलीलाई, कहिले ओलीले प्रचण्डलाई दिएको धोकाको परिणाम देखिँदै आएको छ, विश्लेषक श्रेष्ठ भन्छन्, ओली र प्रचण्डबीच सशस्त्र द्वन्द्वदेखि नै केमिस्ट्री मिलेको देखिँदैन। केमिस्ट्री नमिल्दा नै दुईतिहाइ बहुमतको सरकार ढल्यो। नेकपा टुक्राटुक्रा भयो। उनका अनुसार तेस्रो कारण भनेको भूराजनीतिक दबाब हो। नेपालमा वामपन्थी मिले भूराजनीतिमा भुइँचालो नै आउने गरेको श्रेष्ठको ठम्याइ छ।भारतीय विदेशसचिव विनयमोहन क्वात्राको गतिविधि पनि ओली र प्रचण्डको सम्बन्ध तोड्नुमा नै केन्द्रित थियो, उनी भन्छन्, नेपालमा आएर उनले वामपन्थी गठबन्धन तोडे। वामपन्थी मिले भू राजनीतिकमा भुइँचालो नै आउँछ। तर, अरू मिल्दा कुनै दबाब नै हुँदैन। वामपन्थी मिल्न नदिन विदेशी चलखेल हुने गरेको उनको भनाइ छ। मिल्नै दिँदैनन्। मिले भने त्यसलाई तोड्न पूरै शक्ति लगाउँछन्। अहिले पनि त्यही भएको हामीले देखिरहेका छौं, उनी भन्छन्। एमाले र माओवादी मिलेर २०७४ को निर्वाचन लडेका थिए। त्यसपछि पार्टी एकता भई नेकपा बनाएका थिए। आन्तरिक द्वन्द्व चर्किएसँगै केही वर्षमै उक्त एकता भंग भएको थियो। त्यसपछि टुटेको सम्बन्ध गत पुस १० मा गाँसिएको थियो। माओवादी सचिव दीनानाथ शर्मा विचारको अन्तरले नै ओलीदाहाल सम्बन्ध टुटेको बताउँछन्। दुई महिने गठबन्धन भत्किनुका पछाडि अरूले भनेजस्तो स्वार्थ मात्रै केन्द्रित नरहेको उनको भनाइ छ। मान्छेले स्वार्थको कारण ओली प्रचण्ड गठबन्धन टुटेको भन्छन्। तर, त्यो होइन विचारको अन्तर नै हो, शर्मा भन्छन्, कांग्रेससहित पहिलाको पाँचदलीय गठबन्धन संविधान र संघीयताको रक्षाका लागि बनेको थियो। नटुट्नु थियो, टुट्यो। वामपन्थी गठबन्धन राम्रो होला भन्ने थियो तर भएन। ओलीका क्रियाकलापले गठबन्धन भत्किएको दाबी उनी गर्छन्। हामीलाई उहाँमा संघीयताप्रति प्रतिबद्धता होला। पहिलाका कदममा प्रायस्चित भएको होला भन्ने थियो। तर, पहिलाकै कदम सही भन्न थाल्नुभयो, उनी भन्छन्, यसले नै आशंका पैदा भयो र यो परिस्थीति सिर्जना भयो। एमालेभन्दा अघि राप्रपाले सरकार छाडेको थियो। उक्त पार्टीबाट राजेन्द्र लिङदेन उपप्रधान एवं ऊर्जा, जलस्रोत तथा सिँचाइमन्त्री, विक्रम पाण्डे सहरी विकासमन्त्री, धु्रवबहादुर प्रधान कानुन, न्याय तथा संसदीय मामिलामन्त्री, दीपकबहादुर सिंह ऊर्जा, जलस्रोत तथा सिँचाइ राज्यमन्त्री थिए। नागरिकता मुद्दामा सर्वोच्च अदालतले दोषी ठहर गरेपछि रवि लामिछानेले प्रतिनिधिसभा सदस्यसँगै उपप्रधान एवं गृहमन्त्रीलगायत पद गुमाएका थिए। उक्त प्रकरणपछि उनी नेतृत्वको रास्वपाका मन्त्रीले पनि राजीनामा दिएका थिए। रास्वपाबाट लामिछाने उपप्रधान एवं गृहमन्त्री, शिशिर खनाल शिक्षा तथा विज्ञान प्रविधिमन्त्री, डोलप्रसाद अर्याल श्रमरोजगार तथा सामाजिक सुरक्षामन्त्री र डा तोसिमा कार्की स्वास्थ्य तथा जनसंख्या राज्यमन्त्री थिए। एमाले र राप्रपाले समर्थन पनि फिर्ता लिए पनि रास्वपाले भने कायमै राखेको छ। सरकार बनेको दुई महिनामा नै १६ जना मन्त्री बाहिरिएका छन्। रास्वपाले सरकारलाई दिएको समर्थन कायमै राख्ने भएको छ। रास्वपाका सहमहामन्त्री कविन्द्र बुर्लाकोटीले समर्थन तत्काल फिर्ता नलिने जानकारी दिए। पार्टीको बैठकपछि बुर्लाकोटीले भने, सरकारका विषयमा पार्टीको पूर्वनिर्णय कायम छ। तत्काल हामीले समर्थन फिर्ता लिँदैनौं। सरकारबाट भने रास्वपा बाहिरिएको छ। नेपालको राजनीतिमा अर्को घटनाक्रम विकसित नभएसम्म सरकारलाई दिएको समर्थन कायमै रहेको उनको भनाइ छ। राष्ट्रपति निर्वाचनमा राष्ट्रिय सहमति गर्ने प्रयास भइरहेको र उम्मेदवारले उम्मेदवारी फिर्ता दिने समय रहेकाले कसलाई मतदान गर्ने भन्नेबारे कुनै निर्णय नभएको उनले बताए। एमाले, रास्वपा र राप्रपा सरकारबाट बाहिरिएपछि दाहालको काँधमा १६ मन्त्रालयको जिम्मेवारी आएको छ। १४ मन्त्रीसहित २ राज्यमन्त्रीले राजीनामा दिएका छन्। सरकारलाई पूर्णता दिने समयमा पनि वन तथा वातावरण र युवा तथा खेलकुद मन्त्रालय दाहालले नै राखेका थिए। एमालेले छोडेका अर्थ, कृषि, उद्योग, भूमि व्यवस्था, स्वास्थ्य, रक्षा, परराष्ट्र र महिला, बालबालिका मन्त्रालयको जिम्मेवारी दाहालको जिम्मेवारी आएका छन्। त्यस्तै राप्रपाले छोडेका ऊर्जा, सहरी विकास र कानुन मन्त्रालय तथा रास्वपा राजीनामा दिएपछि खाली भएको गृह, शिक्षा, सहरी विकास पनि दाहाल कै काँधमा आएका छन्। के हुन्छन् प्रदेश सरकार ? संघमा राजनीतिक समीकरण परिवर्तनका प्रदेश १, लुम्बिनी र गण्डकी प्रदेश सरकार संकटमा देखिएका छन्। जहाँ एमालेको नेतृत्वमा प्रदेश सरकार बनेका छन्। मधेस, बागमती, कर्णाली र सुदूरपश्चिममा भने अहिलेकै सरकारले निरन्तरता पाउन सक्ने देखिन्छ। मधेसमा जसपा, बागमती र कर्णालीमा माओवादीको नेतृत्वमा सरकार छन्। सुदूरपश्चिममा एमाले नेतृत्वको सरकारले विश्वासको मत ल्याउन नसकेर ढलेपछि कांग्रेस नेतृत्वको सरकार छ। नयाँ गठबन्धनसँगै त्यहाँ विश्वासको मत लिन सहज देखिन्छ। प्रदेश १ मा एमालेबाट हिक्मतबहादुर कार्की मुख्यमन्त्री छन्। उनी नेतृत्वको सरकार धरापमा देखिएको छ। ९३ सदस्यीय प्रदेशसभामा बहुमत पाउन ४७ सांसदको समर्थन चाहिन्छ। जसमा एमालेको ४०, राप्रपाको ६ सिट छ। यस हिसाबले कार्कीको पक्षमा ४६ मत मात्रै पुग्छ। नयाँ गठबन्धनको पनि ४६ सिट नै छ। कांग्रेसको २९, माओवादीको १३, एकीकृत समाजवादीको ४, जसपाको १ सिट छ। कांग्रेस, माओवादी, एकीकृत समाजवादी र जसपाको ४७ सिट हुन्छ। सभामुख माओवादीका छन्। प्रदेश १ मा निर्णायक मत सभामुखको हुन्छ। गण्डकीमा एमालेबाट खगराज अधिकारी मुख्यमन्त्री छन्। उक्त प्रदेशमा पहिलो दल कांग्रेस छ। ६० सदस्यीय प्रदेशसभामा कांग्रेसको मात्रै २७ सिट छ। एमालेको २२, माओवादीको ७, नेपाल समाजवादी पार्टीको १, राप्रपाको २, स्वतन्त्र १ सिट छ। यहाँ कांग्रेस र माओवादी गठबन्धनको असर अधिकारी नेतृत्वको सरकारमा पर्नेछ। अधिकारीको सरकार पनि जोखिममा छ। लुम्बिनीमा २९ सिटसहित पहिलो दल रहेको एमालेबाट पोलिटब्युरो सदस्य लीला गिरी पुस २७ गते मुख्यमन्त्री नियुक्त भएका थिए। सरकारमा रहेका माओवादी जसपा, जनमत अनि बाहिर रहेका नागरिक उन्मुक्ति र लोसपाले समर्थन गरेका थिए। यी दल कांग्रेससहितको समीकरणमा लागेपछि मुख्यमन्त्री गिरी संकटमा परेका छन्। उनीहरूले विश्वासको मत फिर्ता लिँदा सरकार स्वतः अल्पमतमा पर्छ। ८७ सदस्यीय लुम्बिनी प्रदेशसभामा बहुमत ल्याउन ४४ सांसद आवश्यक पर्छ। एमालेका २९, कांग्रेसका २७, माओवादीका १०, राप्रपा र नागरिक उन्मुक्तिका ४४, जसपा, जनमत र लोसपाका ३३, स्वतन्त्र २ तथा जनमोर्चा र एकीकृत समाजवादीका ११ सांसद छन्। नयाँ गठबन्धनमा ५४ मत पुग्छ। गठबन्धनबाहिरका एमाले र राप्रपाका ४ जोड्दा ३३ सांसद मात्र हुन्छन्। कुनकुन प्रदेश सरकार सुरक्षित ? मधेसमा एमाले नै ठूलो दल हो। त्यहाँ यसअघिको गठबन्धनका आधारमा तेस्रो दल जसपाले प्रदेश सरकारको नेतृत्व गरेको छ। मुख्यमन्त्री छन् सरोजकुमार यादव। जसपा र जनमतले आधाआधा कार्यकाल मुख्यमन्त्रीको नेतृत्व गर्ने सहमति भएको थियो। एमालेबाट सभामुख छन्। उक्त प्रदेशमा एमालेको २३, कांग्रेसको २२, जसपाको १६, जनमत १३, लोसपा ९, माओवादी ८, एकीकृत समाजवादी ७, स्वतन्त्र ६, राप्रपा, नेपाल संघीय समाजवादी पार्टी र नेउपाको ११ सिट छ। उक्त प्रदेशसभामा १ सय ७ सांसद छन्। एमाले, राप्रपा बाहिरिए पनि सरकारमा कुनै असर पर्दैन। बागमतीमा तेस्रो दल माओवादी केन्द्रका शालिकराम जम्कट्टेल मुख्यमन्त्री छन्। उक्त प्रदेशमा कांग्रेसको ३७, एमाले २७, माओवादीको २१ सिट छ। १ सय १० सदस्यीय प्रदेशसभामा कांग्रेस र माओवादी मिल्दा सहज बहुमत हुन्छ। जहाँ राप्रपा भने बाहिरिइसकेको छ। एमाले बाहिरिँदा त्यहाँको प्रदेश सरकारलाई असर पर्दैन। तर, ठूलो दलको हैसियतमा कांग्रेसले मुख्यमन्त्री दाबी भने गर्न सक्ने देखिन्छ। राप्रपाको १३, एकीकृत समाजवादीको ७, नेमकिपाको ३ र हाम्रो नेपाली पार्टीको २ सिट छ। कर्णालीमा माओवादीबाट रामकुमार शर्मा मुख्यमन्त्री छन्। एमालेका यमलाल कँडेललाई मुख्यमन्त्री नबनाएर शर्मा ओली र दाहालको निर्देशनमा मुख्यमन्त्री बनेका हुन्। ४० सदस्यीय प्रदेशसभामा ठूलो दल कांग्रेसको १४ सिट छ। माओवादीको १३ सिट छ। कांग्रेस र माओवादी मिल्दा त्यहाँको प्रदेश सरकार सुरक्षित देखिन्छ। जहाँँ एमालेको १०, राप्रपा, एकीकृत समाजवादी र स्वतन्त्रको ११ सिट छ। सुदूरपश्चिममा एमाले नेतृत्वको सरकार विश्वासको मत नपाएर ढलिसकेको छ। राजेन्द्रबहादुर रावल बाहिरिएर कांग्रेसका कमलबहादुर शाह मुख्यमन्त्री बनेका छन् । शाहले विश्वासको मत भने लिएका छैनन्। नयाँ गठबन्धनसँगै विश्वासको मत लिन सहज भएको छ। ५३ सदस्यीय प्रदेशसभामा कांग्रेसको १९, माओवादी ११, एमालेको १०, नाउपा ७, एकीकृत समाजावादीको ४,राप्रपा र स्वतन्त्र ११ सिट छ।"
सरकारी वेबसाइट मन्त्रालयबाटै अनुगमन हुने,"काठमाडौं : सरकारी वेबसाइटको रियल टाइम मनिटरिङ हुने भएको छ। साइबार सुरक्षामा खतरा बढेपछि सञ्चार तथा सूचना प्रविधि मन्त्रालयले नयाँ नीति अलम्बन गरेको हो। सरकारका सबै निकायका तथ्यांक एवम् सूचना प्रविधि प्रणाली सरकारी एकीकृत डाटा केन्द्रमा राखी व्यवस्थापन गर्ने भएको छ। राष्ट्रिय सूचना प्रविधि केन्द्रले काठमाडौंमा रहेको सरकारी एकीकृत डाटा सेन्टर र हेटौडामा रहेको डिजास्टर रिकभरी केन्द्रलाई पूर्ण क्षमतामा सञ्चालन गर्ने मन्त्रिपरिषद्ले निर्णय गरेको छ। २४ सै घण्टा नेटवर्किङ र साइबर सुरक्षासम्बन्धी प्राविधिकले निगरानी गर्ने व्यवस्था मिलाइएको मन्त्री रेखा शर्माले जानकारी दिइन्। एकीकृत डाटा सेन्टरमा १ हजार ५ सय सरकारी वेबसाइटका सर्भर छन्। मंगलबार सुरु गरिएको नयाँ प्रणालीमा ८ सय वटा सरकारी साइट सूचीकृत भइसकेका छन्। सरकारी साइट कहाँ कसरी चलेका छन्, हेर्न सकिन्छ, मन्त्री शर्माले भनिन्,कसैले ह्याक गर्न खोजेमा पनि तुरुन्तै थाहा पाउन सकिन्छ। सरकारी वेबसाइट सधैँ ह्याकरको निसानामा पर्दै आएका छन्। सर्भर डाउन हुने, घण्टौसम्म नचल्ने र ह्याक हुने समस्या बढ्दै गएपछि सरकारले साइबर सुरक्षामा विशेष ध्यान दिएको जनाएको छ। मन्त्रालयले ल्याएको नयाँ प्रणालीबाट अन्य सरकारी निकायले वेबसाइट बनाउन खर्च गर्नु नपर्ने भएको छ। कम जनशक्तिमै उक्त प्रणालीबाट वेबसाइट चलाउन सकिने मन्त्रालयले जनाएको छ। सूचना प्रविधि विभागले सरकारी निकायलाई प्रणाली व्यवस्थापक परिचय (एडमिन युजर) प्रदान गर्ने छ। सम्बन्धीत वेबसाइटमा प्रयोगकर्ताले मेनु र उपमेनु थप गर्न सक्छन्। नारा तथा लोगो राख्न, ग्यालरी तथा ब्यानर राख्न सकिने छ। मिडिया फाइल व्यवस्थापन गर्न, कर्मचारीको विवरण, संगठन संरचना लगायतका कार्य गर्न सकिने व्यवस्था गरिएको छ। मोबाइलबाट सजिलै हेर्न मिल्ने गरी छुट्टै एप पनि बनाइएको छ। सरकारले विद्युतीय कारोबार ऐन २०६३ संशोधन गर्ने तयारी गरेको छ। साइबार नीति बनाएर अझै व्यवस्थित गर्न उसको तयारी छ।"
चार दिनदेखि सम्पर्कविहीन युवक मृत फेला,तनहुँ : आबुखैरेनी गाउँपालिका३ घर भएका ३६ वर्षीय मदन घिमिरे सम्पर्कविहीन भएको चार दिनपछि मृत अवस्थामा फेला परेका छन्। फागुन १२ गतेदेखि सम्पर्कविहीन घिमिरे मंगलबार मर्स्याङ्दी नदीमा मृत फेला परेका हुन्। सशस्त्र प्रहरीको गोताखोरले उनको शव नदीबाट निकालेको छ। मृतकको स्कुटर आबुखैरेनी गाउँपालिका डम्पिङस्थित मर्स्याङ्दीको किनारमा भेटिएको थियो। घिमिरेको खोजतलासका लागि तालिम प्राप्त ट्रयाकर डग पनि परिचालन गरिएपछि मृतावस्थामा भेटिएको तनहुँका प्रहरी नायब उपरीक्षक मोहनबहादुर खाणले जानकारी दिए। सशस्त्र प्रहरी बलको विपद् व्यवस्थापन तालिम शिक्षालयबाट खटिएको गोताखोर र नेपाल प्रहरी टोली र स्थानीयवासीको संयुक्त प्रयासमा खोजतलास गरिएको प्रहरीले जनाएको छ। मृतकको शव परीक्षणका लागि दमौली अस्पतालमा पठाइएको इलाका प्रहरी कार्यालय आँबुखैरेनी तनहुँले जनाएको छ।
चर्को व्याजदरविरूद्ध डडेल्धुराका व्यापारी आन्दोलित,"डडेल्धुरा : बैंकको चर्को व्याजदरविरूद्ध डेल्धुरा सदरमुकामका व्यापारी आन्दोलित भएका छन् । आफ्नो व्यापार व्यवसाय नै बन्द गरी जिल्ला सदरमुकामका व्यापारी तथा उद्योगी बैंकको चर्को व्याजदरविरुद्ध आन्दोलित भएका हुन् । उद्योग वाणिज्य संघ डडेल्धुराको अगुवाइमा सदरमुकाका व्यापारी,उद्योगी बजार बन्द गर्नुका साथै नो डिपोजिट कार्यक्रम समेत घोषणा गरेका छन् । कर्जा लिएका व्यक्तिलाई जानकारी नदिई बैंक तथा वित्तीय संस्थाहरूले चर्को ब्याज लिएको भन्दै डडेल्धुराका उद्योगी व्यवसायी आन्दोलनमा उत्रिएका हुन् । उद्योग वाणिज्य संघ,वस्तुगत संघ,नागरिक समाज र उद्योगी व्यवसायी व्याजदरविरुद्ध लिखिएका प्लेकार्डहरू र नारा लगाउँदै सदरमुकाम परिक्रममासमेत गरेका थिए। प्रत्येक दिन बिहान ११ बजेसम्म बजार बन्द गर्ने,१७ गते बैंकमा धर्ना दिने,१८ गते कुनै पनि बैंकमा बचत नगर्ने (नो डिपोजिट) र त्यसपछि थपआन्दोलनका कार्यक्रम तय गर्ने उद्योग वाणिज्य संघका अध्यक्ष द्विजराजभट्टले विरोध सभालाई सम्बोधन गर्नेक्रममा जानकारी दिए । लामो समयदेखि आन्दोलन गर्दा पनि सरकारले सुनुवाइ नगरे पछि व्यवसाय नै बन्द गरेर आन्दोलनमा उत्रिनुपरेको वाध्यता रहेको वाणिज्य संघका निवर्तमान अध्यक्ष लोकराज भट्टले बताए । समस्याको समाधान नभए थप आन्दोलनका कार्यक्रमसहित अघि बढ्ने आन्दोलित पक्षले जनाएको छ। यस्तै डडेल्धुराको शिवशिखर सहकारीले संकलन गरेको निक्षेप नियम अनुसार फिर्ता गर्न र लघुवित्त संस्थाको अनुगमन गर्न पनि माग गरेका छन् । लामो समय कोभिडका कारण थला परेको व्यापार अहिले आउँदा लघुवित्त,सहकारी र बैंकले चर्को व्याज लिएर व्यापारीलाई मार्न खोजेको दुखेसो व्यवसायीले गरेका छन्। चर्को व्याजदरविरूद्ध आन्दोलित व्यापारी। धनबहादुर भण्डारी"
कोरला नाकामा संरचना निमार्णका लागि सर्भे सुरु,"जोमसोम : चीनसँगको उत्तरी कोरला नाकाको दशगजा क्षेत्रमा संरचना निर्माणका लागि विस्तृत परियोजना प्रतिवेदन (डीपीआर) सर्भे सुरु गरिएको छ। उत्तरी चीनसँग व्यापारिक मार्ग विस्तार गर्ने उद्देश्यले कोरलामा आवश्यक संरचना निर्माण गर्न डीपीआर सर्भे गर्ने कार्य प्रारम्भ भएको हो। नेपाल उद्योग वाणिज्य मन्त्रालय, आपूर्ति मन्त्रालय र नेपाल इन्टरमोडल यातायात विकास समितिअन्तर्गत कोरला नाकामा भन्सार, सुख्खा बन्दरगाह, अध्यामगन, सुरक्षा पोस्ट, क्वारेन्टाइन लगायतका संरचना निर्माण गर्न सरकारले डीपीआर निर्माणका लागि एक करोडभन्दा बढी बजेट विनियोजन गरेको जनाइएको छ। नाकाको दशगजा क्षेत्रमा भन्सार तथा सुख्खा बन्दरगाह लगायतका भौतिक संरचना निर्माणको डीपीआर निर्माणको जिम्मा सितारा, इन्टुसीप, फुलराइट जेभीले लिएको सिभिल इन्जिनियर टीकाबहादुर कोइरालाले जानकारी दिए। कोरला नाका डीपीआर सर्भेका लागि सितारा, इन्टुसीप,फुलराईट जेभीका टोली अहिले कोरला नाकामा सर्भेका लागि खटिएका छन्। टोलीमा कम्पनी डाइरेन्टर कमलप्रसाद तिमिल्सिना, इ ओमकृष्ण महर्जन, मेकानिकल इन्जिनियर रोशन थापा, निशा श्रेष्ठ अर्वान प्लानर, स्टक्चर इन्जिनियर डा रेखा श्रेष्ठ, ट्रान्सफरेसन इ श्रीराम ढकाल र सिभिल इन्जिनियर टीकाबहादुर कोइराला लगायत प्राविधिक टोली छन्। नाकामा रहेर २ महिनासम्म त्यहाको भौगोलिक अवस्था, माटो परीक्षण र संरचना लगायतका सर्भे गर्ने सिभिल इन्जिनियर कोइरालाले बताए।"
मोटरसाइकलको ठक्करबाट वृद्धको मृत्यु,महोत्तरी : महोत्तरीको बलवा नगरपालिका१० मा गए राति मोटरसाइकलले ठक्कर दिँदा भारतीय नागरिकको मृत्यु भएको छ । भारत विहार राज्यको मधुबनी जिल्लाको साहरघाट ग्रामपञ्चायत बस्ने ६७ वर्षीय प्रेमलाल महतोको मृत्यु भएको जिल्ला प्रहरी कार्यालय महोत्तरीका प्रहरी नायब उपरीक्षक सन्तोषकुमार पोखरेलले जानकारी दिए । बलवा १० को धमौराबाट बनौटा जाँदै गरेको प्र२०२००२प ३३७२ नंको मोटरसाइकलले बाटो काट्दै गरेका महतोलाई ठक्कर दिएको थियो । उपचारार्थ बर्दिबासस्थित ट्रमा सेन्टरमा लगिएकामा उपचारका क्रममा उनको आज बिहान मृत्यु भएको हो । मोटरसाइकल चालक २२ वर्षीय कृष्ण चौधरीलाई प्रहरीले नियन्त्रणमा लिएको जनाएको छ । परिक्रमा यात्रीको मृत्यु मिथिलामा जारी पन्ध्र दिने माध्यमिकी परिक्रमा यात्राअन्तर्गत महोत्तरीको ध्रुवकुण्डमा लागेको मेलामा सोमबार एक तीर्थयात्रीको मृत्यु भएको छ । मृत्यु हुनेमा मटिहानी नगरपालिकाको धिरापुरगाउँ निवासी ७० वर्षीय राजदेव मण्डल रहेको जिल्ला प्रहरी कार्यालय महोत्तरीका प्रवक्ता प्रहरी नायब उपरीक्षक सन्तोषकुमार पोखरेलले बताए ।  रासस
मल खरिद प्रक्रिया तत्काल सुरु नगरे आगामी वर्ष पनि अभाव हुने,"धानखेतीको मुख्य सिजन असार, साउन र भदौमा रासायनिक मलको माग अत्यधिक हुन्छ, त्यो बेलासम्म अहिले प्राप्त भएको वा आउन लागेको मलले पुग्ने देखिँदैन, त्यसैले धानखेतीको समयमा चाहिने आवश्यक मल खरिदका लागि अहिले नै प्रक्रिया सुरु गर्नुपर्छ। वीरगञ्ज : आगामी वर्ष पनि धानखेतीका समयमा पुनः रासायनिक मलको अभाव हुने भएको छ। मलखाद खरिदको प्रक्रिया लामो र धेरै समय लाग्ने भएकाले तत्काल मल खरिदका लागि बोलपत्र प्रक्रिया सुरु नगरिए आगामी असार, साउन र भदौमा मलखादको अभाव हुने कृषि सामग्री कम्पनी लिमिटेडले जनाएको छ। कम्पनीलाई मधेस प्रदेश प्रादेशिक कार्यालय वीरगञ्ज पर्सामा चालु आर्थिक वर्ष २०७९८० को सात महिनामा एक लाख ३० मेट्रिक टन रासायनिक मल प्राप्त भएको छ। चालु आवको साउनदेखि माघसम्ममा ९० हजार मेट्रिक टन युरिया र ४० हजार मेट्रिक टन डिएपी मल प्राप्त भएको कार्यालयका प्रमुख चन्द्रप्रसाद चम्लागार्इँले जानकारी दिए। तीस हजार मेट्रिक टन युरिया र २० हजार मेट्रिक टन डिएपी मल आउने क्रममा रहेको र केही दिनभित्रै आइपुग्ने उनको भनाइ छ। यसबाहेक थप २०२० हजार युरिया र डिएपी खरिदका लागि बोलपत्र स्वीकृत गर्ने प्रक्रियामा रहेको र सो बोलपत्र स्वीकृत भएर मल आए पनि मलको माग अत्यधिक रहेकाले त्यो २०८० जेठसम्म मात्र धान्न सकिने प्रमुख चम्लागाईँले बताए। 'अहिलेसम्म युरिया र डिएपी गरी एक लाख ३० हजार मेट्रिक टन मल आइसक्यो, ५० हजार मेट्रिक टन मल आउने क्रममा छ र ४० हजार मेट्रिक टन मल बोलपत्र स्वीकृत प्रक्रियामा छ', उनले भने, 'हामीकहाँ आइसकेको, आउने क्रममा रहेको र बोलपत्र खरिद प्रक्रियामा रहेको मल सबै आयो भने पनि त्यो जेठसम्म मात्रै पुग्ने देखिन्छ।' थप मलका लागि अहिले नै प्रक्रिया सुरु नगरिए धानखेतीको समयमा मलको अभाव हुनसक्ने प्रमुख चम्लागाईँको भनाइ छ। 'धानखेतीको मुख्य सिजन असार, साउन र भदौमा रासायनिक मलको माग अत्यधिक हुन्छ, त्यो बेलासम्म अहिले प्राप्त भएको वा आउन लागेको मलले पुग्ने देखिँदैन, त्यसैले धानखेतीको समयमा चाहिने आवश्यक मल खरिदका लागि अहिले नै प्रक्रिया सुरु गर्नुपर्छ', उनले भने। मल खरिदको बोलपत्र प्रक्रिया लामो हुने भएकाले समयमै सुरु नगरिए समयमा मल नआउने र धानखेतीको समयमा मलको हाहाकार हुनसक्ने प्रमुख चम्लागाईँको कथन छ। जिटुजीमार्फत खरिद भएको रासायनिक मल प्राप्त भएलगत्तै जिल्लाजिल्लामा मल पठाउन थालिएको सो कार्यालयले जनाएको छ। रासायनिक मलको अभाव हुन नदिन मल प्राप्त भएलगत्तैबाट मलखाद बाँडफाँट भएअनुसार जिल्लाजिल्लामा मल पठाउँदै आएको प्रमुख चम्लागाईँले बताए। चालु आव २०७९८० मा आएको मलमध्ये मधेस प्रदेशको आठवटा जिल्लामा युरिया, डिएपी र पोटास गरी ४२ हजार एक सय २२ मेट्रिक टन रासायनिक मल वितरण गरिएको छ। सो कार्यालयका अनुसार पर्सा जिल्लामा युरिया तीन हजार चार सय ५० मेट्रिक टन, डिएपी दुई हजार ६० मेट्रिक टन र पोटास चार सय मेट्रिक टन र बारामा युरिया तीन हजार चार सय ८६ मेट्रिक टन, डिएपी एक हजार सात सय ३२ मेट्रिक टन र पोटास एक सय ८५ मेट्रिक टन मल वितरण गरिएको छ। यस्तै धनुषामा युरिया चार हजार नौ सय ५५ मेट्रिक टन, डिएपी दुई हजार तीन सय पाँच मेट्रिक टन र पोटास दुई सय २२ मेट्रिक टन, महोत्तरीमा युरिया दुई हजार तीन सय २३ मेट्रिक टन, डिएपी एक हजार तीन सय २१ मेट्रिक टन र पोटास एक सय ७४ मेट्रिक टन, सर्लाहीमा युरिया चार हजार एक सय ३६ मेट्रिक टन, डिएपी एक हजार नौ सय २९ मेट्रिक टन र पोटास दुई सय ३५ मेट्रिक टन तथा रौतहटमा युरिया तीन हजार ४५ मेट्रिक टन, डिएपी एक हजार चार सय ४१ मेट्रिक टन र पोटास एक सय ६५ मेट्रिक टन मल वितरण गरिएको कृषि सामग्री कम्पनी लिमिटेड प्रादेशिक कार्यालय वीरगञ्जका सूचना अधिकारी आलोक कुमारले जानकारी दिए। सो अवधिमा सिरहामा युरिया एक हजार सात सय ५० मेट्रिक टन, डिएपी एक हजार सात सय ४४ मेट्रिक टन र पोटास दुई सय ८५ मेट्रिक टन र सप्तरीमा युरिया एक हजार सात सय पाँच मेट्रिक टन, डिएपी एक हजार ४० मेट्रिक टन र पोटास ३४ मेट्रिक टन वितरण गरिएको प्रमुख चम्लागाईँको भनाइ छ। मुलुकभर करिब सात लाख मेट्रिक टन रासायनिक मलको आवश्यकता रहे पनि हाल मागको करिब ५० प्रतिशत पनि आपूर्ति हुन नसक्दा बर्सेनि मलको हाहाकार हुने गरेको उनले बताए। मागबमोजिम आपूर्ति नभए पनि अघिल्लो आव २०७८७९ को तुलनामा चालु आव २०७९८० मा बढी मल आएको जनाएको छ। अघिल्लो आव २०७८७९ मा युरिया ६० मेट्रिक टन र डिएपी ४० मेट्रिक टन मलमात्र आएको थियो। उनका अनुसार मधेस प्रदेश सरकारको भूमि व्यवस्था कृषि तथा सहकारी मन्त्रालयले मधेस प्रदेशमा वर्षभरिका लागि चार लाख ६३ हजार मल चाहिने भन्दै पत्र पठाएको छ। 'यसरी हेर्दा अहिले आइरहेको मल मधेस प्रदेशकै लागि पनि अपुग हुने देखिन्छ', प्रमुख चम्लागाईँले भने, 'यस्तो स्थितिमा कसरी मल पुर्याउन सकिन्छ, सम्भव नै देखिँदैन।' त्यसैले बर्सेनि मलको अभाव हुने सम्भाविक भएको उनले बताए। सो कार्यालयमार्फत मधेस प्रदेशको आठवटै जिल्ला, बागमती प्रदेशको १० जिल्ला र गण्डकी प्रदेशको तनहुँ, लमजुङ, गोरखा, कास्की, पर्वतलगायतका जिल्लामा रासायनिक मल पठाउँदै आएको छ। बर्सेनि डिएपी र युरिया मलको आपूर्ति कम भएपछि किसानलाई मलखादको समस्या हुने गरेको नेपाल कृषक महासङ्घ मधेस प्रदेशका अध्यक्ष मुक्ति यादवले बताए। मागअनुसार मलको आपूर्ति नहुँदा बर्सेनि किसान मलका लागि डिलरहरू चहार्ने गरे पनि सहजरूपमा मल पाउने अवस्था नरहेको उनले बताए। रासस"
खोलाको ठेक्का लगाउन चलखेल,"परासी: नवलपरासीको सुनवल नगरपालिकाभित्रका खोलाको ठेक्का लगाउने काममा चलखेल हुन थालेको छ। खोला ठेक्का लगाउने विषयले जनप्रतिनिधिबीच पनि विवाद उत्पन्न भएको छ। नगर क्षेत्रका खोलाको ठेक्का लगाउन नगरपालिकाले आईईई गरेर प्रकृया अघि बढाएको छ। सुनवलको सबैभन्दा बढी आन्तरिक राजश्व संकलन हुने स्रोत खोला ठेक्का नै हो। नगर क्षेत्रका सबै खोलाको ठेक्का लगाउन आईईई गरिएको छ। सात खण्डको आईईई गरिएपनि ५ वटा खण्डको मात्र ठेक्का आह्वान गरिएको छ। दुई खण्डको ठेक्का आह्वान नगरेपछि हप्ता दिन अघि भएको नगरसभामा जनप्रतिनिधिबीच वादविवाद भएको थियो। नगर प्रमुख विमला अर्यालले तुरिया खोलाको नदीजन्य पदार्थ उत्खनन् गर्न एक कम्पनीलाई जिम्मा दिने बताएपछि विवाद भएको हो। सात खण्डमध्ये भूमही, तुरिया तल्लो खण्ड, तिलकना, पानभार खोलाको उपल्लो खण्ड र पानभार खोला तल्लो खण्ड गरी पाँच खण्डको ठेक्का आह्वान गरिएको नगरपालिकाले जनाएको छ। तुरिया खोलाको उपल्लो खण्ड र बिचासय खोलालाई ठेक्का आह्वान भएको छैन। तुरिया खोलाको उपल्लो खण्ड नारायणगढबुटवल सडकखण्ड विस्तार गरिरहेको चिनियाँ कम्पनी चाईना स्टेट कन्स्ट्रक्सनलाई दिलाउन नगर प्रमुख अर्यालले नगरसभामा प्रस्ताव लगेपछि विवादले उग्र रुप लियो। चिनियाँ कम्पनीलाई नदीजन्य पदार्थ दिने प्रस्ताव आएपछि नगर उपप्रमुख सूर्य दुबे र चार जना वडाअध्यक्षसहितका जनप्रतिनिधिहरुले त्यसको विरोध गरेका थिए। विचासय खोलाको ठेक्का भने त्यहाँको भौगोलिक अवस्था हेरेर निर्णय गरिने बताइएको छ। नारायणगढबुटवल सडक विस्तारको जिम्मा पाएको चाईना स्टेटलाई ठूलो परिमाणमा नदीजन्य पर्दाथ आवश्यक भएको र एकैपटक ठूलो रकम त्यसबाट नगरपालिकालाई आम्दानी हुने भएकाले कम्पनीलाई खोला जिम्मा दिन लागिएको नगर प्रमुख अर्यालले बताएकी थिइन्। नियम र प्रक्रिया बाहिर गएर हुने कुनै पनि काम आफूले नमान्ने उपप्रमुख दुबेले बताए। उनले भने, खोलाको जिम्मा कुनै व्यक्ति र कम्पनीलाई दिने होइन सार्वजनिक खरिद बिक्री ऐनको परिधिमा दिने हो। कानून बाहिर गएर हुने कामको हामी विरोध गर्छौ। वडा नं ११ का वडाध्यक्ष कमल चुवाईले प्रतिस्पर्धा नगराई कसैलाई जिम्मा लगाउने काम गलत भएको बताए। नगर सभामा प्रमुख ज्यूबाट नदीजन्य पदार्थको जिम्मा कम्पनीलाई दिने प्रस्ताव आयो। हामीले त्यसको विरोध गर्यौ र उपप्रमुसहित केही वडाध्यक्षले खोलाको जिम्मा कम्पनी र व्यक्तिलाई लगाउने होइन प्रक्रियामा जाउँ भनेर बाहिर निस्क्यौं त्यसपछि के भयो थाहा भएन, वडाध्यक्ष चुवाईले भने। टेण्डर निकालेपछि कसैको नपरे विकल्प खोज्न सकिने उनले बताए। ठेक्का नलगाई सोझै कम्पनीलाई जिम्मा लगाउन खोज्नुमा आर्थिक चलखेल हुन सक्ने भन्दै केही जनप्रतिनिधिहरुले आशंका गरेका छन्। यही विषयमा नगर प्रमुख अर्यालको धारणा माग्दा आफू बाहिर रहेको र पछि कुरा गर्ने बताइन्।"
चर्को ब्याजदरविरुद्ध व्यवसायी सडकमा,"धनगढीअछाम : चर्को ब्याजदरको विरुद्धमा सुदूरपश्चिमका व्यवसायीहरू आआफ्नो ब्यवसाय बन्द गरेर सडकमा उत्रिएका छन। उनीहरूले, २० गतेसम्म हरेक बिहान ११ बजेसम्म आआफ्नो व्यवसाय बन्द गरेर बजारमा प्रदर्शन गर्ने तालिका सार्वजनिक गरेका छन्। कैलाली र अछामलगायतका जिल्लामा सोमबार व्यवसायीहरूले प्रदर्शन गर्नुका साथै आआफ्नो ब्यवसाय बन्द गरेर बैंकहरूलाई दबाब दिएका छन्। प्रदेशको राजधानी धनगढीमा सोमबारदेखि हरेक दिन बिहान ११ बजेसम्म व्यवसाय नै बन्द गरी बजारमा प्रदर्शन सुरु भएको छ। बैंकहरूले लिएको बेलाको भन्दा दोब्बर ब्याजदर पुर्याएको छ। व्यवसाय नै सुस्ताएको बेला बैंकको ब्याज अचानक बढेर दोब्बर भएपछि व्यवसायीहरू समस्यमा परेका छन्। सरकारले पनि ब्यवसायीको मागहरू बारे चासो लिएको छैन कैलाली उद्योग वाणिज्य संघका अध्यक्ष पुष्पराज कुँवरले भने। व्यसायीहरूले बैंकले दिने बेलाभन्दा दोब्बर पारेको ब्याज घटाउनुपर्ने, सेवाशुल्कमा गरिएको वृद्धि फिर्ता हुनुपर्ने, लिलाममा चढाइएको निर्णय फिर्ता हुनुपर्ने, ब्याज बुझाउने समय ३५ दिनसम्म नियमित मान्नुपर्ने, पर्यटनको क्षेत्रमा कर्जा प्रवाह गरिनुपर्नेलगायतका मागहरू अघि सारेका छन्। अहिले बैंकको लगानी ठप्प छ। विलासितामा लगानी नगरेपनि, आर्थिक गतिविधि बढ्ने शीर्षकमा कर्जा खोलिनुपर्छ। पर्यटनमा लगानी गरिनुपर्छ होटल व्यवसायी संघ कैलालीका अध्यक्ष कलम बमले भने। उनले बैंकले लगानी नगर्ने तर गरेको लगानीमा ब्याज दोब्बर पारेपछि समस्या भएको बताए। आर्थिक अवस्था खस्किँदै गएपछि बैंकहरूले ब्याजदर बढाएका थिए। कोरोनाका कारण धरासायी भएका व्यवसायीहरूको समस्याका बारेमा बैंकहरू उदासीन रहेको व्यवसायीहरूले आरोप लगाएका छन्। अछाममा पनि उद्योगी व्यवसायीहरू सडकमा उत्रिएका छन। बैंक तथा वित्तीय संस्थाहरूले लिँदै आएको चर्काे ब्याजका कारण व्यवसायी र सर्बसाधारण ठूलो मार खेप्नु परेकाले भन्दै चरणबद्ध संघर्षहरूका कार्यक्रम गरेको उद्योग बाणिज्य संघ अछामले जनाएको छ। चर्को ब्याजदरले व्यवसायी, किसान लगायत आर्थिक अवस्था कमजोर भएका व्यक्तिहरू मारमा परेको भन्दै व्याजदर घटाउन बाध्य गराउने उद्देश्यका साथ विरोध कार्यक्रमहरू तय गरिएको उद्योग वाणिज्य संघका अध्यक्ष महेन्द्र कडायतले जानकारी दिए। सोमबारदेखि संघर्षको कार्यक्रम सुरु भएको उनले बताए। सोमबार साँफेबगर बजारमा बैंक तथा वित्तीय समस्या समाधानका लागि र्याली निकालिएको छ। व्यवसायीहरूले बंैक कर्जा तथा वित्तीय समस्या समाधान गर, व्यापारी एक हौं, व्यवसायीका समस्या समाधान गर, चर्काे ब्याजदर नियन्त्रण गर जस्ता नारा लगाउदै बजार परिक्रमा गरेका थिए। उद्योग वाणिज्य संघ अछामले पनि १५ गते देखि हरेक दिन बिहान ११ बजेसम्मका लागि बजार बन्द गर्ने, बिरोध र्याली निकाल्ने, प्रत्येक बैंक, जिल्ला प्रशासन कार्यालय अगाडि कोणसभा गर्ने निर्णय गरेको छ। उद्योगी व्यवसायीहरूले १८ गते भने कुनै पनि बैंक तथा वित्तीय संस्थामा नो डिपोजिट अर्थात् निक्षेप जम्मा नगर्ने निर्णयसमेत गरेको उद्योग वाणिज्य संघका सचिव कृष्ण कुँवरले बताए। २० गतेसम्म प्रदेशभरिका सबै उद्योग वाणिज्य संघहरूले संघर्ष समिति निर्माण गरी आन्दोलन गर्ने जनाएका छन। फागुन महिनाभित्र पनि माग सम्बोधन नभए अझै संयुक्त छलफल गरी थप ससक्त आन्दोलन गर्ने निर्णय गर्ने उद्योग वाणिज्य संघहरूले जनाएका छन्।"
अग्निजन्य हिंसाबाट महिला बढी पीडित,"काठमाडौं : एक ठाउँमा बाटोमा हिँड्दै थिएँ। मानिसहरूको भीड थियो। जलेको मुख सलले पूरै छोपेकी थिएँ। एक्कासि ठूलो हावा आयो। सल उडायो। छोपिएको अनुहारमा सबैको आँखा पर्यो। सबै जना मलाई देखेर डराए। किन यसरी हिँडेको ? हाम्रो बच्चा डरायो भने ? मलाई थर्काए। सरकारमा जाँदा तिमीहरू अपांग होइन भन्छन्। हामी समाजमा कसरी बाँच्ने ? अग्निजन्य हिंसापीडित सीता तामाङले सोमबार एक कार्यक्रममा सुनाएकी आफ्नो व्यथाको अंश हो यो। उनीजस्तै सिम्रन केसीले पनि अनुभव सुनाइन्। यस्ता हिंसाका पीडितलाई पनि अपांगतामा समेट्नुपर्ने माग उनले राखिन्। हामीले कति पीडा भोगेका छौं ? उपचार महँगो छ। के जलेका पीडा कम हुन् ? के हातखुट्टा भाँचिनुपर्ने हो अपांग हुनलाई ?, उनले प्रश्न गरिन्। संस्थाहरूले सहयोग गरेकाले यो अवस्थामा आउन सकेको उनको भनाइ थियो। तामाङ र केसीसहित थुप्रै पीडितले आफूहरूका लागि सरकार गम्भीर नभएको गुनासो गरे। यसका लागि सरकारले कानुन संशोधन गर्नुपर्ने माग उनीहरूले गरे। तेजाब तथा अन्य घातक रासायनिक पदार्थको नियमनका सम्बन्धमा व्यवस्था गर्न बनेको कानुनले अग्निजन्य घटनाका सबै पक्षलाई सम्बोधन गर्न नसकेको पीडितको गुनासो छ। अधिवक्ता शशी बस्नेतले कानुन संशोधन गर्नुपर्ने बताइन्। एसिड घटनामा २० वर्ष कैद र जरिवाना छ भने अग्निजन्य हिंसामा ५ देखि ८ वर्ष कैद र जरिवाना राखिएको छ, उनले भनिन्, कानुनमै विभेद छ। अग्निजन्य हिंसा तथा दुर्घटनाबाट ८१ प्रतिशत प्रभावित भएको अध्ययनले देखाएको छ। काठमाडौंमा सोमबार बीभीएस नेपाल र एक्सन एड नेपालले आयोजना गरेको कार्यक्रमका सहभागीले यस्ता हिंसामा सबैभन्दा बढी महिला प्रभावित हुने गरेका बताए। बीभीएस नेपालका कार्यक्रम व्यवस्थापक श्रीकृष्ण थापाले एसिड तथा अग्निजन्य हिंसा तथा दुर्घटनाका एकिन डाटा नभएको सुनाए। २०७६७७ को डाटा हेर्दा ७६ हजार ७ सय ८० जना घाइते भएका थिए। उनका अनुसार विश्वभर यस्ता घटनाबाट १ लाख ८० हजार जनाको मृत्यु हुने गरेको छ। देशका सात प्रदेशमध्ये सबैभन्दा बढी बागमतीमा ३१ प्रतिशत र दोस्रो मधेसमा २९ प्रतिशत छ। उनका अनुसार अग्निजन्य घटना दुर्घटना, आत्मदह र हिंसा गरी तीन प्रकारका छन्। त्यसमा पनि धेरै घटना हिंसाका छन्। कुरूप शब्दको प्रयोग हटाउन माग अग्निजन्य वा एसिडबाट जलेकाहरूको हकमा कुरूप शब्द प्रयोग गर्न नहुने अधिवक्ता बस्नेतले बताइन्। जलेको शरीर वा अनुहारलाई कुरूप शब्द प्रयोग गरेर झनै विभेद हुन्छ, समाजले बहिष्कार गर्छ। अर्कोतिर लाञ्छना र विभेद हुदा कस्तो कारवाहि हुन्छ भन्ने छैन, उनले भनिन्। बीभीएस नेपालका संरक्षक भूषण दाहालले आगो निभाउने यन्त्र प्रहरीसँग उपलब्ध हुनुपर्ने बताए। अग्निजन्य घटनामा उपचारका लागी सरकारले पर्याप्त बजेट छुट्याउनुपर्ने उनको भनाइ थियो। सहज रूपमा बाँच्न पाउने मौलिक हक भए पनि जघन्य अपराधको कानुन फितलो हुँदा समस्या बढ्दै गएको त्रिवि शिक्षण अस्पतालको बर्न वार्डमा कार्यरत अर्चना रञ्जितले बताइन्।"
"सप्तरीमा सवारी दुर्घटना, ३ जनाको मृत्यु",सप्तरी : सप्तरीमा भएको दुई अलग दुर्घटनामा ३ जनाको मृत्यु भएको छ। बिहेको घोडा बोकेको प्र २०२००१ च ०७४६ नम्बरको बोलेरो पिकअप र यात्री बोकेको बा१८ च ६६१७ नम्बरको स्कारपियो कञ्चनरुप नगरपालिकामा मङ्गलबार बिहान एकापसमा ठक्कर खाँदा एक महिला र एक पुरुषको मृत्यु भएको सप्तरी प्रहरीले जनाएको छ। कञ्चनरुप नगरपालिका९ बिष्णु मन्दिर नजिक पूर्वपश्चिम राजमार्गमा एकापसमा ठोक्किएको घोडा बोकेको बोलेरो पूर्वबाट पश्चिम र स्कारपियो पश्चिमबाट पूर्वतर्फ जाँदै थियो। मृत्यु हुने सुनसरीको दुहबी नगरपालिका३ का संजय चौधरीको श्रीमती ४० वर्षीया राजकुमारी चौधरी र सोही उमेरका हरेराम साह स्कारपियोमा सवार रहेको सप्तरीका एसपी नरेन्द्र कार्कीले बताए। बोलेरो पिकअपमा रहेका दुई ओटा घोडामध्ये एउटा उछिट्टिएर सडकमा पछारिदा तत्कालै मृत्यु भएको छ। दुवै गाडीमा सवार १२ जना घाइते भएकोमा कञ्चनरुपस्थित धर्मेश्वर अस्पताल ठेलियामा प्राथमिक उपचारपश्चात थप उपचारका लागि विराटनगर पठाइएको छ। यसैगरी सोमबार मध्यराति सप्तरीको हनुमाननगर कंकालिनी नगरपालिका३ पोर्तहास्थित पूर्वपश्चिम राजमार्गमा भारतीय नम्बरको कारले ठक्कर दिंदा अपरिचित एक व्यक्तिको मृत्यु भएको छ। पश्चिमबाट पूर्वतर्फ जाँदै गरेका जीजे १० बिजी ८१३३ नम्बरको कारको ठक्करले पैदल यात्रीको मृत्यु भएको सप्तरीका डिएसपी नरेशकुमार सिंहले बताए। ठक्करले घाइते भइ उपचारको लागि स्थानीय भारदह अस्पताल लगिएकोमा उपचारको क्रम्मा उनको मृत्यु भएको हो। प्रहरीले ठक्कर दिने कार र कार चालक भारत सुपौल जिल्ला भिमनगरका ४९ वर्षीय राहुल सिंहलाई नियन्त्रणमा लिएको छ।
सुनसरीको हरिनगरबाट साढे दुई क्वीन्टल गाँजा बरामद,विराटनगर: सुनसरीको हरिनगर गाउँपालिका ५ स्थित नरकटियाबाट सशस्त्र प्रहरीले ठूलो परिमाणमा गाँजा बरामद गरेको छ । हरिनगरको भुटाहाघुस्की सडकखण्डबाट सशस्त्रले १२ बोरा प्रतिबन्धित लागुऔषध बरामद गरेको हो । सशस्त्रको वसन्तपुर बीओपीबाट खटिएको ७ जना मोबाइल गस्तीको टोलीले सोमबार राति करिब १० बजेतिर गाँजा बरामद गरेको हो । सहायक प्रहरी निरीक्षक सुमन रानाभाटको कमाण्डमा खटिएको टोलीले उक्त गाँजा बरामद गरेको सशस्त्र प्रहरी बल प्रदेश १ का प्रमुख डीआइजी कमल गिरीले बताए । बरामद गाँजा २५८ किलोग्राम रहेको उनले जानकारी दिए । भुटाहाबाट घुस्कीतर्फ जाँदै गरेको बिआर १ एके ७१०० नम्बरको भारतीय स्कोरपियोलाई चेकजाँच गर्दा सशस्त्रले गाँजा बरामद हो । प्रहरीले गाडी रोकेर चेकजाँच गर्न खोज्दा चालक भने गाडी नरोकी भाग्ने प्रयास गर्दा गाडीको पिछा गर्ने क्रममा खेतको छेउमा गाडी र गाँजा बरामद गरिएको सशस्त्रले जनाएको छ । प्रहरीका अनुसार चालक फरार छन्। बरामद गरिएको गाँजा भने प्रहरीले जिल्ला प्रहरी कार्यालय सुनसरीलाई बुझाएको जनाएको छ ।
यती एयर दुर्घटनाको ४५ औं दिनमा दुर्घटनास्थलमा स्मृति प्रार्थना,"पोखरा : यती एयर दुर्घटनाको ४५ औं दिनमा दुर्घटनास्थलमा स्मृति प्रार्थना गरिएको छ। माघ १ गते पोखराको सेती किनारमा भएको यती एयरलाइन्सको ९ एनएएनसी विमान दुर्घटनामा परेर मृत्यु भएकाहरूको मोक्ष प्राप्तिका लागि दुर्घटनास्थल सेती किनारमा स्मृति प्रार्थना तथा शान्ति पाठ गरिएको हो। पोखरा महानगरपालिकाको आयोजना, मुक्तिनाथ सन्त सेवा आश्रम पोखरा र राष्ट्रिय परोपकार महासंघ नेपाल पोखराको व्यवस्थापनमा दुर्घटनास्थल पोखरा १५ र ७ को बीचमा रहेको सेती किनारमा स्मृति प्रार्थना तथा शान्ति पाठ गरिएको हो। स्मृति प्रार्थनामा १०८ जना बटुक तथा पण्डितहरूले दुर्घटना परेकाहरूको मोक्ष प्राप्तिका लागि पाठ गरेका थिए। स्मृति प्रार्थनामा दुर्घटनामा परिवार गुमाएका परिवारका आफन्त पनि सहभागी भएका थिए। सेती किनारमा भएको विमान दुर्घटना नेपालको आन्तरिक उडानमा सबैभन्दा ठूलो विमान दुर्घटना हो। भविष्यमा पनि अध्ययन, अनुसन्धान र मृतकहरूको सम्झनाका लागि दुर्घटनास्थलमा स्मारक निर्माणका लागि स्थानीय र सरोकारवालाले आवाज उठाएका छन्। विमान दुर्घटनास्थलमा स्मारक निर्माणका लागि पहल सुरु भएको पोखरा महानगरपालिका७ का वडा अध्यक्ष राममोहन आचार्यले बताए। पीडित परिवारका सदस्यहरूले पनि शोकलाई शक्तिमा बदल्दै स्वर्गीय आत्माहरूको शान्ति र सम्मानका लागि घटनास्थलमा राज्यले स्मारक बनाउनु पर्ने बताएका छन्। छानविन आयोगले सत्य उत्तर दिनु पर्नेमा पनि आफन्तको माग छ। दुर्घटनामा चालक दलका चार जनासहित विमानमा सवार ७२ जनाको मृत्यु भएको थियो। पोखरा अन्तर्राष्ट्रिय विमानस्थलमा अवतरणका क्रममा अवतरण हुन १० देखि १२ सेकेन्ड मात्र बाँकी रहदा सेती किनारमा विमान दुर्घटना भएको थियो। दुर्घटना स्थल नजिकैका स्थानीयले त्यो त्रासदी पूर्ण दिन सम्झदा अझै पनि झसंग हुने बताएका छन्। जहाजको आवाज आउँदा पनि अझै झसंग हुने गरेको विमान दुर्घटनास्थलभन्दा ५ मिटर भित्रै घर भएकी गिता सुनारले सुनाइन्। आफ्नो आँखै अगाडि घर नजिकै विमान दुर्घटना हुँदाको क्षण सम्झदा कहाली लाग्ने गरेको उनले बताइन्।"
पुराना रुख काट्ने नयाँ रुख रोप्ने अभियान सुरु,सन्धिखर्क : अर्घाखाँचीमा 'पुराना रुख काट्ने नयाँ रुख रोप्ने' अभियान सुरु भएको छ। जिल्लाको शीतगंगा नगरपालिका१३ भंगलास्थित धिरिखोला सामुदायिक वन उपभोक्ता समूहले वन प्रवर्द्धन प्रणालीमा आधारित वन व्यवस्थापन सुरु गरेको हो। स्थानीय उपभोक्ताको आयआर्जन र स्वरोजगारका साथै भावी पुस्तासम्म वन संरक्षणका लागि वन व्यवस्थापन प्रभावकारी हुने लुम्बिनी प्रदेश वन तथा वातावरण मन्त्रालयका वन निर्देशक जीवन पंगेनीले जानकारी दिइन्।
सडक सुरक्षा सचेतता कार्यक्रममा ६८२ चालक सहभागी,"काठमाडौं: ट्राफिक प्रहरीले सञ्चालन गरेको सडक सुरक्षा सचेतता कार्यक्रममा ६८२ चालक सहभागी भएका छन्। काठमाडौँ उपत्यकाका विभिन्न स्थानमा ट्राफिक प्रहरीले सोमबार सडक सुरक्षा सचेतता कार्यक्रम सञ्चालन गरेको थियो। सवारी दुर्घटना न्यूनीकरण र ट्राफिक सचेतता अभिवृद्धि गर्न चेतनामूलक कार्यक्रम गरिएको काठमाडौँ उपत्यका ट्राफिक प्रहरी कार्यालयका प्रवक्ता एंव प्रहरी वरिष्ठ उपरीक्षक राजेन्द्र प्रसाद भट्टले जानकारी दिए। ट्राफिक प्रहरी कार्यालयमै बोलाएर कार्यक्रम गर्दा चालकको समय नहुने भएकाले सडकमै गएर चेतनामूलक कार्यक्रम गरिएको उनले बताए। ट्राफिकले सञ्चालन गरेको कार्यक्रममा नयाँबसपार्क क्षेत्रमा १५०, बौद्दमा ११९, नागढुङ्गामा ९२, न्युरोडमा ७०, सुकेधारामा ६०, सोह्रखुट्टे र स्वयम्भूमा ५०५०, कपनमा ३०, बुढानिलकण्ठमा २५, कीर्तिपुरमा २२, काँडाघारीमा ९, थानकोटमा ३ र भैंसेपाटी क्षेत्रमा २ जना सवारी चालक सहभागी भएका थिए। कार्यक्रममा चालकलाई मापसे, लापसे र ढोका खुल्ला गरी सवारी चलाउँदा हुने दुर्घटना र त्यसबाट हुने धनजनको क्षतिका विषयमा जानकारी गराइएको थियो। तीव्र गति, आरक्षण सिट, रातो बत्ती, फुटपाथ पार्किङ, सडक लेन लगायतका विविध ट्राफिक नियम तथा कानूनका बारेमा पनि जानकारी गराइएको भट्टले बताए।"
कुकुर नियन्त्रण गर्दै सन्धिखर्क नगर,"सन्धिखर्क: सन्धिखर्क नगरपालिकाले छाडा तथा घरपालुवा कुकुरको स्थायी बन्ध्याकरण गरेको छ। बिहान, बेलुकाको समयमा मानिस आवातजावत गर्दा कुकुरले टोक्ने तथा बिहान विद्यालय जाने विद्यार्थीलाई टोक्ने, लखेट्ने समस्या बढ्न थालेपछि नगरले कुकुर नियन्त्रण अभियान थालेको हो। सन्धिखर्कमा रहेका घरपालुवा तथा छाडा कुकुर गरी ३ सय बढी कुकुरको स्थायी बन्ध्याकरण गरिएको छ। बजार तथा ग्रामीण क्षेत्रमा भएका कुकुरले मानिस तथा अन्य घरपालुवा जनावर पशुपक्षीमा आक्रमण गर्ने, झम्टिने, अराजक स्वभाव देखाउने गर्दा मानिसमा त्रास बढेको र रेबिजको जोखिम बढेकाले कुकुर नियन्त्रण गर्न स्थायी बन्ध्याकरण शिविर चलाइएको नगर प्रमुख कृष्णप्रसाद श्रेष्ठले बताए। घरपालुवा तथा भुस्याहा कुकुरमा स्थायी बन्ध्याकरण तथा रेविज भ्याक्सिनेसन दोस्रो चरणको ३ दिने शिविर सन्धिखर्कमा आज सम्पन्न भएको हो। शिविरमा तीन सयभन्दा बढी कुकुरको बन्ध्याकरण गरिएको छ। गत कात्तिकमा नगरपालिकाले २०८ वटा कुकुरमा स्थायी बन्ध्याकरण गरी रेबिज खोप लगाईको थियो।"
इलामको माइमझुवालाई केन्द्र बनाएर ४३ म्याग्नेच्यूटको भूकम्प,इलाम: इलामको सन्दकपुर गाउपालिकास्थित माइमझुवालाई केन्द्र बनाएर भूकम्प गएको छ। बिहान १० बजेर ३ मिनेटमा गएको भूकम्पको कम्पन इलामसँगै पाँचथरका केही भूभाग महसुस भएको थियो। राष्ट्रिय भूकम्प मापन केन्द्रका अनुसार ४३ म्याग्नेच्युटको भूकम्पको केन्द्र सन्दकपुर गाउँपालिकाको माइमझुवा रहेको छ।
नारायणी नदीमा हाम फालेका व्यक्तिको सकुशल उद्धार,चितवन : जिल्लाको भरतपुर महानगरपालिका३ पुल्चोकस्थित पुलबाट सोमबार बेलुकी नारायणी नदीमा हाम फालेका एक जनाको सशस्त्र प्रहरीले उद्धार गरेको छ। सोही जिल्लाको खैरहनी नगरपालिका९ का २० वर्षीय मनिष महतो नदीमा हाम फालेका थिए। जानकारी पाए लगत्तै नारायणी किनारमा गोताखोरसहित तैनाथ सशस्त्र प्रहरी बल नेपाल इमिडियट रेस्पोन्स टिम (आईआरटी) पोष्ट पुल्चोकले उनलाई घटनास्थलभन्दा करिब १ किलोमिटर तल नदीको बीचबाट जीवितै उद्धार गरेको हो। उद्धारपश्चात उनलाई उपचारका लागि स्थानीय अस्पतालतर्फ पठाइएको छ।
यूकेमा रोजगारी मिलाई दिन्छु भन्दै अनलाईनमार्फत् लाखौं रकम ठगी गर्ने पक्राउ,"काठमाडौं : यूकेमा रोजगारी मिलाई दिन्छु भन्दै अनलाईनमार्फत् २३ लाख नगद ठगी गरेको अभियोगमा दुईजनालाई प्रहरीले पक्राउ गरेको छ । पक्राउ पर्नेहरूमा भारत बिहार मोतिहारी रामपुर ग्राम पञ्चायत थाना दारपा घर भई काठमाडौं कालीमाटी बस्ने २५ वर्षीय सुदिश कुमार साह र काभ्रेपलाञ्चोक बनेपा नगरपालिका११ घर भई काठमाडौं कालीमाटी बस्ने २७ वर्षीया सुनिता परियार रहेका छन् । उनीहरूले सामाजिक सञ्जाल फेसबुक, वाट्यएप, ईन्टारग्राम,भाइबर र टिकटकमार्फत साथी बनाई आफू मलेसियाको नागरिक भएको र हाल यूके मा डेन्टिस डाक्टर पेशा गर्छु भनि पीडितहरूसँग मोबाईल नम्बर लिइ वाट्यएपमार्फत् कुराकानी गरी प्रलोभनमा पारेका थिए । त्यसपछि यूकेमा हेल्थकेयर असिस्टेनटमा नोकरी लगाई दिन्छु भन्दै व्यक्तिगत विवरण पठाउन लगाई कागजात लिएपश्चात विभिन्न व्यक्तिहरूलाई पार्सल,आकर्षक गिफ्ट, डलरलगायतको सामान पठाएको र त्यसको लागि कस्टम चार्ज,क्लिरियन्स,इन्सुरेन्स, डेलिभरी चार्ज जस्ता प्रयोजनमा रकम तिर्नुपर्छ भन्दै पीडितहरूबाट सुनिताको बैंक खातामा रुपैयाँ पठाउन लगाई ठगी गरेको खुल्न आएपछि उनीहरूई काठमाडौं उपत्यका अपराध अनुसन्धान कार्यालय मिनभवनबाट खटिएको प्रहरीले पक्राउ गरेको हो । उनीहरूलाई ठगी कसूरमा आवश्यक अनुसन्धान एवं कारबाहीका लागि जिल्ला प्रहरी परिसर टकु काठमाडौं पठाइएको छ ।"
बुधबार दिउँसो देशका पहाडी भूभागमा वर्षा हुने,"काठमाडौं : बुधबार दिउँसो देशका पहाडी भूभागमा वर्षा हुने भएको छ। मौसम पूर्वानुमान महाशाखाका अनुसार देशका पहाडी भूभागका एकदुई स्थानमा मेघगर्जनचट्याङसहित हल्का वर्षाको सम्भावना रहेको हो। साथै देशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको महाशाखाले जनाएको छ। बुधबार राति प्रदेश १, गण्डकी प्रदेश र कर्णाली प्रदेशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ।"
नदीमा फोहोर फाल्नेलाई कारबाही,"वीरगन्ज : वीरगन्ज महानगरपालिकाले सिर्सिया नदीमा फोहोर फाल्नेलाई कारबाही गर्न थालेको छ। उद्योगबाट निस्केको छाई सिर्सिया नदीमा फाल्ने तीनवटा ट्याक्टरलाई वीरगन्ज महानगरले नियन्त्रणमा लिएर कारबाही गरेको छ। वीरगन्ज महानगरपालिका२१ मा सिर्सिया नदीमा फोहोर फालिरहेको अवस्थामा फेला परेका ३ वटा ट्याक्टरलाई नियन्त्रणमा लिएर कारबाही गरिएको हो। कारबाहीमा पर्नेमा प्र २०३००१ त ४८७, ना १८ त ६८८९ र ना ७ त ५३८९ रहेको महानगरपालिकाले जनाएको छ। तीनै वटा ट्याक्टरका चालकलाई पहिलो पटक एकेक हजार रुपैयाँ जरिवाना गरेर छाडिएको मेयर राजेशमान सिंहले जानकारी दिए। महानगरपालिकाले सिर्सिया नदी प्रदूषण नियन्त्रण अभियान चलाइरहेको छ। नदी तटमा रहेका उद्योगहरूले त्यहाँबाट निस्कने फोहोर जथाभावी फालिदिँदा सिर्सिया नदी प्रदूषित भएको छ। महानगरले उद्योगहरूलाई पाँचवटा उद्योगलाई पत्र पठाएर चेतावनी पनि दिएको छ। वीरगन्ज पथलैया औद्योगिक कोरिडोरमा रहेका उद्योगकै कारण नदी प्रदूषण हुँदै आएको छ।"
सार्वजनिक जग्गामा बनेका घरमाथि महानगरको डोजर,"वीरगन्ज: सार्वजनिक जग्गा अतिक्रमण गरी बनाइएका भौतिक संरचना हटाउन वीरगन्ज महानगरले अभियान थालेको छ। महानगरले नाला, सडकपेटी, पार्कलगायतका सार्वजनिक स्थल र जग्गा अतिक्रमण गरी बनाइएका संरचना भत्काउन थालिएको हो। सार्वजनिक क्षेत्रमा भौतिक संरचना हटाउन महानगरले कार्तिक १५ गते जारी गरेको सार्वजनिक सूचनाको प्रभावकारी कार्यान्वयन नभएपछि आफैँ डोजर लगाएर संरचना हटाउने अभियान सुरु भएको हो। यहीक्रममा मंगलबार वीरगन्ज महानगरले आदर्शनगरस्थित माइराम पोखरीको जग्गा अतिक्रमण गरी बनाइए घर भत्काइएको छ। पोखरीले चर्चेको पाँचवटा पक्की घर डोजरले भत्काएर खाली गराइएको मेयर राजेशमान सिंहले बताए। माइराम पोखरीको जग्गामा निर्मित चिल्ड्रेन पार्कको पूर्वतिर बनाइएका पाँच वटा पक्की भवन भत्काइएको उनले बताए। पोखरीले चर्चेको जग्गामा अतिक्रमण गरी बनाइएका अन्य संरचना पनि हटाउने उनले बताए। २०२२ सालको नापीमा आदर्शनगरस्थित हरिखेतान बहुमुखी क्याम्पस अगाडि माइराम पोखरीको जग्गा चार बिघा १३ कट्ठामा फैलिएको देखिन्छ। तर, स्थानीयले अतिक्रमण गरी निजी भवन र अस्पताल बनाउन थालेपछि अहिले पोखरी खुम्चिएर १८ कट्ठामा मात्रै समेटिन पुगेको छ। मेयर सिंहले महानगरका निस्सा वा प्रमाण देखाउन नसकेका महानगरका अन्यस्थानका संरचना पनि भत्काइने बताए।"
"लमजुङको एक घरमा आगलागी, वृद्धको मृत्यु","बेंसीसहर : लमजुङ दोर्दी गाउँपालिका वडा नं ८ बन्सार खिन्चोकबेँसीका ९१ वर्षीय हांगी कामीको जलेर मृत्यु भएको छ । सोमबार राति उनी बसेको छाप्रोमा अचानक आगोलागी हुँदा कामीको जलेर मृत्यु भएको जिल्ला प्रहरी कार्यालय लमजुङका प्रहरी निरीक्षक जगदिश रेग्मीले बताए। परिवारसँग नबसी एक्लै एउटा सानो जस्तापाताको छाप्रोमा बस्दै आएका कामीको छाप्रोमा अचानक आगोलागी भएको र अशक्त कारण बाहिर निस्किन नसक्दा जलेर मृत्यु भएको प्रहरी निरीक्षक रेग्मीको भनाइ छ । उनका अनुसार प्रहरीलाई राति नै खबर आएपछि बेँसीसहर नगरपालिका वडा नं ११ चितीका प्रहरीहरु सो स्थानमा पुगेका थिए । चुलोमा बलेको आगो निभाउन विर्सेर आगोलागी भएको हुन सक्ने प्रहरीले जनाएको छ । दोर्दी गाउँपालिकाका अध्यक्ष युवराज अधिकारीका स्वकिय सचिव हरिबहादुर घिमिरेका अनुसार सो छाप्रो नजिकै रहेको ७ भेंडा, ३ भैँसी, ६ वटा राँगा घाइते भएका छन्। घटना पश्चात् मंगलबार बिहान दोर्दी गाउँपालिका अध्यक्ष युवराज अधिकारी पुगेर घटनाको अवलोकन गरेका छन्।"
आज देशका यी ठाउँमा पानी पर्ने,"काठमाडौं : मौसम पूर्वानुमान महाशाखाका अनुसार आज देशका पहाडी भूभागका एकदुई स्थानमा मेघगर्जनचट्याङसहित हल्का वर्षाको सम्भावना रहेको छ। देशको उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ। मंगलबार राति प्रदेश १, गण्डकी र कर्णाली प्रदेशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको छ।"
"नवलपरासीमा ट्रयाक्टर दुर्घटना, बालकको मृत्यु",नवलपरासी : नवलपरासी (बर्दघाट सुस्तापूर्व)मा गए राति ट्र्याक्टर दुर्घटना हुँदा बालकको मृत्यु भएको छ। विनयी त्रिवेणी गाउँपालिका४ देउरालीसर्दी भित्री सडकखण्डमा ट्र्याक्टर दुर्घटना हुँदा विनयी त्रिवेणी४ का १३ वर्षीय बविन क्षेत्रीको मृत्यु भएको जिल्ला प्रहरी कार्यालय नवलपुरका सूचना अधिकारी सन्तोष पाठकले बताए। दक्षिणबाट उत्तरतर्फ जाँदै गरेको लु४त ३०४६ नंको ट्र्याक्टर आफैँ अनियन्त्रित भइ सडक छेउमा पल्टन जाँदा तीन जना घाइते भएका थिए। उपचारको क्रममा क्षेत्रीको मध्यविन्दु जिल्ला अस्पताल डण्डामा मृत्यु भएको हो। दुर्घटनामा परी घाइते भएका थप दुई जनाको सोही अस्पतालमा उपचार भइरहेको सूचना अधिकारी पाठकले बताउए। रासस
आपतमा शरण,"ज्यान जोगाउन अनेक जुक्ति लगाउनु पर्ने हुन्छ। आपत् पर्दा शत्रुको पनि शरण पर्नु। जुली नाम गरेको कुकुर आफ्नो मालिकको घरको आँगनमा सुतिरहेको थियो। एक सातासम्म पानी परेकाले चिसो मौसम चिर्दै त्यो दिन घाम लागेकाले कुकुर पनि मस्तले सुतिरहेको थियो। अचानक एउटा ब्वाँसो त्यहाँ आइपुग्यो र उसले त्यस कुकुरलाई झम्टियो। यो अकस्मात आक्रमणबाट भयभीत भएर कुकुरले दयाको भीख माग्यो। कुकुरले तर्क दियो, हेर्नुहोस् ब्वाँसो साहेब ! म यहाँ नयाँनयाँ आएको हुँ। त्यसैले अहिले दुब्लो तथा निर्बल छु। केही दिन खाएर मलाई मोटाउन दिनुहोस्। त्यसपछि आएर मलाई खानुहोस्, म तयार हुनेछु। ब्वाँसोले कुकुरको कुरा मान्यो र उसलाई छोडेर गयो। कुकुरले आफ्नो भाग्यलाई धन्यवाद दियो र असुरक्षित स्थानमा सुत्ने गल्ती फेरि कहिले पनि नगर्ने निश्चय गर्यो। केही महिनापश्चात् ब्वाँसो फेरि त्यस घरको आँगनमा आएर कुकुरलाई खोज्न थाल्यो। कुकुर त्यस समयमा घरको छानोमा सुरक्षापूर्वक सुतिरहेको थियो। ब्वाँसोले उसलाई भन्यो, आफ्नो वचनअनुसार तल आएर मेरो आहार बन। अरे जा। मृत्युको वचन पनि कसैले दिएको छ र ? जा आफ्नो मूर्खतामाथि जिन्दगीभरि पश्चाताप गरिराख। अब म तेरो पञ्जामा पर्नेवाला छैन, कुकुरले उत्तर दियो। ब्वाँसो मलिन अनुहार लिएर फर्कियो। नैतिक शिक्षा : ज्यान जोगाउन अनेक जुक्ति लगाउनु पर्ने हुन्छ। आपत् पर्दा शत्रुको पनि शरण पर्नु।"

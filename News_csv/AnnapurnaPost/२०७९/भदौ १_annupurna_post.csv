शीर्षक,विवरण
संघीयताको बदनामी,"२०७२ सालमा बनेको संविधानको उपलब्धि होगणतन्त्र, धर्मनिरपेक्षता र संघीय शासन प्रणाली। मुलुकका प्रमुख दल र तिनका नेताहरूले यो उपलब्धिको रटान लगाइरहन्छन्। संघीय शासन प्रणालीले जनतालाई बलियो बनायो, अधिकार सम्पन्न बनायो, घरदैलो नजिकै शासन सत्तालाई पुर्यायो पनि भन्छन्। संघीयताको मर्म त आखिर हो पनि त्यही। यथार्थ भने पूरै त्यस्तो देखिन्न। जनताको नजिकै गएको शासन सत्ताले विकृतिका चाङहरू पनि आँखै अगाडि देखाइदिएको छ। जनता आफू अधिकारसम्पन्न भएको भन्दा नेता र दलहरूको फोहोरी राजनीति, अस्वस्थ प्रतिस्पर्धा र भ्रष्टाचारको साक्षी बनेका छन्। संघीय शासन प्रणालीले दिएको भनेको प्रदेश संरचना हो। यो प्रणालीको प्रमुख पहिचान बोकेको संरचना गठन भएको २०७४ सालको निर्वाचनपछि हो। त्यसले जनतामा संघीय संरचनाको बदनाम धेरै र जनताको काम थोरै गरेको प्रष्टै देखिन्छ। त्यो निर्वाचनकै कारण देशका ७ प्रदेशमा ७ सरकार बने। ७७ जना मुख्यमन्त्री बने, सभामुख बने र अरू थुप्रै मन्त्री र सांसद। देशभरका प्रदेशमा सांसदको संख्या ५ सय ५० छ। त्यति धेरै सांसद हुनु भनेको जनताका धेरैजना प्रतिनिधि जनताको आवाज उठाउने ठाउँमा पुग्नु हो। धेरै वर्ग र समुदायको प्रतिनिधित्व पनि त्यो संख्यामा पक्कै समावेश छ। तर प्रश्न के हो भने तिनले जनताको आवाज उठाए कि आफ्नै राजनीतिको रोटी सेके ? सत्ता बनाउने र भत्काउने खेलमात्रै यी पाँच वर्षमा प्रदेशमा रमितै रूपमा देखा पर्यो। त्यसैले त सात प्रदेशहरूमा सत्ताको फेरबदल भइरहँदा अहिलेसम्म १४ जना मुख्यमन्त्री बनिसके। १ सय ७२ जना मन्त्री बने। संसदका अरू भूमिका पनि धेरैले अवसर पाए। सुविधाहरू उपभोग गरे। प्रदेशले जनतालाई के दियो ? प्रदेशले जनताको हितमा के गरे ? यी प्रश्नको जवाफ सकारात्मक आउँदैनमात्रै होइन फेला पर्दैन। एकात्मक राज्यसत्ता हुँदाखेरिकै जस्तो सत्ताको झिनाझम्टी र सत्ता फेरबदलका लागि जे पनि गर्न तयार हुने निष्ठाविहीन सांसद प्रदेश प्रदेशमा देखिए। त्यसैले त सुदूरपश्चिम र मधेसमा बाहेक अन्त मुख्यमन्त्री परिवर्तन भएको भयै भए। ती प्रदेशमा पनि मन्त्री फेरिएको फेरियै भए। पालैपालो भागबन्डा गरीगरी सत्ताको स्वाद लिने काम भइरह्यो। बरन्डाबरन्डामा सूचना पाटी झुन्ड्याएरै भए पनि मन्त्रालय बढाए। मन्त्री बढाए। हो, प्रदेशहरूलाई अधिकारविहीन बनाइएको छ। हुनुपर्ने जस्तो गरी स्रोत र राज्यशक्तिको बाँडफाँड भएको छैन। तर जति स्रोत र साधन प्रदेशहरूमा पुगे, त्यसअनुसार सन्तोषै गर्ने ठाउँ पनि प्रदेश सरकारहरूले देखाएनन्। सबै प्रदेशमा दल बदलु सांसद र अस्थिर सरकारमात्रै देखा परे। बजेट कुनै पनि प्रदेशले गतिलो गरी खर्च गर्न सकेनन्। जस्तो संघीय सरकार उस्तै हालतमा विकास बजेट खर्चमा पछि परे। बरु बेरुजुको मात्रा उस्तै गरी देखियो, जस्तो संघीय ढाँचाअघिको सरकारमा देखिन्थ्यो। भ्रष्टाचार त भन्नै परेन, नेपालको महारोगले प्रदेशलाई अछुतो छोडेन। भएको के हो भने प्रदेश सरकारमा गएकाहरूले आफूहरू फरक प्रणालीमा सत्तामा गएको भन्ने हेक्कै राखेनन्। अरू संघीय सरकारमा जान्थे, हामी आफ्नै प्रदेशमा राज गर्ने हो भन्ने ठानेर जनताका काममा पटक्कै ध्यान दिएनन्। प्रदेश भनेको जनता नजिकै आएको हो र एकात्मक राज्यले नदेखेको काम आफूले गर्नुपर्छ भन्नेतिर पटक्कै ख्याल गरेनन्। पहिचान दिने न कुनै नीति ल्याए न कार्यक्रम न कुनै योजना। आज देशैभरिका जनताले सोध्दा कुनै पनि प्रदेशसँग आफूले गरेको गतिलो कामको जवाफ छैन। वास्तवमा जवाफविहीन र अनुत्तरदायी प्रदेशहरूले संघीय संरचना नै पो खराब रहेछ कि भन्ने मनोविज्ञान जनतामा पारेका छन्। प्रदेश संरचनाको बदनामी गरेका छन्। उनीहरूका कर्मले यो संरचनाका लागि नेपाली जनताले गरेको त्याग र २०७२ सालमा बनेको संविधानको उपलब्धि होगणतन्त्र, धर्मनिरपेक्षता र संघीय शासन प्रणाली। मुलुकका प्रमुख दल र तिनका नेताहरूले यो उपलब्धिको रटान लगाइरहन्छन्। संघीय शासन प्रणालीले जनतालाई बलियो बनायो, अधिकार सम्पन्न बनायो, घरदैलो नजिकै शासन सत्तालाई पुर्यायो पनि भन्छन्। संबलिदानको चरम अपमान गरेको छ।"
दल दर्ता नहुने निर्वाचन आयोगको चेतावनी पछि देउवाले थपे १० केन्द्रीय सदस्य,"काठमाडौं : नेपाली कांग्रेसका सभापति तथा प्रधानमन्त्री शेरबहादुर देउवाले दल दर्ता गर्ने अन्तिम दिनमा कांग्रेसका १० महिलालाई केन्द्रीय सदस्यमा मनोनीत गरेका छन्। निर्वाचन आयोगले पार्टीलाई समावेशी नबनाए दल दर्ता नहुने बताएपछि पार्टी सभापति देउवाले १० जनालाई मनोनीत गरेका हुन्। आयोगले मंसिर ४ मा हुने प्रतिनिधिसभा र प्रदेशसभाको निर्वाचनका लागि साउन २२ देखि साउन ३१ गतेसम्म दल दर्ता गर्ने समय दिए पनि समावेशी समिति नभएका कारण कांग्रेसले दल दर्ता गर्न सकेको थिएन। त्यसको लागि सभापति देउवाले कांग्रेसको विधान, २०१७ (संशोधनसहित) को धारा २१ को उपधारा (१०) बमोजिम १० जना महिलालाई केन्द्रीय सदस्यमा मनोनयन गरेका हुन्। मनोनीत हुनेमा देउवा निकटका नवलपुरकी सीता देवकोटा, सुनसरीकी लक्ष्मी खतिवडा, काठमाडौंकी राधा घले, झापाकी गोमा भट्टराई, रूपन्देहीकी गंगा शाही गरी ५ जना छन्। त्यस्तै, मोरङकी रूक्मिणी कोइराला र किरण यादव गरी २ जना कोइराला पक्षका छन्। पूर्वमहामन्त्री कृष्णप्रसाद सिटौला निकट ललितपुरकी धना खतिवडा, पूर्वमहामन्त्री शशांक कोइरालानिकट धादिङकी उर्मिला थपलिया र प्रकाशमान सिंहनिकट काठमाडौंकी कल्याणी रिजाल मनोनीत भए । मनोनयनपछि मंगलबारै अपराह्न उपसभापति धनराज गुरूङसहितको टोलीले दल दर्ता गर्न निर्वाचन कार्यालय पुगेको थियो। कांग्रेसको दर्ता नम्बर ९६० रहेको पार्टी कार्यालयका मुख्य सचिव कृष्णप्रसाद पौडेलले बताए। देउवा निकट एक नेताका अनुसार सभापति देउवा मंसिरको आसन्न निर्वाचनपछि मात्र केन्द्रीय सदस्य मनोनित गर्ने सुरमा थिए। ती नेताले भने, सभापतिजी अहिलेकै समितिलाई अद्यावधिक गरिदियोस् भन्ने चाहानुभएको थियो। किनभने भोलि चुनावमा टिकट दिन नसकेका साथीहरूलाई केन्द्रीय सदस्यको भाग दिने योजनामा हुनुहुन्थ्यो। तर, आयोगले पटकपटक ताकेता गरेपछि सबैसँग सल्लाह लिएरै मनोनित गर्नुभएको हो। सभापतिले अझै १० जना केन्द्रीय सदस्य मनोनीत गर्न बाँकी छ। ती भने निर्वाचनमा टिकट दिन नसकेकालाई केन्द्रीय सदस्य पद दिने तयारीमा देउवा छन्।"
राजनीतिक बेथितिको भाष्य,"महाभारतको कथाअनुसार नियम र गुणले आफ्नो छोरो दुर्योधनभन्दा युधिष्ठिर भावी राजाको हकदार हुनाले राजा धृतराष्ट्रलाई जलन थियो। धृतराष्ट्र त हरतरहले आफ्नै छोरोलाई उत्तराधिकारी घोषणा गर्न चाहन्थे। यही पिताको मोह अनि मामा शकुनीले पढाएको षड्यन्त्रकारी पाठले मैमत्त दुर्याेधनको दुराचारले भाइभाइबीचमा फाटो उत्पन्न भयो। आखिर शकुनीको प्रवेशले कौरव र पाण्डवको भ्रातृ ममतालाई शत्रुतामा बदलेर महासंग्राममा परिणत गरायो। सुशिक्षा प्रदायक गुरुको छत्रछायाले भन्दा कुशिक्षा प्रदायक मामाको षड्यन्त्रकारी प्रभावले दुर्योधनमा अहम्ले डेरा जमाउन पुग्यो। सधैं पाण्डवको हित चाहेको भन्ने भ्रम छर्ने हस्तिानापुर नरेश शारीरिक रूपमा दृष्टिविहीन हुनुभन्दा बढी कुदृष्टिको बोकेरै प्रताडित बने। एउटा नेतृत्व मात्रै खराब भयो भने सारा जनताले दुःख पाउँछ। अन्याय व्यहोर्नुपर्छ। उनले नियतवश पासा खेलाएर युधिष्ठिरलाई घेराबन्दीमा पार्ने आफ्नो सालो शकुनीको जाली षड्यन्त्रमा भावनात्मक समर्थन गरिदिए। यसमा योजनाकार र कार्यसम्पादनबीचमा धृतराष्ट्रको सबैभन्दा ठूलो हात थियो। एवं क्रममा द्रौपदीको वस्त्रहरण गर्नेदेखि पाण्डवलाई लाक्षगृहमा आगो लगाउनेसम्मका हर्कतमा धृतराष्ट्रले मौन समर्थन गरेको देखिन्छ। स्वार्थैस्वार्थको भित्री चाहका कारण राज्यमा अशान्ति र अन्यायले डेरा जमाउन पुग्यो। उनको भित्री कुण्ठा र महत्त्ववाकांक्षाका अघि केही नलागेपछि भीष्म पितामहजस्ता महान् हस्तीले मृत्युवरण गर्नुपर्यो। आचार्य द्रोणाचार्य (कौरव र पाण्डवका गुरु), महाशक्तिशाली र दानी महावीर कर्णले युद्धमा मारिनुपर्यो। केवल आपसी कलहकै कारण महासंग्राम मच्चिएको महाभारतको कथाले वर्तमान नेपाली राजनीतिकै झल्को दिन्छ। यहाँ नजानेरै कसैले महाभारतका महारथी कर्णमाथि न्याय दिँदैन त कसैले कर्णलाई बल्छी बनाएर उसको आडमा भ्रष्टाचार गरिदिन्छन्। द्वन्द्वकालमा सेनाप्रहरी र द्वन्द्वरत दाजुभाइ, दिदीबहिनीलाई आपसी इच्छा नहुँदानहुँदै मारामार गर्न विवश बनाइनुलाई महाभारतको कथाको नुनको सोझो गर्नुपर्ने बाध्यतासँग जोड्न सकिन्छ। आफू युधिष्ठिरको पनि दाजु हुनुमा भन्दा पहिचान नहुँदा दुर्योधनले साथ दिनुमा कर्णले मर्यादाबोध गरेको कथा साँच्चै मार्मिक लाग्छ। अर्कोतर्फ यहाँ कर्णजस्तै नुनको सोझो गर्ने नाउँमा असत्यको वकालत गर्न ताउरमाउर गरिरहन्छन्। विनाशकाले विपरीत बुद्धि। यस युद्धमा अरू कसैलाई दोषीठान्नुभन्दा आपसी मतभेद नै युद्धको कारण बन्यो। यसमा शकुनीको चरित्रले प्रमुख भूमिका निर्वाह त गरिदियो तर, केवल कृष्णको महाशक्तिका कारण सत्यको विजय भयो। राजनैतिक कुसंस्कार हस्तान्तरणको निरन्तरताका कारण व्यवस्था फेरिए पनि जनताको अवस्था फेरिन नसकेको दुःखेसो छ। नेपालको राजनीतिमा पनि पछिल्लो समय यस्तैयस्तै शकुनीहरूको चाला र दुर्योधनको हठवादी रोग मौलाइरहेकै छ। अल्पसंख्यक विदुरहरूका कथन खोलाका गीत भइदिन्छन्। यहाँ सत्यको पक्षधर कृष्णको अभावका कारण आशाको दियो मधुरो देखिन्छ। विसंगतिले जेलिएको कुत्सित जालझेलमा असल कर्मठलाई लाक्षगृहमा जलाउने तमाम षड्यन्त्र पनि हुन्छ। कतिपय महादण्डनीय अपराधमा प्रमाण नष्ट गरी खुलेआम चोखिने अचम्मको सफाइ हुन्छ त कतिपय घोटालाका बार्गेनिङ अनायासै गुपचुप भइदिन्छ। सञ्चार क्षेत्रमा पनि विभिन्न पार्टीका निकट संगठनको संयन्त्र बनेको छ। आखिर स्वच्छ पत्रकारितामै गम्भीर संकट हुने नै भयो। अर्कातिर, विज्ञ व्यक्तित्वलाई पाखा लगाउँदै दलगत दम्भले निर्लज्ज दमनकारी संस्कार बसाइदिएको छ। बौद्धिकता पनि गरुडका अघि सर्प लठठए जसरी नेताका शक्तिका अघि लम्पसार बनिदिन्छ। आखिर यो राजनैतिक कुसंस्कार हस्तान्तरणको निरन्तरताका कारण व्यवस्था फेरिए पनि जनताको अवस्था फेरिन नसकेको दुःखेसो छ। राज्यको व्यवस्थाले भन्दा पनि समय क्रमका कारण विज्ञानप्रविधिको विकासले स्वशिक्षा ग्रहण गर्ने अवसर पाइरहेको देखिन्छ। सञ्चार सुविधा, इन्टरनेटको द्रुत विकास र वैदेशिक रोजगारका निमित्त बाहिरिएका युवाको जाँगरिलो कार्यात्मक प्रभावमा हामीले केही विश्वव्यापी परिवर्तनलाई बुझ्ने सौभाग्य पाएका रहेछौँ। यसमा राज्य व्यवस्थाले झिनो कर्म गरेर ठूलो कुरा गरेको मात्रै देखियो। गरिब र धनीका बीचमा एकरति विभेद नहुने क्षेत्र भनेको महँगीमात्रै हो। आज शैक्षिक माफिया र मेडिकल माफियाका कारण शिक्षा र स्वास्थ्यजस्तो मूलभूत क्षेत्रमा ठूलो बेथिति छ। न्यायालयसमेत यो सार्वजनिक सरुवा रोगबाट संक्रमित बनेका कुरा पछिल्ला कतिपय घटनाले पुष्टि गरिरहेभैँ लाग्छ। व्यावहारिक हिसाबमा एकैपटक धेरै सामान किन्नेले केही छुट पाउँछ तर गरिबले एकैपटक किन्न नसक्ने हुनाले महँगो रकमकै खुद्रा सामान किन्नुपर्ने बाध्यता हुन्छ। सरकारी निकाय कमजोर हुनु अनि निजीकरण फस्टाउनुमा सत्तामा पुगिसकेका र पुग्न उद्यत् रहेकाहरूकै प्रभाव र दबाबले भूमिका खेलेको बुझिन्छ। परिणामतः हुने खानेले पढ्ने र हुँदा खानेले पढ्ने दुईथरी शैक्षिक निकाय छन्। उपचारका लागि गुणस्तरीय र गुणस्तरहीन दुईथरी अस्पतालमा सम्पन्न र विपन्नको विभेदकारी व्यवस्था छ। नीतिमा समानता छ तर व्यवहारमा स्पष्ट विभेद छ। दलीय व्यवहारबाट जनता वाक्कदिक्क छ। यसर्थ चुनावमा मतदान गर्नु जनताको स्वेच्छाभन्दा पनि बाध्यता मात्रै हो। जनता काम र कामअनुसारको दाम चाहन्छ। कुनै पार्टीको हाँगो नसमाते केही कामै नहुने बाध्यताका कारण सामान्य जनताले कुनै न कुनै पार्टीको सदस्यता लिएर लेबी तिरिरहन्छ। रोजगार नभएका कारण दलगत होहल्लामा सामेल भइरहन्छ। यथार्थमा उसले दिलभित्रबाट पार्टीकै झन्डा बोकिरहन चाहन्छ भन्ने पनि होइन। विडम्बना त पार्टीको पुच्छर नभएकालाई न्याय पाउनै गाह्रो छ। बेथिति पनि अब त खुलेआम संस्थागत शैलीमा निर्देशित छ। कतिपय पार्टीमा मानिसको संवेदनामाथि खेलेर राजनीति गर्ने नीति बनाइएको हुन्छ। माथिल्ला तहकै नेताहरूले जनताको भोट तान्ने अभिप्रायः बोकेर संवेदनासँग स्वार्थ साट्ने रहेछन्। यसर्थ चाकडीबाज पनि धेरै हदमा बाध्यकारी राजनैतिक कुसंस्कार बनिदिन्छ। यो देश प्रजातन्त्र, राजतन्त्र, पञ्चायती शासन, बहुदलीय व्यवस्था, लोकतन्त्र, गणतन्त्र भन्दै अनेकौं नाममा केवल प्रयोगशाला बनिरहेको छ। परिणामतः नेतृत्वमा पुगेकाहरूले जिम्मेवारीबोधको गाम्र्भीयतालाई भुल्ने आडभरोसा पाउने रहेछन्। शक्तिशालीको टाङमुनि पसेपछि दोषीले मज्जाले चोखिन पाउने रहेछ। काण्डैकाण्ड, घटनैघटना भएकै हुन्छन्। साना माछा मोलतोल नमिलेर समातिन्छन्। ठूलाले स्वतः सेटिङमा छुट पाउँछन्। बिस्तारैबिस्तारै जनताले पनि भुलिदिन्छन्। कानुनलाई हातमा लिन नुनको सोझो गर्नेहरूलाई परिबन्धमा पारिन्छ। सञ्चार माध्यमलाई समेत सकेसम्म र पाएसम्म किनिन्छ। नेताले आफ्नो खेल्ने बाटो बलियो बनाउँछन् अनि महागल्ती पनि क्षणभरमै पानीको फोका जसरी निर्विष बनिदिन्छन्। एकातिर देश वित्तीय संकुचनको घेराबन्दीमा देखिन्छ अर्कातिर सम्भावनाका अनेकन आधारहरू छायाँमा परिरहेको विडम्बना छ। स्वरोजगार र उद्यमशीलतालाई गतिवान् तुल्याउने योजनामा सरकार र सरोकारवालाको पटके विचारभित्रै सीमांकित देखिन्छ। युवा रोजगार, युवा उद्यमशीलतासँग जोडिएका उत्तम योजना पनि पानीका फोका जसरी हराएर जान्छन्। यसकारण यही बेथितिको निरन्तरताले जनतामा असन्तुष्टि, अविश्वास र वितृष्णाको बादल मडारिइरहेको छ। बाटो, बत्ती, भवन निर्माणमा भन्दा पनि अब जनतालाई रोजगारको खाँचो छ। कर्मचारीतन्त्रको संयन्त्रमा देश र्वाइँर्वाइँ घुमेको छ। चाहे बुर्जुवा शिक्षा भनेर पढ्नबाटै वञ्चित गराइएको नै किन नहोस्, अबको जनताले नातावाद, कृपावादको चरम दुरुपयोगलाई बुझिसक्नुपर्ने हो। अहिले सत्ताधारीको गठबन्धनको तुलोले देश र जनताको हितका लागि भनेर दलीय साँठगाँठ गरेकै होइन। न त यो सिद्धान्त र विचारको तादात्म्य हो। यो त केवल काले काले मिलेर खाऊँ भालेको दाउ सिवाय अरू उद्देश्य नै होइन भन्ने कुरा हालसम्मको व्यवहारबाट प्रस्टिएको छ। अचम्मको कुरा यहाँ तोरी र कोदोको मेलबाट खोक्रो आदर्शताको तेल बिकिरहेकै छ। वितृष्णैवितृष्णाको पहाड ठडिएको छ। निराशैनिराशामा आशा खोज्नु छ। नराम्रैनराम्रोको बीचबाट भन्दा राम्रो लाई खोज्नै हम्मेहम्मे छ। २०६४ मा तत्कालीन माओवादीलाई चाख्ने अपेक्षासहित जनताले मत दिए। कहिले वाम गठबन्धन त अहिले विचारसिचार बिर्सिएको गठबन्धनको दलीय दम्भमा हामी जनता कठपुतली भइरहेकै छौं। देश राजनैतिक अभ्यासको रंगमञ्च बनिरहेको छ। २०४८ पछिका भूतपूर्व जवानहरूको दलदलभित्र स्वार्थैस्वार्थको कसिलो रस्साकस्सीका बीचमा राजनीतिको मियो घुमेको छ। स्थानीय तहदेखि संघसम्मै राजनैतिक शक्तिको चाकडीबाज झन्झन् कसिलो बन्दो छ। देश राजनीतिक निराशाको अन्त्यहीन बहसमा रुमल्लिँदा जनतामा आशा छैन। आसन्न चुनावबाट कुनै नवीन परिवर्तनको सम्भाव्यता पनि देखिँदैन। चाकडी, चाप्लुसीको चर्को मोलतोलमा देशले दक्ष जनशक्तिलाई पाखा लगाइरहेको छ। अहिले त हाम्रो देश युवाशक्ति निर्यात गर्ने अचम्मको मुख्र्यांइमा गर्व गर्दो छ। सुनको कचौरा बोकेर भिख मागिरहेको देश भन्नुमा पनि अत्युक्ति देखिएकै छैन। शिक्षित बेरोजगारको लावा लस्करहरूले नेताका बल्छी बनेर आफूलाई अल्छी बनाइदिँदा कालोकर्मले स्थान पाएको छ। देश नबने पनि व्यक्ति बनिरहेकै छन्। गाउँगाउँमा सिंहदरबारको सुविधाभन्दा बढी शक्तिको दम्भ पुगेको देखिन्छ। कतिपय स्थानीय नेताले समेत ठूलाठूला बिल्डिङ ठड्याएका छन्। हरेक ठूला नेताहरूले काठमाडौँमा घर बनाएर गाउँमा चुनाव लड्छन्। जो चुनावका मुखमा गाउँ आएर मेरो क्षेत्र भन्दै आधिपत्य जमाउँछ तर अरू समय नमस्कारसमेत फर्काउन भ्याउँदैन भने तिनलाई हामी जनताले किन सधैं धुप हालिरहनुपर्ने हो र ! अनियमितताको गुजुल्टाले राजनैतिक सिद्धान्त स्खलित छ। नेतृत्वले सार्वजनिक उत्तरदायित्वको खिल्ली उडाइरहेका छन्। जनताले बोल्ने हक पाएका त छन् तर अघोषित दलीय निरंकुशताको अघोषित दबाबमा दासत्वको अनुमोदन भइरहेकै छ। अहिले देशका जनताभन्दा कार्यकर्ताको प्रभुत्व बढिरहँदा तिनले आफ्ना नेताको कर्तुतलाई सकेसम्म ढाकछोप गर्ने र आफूइतरको खोइरो खन्ने ठेक्का लिएका छन्। यो देश प्रजातन्त्र, राजतन्त्र, पञ्चायती शासन, बहुदलीय व्यवस्था, लोकतन्त्र, गणतन्त्र भन्दै अनेकौं नाममा केवल प्रयोगशाला बनिरहेको छ। सुन्दर देश तर खराब नेतृत्वको पुनरागमन। गर्छु भन्नेको खुट्टा तान्ने परिपाटी। विदेशी गुलामी र हस्तक्षेपको घनचक्कर पनि उस्तै। जनता बबुरा केही थाहा पाएर पनि अनजान बन्नुपर्ने। केही बुझेर पनि रित्तो हुनुपर्ने। टिकट लेनदेनदेखि पैसाको चलखेल सुरु भई चुनावी हस्तक्षेप गरिएका परिवेशसम्ममा पनि हामी त मूकदर्शक छौं। शक्तिको दम्भबोकेर रचिएको षड्यन्त्रमा निमुखाहरू अपेक्षा बोकेरै पीडित छन्। तिनको शक्तिशाली हातखुट्टालाई परिस्थिति र परिबन्धले बाँधिएको हुन्छ। आखिर विसंगति नै विसंगतिको चाङमा मुलुकको व्यवस्थाप्रति प्रश्न गर्न मन लाग्छ। केन्द्रीकरण पद्धति विकेन्द्रीकरण भयो, अधिकार बाँडफाँड पनि भयो तर अपनत्व हुन सकेन। तब स्वतन्त्र व्यक्तिहरू फाट्टफुट्ट आउँदा पार्टीहरूले तिनको ईर्ष्या गरिरहेका छन्। स्वतन्त्र उठेर विजयी भएकाहरूले कसैको चाकडी चाप्लुसी गर्नु नपर्ने अनि माथिको आदेशगत सिन्डिकेट मान्नु नपर्ने यथार्थका कारण जलन बढेको छ। वैकल्पिक शक्तिका रूपमा स्वतन्त्रबाट विजयी भएका कर्मठ व्यक्तित्वलाई दलका नेताकार्यकर्ताले मूर्खको संज्ञा दिएको पनि सुनिन्छ। अहिले त अझ स्वतन्त्र पार्टी को जन्म भएको छ। यसर्थ अब भूतपूर्व युवाहरूलाई वि श्राम गराउने पार्टीबाहिरका शक्तिलाई समर्थन गरेर हेर्ने मनशायभित्र सचेत मतदाता मोडिइरहेको छ। अतः आसन्न चुनावले बेथितिमय ऐझेरु मासेर नवीन परिवर्तनको प्रारम्भ गर्न सक्नुपर्छ।"
यहाँ छि हमर जनकपुर !,"जनकपुरधाम : जनकपुरको गंगासागर मिरमिरे साँझसँगै झिलिमिली हुन थाल्छ। सफा र शान्त पोखरीका चारैतिर बनेका सुन्दर घाटमा चहलपहल बढ्छ। केही बेरमै देशी र विदेशी पर्यटकले भरिभराउ हुन्छ गंगा सागर। प्रत्येक साँझ करिब ७ बजेदेखि एक घण्टा गंगा आरती चल्छ। यही आरतीले पर्यटकलाई आकर्षण गर्न थालेको छ। पहिला जनकपुर आएर जानकी मन्दिर दर्शन गरी एक दिनमै फर्किन्थे। अहिले आरतीमा सहभागी हुनकै लागी बास बस्न थालेका छन्। तीनवटा मण्डपमा भव्य दीप प्रज्वलन गरी तीन पण्डितले संगीतको धुनमा एकसाथ आरती वाचन गर्छन्। आरती सुरु गर्नुअघि दर्शनार्थीमध्ये इच्छुक व्यक्तिबाट पूजा संकल्प विधि गराइन्छ। यस विधिमा सहभागी हुन दर्शनार्थीहरू पालो कुरेर बस्छन्। पूजा संकल्प गरेसँगै आरतीको विधि सुरु हुन्छ। त्यस क्रममा मैथिली भाषामा गाइने गीतले यसलाई अझ बढी मनोरम र रोचक बनाउँछ। यो ठाउँमा नौ वर्षअघिसम्म नगरभरिको फोहोर फालिन्थ्यो। त्यसरी फोहोरको डंगुर बनेको ऐतिहासिक गंगासागर पोखरी स्थानीयवासीकै अगुवाईमा सफा र स्वच्छ बनाइएको हो। २०७० फागुन ११ मा सरसफाइ अभियानीहरूको अगुवाईमा जनकपुरवासीको निःस्वार्थ रूपमा गंगासागर सरसफाइ अभियान सुरु गरे। लगातार तीन महिना चलेको सफाइ अभियानको क्रममा पोखरीबाट टनका टन फोहोर निकालियो। अभियानमा स्थानीय सञ्चारकर्मी, प्रहरी, सेना, अधिकारकर्मीहरू र सर्वसाधारणको व्यापक सहभागिता हुने गथ्र्याे। पोखरी सफाइपछि यसलाई पर्यटकीय थलो बनाउन गंगा आरती जल संरक्षण अभियान को थालनी भयो। यस पोखरीलाई सधैंभरि स्वच्छ र पावन बनाइ राख्न हामीले गंगा आरतीको अवधारणा ल्याएका थियौं, मधेसका प्रदेश सांसद एवं गंगासागर सरसफाइ अभियानका अभियन्ता रामआशिष यादवले भने । यो पोखरी कुन प्रयोजनका लागि निर्माण गरियो भन्नेमा एकमत छैन। अधिकांश जानकार यो त्रेताकालीन पोखरी रहेकोे बताउँछन्। कतिपय भन्छन् रामजानकी विवाहकै बेला जानकीको आग्रहमा रामले वाणले गंगालाई जनकपुरमा बोलाएका थिए। मैथिल वैवाहिक विधिअनुसार रामसीताको मटकोर गंगासागरमै भएको मान्यता छ। अहिले पनि विवाहपञ्चमी महोत्सवमा मटकोर यसै पोखरीमा हुन्छ। गंगा आरती सुरु गर्न भारतको बनारसबाट पुजारीहरू जनकपुर ल्याइएको थियो। उनीहरूले यहाँका पुजारीलाई आरतीको विधि सिकाए। ९ वर्ष पूर्व २५ जेठ दशमी तिथिको अवसर पारि सेभ द हिस्टोरिकल जनकपुरको अगुवाइमा गंगा आरती सुरु भएको हो। आरतीलाई भक्तिमय र मनोरम बनाउन मैथिली गायक सुनिल मल्लीकको स्वरमा साहित्यकार डा राजेन्द्र विमलद्वारा लिखित सुन्दर भजन गीतहरू बनाइयो। प्रत्येक साँझ आरतीस्थलमा बज्ने यी गीतहरू जनकपुरको पहिचान बन्दै गएका छन्। नमन करि ओई माइटके हम, जे गर्भमे रखलैन सीताके जनक जत छैथ हर चलोने धर्ती परम पुनिताके !ओई धर्ती सँ सटल जेना हम चुट्टी आर मधुर यहाँ छि हमर जनकपुर, यी सीता के जनकपुर !यी जनकके गाँम जनकपुर, यी हमर अहाँके जनकपुर !!"
"मिसन मंसिर ४, को कता ?","काठमाडौं : कुनै चमत्कार भएन भने मंसिर ४ मा निर्धारित प्रतिनिधिसभा र प्रदेशसभा निर्वाचनमा दुई शक्ति आमनेसामने हुनेछन्। एउटा सत्ता गठबन्धन (जसको नेतृत्व कांग्रेसले गर्दैछ)। अर्को विपक्षी एमाले (जसले खासखास क्षेत्रमा सहकार्यको प्रयत्न) गरिरहेको छ। सत्ता गठबन्धनले कुन पार्टीले कति सिट पाउने र कुन क्षेत्रमा कुन पार्टीले चुनाव लड्ने भन्नेमा कार्यदल नै बनाएर गृहकार्य गरिरहेको छ। अर्कातिर एमाले खासखास क्षेत्रमा चुनावी सहकार्यको प्रस्तावसहित आफ्नो टिम पनि बलियो बनाउँदैछ। त्यसका लागि केही साना पार्टी र समूहसँग वार्ता अगाडि बढाइरहेको छ। एमालेले राप्रपा र हृदयेश त्रिपाठी नेतृत्वको पार्टीसँग छलफल तीव्र पारेको नेताहरू बताउँछन्। राप्रपासँग झापा र त्रिपाठीसँग नवलपरासीलगायत क्षेत्रमा चुनावी सहकार्यको प्रस्ताव एमालेले गरेको छ। मधेसका केही कमजोर देखिएका क्षेत्रमा अरू पार्टीका नेताहरू नै प्रवेश गराएर चुनावी मैदानमा उत्रने रणनीतिमा एमाले देखिएको छ। खासखास क्षेत्रमा खासखास पार्टी वा समूहसँग सहकार्य गर्छौं, एमालेका एक पोलिटब्युरो सदस्य भन्छन्, अरू क्षेत्रमा एमाले एक्लै चुनावमा जान तयार छ। साना दलसमूह पनि दुई ठूला ध्रुवको ओत खोजिरहेका छन्। गठबन्धनभित्रै पनि आफ्नो शक्ति ठूलो पारेर ठूलो भाग लिने दाउपेच चल्दै छ। यसकै लागि माओवादी अध्यक्ष पुष्पकमल दाहालले डा बाबुराम भट्टराई र वामदेव गौतमलाई आफूतिर तानेका छन्। दुवै नेतालाई माओवादीको चिन्हमा चुनाव लड्न सहमत गराएका छन्। यीबाहेकमहन्थ ठाकुर नेतृत्वको लोसपा, सीके राउत नेतृत्वको पार्टी पनि दुवै ध्रुवतिर बार्गेनिङ मा छन्। लोसपा सत्ता गठबन्धनतिरै सहकार्यको पक्षमा रहेको कांग्रेस नेता बताउँछन्। नेत्रविक्रम चन्द नेतृत्वको पार्टी संसदीय निर्वाचनमा भाग लिने कि नलिने भन्ने दोधारमा देखिन्छ। विवेकशील साझामा विवाद छ। स्थानीय चुनावमा स्वतन्त्रहरूको विजयबाट हौसिएकाहरू धमाधम स्वतन्त्रबाट उम्मेदवारी घोषणा गर्दैैछन्। गठबन्धनका कारण सहजै चुनाव जितिने निष्कर्षमा नेताहरू छन्। माओवादी केन्द्र, जनता समाजवादी पार्टी, एकीकृत समाजवादी र राष्ट्रिय जनमोर्चा सत्ता गठबन्धनका सहयात्री हुन्। यी दलबीच स्थानीय निर्वाचनमा पनि गठबन्धन भएको थियो। त्यति बेलाको परिणामबाट सत्ता गबठन्धन हौसिएको छ। त्यसकारण उनीहरूले कांग्रेस नेता कृष्णप्रसाद सिटौलाको नेतृत्वमा कार्यदल बनाएर भागबन्डाको गृहकार्य सुरु गरेका छन्। तर, माओवादी अध्यक्ष दाहालले कुनै पनि बेला अप्रत्याशित निर्णय लिन सक्ने भन्दै गठबन्धनका नेता आशंका व्यक्त गर्छन्। गठबन्धनमा जोडिन लोसपाका नेता प्रधानमन्त्रीसँग निरन्तर छलफलमा छन्। लोसपाकै जोडबलमा सरकारले नागरिकता विधेयक फटाफट संसद्बाट पारित गरेको थियो। उसले टीकापुर घटनामा मुछिएका रेशम चौधरीको रिहाइको माग सरकारसँग राखेको छ। उक्त मागप्रति प्रधानमन्त्री शेरबहादुर देउवा सकारात्मक देखिएका छन्। तर, लोसपालाई गठबन्धनमा ल्याउन जसपा अध्यक्ष उपेन्द्र यादव उदार नदेखिएको बालुवाटार स्रोतले बतायो। राजनीतिलाई कायापलट गर्ने भन्दै वैकल्पिक शक्ति जन्मिए। सशस्त्र युद्धबाट उदाएको माओवादी देशकै ठूलो दलसमेत भयो। तर, पछिल्लो समय घुमीफिरी राजनीतिका केन्द्रमा आइपुगेका छन् मुख्य दुई दल एमाले र कांग्रेस। चुनाव जित्न तिनकै वरिपरि गोलबद्ध हुन चाहन्छन् बाँकी अधिकांश दल। त्यसैले चुनावी राजनीति दुई ध्रुवमा विभक्त भएको छ। गठबन्धनका कारण स्वतः कांग्रेस नेतृत्वमा बढी दल जुटेका छन्। एमालेसमेत पाएमिलेसम्म अन्य दलसँग खास ठाउँमा सहकार्यको पहलमा छ। संविधानपछिको दोस्रो संघीयप्रदेश चुनावको रोचक प्रतिस्पर्धा, हेरौं कहाँ पुगेर के हुने हो ! एमाले महासचिव शंकर पोखरेलले राजनीति दुई दलमा ध्रुवीकृत हुनुपर्ने धारणा राख्दै आएका छन्। एक ध्रुवको नेतृत्व एमाले र अर्कोको नेतृत्व कांग्रेसले गर्नुुपर्ने उनको भनाइ छ। राजनीतिक विश्लेषक खगेन्द्र प्रसार्इं निर्वाचनमा फाइदा लिन दलहरूबीच धु्रवीकरण नभई समीकरण मात्रै भइरहेको बताउँछन्। संसद्को गणितमा लाभ लिन समीकरण बनेका हुन्, प्रसार्इं भन्छन्, धु्रवीकरण हुन त दुईवटा सैद्धान्तिक शक्ति हुनुपयो। यसमा कुनै सैद्धान्तिक आधार नै छैन। यो धु्रवीकरण होइन। सत्ताका लागि बनेका समीकरण स्थायी नहुने प्रसार्इं बताउँछन्। सैद्धान्तिक समीकरण नभएकाले जति खेर पनि भत्किन सक्छन्, उनी भन्छन्। वामपन्थी र कम्युनिस्ट आन्दोलनमा बाबुराम र प्रचण्डसँगै उभिने कुराको धेरै ठूलो अर्थ र महत्व छ, दाहालले मंगलबार अर्को घोषणा गरे, हामी उभियौं। अब कसैले रोकेर रोक्न सक्दैन। चुनावपछि एउटै केन्द्र बनाउने सहमति भएको छ। प्रचण्डजत्ति नै डा भट्टराई पनि हौसिएका छन्। जसपाबाट अलग भएर नेपाल समाजवादी पार्टी गठन गरेका भट्टराईलाई माओवादीको मात्रै होइन, सत्ता गठबन्धनकै साथ हुनेछ। नेकपा विभाजनपछि नेकपा एकता राष्ट्रिय अभियान घोषणा गरेका वामदेव गौतम पनि माओवादी केन्द्रकै चुनाव चिन्हबाट चुनाव लड्न सहमत भएका छन्। डा भट्टराई र गौतम थपिएपछि आफ्नो शक्ति अझ ठूलो रहेको भन्दै गठबन्धनमा बार्गेनिङ गर्न प्रचण्डलाई सहयोग पुगेको नेताहरू बताउँछन्। बैकल्पिक शक्ति स्थापना गर्ने भन्दै माओवादी छोडेका डा भट्टराई पुनः माओवादीकै चुनाव चिन्हबाट लड्ने भएका छन्। सत्तागठबन्धनमा दलहरू थपिँदै जाँदा कांग्रेसका नेताहरू खुसी हुनुपर्नेमा अधिकांश चिन्तित देखिन्छन्। जति नेता वा पार्टी थपिँदै जान्छन्, कांग्रेसको भाग घट्दै जाने हो कि भन्ने चिन्ता उनीहरूमा छ। गौतम २०७४ सालमा बर्दिया१ मा पराजित भएका थिए। तत्कालीन नेकपाले झन्डै दुईतिहाइ सिट जित्दा पनि गौतम सुरक्षित मानिएको क्षेत्रमै पराजित भए। त्यसपछि उनी चुप लागेनन्। उपनिर्वाचन गरेर प्रतिनिधिसभामा आउन प्रयास गरिरहे। पछि राष्ट्रियसभामा जाने चाहना राखे। राष्ट्रियसभामा पठाउने कि नपठाउने भन्नेमा तत्कालीन नेकपामा तीव्र विवाद भयो। राष्ट्रपतिबाट मनोनीत कोटामा गौतमलाई राष्ट्रियसभामा त पठाइयो। तर, नेकपा विभाजन भयो। तत्कालीन प्रधानमन्त्री केपी शर्मा ओलीले २०७७ पुस ५ मा प्रतिनिधिसभा विघटन गर्दा गौतम कतै लागेनन्। २०७७ फागुन २३ मा नेकपा विघटन भएपछि पार्टीमा सक्रिय भएनन्। २०७८ भदौ २ मा एमाले पनि विभाजन भयो। माधवकुमार नेपालको नेतृत्वमा नेकपा एकीकृत समाजवादी बन्यो। गौतमका विश्वासपात्रहरू एकीकृत समाजवादीमा लागे। तर, उनी निष्कृय रहे। पार्टीको राष्ट्रिय एकता अभियान त चलाए। छुट्टै पार्टीको अभ्यास गरे। हालै निर्वाचन आयोगमा पार्टी दर्ता गराए। यो पार्टीको अवस्था खासै बलियो नदेखेपछि उनी माओवादीसँग मिलेर चुनाव लड्ने निष्कर्षमा पुगेका हुन्। चुनाव जित्नका लागि माओवादीको चुनाव चिन्ह लिने कुरा भएको हो, गौतम भन्छन्। उनी प्युठान वा बर्दिया१ मध्ये एक ठाउँबाट चुनाव लड्ने नेताहरू बताउँछन्। एमाले र राप्रपाबीच चुनावी तालमेलको गृहकार्य सुरु भएको छ। स्थानीय निर्वाचनमा टाढिए पनि चुनावमा सहकार्य गर्नेबारे एमाले र राप्रपाबीच कुराकानी भएको हो। एमाले अध्यक्ष ओली र राप्रपा अध्यक्ष राजेन्द्र लिङ्देनबीच गत शनिबार (साउन २८ गते) ओली निवासमा चुनावी तालमेलबारे कुराकानी भएको थियो। ओली र लिङ्देन दुवै जना झापाका हुन्। ०७४ को निर्वाचनमा दुवैले एकार्कालाई सघाएका थिए। लिङ्देन ३ र ओली ५ मा चुनाव लडेका थिए। दुवै विजयी भए। स्थानीय निर्वाचनमा भने ओलीले राप्रपाबाट छुट्टिएर बनेको कमल थापा नेतृत्वको राप्रपा नेपालसँग तालमेल गरे। तर, त्यसबाट परिणाम सोचे अनुरूप आएन। संघ र प्रदेशमा भने लिङ्देन नेतृत्वको राप्रपासँग तालमेल गर्ने विषयमा कुराकानी भइसकेको राप्रपाका एक नेताले बताए। तमलोपाबाट अलग भएपछि त्रिपाठीले ०७४ को निर्वाचनमा स्वतन्त्र राजनीतिक विचार समूह गठन गरे। एमालेसँग तालमेल गर्दै त्रिपाठीसहित उनको समूहका ५ जनाले एमालेको सूर्य चिन्हमा चुनाव लडे। त्रिपाठी र बृजेशकुमार गुप्ताले चुनाव पनि जिते। त्रिपाठी ओली नेतृत्वको सरकारमा सामान्य प्रशासन र स्वास्थ्यमन्त्री बने। तत्कालीन नेकपामा विवाद बढेपछि उनले ०७८ मंसिर २८ मा आफ्नै नेतृत्वमा जनता प्रगतिशील पार्टी गठन गरे। यसपटक भने पार्टीको अस्तित्व जोगाउन आफूले सूर्य चिन्ह लिएर चुनावमा नजाने त्रिपाठी बताउँछन्। सहकार्य भयो भने एमालेसँगै हुने हो, त्रिपाठी अन्नपूर्ण पोस्ट्सँग भन्छन् एउटा पार्टीको अध्यक्षले अर्को पार्टीको चुनाव चिन्ह लिएर लड्ने कुरा आउँदैन। गठबन्धनका लागि एमाले तयार हुनुपर्छ। त्यस्तो नभए हाम्रो पार्टी आफ्नै ढंगले चुनावमा जान्छ। ०७४ को निर्वाचनमा सूर्य चिन्हबाट जितेका गुप्ता भने एमाले प्रवेश गरिसकेका छन्। माओवादी अध्यक्ष दाहालले एमालेबाहेक कम्युनिस्ट र समाजवादी शक्तिलाई समेटेर तेस्रो राजनीतिक शक्ति बनाउने प्रयास गरे। उनले त्यसलाई समाजवादी केन्द्रको नाम दिए। एकीकृत समाजवादी अध्यक्ष माधवकुमार नेपाल, जसपा अध्यक्ष उपेन्द्र यादव, डा बाबुराम भट्टराई, वामदेव गौतम, विप्लवलगायतलाई समेटेर समाजवादी केन्द्र बनाउने पहल गरे। तर, त्यसो गर्दा दाहाल एकल रूपमा हावी हुने भन्दै अरू नेताहरूले स्वीकार गरेनन्। केन्द्र नबन्ने भएपछि दाहालले गठबन्धनभित्र उपगठबन्धनको अर्को कार्ड फ्याँके। तर, त्यसले पनि ठोस रूप लिएन। गौतम र डा भट्टराईलाई भने सहमतिमा ल्याए। डम्बर खतिवडा, केशव दाहाल, डिल्लीराम सिग्देल र मोहन तिमल्सिनाले २०६६ सालमा वैकल्पिक विचार मञ्च स्थापना गरे। उनीहरूले बैकल्पिक शक्तिका ७ सिद्धान्त भनेर पुस्तिका नै निकाले। यसपछि उज्जल थापाले विवेवशील नयाँ पार्टी खोले। ठूलो तामझामसहित बैकिल्पक शक्ति बनाउने भन्दै डा भट्टराईले नयाँ शक्ति पार्टी घोषणा गरे। रवीन्द्र मिश्रले साझा पार्टी खोले। पछि साझा र विवेकशील नेपाली दलबीच एकीकरण भयो। तर, यी सबै प्रयास असफल भए। वैकल्पिक भनिएका शक्तिकै अस्वित्व संकटतिर छ। लामो समय बैकिल्पक राजनीतिमा लागेका खतिवडा नेतृत्वकै धोकाका कारण बैकल्पिक शक्ति कमजोर भएको बताउँछन्। उनका अनुसार नेतृत्वले वैकल्पिक शक्तिप्रति नै धोका दिए। बैकल्पिक शक्ति नेतृत्व कर्ता मिश्र राजावादी भए। डा भट्टराई पनि थाकेर माओवादीतिर। नयाँ शक्तिलाई उपेन्द्र यादवको संघीय जनअधिकार फोरममा समावेश गराएर संघीय समाजवादी पार्टी बनाए। अनि संघीय समाजवादी पार्टी र राष्ट्रिय जनता पार्टीको एकीकरण पनि गराए। जनता समाजवादी पार्टी(जसपा) बनाए। जसपा फुटेर महन्थ ठाकुरको नेतृत्वमा लोकतान्त्रिक समाजवादी पार्टी भयो। त्यसपछि जसपामा डा भट्टराई टिक्न सकेनन्। नेपाल समाजवादी पार्टी बनाए। तर, वर्षदिनै निर्वाचनमा जाने हिम्मत गरेनन्। राजावादी र कम्युनिस्ट दुवै परम्परावादी लाइन हो, न राजावादी न कम्युनिस्ट वैकल्पिक शक्ति हुन्, खतिवडा भन्छन्। स्थानीय निर्वाचनमा काठमाडौं महानगरपालिका, धरान उपमहानगरपालिका र धनगढी उपमहानगरपालिकामा स्वतन्त्रले चुनाव जिते। रवि छामिछानेले स्वतन्त्र पार्टी नै गठन गरेर चुनाव केन्द्रित गतिविधि गरिरहेका छन्। काठमाडौंलगायत विभिन्न क्षेत्रमा स्वतन्त्र हरू धमाधम उम्मेदवारी घोषणा गरिरहेका छन्। २०७४ को प्रतिनिधिसभा निर्वाचनमा समाजवादी फोरम र राजपाले ३३ सिट जिते। तत्कालीन संघीय समाजवादी फोरम १० र राष्ट्रिय जनता पार्टीले प्रत्यक्षमा ११ सिट जितेका थिए। समानुपातिकमा फोरम र राजपाले ६६ सिट पाए। मधेस प्रदेशमा यी दुई दलले बहुमत ल्याएर सरकार बनाए। पछि यी दुई दल एकीकरण भएर जनता समाजवादी पार्टी बन्यो। तर, एकीकरणको एक वर्ष पनि नपुग्दै विभाजित भयो। अहिले यादव नेतृत्वको जसपार ठाकुर नेतृत्वको लोसपा दुई पार्टी छन्। उनीहरूबीच तिक्तता छ। डा सिके राउतले नेतृत्व गरेको नेपाल जनमत पार्टी पनि मधेसमा क्रियाशील छ। स्थानीय निर्वाचनमा सोचे जस्तो परिणाम भने यो पार्टीले पनि ल्याउन सकेन। ओली सरकारको पालामा पृथकतावादी आन्दोलन छोडर राउत मूलधारमा आएका थिए। राउतले आगामी चुनावमा तालमेलका लागि ठाकुर र यादव नेतृत्वको दुवै पार्टीमा प्रस्ताव गरेका छन्। एक्लो बृहस्पति नेमकिपा नेपाल मजदुर किसान पार्टी भने दुवै ध्रुव मा समावेश छैन। उ एक्लो बृहस्पति छ। उसको भक्तपुर जिल्लामा प्रभाव छ। स्थानीय निर्वाचनमा भक्तपुर नगरपालिकामा चुनाव जितेको थियो। ठूला भनिएका दलका उम्मेदवारको जमानतसमेत जफत भएको थियो। भक्तपुर १ मा नेमकिपाको एकल बहुमत छ। २ नम्बर क्षेत्रमा पनि मुख्य प्रतिस्पर्धी मानिन्छ। २०७४ को प्रतिनिधिसभा निर्वाचनमा भक्तपुर १ बाट नेमकिपाका प्रेम सुवाल निर्वाचित भएका थिए प्रदेशसभा १(क) पनि नेमकिपाले नै जितेको थियो। सत्तागठबन्धनमा दलहरू थपिँदै जाँदा कांग्रेसका नेताहरू खुसी हुनुपर्नेमा अधिकांश चिन्तित देखिन्छन्। जति नेता वा पार्टी थपिँदै जान्छन्, कांग्रेसको भाग घट्दै जाने हो कि भन्ने चिन्ता उनीहरूमा छ। यसबाट डा शेखर कोइराला पक्ष अझ बढी सशंकित छ। त्यही कारण कोइराला पक्षले छुट्टै भेला गरी ४० प्रतिशत सिट आफ्नो पक्षलाई दिन देउवा पक्षमाथि दबाब बढाएको छ। त्यसैकारण कोइराला पक्षधर नेताहरू गठबन्धनको विपक्षमा छन्। तर, कांग्रेसले नगरे अरू पार्टी गठबन्धन गर्ने र त्यसो हुँदा कांग्रेसको पक्षमा चुनाव परिणाम नआउने बुझाईमा संस्थापन देउवा पक्ष छ। पार्टी प्रवक्ता डा प्रकाशशरण महत भन्छन्, कांग्रेस ठूलो पार्टी त हो। तर, अरू सबै मिल्दा एक्लै जित्ने अवस्थामा छैनौं। त्यसैकारण गठबन्धन बनाउनु परेको हो।"
अर्थतन्त्रमा दबाब कायमै,"काठमाडौं : मुलुकको अर्थतन्त्रमा अझै दबाबको स्थिति कायमै रहेको छ। आयातको आकार बढ्दै गएको, विदेश अध्ययन गर्न जानेबाट सेवा खाता घाटा उच्च हँुदै गएको र विप्रेषण विगतजस्तो वृद्धि नहुँदा अर्थतन्त्र जोखिममै रहेको हो। नेपाल राष्ट्र बैंकले मंगलबार २०७८०७९ को तथ्यांकका आधारमा देशको वर्तमान आर्थिक तथा वित्तीय स्थिति सार्वजनिक गरेको हो। देशमा भित्रिने विदेशी मुद्राभन्दा बाहिरिने अधिक हँुदा शोधनान्तर स्थितिमा अत्यधिक चाप परेको छ। दबाब कायमै रहेको राष्ट्र बैंक आर्थिक अनुसन्धान विभागका कार्यकारी निर्देशक डा प्रकाशकुमार श्रेष्ठले बताए। आयातको आकार बढेको छ। पछिल्लो महिनामा रेमिट्यान्समा सुधार आए पनि गत वर्षभन्दा वृद्धि हुन सकेन, उनले भने, अहिले शोधनान्तर घाटा उच्च रहेकाले पनि बैंकिङ प्रणालीमा तरलताको अभाव भएको हो। वैदेशिक रोजगारीमा जाने उल्लेख्य बढे पनि विप्रेषण अपेक्षाअनुसार भित्रिन सकेको छैन। वैदेशिक रोजगारीका लागि अन्तिम श्रम स्वीकृति लिनेको संख्या ३ लाख ५४ हजार ६ सय ६० छ। जबकि अघिल्लो वर्ष ६२८ प्रतिशतले घटेको थियो। विप्रेषण आप्रवाह ४८ प्रतिशतले वृद्धि भई १० खर्ब ७ अर्ब ३१ करोड पुगेको छ। विदेशी मुद्रा सञ्चितिमा दबाब पर्नुको मुख्य कारण वैदेशिक अध्ययन पनि भएको डा श्रेष्ठ बताउँछन्। अघिल्लो वर्ष शिक्षातर्फ २४ अर्ब ९६ करोड रुपैयाँ बाहिरिएको थियो। तर गत आवमा भने ६७ अर्ब ७० करोड वैदेशिक अध्ययनमै बाहिरिएको छ। यससँगै भ्रमण खर्च पनि १९६७ प्रतिशतले वृद्धि भएर ९७ अर्ब ३२ करोड पुगेको छ। आयातको अनुपातमा निर्यात नबढ्दा व्यापार घाटा चुलिँदै गएको छ। गत आव कुल वस्तु व्यापार घाटा २३० प्रतिशतले वृद्धि भई १७ खर्ब २० अर्ब ४२ करोड पुगेको छ। अघिल्लो वर्ष २७३ प्रतिशतले बढेको थियो।पेट्रोलियम पदार्थ, औषधि, कच्चा पाम तेल, स्पन्ज आइरन, सुनलगायतका वस्तुको आयात बढेको छ भने एमएस विलेट, सिमेन्ट, धान तथा चामल, दाल, मेडिकल उपकरणलगायतका वस्तुको आयात घटेको छ। पाम तेल, ऊनी गलैंचा, धागो (पोलिस्टर तथा अन्य), जिंक सिट, जुसलगायतका वस्तुको निर्यात बढेको छ। तर सोयाबिन तेल, अलैंची, चिया, औषधि (आयुर्वेदिक), तारलगायतका वस्तुको निर्यात घटेको छ।शोधनान्तर स्थिति २ खर्ब ५५ अर्ब २६ करोडले घाटामा छ। अघिल्लो वर्ष शोधनान्तर स्थिति १ अर्ब २३ करोडले बचतमा थियो। खाद्यजस्ता उपभोग्य वस्तुको मूल्य नियन्त्रणमा आएको छैन। उपभोक्ता मुद्रास्फीति ८०८ प्रतिशत छ। २०७८ असार महिनामा यस्तो मुद्रास्फीति ४१९ प्रतिशत थियो। अघिल्लो आर्थिक वर्षको तुलनामा घिउ तथा तेल, दाल तथा गेडागुडी, सुर्तीजन्य पदार्थ र मदिराजन्य पेयपदार्थ उपसमूहको मूल्यवृद्धि क्रमशः २६१३, ९९२, ९८४ र ८५७ प्रतिशत छ।"
संघीयताको बदनामी,"२०७२ सालमा बनेको संविधानको उपलब्धि होगणतन्त्र, धर्मनिरपेक्षता र संघीय शासन प्रणाली। मुलुकका प्रमुख दल र तिनका नेताहरूले यो उपलब्धिको रटान लगाइरहन्छन्। संघीय शासन प्रणालीले जनतालाई बलियो बनायो, अधिकार सम्पन्न बनायो, घरदैलो नजिकै शासन सत्तालाई पुर्यायो पनि भन्छन्। संघीयताको मर्म त आखिर हो पनि त्यही। यथार्थ भने पूरै त्यस्तो देखिन्न। जनताको नजिकै गएको शासन सत्ताले विकृतिका चाङहरू पनि आँखै अगाडि देखाइदिएको छ। जनता आफू अधिकारसम्पन्न भएको भन्दा नेता र दलहरूको फोहोरी राजनीति, अस्वस्थ प्रतिस्पर्धा र भ्रष्टाचारको साक्षी बनेका छन्। संघीय शासन प्रणालीले दिएको भनेको प्रदेश संरचना हो। यो प्रणालीको प्रमुख पहिचान बोकेको संरचना गठन भएको २०७४ सालको निर्वाचनपछि हो। त्यसले जनतामा संघीय संरचनाको बदनाम धेरै र जनताको काम थोरै गरेको प्रष्टै देखिन्छ। त्यो निर्वाचनकै कारण देशका ७ प्रदेशमा ७ सरकार बने। ७७ जना मुख्यमन्त्री बने, सभामुख बने र अरू थुप्रै मन्त्री र सांसद। देशभरका प्रदेशमा सांसदको संख्या ५ सय ५० छ। त्यति धेरै सांसद हुनु भनेको जनताका धेरैजना प्रतिनिधि जनताको आवाज उठाउने ठाउँमा पुग्नु हो। धेरै वर्ग र समुदायको प्रतिनिधित्व पनि त्यो संख्यामा पक्कै समावेश छ। तर प्रश्न के हो भने तिनले जनताको आवाज उठाए कि आफ्नै राजनीतिको रोटी सेके ? सत्ता बनाउने र भत्काउने खेलमात्रै यी पाँच वर्षमा प्रदेशमा रमितै रूपमा देखा पर्यो। त्यसैले त सात प्रदेशहरूमा सत्ताको फेरबदल भइरहँदा अहिलेसम्म १४ जना मुख्यमन्त्री बनिसके। १ सय ७२ जना मन्त्री बने। संसदका अरू भूमिका पनि धेरैले अवसर पाए। सुविधाहरू उपभोग गरे। प्रदेशले जनतालाई के दियो ? प्रदेशले जनताको हितमा के गरे ? यी प्रश्नको जवाफ सकारात्मक आउँदैनमात्रै होइन फेला पर्दैन। एकात्मक राज्यसत्ता हुँदाखेरिकै जस्तो सत्ताको झिनाझम्टी र सत्ता फेरबदलका लागि जे पनि गर्न तयार हुने निष्ठाविहीन सांसद प्रदेश प्रदेशमा देखिए। त्यसैले त सुदूरपश्चिम र मधेसमा बाहेक अन्त मुख्यमन्त्री परिवर्तन भएको भयै भए। ती प्रदेशमा पनि मन्त्री फेरिएको फेरियै भए। पालैपालो भागबन्डा गरीगरी सत्ताको स्वाद लिने काम भइरह्यो। बरन्डाबरन्डामा सूचना पाटी झुन्ड्याएरै भए पनि मन्त्रालय बढाए। मन्त्री बढाए। हो, प्रदेशहरूलाई अधिकारविहीन बनाइएको छ। हुनुपर्ने जस्तो गरी स्रोत र राज्यशक्तिको बाँडफाँड भएको छैन। तर जति स्रोत र साधन प्रदेशहरूमा पुगे, त्यसअनुसार सन्तोषै गर्ने ठाउँ पनि प्रदेश सरकारहरूले देखाएनन्। सबै प्रदेशमा दल बदलु सांसद र अस्थिर सरकारमात्रै देखा परे। बजेट कुनै पनि प्रदेशले गतिलो गरी खर्च गर्न सकेनन्। जस्तो संघीय सरकार उस्तै हालतमा विकास बजेट खर्चमा पछि परे। बरु बेरुजुको मात्रा उस्तै गरी देखियो, जस्तो संघीय ढाँचाअघिको सरकारमा देखिन्थ्यो। भ्रष्टाचार त भन्नै परेन, नेपालको महारोगले प्रदेशलाई अछुतो छोडेन। भएको के हो भने प्रदेश सरकारमा गएकाहरूले आफूहरू फरक प्रणालीमा सत्तामा गएको भन्ने हेक्कै राखेनन्। अरू संघीय सरकारमा जान्थे, हामी आफ्नै प्रदेशमा राज गर्ने हो भन्ने ठानेर जनताका काममा पटक्कै ध्यान दिएनन्। प्रदेश भनेको जनता नजिकै आएको हो र एकात्मक राज्यले नदेखेको काम आफूले गर्नुपर्छ भन्नेतिर पटक्कै ख्याल गरेनन्। पहिचान दिने न कुनै नीति ल्याए न कार्यक्रम न कुनै योजना। आज देशैभरिका जनताले सोध्दा कुनै पनि प्रदेशसँग आफूले गरेको गतिलो कामको जवाफ छैन। वास्तवमा जवाफविहीन र अनुत्तरदायी प्रदेशहरूले संघीय संरचना नै पो खराब रहेछ कि भन्ने मनोविज्ञान जनतामा पारेका छन्। प्रदेश संरचनाको बदनामी गरेका छन्। उनीहरूका कर्मले यो संरचनाका लागि नेपाली जनताले गरेको त्याग र २०७२ सालमा बनेको संविधानको उपलब्धि होगणतन्त्र, धर्मनिरपेक्षता र संघीय शासन प्रणाली। मुलुकका प्रमुख दल र तिनका नेताहरूले यो उपलब्धिको रटान लगाइरहन्छन्। संघीय शासन प्रणालीले जनतालाई बलियो बनायो, अधिकार सम्पन्न बनायो, घरदैलो नजिकै शासन सत्तालाई पुर्यायो पनि भन्छन्। संबलिदानको चरम अपमान गरेको छ।"
स्वास्थ्य बिमा समस्या समाधान कार्यदलको पहिलो बैठक,"काठमाडौं : स्वास्थ्य बिमा समस्या समाधान कार्यदलको पहिलो बैठक बुधबार बसेको छ। स्वास्थ्य तथा जनसंख्या राज्यमन्त्री हीराचन्द्र केसीको अध्यक्षतामा बैठक बसेको हो। बैठकमा स्वास्थ्य राज्यमन्त्री केसीले स्वास्थ्य बिमा कार्यक्रम सफल बनाउन रणनितीक योजना प्रस्तुत गरेका थिए। बैठकमा स्वास्थ्य बिमा समस्या समाधानका दीर्घकालीन उपायका बारेमा छलफल भएको थियो। स्वास्थ्य राज्यमन्त्री केसीले स्वास्थ्य बिमा कार्यक्रम आम नागरिकसँग प्रत्यक्ष जोडिएको भन्दै हालः देखिएका समस्या समाधान गर्न कार्यदल केन्द्रित हुने बताए। उनले भने, 'स्वास्थ्य बिमा कार्यक्रमलाई दीगो बनाउन आवश्यक छ। यो कार्यक्रमलाई नागरिकले सक्दो लाभ लिने र सेवामा थप गुणस्तर बनाउन जरुरी छ। यसका लागि हामीले छिट्टै ठोस खाका बनाउँछौं। स्वास्थ्य मन्त्रीस्तरीय निर्णयबाट गठन भएको समितिको संयोजकमा राज्यमन्त्री केसी रहेका छन्। सदस्यहरुमा भने स्वास्थ्य मन्त्रालयका अतिरिक्त सचिव गुणराज लोहोनी, स्वास्थ्य मन्त्रीका विज्ञ सल्लाहकार रमेश ढकाल, श्रम मन्त्रालयका उपसचिव गुरुदत्त सुवेदी, सदस्य सचिवमा नारायण ढकाल रहेका छन्। आज बुधबार बसेको बैठकले अर्को बैठक आइतबार तीन बजे बस्ने निर्णय गरेको छ।"
माओवादी केन्द्र स्थायी कमिटी बैठकः पदाधिकारी नियुक्तिबारे भोलि टुंगो लगाइने,"काठमाडौंः नेकपा माओवादी केन्द्रको स्थायी कमिटी बैठक सकिएको छ । बुधबार पार्टी कार्यालय पेरिसडाँडाँमा बसेको बैठकमा संगठन पूर्णताबारे छलफल भएको छ । पार्टीका प्रवक्ता कृष्णबहादुर महराले बुधबारको बैठकमा केन्द्रीय कमिटी सदस्य, पोलिटव्यूरो, स्थायी कमिटी, पदाधिकारी नियुक्तिबारे छलफल भएको बताए । उनले भने, 'भोलि बिहार ८ बजे बैठक बसेर सबै टुंगो लाग्छ । करिब करिब टुंगोमा पुगेका छौं । छलफल सबै गरिसक्यौं। ' गत पुस १८ मा सम्पन्न भएको महाधिवेशनले २३६ जना केन्द्रीय सदस्यको नाम अनुमोदन गरेको थियो। केन्द्रीय कमिटी २९९ सदस्यीय हुने भनिए पनि बाँकी सदस्यहरु मनोनयन हुन बाँकी छ। यस्तो पोलिटव्युरो,स्थायी कमिटी र पदाधिकारी समेत अहिलेसम्म मनोनयन हुन सकेको छैन।"
बर्दिबास अस्पतालमा भेन्टिलेटर सहितको सेवा सुचारु गरिँदै,"बर्दिबास : एक साताभित्र बर्दिबास सरकारी अस्पतालमा आइसीयुसहितको भेन्टिलेटर सेवा सञ्चालन हुने भएको छ। भेन्टिलेटरको अभावमा एक सतामै सर्पको टोकाईबाट दुई जनाको ज्यान गएपछि स्थानीयहरु चिन्तित भएका थिए। पूर्वशिक्षा मन्त्री गिरिराजमणि पोखरेलको विशेष पहलमा बर्दिबास नगरपालिका मेयर प्रह्लाद कुमार क्षेत्रीले बर्दिसबास सरकारीलाई व्यवस्थित बनाउन लागेका छन्। बर्दिबास अस्पताल सञ्चालनका लागि बर्दिबास नगरपालिका र धुलिखेल अस्पतालबीच दुई पक्षीय सम्झौता भएको छ। स्वास्थ्य सेवा, शिक्षा, अनुसन्धानको विकास, विस्तार र सञ्चालनका लागि १० बुँदे सम्झौता भएको हो। सम्झौतासँगै बर्दिबास अस्पतालमा थन्किएको तीन सेट भेन्टिलेटर प्रयोगमा आउने छ। यो सम्झौता पाँच वर्षका लागि गरिएको हो। बर्दिबास नगरपालिकाका मेयर क्षेत्री र धुलिखेल अस्पतालका सामुदायिक कार्यक्रमका निर्देशक डाक्टर विराज कर्माचार्यले दुई पक्षीय सम्झौतामा हस्ताक्षर गरेका छन्। पूर्व शिक्षामन्त्री पोखरेलको लगातार ३ वर्षको प्रयत्नले बर्दिबास अस्पताललाई सुविधासम्पन्न तथा गुणस्तरीय सेवा सञ्चालनका लागि धुलिखेल अस्पतालसँग सम्झौता भएको हो। एक हप्ताभित्र जनशक्ति सहितको भेन्टिलेटर सेवा बर्दिबास सरकारी अस्पतालले प्रदान गर्छ, पूर्वमन्त्री पोखरेलले भने। यता मेयर क्षेत्रीले धुलिखेल अस्पतालले आइसीयुसहितको भेन्टिलेटर सेवा प्रदान गर्दा आवश्यक पर्ने सबै खाले सहयोग गरिने बताए। धुलिखेल अस्पतालले सामुदायिक अस्पतालहरूमा छुट्टै छाप छोडेको छ। दुई पक्षीय सहमतिले चाँडै बर्दिबास अस्पतालमा आइसीयु सञ्चालनमा आउन सम्झौतामा उल्लेख छ। त्यसका लागि प्रविधिक सहयोग धुलिखेल अस्पतालको टिमले उपलब्ध गराउने छ। म मन्त्री भएलगत्तै करिब ३ वर्षअघि देखि गरेको प्रयत्नले आज सार्थकता पाएको छ, महोत्तरी क्षेत्र नम्बर १ का प्रतिनिधिसभा सदस्य पोखरेलले समाजिक सञ्जालमा उल्लेख गरेका छन्, यो कार्यक्रम र सहकार्यलाई अगाडि बढाउन तत्कालीन मेयर विदुर कार्कीले लिएको अग्रसरतालाई पनि स्मरण गर्न चाहन्छु। सम्झौता यसरी भयो कोरोना महामारीबीच बर्दिबास वडा नम्बर १४ वटा अस्पताल सारेर बर्दिबास २ स्थित नवनिर्मित भवनबाट सेवा सुचारु गरिएको थियो। पूर्व मेयर विदुरकुमार कार्कीले पूर्व मन्त्रि पोखरेलको पहलमा बर्दिबास सरकारी अस्पतालमा ५ वेडको आइसीयु सहितको भेन्टिलेटर सेवा, बर्दिबास सरकारी अस्पतालका डाक्टर, नर्स, अनमी लगायतलाई तालिम, जनशक्ति व्यवस्थान, अस्पताल व्यवस्थान, बर्दिबासबाट रेफर गरेका विरामीको उपचारका लागि धुलिखेल अस्पतालसंग सम्झौता गर्न काम थालेका थिए। तर, कोरोना महामारीले काम प्रभावित बन्यो। चुनाव आयो। त्यसपछि अहिले आएर बर्दिबास नगरपालिकाले धुलिखेल अस्पतालसँगको सम्झौता सफल भएको हो।"
"गृहकार्य नपुगेपछि कार्यदल बैठकमा खाका प्रस्तुत भएन, शीर्षस्थ नेतासँग छलफल गर्ने","काठमाडौं : सिट बाँडफाँडका लागि बनेको कार्यदल बैठक बिना निष्कर्ष सकिएको छ। गृहकार्य नपुगेको भन्दै खाका प्रस्तुत नगरी आजको बैठक सकिएको हो। यसअघिको बैठकले संयोजक कृष्णप्रसाद सिटौलाले शीर्षस्थ नेताहरुसँग छलफल गरी खाका प्रस्तुत गर्ने सहमति भएको थियो। तर शीर्षस्थ नेताहरुसँग छलफल हुन नसकेपछि खाका ल्याउन नसकिएको आजको बैठकमा जानकारी दिएका थिए। 'पार्टीका शीर्षस्थ नेताहरुसँग छलफल नभएपछि खाका बनाउने गृहकार्य पुगेन। यसमा अझै तयारी गर्नुपर्ने देखिएको छ,' बैठकमा सिटौलाले भने। कार्यदल सदस्य रामसहाय यादवले शनिबार बस्ने बैठकमा खाका प्रस्तुत गरिने बताए। उनले सिट बाँडबाँडको मुख्य आधार यसअघिको निर्वाचन रहेको बताए। 'मुख्यतः अघिल्लो प्रतिनिधिसभा र प्रदेशसभा निर्वाचनको मत र हालै सम्पन्न स्थानीय तहको निर्वाचनको मतलाई नै मुख्य आधार बनाउने कुरा भएको छ,' उनले सञ्चारकर्मीसँग भने। त्यो विषय शीर्षस्थ नेताहरुसँगको छलफलपछि मात्र टुंगो लाग्ने उनले बताए। शनिबारको बैठकअघि संयोजक सिटौलाले शीर्षस्थ नेताहरुसँग छलफल गर्ने बताइएको छ। 'संयोजकज्यु आफैँ वा हामी सबै शीर्षस्थ नेताहरुसँग छलफल समन्वय गर्नेछौं। त्यसकै आधारमा खाका तयार गरेर सिट बाँडफाँडको प्रतिवेदन तयार गर्नेछौं,' उनले भने। कार्यदलका सदस्य एवं सरकारका प्रवक्ता ज्ञानेन्द्रबहादुर कार्कीले पनि अहिलेसम्म भएको छलफलबारे नेताहरुलाई जानकारी गराउने र एउटा निर्णयमा पुग्ने बताएका थिए।"
निहारिकाको अनशन तोडाउन कानुनमन्त्री शिक्षण अस्पतालमा,काठमाडौं : कानुनमन्त्री गोविन्दप्रसाद शर्मा कोइरालाले निहारिका राजपूतको अनशन तोडाउन शिक्षण अस्पताल महाराजगन्ज पुगेका छन्। केहीबेरमै उनले अनशन तोडाउने जानकारी दिएका छन्। निहारिकाले आफूमाथि बलात्कार भएको र आरोपी भनिएका शिवराज श्रेष्ठको डीएनए परीक्षणको माग गर्दै आएकी छन्। लामो समयदेखि काठमाडौं कन्द्रित आन्दोलन गर्दै आएकी निहारिकाले केही दिनअघि राष्ट्रपति कार्यालयअघि आत्मदाहको प्रयाससमेत गरेकी थिइन्। राष्ट्रपति कार्यालय अगाडी त्यस्तो प्रयास गरेपछि राष्ट्रपति विद्यादेवी भण्डारीले यसबारे चासो राखेकी थिइन्। उनले कानुनमन्त्री र महान्यायाधिवक्तालाई डाकेर यस विषयमा छलफल गरेकी थिइन्। प्रहरीले मंगलबार आरोपी भनिएका शिवराज श्रेष्ठलाई पक्राउ गरेका छन्। धनुषा प्रहरीले श्रेष्ठलाई पक्राउ गरेको हो।
बञ्चरेडाँडामा फोहोर व्यवस्थापन गर्न तीन जिल्लाका सीडीओको संयुक्त 'मिटिङ',"काठमाडौं : काठमाडौंबाट लगिएको फोहोर स्थानीयबासीले व्यवस्थापन गर्न नदिएपछि ककनीमा सरोकारवालाको छलफल भएको छ। बञ्चरेडाँडामा फोहोर व्यवस्थापन सन्दर्भमा जारी छलफलमा काठमाडौं, नुवाकोट र धादिङका प्रमुख जिल्ला अधिकारी, स्थानीय जनप्रतिनिधिको सहभागीतामा छलफल सुरु भएको हो। ककनीमा जारी छलफलमा सहभागी ककनी गाउँपालीकाका अध्यक्ष सुमन तामाङले फोहोर व्यवस्थापनमा देखिएको विवाद निराकरणबारे छलफल भइरहेको हो। तामाङले अन्नपूर्णसंग भने, 'फोहोर व्यवस्थापनमा राखिएको स्थानीयको माग र अपेक्षाबारे पनि छलफल चलिरहेको छ। बैठकले समस्याको हल गर्नेतर्फ उन्मुख छ। बैठकमा काठमाडौंका प्रमुख जिल्ला अधिकारी गोविन्दप्रसाद रिजाल, नुवाकोटका प्रमुख जिल्ला अधिकारी नारायणप्रसाद रिसाल र धादिङका प्रमुख जिल्ला अधिकारी कृष्णप्रसाद लम्साललगायत सहभागी छन्। बञ्चरेडाँडामा फोहोर व्यवस्थापनका क्रममा बुधबार प्रहरी र स्थानीयबीच झडप भएको थियो। सो क्रममा नुवाकोट प्रहरीले स्थानीय एक जनालाई नियन्त्रणमा लिएको छ। जबरजस्ती फोहोर बन्चरेडाँडामा फाल्न थालेपछि स्थानीयले विरोध गर्दै आएका छन्।"
गर्भवतीलाई सुत्केरी गराउन हेलिकोप्टर : मन्त्री रेग्मी,"गुलरिया : सुत्केरी हुन नसकी खतरामा परेका गर्भवती महिलालाई स्वास्थ्य संस्थामा पुर्याउन हेलिकोप्टरको ब्यवस्थापन गरिएको महिला बालाबालिका तथा जेष्ठ नागरिक मन्त्री उमा रेग्मीले बताएकी छन्। बर्दियाको बारबर्दिया नगरपालिका वडा नम्वर ३ मा निर्मित नेपाल राष्ट्रिय माध्यमिक विद्यालय बेलवाबज्जाको शौचालयसहितको ६ कोठे भवन समुद्घाटन तथा हस्तान्तरण समारोहलाई सम्बोधन गर्दै मन्त्री रेग्मीले जोखिममा परी सुत्केरी हुन नसकेकाका गर्भवती महिलाको उपचारको लागि मन्त्रालयले हेलिकोप्टरको ब्यवस्था मिलाएको बताइन्। आफू महिला, बालबालिका, अपांगलगायत विपन्नको अभिभावक भएको प्रष्ट्याउँदै ४५ वटा जिल्लाहरुका जोखिममा परेका गर्भवती महिलाको उद्धारको लागि हेलिकोप्टर चार्टरको ब्यवस्था मिलाएको उनले बताइन्। नेपालका दूरदरामा गर्भवती महिलाहरु सुत्केरी हुन नसकेर जोखिममा परी मृत्यु वरण गर्नुपर्ने अवस्था कायमै रहेकोभन्दै चिन्ता ब्यक्त गरिन्। जोखिममा परेका सुत्केरी हुन नसकेका गर्भवती महिलाको सूचना मन्त्रालयमा आउने वित्तिकै हेलिकोप्टर पठाइने विश्वास दिलाइन्। सरकारले सम्बन्धित स्थानहरुमै अस्पतालहरु खोल्नुपर्ने भए पनि जोशजाँगर अभावले सबैतिर अस्पताल स्थापना हुन नसकेको बताउँदै त्यस्ता क्षेत्रहरुमा दातृसंस्थाहरुलाई सहयोग गर्न अपिल गरिन्। गैरसरकारी संस्थाहरु मन्त्रालयका समितिमै रहने भएकाले जोखिमयुक्त क्षेत्रहरुमा अस्पतालको पहुँच पुर्याउन संघसंस्थाहरुले सहयोग गर्नुपर्ने मन्त्री रेग्मीको भनाइ छ। प्लान नेपाल र स्याक नेपालको साझेदारी सहयोगमा निर्मित विद्यालय भवन करिब १ करोड २९ लाख रुपैयाँको लगानीमा निर्माण सम्पन्न भएको छ। उक्त भवन निर्माणका लागि बारबर्दिया नगरपालिकाले पनि सहयोग उपलब्ध गराएको हो।"
ओलीको टिप्पणी: माओवादीले पार्टीको रुपनै लिएको छैन,"काठमाडौंः नेकपा एमालेका अध्यक्ष केपी शर्मा ओलीले कांग्रेस प्रचण्डको कार्यकर्ता भएको टिप्पणी गरेका छन्। राजधानीमा आयोजित पार्टी प्रवेश कार्यक्रमलाई समबोधन गर्दै अध्यक्ष ओलीले कांग्रेस र माओवादी केन्द्रसँग विचारनै नभएको आरोप लगाए। ओलीले भने, 'कांग्रेस अब लोकतान्त्रिक रहेन । कांग्रेस लोकतान्त्रिक पार्टी हुँ भन्ने कहिँकतै रहेन । कांग्रेस प्रचण्डको कार्यकर्ता हो । अब अरु पार्टीको त के कुरा गर्ने । इतिपहासमा पनि कांग्रेस पटकपटक देश हितविरुद्ध अनेक क्रियाकलाप गरेर आएको पार्टी हो ।' माओवादी पार्टी प्रचण्ड एण्ड कम्पनी रहेको उनको दावी छ। उनले माओवादीले पार्टीको रुपनै नलिएको बताए । समृद्ध नेपाल सुखी नेपाली बनाउने अभियानमा सबैको योगदान हुनुपर्ने बताए । ओलीले गठबन्धनले देश चलाउन नसकेको बताए । ओलीले भने,'सबै वामपन्थीलाई एमालेमा आउन आग्रह गर्छु । कांग्रेसको पुच्छर बामपन्थी हुन्छ ? देशलाई बर्वादी हुनबाट जोगाऔं । ओलीले कसैकसैले छोरी बुहारी, भाइ साला सालीका लागि राजनीति गरेको भन्दै देशका लागि राजनीति गर्नुपर्ने बताए।"
कांग्रेसलाई पहिलो पार्टी बनाउने गरी जुटौं :आरजु,"काठमाडौं : नेपाली कांग्रेसकी केन्द्रीय सदस्य आरजु राणा देउवाले आम निर्वाचनमा पार्टीलाई पहिलो बनाउन सबै एक ढिक्का भएर लाग्नुपर्ने बताएकी छन्। नेपाल महिला संघ केन्द्रीय समितिले राजधानीमा आयोजित कार्यक्रममा बोल्दै राणाले प्रतिनिधि सभा र प्रदेश सभा निर्वाचनमा कांग्रेसलाई एक नम्बरको पार्टी बनाउन सबै एक जुट भएर अघि बढनुपर्ने बताएकी हुन्। उनले भनिन्,' स्थानी तह निर्वाचनको परिणामले कांग्रेसप्रति जनताको विश्वास बढेको छ। मंसिर ४ मा हुने प्रतिनिधि सभा र प्रदेश सभा निर्वाचनमा पनि कांग्रेसलाई एक नम्बरको पार्टी ठूलो बनाउन सबै जुटौं।' सरकारले मंसिर ४ गते प्रतिनिधि सभा र प्रदेश सभाको निर्वाचनको मिति तय गरेको छ। राणाले सानातिना कुरामा नअल्झिएर महिलाका समस्यालगायतका मुद्दा उठाउनुपर्नेमा जोड दिइन्। उनले पछिल्लो समय तीज गीतको मौलिकता हराउँदै गएको भन्दै चिन्ता व्यक्त गरिन्। उनले भनिन,' तीजमा महिला अधिकार, महिलाका मुद्दा उठाऔं, तीजको महत्व र गरिमा घट्न दिनुहुन्न।'"
"गठबन्धन देशद्रोही हो, विचार र गन्तव्य नै छैन : अध्यक्ष ओली","काठमाडौं : नेकपा अध्यक्ष केपी शर्मा ओलीले सत्ता गठबन्धनलाई देशद्रोहीको संज्ञा दिएका छन्। बुधबार राजधानीमा आयोजित पार्टी प्रवेश कार्यक्रममा बोल्दै अध्यक्ष ओलीले गठबन्धनको औचित्य नै नरहेको बताए। उनले गठबन्धनका सबै दलका नेताहरुको उद्देश्य जहानपरिवारको वरिपरि मात्रै घुमेको बताए। उनले भने,' कांग्रेसले अब के गर्ने भन्दा गठबन्धन। नीति के छ गठबन्धन। कार्यक्रम के छ गठबन्धन। पुग्ने कहाँ हो गठबन्धन।गठबन्धन गरेर के गर्ने हो, गठबन्धन।' उनले समाजमा परिवर्तन ल्याउनका लागि राजनीति गर्नुपर्ने बताए। उनले भने, 'यो देशद्रोही गठबन्धन हो । नेपाली जनतालाई ढाँट्छ । कांग्रेस लुलो भयो । कांग्रेस अब एक्लै उभिन सक्दैन । कांग्रेस त ५ ७ वटा साथी नलिइकन अघि बढ्नै सक्दैन । कांग्रेसको विचार शून्य छ । कहाँ जाने थाहा छैन । कोसँग मिलेर के गर्ने थाह छैन ।' उनले समृद्धि नेपाल,सुखी नेपालीको यात्रा रोक्न गठबन्धन बनेको बताए। एमालेले जीते देशले जित्ने र स्थीरता आउने दावी गरे। उनले भने,' एमालेले जित्यो भन्यो भ्रष्टाचार विरोधी अभियानले जित्छ। होइन भने त करका दर, व्यापारीका प्रतिनिधि ल्याएर भ्रष्टाचार झन बढि झांगिन्छ।'"
माओवादीसँग एकता गर्न समिति बनाउने नेकपा एसको निर्णय,"काठमाडौं : नेकपा एकीकृत समाजवादी (नेकपा एस)ले नेकपा माओवादी केन्द्रसँग पार्टी एकता गर्नका लागि संयोजन समिति गठन गर्ने भएको छ। बुधबार बसेको केन्द्रीय समीति बैठकमा कार्यगत एकता वा पार्टी संयोजन गर्नेबारे छलफल भइरहेको पार्टीका प्रचार विभाग प्रमुख जगननाथ खतिवडाले जानकारी दिए। उनले अन्नपूर्णसँग भने, पार्टी एकता संयोजन समिति बनाउने वा कार्यगत एकताका विषयमा छलफल अघि बढाएका छौं। उम्मेदवारी चयनका लागि कार्यविधि पारित गरेको छ। उनले भदौ ९ गते पार्टी स्थापना दिवस मनाउने निर्णय भएको बताए।"
"नेपालले हवाई सुरक्षा मापदण्ड पूरा गरेको छ, ईयूको कालोसूचीबाट छिट्टै हट्छ : पर्यटनमन्त्री श्रेष्ठ","काठमाडौं : संस्कृति, पर्यटन तथा नागरिक उड्डयनमन्त्री जीवनराम श्रेष्ठले नेपालले उड्डयन सुरक्षाको क्षेत्रमा उल्लेख्य प्रगति गरेको बताएका छन् । नेपाल हवाई यातायात नियन्त्रक संघले बुधबार काठमाडौंमा आयोजना गरेको २१ औं वार्षिक साधारणसभामा मन्त्री श्रेष्ठले नेपालले हवाई सुरक्षा मापदण्ड पूरा गरेकाले युरोपियन युनियन (ईयू) को हवाई प्रतिबन्ध सूचीबाट छिट्टै हट्ने विश्वास व्यक्त गरे। नेपालको हवाई सुरक्षा मापदण्ड कार्यान्वयनबारे अन्तर्राष्ट्रिय प्रतिवेदनमा विश्वको औसतभन्दा राम्रो अवस्था देखिएको चर्चा गर्दै उनले ईयूले आफ्नो निर्णयबारे पुनर्विचार गर्ने बताए। सन् २०१३ यता ईयूले हवाई प्रतिबन्ध सूचीमा नेपाललाई राखेको छ भने आईकाओले सन् २०१७ देखि प्रतिबन्ध फुकुवा गरेको छ । अन्तर्राष्ट्रिय नागरिक उड्डयन प्राधिकरण (आईकाओ) को परीक्षणमा नेपालको उड्डयन सुरक्षा मापदण्ड कार्यान्वयनको औसत दर ७०१ प्रतिशत देखिएको थियो । ईयूको प्रतिनिधिमण्डल छिट्टै नेपाल आएर स्थलगत अनुगमन गरी हवाई प्रतिबन्ध सूचीसम्वन्धि निर्णय पुनर्विचार गर्नेछ । (ईयू) को हवाई प्रतिबन्ध सूचीमा रहनुमा नेपालको अन्तर्राष्ट्रिय प्रतिष्ठासँग जोडिएको विषय रहेको बताउँदै मन्त्री श्रेष्ठले प्रतिबन्ध फुकुवासँगै नेपाली विमान युरोपको आकाशमा उड्न पाउने बताए। मन्त्री श्रेष्ठले हवाई सेवालाई सुरक्षित, नियमित, स्तरीय र प्रभावकारी बनाउन सरोकारवाला सवै जिम्मेबार हुनुपर्ने बताए । हवाई उड्डयन क्षेत्र प्राविधिक र विशिष्ट प्रकृतिको भएकोले हवाई यातायात नियन्त्रकको भुमिका महत्वपुर्ण हुने मन्त्री श्रेष्ठको भनाइ छ । कार्यक्रममा नेपाल नागरिक उड्डयन प्राधिकरणका पुर्व महानिर्देशक त्रिरत्न मानन्धर लगायतलाई सम्मान गरिएको थियो ।"
माओवादी केन्द्रको स्थायी कमिटी बैठक बस्दै,"काठमाडौं : नेकपा माओवादी केन्द्रको स्थायी कमिटी बैठक केही बेरमै बस्दैछ । पार्टी केन्द्रीय कार्यालय पेरिसडाँडामा बस्ने बैठकमा आगामी निर्वाचनबारे छलफल हुने बताइएको छ । कार्यदलको बैठक बस्नुअघि पार्टीको स्थायी कमिटी बैठक बस्न लागेको हो । आगामी निर्वाचनमा सिट बाँडफाँट गर्न सत्ता गठबन्धनले ११ सदस्यीय कार्यदल गठन गरेको छ। पार्टीका स्थायी कमिटी सदस्य गिरीराजमणि पोखरेलका अनुसार निर्वाचन र सिट बाँडफाँटलगायतका विषयमा छलफल हुनेछ । उनले भने, 'बैठक केहीबेरमा सुरु हुँदैछ । निर्वाचन, सिट बाँडफाँटलगायतका एजेण्डामाथि छलफल हुनेछ।' बैठकमा पार्टीको चुनाव चिन्ह लिएर अघि बढ्ने नेपाल समाजवादी पार्टी र राष्ट्रिय एकता अभियानले राखेका शर्तहरुको बारेमा पनि छलफल हुनेछ । यसअघि मंगलबार बिहान बसुको स्थायी कमिटी बैठकले बाबुराम भट्टराई र बामदेव गौतमलाई माओवादी केन्द्रको चुनाव चिन्ह र संयुक्त घोषणापत्रमार्फत् चुनावमा जान दिने निर्णय गरेको थियो ।"
जबराविरुद्ध महाभियोगमाथि अध्ययन गर्न कार्यविधि मस्यौदा तयार,"काठमाडौंः निलम्बित प्रधानन्यायाधीश चोलेन्द्रशमशेर जबराविरुद्ध महाभियोग सिफारिस समितिको बैठकले आन्तरिक कार्यविधि २०७९ तयार गरेको छ। बुधबार सिंहदरबारमा बसेको महाभियोग सिफारिस समितिको बैठकमा प्रतिनिधिसभा नियमावली २०७५ को नियम १६३ को उपनियम (५) बमोजिम कार्यविधिको मस्यौदा पेस भएको हो। समितिसमक्ष कुनै पनि उजुरी वा प्रस्ताव प्राप्त भएपनि वा प्रस्तावको विषयमा समितिको पहिलो बैठक बसेको मितिलाई नियमावलीको उपनियम (४) बमोजिम समितिले आफ्नो कारवाही प्रारम्भ गरेको मिति मानिने कार्यविधिमा उल्लेख छ । कार्यविधिमा आरोप लागेको व्यक्तिको उजुरी एवम् छानविनको सिलसिलामा प्राप्त भएको सूचना वा जानकारी र समितिले बुझेको वा संकलन गरेको प्रमाणलाई राखिने भनिएको छ । निलम्बित प्रधानन्यायाधीश जबराविरुद्धको महाभियोगमाथि आजदेखि अध्ययन थालिएको हो । गत फागुन १ गते सत्ता रुढ दलका सांसदहरुले जबराविरुद्ध संसदमा महाअभियोगको प्रस्ताव दर्ता गराएका थिए । कांग्रेसका तर्फबाट तत्कालीन सचेतक पुष्प भुसाल ,माओवादी केन्द्रका प्रमुख सचेतक देवप्रसाद गुरुङ, नेकपा एकीकृत समाजवादीका प्रमुख सचेतक जीवनराज श्रेष्ठ प्रस्तावकसहित तीन दलका ९५ सांसदको समर्थनमा संसदमा महाभियोग प्रस्ताव दर्ता गरिएको थियो । महाअभियोग दर्ता भएसँगै जबरा निलम्बनमा परेका थिए । संसदले प्रधानन्यायाधीश जबरामाथि लगाइएको महाभियोगमाथि छानबिन गर्न फागुन २२ मा महाभियोग सिफारिस समिति गठन गरेको थियो । समितिमा एकवाल मियाँ, कल्याणीकुमारी खड्का, कृष्णभक्त पोखरेल, प्रमोद साह, मीनबहादुर विश्वकर्मा, यशोदा गुरुङ सुवेदी, रामबहादुर विष्ट, रेखा शर्मा, लालबाबु पण्डित, विष्णुप्रसाद पौडेल र डा शिवमाया तुम्बाहाङ्फे सदस्य छन् । समितिमा जेष्ठ सदस्य रामबहादुर विष्ट रहेका छन् । भ्रष्टाचार गरेको, न्यायिक नेतृत्वमा असक्षम र असफल भएको, संवैधानिक नियुक्ति र मन्त्रिमण्डलमा भागबन्डा गरेको, पेसी सूचीमार्फत् मुद्दा सेटिङ, बिचौलियासँग साँठगाँठ,न्यायाधीशबीच गुटबन्दी र न्यायमा विचलन ल्याउने काम गरेकोलगायत २१ आरोप प्रधानन्यायाधीश जबरामाथि लगाइएको छ ।"
महाभियोग सिफारिस समितिको पहिलो बैठक : कसले के भने?,"काठमाडौं : निलम्बित प्रधानन्यायाधीश चोलेन्द्र शम्शेर जबराविरुद्धको महाभियोग प्रस्तावमाथि छानविन गर्न गठन भएको महाभियोग सिफारिस समितिले आफ्नो काम सुरु गरेको छ । सिंहदरबारमा बुधबार बसेको समिति बैठकले छानविनका लागि कार्यविधि र कार्यतालिका बनाउने निर्णय गरेको हो। अर्को बैठकमा समितिको कार्यविधि र कार्यतालिका प्रस्तुत गर्न समितिले सचिवालयलाई निर्देशन दिएको छ । बैठकमा समिति सदस्यहरुले महाभियोग प्रक्रिया छिटोभन्दा छिटो टुंग्याउनुपर्ने धारणा राखेका थिए । एमालेका सांसद कृष्णभक्त पोखरेलले १ महिनाभित्रमा नै टुंगोमा पुग्ने गरि काम गर्नुपर्ने बताए। उनले महाभियोगका विषयमा एमाले तटस्थ रहेको दावी गरे। त्यस्तै, कांग्रेस सांसद मीनबहादुर विश्वकर्माले महाअभियोग प्रस्ताव र अरु दस्तावेजमाथि अध्ययन गरेर छलफललाई तीव्रता दिनुपर्ने धारणा राखे । उनले एक महिनापछि चुनावमा केन्द्रित हुनुपर्ने भएकाले छोटोमा काम सक्ने गरी कार्यविधि बनाउनुपर्ने सुझाव दिए। त्यस्तै, माओवादी सांसद यशोदा गुरुङ सुवेदीले समितिमा कुनै विवाद नगरी समयमा नै निष्पक्ष छानविन गर्नुपर्ने बताइन्। प्रतिनिधिसभामा महाभियोग दर्ता भएको ६ महिनापछि समितिले काम सुरु गरेको हो । साउन २२ गते बसेको प्रतिनिधिसभा बैठकले जबराविरुद्धको महाभियोगलाई सिफारिस समितिमा पठाएको थियो ।"
निर्वाचनसम्म गठबन्धन कायम रहन्छ : सञ्चारमन्त्री,"काठमाडौं : सञ्चार तथा सूचना प्रविधिमन्त्री ज्ञानेन्द्रबहादुर कार्कीले आगामी मङ्सिर ४ गते हुने संघीय र प्रदेशसभाको निर्वाचनमा गठबन्धन कायम रहने बताएका छन्। कृष्णप्रसाद भट्टराई फाउन्डेशनले बुधबार काठमाडौंमा आयोजना गरेको नवनिर्वाचित स्थानीय तहका जनप्रतिनिधिलाई बधाईशुभकामना तथा अन्तरक्रियाकार्यक्रममा बोल्दै मन्त्री कार्कीले गठबन्धन निर्वाचनसम्म रहने बताएका हुन्। आर्थिक, सामाजिक र सांस्कृतिक विकाससँगै समृद्ध मुलुक निर्माणका लागि गठबन्धन आवश्यक रहेको उनको भनाइ छ। उनले जलस्रोत, पर्यटन, कृषि क्षेत्रलाई उपयोग गरेर मुलुकलाई आगामी १० वर्षभित्रमा समृद्ध मुलुकका रुपमा विकास गर्ने योजना गरेको धारणा राखे। जनगुनासो सम्बोधन हुनेगरी जनताको पक्षमा काम गर्न उनले जनप्रतिनिधिलाई निर्देशन दिए। मन्त्री कार्कीले सीमित स्रोतसाधनबीच योजना बनाएर प्राथमिकताका आधारमा काम गर्नुपर्ने उनको भनाइ छ।"
एकीकृत समाजवादीको केन्द्रीय कमिटी बैठक जारी,"काठमाडौं : नेकपा एकीकृत समाजवादी पार्टीको केन्द्रीय कमिटी बैठक सुरु भएको छ। पार्टी कार्यालय शान्तिनगरमा जारी बैठकमा आगामी निर्वाचनको तयारी, सिट बाँडफाँटलगायत विषयमा छलफल हुने जनाइएको छ। कार्यदलको बैठक बस्नुअघि पार्टीको केन्द्रीय कमिटी बैठक बसेको हो। कार्यदल बैठक अपरान्ह ४ बजे डाकिएको छ। मंसिर ४ मा हुने प्रतिनिधि सभा र प्रदेश सभा निर्वाचनमा सिट बाँडफाँटका लागि ११ सदस्यीय कार्यदल गठन गरिएको छ। कार्यदलको सुझावअनुसार गठबन्धनमा आवद्ध दलहरुले सिट बाँडफाँटको टुंगो लगाउनेछन्। आजै नेकपा माओवादी केन्द्रले पनि स्थायी कमिटी बैठक बोलाएको छ। सरकारले मंसिर ४ गते आम निर्वाचनको मिति तय गरे लगत्तै राजनीतिक दलहरु आन्तरिक छलफललाई तीव्र पारेका छन्।"
"मिसन मंसिर ४, को कता ?","काठमाडौं : कुनै चमत्कार भएन भने मंसिर ४ मा निर्धारित प्रतिनिधिसभा र प्रदेशसभा निर्वाचनमा दुई शक्ति आमनेसामने हुनेछन्। एउटा सत्ता गठबन्धन (जसको नेतृत्व कांग्रेसले गर्दैछ)। अर्को विपक्षी एमाले (जसले खासखास क्षेत्रमा सहकार्यको प्रयत्न) गरिरहेको छ। सत्ता गठबन्धनले कुन पार्टीले कति सिट पाउने र कुन क्षेत्रमा कुन पार्टीले चुनाव लड्ने भन्नेमा कार्यदल नै बनाएर गृहकार्य गरिरहेको छ। अर्कातिर एमाले खासखास क्षेत्रमा चुनावी सहकार्यको प्रस्तावसहित आफ्नो टिम पनि बलियो बनाउँदैछ। त्यसका लागि केही साना पार्टी र समूहसँग वार्ता अगाडि बढाइरहेको छ। एमालेले राप्रपा र हृदयेश त्रिपाठी नेतृत्वको पार्टीसँग छलफल तीव्र पारेको नेताहरू बताउँछन्। राप्रपासँग झापा र त्रिपाठीसँग नवलपरासीलगायत क्षेत्रमा चुनावी सहकार्यको प्रस्ताव एमालेले गरेको छ। मधेसका केही कमजोर देखिएका क्षेत्रमा अरू पार्टीका नेताहरू नै प्रवेश गराएर चुनावी मैदानमा उत्रने रणनीतिमा एमाले देखिएको छ। खासखास क्षेत्रमा खासखास पार्टी वा समूहसँग सहकार्य गर्छौं, एमालेका एक पोलिटब्युरो सदस्य भन्छन्, अरू क्षेत्रमा एमाले एक्लै चुनावमा जान तयार छ। साना दलसमूह पनि दुई ठूला ध्रुवको ओत खोजिरहेका छन्। गठबन्धनभित्रै पनि आफ्नो शक्ति ठूलो पारेर ठूलो भाग लिने दाउपेच चल्दै छ। यसकै लागि माओवादी अध्यक्ष पुष्पकमल दाहालले डा बाबुराम भट्टराई र वामदेव गौतमलाई आफूतिर तानेका छन्। दुवै नेतालाई माओवादीको चिन्हमा चुनाव लड्न सहमत गराएका छन्। यीबाहेकमहन्थ ठाकुर नेतृत्वको लोसपा, सीके राउत नेतृत्वको पार्टी पनि दुवै ध्रुवतिर बार्गेनिङ मा छन्। लोसपा सत्ता गठबन्धनतिरै सहकार्यको पक्षमा रहेको कांग्रेस नेता बताउँछन्। नेत्रविक्रम चन्द नेतृत्वको पार्टी संसदीय निर्वाचनमा भाग लिने कि नलिने भन्ने दोधारमा देखिन्छ। विवेकशील साझामा विवाद छ। स्थानीय चुनावमा स्वतन्त्रहरूको विजयबाट हौसिएकाहरू धमाधम स्वतन्त्रबाट उम्मेदवारी घोषणा गर्दैैछन्। गठबन्धनका कारण सहजै चुनाव जितिने निष्कर्षमा नेताहरू छन्। माओवादी केन्द्र, जनता समाजवादी पार्टी, एकीकृत समाजवादी र राष्ट्रिय जनमोर्चा सत्ता गठबन्धनका सहयात्री हुन्। यी दलबीच स्थानीय निर्वाचनमा पनि गठबन्धन भएको थियो। त्यति बेलाको परिणामबाट सत्ता गबठन्धन हौसिएको छ। त्यसकारण उनीहरूले कांग्रेस नेता कृष्णप्रसाद सिटौलाको नेतृत्वमा कार्यदल बनाएर भागबन्डाको गृहकार्य सुरु गरेका छन्। तर, माओवादी अध्यक्ष दाहालले कुनै पनि बेला अप्रत्याशित निर्णय लिन सक्ने भन्दै गठबन्धनका नेता आशंका व्यक्त गर्छन्। गठबन्धनमा जोडिन लोसपाका नेता प्रधानमन्त्रीसँग निरन्तर छलफलमा छन्। लोसपाकै जोडबलमा सरकारले नागरिकता विधेयक फटाफट संसद्बाट पारित गरेको थियो। उसले टीकापुर घटनामा मुछिएका रेशम चौधरीको रिहाइको माग सरकारसँग राखेको छ। उक्त मागप्रति प्रधानमन्त्री शेरबहादुर देउवा सकारात्मक देखिएका छन्। तर, लोसपालाई गठबन्धनमा ल्याउन जसपा अध्यक्ष उपेन्द्र यादव उदार नदेखिएको बालुवाटार स्रोतले बतायो। राजनीतिलाई कायापलट गर्ने भन्दै वैकल्पिक शक्ति जन्मिए। सशस्त्र युद्धबाट उदाएको माओवादी देशकै ठूलो दलसमेत भयो। तर, पछिल्लो समय घुमीफिरी राजनीतिका केन्द्रमा आइपुगेका छन् मुख्य दुई दल एमाले र कांग्रेस। चुनाव जित्न तिनकै वरिपरि गोलबद्ध हुन चाहन्छन् बाँकी अधिकांश दल। त्यसैले चुनावी राजनीति दुई ध्रुवमा विभक्त भएको छ। गठबन्धनका कारण स्वतः कांग्रेस नेतृत्वमा बढी दल जुटेका छन्। एमालेसमेत पाएमिलेसम्म अन्य दलसँग खास ठाउँमा सहकार्यको पहलमा छ। संविधानपछिको दोस्रो संघीयप्रदेश चुनावको रोचक प्रतिस्पर्धा, हेरौं कहाँ पुगेर के हुने हो ! एमाले महासचिव शंकर पोखरेलले राजनीति दुई दलमा ध्रुवीकृत हुनुपर्ने धारणा राख्दै आएका छन्। एक ध्रुवको नेतृत्व एमाले र अर्कोको नेतृत्व कांग्रेसले गर्नुुपर्ने उनको भनाइ छ। राजनीतिक विश्लेषक खगेन्द्र प्रसार्इं निर्वाचनमा फाइदा लिन दलहरूबीच धु्रवीकरण नभई समीकरण मात्रै भइरहेको बताउँछन्। संसद्को गणितमा लाभ लिन समीकरण बनेका हुन्, प्रसार्इं भन्छन्, धु्रवीकरण हुन त दुईवटा सैद्धान्तिक शक्ति हुनुपयो। यसमा कुनै सैद्धान्तिक आधार नै छैन। यो धु्रवीकरण होइन। सत्ताका लागि बनेका समीकरण स्थायी नहुने प्रसार्इं बताउँछन्। सैद्धान्तिक समीकरण नभएकाले जति खेर पनि भत्किन सक्छन्, उनी भन्छन्। वामपन्थी र कम्युनिस्ट आन्दोलनमा बाबुराम र प्रचण्डसँगै उभिने कुराको धेरै ठूलो अर्थ र महत्व छ, दाहालले मंगलबार अर्को घोषणा गरे, हामी उभियौं। अब कसैले रोकेर रोक्न सक्दैन। चुनावपछि एउटै केन्द्र बनाउने सहमति भएको छ। प्रचण्डजत्ति नै डा भट्टराई पनि हौसिएका छन्। जसपाबाट अलग भएर नेपाल समाजवादी पार्टी गठन गरेका भट्टराईलाई माओवादीको मात्रै होइन, सत्ता गठबन्धनकै साथ हुनेछ। नेकपा विभाजनपछि नेकपा एकता राष्ट्रिय अभियान घोषणा गरेका वामदेव गौतम पनि माओवादी केन्द्रकै चुनाव चिन्हबाट चुनाव लड्न सहमत भएका छन्। डा भट्टराई र गौतम थपिएपछि आफ्नो शक्ति अझ ठूलो रहेको भन्दै गठबन्धनमा बार्गेनिङ गर्न प्रचण्डलाई सहयोग पुगेको नेताहरू बताउँछन्। बैकल्पिक शक्ति स्थापना गर्ने भन्दै माओवादी छोडेका डा भट्टराई पुनः माओवादीकै चुनाव चिन्हबाट लड्ने भएका छन्। सत्तागठबन्धनमा दलहरू थपिँदै जाँदा कांग्रेसका नेताहरू खुसी हुनुपर्नेमा अधिकांश चिन्तित देखिन्छन्। जति नेता वा पार्टी थपिँदै जान्छन्, कांग्रेसको भाग घट्दै जाने हो कि भन्ने चिन्ता उनीहरूमा छ। गौतम २०७४ सालमा बर्दिया१ मा पराजित भएका थिए। तत्कालीन नेकपाले झन्डै दुईतिहाइ सिट जित्दा पनि गौतम सुरक्षित मानिएको क्षेत्रमै पराजित भए। त्यसपछि उनी चुप लागेनन्। उपनिर्वाचन गरेर प्रतिनिधिसभामा आउन प्रयास गरिरहे। पछि राष्ट्रियसभामा जाने चाहना राखे। राष्ट्रियसभामा पठाउने कि नपठाउने भन्नेमा तत्कालीन नेकपामा तीव्र विवाद भयो। राष्ट्रपतिबाट मनोनीत कोटामा गौतमलाई राष्ट्रियसभामा त पठाइयो। तर, नेकपा विभाजन भयो। तत्कालीन प्रधानमन्त्री केपी शर्मा ओलीले २०७७ पुस ५ मा प्रतिनिधिसभा विघटन गर्दा गौतम कतै लागेनन्। २०७७ फागुन २३ मा नेकपा विघटन भएपछि पार्टीमा सक्रिय भएनन्। २०७८ भदौ २ मा एमाले पनि विभाजन भयो। माधवकुमार नेपालको नेतृत्वमा नेकपा एकीकृत समाजवादी बन्यो। गौतमका विश्वासपात्रहरू एकीकृत समाजवादीमा लागे। तर, उनी निष्कृय रहे। पार्टीको राष्ट्रिय एकता अभियान त चलाए। छुट्टै पार्टीको अभ्यास गरे। हालै निर्वाचन आयोगमा पार्टी दर्ता गराए। यो पार्टीको अवस्था खासै बलियो नदेखेपछि उनी माओवादीसँग मिलेर चुनाव लड्ने निष्कर्षमा पुगेका हुन्। चुनाव जित्नका लागि माओवादीको चुनाव चिन्ह लिने कुरा भएको हो, गौतम भन्छन्। उनी प्युठान वा बर्दिया१ मध्ये एक ठाउँबाट चुनाव लड्ने नेताहरू बताउँछन्। एमाले र राप्रपाबीच चुनावी तालमेलको गृहकार्य सुरु भएको छ। स्थानीय निर्वाचनमा टाढिए पनि चुनावमा सहकार्य गर्नेबारे एमाले र राप्रपाबीच कुराकानी भएको हो। एमाले अध्यक्ष ओली र राप्रपा अध्यक्ष राजेन्द्र लिङ्देनबीच गत शनिबार (साउन २८ गते) ओली निवासमा चुनावी तालमेलबारे कुराकानी भएको थियो। ओली र लिङ्देन दुवै जना झापाका हुन्। ०७४ को निर्वाचनमा दुवैले एकार्कालाई सघाएका थिए। लिङ्देन ३ र ओली ५ मा चुनाव लडेका थिए। दुवै विजयी भए। स्थानीय निर्वाचनमा भने ओलीले राप्रपाबाट छुट्टिएर बनेको कमल थापा नेतृत्वको राप्रपा नेपालसँग तालमेल गरे। तर, त्यसबाट परिणाम सोचे अनुरूप आएन। संघ र प्रदेशमा भने लिङ्देन नेतृत्वको राप्रपासँग तालमेल गर्ने विषयमा कुराकानी भइसकेको राप्रपाका एक नेताले बताए। तमलोपाबाट अलग भएपछि त्रिपाठीले ०७४ को निर्वाचनमा स्वतन्त्र राजनीतिक विचार समूह गठन गरे। एमालेसँग तालमेल गर्दै त्रिपाठीसहित उनको समूहका ५ जनाले एमालेको सूर्य चिन्हमा चुनाव लडे। त्रिपाठी र बृजेशकुमार गुप्ताले चुनाव पनि जिते। त्रिपाठी ओली नेतृत्वको सरकारमा सामान्य प्रशासन र स्वास्थ्यमन्त्री बने। तत्कालीन नेकपामा विवाद बढेपछि उनले ०७८ मंसिर २८ मा आफ्नै नेतृत्वमा जनता प्रगतिशील पार्टी गठन गरे। यसपटक भने पार्टीको अस्तित्व जोगाउन आफूले सूर्य चिन्ह लिएर चुनावमा नजाने त्रिपाठी बताउँछन्। सहकार्य भयो भने एमालेसँगै हुने हो, त्रिपाठी अन्नपूर्ण पोस्ट्सँग भन्छन् एउटा पार्टीको अध्यक्षले अर्को पार्टीको चुनाव चिन्ह लिएर लड्ने कुरा आउँदैन। गठबन्धनका लागि एमाले तयार हुनुपर्छ। त्यस्तो नभए हाम्रो पार्टी आफ्नै ढंगले चुनावमा जान्छ। ०७४ को निर्वाचनमा सूर्य चिन्हबाट जितेका गुप्ता भने एमाले प्रवेश गरिसकेका छन्। माओवादी अध्यक्ष दाहालले एमालेबाहेक कम्युनिस्ट र समाजवादी शक्तिलाई समेटेर तेस्रो राजनीतिक शक्ति बनाउने प्रयास गरे। उनले त्यसलाई समाजवादी केन्द्रको नाम दिए। एकीकृत समाजवादी अध्यक्ष माधवकुमार नेपाल, जसपा अध्यक्ष उपेन्द्र यादव, डा बाबुराम भट्टराई, वामदेव गौतम, विप्लवलगायतलाई समेटेर समाजवादी केन्द्र बनाउने पहल गरे। तर, त्यसो गर्दा दाहाल एकल रूपमा हावी हुने भन्दै अरू नेताहरूले स्वीकार गरेनन्। केन्द्र नबन्ने भएपछि दाहालले गठबन्धनभित्र उपगठबन्धनको अर्को कार्ड फ्याँके। तर, त्यसले पनि ठोस रूप लिएन। गौतम र डा भट्टराईलाई भने सहमतिमा ल्याए। डम्बर खतिवडा, केशव दाहाल, डिल्लीराम सिग्देल र मोहन तिमल्सिनाले २०६६ सालमा वैकल्पिक विचार मञ्च स्थापना गरे। उनीहरूले बैकल्पिक शक्तिका ७ सिद्धान्त भनेर पुस्तिका नै निकाले। यसपछि उज्जल थापाले विवेवशील नयाँ पार्टी खोले। ठूलो तामझामसहित बैकिल्पक शक्ति बनाउने भन्दै डा भट्टराईले नयाँ शक्ति पार्टी घोषणा गरे। रवीन्द्र मिश्रले साझा पार्टी खोले। पछि साझा र विवेकशील नेपाली दलबीच एकीकरण भयो। तर, यी सबै प्रयास असफल भए। वैकल्पिक भनिएका शक्तिकै अस्वित्व संकटतिर छ। लामो समय बैकिल्पक राजनीतिमा लागेका खतिवडा नेतृत्वकै धोकाका कारण बैकल्पिक शक्ति कमजोर भएको बताउँछन्। उनका अनुसार नेतृत्वले वैकल्पिक शक्तिप्रति नै धोका दिए। बैकल्पिक शक्ति नेतृत्व कर्ता मिश्र राजावादी भए। डा भट्टराई पनि थाकेर माओवादीतिर। नयाँ शक्तिलाई उपेन्द्र यादवको संघीय जनअधिकार फोरममा समावेश गराएर संघीय समाजवादी पार्टी बनाए। अनि संघीय समाजवादी पार्टी र राष्ट्रिय जनता पार्टीको एकीकरण पनि गराए। जनता समाजवादी पार्टी(जसपा) बनाए। जसपा फुटेर महन्थ ठाकुरको नेतृत्वमा लोकतान्त्रिक समाजवादी पार्टी भयो। त्यसपछि जसपामा डा भट्टराई टिक्न सकेनन्। नेपाल समाजवादी पार्टी बनाए। तर, वर्षदिनै निर्वाचनमा जाने हिम्मत गरेनन्। राजावादी र कम्युनिस्ट दुवै परम्परावादी लाइन हो, न राजावादी न कम्युनिस्ट वैकल्पिक शक्ति हुन्, खतिवडा भन्छन्। स्थानीय निर्वाचनमा काठमाडौं महानगरपालिका, धरान उपमहानगरपालिका र धनगढी उपमहानगरपालिकामा स्वतन्त्रले चुनाव जिते। रवि छामिछानेले स्वतन्त्र पार्टी नै गठन गरेर चुनाव केन्द्रित गतिविधि गरिरहेका छन्। काठमाडौंलगायत विभिन्न क्षेत्रमा स्वतन्त्र हरू धमाधम उम्मेदवारी घोषणा गरिरहेका छन्। २०७४ को प्रतिनिधिसभा निर्वाचनमा समाजवादी फोरम र राजपाले ३३ सिट जिते। तत्कालीन संघीय समाजवादी फोरम १० र राष्ट्रिय जनता पार्टीले प्रत्यक्षमा ११ सिट जितेका थिए। समानुपातिकमा फोरम र राजपाले ६६ सिट पाए। मधेस प्रदेशमा यी दुई दलले बहुमत ल्याएर सरकार बनाए। पछि यी दुई दल एकीकरण भएर जनता समाजवादी पार्टी बन्यो। तर, एकीकरणको एक वर्ष पनि नपुग्दै विभाजित भयो। अहिले यादव नेतृत्वको जसपार ठाकुर नेतृत्वको लोसपा दुई पार्टी छन्। उनीहरूबीच तिक्तता छ। डा सिके राउतले नेतृत्व गरेको नेपाल जनमत पार्टी पनि मधेसमा क्रियाशील छ। स्थानीय निर्वाचनमा सोचे जस्तो परिणाम भने यो पार्टीले पनि ल्याउन सकेन। ओली सरकारको पालामा पृथकतावादी आन्दोलन छोडर राउत मूलधारमा आएका थिए। राउतले आगामी चुनावमा तालमेलका लागि ठाकुर र यादव नेतृत्वको दुवै पार्टीमा प्रस्ताव गरेका छन्। एक्लो बृहस्पति नेमकिपा नेपाल मजदुर किसान पार्टी भने दुवै ध्रुव मा समावेश छैन। उ एक्लो बृहस्पति छ। उसको भक्तपुर जिल्लामा प्रभाव छ। स्थानीय निर्वाचनमा भक्तपुर नगरपालिकामा चुनाव जितेको थियो। ठूला भनिएका दलका उम्मेदवारको जमानतसमेत जफत भएको थियो। भक्तपुर १ मा नेमकिपाको एकल बहुमत छ। २ नम्बर क्षेत्रमा पनि मुख्य प्रतिस्पर्धी मानिन्छ। २०७४ को प्रतिनिधिसभा निर्वाचनमा भक्तपुर १ बाट नेमकिपाका प्रेम सुवाल निर्वाचित भएका थिए प्रदेशसभा १(क) पनि नेमकिपाले नै जितेको थियो। सत्तागठबन्धनमा दलहरू थपिँदै जाँदा कांग्रेसका नेताहरू खुसी हुनुपर्नेमा अधिकांश चिन्तित देखिन्छन्। जति नेता वा पार्टी थपिँदै जान्छन्, कांग्रेसको भाग घट्दै जाने हो कि भन्ने चिन्ता उनीहरूमा छ। यसबाट डा शेखर कोइराला पक्ष अझ बढी सशंकित छ। त्यही कारण कोइराला पक्षले छुट्टै भेला गरी ४० प्रतिशत सिट आफ्नो पक्षलाई दिन देउवा पक्षमाथि दबाब बढाएको छ। त्यसैकारण कोइराला पक्षधर नेताहरू गठबन्धनको विपक्षमा छन्। तर, कांग्रेसले नगरे अरू पार्टी गठबन्धन गर्ने र त्यसो हुँदा कांग्रेसको पक्षमा चुनाव परिणाम नआउने बुझाईमा संस्थापन देउवा पक्ष छ। पार्टी प्रवक्ता डा प्रकाशशरण महत भन्छन्, कांग्रेस ठूलो पार्टी त हो। तर, अरू सबै मिल्दा एक्लै जित्ने अवस्थामा छैनौं। त्यसैकारण गठबन्धन बनाउनु परेको हो।"
जबराविरुद्ध महाभियोगमाथि अध्ययन थालियो,"काठमाडौंः निलम्बित प्रधानन्यायाधीश चोलेन्द्रशम्शेर जबराविरुद्धको महाभियोगमाथि अध्ययन थालिएको छ । थप अध्ययनका लागि महाभियोग सिफारिस समितिको पहिलो बैठक सिंहदरबारमा सुरु भएको छ । जबराविरुद्ध महाभियोग प्रस्तावमाथि छानबिन गर्न बनेको समितिको बैठक सुरु भएको समिति सदस्य एकवाल मियाँले जानकारी दिए । उनले अन्नपूर्णसँग भने,' अहिले माननीयज्यूहरुले आआफ्नो धारणा राखिरहनुभएको छ । कार्यविधि बनाउने बारे पनि छलफल भइरहेको छ ।' गत फागुन १ गते सत्ता रुढ दलका सांसदहरुले जबराविरुद्ध संसदमा महाअभियोगको प्रस्ताव दर्ता गराएका थिए। कांग्रेसका तर्फबाट तत्कालीन सचेतक पुष्प भुसाल ,माओवादी केन्द्रका प्रमुख सचेतक देवप्रसाद गुरुङ, नेकपा एकीकृत समाजवादीका प्रमुख सचेतक जीवनराज श्रेष्ठ प्रस्तावकसहित तीन दलका ९५ सांसदको समर्थनमा संसदमा महाभियोग प्रस्ताव दर्ता गरिएको थियो । महाअभियोग दर्ता भएसँगै जबरा निलम्बनमा परेका थिए । संसदले प्रधानन्यायाधीश जबरामाथि लगाइएको महाभियोगमाथि छानबिन गर्न फागुन २२ मा महाभियोग सिफारिस समिति गठन गरेको थियो । समितिमा एकवाल मियाँ, कल्याणीकुमारी खड्का, कृष्णभक्त पोखरेल, प्रमोद साह, मीनबहादुर विश्वकर्मा, यशोदा गुरुङ सुवेदी, रामबहादुर विष्ट, रेखा शर्मा, लालबाबु पण्डित, विष्णुप्रसाद पौडेल र डा शिवमाया तुम्बाहाङ्फे सदस्य छन् । समितिमा जेष्ठ सदस्य रामबहादुर विष्ट रहेका छन् । भ्रष्टाचार गरेको, न्यायिक नेतृत्वमा असक्षम र असफल भएको, संवैधानिक नियुक्ति र मन्त्रिमण्डलमा भागबन्डा गरेको, पेसी सूची (कजलिस्ट) मार्फत मुद्दा सेटिङ, आफूअनुकूल फैसलाका लागि रोजाइको इजलास निर्धारण, बिचौलियासँग साँठगाँठ, शक्ति पृथकीकरणको सिद्धान्तलाई निस्तेज, न्यायाधीशबीच गुटबन्दी र न्यायमा बिचलन ल्याउने काम गरेको आरोप प्रधानन्यायाधीश जबरामाथि लगाइएको छ।"
"निर्वाचन खर्च नदेखाउने १,२३,७८३ जनालाई कारबाही","काठमाडौं : स्थानीय निर्वाचनमा उम्मेदवार भई कानुनबमोजिम खर्च विवरण नबुझाउने १ लाख २३ हजार ७ सय ८३ जनालाई निर्वाचन आयोगले कारबाही प्रक्रिया थालेको छ। खर्च नदेखाउने १ लाख १५ हजार १ सय ३१ र ढिलो गरी देखाउने ८ हजार ६ सय ५२ जनालाई सात दिनको म्यादसहित स्पष्टीकरण सोध्न लागिएको आयोगका प्रवक्ता शालिग्राम शर्मा पौडेलले बताए। अब कारबाही प्रक्रिया सुरु भएको छ। आज (बुधबार) पत्रिकामा सूचना निस्कन्छ। स्पष्टीकरण माग्छौं। चित्तबुझ्दो नभए ५ लाख जरिवाना हुन्छ, प्रवक्ता पौडेलले भने, उम्मेदवारहरूलाई तोकिएको समयावधिभित्र के कुन कारणले निर्वाचन खर्चको विवरण नबुझाएको हो ? तोकिएको समयावधिभित्र निर्वाचन खर्चको विवरण नबुझाएकोमा तपाईंहरूलाई निर्वाचन आयोग ऐन, २०७३ को दफा २६ बमोजिम किन कारबाही हुनु नपर्ने हो भनी सोधिएको छ। उनका अनुसार सोधिएका प्रश्नहरूको जवाफसहित आफ्नो स्पष्टीकरण सात दिनभित्र सम्बन्धित जिल्लाको जिल्ला निर्वाचन कार्यालयमा पेस गर्न आयोगले आदेश दिइएको छ। स्थानीय तह निर्वाचन ऐन परिणाम घोषणा भएको ३० दिनभित्र जिल्ला वा क्षेत्रीय निर्वाचन कार्यालयमा उम्मेदवारले खर्च विवरण बुझाउनुपर्ने हुन्छ। आयोगका अनुसार तोकिएको समयमा २१ हजार २ सय ३० उम्मेदवारले मात्रै विवरण पेस गरेका छन््। प्रमुख, उपप्रमुख, अध्यक्ष, उपाध्यक्षका उम्मेदवारहरूले आफू उम्मेदवार भएको स्थानीय तहको कार्यालयमा र वडाध्यक्ष, महिला सदस्य, दलित महिला सदस्य र वडा सदस्य पदका उम्मेदवारहरूलाई आफू उम्मेदवार भएको स्थानीय तहको सम्बन्धित वडा कार्यालयमा सात दिनभित्र निर्वाचन खर्च विवरण सार्वजनिक गर्न भनिएको छ। विवरण सार्वजनिक गरेको जानकारी सम्बन्धित जिल्लाको निर्वाचन कार्यालयलाई उपलब्ध गराउन पनि निर्देशन दिइएको छ। यसरी निर्वाचन खर्चको विवरण सार्वजनिक गर्ने उम्मेदवारको नाम थर, स्थानीय तह, उम्मेदवार भएको पद र निर्वाचन खर्चको विवरण सार्वजनिक गरेको मिति सहितको एकीकृत विवरण तयार गरी यथाशीघ्र आयोगमा पठाउने गरी पनि निर्वाचन आयोगले सबै निर्वाचन कार्यालयलाई निर्देशन दिएको छ।"
गणतन्त्र र राजतन्त्रको विवाद आवश्यक छैन : कमल थापा,"काठमाडौं : राप्रपा नेपालका अध्यक्ष कमल थापाले गणतन्त्र र राजतन्त्रको विवाद आवश्यक नभएको टिप्पणी गरेका छन्। थापाले गणतन्त्रवादी र राजावादी सबै मिलेर देश बचाउनु र बनाउनु अहिलेको आवश्यकता रहेको स्पष्ट पारेका हुन्। उनले सनातन धर्म संस्कृति र परम्पराको रक्षा गर्नुपर्नेमा जोड दिए । धर्म परिवर्तनको डढेलोबाट सनातन धर्म संस्कृति र परम्पराको रक्षा गरौँ,थापाले लेखेका छन्, गणतन्त्र र राजतन्त्रको विवाद आवश्यक छैन। गणतन्त्रवादी र राजावादी सबै मिलेर देश बचाउनु र बनाउनु अहिलेको आवश्यकता हो । थापाले भ्रष्टाचार, बेरोजगारी , धर्म परिवर्तन र सर्वसत्तावादलाई पराजित गर्नुपर्ने धारणा राखे। थापाले सोमबार र मंगलबार बसेको केन्द्रीय समिति बैठकमा सकारात्मक परिवर्तनको लागि राष्ट्रवादी शक्तिको निर्माण विषायक कार्यविधि परिमार्जनसहित पारित गरेको थियो। बैठकले धर्मपरिवर्तनको डढेलोलाई नियन्त्रण गर्न नसके नेपालको राष्ट्रिय पहिचान र एकतामा आघात पुयाउने, सामाजिक सांस्कृतिक सदभाव र एकता खलबलीन गै देश धार्मिक द्वन्दमा फस्न सक्ने खतरा रहेको भन्दै ध्यानाकर्षण गराएको छ। धर्म परिवर्तनको मुल कारक बनेको धर्मिनिरपेक्षता खारेज गरी सर्वधर्म समभाव र पूर्ण धार्मिक स्वतन्त्रतासहितको सनातन हिन्दूराष्ट्र पुनःस्थापन होस् भन्ने राप्रपाको माग रहेको छ।"
दल दर्ता नहुने निर्वाचन आयोगको चेतावनी पछि देउवाले थपे १० केन्द्रीय सदस्य,"काठमाडौं : नेपाली कांग्रेसका सभापति तथा प्रधानमन्त्री शेरबहादुर देउवाले दल दर्ता गर्ने अन्तिम दिनमा कांग्रेसका १० महिलालाई केन्द्रीय सदस्यमा मनोनीत गरेका छन्। निर्वाचन आयोगले पार्टीलाई समावेशी नबनाए दल दर्ता नहुने बताएपछि पार्टी सभापति देउवाले १० जनालाई मनोनीत गरेका हुन्। आयोगले मंसिर ४ मा हुने प्रतिनिधिसभा र प्रदेशसभाको निर्वाचनका लागि साउन २२ देखि साउन ३१ गतेसम्म दल दर्ता गर्ने समय दिए पनि समावेशी समिति नभएका कारण कांग्रेसले दल दर्ता गर्न सकेको थिएन। त्यसको लागि सभापति देउवाले कांग्रेसको विधान, २०१७ (संशोधनसहित) को धारा २१ को उपधारा (१०) बमोजिम १० जना महिलालाई केन्द्रीय सदस्यमा मनोनयन गरेका हुन्। मनोनीत हुनेमा देउवा निकटका नवलपुरकी सीता देवकोटा, सुनसरीकी लक्ष्मी खतिवडा, काठमाडौंकी राधा घले, झापाकी गोमा भट्टराई, रूपन्देहीकी गंगा शाही गरी ५ जना छन्। त्यस्तै, मोरङकी रूक्मिणी कोइराला र किरण यादव गरी २ जना कोइराला पक्षका छन्। पूर्वमहामन्त्री कृष्णप्रसाद सिटौला निकट ललितपुरकी धना खतिवडा, पूर्वमहामन्त्री शशांक कोइरालानिकट धादिङकी उर्मिला थपलिया र प्रकाशमान सिंहनिकट काठमाडौंकी कल्याणी रिजाल मनोनीत भए । मनोनयनपछि मंगलबारै अपराह्न उपसभापति धनराज गुरूङसहितको टोलीले दल दर्ता गर्न निर्वाचन कार्यालय पुगेको थियो। कांग्रेसको दर्ता नम्बर ९६० रहेको पार्टी कार्यालयका मुख्य सचिव कृष्णप्रसाद पौडेलले बताए। देउवा निकट एक नेताका अनुसार सभापति देउवा मंसिरको आसन्न निर्वाचनपछि मात्र केन्द्रीय सदस्य मनोनित गर्ने सुरमा थिए। ती नेताले भने, सभापतिजी अहिलेकै समितिलाई अद्यावधिक गरिदियोस् भन्ने चाहानुभएको थियो। किनभने भोलि चुनावमा टिकट दिन नसकेका साथीहरूलाई केन्द्रीय सदस्यको भाग दिने योजनामा हुनुहुन्थ्यो। तर, आयोगले पटकपटक ताकेता गरेपछि सबैसँग सल्लाह लिएरै मनोनित गर्नुभएको हो। सभापतिले अझै १० जना केन्द्रीय सदस्य मनोनीत गर्न बाँकी छ। ती भने निर्वाचनमा टिकट दिन नसकेकालाई केन्द्रीय सदस्य पद दिने तयारीमा देउवा छन्।"
संविधान रक्षाकै लागि पाँच दलीय गठबन्धन : मन्त्री चौधरी,"तानसेन : सहरी विकास मन्त्री मेटमणी चौधरीले संविधानको रक्षा गर्न पाँच दलीय गठबन्धन बनेको बताएका छन्। नेपाल पत्रकार महासंघ पाल्पाले तानसेनमा बुधबार पत्रकार भेटघाट कार्यक्रममा बोल्दै मन्त्री चौधरीले संविधान रक्षाकै लागि पाँच दलीय गठबन्धन बनेको दावी गरे। उनले सबैखाले निर्वाचनमा गठबन्धनलाई अझै सशसक्त बनाउने बताए। उनले भने, ' केपी शर्मा ओली पक्षले चुनाव जितेमा मुलुकको संविधान, संसदीय प्रणाली सिध्याउने चिन्ताकै कारण संविधान रक्षाका लागि गठन भएको ५ दलीय गठबन्धन सबैखाले निर्वाचनमा अझैं सशक्त भएर अघि बढिरहेको छ।' नेताहरुमा गलत संस्कार, गलत प्रवृत्ति, सक्षम नेतृत्वको अभावका कारण व्यवस्था परिवर्तन भएपनि शासन व्यवस्थामा सुधार नआएको मन्त्री चौधरीले बताए । संविधान र संसदीय व्यवस्था रक्षाका लागि एकै ठाउँमा उभिएको ५ दलीय गठबन्धन अझै विस्तारको चरणमा रहेको उनको भनाइ छ। गठबन्धनमा रहेका ठूला पार्टी, साना पार्टी एक्लाएक्लै मैदानमा उत्रिदा सबैको अस्तित्वमा खुम्चिने भएकाले आफ्नो अस्तित्व जोगाउन गठबन्धन अनिवार्य भएको मन्त्री चौधरीले खुलासा गरे । जनताले राम्रो माने पनि नमाने पनि अबको १० वर्षसम्म नेपालको राजनीति दुई ध्रुवमा, दुई कित्तामा विभाजन भइरहने अवस्था रहेको मन्त्री चौधरीले बताए । उनले २०७४ सालमा गठबन्धन गर्ने प्रमुख शक्ति एमाले थियो भने अहिले कांग्रेस भएको बताए। अहिलेसम्मको अवस्था आउँदा पार्टीको सिद्धान्त विचारभन्दा पनि आआफ्नो अस्तित्व रक्षाका लागि गठबन्धन भइरहेको मन्त्री चौधरीले बताए । कार्यक्रममा मन्त्री चौधरी पेट्रोलियम पदार्थको मुल्य अचाक्ली बढेको भन्दै मूल्य घटाउनेबारे मन्त्रिपरिषद बैठकमा कुरा उठाउने प्रतिवद्धता व्यक्त गरे ।"
प्रधानन्यायाधीशमाथि महाभियोग प्रकरण : सिफारिस समितिको पहिलो बैठक आज बस्दै,"काठमाडौं : प्रतिनिधिसभाबाट गठन भएको महाभियोग सिफारिस समितिको पहिलो बैठक आज बस्ने भएको छ। प्रधानन्यायाधीश चोलेन्द्रशमशेर जबराविरुद्धको महाभियोग प्रस्तावमाथि छानबिन गर्न बनेको समितिको बैठक कानुन, न्याय तथा मानवअधिकार समितिको सभाकक्ष, सिंहदरबारमा बिहान ११ :३० बजे बस्न लागेको हो। आजको बैठकमा सभापति चयन, एजेण्डा, कार्यविधिलगायतका विषयमा छलफल हुनेछ। गत फागुन १ गते सत्ता रुढ दलका सांसदहरुले जबराविरुद्ध संसदमा महाअभियोगको प्रस्ताव दर्ता गराएका थिए। कांग्रेसका तर्फबाट तत्कालीन सचेतक पुष्प भुसाल ,माओवादी केन्द्रका प्रमुख सचेतक देवप्रसाद गुरुङ, नेकपा एकीकृत समाजवादीका प्रमुख सचेतक जीवनराज श्रेष्ठ प्रस्तावकसहित तीन दलका ९५ सांसदको समर्थनमा संसदमा महाभियोग प्रस्ताव दर्ता गरिएको थियो। महाअभियोग दर्ता भएसँगै जबरा निलम्बनमा परेका थिए। संसदले प्रधानन्यायाधीश जबरामाथि लगाइएको महाभियोगमाथि छानबिन गर्न फागुन २२ मा महाभियोग सिफारिस समिति गठन गरेको थियो। समितिमा एकवाल मियाँ, कल्याणीकुमारी खड्का, कृष्णभक्त पोखरेल, प्रमोद साह, मीनबहादुर विश्वकर्मा, यशोदा गुरुङ सुवेदी, रामबहादुर विष्ट, रेखा शर्मा, लालबाबु पण्डित, विष्णुप्रसाद पौडेल र डा शिवमाया तुम्बाहाङ्फे सदस्य छन्। समितिमा जेष्ठ सदस्य रामबहादुर विष्ट रहेका छन्। हाल संसदमा २७५ सदस्य छन्। नेपालको संविधान धारा १०१ अनुसार संघीय संसदको दुवै सदनको तत्काल कायम रहेका तत्काल कायम रहेका सम्पूर्ण सदस्य संख्याको कम्तिमा दुई तिहाई बहुमतबाट पारित हुनु पर्छ। महाभियोग प्रस्तावक सत्तारुढ नेपाली कांग्रेस, नेकपा माओवादी केन्द्र र नेकपा समाजवादीको मात्र दुई तिहाई पुग्दैन। महाभियोग पारित गर्न गठबन्धनको दुई तिहाई नपुग्दा एमाले निर्णायक बनेको छ। निर्णायक बनेको प्रतिपक्षी नेकपा एमालेले पर्ख र हेररणनीति अपनाएको छ। भ्रष्टाचार गरेको, न्यायिक नेतृत्वमा अक्षमअसफल भएको, संवैधानिक नियुक्ति र मन्त्रिमण्डलमा भागबन्डा गरेको, पेसी सूची (कजलिस्ट)मार्फत मुद्दा सेटिङ, आफूअनुकूल फैसलाका लागि रोजाइको इजलास निर्धारण, बिचौलियासँग साँठगाँठ, शक्ति पृथकीकरणको सिद्धान्तलाई निस्तेज, न्यायाधीशबीच गुटबन्दी र न्यायमा बिचलन ल्याउने काम गरेको आरोप प्रधानन्यायाधीश जबरामाथि लगाइएको छ।"
"सत्ता गठबन्धनको कार्यदलको बैठक बस्दै, सिटौलाले सिट बाँडफाँटको खाका पेस गर्ने","काठमाडौं : सत्ता गठबन्धनले गठन गरेको सिट बाँडफाँट कार्यदलको बैठक बुधबार दिउँसो बस्दैछ। दिउँसो ४ बजे बालुवाटारमा बैठकमा सिट बाँडफाँटको विषयका छलफल हुन लागेको हो। सत्ता गठबन्धनले कुन पार्टीले कति सिट पाउने र कुन क्षेत्रमा कुन पार्टीले चुनाव लड्ने भन्नेमा कार्यदल नै बनाएर गृहकार्य गरिरहेको छ। अर्कातिर एमाले खासखास क्षेत्रमा चुनावी सहकार्यको प्रस्तावसहित आफ्नो टिम पनि बलियो बनाउँदैछ। त्यसका लागि केही साना पार्टी र समूहसँग वार्ता अगाडि बढाइरहेको छ। आजको बैठकमा सिट बाँडफाँट खाका प्रस्तुत गर्ने जिम्मेवारी पाएका कार्यदलका संयोजक कृष्णप्रसाद सिटौलाले प्रस्तुत गर्ने बताइएको छ। मंसिर ४ गते हुने संघ र प्रदेश सभाको निर्वाचनका लागि सिट बाँडफाँट गर्न गठित कार्यदलले सिट बाँडफाँट सबै काम टुंगो लगाएर शीर्ष नेतालाई प्रतिवेदन बुझाउने जनाएको छ। सकेसम्म कार्यदलमा नै सबै काम टुंगो लगाउने र नमिलेको विषयमा शीर्ष तह नेता बसेर टुंग्याउने गरी प्रतिवेदन बुझाउने तयारी कार्यदलको रहेको छ। तालमेलका लागि २०७४ सालको निर्वाचनमा दलहरुले पाएको समानुपातिक मत र बैशाखमा भएको स्थानीय तह निर्वाचनलाई आधार बनाएर सिट बाँडफाँडको टुंगो लगाउने तयारी छ। यसैगरी २०७४ सालमा प्रत्यक्षतर्फ जितेको सिट संख्या यथावत् राख्दै एमालेले जितेका सिटलाई भागबण्डा गर्ने विषयले पनि कार्यदलभित्र प्रवेश पाएको छ। साना दलसमूह पनि दुई ठूला ध्रुवको ओत खोजिरहेका छन्। गठबन्धनभित्रै पनि आफ्नो शक्ति ठूलो पारेर ठूलो भाग लिने दाउपेच चल्दै छ। यसकै लागि माओवादी अध्यक्ष पुष्पकमल दाहालले डा बाबुराम भट्टराई र वामदेव गौतमलाई आफूतिर तानेका छन्। दुवै नेतालाई माओवादीको चिन्हमा चुनाव लड्न सहमत गराएका छन्। लोसपा सत्ता गठबन्धनतिरै सहकार्यको पक्षमा रहेको कांग्रेस नेता बताउँछन्। गठबन्धनमा जोडिन लोसपाका नेता प्रधानमन्त्रीसँग निरन्तर छलफलमा छन्। लोसपाकै जोडबलमा सरकारले नागरिकता विधेयक फटाफट संसद्बाट पारित गरेको थियो। माओवादी अध्यक्ष दाहालले एमालेबाहेक कम्युनिस्ट र समाजवादी शक्तिलाई समेटेर तेस्रो राजनीतिक शक्ति बनाउने प्रयास गरे। उनले त्यसलाई समाजवादी केन्द्रको नाम दिए। एकीकृत समाजवादी अध्यक्ष माधवकुमार नेपाल, जसपा अध्यक्ष उपेन्द्र यादव, डा बाबुराम भट्टराई, वामदेव गौतम, विप्लवलगायतलाई समेटेर समाजवादी केन्द्र बनाउने पहल गरे। तर, त्यसो गर्दा प्रचण्ड एकल रूपमा हावीहुने भन्दै अरू नेताहरूले स्वीकार गरेनन्। केन्द्र नबन्ने भएपछि प्रचण्डले गठबन्धनभित्र उपगठबन्धनको अर्को कार्डफ्याँके। तर, त्यसले पनि ठोस रूप लिएन। सिट बाँडफाँट गर्न बनेको सत्तागठबन्धनको कार्यदलको संयोजक कांग्रेसका नेता सिटौला रहेका छन्। सदस्यमा कांग्रेस महामन्त्री गगन थापा, कृष्णप्रसाद सिटौला र सूचना तथा सञ्चारमन्त्री ज्ञानेन्द्रबहादुर कार्की, माओवादी केन्द्रबाट वर्षमान पुन र जनार्दन शर्मा, नेकपा एकीकृत समाजवादीबाट उपाध्यक्ष प्रमेश हमाल र महासचिव बेदुराम भुसाल, जनता समाजवादी पार्टीबाट रामसहाय यादव र रकम चेम्जोङ, राष्ट्रिय जनमोर्चाबाट हिमलाल पुरी र आनन्द शर्मा छन्। गठबन्धनका दलहरूबीचमा प्रतिनिधिसभाका १६५ र प्रदेशसभाका ३३० वटै क्षेत्रमा गठबन्धन गर्ने तय भएको छ।"
झापाबाट निर्वाचन लड्ने विश्वप्रकाशको घोषणा,"झापा : नेपाली कांग्रेसका महामन्त्री विश्वप्रकाश शर्माले गृह जिल्ला झापाबाट निर्वाचन लड्ने घोषणा गरेका छन् । उनले मेची र निन्दा किनारबाट बाहिर जान नसकिने भन्दै बागमतीलाई श्रद्धापूर्वक ढोग्ने बताएका छन्। यसको अर्थ उनी झापा निर्वाचन क्षेत्र नम्बर१ बाट निर्वाचन लड्ने भएका हुन्। बुधबार ट्वीटर गर्दै महामन्त्री शर्माले गठबन्धनका अर्का मित्रलाई सम्मानका साथ साथमा लिएर निर्वाचन लड्ने बताएका छन्। शर्मा काठमाडौं५ बाट निर्वाचन लड्ने चर्चा चलिरहेको थियो । यस्तो हल्ला चलेपछि महामन्त्री शर्माले झापाबाटै चुनाव लड्ने स्पष्ट पारेका हुन्। ट्वीटमा भनेका छन्, फेरि प्रस्ट्याउँ वाग्मतीको किनारलाई श्रद्धापूर्वक ढोग्ने हो । तर, मान्छे म मेची र निन्दा किनारकै हो । काठमाडौं ५ मा चुनाव प्रचारमा पुग्नेछु नै। तर, उम्मेदवार बन्न चाहँदा गठबन्धनका अर्का मित्रलाई सम्मानसाथ साथमा लिएर, झापामै उम्मेदवार बन्नेछु ।प्रेम उता घरजम यता कुरै हुन्न। यसअघि तत्कालीन नेकपाका उम्मेदवार सुरेन्द्रकुमार कार्की (राम कार्की) सँग शर्मा झापा१ मा पराजित भएका थिए । अहिले सत्ता गठबन्धनमा कार्की र शर्मा सँगसँगै छन् । सरकारले मंसिर ४ मा प्रतिनिधि सभा र प्रदेश सभा निर्वाचनको मिति तोकेको छ।"
"डा भट्टराई थपिँदा हौसिए प्रचण्ड, गठबन्धनमा दल थपिँदा कांग्रेस नेता चिन्तित","काठमाडौं : राजनीतिलाई कायापलट गर्ने भन्दै वैकल्पिक शक्ति जन्मिए। सशस्त्र युद्धबाट उदाएको माओवादी देशकै ठूलो दलसमेत भयो । तर, पछिल्लो समय घुमीफिरी राजनीतिका केन्द्रमा आइपुगेका छन् मुख्य दुई दल एमाले र कांग्रेस । चुनाव जित्न तिनकै वरिपरि गोलबद्ध हुन चाहन्छन् बाँकी अधिकांश दल । त्यसैले चुनावी राजनीति दुई ध्रुवमा विभक्त भएको छ। गठबन्धनका कारण स्वतः कांग्रेस नेतृत्वमा बढी दल जुटेका छन् । एमालेसमेत पाएमिलेसम्म अन्य दलसँग खास ठाउँमा सहकार्यको पहलमा छ। वामपन्थी र कम्युनिस्ट आन्दोलनमा बाबुराम र प्रचण्डसँगै उभिने कुराको धेरै ठूलो अर्थ र महत्व छ, पुष्पकमल दाहालले मंगलबार अर्को घोषणा गरे, हामी उभियौं। अब कसैले रोकेर रोक्न सक्दैन। चुनावपछि एउटै केन्द्र बनाउने सहमति भएको छ। प्रचण्डजत्ति नै डा बाबुराम भट्टराई पनि हौसिएका छन्। जसपाबाट अलग भएर नेपाल समाजवादी पार्टी गठन गरेका भट्टराईलाई माओवादीको मात्रै होइन, सत्ता गठबन्धनकै साथ हुनेछ। नेकपा विभाजनपछि नेकपा एकता राष्ट्रिय अभियान घोषणा गरेका वामदेव गौतम पनि माओवादी केन्द्रकै चुनाव चिन्हबाट चुनाव लड्न सहमत भएका छन्। डा भट्टराई र गौतम थपिएपछि आफ्नो शक्ति अझ ठूलो रहेको भन्दै गठबन्धनमा बार्गेनिङ गर्न प्रचण्डलाई सहयोग पुगेको नेताहरू बताउँछन्। बैकल्पिक शक्ति स्थापना गर्ने भन्दै माओवादी छोडेका डा भट्टराई पुनः माओवादीकै चुनाव चिन्हबाट लड्ने भएका छन्। गौतम २०७४ सालमा बर्दिया१ मा पराजित भएका थिए। तत्कालीन नेकपाले झन्डै दुईतिहाइ सिट जित्दा पनि गौतम सुरक्षित मानिएको क्षेत्रमै पराजित भए। त्यसपछि उनी चुप लागेनन्। उपनिर्वाचन गरेर प्रतिनिधिसभामा आउन प्रयास गरिरहे। पछि राष्ट्रियसभामा जाने चाहना राखे। राष्ट्रियसभामा पठाउने कि नपठाउने भन्नेमा तत्कालीन नेकपामा तीव्र विवाद भयो। राष्ट्रपतिबाट मनोनित कोटामा गौतमलाई राष्ट्रियसभामा त पठाइयो। तर, नेकपा विभाजन भयो। तत्कालीन प्रधानमन्त्री केपी शर्मा ओलीले २०७७ पुस ५ मा प्रतिनिधिसभा विघटन गर्दा गौतम कतै लागेनन्। २०७७ फागुन २३ मा नेकपा विघटन भएपछि पार्टीमा सक्रिय भएनन्। २०७८ भदौ २ मा एमाले पनि विभाजन भयो। माधवकुमार नेपालको नेतृत्वमा नेकपा एकीकृत समाजवादी बन्यो। गौतमका विश्वासपात्रहरू एकीकृत समाजवादीमा लागे। तर, उनी निष्कृय रहे। पार्टीको राष्ट्रिय एकता अभियान त चलाए। छुट्टै पार्टीको अभ्यास गरे। हालै निर्वाचन आयोगमा पार्टी दर्ता गराए। यो पार्टीको अवस्था खासै बलियो नदेखेपछि उनी माओवादीसँग मिलेर चुनाव लड्ने निष्कर्षमा पुगेका हुन्। चुनाव जित्नका लागि माओवादीको चुनाव चिन्ह लिने कुरा भएको हो, गौतम भन्छन्। उनी प्युठान वा बर्दिया१ मध्ये एक ठाउँबाट चुनाव लड्ने नेताहरू बताउँछन्। सत्तागठबन्धनमा दलहरू थपिँदै जाँदा कांग्रेसका नेताहरू खुसी हुनुपर्नेमा अधिकांश चिन्तित देखिन्छन्। जति नेता वा पार्टी थपिँदै जान्छन्, कांग्रेसको भाग घट्दै जाने हो कि भन्ने चिन्ता उनीहरूमा छ। यसबाट डा शेखर कोइराला पक्ष अझ बढी सशंकित छ। त्यही कारण कोइराला पक्षले छुट्टै भेला गरी ४० प्रतिशत सिट आफ्नो पक्षलाई दिन देउवा पक्षमाथि दबाब बढाएको छ। त्यसैकारण कोइराला पक्षधर नेताहरू गठबन्धनको विपक्षमा छन्। तर, कांग्रेसले नगरे अरू पार्टी गठबन्धन गर्ने र त्यसो हुँदा कांग्रेसको पक्षमा चुनाव परिणाम नआउने बुझाईमा संस्थापन देउवा पक्ष छ। पार्टी प्रवक्ता डा प्रकाशशरण महत भन्छन्, कांग्रेस ठूलो पार्टी त हो। तर, अरू सबै मिल्दा एक्लै जित्ने अवस्थामा छैनौं। त्यसैकारण गठबन्धन बनाउनु परेको हो।"
बागमती प्रदेश प्रमुखबाट दुई अध्यादेश जारी,"हेटौंडा : बागमती प्रदेश प्रमुख यादवचन्द्र शर्माले नेपालको संविधानको धारा, २०२ को उपधारा, १ बमोजिम बागमती प्रदेश मन्त्रिपरिषद् कार्यालयबाट सिफारिस भई आएका दुईवटा अध्यादेश जारी गरेका छन्। ती अध्यादेश प्रदेश निजामती सेवाको गठन, सञ्चालन र सेवा सर्तहरु सम्बन्धमा व्यवस्था गर्न बनेको अध्यादेश, २०७९ र स्थानीय तहको सेवाको गठन तथा सञ्चालन सम्बन्धमा व्यवस्था गर्न बनेको अध्यादेश, २०७९ हुन्।"
"पासोमा परेर मर्यो गर्भवती चितुवा, पेटबाट दुई बच्चा भेटिए","बैतडी : बैतडीमा बदेलका लागि थापेको पासोमा परेर गर्भवती चितुवा मरेको छ। जिल्लाको दशरथचन्द नगरपालिकामा ४ बिनासौँ भन्ने स्थानमा बुधबार विहान पासोमा परेको चितुवा बुधबार समयमा उद्धार हुन नसक्दा मरेको हो। उक्त स्थान सदरमुकाम नजिकैको गाउँ हो। सुरक्षा निकायको टोलीले उद्धार गरिरहेको अवस्थामा चितुवा मरेको हो। सुरक्षा निकायको टोलीले उद्धार गरीरहेको थियो, पिजडामा राखिसकेपछि मयो जिल्ला प्रहरी कार्यालय बैतडीका प्रमुख प्रहरी नायव उपरिक्षक प्रेम शाहीले भने। चितुवा उद्धारको क्रममै मरेको डिभिजन वन कार्यालय बैतडीका सूचना अधिकारी श्यामसुन्दर माझीले बताए। बर्दिया र शुक्लाफाटा राष्ट्रिय निकुञ्जबाट बिज्ञ टोली आउन ढिलो हुने भएकाले सुरक्षा निकायको टोलीको सहयोगमा उद्धार गरिएको हो, कहिबेरमा मरीहाल्यो, माझीले भने। भेटेनरी अस्पताल तथा पशु सेवा बिज्ञ केन्द्रका पशु चिकित्सकहरुको टोलीले चितुवाको शव फरिक्षण गरेको थियो। चितुवाको पेटमा दुई वटा बच्चा रहेको खुल्न आएको छ। पेटमा दुईवटा कव (चितुवाको गर्भमा रहेका बच्चा) रहेछन्, शव परिक्षण गरेका पशु चिकित्सक विशाल पाठकले भने, पासोमा चितुवाको पेटमा झन चोट पुग्दै गयो, ब्लड सर्कुलेसन पनि रोकिएकाले मर्यो। विज्ञहरुले उक्त चितुवा ३ वर्षमाथिको उमेरको रहेको बताएका छन्। चितुवाको पेटमा ५० दिनभन्दा माथिका कव हुर्की रहेको पशु चिकित्सक पाठकले बताए। ९८ देखि ११० दिनको बीचमा चितुवाले बच्चा जन्माउने गर्छ। बिहान ४ बजेको समयमा पासोमा फसेको चितुवाको समयमा नै उद्धार हुन नसकी मरेको हो। उद्धारको लागि बर्दिया राष्ट्रिय निकुञ्ज र शुक्लाफाटा राष्ट्रिय निकुञ्जको बिज्ञ टोली आउन लागेको थियो। जिल्लाकै सुरक्षा निकायको टोलीले उद्धार गर्ने प्रयास गरेको थियो। उद्धारको क्रममा बेहोस भएर पिजडामा हालेको केही समयमा चितुवा मरेको डिभिजन वन कार्यालय बैतडीले जनाएको छ। प्रदेशमा बन्यजन्तु उद्धार केन्द्र छैन डिभिजन वन कार्यालय बैतडीका अनुसार २०७४ साल यता १२ वटा चितुवा मरेका छन्। कुनै ठाउँमा पासोमा परेर चितुवा मरेको पाइएको छ भने कुनै ठाउँमा कालगतीले पनि चितुवा मरेको डिभिजन वन कार्यालयको भनाइ छ। सबै चितुवाको मृत्युको कारण खुल्न नसकेको उनले बताए। यसका लागि अध्ययन गर्नुपर्ने डिभिजन वन कार्यालय बैतडीका प्रमुख कडेलले बताए। बन्यजन्तु उद्धार केन्द्र नहुदा पनि बन्यजन्तुहरु समयमै उद्धार नहुँदा मर्ने गरेको पनि डिभिजन वन कार्यालय बैतडीका प्रमुख कडेलले बताए। बुधबार पनि चितुवालाई बचाउन सकिन्थ्यो, बर्दियाबाट उद्धार टोली मगाउँदा समय लाग्ने भयो, उनले भने। सुदूरपश्चिम प्रदेशको अत्तरिया र डडेल्धुरामा बन्यजन्तु उद्धार केन्द्रको लागि पटकपटक माग गरिएको भए पनि प्रदेश सरकारले बेवास्ता गरेको पाइएको छ। स्थानीयहरुले मकै जोगाउन बदेलका लागि थापेका हुन्। जंगली जनावरले मकै बाली सखाप पार्ने गरेको दशरथचन्द नगरपालिका ४ का वडा अध्यक्ष भान देव भट्टले बताए। दशरथ चन्द नगरपालिका वडा नम्बर ४ को जर्ग, बिनासौँ, सकाली, माणला लगायतका क्षेत्रहरुमा जंगली जनावर बदेल, दुम्सीलगायतका जनावरले मकैबाली सखाप पार्ने गरेको उनले बताए। बदेल तथा दुम्सी नआओस् भनेर त्यहाँका स्थानीयहरुले पासो थाप्ने गरेका छन्।"
"करातेका दुई प्रशिक्षकमाथिको बलात्कार आरोप : अनुसन्धान सकियो, पीडित सशंकित","विराटनगर : सामूहिक बलात्कारको आरोपमा विराटनगरबाट पक्राउ परेका करातेका दुई जना प्रशिक्षकमाथिको अनुसन्धान सकिएको छ। प्रहरीले घटनाको अनुसन्धान सकेर मिसिल (अनुसन्धान प्रतिवेदन) बुधबार जिल्ला सरकारी वकिल कार्यालय मोरङमा पेस गरेको छ। प्रहरीले करातेका प्रशिक्षक विराटनगर महानगरपालिका३ घर भएका ५० वर्षीय विनोद राउत र विराटनगर४ का ५० वर्षीय अमर भनिने सुरज सुवेदीलाई बलात्कार आरोपमा गत साउन ८ गते पक्राउ गरेको थियो। सुनसरीको इटहरी घर भई विराटनगरको विराट हेल्थ कलेजमा अध्ययनरत १९ वर्षीया छात्रालाई सामूहिक बलात्कार गरेको आरोपमा राउत र सुवेदी पक्राउ परेका हुन्। पक्राउ गर्दै प्रहरीले जबरजस्ती करणी मुद्दा चलाउन अदालतबाट म्याद थप गरेर अनुसन्धान अघि बढाएको थियो। मोरङ प्रहरीका प्रवक्ता डीएसपी दीपक श्रेष्ठले अनुसन्धान सकेर मिसिल सरकारी वकिल कार्यालयमा बुझाइएको जानकारी दिए। पीडित किशोरीले दिएको किटानी जाहेरीका आधारमा दुवै जनालाई पक्राउ गरेर अनुसन्धान अघि बढाइएको थियो। घटनाको अनुसन्धान सकेर मिसिल बुझाइएको छ, उनले भने, मुद्दाको बाँकी प्रक्रिया सरकारी वकिल कार्यालयबाटै अघि बढ्छ। राउत र सुवेदीमाथि सामूहिक बलात्कारको आरोप छ। सरकारी कार्यालय मोरङका प्रमुख एवं जिल्ला न्यायाधीवक्ता रामहरि शर्मा काफ्लेले प्रहरीले पेस गरेको मिसिलको अध्ययन भइरहेको जानकारी दिए। मिसिलका आधारमा अभियोगपत्र तयार पार्दै दुवै जनालाई प्रतिवादी बनाएर बिहीबार जिल्ला अदालत मोरङमा जबरजस्ती करणी मुद्दा दर्ता गरिने उनले बताए। प्रहरीले बुझाएको मिसिलको अध्ययन भइरहेको छ, काफ्लेले भने, दुवै जनाविरुद्ध बिहीबार अदालतमा मुद्दा दर्ता हुन्छ। राउत र सुवेदी राष्ट्रिय खेलकुद परिषद् (राखेप)बाट स्थायी नियुक्ति पाएका करातेका प्रशिक्षक हुन्। २०५२ सालमा करारमा प्रशिक्षक नियुक्त गरिएका दुवै जनाले २०६१ सालदेखि स्थायी प्रशिक्षकको नियुक्ति पाएका थिए। सुवेदी छात्रा अध्ययनरत कलेजका अनुशासन इन्चार्ज पनि हुन्। कलेजको अनुशासन विभागका प्रमुख सुवेदीमाथि छात्रालाई पटकपटक बलात्कार गरेको आरोप छ। प्रहरीमा छात्राले दिएको किटानी जाहेरीमा गत जेठ अन्तिम साता भने राउत र सुवेदीले विराटनगरको एउटा होटलमा सामूहिक बलात्कार गरेको उल्लेख छ। भिडियो बनाएर बार्गेनिङसमेत गरिएको दाबी गर्दै छात्राले जाहेरी दिएकी हुन्। अनुसन्धानका क्रममा प्रहरीले बलात्कारसँग सम्बन्धित भिडियो भने फेला पारेन। यद्यपि प्रहरीको अनुसन्धानले पनि दुवै जनाले सामूहिक बलात्कार गरेको निस्कर्ष निकालेको छ। सामूहिक बलात्कारको पुष्टि भएको भन्दै प्रहरीले राउत र सुवेदीविरुद्ध मुद्दा चलाउनुपर्ने रायसहितको प्रतिवेदन वकिल कार्यालयमा बुझाएको हो। तर अनुसन्धानका क्रममा इन्कारी बयान दिएपछि प्रहरीले उनीहरुको पोलीग्राफ जाँच गरेको थियो। पोलीग्राम परीक्षणको रिपोर्ट भने पोजिटिभ आएको प्रहरी स्रोतले बतायो। कुनै मुद्दाको अनुसन्धानमा जटिलता आएमा घटनाको वास्तविकता पत्ता लगाउन प्रहरीले अभियुक्तको पोलिग्राम जाँच गर्ने गरेको छ। प्रहरीले पोलिग्राफको रिपोर्टसहितको मिसिल वकिल कार्यालयमा बुझाएको हो। अपराध अनुसन्धानका क्रममा प्रहरीले गरेको पोलीग्राफ जाँचलाई अदालतले प्रमाणको रुपमा भने ग्रहण गर्दैन। सर्वोच्च अदालतले २०७८ साउन २८ गते पोलिग्राफ जाँच प्रतिवेदनले मुद्दामा कसुर ठहर गर्न उपयोगी हुने प्रमाणको स्थान ग्रहण गर्न नमिल्ने नजिर स्थापित गरेको थियो। घटनाका सम्बन्धलाई लिएर पीडित पक्ष भने सशंकित बनेको छ। पहुँचका भरमा पीडकले उन्मुक्ति पाउने अवस्था आउनसक्ने गुनासो पीडित छात्राका एक आफन्तले गरेका छन्। मुद्दा फिर्ता लिनका लागि विभिन्न ठाउँबाट दबाब आएको थियो। दबाब दिनेहरु राजनैतिक, व्यावसायिक र सामाजिक क्षेत्रका अगुवाहरु हुन्, उनले भने, मुद्दा फिर्ता लिन आर्थिकदेखि लिएर विभिन्न प्रलोभन पनि देखाइयो। तर हामी पीडितले न्याय पाउनुपर्छ भन्ने कुरामा अडिग छौं। पीडितलाई न्याय दिन सहयोग गर्नुपर्नेमा अनेक दबाब दिएर र प्रलोभन देखाएर थप पीडित बनाउने काम भएको गुनासो उनले पोखे। पीडकको पहुँच माथिल्लो निकायसम्म छ। उनीहरुको पक्षमा आएको दबाबले मुद्दालाई असर पर्नसक्ने देखिन्छ, उनी भन्छन्, सामूहिक बलात्कार गरेर एउटी चेलीको अस्मिता लुटिएको छ। जसरी पनि पीडितले न्याय पाउनुपर्छ। बलात्कार आरोपमा पक्राउ परेकामध्ये सुवेदीले ग्रामथानको एउटा विद्यालयमा समेत करातेको प्रशिक्षण दिँदै आएका थिए। विराटनगरस्थित होटलमा समेत लगानी रहेका राउत जग्गाको कारोबार पनि गर्छन्। त्यसबाहेक विभिन्न सामाजिक संघ संस्थामा उनको आबद्धता छन्।"
पौडी खेल्ने क्रममा डुबेर एक युवकको मृत्यु,झापा : झापामा पौडी खेल्ने क्रममा डुबेर एक युवकको मृत्यु भएको छ। मृत्यु हुनेमा शिवसत्ताक्षी नगरपालिका१० स्थित दोमुखा निवासी २४ वर्षीय शिव जोगी रहेको प्रहरी कार्यालय झापाका डीएसपी वसन्त पाठकले जानकारी दिए। प्रहरीका अनुसार बुधवार दिउँसो पौने १२ बजे शिवसत्ताक्षी१० स्थित कनकाई सिचाई आयोजनाको नहरमा जोगीसहित अन्य दुई साथीहरू पौडी खेल्न गएका थिए। अन्य साथीहरूभन्दा पहिला नहरमा पौडी खेल्न पसेको र पौडी खेल्ने क्रममा पानीमा डुबेर बेपता भएको भनि साथीहरूले नै तत्काल छरछिमेक र प्रहरीलाई खबर गरेका थिए। तत्काल घटनास्थल पुगेका इलाका प्रहरी कार्यालय झिलझिले र अस्थायी प्रहरी पोस्ट माइधारबाट खटिएका प्रहरी टोली उनको खोजतलास गर्ने क्रममा अन्दाजी डेढ किलोमिटर दक्षिणमा नहरको जालीमा मृत अवस्थामा फेला परेको प्रहरीले जनाएको छ। घटना बारेमा प्रहरीले थप अनुसन्धान अघि बढाएको छ।
"बञ्चरेडाँडामा तनाव, फोहोर फाल्न अवरोध गर्ने पक्राउ","काठमाडौं : बञ्चरेडाँडामा फोहोर व्यवस्थापनका क्रममा प्रहरी र स्थानीयबीच झडप भएको छ। स्थानीयको विरोधका बीच प्रहरीले स्कर्टिङ गरेर फोहोरको गाडी लैजान खोज्दा झडप भएको हो। सो क्रममा नुवाकोट प्रहरीले स्थानीय एक जनालाई नियन्त्रणमा लिएको छ। प्रहरी प्रवक्ता रुपक खड्काका अनुसार एक जनालाई नियन्त्रणमा लिइएको हो। पक्राउ पर्नेमा दिपेश कार्की रहेका खड्काले जानकारी दिए। जबरजस्ती फोहोर बन्चरेडाँडामा फाल्न थालेपछि स्थानीयले विरोध गर्दै आएका छन्। बञ्चरेडाँडामा फोहोर बोकेको गाडीमाथि तोडफोड, प्रहरीद्वारा अश्रुग्यास प्रहार बञ्चरेडाँडामा अझै अवरोध बञ्चरेडाँडा ल्याण्डफिल साइटमा खसालियो १५३ ट्रक फोहोर बञ्चरेडाँडामा शनिबार २ हजार तीन सय मेट्रिक टन फोहोर व्यवस्थापन, सफा हुँदै महानगरका सडक काठमाडौंको फोहोरलाई पछ्याउँदै सिसडोल र बञ्चरेडाँडा पुग्दा (फोटो फिचर) भदौ १ देखि बञ्चरेडाँडामा फोहोर फाल्न नदिने स्थानीयको घोषणा बैतडीमा बञ्चरोले हानेर छोराले गरे बाबुको हत्या बञ्चरेडाँडामा फोहोर बोकेर गएका १७ गाडीमा तोडफोड बञ्चरेडाँडा पीडितद्वारा आन्दोलन स्थगित गर्ने घोषणा"
अंश विवादमा भाइबुहारीमाथि एसीड आक्रमण,"दाङ : कर्णाली प्रदेशको सल्यान जिल्लामा भाइभाइबीच जग्गा बाँडफाँडको विषयमा विवाद हुँदा एसीड आक्रमण भएको छ। विवादपछि दाइले भाइबुहारीमाथि एसीड आक्रमण गरेका हुन्। जग्गाको भागबण्डा विवाद नमिलेपछि सल्यानको दार्मा गाउँपालिका वडा३ चम्पुटाकुराका हिलालाल रावत (हिरु)ले आफ्नै सहोदर भाइ बुहारीमाथि एसीड प्रहार गरेका हुन्। जिल्ला प्रहरी कार्यालय सल्यानका अनुसार ६६ वर्षीय हिरालालले एसीड प्रहार गर्दा भाइ बुहारीसहित तीन जना घाइते भएका छन्। प्रहरीका अनुसार भिमबहादुर रावत, उनकी श्रीमती र भिमबहादुरको घरमा सामान पुर्याउन आएका एक जना घाइते भएका छन्। भिमबहादुर दम्पती काम सकेर बेलुका घर फर्किएपछि दाइले उनीहरुमाथि एसीड प्रहार गरेको जिल्ला प्रहरी कार्यलयका प्रहरी प्रमुख सुमित खड्काले बताए। 'पहिल्यैदेखिको विवाद रहेछ। जग्गाको कुराले पटकपटक झगडासमेत हुने गरेको खुल्न आएको छ,' अन्नपूर्णसँग खड्काले भने, 'जग्गा भागवण्डा गर्ने कुरा नमिलेपछि रिस पोख्नकै लागि एसीड प्रहार गरेको भन्ने छ। के कसरी भयो भन्ने कुरामा हामी अनुसन्धान गर्दैछौं। अनुसन्धान भयो भने थप कारणहरु पनि थाहा होला। उनका अनुसार पहाडी क्षेत्रमा खोटो संकलनको काम धेरै हुने भएकाले खोटो संकलन गर्दा एसीडको प्रयोग हुने गर्छ। सोही प्रयोजनका लागि पहाडी क्षेत्रमा स्थानीयहरुले एसीड राख्ने गर्छन्। 'खोटो संकलन गर्न, भण्डारण गर्नका लागि एसीडको प्रयोग हुने रहेछ। खोटोको काम गर्नेहरुले एसीड राख्ने गरेको हामीले पायौं,' उनले भने, तर यहाँ एसीडको दुरुपयोग भयो,' खड्काले भेन। बुबाआमाको नाममा रहेको जग्गालाई हापकित्ता गर्दा कुरा नमिलेपछि परिवारमा विवाद सिर्जना भएको पूर्व वडा अध्यक्ष स्थानीय सेतुराम रोकायले जानकारी दिए। रोकायले व्यवसाय र जग्गाकै कारणले दाइले भाइबुहारीमाथि एसीड प्रहार गरेको देखिएको छ। स्थानीय रोकायका अनुसार उनीहरुको बुबाआमाको नाममा ८ रोपनी जग्गा दर्ता छ। उक्त जग्गा सडक छेउँमा रहेको र सोही जग्गाको हापकित्ताको विषयमा दाजुभाइबीच कुरा नमिल्दा विवाद भएको हो। दाइ हिरालालको कस्मेटिक पसल छ। भाइको कपडा पसल छ। घटना हुनुभन्दा ५ दिन अघिदेखि हिरालालले लगातार मादक पदार्थ सेवन गरेको स्थानीयको भनाइ छ। हिरालाल ५ भाइमध्ये जेठा हुन्। माइलाको मृत्यु भइसकेको छ। एसीड प्रहार भइ घाइते भएका भिमबहादुर साइँला हुन्।"
बर्दियाको पाटेबाघ सल्यानबाट नियन्त्रण,"गुलरिया : बर्दिया राष्ट्रिय निकुञ्जको चेपाङ मध्यवर्ती क्षेत्र अन्र्तगत सुर्खेतको भेरीगंगा नगरपालिका वडा नम्वर ५ गेरुवनीस्थित शक्ति मध्यवर्ती सामुदायिक बनको आक्रामक पाटेबाघलाई बर्दिया राष्ट्रिय निकुञ्जको टोलीले नियन्त्रणमा लिएको छ। निकुञ्ज कर्मचारी, निकुञ्ज सुरक्षार्थ तैनाथ नेपाली सेना, स्थानीय मध्यवर्ती उपभोक्ता समितिलगायत राष्ट्रिय प्रकृति संरक्षण कोष बर्दियाको टोलीले सल्यानको कालीमाटी गाउँपालिका वडा नम्बर७ स्थित स्वामीबास बनक्षेत्रबाट समस्याग्रस्त बाघलाई नियन्त्रणमा लिइएको हो। बन क्षेत्रमा स्वचालित क्यामेरामार्फत् बाघलाई अनुगमन गरी डार्टमार्फत् लठ्याएर नियन्त्रणमा लिइएको बर्दिया राष्ट्रिय निकुञ्जका प्रमुख संरक्षण अधिकृत विष्णुप्रसाद श्रेष्ठले बताए। समातिएको बाघलाई बाँके राष्ट्रिय निकुञ्जको खैरीपोष्ट नजिकै खोरमा राख्न पठाएको उनले बताए। नियन्त्रणमा लिइएको बाघ १२ वर्षको पोथी हो। सुर्खेतको भेरीगंगा निवासी ४६ वर्षीय रामबहादुर चन्द र ६७ वर्षीय कवि वलीको साउन २९ गते शक्ति सामुदायिक बनममा घाँस संकलन गर्न एका बेला बाघको आक्रमणमा परी मृत्यु भएको थियो। मानवीय आक्रमणको घटनापश्चात् निकुञ्जले क्यामरा जडान गरी अनुगमनगर्दै आएको हो। अधिकृत श्रेष्ठले भने नियन्त्रणमा लिएको बाघ बुढो रहेको, स्वास्थ्यमा समस्या र दाँत तथा नंग्रा भाँचिएको अवस्थामा छ । निकुञ्जले हाल सम्म ७ वटा समस्याग्रस्त पाटेबाघलाई नियन्त्रणमा लिएको छ। जसमध्ये ३ वटा बर्दिया राष्ट्रिय निकुञ्जको खोरमा, २ वटा बाँके राष्ट्रिय निकुञ्जको खोरमा र एउटा काठमाडौंस्थित सदर चिडियाखानामा पठाएइएको छ। नियन्त्रित बाघमध्ये बाँके पठाइएको एउटा बाघ खोरबाट भागेको र बर्दियामा राखिएको बुढोबाघ कालगतिले मरेको श्रेष्ठले प्रष्ट्याए।"
"मेची भन्सारबाट निस्किएको दुई वटा ट्रक नियन्त्रणमा, राजश्व छलेको आशंका","झापा : मेची भन्सार कार्यालय काँकडभिट्टाबाट निस्किएको दुई वटा फुलबडी ट्रक सशस्त्र प्रहरीले बिर्तामोडबाट नियन्त्रणमा लिएको छ। सशस्त्र प्रहरी बल नेपाल नम्बर २ गण झापा र सशस्त्र प्रहरी बेस क्याम्प शनिश्चरेको संयुक्त टोलीले लत्ताकपडासहित अन्य सरसामान लोड भएको ट्रक नियन्त्रणमा लिएको हो। राजश्व अनुसन्धान विभागको आदेशपछि सशस्त्र प्रहरी बल नेपालले सशस्त्र प्रहरी बल नेपाल नम्बर १ बाहिनी मुख्यालय सुनसरीलाई निर्देशन दिएपछि झापाको टोलीले मंगलवार राति साढे ८ बजे बिर्तामोड५ स्थित पाथीभरा टोल नजिकै सटर भएको खाली गोदाममा सरसामान अनलोड गरिरहेको अवस्थामा ना४ख २०८५ र प्र१०१००१ख ३५७७ नम्बरको फुलबडी दुई वटा ट्रक नियन्त्रणमा लिएको हो। हेड क्वाटरको आदेशमा दुई वटा ट्रक नियन्त्रणमा लिएको बताउँदै नेपालले सशस्त्र प्रहरी बल नेपाल नम्बर १ बाहिनी मुख्यालय सुनसरीका डीआइजी कमल गिरीले भने, सामानसहित भन्सार तिरेको प्रज्ञापन पत्र चालकसँग भेटियो, माथिबाटै निर्देशन आएकाले नियन्त्रणमा लिएको दुई वटै ट्रक राजश्व अनुसन्धान विभाग पठाइसकेका छौं। सशस्त्रले नियन्त्रणमा मात्र लियो, ट्रकसहितको सरसामानको थप अनुसन्धान राजश्व अनुसन्धान विभागले गर्छ, अहिले अरू केही भन्न मिल्दैन, उनले भने। ट्रक र ट्रकमा भएको सामान कसको हो भन्नेबारे उनले खुलाउन चाहेन। यता कर्मचारी स्रोतका अनुसार मेची भन्सार कार्यालयमा कर्मचारीको सेटिङमा व्यापक राजश्व चुहावट भई ट्रकका ट्रक सरसामान गइरहेको सूचना राजश्व अनुसन्धान विभागमा प्राप्त भयो। विभागले तत्काल यसतर्फ एक्सन लियो। विभागले ७ देखि १० वटा ट्रकले राजश्व छलेको सूचना पायो। सोमबार मेची भन्सार कार्यालयबाट निस्किएको ५ वटा ट्रकमध्ये तीन वटा ट्रक सशस्त्र प्रहरीले मधेस प्रदेशबाट नियन्त्रणमा लिएको छ। दुई वटा ट्रकको खोजी जारी छ। मङ्गलवार बेलुका साढे ७ बजे मेची भन्सारबाट निस्किएको दुई वटा ट्रक पनि त्यही सूचनाको आधारमा सशस्त्रले नियन्त्रणमा लिएको स्रोतको भनाइ छ। हेट क्वाटरबाट आदेश आएसँगै दिउँसो देखि नै मेची भन्सार आसपास सादा पोसाकमा सशस्त्र परिचालन गरिएको थियो। ट्रक निस्किएपछि बाटोमा कतै रोक्ने आधार सशस्त्रलाई भएन। अदालतको आदेशपछि जोर सिमल चेकपोस्ट नहुँदा सशस्त्रलाई थप समस्या नै भयो। त्यसपछि सशस्त्रले ट्रकमाथि निगरानी राखेर बिर्तामोडमा सरसामान झार्दै गरेको अवस्थामा नियन्त्रणमा लियो। स्रोतले भन्यो, चालकसँग प्रज्ञापन पत्र भेटियो, दुई वटा ट्रकको एउटै प्रज्ञापन पत्र, एउटै एजेन्टले बनाएको रहेछ। ट्रकको सामान अनुसार प्रज्ञापन पत्र हेर्दा २० प्रतिशत पनि राजश्व तिरेको देखिँदैन, यसमा ठुलो राजश्व चुहावट भएको आशंका गरिएको छ, उनले थपे । मेची भन्सारका कर्मचारी र एजेन्टको सेटिङमा हुने राजश्व चुहावटको घटना यो मात्र नभई यसभन्दा अघि पनि यस्ता घटना घटिसकेको छ। सशस्त्र मेची भन्सारबाटै निस्किएको तीन वटा पिक अप गाडी नक्कली प्रज्ञापन पत्रसहित नियन्त्रणमा लिएको थियो। गत जेठ २२ गते राति १२ बजे मेची भन्सारभित्रै पार्किङ शुल्कसमेत तिरेर भन्सारकै गेटबाट जाँच पास भई निस्किएका रक्त चन्दनको बिरुवा र आलु बोकेका तीन वटा भारतीय मालवाहक ट्रक सशस्त्रले जोरसिमलमा चेक पोस्टमा नियन्त्रणमा लिएको थियो। लालिगुँरास फर्मले प्रज्ञापन पत्र नक्कली बनाएर कर छली गर्ने खोजेको आशङ्कामा सशस्त्रले डब्लुबी ३७ वि ७३८३, एनएल ०१ जी ९९५२ र डब्लुबी १९ जे ७९२० ट्रकहरू नियन्त्रणमा लिएर राजस्व अनुसन्धान कार्यालय इटहरी बुझायो। राजश्वले सामानको प्रज्ञापन पत्र नक्कली भएको पुष्टि गरेपछि घटना सतहमा आएको हो।"
"जलप लगाएको कपडा गलाउँदा एक किलो सुन निस्कियो, चार जना पक्राउ",काठमाडौं : फ्लाई दुबईको उडानबाट काठमाडौं आएका एक जना सुनसहित पक्राउ परेका छन्। सिन्धुपाल्चोक भोटेकोशी गाउँपालिकाका २४ वर्षीय सोमबहादुर विक भित्री वस्त्रमा लुकाएर ल्याएको सुनसहित पक्राउ परेका हुन्। विमानस्थल प्रहरीले सुनको जलप लगाएको एक किलो कपडा बरामद गेर पनि गलाउँदा ४१८ ग्राम निस्किएको प्रहरीले जनाएको छ। त्यस्तै सोही उडानबाट आएका रिवाज गजमेर पनि पक्राउ परेका छन्। एक किलो ७ सय ग्राम सुनको जलपसहितको कपडासहित उनी पक्राउ परेका हुन्। सुनलाई पग्लाउँदा ५५४ ग्राम सुन निस्किएको प्रहरीले जनाएको छ। सोही घटनामा संलग्न रहेको भन्दै प्रहरीले सिन्धुलीका सागर न्यौपाने र धनबहादुर विकलाई समेत प्रहरीले पक्राउ गरेको छ।
नयाँ बानेश्वरबाट मोटरसाइकल चोरी गर्ने पक्राउ,"काठमाडौं : ट्राफिक प्रहरीले मोटरसाइकल चोरी गर्ने एक जनालाई पक्राउ गरेको छ। काठमाडौं उपत्यका ट्राफिक प्रहरी कार्यालयबाट सादा पोशाकमा खटिएको ट्राफिक प्रहरीले काठमाडौँ सिफलका रमोद ठाकुर लोहारको गत वैशाख २६ गते नयाँ बानेश्वरबाट मोटरसाइकल चोरी गर्ने पोखराका २४ वर्षीय अमर सुनारलाई आज पक्राउ गरेको हो। कार्यालयका प्रवक्ता, प्रहरी वरिष्ठ उपरीक्षक राजेन्द्रप्रसाद भट्टले कालो रङको पल्सर मोटरसाइकलको वास्तविक नम्बरप्लेट परिवर्तन गरी चलाउँदै गरेको अवस्थामा सुनारलाई पकनाजोलबाट पक्राउ गरिएको जानकारी दिए। पक्राउ सुनारले वास्तविक नम्बर बागमती प्रदेश ०२०१५ प ८२१८ नम्बरलाई परिवर्तन गरी प्रदेश ०२०२० प ३९६८ नम्बर बनाएर चलाएको फेला परेको प्रवक्ता भट्टले बताए। ट्राफिक प्रहरीले पक्राउ परेका सुनारलाई आवश्यक अनुसन्धान एवं कारबाहीका लागि प्रहरी वृत्त नयाँ बानेश्वर पठाएको छ।"
"दार्चुलाको उल्लानीमा जिप दुर्घटना, पाँच जनाको मृत्यु",दार्चुला : दार्चुलाको शैल्यशिखर नगरपालिका६ उल्लानी भन्ने ठाउँमा जिप दुर्घटना हुँदा पाँच जनाको मृत्यु भएको छ। से१ज ५५१ नम्बरको जिप दुर्घटना हुँदा चार जना पुरुष र एक जना महिलाको मृत्यु भएको प्रहरीले जनाएको छ। शैल्यशिखर गाउँपालिका वडा६ का सचीव मनोहर धामीका अनुसार जिपमा कति जना यात्रु थिए भन्ने कुरा खुलेको छैन। विस्तृत विवरणसमेत आउन नसकेको उनको भनाइ छ। इलाका प्रहरी कार्यालय गोकुलेश्वरबाट प्रहरी घटनास्थल पुगेको उनले बताए।
"लमजुङको घनपोखरामा जीप दुर्घटना, १० जनाको अवस्था गम्भीर",बेसीसहर : लमजुङको मर्स्याङ्दी गाउँपालिका२ घनपोखरामा बुधबार दिउँसो जीप दुर्घटना हुँदा १५ जना घाइते भएका छन्। तीमध्ये १० जनाको अवस्था गम्भीर रहेको प्रहरीले जनाएको छ। बेसीसहरदेखि घनपोखरा जाँदै गरेको ग१ज ७४१७ नम्बरको जीप घनपोखराको भाचेस्थित सडकबाट २० मिटर तल खसेको थियो। घाइतेको प्रहरी र स्थानीय मिलेर उद्धार गरेको स्थानीय राम गुरूङले बताए। घाइतेलाई ४ वटा जिपमा उद्धार गरी लमजुङ जिल्ला अस्पताल पठाइएको छ। घाइते सबै स्थानीय रहे पनि नाम थर खुल्न सकेको छैन।
घर पोत्ने माटो लिन गएकी महिला धानखेतमा मृत फेला,विराटनगर : घर पोत्ने माटो लिन गएकी एक महिला मोरङको जहदा गाउँपालिका१ बुधनगरस्थित धानखेतमा बुधबार दिउँसो मृत अवस्थामा फेला परेकी छन्। मोटरबाट तानेर धानखेतमा जमाइएको पानीमा जहदा१ की अन्दाजी ३८३९ वर्षीया दुर्गादेवी राजवंशीको शव फेला परेको हो। आफ्नै घर लिपपोत गर्ने माटो लिनलाई भन्दै उनी बिहान ११ बजेतिर घरबाट निस्किएको प्रहरीको प्रारम्भिक अनुसन्धानबाट खुलेको छ। जहदा१ बुधनगरका शिवराम यादवको धानखेतमा उनी मृत फेला परेकी हुन्। घटनास्थल मृतकको घरबाट लगभग ५ मिनेटजतिको पैदल दूरीमा छ। मोरङ प्रहरीका प्रवक्ता डीएसपी दीपक श्रेष्ठले धानखेतमा पटाएको पानीमा घोप्टो परेको अवस्थामा महिलाको शव फेला परेको जानकारी दिए। उनका अनुसार घाँस काट्न गएका महिलाहरुले मृत अवस्थामा देखेपछि प्रहरीलाई घटनाको जानकारी दिएका हुन्। शव पोस्टमार्टमका लागि विराटनगरको कोसी अस्पताल ल्याइएको छ। इलाका प्रहरी कार्यालय रानीका प्रहरी निरीक्षक महेन्द्र दर्नाल नेतृत्वको टोलीले घटनाको अनुसन्धान सुरु गरेको छ। यद्यपि महिलाको मृत्युको कारण खुल्न बाँकी रहेको प्रहरीले जनाएको छ।
दार्चुला जिप दुर्घटना : मृतकको पहिचान खुल्यो,"दार्चुला : दार्चुलामा जीप दुर्घटना हुँदा पाँच जनाको घटनास्थलमै मृत्यु भएको छ। दुर्घटना ९ जना घाइते भएका छन्। शैल्यशिखर नगरपालिका६ उल्लानीमा गोकुलेश्वरबाट जिल्ला सदरमुकाम खलंगा जाँदै गरेको जीप दुर्घटना भएको प्रहरीले जनाएको छ। प्रहरीका अनुसार से१ज ५५१ नम्बरको जीप सडकबाट करिब २५० मिटर तल खसेको थियो। मृत्यु हुनेमा बझाङ बुङल नगरपालिका वडा नम्बर ८ का पुने बोहरा, उज्वल बोहरा, हिक्मत जागरी, भान बोहरा र दम्फा देवी बोहरा छन्। त्यस्तै घाइते हुनेमा मालिकार्जुन गाउँपालिका वडा३ बस्ने वर्ष ५० कि गोमती धामी, रुपा धामी, सुमन सिंह धामी, रमेश लोहार, वडा६ का रेवती धामी, बैतडी डिलासैनी गाउँपालिका वडा३ का प्रदिप राना, बुङगल नगरपालिका८ का धनबहादुर जागरी तथा महाकाली नगरपालिका वडा७ का दिलाराम कोली रहेको जिल्ला प्रहरी कार्यालय दार्चुलाका प्रहरी निरीक्षक एवं सूचना अधिकारी जगत मगरले बताए। उनीहरुको गोकुलेश्वर अस्पतालमा उपचार भइरहेको छ।"
निजी जमिनमा हराभरा वन,"विराटनगर : मोरङको ग्रामथान गाउँपालिका२ का किसान दीपक माझीले दुई बिघा निजी जमिनमा टीक प्रजातिका विरुवा लगाए । ५ वर्षअघि लगाएका दुई हजार विरुवा हुर्किएर रुखमा परिणत भइसकेका छन् । दुई बिघा जमिनमा अहिले हराभरा वन देख्न पाइन्छ । माझीले हुर्काएको वन अहिले सबैका लागि उदाहरणीय बनेको छ । ५ वर्षअघि रोपेको विरुवा अहिले ठूला भइसके । अबको ५ वर्षमा मज्जाले आम्दानी लिन सकिन्छ, उनले भने, जग्गा खाली छाड्न मन लागेन । वन हुर्काएर खाली जमिनको सदुपयोग गरें । खाली छाडिएको निजी जमिनबाट आम्दानी लिने एउटा माध्यम निजी वन पनि भएको माझीको बुझाइ छ । ग्रामथान२ का तेतरलाल माझी निजी जमिनमा वन लगाउन सबैलाई प्रोत्साहित गर्छन् । तीन वर्षअघि १८ कट्ठा क्षेत्रफलमा लगाएका एक हजार टीकका विरुवा हुर्किंदै छन् । उनी बिहानबेलुका गोडमेल र स्याहारचाकरमा व्यस्त हुन्छन् । हरियाली वनभित्र तरकारी खेती गरेर आम्दानी पनि लिन्छन् । ग्रामथान२ का तेतरलाल माझीले लगाएको निजी वनको अनुगमन गर्दै सहायक वन अधिकृत प्रमेश्वर पासवान । ग्रामथान२ कै चन्द्रबहादुर राणाले ६ वर्षअघि एक बिघामा टीकका विरुवा लगाए । दूरी कायम गरेर एक हजार विरुवा लगाएका उनको अब त्यसबाट आम्दानी लिने समय धेरै टाढा छैन । निजी जमिनमा लगाएका विरुवा बढेर हराभरा भएको छ । यसबाट म निक्कै सन्तुष्ट छु, उनले भने, फुर्सदको समय यसकै गोडमेलमा खर्चिन्छु । मिहीनेत अनुसार फल पाउनेमा आशावादी छु । मोरङकै बूढीगंगा गाउँपालिका६ का रामकुमार चौधरीले चार बिघामा ६ वर्षअघि मसलाका विरुवा रोपे । चार हजार विरुवा लगाएकोमा सबै हुर्काउन सकिएन । तर हुर्किएका रुखले हराभरा बनाउँदा निक्कै खुसी लाग्छ, उनी भन्छन्, वनभित्रको घाँसले भैँसी र राँगा पनि पाल्न पाइएको छ । बालीनाली लगाएर उत्पादन पनि लिने गरेको छु । दीपक, तेतरलाल, चन्द्रबहादुर र रामकुमारजस्ता मोरङका धेरै किसान अहिले निजी वनतिर आकर्षित भएका छन् । कृषकले निजी जमिनको सदुपयोग गर्दै लगाएको वन निक्कै लोभलाग्दो बन्दै गएका छन् । कतिपयका निजी जमिनमा वन हुर्किदैं छन् । कतिपय किसानले बेचेर आम्दानी लिन थालिसके । प्राविधिक एवं वन विज्ञको सुझाव अनुसार एक बिघा क्षेत्रफलमा दूरी कायम गरेर एक हजारसम्म विरुवा लगाउने गरिएको किसानले बताए । कृषकलाई प्रोत्साहित गर्दै निजी वन विस्तारका लागि डिभिजन वन कार्यालय मोरङले निजी वन उत्पादकत्व प्रवद्र्धन तथा कृषिवन प्रणाली विकास कार्यक्रम सञ्चालन गरेको छ । कार्यक्रममार्फत निजी जमिनमा वन लगाउन किसानलाई अनुदान दिने गरिएको सब डिभिजन वन कार्यालय विराटनगरका प्रमुख प्रमेश्वर पासवानले जानकारी दिए । उनका अनुसार रुखका हाँगा काटछाँट, मलजल, गोडेमल र सिँचाईका लागि कृषकलाई अनुदान दिने गरिएको हो । त्यसअन्तर्गत गत आर्थिक वर्ष २०७८०७९ मा ३३ जना कृषकलाई १५ लाख रूपैयाँ प्रदान गरिएको उनले बताए । सहायक वन अधिकृत पासवानका अनुसार कृषिवन प्रणाली प्रवद्र्धनका लागि एउटै जमिनमा रुख र कृषि बाली सँगसँगै लगाउने नौ जना किसानलाई १५ लाख दिइएको छ । अनुदानको व्यवस्था गरिएपछि कृषकको आकर्षण बढ्दा निजी वन फस्टाउन थालेको उनको भनाइ छ । कृषकले धमाधम दर्ता गरेर निजी जमिनमा वन लगाउन थालेका छन् । मोरङमा हालसम्म छ सय ३८ वटा निजी वन दर्ता भइसकेका छन् । सबैभन्दा धेरै विराटनगर महानगरपालिकामा एक सय तीन र थोरै कटहरी गाउँपालिकामा नौवटा निजी वन छन् । दर्ता भएका निजी वनमा नौ लाखभन्दा धेरै विरुवा हुर्किरहेको उनले बताए । मोरङको बूढीगंगा७ का वीरनारायण चौधरीले निजी जमिनमा लगाएको वन। मोरङमा काठको ८० प्रतिशत माग निजी वनले धान्न थालेको छ, पासवानले भने, वार्षिक न्यूनतम दुई लाख ८० हजार क्यूफिटसम्म काठ उत्पादन हुन थालेको छ । काठको मागसमेत बढेको अवस्थामा निजी वनबाट सहयोग पुगिरहेको उनी बताउँछन् । पछिल्लो समय निजी वनतर्फ आकर्षण बढ्दा खाली एवं बाँझो जग्गा, खोला किनार, ऐलानी तथा निजी जमिन वनका कारण हराभरा भएको उनको भनाइ छ । कटान भएका स्थानमा पुनः विरुवा लगाउने गरिएको छ । वन कार्यालयले नर्सरीमार्फत किसानका लागि विरुवासमेत निःशुल्क उपलब्ध गराउँछ । मोरङमा वन कार्यालयका १९ वटा नर्सरी छन् । डेढ बिघाभन्दा बढी जमिनमा वन लगाउने किसानलाई वन कार्यालय आफैँले विरुवा ढुवानी गरिदिने उनले बताए । पासवानका अनुसार आर्थिक वर्ष २०७८०७९ मा निजी वनका लागि कृषकलाई १० लाखभन्दा बढी विरुवा वितरण गरियो । सिसौ, टीक, मसला, मलेसियन सखुवा, क्रस महँगोनी, कदमलगायत २२ प्रजातिका विरुवा किसानलाई उपलब्ध गराइएको उनले बताए । वन लगाएको जमिनमा अन्य कृषि बालीसमेत लगाउन सकिने पासवानको भनाइ छ । उनका अनुसार किसानले पानी नजमाएर गरिने खेती (धानबाहेक) गरेर तोरी, तरकारी, अदुवा, दाल लगायत उत्पादन गर्छन् । वनभित्र उत्पादन हुने घाँसले पशुपालनलाई समेत मद्धत गरिरहेको उनी बताउँछन् । वन ऐन, २०७६ ले कुनै व्यक्तिको हक पुग्ने निजी जग्गामा हुर्काइएको वा संरक्षण गरिएको वनलाई निजी भनेर परिभाषित गरेको छ । मोरङमा ४५ हजार पाँच सय ४० हेक्टर अर्थात कूल भूभागको २५ प्रतिशत वन क्षेत्रले ओगटेको छ । जसमा छ सय ६६ दशमलव ६४ हेक्टर अर्थात नौ सय ७० बिघा क्षेत्रफल निजी वनले ओगटेको छ । पासवानका अनुसार एक जना किसानले छ कट्ठादेखि १५ बिघा क्षेत्रफलसम्ममा निजी वन लगाएका छन् । सबैभन्दा धेरै बेलबारी नगरपालिकामा एक सय ३७ हेक्टर र थोरै कटहरी गाउँपालिकामा १० हेक्टर क्षेत्रफलमा निजी वन रहेको उनले बताए । कम्तीमा ३० इन्च गोलाई भएपछि रुखहरु बिक्री हुने गरेको पासवानको भनाइ छ । मसला प्रजातिको रुखबाट ७ वर्षमा आम्दानी लिन सकिन्छ । टीकले १० वर्षसम्ममा आम्दानी दिन थाल्छ, उनले भने, अरु प्राजतिका रुख पनि त्यही पेरिफेरिमा बिक्री योग्य हुन्छन् । ३० इन्चसम्मको एउटा रुखबाट न्यूनतम तीन क्यूफिट काठ उत्पादन हुन्छ । एउटा रुख बिक्री गरेर किसानले न्यूनतम छ सय रूपैयाँसम्म आम्दानी लिने गरेको पासवानको भनाइ छ । डिभिजन वन कार्यालयले आर्थिक वर्ष २०७८०७९ मा निजी वनका रुख खरिदबिक्रीवापत ६९ लाख छ हजार सात सय आठ रूपैयाँ मूल्य अभिवृद्धि कर संकलन गरेको छ । मोरङका स्थानीय तहहरुले सिफारिस शुल्कवापत ८४ लाख ५५ हजार आठ सय रूपैयाँ संकलन गरेका छन् । स्थानीय तहले सिफारिस शुल्कवापत प्रति क्यूफिट औसतमा ३० रूपैयाँ लिने गरेका छन् । फाइदा धेरै, हुर्काउनै चुनौती निजी वनबाट धेरै फाइदा लिन सकिन्छ । आम्दानी बढाउने, कृषकको जीवनस्तर उकास्ने, काठमा आधारित व्यवसाय सञ्चालन र रोजगारीको सिर्जनामा मद्धत पुग्छ । वन लगाएका ठाउँमा रुखको पातपतिंगर कुहिएर माटोको उर्वराशक्ति बढ्ने, चराको आगमन बढ्दा कृषि बालीमा लाग्ने किरालाई चराले खाइदिने, चराले खाइदिँदा बालीमा लाग्ने किरा मार्न किटानासक औषधि प्रयोग गर्न नपर्ने, वातावरण एवं पर्यावरण संरक्षणमा मद्धत पुग्ने, घाँस खेती गर्न एवं कृषि बाली लगाउन सकिने लगायतका धेरै फाइदा पुग्ने वन विज्ञको भनाइ छ । तर आम्दानी र रोजगारीको प्रचुर सम्भावनाका कारण कृषकको रोजाइमा पर्दै गए पनि निजी वन हुर्काउन निक्कै चुनौती छ । विभिन्न प्रकारका किरा तथा रोगको प्रकोपका कारण विरुवा मर्छन् । खुला ठाउँमा हुँदा चौपायाबाट जोगाउन पनि समस्या हुन्छ, सहायक वन अधिकृत पासवानले भने, किरा र रोगको प्रकोपका बारेमा धेरै कृषक जानकार छैनन् । यस विषयमा कृषकलाई सचेत गराउन जरुरी छ । उनका अनुसार किराबाट रुखलाई बचाउन चुनामा किटनासक औषधि मिसाएर भुइँबाट तीन फिट उचाईसम्म लगाउने गरिन्छ । जसका कारण रुखमा आक्रमण गर्ने किरा मर्ने र विरुवा हुर्काउन सकिने उनको भनाइ छ । चुनामा मिसाएर प्रयोग गरिने औषधिले किरा मार्छ, पासवान भन्छन्, त्यसको गन्धका कारण किरा वरपर आउनै सक्दैन । विरुवामा किरा तथा रोगको प्रकोप देखिएमा प्राविधिकले स्थलगत अनुगमन गरेर नियन्त्रणका लागि औषधिको सिफारिस गरिदिने पासवान बताउँछन् । पछिल्लो समय प्रदेश हरित अभियानअन्तर्गत मोरङको दक्षिणी क्षेत्रलाई लक्षित गरेर वृक्षरोपण तीव्र पारिएको जानकारी उनले दिए ।"
सिंहदरबारबाटै सुरु भयो एलपी ग्यास विस्थापन अभियान,काठामाडौं : देशभित्रै स्वदेशी बिजुलीको खपत गराउने र खाना पकाउने ग्यासको विस्थापन गर्ने अभियानको सुरुआत सिंहदरबारबाट भएको छ । चालु आर्थिक वर्षको बजेटको बुँदा नं २५३ मा समावेश गरिएको व्यवस्थाअनुसार नै पहिलो चरणमा सिंदरबारबाट एलपी ग्यासको विस्थापन गर्न थालिएको हो । सोही क्रममा आजदेखि नै अर्थमन्त्रालयको चमेनागृहबाट एलपी ग्यास विस्थापन गरिएको हो । अर्थमन्त्री जनार्दन शर्माले त्यसको सुरुआत गरेका हुन् । खाना पकाउने ग्यासमा मात्रै मुलुकको ठूलो धनराशी बाहिरिएपछि सरकारले आन्तरिक रुपमा बिजुली खपत गराउने लक्ष्यका साथ बजेटमा नै नीतिगत प्रबन्ध गरेको हो । गत साउन महिनाभित्रै सिंहदरबारभित्रका सबै चमेनागृह तथा भोजनगृहहरुबाट एलपी ग्यास विस्थापन गर्ने लक्ष्य राखिए पनि विभिन्न कारणले सम्भव हुन सकेको थिएन । अर्थमन्त्री शर्माले आज अर्थ मन्त्रालयको क्यान्टिनबाट विद्युतीय चुल्होको प्रयोग गरिएको जानकारी दिँदै छिट्टै सबै मन्त्रालय र विभागका क्यान्टिनबाट एलपी ग्यास विस्थापन गर्न आग्रह गरे । उनले मातहतका सबै निकायलाई तत्काल यस प्रक्रियामा सहभागी हुन निर्देशन दिएको अर्थमन्त्रीका जनसम्पर्क सल्लाहकार मनऋषि धितालले जानकारी दिए। सरकारले उपभोक्तालाई पनि विद्युतीय चुल्होको प्रयोग गर्न आग्रह गरिरहेको छ । त्यसका लागि बिजुलीको महशुलमा समेत केही छुट दिएको छ । सकारात्मक हस्तक्षेपका लागि सार्वजनिक निकाय तथा महानगरपालिकाहरुमा अभियान्तमक रुपमा विद्युतीय चुल्होको प्रयोग बढाउँदै लैजाने नीति लिइएको छ । अन्तर्राष्ट्रिय बजारमा इन्धनको मूल्यवृद्धि लगायतका कारण आर्थिक वर्ष २०७८७९ मा झन्डै तीन खर्ब बराबरको पेट्रोलियम पदार्थ आयात भएको छ । त्यसबाट जोगिन पनि विद्युतीय चुल्होको प्रयोग नै उपयुक्त विकल्प रहेको सरकारको बुझाइ छ । अर्थमन्त्री शर्माले पनि नेपालको आन्तरिक ऊर्जा खपत गर्न र बजेटमा गरिएको व्यवस्था कार्यान्वयन गर्न निर्देशन दिएको जनसम्पर्क सल्लाहकार धितालले जानकारी दिए। अधिकांश चमेनागृहले विद्युतीय चुल्होको तयारी गरेको भए पनि बिजुलीको नियमित आपूर्तिको प्रबन्ध गरिदिन आग्रह गरेका छन् । केही प्राविधिक जटिलताका कारण मुलुकको प्रमुख प्रशासनिक केन्द्र सिंहदरबार र आसपासका क्षेत्रमा सहज रुपमा बिजुली प्रवाहमा कहिलेकाहीँ समस्या देखिने गरेको छ । उक्त समस्या समाधानका लागि प्राधिकरणले पहल गरिरहेको र बिना अवरोध विद्युतीय चुल्होको प्रयोग गर्न सक्ने गरी व्यवस्था हुने जनाइएको छ । रासस
बैतडीमा बँदेलका लागि थापेको पासोमा चितुवा पस्यो,बैतडी: बँदेलका लागि थापेको पासोमा चितुवा पसेको छ । दशरथचन्द नगरपालिका ४ बिनासौंमा बँदेलका लागि थापेको पासोमा चितुवा फसेको हो । बुधबार बिहान स्थानीयहरुले चितुवा पासोमा पसेको देखेपछि प्रहरीलाई खबर गरेका थिए । मकै जोगाउन बँदेलका लागि थापेको पासोमा चितुवा फसेको डिभिजन वन कार्यालय बैतडीका प्रमुख भीमबहादुर कडेलले जानकारी दिए । चितुवाको उद्धारका लागि बर्दीया र सुक्लाफाटा राष्ट्रिय निकुञ्जबाट विज्ञ टोली बोलाइएको उनले बताए । यहि साउन १४ गते जिल्लाको मेलौली नगरपालिका २ मा दुम्सीका लागि थापेको पासोमा फसेको चितुवाले आक्रमण गर्दा एकजना घाइते भएका थिए ।
सुदूरपश्चिममा ओल्के पर्व धुमधामका साथ मनाइँदै,"बैतडी : सुदूरपश्चिममा ओल्के पर्व मनाइँदैछ। भाद्र १ गतेका दिन ओल्के पर्व मानाइन्छ। सुदूरपश्चिममा ओल्के पर्वलाई चाँडबाँड भित्रिएको संकेतको रुपमा लिइने गरिन्छ। काँक्रा, पिँडालुका पात तथा हरियो सागपात र मकैलाई देवीदेवताको थानमा चढाउने र आफन्तजनलाई बाढेर खाने चलन पनि रहेको छ। यी खानेकुराका परिकारलाई सगुन र उपहारको रुपमा लिने गरिन्छ। साउनको अन्तिम दिन र भदौको पहिलो दिनमा विशेष महत्वका साथ ओल्के पर्व मनाइने परम्परा रहेको पण्डित गंगादत्त अवस्थीले जानकारी दिए। नयाँ अन्न तथा सागपातलाई देवीदेवताको थानमा चढाउने र आफन्तजनहरुलाई बाढेर खाने चलन रहेको उनले बताए। बारीमा फलेको फल, अन्न तथा सागपात देवी देवातालाई चढाएर मात्रै खानुर्पर्ने मान्यताले नयाँ कृषि उपजलाई देवताको थानमा लगेर चढाइन्छ। ओल्के पर्वपछि लगत्तै तीज, गौरा पर्व, दसैं, तिहार लगायतका चाड आउने भएर यसलाई चाड लागेको संकेत दिने पर्वको रुपमा मनाइने पण्डित अवस्थीले बताए। बुढी पनि हालिंदै ओल्के पर्वकै दिन बुढी हाल्ने पर्व पनि मनाइन्छ। रुख तथा झ्याङलाई काटेर कुनै सार्वजनिक स्थानमा गाड्नुलाई बुढी हालेको भनिन्छ। त्यो गाडेको रुख तथा झ्याङमा भदौ महिनाभर प्रत्येक दिन हाङ्गा बुटाहरु थप्दै असोज एक गतेको दिन पोल्ने गरिन्छ। असोज १ गतेलाई बुढी पोल्ने पर्वको रुपमा मनाउने गरिएको पाटन १० का मानबहादुर बिष्टले बताए। यस अनुष्ठानलाई द्वापरकालीन मथुराकी पुतनाको कथासँग पनि जोडिएको छ। भगवान् श्रीकृष्णलाई पुतनाले विषालु स्तनपान गराएको र श्रीकृष्ण भगवानले पुतनाको स्तन चुसेर मारेपछि पुतनाको भयानक रूप पैदा भएको तथा मरेको लासलाई हटाउन नसकेपछि गोकुलवासीले टुक्राटुक्रा पारेको दिनको सम्झनामा बूढी हाल्ने र असोज १ गतेका दिन पोल्ने चलन रहेको मान्यता छ। यसलाई सिंह सङ्क्रान्ति पनि भनिन्छ। यो पर्व नेपालको सुदूरपश्चिमका साथै भारतको कुमाउँ गढवालतिर पनि मनाइन्छ। ओल्के सक्रान्तीको अवसरमा प्रदेश सरकारले बुधबार सार्वजनिक बिदा दिएको छ।"
प्रतिविम्बमा पृथ्वीनारायण शाह,"गोरखा : तल्लो दरबारका नामले चिनिने गोरखा संग्रहालयमा अब पृथ्वीनारायण शाहसँग साक्षात्कार गर्न पाइने भएको छ । ऐतिहासिक क्षेत्र संरक्षण तथा विकास समितिले तल्लो दरबारको मूलगेटमा नक्कली पृथ्वीनारायण शाहको स्वरुपमा एक व्यक्तिलाई सजाएर उभ्याउनेछ । पृथ्वीनारायण शाहको प्रतिविम्ब बनाएर तल्लो दरबार गेटमा राखिने कार्यको बुधबार शुभारम्भ गरिएको छ । गोरखा सदरमुकाममा प्रभातफेरि गरी संग्रहालय परिसरमा एक औपचारिक कार्यक्रमका बीच नगरपालिकाका मेयर कृष्ण रानाले प्रतिविम्बमा पृथ्वीनारायण शाहको आरम्भ गरिएको हो । कार्यक्रममा मेयर राना, उपमेयर सपना पुन, प्रमुख जिल्ला अधिकारी शंकरहरि आचार्य, समितिका अध्यक्ष सुरेशमान श्रेष्ठ, प्रतिविम्बमा पृथ्वीनारायण शाहका अवधारणाकार पूर्व प्रहरी एसपी राजुबाबु श्रेष्ठलगायतले पृथ्वीनारायण शाहको प्रतिविम्बको महत्वका बारेमा चर्चा गरेका थिए । अबदेखि ऐतिहासिक गोरखा जिल्ला भ्रमणमा आउनेले पृथ्वीनारायण शाहसित फोटो खिचाउन पाउनेछन्, ' अवधारणाकार श्रेष्ठले भने, 'पृथ्वीनारायण शाहसित फोटो खिच्ने स्थानीयले २० रुपैयाँ तिर्नुपर्नेछ । जिल्लाबाहिरका र विदेशी पर्यटकले ५० रुपैयाँ तिर्नुपर्नेछ ।' समूहमा तस्बिर खिच्नेले एकसय रुपैयाँ र पृथ्वीनारायण शाहको पोशाकमा तस्बिर खिचाउनेले तीनसय रुपैयाँ तिर्नुपर्ने व्यवस्था गरिएको उनले बताए । पृथ्वीनारायण शाहसित कालु पाण्डेको प्रतिविम्ब पनि राखिने छ । साथै पृथ्वीनारायण शाहको पोशाक लगाएर घोडा चढेर बजार परिक्रमा गर्न पनि पाइने भएको छ । गोरखा नेपाल एकीकरणका नायक पृथ्वीनारायण शाह जन्मेको ठाउँ हो । माझकोटस्थित माथिल्लो दरबार पृथ्वीनारायण शाह जन्मेको दरबार हो भने तल्लो दरबार राजा राजेन्द्रका लागि बनाइएको इतिहासमा उल्लेख छ।"
ज्वरोका बिरामी बढे,"कञ्चनपुर : कञ्चनपुरमा ज्वरो आउने, टाउको दुख्ने र नाकबाट पानी बग्नेलगायतका समस्या लिएर स्वास्थ्य संस्थामा पुग्ने बिरामीको सङ्ख्यामा वृद्धि भएको छ । लालझाडी गाउँपालिकाको देखतभुली स्वास्थ्यचौकीका प्रमुख लीलाकान्त झाका अनुसार दैनिक स्वास्थ्यचौकीमा ज्वरोको समस्या लिएर आउने बिरामीको सङ्ख्या ३० देखि ३५ जनासम्म रहने गरेको छ । बिरामीलाई जाँच गरी औषधि उपलब्ध गराउने काम भइरहेको स्वास्थ्य चौकीले जनाएको छ । 'स्वास्थ्यचौकी पुग्ने ज्वरोका बिरामीमध्ये आधाभन्दा बढीमा कोरोनाको जस्तै लक्षण देखिने गरेको छ', उनले भने, 'यस्ता बिरामीलाई आइसोलेट गर्नुपर्नेमा त्यो हुनसकेको छैन । त्यसैले पनि ज्वरोको लक्षण लिएर आउने बिरामी बढेका छन् ।' ज्वरो आएकाले पनि मास्कको प्रयोग नगर्ने भएकाले पनि सङ्क्रमण बढदो रूपमा रहेको उनले जानकारी दिए। शुक्लाफाँटा नगरपालिकाको स्वास्थ्य शाखाका प्रमुख परमानन्द भट्टका अनुसार स्वास्थ्यचौकी र आधारभूत स्वास्थ्य केन्द्रमा दैनिक उपचारका लागि पुग्ने तीन सय बढी बिरामीमध्ये आधा बढी बिरामी ज्वरोका रहने गरेका छन् । ती मध्ये धेरैजसो बिरामीको लक्षण कोरोनासँग मिल्दोजुल्दो छ । मौसम परिवर्तनसँगै ज्वरोका बिरामी बढेको उनको भनाइ छ । ज्वरोसँगै टाइफाइड, रुघाखोकीसँगै दूषित पानीका कारणसमेत बिरामीको सङ्ख्या बढदो रहेको छ । दोधारा चाँदनी प्राथमिक स्वास्थ केन्द्रका चिकित्सक आशिष पोख्रेलका अनुसार दैनिक केन्द्रमा एक सय बढी बिरामी उपचारका लागि पुग्ने गर्दछन् । तीमध्ये ७० प्रतिशत बिरामी भाइरल ज्वरोका रहने गरेका छन् । बिरामीको जाँचसँगै औषधि उपलब्ध गराई उमालेको पानीको प्रयोगमा जोड दिनका लागि आग्रह गरिँदै आएको चिकित्सक पोख्रेलले जानकारी दिए। महाकाली अस्पतालमा समेत उपचारका लागि पुग्नेमध्ये ६० प्रतिशत बढी बिरामी ज्वरोका रहने गरेका छन् । रासस"
यहाँ छि हमर जनकपुर !,"जनकपुरधाम : जनकपुरको गंगासागर मिरमिरे साँझसँगै झिलिमिली हुन थाल्छ। सफा र शान्त पोखरीका चारैतिर बनेका सुन्दर घाटमा चहलपहल बढ्छ। केही बेरमै देशी र विदेशी पर्यटकले भरिभराउ हुन्छ गंगा सागर। प्रत्येक साँझ करिब ७ बजेदेखि एक घण्टा गंगा आरती चल्छ। यही आरतीले पर्यटकलाई आकर्षण गर्न थालेको छ। पहिला जनकपुर आएर जानकी मन्दिर दर्शन गरी एक दिनमै फर्किन्थे। अहिले आरतीमा सहभागी हुनकै लागी बास बस्न थालेका छन्। तीनवटा मण्डपमा भव्य दीप प्रज्वलन गरी तीन पण्डितले संगीतको धुनमा एकसाथ आरती वाचन गर्छन्। आरती सुरु गर्नुअघि दर्शनार्थीमध्ये इच्छुक व्यक्तिबाट पूजा संकल्प विधि गराइन्छ। यस विधिमा सहभागी हुन दर्शनार्थीहरू पालो कुरेर बस्छन्। पूजा संकल्प गरेसँगै आरतीको विधि सुरु हुन्छ। त्यस क्रममा मैथिली भाषामा गाइने गीतले यसलाई अझ बढी मनोरम र रोचक बनाउँछ। मात हृदय सँ गाबि माहे गंगा तोहर आरती जय हो गंगा माँ, जय हो गंगा माँ ! यो ठाउँमा नौ वर्षअघिसम्म नगरभरिको फोहोर फालिन्थ्यो। त्यसरी फोहोरको डंगुर बनेको ऐतिहासिक गंगासागर पोखरी स्थानीयवासीकै अगुवाईमा सफा र स्वच्छ बनाइएको हो। २०७० फागुन ११ मा सरसफाइ अभियानीहरूको अगुवाईमा जनकपुरवासीको निःस्वार्थ रूपमा गंगासागर सरसफाइ अभियान सुरु गरे। लगातार तीन महिना चलेको सफाइ अभियानको क्रममा पोखरीबाट टनका टन फोहोर निकालियो। अभियानमा स्थानीय सञ्चारकर्मी, प्रहरी, सेना, अधिकारकर्मीहरू र सर्वसाधारणको व्यापक सहभागिता हुने गथ्र्याे। पोखरी सफाइपछि यसलाई पर्यटकीय थलो बनाउन गंगा आरती जल संरक्षण अभियान को थालनी भयो। यस पोखरीलाई सधैंभरि स्वच्छ र पावन बनाइ राख्न हामीले गंगा आरतीको अवधारणा ल्याएका थियौं, मधेसका प्रदेश सांसद एवं गंगासागर सरसफाइ अभियानका अभियन्ता रामआशिष यादवले भने । यो पोखरी कुन प्रयोजनका लागि निर्माण गरियो भन्नेमा एकमत छैन। अधिकांश जानकार यो त्रेताकालीन पोखरी रहेकोे बताउँछन्। कतिपय भन्छन् रामजानकी विवाहकै बेला जानकीको आग्रहमा रामले वाणले गंगालाई जनकपुरमा बोलाएका थिए। मैथिल वैवाहिक विधिअनुसार रामसीताको मटकोर गंगासागरमै भएको मान्यता छ। अहिले पनि विवाहपञ्चमी महोत्सवमा मटकोर यसै पोखरीमा हुन्छ। गंगा आरती सुरु गर्न भारतको बनारसबाट पुजारीहरू जनकपुर ल्याइएको थियो। उनीहरूले यहाँका पुजारीलाई आरतीको विधि सिकाए। ९ वर्ष पूर्व २५ जेठ दशमी तिथिको अवसर पारि सेभ द हिस्टोरिकल जनकपुरको अगुवाइमा गंगा आरती सुरु भएको हो। आरतीलाई भक्तिमय र मनोरम बनाउन मैथिली गायक सुनिल मल्लीकको स्वरमा साहित्यकार डा राजेन्द्र विमलद्वारा लिखित सुन्दर भजन गीतहरू बनाइयो। प्रत्येक साँझ आरतीस्थलमा बज्ने यी गीतहरू जनकपुरको पहिचान बन्दै गएका छन्। नमन करि ओई माइटके हम, जे गर्भमे रखलैन सीताके जनक जत छैथ हर चलोने धर्ती परम पुनिताके ! ओई धर्ती सँ सटल जेना हम चुट्टी आर मधुर यहाँ छि हमर जनकपुर, यी सीता के जनकपुर ! यी जनकके गाँम जनकपुर, यी हमर अहाँके जनकपुर !!"

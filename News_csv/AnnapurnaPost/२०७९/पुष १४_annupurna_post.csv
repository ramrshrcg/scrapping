शीर्षक,विवरण
राहदानी लिन महाभारत,"वैदेशिक रोजगारीका लागि जाने युवालाई सरकारले देशमै रोक्न त सकेनसकेन, एउटा (राहदानी) पासपोर्टसमेत उपलब्ध गराउन सकेको छैन। बेरोजगारीले मर्माहत नागरिक पासपोर्टको अत्यासलाग्दो लाइनमा लाग्न बाध्य छ। एउटा पासपोर्ट लिन पुसको ठिहिरोमा झिसमिसेमै लाइन नलागी सुख छैन। राहदानी विभागमा नागरिकको लाइन राज्यको आँखामा नपरेको नहुनुपर्ने हो, तर परेको कुनै आभास हुँदैन। तै नवनिर्वाचित प्रधानमन्त्री पुष्पकमल दाहालले पदभारलगत्तै पहिलो बैठकबाट राहदानी र सवारीचालक अनुमतिपत्र लिन लामो लाइन लाग्नुपर्ने बाध्यताको अन्त्य निर्णय गरेको छ। यो निर्णय कार्यान्वयन गर्न सरकारलाई कुनै आइतबार नलागोस्। सस्तो लोकप्रियताका लागि भएको निर्णय ठहर नहोस्। राहदानीबिना कुनै पनि देशले प्रवेशाज्ञा दिँदैनन्। प्रवेशाज्ञा दिने नै राहदानीमा हो। तर त्यही राहदानी लिन महाभारत छ। हरेक नागरिकले राहदानी पाउने हक राख्छ। तर नागरिकता जस्तो गरी सबैले लिँदैनन्। अध्ययन, भ्रमण वा रोजगारीका लागि विदेश जानेहरूका लागि मात्रै चाहिन्छ राहदानी। राज्यले उपलब्ध गराउनुपर्ने न्यूनतम सुविधामध्येको काम गर्न नागरिक भोकै र प्यासैमात्रै होइन, जागैसमेत हुनुपर्ने बिडम्वना चाहिँ अत्यन्तै खेदजनक छ। राहदानी लिन आवेदन गरेपछि निश्चित समयमा जिल्लाजिल्लाबाटै उपलब्ध गराउन किन महाभारत भइरहेको छ ? थाहा छैन। राजधानी पुगेर विभागबाटै लिन पनि तीनचार दिन समय खर्चिनुपर्छ। किनकि पालै आउँदैन। फटाफट विभागले राहदानी बाँड्दैन। दैनिक राहदानी माग चार हजारभन्दा बेसी हुनु तर विभागले केवल १५ सय जतिमात्रै दिनसक्नु नै समस्या जड हो। अग्रीम समय लिनेहरूले पनि भनेको बेला राहदानी पाएका छैनन्। विभागको भनाइमा लाचारी झल्किन्छ साधनस्रोत छैन, जनशक्ति छैन, प्रविधि छैन आदिआदि। राहदानी भटाभट छाप्ने कुरा रकेट साइन्स होइन। सामान्यभन्दा केही विशेष छपाइ न हो। सरकारी सेवा प्रवाह कतिसम्म कमजोर छ र तुरुन्तातुरुन्तै गर्न सकिने काम पनि सरकार गर्दैन भन्ने कुराको एउटा उदाहरण हो। वर्षौ लगाएर बनाउनुपर्ने कुनै ठूलो आयोजनाको जस्तो काम पनि होइन राहदानी वितरण। तै, सरकार निकम्पापन देखाइरहेको छ। नवनिर्वाचित प्रधानमन्त्री र गृहमन्त्रीले जुन अठोट देखाएका छन्, राहदानी र चालक अनुमतिपत्र लिने लाइन अन्त्य गर्ने चाहँदा त्यसमा उनीहरूले सफलता प्राप्त नगर्नुपर्ने पर्ने कुनै कारण देखिन्न। फेरि पनि सफलताका लागि केवल उनीहरूमा इच्छाशक्तिको जरुरी चाहिँ छ।"
नेपाल रेडक्रस सोसाइटी धराशायी,"काठमाडौं : नेपाल रेडक्रस सोसाइटी धराशायी भएको छ। परोपकारी यो संख्या राजनीतिक हस्तक्षेपले तहसनहस त भएको छ नै भ्रष्टाचार र चरम बेतिथिको दलदलमा फसेको छ। पछिल्लो समय न संस्था नवीकरण नै भएको छ। दलका कार्यकर्ता भर्ती केन्द्र बनेको रेडक्रसमा २०६४ यता सबैभन्दा बढी विकृति देखिएको हो। सञ्जीव थापा सभापति बनेपछि बेथिति अत्यधिक बढेको पुराना कर्मचारी तथा पदाधिकारी बताउँछन्। २०७५ चैतभित्र हुनुपर्ने निर्वाचन विभिन्न बहानाबाजी गर्दै अझै हुन सकेको छैन। बेथिति चरम भएपछि केपी शर्मा ओली नेतृत्वको सरकारले थापा कार्यसमिति भंग गरी डा नेत्र तिमिल्सिनाको नेतृत्वमा तदर्थ समिति बनाएको थियो। उक्त समिति विधान महाधिवेशनको तयारीमा थियो। तर, सरकार परिवर्तन भयो। शेरबहादुर देउवा नेतृत्वको सरकारले तिमल्सिना नेतृत्वको समिति भंग गरी प्रा सुदर्शनप्रसाद नेपालको संयोजकत्वमा तदर्थ समिति बनायो। सर्वोच्च अदालतले नेपालको कार्यसमितिलाई काम नगर्नु नगराउनु भनेर तीनपटक आदेश दियो। तर, तीनै आदेश लत्याइयो। तत्कालीन गृहमन्त्री बालकृष्ण खाँणको हस्तक्षेपले थप जटिलता निम्त्याएको आरोप लगाउँछ तिमल्सिना पक्ष। सर्वोच्चले नेपाल नेतृत्वको समितिलाई काम नगर्न आदेश दिए पनि प्रहरी प्रशासन लगाएर कब्जा गरिएको थियो। नेपालको तदर्थ समिति अधिवेशन गराउने तयारीमा छ। तर, उक्त समिति नै अबैध भएको भन्दै अधिवेशन रोक्न तिमल्सिना पक्ष लागेको छ। उनीहरूले गृहमन्त्री रवि लामिछानेसमक्ष अधिवेशन नै अबैध भएको भन्दै रोक्न माग गरेका छन्। तत्कालीन छानबिन समितिका संयोजक मीनबहादुर शाही तत्काल विधान महाधिवेशन गरेर मात्रै नेतृत्वको महाधिवेशन गर्न सुझाउँछन्। उनका अनुसार पदाधिकारी २२ वर्ष कार्यकाल हुनुपर्ने, समावेशी हुनुपर्र्ने छानबिन प्रतिवेदनमार्फत नै सुझाव दिइएको छ। सरकारले रेडक्रससम्बन्धी छुट्टै ऐन ल्याएर व्यवस्थापन गर्नुपर्ने सुझाव उनी दिन्छन्। नातावाद, कृपावादले पराकाष्ठा नाघेको छ। केन्द्रीय कार्यालय करिब ४० जिल्लाका सभापति र मन्त्रीका छोराछोरी, ज्वाइँ, श्रीमतीले भरिएको छ। ७७ वटै जिल्ला शाखामा पनि सभापति, मन्त्री र पदाधिकारीको परिवारका सदस्य नै धेरै छन्। रेडक्रसमा सिन्डिकेट चल्दै आएको छ। प्रत्येक जिल्लामा २० देखि ४० वर्षसम्म एकै जना सभापति मन्त्रीको नेतृत्व छ। उपशाखासम्म पनि लामो समय एकै व्यक्तिको नेतृत्वमा चलिरहेका छन्। साधनस्रोतको व्यापक दुरुपयोग छ। पदाधिकारीले संस्थाको साधनस्रोतलाई निजीसरह प्रयोग गर्दै आएका छन्। घरका भान्से, ड्राइभरलाई पनि रेडक्रसमा कर्मचारी बनाई प्रयोग गर्ने गरेका जानकार बताउँछन्। विगतमा रेडक्रसको सिफारिसमा तालिम, गोष्ठी, सेमिनारजस्ता कामका लागि जुनसुकै राजदूतावासले सजिलै भिसा दिने गरेका थिए। तर, जथाभावी तरिकाबाट सिफारिस गरेको चाल पाएर धेरैले भिसामा कडाइ गरेका छन्। संस्थालाई नै मानव ओसारपसारमा संलग्न गराउने काम पनि विगतमा भएको देखिएको छ। पछिल्ला धेरै अध्ययन प्रतिवेदनले रेडक्रस भ्रष्टाचारको अखडा भएको देखाएका छन्। चरम बेथिति र अनियमितता किटान गर्दा पनि कसैले हेर्न नमिल्ने भन्दै गर्दा खुला भ्रष्टाचार, बेतिथिले रेडक्रसमा प्रश्रय पाएको छ। महिला, बालबालिका तथा ज्येष्ठ नागरिक मन्त्रालयले समाज कल्याण परिषद्मार्फत रेडक्रसका गतिविधि छानबिन गर्न गठन गरेको कार्यदलले १० वर्षमा १६ अर्बको अनियमितता भएको ठहर गरेको थियो। उक्त कार्यदलमा राष्ट्रिय योजना आयोगका तत्कालीन सदस्य मीनबहादुर शाही संयोजक थिए। परिषद्ले २०७५ सालमै लक्ष्मी कोइरालाको संयोजकत्वमा गठन गरेको छानबिन समितिले अनियमितता, भ्रष्टाचार गरेको देखिएकाले पदाधिकारी, सदस्यलाई निश्चित अवधिसम्म अयोग्य ठहर गरी कार्यसमिति विघटन गर्नुपर्ने सिफारिस गरेको थियो। अख्तियार दुरुपयोग अनुसन्धान आयोगमा परेको ब्लड बैंकको सामग्री खरिदको उजुरीउपर छानबिन गरी करिब २० लाख रुपैयाँ क्षतिपूर्ति भराउनुपर्ने निर्णय यिनै पदाधिकारी तथा नेतृत्वलाई १० वर्षअघि गरिसकेको छ। जिल्ला प्रशासन कार्यालय काठमाडौंले गरेको छानबिनले भक्तपुरमा केन्द्रीय गोदाम घरका लागि किनिएको ६ करोड ३० लाखको जग्गामा १ करोड ९३ लाखको हिसाबकिताब नभेटिएको देखाएको छ। किनिएको ८५ आनामा करिब ४ आना कम रहेको छानबिनमा भेटिएको छ। मोहनरमण भट्टराई संयोजकत्वको समितिले पनि रेडक्रस जस्ता सामाजिक संस्थालाई नियमन गर्न सुझाएको छ। संसद्को राज्य व्यवस्था समितिले रेडक्रसको सन्दर्भमा गम्भीर छलफल गरी आवश्यक कारबाहीका लागि निर्देशन दिएको थियो। परिषद्की तत्कालीन सहायक निर्देशक उमा पौडेल नेतृत्वमा २०७१, परिषद्का तत्कालीन बोर्ड सदस्य लक्ष्मीकुमार पौडल नेतृत्वमा २०७५, सामुदायिक विकासविद् धनञ्जय पौडेल संयोजकत्वमा २०७६, विपत्तिवद् डा होमनाथ चालिसे संयोजकत्वमा २०७६ मै र परिषद्की कानुनविज्ञ निशा बानियाँको संयोजकत्वमा ०७७ मा रेडक्रसमा भएको आर्थिक अनियमितता छानबिनका लागि समिति बनेका थिए। उनीहरूले अनियमितता भएको भन्दै प्रतिवेदन बुझाए। तर, कार्यान्वयनतिर कुनै सरकारले पनि ध्यान दिएनन्। यो संस्थाले चरम बेतिथी र अनियमितताका कारण दाताको विश्वास पनि गुमाउँदै गएको छ। उनीहरूको सहयोग कार्यक्रममा व्यापक कटौती हुँदै आएको छ। स्वयंसेवाका नाममा आफैं निर्णय गर्दै तलब खाँदै गर्ने प्रवृत्ति देखिएको छ। हुन त रेडक्रस स्वयंसेवी संस्था हो, यहाँ काम गर्नेहरू आर्थिक लाभमा भागी हुनुहुँदैन भन्ने मान्यता छ। तर, मोटो रकम तलबवापत राख्ने र खाने काम रेडक्रसमा भएका छन्। यो समाजकल्याण नियमावलीविरुद्ध छ। यसरी रेडक्रसको अर्बौं रकम झ्वाम पारेका अध्ययन प्रतिवेदनले देखाउँछन्। नियम कानुन तथा सम्बन्धित निकायको निर्देशन पटकपटक उल्लंघन भएका छन्। जिल्ला प्रशासन कार्यालय, परिषद्ले दिएका निर्देशन कार्यान्वयन भएका छैनन्। रेडक्रस स्वतन्त्र निकाय हो, यसको भूमिका तटस्थ र स्वाधीन छ भन्ने भ्रम सिर्जना गर्ने गरिएको छ। जेनेभा महासन्धिको अपव्याख्या गर्दै रेडक्रसमा भएको अनियमितता र भ्रष्टाचारमा मौनता साध्ने गरेको देखिन्छ। तर जुनसुकै संस्थाले देशको नियम कानुनको पूर्णपालना गर्नुपर्छ। तत्कालीन छानबिन समितिका संयोजक शाही आईएफआरसीले पनि रेडक्रसका भएको यत्रा ठूला अनियमिततामा ध्यान नदिएको बताउँछन्। आईएफआरसीका कर्मचारीले पनि आफ्नो जागिर बचाउनतिर मात्रै लागेको देखिन्छ, शाही भन्छन्, यत्रो ठूलाठूला काण्ड, भ्रष्टाचार हुँदा पनि उनीहरूको ध्यान पुगेको देखिँदैन। रेडक्रसको आन्तरिक सुशासनमा पहिला ध्यान दिनुपर्ने उनको भनाइ छ। नेपाल रेडक्रस सोसाइटी जेनेभा कन्भेन्सनमा तत्कालीन स्वास्थ्यमन्त्री नागेश्वरप्रसाद सिंहले हस्ताक्षर गरेर आएपछि २०२० भदौ १९ गते पहिलो बैठक बसी २१ सदस्य तदर्थ कार्यसमिति गठन गरी सुरुवात भएको हो।"
"म्याद थप्दै, अलपत्र पार्दै","गोरखा : चारपटक म्याद थप्दा पनि बेनिघाट, आरुघाट, लार्के सडकको अजुवाखोला पुल अलपत्रै छ। कामको जिम्मा लिएका गोरखा एप्रोप्रियट र कन्काई जेभी कम्पनीले पुल निर्माणको काम छाडेर अलपत्र पारेका हुन्। ती जेभी कम्पनीले २६ मिटर लामो सो मोटरेबल पुल निर्माणको काम गत २०७४ साउन २१ गते ठेक्का सम्झौता गरेका थिए। पाँच वर्षअघिदेखि बनाउन थालिएको सो पुल चौथोपटक म्याद थपिसक्दा पनि जम्मा ७५ प्रतिशत मात्र प्रगति भएको कार्यालयले जनाएको छ। पुलको स्ल्याब तयार भएको छ। तर, स्ल्याबदेखि सडकसित जोड्ने काम दुवैतर्फ बाँकी छ। रेलिङ निर्माणको काम पनि बाँकी रहेको कार्यालयले जनाएको छ। चार करोड ५१ लाख ४८ रुपैयाँ लागतमा २०७५ पुस २० गते निर्माण सम्पन्न गर्ने गरी ठेक्का सम्झौता भएको हो, साइट इन्जिनियर गोविन्द श्रेष्ठले भने, तर अहिलेसम्म जम्मा ७५ प्रतिशत मात्र भौतिक प्रगति भएको छ। खरिद नियमावलीको १२ औं संशोधनले आउँदो असार मसान्तभित्र सम्पन्न गर्ने गरी चौथो पटक म्याद थपिएको उनले बताए। निर्माण गरिसक्नु पर्ने भनेर तोकेको पहिलो म्यादभित्र निर्माण कम्पनीले जम्मा ४० प्रतिशत मात्र काम सम्पन्न गरेको थियो। त्यसपछि २०७७ पुस १३ सम्म पूरै सम्पन्न गरिसक्ने भनेर म्याद थपियो। त्यो अवधिमा जम्मा ६० प्रतिशतभन्दा धेरै भौतिक प्रगति हुन सकेन, कार्यालयकी इन्जिनियर सिर्जना गिरी भन्छिन्, फेरि २०७८ माघ मसान्तभित्र सक्ने भनेर तेस्रोपटक म्याद थप भयो। त्यो अवधिमा पनि जम्मा ७५ प्रतिशत मात्र प्रगति भयो। त्यसपछि आर्थिक नियमावलीको १२औं संशोधनले देशभरका सबै योजनाको म्याद आउँदो असार मसान्तभित्र सक्ने भनेर म्याद थप भयो। त्यसअन्तर्गत सो पुल निर्माणको कामले पनि थप म्याद पाएको छ। तर, चौथोपटक म्याद थपिएपछिको यो एक वर्षको अवधिमा कत्ति पनि प्रगति भएको छैन। ७५ प्रतिशत भौतिक प्रगति भएको सो आयोजनाको वित्तीय प्रगति(भुक्तानी) भने ६० प्रतिशत भइसकेको कार्यालयले जनाएको छ। कार्यालयले निर्माण व्यवसायीलाई यसअघि धेरैपटक काम सम्पन्न गर्न ताकेता गर्ने गरेको थियो। गतवर्ष पनि मैले ताकेता गरेको हुँ। अलिअलि गरेर छाडिदिए, ११ किलो छेपेटार, बारपाक सडक योजना कार्यालयका प्रमुख पशुपति ज्ञावलीले भने, चुनावअघि पनि मैले कुरा गरेँ। चुनाव लगत्तै काम सुरु गर्छौं भने तर गरेनन्। फेरि भर्खरै ताकेता गरेको छु। एक हप्ताभित्र काम सुरु गर्छौं भनेका छन्, गर्छन् कि ?, यो आर्थिक वर्षभित्र सम्पन्न गर्ने आशा उनले व्यक्त गरे। सो पुल हुँदै आरुघाट गाउँपालिकाका विभिन्न वडाहरू, धार्चे गाउँपालिका र चुमनुब्री गाउँपालिकाका बासिन्दा आवतजावत गर्छन्। हिउँदका बेला खोलाको बाटो गाडी चले पनि सो पुल नबन्दा बर्खाका बेला यातायात अवरुद्ध हुने गरेको स्थानीय उपभोक्ताको गुनासो छ। हाम्रोतिर आउने गाडीहरू सँधै बर्खाका बेला त्यहीं अड्किन्छ, सोतीका हर्क गुरुङ भन्छन्, ठेकेदार अगतिलो पर्यो भने यस्तै हुन्छ। त्योभन्दा पछि सुरु गरेको सोती र मान्बु जोड्ने पुल निर्धारित समयमै सम्पन्न गरेर गाडी चल्न थालेको पनि एक वर्ष भइसक्यो। अजुवा खोला पुलको अवस्था जस्ताको तस्तै छ।"
हुम्लाका ६९ सरकारी कार्यालय प्रमुखविहीन,"हुम्ला : कोष तथा लेखा नियन्त्रण कार्यालय सिमकोटमा मंगलबार पुगेका हुम्ला उद्योग वाणिज्य संघका अध्यक्ष नाम्ग्याल तामाङ कार्यालय प्रमुख नभएर कामै नगरी रित्तो हात घर फर्किए। अध्यक्ष लामाले कार्यालय प्रमुखलाई मोबाइलमा फोन गरेर आफ्नो कसरी काम हुन्छ भनेर सोध्ने बताए। हाकिमहरू भ्रमण मिलाएर घर विदामा जाडो छल्न गएपछि हामीले मात्रै कार्यालयमा किन कुर्ने भनेर तल्लो स्तरका कर्मचारी पनि आफ्नो ढंगले बसेका हुन्छन्, उनले अन्नपूर्णसँग भने, हरेक वर्ष हिउँदमा सरकारी कार्यालयको अवस्था उस्तै हुन्छ। अनौठो मान्नु पर्दैन। सर्केगाड गाउँपालिका वडा नम्वर १ को तुम्चका उपभोक्ता समितिका अध्यक्ष दन्तबहादुर मल्लजिल्ला कृषि विकास कार्यालयमार्फत योजना परेको ठाडो कुलो सिँचाइको सम्झौता गर्न दुई दिनपैदल हिँडेर सिमकोट पुगेका थिए। मल्ल पनि कार्यालयमा कर्मचारी नभएका कारण काम नभएरै घर फर्किनु परेको बताए। प्रदेश अन्तरगतको आयोजनाको खाता खोल्नका लागि कृषि विकास कार्यालयसँग समझौता गर्नु पर्ने भयो मल्लले थपे तर कार्यालयमा कर्मचारी नहुँदा कार्यालय बाहिर बसेर दिन बिताउनु बाहेक अरु काम केहि भएन। जिल्ला कृषि विकास कार्यालयमार्फत हुने कृषिको विकासका विभिन्न अनुदान तथा अन्य कार्यक्रमको सम्झौता भुक्तानी र बेमौशमे तरकारीका बीउ, कृषिमा लागेका रोगका बारेमा जानकारी लिन आउने जिल्लाका किसान कार्यालयमा कर्मचारी नभएपछि काम नगरेरै फर्कनु परेको हो। तीन दिनको पैदलबाट सदरमुकाम पुगेका ताँजकोट गाउँपालिकाका उपभोक्ता समितिका एक सदस्य जिल्लाको उपभोक्ता तथा हित संरक्षण कार्यालयको कामका लागि कार्यालयमा गएपनि हाकिम नभएर काम नहुने भन्दै फर्काइए। मंगलबार र बुधबार जिल्लाका कृषि, पशु, उपभोक्ता तथा हित संरक्षण कार्यालय, खानेपानी, सिँचाइ तथा ऊर्जा विकास कार्यालयमा पुगेको बताएका उनले कुनै पनि कार्यालयमा प्रमुख नभएकाले काम नसकिएको जानकारी दिए। चिसोमा लामो बाटो काटेर काम होला भनेर यसरी आइयो, नाम उल्लेख गर्दा आप्नो आयोजनाको कार्यान्वयनका कार्यालयका कर्मचारीले दुःख दिनसक्ने भन्दै नाम उल्लेख गर्न नमानेका ती किसानले भने, मंसिरपछि त जिल्लाका कार्यालयमा कर्मचारी हुँदा रहनेछन्। प्रदेशबाट भनेर छिको काम सकाउन, योजनाको सम्झौता गर भनेर हरेक दिन फोन गरेका गरेइछन्। हामी पनि क्या (के) गर्नु ? जिल्लाको कृषि सम्बन्धी आएका कार्यक्रमको कार्यान्वयन कृषि विकास कार्यालय हुम्लामा १३ जनाको दरबन्दी छ तर अहिले कार्यालयमा एक जना पनि कर्मचारी नहुँदा दिउँसै (कार्यालय समयमा) कार्यालय बन्द गर्नु परेको आफ्नो नाम नबताउने शर्तमा कार्यालयको तल्लो स्तरका एक जना कर्मचारी जानकारी दिए। कार्यालयका कर्मचारी नभएर बन्द भएको बारेमा अर्गानिक कृषि प्रवद्धन अधिकृत निर्मल लामाले तत्काल आफू मात्रै कार्यालयमा कार्यरत रहेको प्रतिक्रिया दिए। सबै काम म एक्लैले गर्न सक्ने सम्भावना न्यून छ तर पनि सकेसम्मको काम म एक्लैले गर्दै आएको छु। अहिले (अपरान्ह साढे १ बजे) सानो कामले बाहिर (कार्यालय) आएको हुँ, अब आइहाल्छु, अर्गानिक कृषि प्रवद्धन अधिकृत लामाले भने। यी कार्यालय मात्र होइन, हिउँदको चिसो छल्न तराई झरेपछि हुम्लाका अधिकांश नेपाल सरकार र प्रदेश सरकारका योजना कार्यान्वयन गर्ने जिल्लाका सरकारी कार्यालय प्रमुख विहिन बनेका छन्। जिल्लाका २९ वटा सरकारी कार्यालयमध्ये अन्नपूर्ण पोस्ट् टिमले मंगलबार र बुधबार दुई दिन स्थलगत रिपोर्टिङमा जिल्ला कृषि विकास, स्वास्थ्य सेवा, डिभिजन वन, खाद्य व्यापार कम्पनी, जिल्ला कारागार, जिल्ला हुलाक, सरकारी वकिल, जिल्ला अदालत, जिल्ला समन्वय समिति, हिल्दुम साना जलविद्युत आयोजना, हिल्सा सिमिकोट सडक आयोजना, पूर्वाधार विकास कार्यालय, प्रदेश लेखा नियन्त्रण, सामाजिक विकास कार्यालय, शिक्षा विकास तथा समन्वय एकाइ, जिल्ला प्रशासन कार्यालय, उपभोक्ता तथा हित संरक्षण कार्यालय, यारी भन्सार कार्यालय, खानेपानी, सिँचाइ तथा ऊर्जा विकास कार्यालय र कोष तथा लेखा नियन्त्रण कार्यालय गरी २० कार्यालय प्रमुखविहीन पाइएको थियो। कतिपय कार्यालय त कर्मचारीविहीन भएर सेवा नै ठप्प छ। कतिपयमा तल्लो स्तरका कर्मचारीले कार्यालय आधा दिनमात्रै खोल्ने गरेको पाइयो। जिल्लाको सरकारी कार्यालयको तालुकदार मानिने जिल्ला प्रशासन कार्यालय पनि प्रमुखविहीन छ। जिल्ला अदालत, जिल्ला प्रहरी कार्यालय, सशस्त्र प्रहरी, सरकारी वकिल कार्यालय, आयुर्वेद स्वास्थ्य केन्द्र, राष्ट्रिय वाणिज्य बैंक, कृषि विकास बैंक, भेटनरी तथा पशु अस्पताल, राष्ट्रिय अनुसन्धान कार्यालय ९ वटा कार्यालयमा मात्र प्रमुख छन्।"
लुम्बिनीमा आए ५२ देशका पर्यटक,"बुटवल : बुद्ध जन्मस्थल लुम्बिनीमा तेस्रो मुलुकका पर्यटकको आवागमनमा वृद्धि भएको छ। गएको वर्षको तुलनामा पर्यटक आवागमनमा उत्साह थपिएको छ। कोरोना महामारीपछि लुम्बिनीमा तेस्रो मुलुकका पर्यटकको आवागमन शून्यजस्तो भएको थियो। सन् २०२१ मा तेस्रो मुलुकका ११ सय ५७ जना पर्यटक मात्रै लुम्बिनी आए। यो वर्षको नोेभेम्बरसम्म १८ हजार १ सय ७५ पर्यटकले लुम्बिनी भ्रमण गरेका छन्। यद्यपि पर्यटकको बसाइ अवधिमा भने बढोत्तरी हुन सकेको छैन। लुम्बिनीमा सांस्कृतिकसँगै अन्य पर्यटकको आवागमन हुन्छ। तेस्रो मुलुकबाट आउनेमा धेरै भियतनामाका पर्यटक रहेको लुम्बिनी विकास कोषका सूचना प्रमुख डा हरिध्वज राईले बताए। गत जेठमा भएको बुद्धजयन्ती समारोहमा भारतीय प्रधानमन्त्री नरेन्द्र मोदीको आवागमनपछि भारतीय पर्यटकमा वृद्धि भएको छ। भारतीय पर्यटक खर्चिला मानिन्छन्। उनीहरूको वृद्धिले पर्यटन व्यवसायीमा उत्साह थपिने होटल व्यवसायी संघ लुम्बिनीका अध्यक्ष गोविन्द ज्ञवालीले बताए। २०२२ को नोभेम्बरसम्म लुम्बिनीमा १ लाख ६ हजार २ सय २८ भारतीय पर्यटकले मायादेवी मन्दिर दर्शन गरेका छन। नोभेम्बर महिनामा मात्रै ३८ हजार ६ सय ८९ जना भारतीय पर्यटक आएका हुन्। ५१ वटा तेस्रो मुलुकबाट पर्यटक लुम्बिनी आएका छन्। तथ्यांकअनुसार पछिल्लो दुई वर्षमा भारतीय पर्यटकको आगमन पनि बढ्दो छ। सन् २०२० मा भारतबाट मात्रै ३७ हजार २ सय ६ जनाले लुम्बिनीको दर्शन गरे। यो संख्या २०२१ मा बढेर ४३ हजार ७ सय ३२ पुग्यो। विस्तारै पर्यटन व्यवसाय चलायमान हुँदै गएर कोभिडको जोखिम कम हुनासाथ पर्यटकको चहलपहल पनि बढ्न लाग्यो। फलस्वरूप पछिल्लो ११ महिनामा मात्रै अर्थात् २०२२ को नोभेम्बर महिनासम्म १ लाख ८८ हजार २ सय ९८ भारतीय पर्यटक लुम्बिनी आएको लुम्बिनी विकास कोषका सूचना प्रमुख डा राईले जानकारी दिए। भारतीयसँगै तेस्रो मुलुकको पर्यटकको आगमन पनि बढ्दो छ। २०२० मा ४५ हजार ३ सय २९ जना तेस्रो मुलुकका पर्यटक लुम्बिनी आए पनि सन् २०२१ मा घटेर ११ सय ९७ जनामा समेटियो। विदेशी पर्यटक अधिकांश भियतनाम, जर्मनी फ्रान्स, चीन, रसिया, स्पेन, थाइल्यान्ड, म्यानमार, मलेसिया, इन्डोनेसिया, नेदरल्यान्ड, श्रीलंका, बेलायत, साउथ कोरिया र अमेरिकालगायतका देशका पर्यटक आएका छन्। अहिले सबैभन्दा बढी पर्यटक भियतनामका ५ हजार ३ सय ३१ जना पर्यटक लुम्बिनी आएका छन्। लुम्बिनी विकास कोषले उपलब्ध गराएको तथ्यांकअनुसार सन् २०२० मा २ लाख १० हजार ३३ जना नेपालीले लुम्बिनी भ्रमण गरेकोमा सन् २०२१ मा ४ लाख ६३ हजार ९ सय ६३ जनाले भ्रमण गरे। यस वर्ष २०२२ को नोभेम्बरसम्मको अवधिमा ५ लाख ४५ हजार ८ सय ८२ जना स्वदेशी पर्यटक लुम्बिनी आएका छन्। यो रूपन्देही कपिलवस्तु र नवलपरासीबाहेकका पर्यटकको संख्या हो। लुम्बिनी विकास कोषले नेपालीका लागि समेत टिकटको व्यवस्था गरेपछि आन्तरिक पर्यटकको तथ्यांकसमेत आउने गरेको छ। रूपन्देही, नवलपरासी र कपिलवस्तु बाहेकका जिल्लाका नेपालीबाट पनि प्रवेश शुल्क लिने र नेपाली विद्यार्थीलाई ५० प्रतिशत सहुलियत दिएर टिकट कायम गरिएको विकास कोषले जानकारी दिएको छ। पर्यटक आकर्षित गर्न अंग्रेजी नयाँ वर्षमा लुम्बिनीमा फेस्टिभलको आयोजना गरिएको छ। हरेक वर्ष होटल व्यवसायीले यस्ता कार्यक्रम गर्दै आएका छन्। लुम्बिनीमा पर्यटकको एक रात कटाउने गरी प्रवद्र्धनात्मक कार्यक्रम आवश्यक रहेको होटल व्यवसायी ज्ञवालीले बताए।"
राहदानी लिन महाभारत,"वैदेशिक रोजगारीका लागि जाने युवालाई सरकारले देशमै रोक्न त सकेनसकेन, एउटा (राहदानी) पासपोर्टसमेत उपलब्ध गराउन सकेको छैन। बेरोजगारीले मर्माहत नागरिक पासपोर्टको अत्यासलाग्दो लाइनमा लाग्न बाध्य छ। एउटा पासपोर्ट लिन पुसको ठिहिरोमा झिसमिसेमै लाइन नलागी सुख छैन। राहदानी विभागमा नागरिकको लाइन राज्यको आँखामा नपरेको नहुनुपर्ने हो, तर परेको कुनै आभास हुँदैन। तै नवनिर्वाचित प्रधानमन्त्री पुष्पकमल दाहालले पदभारलगत्तै पहिलो बैठकबाट राहदानी र सवारीचालक अनुमतिपत्र लिन लामो लाइन लाग्नुपर्ने बाध्यताको अन्त्य निर्णय गरेको छ। यो निर्णय कार्यान्वयन गर्न सरकारलाई कुनै आइतबार नलागोस्। सस्तो लोकप्रियताका लागि भएको निर्णय ठहर नहोस्। राहदानीबिना कुनै पनि देशले प्रवेशाज्ञा दिँदैनन्। प्रवेशाज्ञा दिने नै राहदानीमा हो। तर त्यही राहदानी लिन महाभारत छ। हरेक नागरिकले राहदानी पाउने हक राख्छ। तर नागरिकता जस्तो गरी सबैले लिँदैनन्। अध्ययन, भ्रमण वा रोजगारीका लागि विदेश जानेहरूका लागि मात्रै चाहिन्छ राहदानी। राज्यले उपलब्ध गराउनुपर्ने न्यूनतम सुविधामध्येको काम गर्न नागरिक भोकै र प्यासैमात्रै होइन, जागैसमेत हुनुपर्ने बिडम्वना चाहिँ अत्यन्तै खेदजनक छ। राहदानी लिन आवेदन गरेपछि निश्चित समयमा जिल्लाजिल्लाबाटै उपलब्ध गराउन किन महाभारत भइरहेको छ ? थाहा छैन। राजधानी पुगेर विभागबाटै लिन पनि तीनचार दिन समय खर्चिनुपर्छ। किनकि पालै आउँदैन। फटाफट विभागले राहदानी बाँड्दैन। दैनिक राहदानी माग चार हजारभन्दा बेसी हुनु तर विभागले केवल १५ सय जतिमात्रै दिनसक्नु नै समस्या जड हो। अग्रीम समय लिनेहरूले पनि भनेको बेला राहदानी पाएका छैनन्। विभागको भनाइमा लाचारी झल्किन्छ साधनस्रोत छैन, जनशक्ति छैन, प्रविधि छैन आदिआदि। राहदानी भटाभट छाप्ने कुरा रकेट साइन्स होइन। सामान्यभन्दा केही विशेष छपाइ न हो। सरकारी सेवा प्रवाह कतिसम्म कमजोर छ र तुरुन्तातुरुन्तै गर्न सकिने काम पनि सरकार गर्दैन भन्ने कुराको एउटा उदाहरण हो। वर्षौ लगाएर बनाउनुपर्ने कुनै ठूलो आयोजनाको जस्तो काम पनि होइन राहदानी वितरण। तै, सरकार निकम्पापन देखाइरहेको छ। नवनिर्वाचित प्रधानमन्त्री र गृहमन्त्रीले जुन अठोट देखाएका छन्, राहदानी र चालक अनुमतिपत्र लिने लाइन अन्त्य गर्ने चाहँदा त्यसमा उनीहरूले सफलता प्राप्त नगर्नुपर्ने पर्ने कुनै कारण देखिन्न। फेरि पनि सफलताका लागि केवल उनीहरूमा इच्छाशक्तिको जरुरी चाहिँ छ।"
वडामै योजना सम्झौता,"सुर्खेत : दैलेखको गुराँस गाउँपालिकाले वडामै योजना सम्झौता गर्न सकिने व्यवस्था मिलाएको छ। गाउँपालिकाबाट सञ्चालन हुने सम्पूर्ण योजनाहरू वडा तहमै सम्झौता गर्न सकिने गरि घुम्ती शिविर सञ्चालनमा ल्याएको छ। योसँगै योजनाको सम्झौता गर्न उपभोक्ताहरू गाउँपालिकाको कार्यालय धाउनुपर्ने बाध्यताको अन्त्य भएको छ। ससाना योजनाहरूको सम्झौता गर्न पनि उपभोक्ताहरू गाउँ कार्यपालिकाको केन्द्रमा धाउनुपर्ने बाध्यतालाई अन्त्य गर्दै गाउँपालिकाले वडागत घुम्ती शिविरहरू सञ्चालन गरेको छ। पुस १२ गतेबाट घुम्ती शिविर सञ्चालनमा ल्याएको गाउँपालिकाका अध्यक्ष टोपबहादुर बिसीले बताए। उनको नेतृत्वमा प्रमुख प्रशासकीय अधिकृतसहित कर्मचारीको टोलीले मंगलबार गुराँस गाउँपालिका७ मा उपभोक्ता समितिसँग योजनाहरू सम्झौता गरेको छ। गाउँपालिकाका प्रवक्ता दीपेन्द्र ओलीले पुस ७ गते बसेको गाउँकार्यपालिकाको बैठकको निर्णय अनुसार श्रमको सम्मान, राष्ट्रको अभियान भन्ने नाराको साथ चालू आर्थिक वर्षका स्वीकृत वार्षिक कार्यक्रमअन्तर्गतका योजना सम्झौता गर्न वडाहरूमा घुम्ती शिविर सञ्चालन गरिएको हो। वडा नम्बर ८ का वडाध्यक्ष समेत रहेका ओलीले पुस १३ गते वडा नम्बर ६, १४ गते वडा नम्बर ५, १७ गते वडा नम्बर ४, १८ गते वडा नम्बर ३, १९ गते वडा नम्बर २, २० गते वडा नम्बर १ र पुस २१ गते वडा नम्बर ८ मा शिविर सञ्चालन गरिनेछ। घुम्ती शिविर सञ्चालन गरेपछि योजना सम्झौताको लागि एकैपटक सबै वडाबाट गाउँपालिकाको कार्यालयमा उपभोक्ताहरू पुग्दा भीँडभाड र उपभोक्ताहरूले धेरै रकम खर्च गर्नुपर्ने बाध्यता अन्त्य भएको ओलीले बताए। समुदायको मागअनुसार योजना निर्माणका लागि थोरैथोरै बजेटसमेत बिनियोजन गर्नुपर्ने बाध्यता छ, योजना सम्झौता, फरफारक लगायतका काम गर्ने बेलासम्म यातायात, खाजा, बास र खानामा उपभोक्ता रकम खर्च हुन्थ्यो, अब त्यो बाध्यता अन्त्य भएको छ, उनले भने। ओलीका अनुसार उपभोक्ता समितिमार्फत कार्यान्वयन हुने योजनाहरूमा उपभोक्ता समितिले ब्यहोर्नुपर्ने लागत सहभागिता अनिवार्य गर्दै पाँच लाखसम्मका योजनामा तीन हजार र पाँच लाखभन्दा माथिका योजनामा पाँच हजार रुपैयाँ उपभोक्ता समितिलाई प्रशासनिक खर्च उपलब्ध गराउने गरिएको छ। वडामै योजनाको सम्झौता गरेपछि गाउँपालिकाको केन्द्र रानीमत्ता पुग्दा लाग्नसक्ने खर्च बचेको उपभोक्ता समितिले जनाएका छन्।"
व्यवसायीको खस्केको मनोबल उच्च बनाउनुपर्यो,"मुलुकको अर्थतन्त्र संकटमा छ भनिन्छ, निजी क्षेत्रले कस्तो महसुस गरिरहेको छ ? नेपाल उद्योग परिसंघले हालैमात्र एउटा सर्भेक्षण गरेको थियो। त्यसमा १ सय १० जना उद्योगीव्यवसायीलाई समेटेका थियौ। सर्वेक्षणले के देखायो भने, सबै चिजको माग अत्यधिक घटेको पाइयो। खुला बजारमा वस्तुको माग केही तलमाथि हुनु स्वाभाविक हो। तर यसपटक झस्काउने गरी नै माग घटेको पाइयो। ३० प्रतिशतदेखि ६०७० प्रतिशतसम्म मागमा कमी आएको सर्वेक्षणले देखायो। विभिन्न क्षेत्रमा आर्थिक संकटको प्रभाव फरकफरक छ। निर्माणसँग सम्बन्धित क्षेत्र धेरै प्रभावित छन्। सिमेन्टको बजार ५० प्रतिशत खस्केको छ। डन्डीमा ६० प्रतिशतले कमी आएको छ। अरू उद्योगमा पनि ७० प्रतिशतले कमी आएको छ। प्रायःजसो सबै क्षेत्रमा मागमा कमी आएको छ। मागमा यति धेरै कमी आउँदा उद्योग व्यवसायमा के कस्तो प्रभाव परेको छ ? १५२० प्रतिशतसम्म माग कमी आयो भने उद्योग व्यवसायले धान्न सक्छन्, तर ठूलो मात्रामा कमी आयो भने धान्नै मुस्किल हुन्छ। जब मागमा कमी आउँछ नि कर्मचारीलाई तलब खुवाउन, ब्याज तिर्न र भाडा तिर्ने क्षमता नै हुँदैन। यतिबेला मुलुकको राजस्वमा पनि कमी आएको छ। सञ्चारमाध्यममा हेर्यौं भने दैनिक रूपमा लिलामी तथा ऋण तिर्नुपर्ने सूचना आइरहेका छन्। व्यवसायीहरूले कठिन अवस्थाको सामना गरिरहेका छन्। निजी क्षेत्रले आर्थिक संकट भोगिरहेको छ। लगानी नै गर्न नसक्ने अवस्थामा व्यवसायी पुगिसकेका हुन् र ? सीएनआईको सर्भेक्षणअनुसार ७० प्रतिशत उद्योगी व्यवसायीले अहिले लगानी स्थगित गरेका छन्। तरलता र ब्याजदरको समस्याले उद्योगी व्यवसायीले लगानी रोकेका छन्। उनीहरूको मनोबल गिरेको छ। मनोबल बढाउन सक्यौं भने लगानीका अवसर बढ्छन्। विदेशी लगानी आउँछ। आर्थिक संकटको डिलमा छौं वा खाल्डोमा परिसक्यौं त ? खाल्डोमै त परिसकेका छैनौं। तर, निकै अप्ठ्यारो अवस्थामा छांै। यसबाट बाहिर आउन सक्छौ। त्यसका लागि तत्कालै केही पहल गर्नैैपर्छ। विगतमा पनि उद्योगीव्यवसायीले कठिन परिस्थिति भोगेकै हुन। अहिले पनि सुधार गर्न सक्यौ भने यसबाट पार पाउनेछौं। यसका लागि सरकार गम्भीर हुनुपर्यो, सही नीति लिनुपर्यो। अहिलेको अवस्थाबाट उद्योगीव्यवसायी मात्र नभई सरकार पनि प्रभावित बनेको छ। कर्मचारीतन्त्रमा पनि प्रभाव परेको छ। चुनावपछि नयाँ सरकार आएको छ। सरकारले सकारात्मक ढंगले अर्थतन्त्र सुधारको बाटो समात्नेमा निजी क्षेत्र आशावादी छ। उद्योगीव्यवसायीको मनोबल निकै खस्केको छ। सरकारले खस्केको मनोबल उच्च गर्दै व्यवसायीमा उत्साह बढाउन सहयोग पुग्ने नीति ल्याउनुपर्छ। व्यवसायीको मनोबल बढाउन सरकारले के के गर्नुपर्छ ? तरलताको समस्या छ। उच्च ब्याजदरका कारण व्यवसायीको मनोबल खस्केको छ। मागमा पनि संकुचन आएको छ। हामीले सुझाव पनि दिएका छौं। दुईवटा क्षेत्रमा फोकस हुन चाहेका छौ। बैंकको दुई प्रतिशत ब्याजदर तत्काल घटाउनुपर्छ। यसो भयो भने मनोबल बढ्छ। अहिले उद्योगीव्यवसायी निरुत्साहित भएका छन्। पैसा पाएको छैन। ब्याज पनि उच्च छ। फेरि व्यापार व्यवसाय पनि राम्रो चलेको छैन। व्यवसायीले जग्गा धितो राखेर ऋण लिइरहेका छन्। भुक्तानी गर्न सकिरहेका छैनन्। यस्तो बेलामा चालू पुँजीकर्जा पुराना ग्राहकलाई दुई वर्षका लागि स्थगित गर्नुपर्छ। यसले सेन्टिमेन्टमा ठूलो प्रभाव पार्छ। विशेष निर्णय नै गर्नुपर्छ कि ?यसका लागि अर्थ मन्त्रालय, राष्ट्र बैंक र नेपाल बैंकर्स संघ मिलेर छलफल गर्नुपर्छ र निकास पनि निकाल्नुपर्छ। राष्ट्र बैंकसँग विभिन्न प्रकारका टुल्स हुन्छन्। ब्याजदर सीमाभित्रै रहोस्। तरलता बजारमा पर्याप्त होस्, बिजनेस गर्न सक्ने वातावरण बनोस्। व्यवसायीले नयाँ ऋण पाउन सकुन। मनोबल बढाउन सरकार तथा राष्ट्र बैंकले सकारात्मक कदम चाल्नैपर्छ। सरकार, राष्ट्र बैंक, नेपाल बैकर्स संघ मिलेर प्रभावकारी तरिकाले ब्याज घटाउने र तरलता (लगानीयोग्य पुँजी) सुनिश्चितता गर्नुपर्छ। अर्थतन्त्र यस्तो अवस्थामा आउनुको मुख्य कारण ?थुप्रै कारण हुन सक्छन्। कारण खोज्नेभन्दा पनि समाधान खोज्नेतिर जुट्नुपर्छ। सबैको ध्यान, अर्थतन्त्र सुधार गर्नेतर्फ केन्द्रित हुनैपर्छ। आज हेरौं न, जग्गाको कारोबारमा गिरावट आएको छ। सेयर कारोबारमा पनि मन्दी छाएको छ। ५० लाख बढी डिम्याट एकाउन्ट खुलिसकेका छन्। घरजग्गा र सेयरबजारमा धेरै जनाको सहभागिता छ। यी दुईवटा कारोबारमा मात्रै सहजता आयो भने पनि अर्थतन्त्रलाई सहज बाटोमा लैजान मद्दत गर्छ। अर्थतन्त्र पुनरोत्थान गर्न ध्यान दिनुपर्छ। अर्थतन्त्र सुधारका विषयमा सीएनआईले के पहल गरिरहेको छ ?अर्थतन्त्र चलायमान कसरी बनाउने, मागको वृद्धि कसरी गर्ने विषयमा सीएनआईले बृहत् अध्ययन गरेको छ। डेढ महिनादेखि यसैमा समय बिताएका छौं। यसका लागि ६ वटा क्षेत्रमा सुधारका लागि पहिचान गरेका छौं। तरलताको समस्या, उच्च ब्याजदर, मागमा कमीलगायत समस्या समाधान गर्न जोड दिनुपर्छ। चालू पुँजी कर्जा स्थगन गरी तरलता सुनिश्चित गर्नुपर्छ। ऊर्जामा ११ हजार ५ सय मेगावटका प्रोजेक्ट पाइप लाइनमा छन्। तर तिनीहरूको पीपीए हुन सकेको छैन। ती प्रोजेक्टमा लगानी भइसकेको छ। पैसा कहाँबाट आउँछ ? बिक्री कहाँ हुन्छ ? जस्ता समस्या दृष्टिगत गरी प्रोजेक्टको पीपीए गर्दै प्रत्यक्ष वैदेशिक लगानी भिœयाउनुपर्छ। पैसाको सुनिश्चितता गर्न पायो भने पाँच वर्षमा यो क्षेत्रमा दुई हजार अर्बको लगानी हुन्छ। तुरुन्तै अर्थतन्त्र रिभाइभ गर्न बाटो खुल्छ। सरकारले आर्थिक संकट भयो भन्दै विलासिताका वस्तु आयातमा रोक लगायो। यसले अर्थतन्त्रमा सुधार गरेन र ? सामान आयातमा प्रतिबन्ध लगाइँदा त्यसको असर राजस्वमा पर्यो। राजस्वमा ठूलो योगदान भएका वस्तु रोकिँदा राजस्व संकलन कम भयो। राष्ट्रलाई राजस्व पनि चाहिन्छ। पुँजीगत खर्चका लागि चाहिन्छ। राजस्व हेरेर पनि निर्णय लिनुपर्छ। विकास खर्च रोकिएमा उद्योग पनि प्रभावित हुन्छन्। अर्थतन्त्र नै प्रभावित हुन्छन्। यो चुनौती नै हो। पछिल्लो दुई वर्षयता कुनै परियोजना शिलान्यास भएको, उद्घाटन भएको देखिँदैन, विकास खर्च ठप्प जस्तै देखिन्छ, के कारणले यस्तो भएको होला ? हाम्रा योजना निर्माणको प्रक्रियामै पुनर्विचार गर्नुपर्छ। परियोजनामा पैसाको व्यवस्था पर्याप्त मात्रामा नभएर पनि यो समस्या आइरहेको छ। अरू पनि थुपैै्र समस्या छन्। निर्माण व्यवसायीले समयमा पैसा पाएका छैनन्। निर्माण व्यवसायीहरू पूर्वाधार मन्त्रालयमा समन्वय गर्नुभन्दा अर्थ मन्त्रालय धाउनुपर्ने बाध्यता छ। कुनै पनि परियोजना निर्माणको चरणमा गइसकेपछि बजेट वा अरू कारणले वाधा पुग्न दिनु हुँदैन। हाम्रा ऐन, कानुन पनि बाधक छन् कि ? सार्वजनिक खरिद ऐन संशोधन गर्न आवश्यक छ। लो विडिङ गर्ने व्यवस्था हटाउनुपर्छ। कम पैसा होइन, गुणस्तर जाँचिनुपर्छ। अरू देशले पनि त्यसै गर्छन्। पैसा मात्रै मेकानिजम होइन। रिजनेबल मूल्य हुनुपर्छ। लो विडिङ प्रणाली हटायौं भने सही मान्छेले ठेक्का पाउने र समयमा परियोजना सकिने हुन्छ। निर्माणमा विशेष फोकस गर्नुपर्छ। व्यापारीले भन्छन्, पैसा छैन, बजारमा पनि पैसाको अभाव छ भनिन्छ। सरकार पनि अप्ठ्यारोमा छु भन्छ, पैसा कहाँ गयो होला त ? पैसाको विशेष सर्कल हुन्छ। बजारमा कुनै पनि वस्तुको माग छैन। माग नभएपछि बिक्री हुँदैन। बिक्री नभएपछि उद्योगीव्यवसायी बैंकमा पैसा तिर्न सक्दैनन्। बिक्री नभएपछि राजस्व पनि उठ्न सक्दैन। राजस्व नभएर विकास खर्च पनि हुन सकेको छैन। पैसा जति सर्कल बाहिर पोको परेर त बसेको छैन ? पैसा एउटा सर्कलमै फँसिरहेको छ। सरकारले प्याकेज ल्याएर खर्च गर्नुपर्छ। अर्थतन्त्र मन्दीमा जान नदिन खर्च गर्न आवश्यक हुन्छ। नयाँ सरकारले त्यसतर्फ ध्यान दिनेमा मलाई विश्वास छ। आर्थिक प्याकेज बनाएर खर्चलाई प्राथमिकतामा राखेर विकास खर्चलाई प्राथमिकतामा राख्नुपर्छ। सिरानीमुनि राखिएको पैसा पनि चुनावका बेला बजारमा आउँछ भन्ने थियो। यस्तो पैसा आएन र ? भर्खरै मात्र चुनाव भयो। १०१५ दिनमै त कसरी मूल्यांकन गर्न सकिएला र ? तर, विस्तारै सुधार होला भन्ने अनुमान गर्न सकिन्छ। नयाँ सरकारले अर्थतन्त्र सुधारको सुरुवात केबाट गर्नुपर्छ ? सरकारको मुख्य ध्यान अर्थतन्त्रको संकट समाधान गर्नेमा केन्द्रित हुनुपर्छ। तरलता अभाव, उच्च ब्याजदर र मागको समस्या सम्बोधन गर्नुपर्यो। बैंकको ब्याजदर तत्कालै २ प्रतिशत घटाउनुपर्छ। राष्ट्र बैंक, अर्थ मन्त्रालय र नेपाल बैंकर्स संघले आपसमा समन्वय गरेर अघि बढनुपर्ने जरुरी छ। दोस्रो चालू पुँजी कर्जा तत्काल स्थगित हुनुपर्छ। पुराना ग्राहकलाई अहिले लागू गर्नु हुँदैन। दुई वर्षसम्म स्थगन गर्नैपर्छ। औद्योगिकीकरण कुरा धेरै सुनिन्छ, तर हाम्रोमा किन हुन नसकेको होला ? हो, हामीले औद्योगीकरण गर्न पाएका छैनांै। कुल गार्हस्थ्य उत्पादनमा उद्योगको योगदान निकै कम छ। लामो समयदेखि ५ प्रतिशतमात्रै छ। एक पटक ११ प्रतिशत पुगेको थियो। घटेर ५ प्रतिशतमा झरेको छ। यसलाई बढाउन आवश्यक छ। आयात प्रतिस्थापन गर्ने भनेको उद्योगले नै हो। मुलुकभित्रै उत्पादन भयो भने विदेशी मुद्रा सञ्चिति बढछ। रोजगारी सिर्जना हुन्छ। यसबाट पुँजीको पनि विस्तार हुन्छ। उद्योगको योगदान बढाउनुपर्ने एकदमै आवश्यकता छ। सरकारले औद्योगिक क्षेत्र त घोषणा गरेको छ, तर उद्योग फस्टाएका छैनन् नि ? सरकारले १५ वटा औद्योगिक क्षेत्र घोषणा गरेको छ। ९ वटामात्रै औद्योगिक क्षेत्र कार्यान्वयनमा आएका छन्। ६ वटा कार्यान्वयन भएका छैनन्। कुनै बेला भारतको उत्तराखण्ड राज्यमा उद्योग नै थिएनन्। सरकारले त्यहाँ औद्योगिक क्षेत्र स्थापना गरिदियो। उद्योगको प्रवर्द्धन गर्न इन्सेन्टिभ दियो। सरकारले उद्योग हुर्कने र फस्टाउने वातावरण दियो। त्यहाँ औद्योगीकरण फस्टायो। जसका कारण लाखौं रोजगारी सिर्जना भयो। पुँजी विस्तार भयो। त्यहाँको जस्तै यहाँ पनि औद्योगिक क्षेत्र बनाउन सकिन्छ। कार्यान्वयनमा नआएका औद्योगिक क्षेत्र पब्लिक प्राइभेट पार्टनरसिप (पीपीपी) मोडलमा जान सक्छौं। छोटो समयमै उद्योग प्रवर्द्धन गर्न सकिन्छ। औद्योगीकरण गर्न के कस्ता समस्या छन् ? औद्योगिक क्षेत्रमा उद्योग स्थापना गर्न पर्याप्त जग्गा छैन। भएको जग्गा पनि निकै महँगो छ। उद्योग स्थापना गर्ने हो २५३० प्रतिशत त जग्गा किन्दैमा पैसा सकिन्छ। जग्गाको हदबन्दीसम्बन्धी बजेटमा आएको विषय तत्काल कार्यान्वयन हुनुपर्छ। वैदेशिक लागानीमा अटोमेटिक सिस्टम तत्काल लागू गर्नुपर्छ। उत्पादित वस्तुको निर्यातमा सहजता छ ?निर्यात प्रवर्द्धनका लागि ८ प्रतिशत अनुदान दिने कार्यविधि आएको छ। तर, सीमित उत्पादन मात्र छन्। धेरै उत्पादनमा दिन सक्नुपर्छ। यसो भएमा निर्यात बढ्छ। औद्योगीकरणको वातावरण बने कुल गार्हस्थ्य उत्पादनमा ५ प्रतिशतबाट अघि बढाउन सक्छौं। सीएनआईले मेक इन् नेपाल अभियान सुरु गरेको छ। ३४ वटा आइटम पहिचान गरिएका छन्। जहाँ पोलिसी इन्टरभेन्सन आवश्यक छ। सरकारलाई पनि सुझाव दिएका छौं। मेक इन् नेपाल क्याम्पेनका लागि दिइएका सुझाव कार्यान्वयन गर्नुपर्छ। मेक इन् नेपाल अभियानप्रतिको रेस्पोन्स के कस्तो छ ? मेक इन् नेपाल प्रभावकारी ढंगले चलिरहेको छ। यस अन्तर्गत दुईवटा पक्ष छन्। नेपाली सामानप्रति नेपाली जनता (विदेशमा रहेकासमेत) को विश्वास जगाउनुपर्छ। नेपाली जनता कसरी नेपाली सामानमै केन्द्रित हुन सक्छन् ? भन्ने अभियानको मूल उद्देश्य हो। दोस्रो कुरा, मुलुकमा औद्योगिक वातावरण कसरी तयार गर्न सकिन्छ ? भन्नेतर्फ हामी केन्द्रित छौं। स्वदेशी ब्रान्डको लोगो लिएर आएका छौं। हाम्रो सामान, हाम्रो स्वाभिमाननारा दिएका छौं। ८० जना उद्योगीव्यवसायीले लोगो प्रयोग गरेका छन्। लोगोको पहिचान गुणस्तरसँग जोडिएको छ। रिजनेबल प्राइसमा हुन्छ। यो लोगो जहाँ छ, राम्रो सामान हुन्छ भन्ने ग्यारेन्टी गर्न सक्छौं। मापदण्ड पूरा गर्नेले मात्रै यसको लोगो पाउँछन्। बजेटमा हाम्रा ४० प्रतिशत सुझाव कार्यान्वयनमा आयो। मेक इन् नेपाल अभियान सफल भइरहेको छ। लोगोलाई सरकारले मान्यता दिइसकेको हो ?सरकारसँग हामीले सहकार्य गरेर लोगो बनाएका हौं। सरकारसँग समझदारीपत्रमा हस्ताक्षर गरी मान्यता दिएको छ। व्यापारघाटा दिनप्रतिदिन बढिरहेको छ, स्वदेशी उत्पादन गरौं भन्ने अभियानले कहिलेसम्म सार्थकता पाउला ? अभियान रातारात सफल हुने होइन। आजै सुरु गरी आजै सफल हुने पनि होइन। पोलिसीलाई निरन्तरता दिनुपर्छ। अथक प्रयास गर्नुपर्छ। दीर्घकालीन सोचका साथ जानुपर्छ। निश्चिन्त भएर लाग्नुपर्छ। कम्तीमा पनि पाँच वर्षभित्र पक्कै फरक पर्ने विश्वास लिएका छौं। निजी क्षेत्र पनि उत्पादनशील उद्योगभन्दा व्यापारतिर लोभिएको देखिन्छ नि ? उत्पादनतर्फ फोकस नगरेको होइन। त्यस्तो खालको वातावरण दिन सकेका छैनौं। कुनै पनि उद्योग लगाउँदा ठूलै जोखिम मोल्नुपर्छ। पूर्वाधारमै लगानी गर्नुपर्छ। जग्गामा लगानी गर्नुपर्छ। ठूलो पुँजी लगाउनुपर्छ। चाहेको बेला निस्कँदैन। लगानीका लागि प्रोत्साहन चाहिन्छ। वातावरण पनि चाहिन्छ। ढुक्क भएर काम गर्ने वातावरण बनेकै छैन। सरकारले इन्सेन्टिभ दिनुपर्छ। उद्योगीलाई प्रोत्साहन हुनैपर्छ। जग्गाको सुनिश्चितता हुनैपर्छ। यसो हुन सके उद्योगीहरू उद्योगमै जान्छन्। औद्योगिक क्षेत्र, औद्योगिक ग्राम तथा विशेष आर्थिक क्षेत्रमा पनि आकर्षण देखिँदैन नि ? जतासुकै जग्गाको समस्या छ। औद्योगिक क्षेत्रमा जग्गा पाउनै सकिएको छैन। नयाँ औद्योगिक क्षेत्र त आएको छैन। अरू देशमा उद्योगलाई सजिलै जग्गा उपलब्ध हुन्छ। नेपालमा किनेर मात्रै उद्योग स्थापना गर्नुपर्ने बाध्यता छ। जग्गाको मूल्य पनि निकै उच्च छ। नीति बनाएर दीर्घकालीन रूपमा उद्योगीहरूलाई प्रोत्साहन गर्नुपर्छ। क्षेत्रअनुसार उद्योगमैत्री नीति बनाउनुपर्छ। डन्डी, सिमेन्ट, जुत्ता, ग्रामेन्टलगायतका उद्योग प्रोत्साहन गर्न नीति अभाव छ। तेस्रो, लगानीमा आकर्षण देखाउनुपर्छ। औद्योगिक क्षेत्रमा पीपीपी मोडेलमा गएका छन्। प्रोत्साहनका लागि इन्सेन्टिभ दिएका छन्। नेपालमा त्यस्तो वातावरण छैन। दुई ठूला छिमेकीले दु्रतगतिमा विकास गरिरहेका छन्। हामीले किन फाइदा लिन नसकेका हौला ? हामी दुईवटा ठूला देशको बीचमा छौं। यी दुवै अर्थतन्त्रमा उदयमान राष्ट्र हुन्। जनसंख्याका हिसाबले पनि ती देश ठूला छन्। हाम्रोमा पर्यटन क्षेत्रमा ठूलो स्कोप हुन सक्छ। दुईवटा देशबाट पर्यटक ल्याउन सक्छौं। पाँच मिलियन पर्यटक ल्याउने योजना ल्याउनुपर्छ। पर्यटक भित्र्याउने नीति लियौं र त्यसअनुसार व्यवसायीलाई प्रोत्साहन दिन सक्यौं भने पर्यटक ल्याउन सकिन्छ। हाम्रा विमानस्थलको भौतिक पूर्वाधारदेखि पर्यटक भिसा शुल्कका विषयमा पुनर्विचार गर्न जरुरी छ। आईटी क्षेत्रमा पनि प्रशस्त सम्भावना छन्। हाम्रोमा इन्टरनेट र जनशक्ति महँगो छ। हामीले आईटी पार्क बनाउन सक्छौं। फिलिपिन्स, बंगलादेशले यसबारे अवधारणा ल्याएका छन्। कृषिमा आत्मनिर्भर हुन सकेनौ नि ? कृषिका लागि पूर्वाधार क्षेत्रमा सुधार गर्नुपर्छ। खेतदेखि बजारसम्मको पूर्वाधारमा सुधार ल्याउनुपर्छ। कृषिमा धेरै देशले अनुदान दिएका छन्। कृषिसँग सम्बन्धित अनुदान हाम्रोमा कम छ। आन्तरिक उत्पादनको लागत कम हुनुपर्छ। मलखादका समस्या छन्। औद्योगीकरण, आईटी, ऊर्जा, टुरिजम, उद्योगमा सरकारले विशेष जोड दिनुपर्छ। नयाँ अर्थमन्त्रीसँग आशावादी हुनुहुन्छ ? विष्णु पौडेलले अर्थ मन्त्रालयको नेतृत्व सम्हालेलगत्तै उद्योगी, व्यवसायीलाई बोलाएर छलफल गर्नुभएको छ। राष्ट्र बैंकका गभर्नरलाई समेत राखेर हाम्रा मागबारे बैठक गर्नुभयो। यसबाट हामी आशावादी छौं।"
संकटमा कसरी पुग्यो अर्थतन्त्र ?,"काठमाडौं : अत्यावश्यक बाहेकका वस्तुको आयातमा सरकारले गत वैशाखदेखि लगाएको प्रतिबन्ध पुस १ गतेबाट हटायो। वैदेशिक विनियम सञ्चिति घटेको भन्दै विलासिताका वस्तु आयातमा प्रतिबन्ध लगाइएको थियो। तर, पनि वैदेशिक विनिमय सञ्चिति बढ्नुको सट्टा उल्टै राजस्व संकलन घटेको निष्कर्ष सरकारले निकाल्यो। यसलाई कारण मान्दै प्रतिबन्ध हटायो पनि। अघिल्लो वर्षको पुसमा नै मौद्रिक व्यवस्थासम्बन्धी सर्वोच्च निकाय नेपाल राष्ट्र बैंकले बैंकहरूलाई अत्यावश्यकभन्दा अन्य क्षेत्र (आयात)मा हुने कर्जा प्रवाह रोक्न नैतिक दबाब दिएको थियो। विशेष गरी प्रतीतपत्र (एलसी) खोल्न केन्द्रीय बैंकले शतप्रतिशतसम्म नगद राख्नुपर्ने व्यवस्था गरेपछि वस्तु आयातका लागि हुने कर्जा प्रवाह सुस्ताएको थियो भने मासिक आयातमा ४० अर्ब रुपैयाँसम्मले कमी आएको थियो। २०७८ को मंसिरमा हालसम्मकै सर्वाधिक १ खर्ब ८८ अर्ब रुपैयाँको आयात भएको थियो। सोही वर्षको माघमा भने आयात १ खर्ब ४८ अर्बमा झर्यो। तर, फागुनमा आयात बढेर १ खर्ब ६१ अर्ब पुगेपछि सरकार झस्कियो। अत्यधिक आयात हुन थालेपछि सरकारसँग भएको विदेशी विनिमय सञ्चिति घट्यो। साढे ६ महिनाका लागि मात्रै आयात धान्ने विदेशी मुद्राको सञ्चिति भएपछि वैशाख १३ गते राजपत्रमा सूचना निकालेर सरकारले अत्यावश्यक बाहेकका वस्तुको आयातमा पूर्ण प्रतिबन्ध लगायो। प्रतिबन्धपछि सरकारको राजस्वमा भारी गिरावट आउन थाल्यो। आर्थिक वर्ष २०७८७९ को अन्त्यमा सरकारको आम्दानीभन्दा १ खर्ब ६० अर्ब रुपैयाँ बढी खर्च भयो। कम राजस्व उठ्ने क्रमले चालू आर्थिक वर्षमा निरन्तरता पाउँदै रेकर्ड नै कायम गरेको छ। अर्थ मन्त्रालयका अधिकारीहरूका अनुसार चालू आवमा पछिल्लो ७ वर्षकै न्यून राजस्व उठिरहेको छ। महालेखा नियन्त्रक कार्यालयका अनुसार पुस १२ गतेसम्म सरकारले ३ खर्ब ७७ अर्ब रुपैयाँ मात्रै आम्दानी गरेको छ। यही अवधिमा ४ खर्ब ७९ अर्ब रुपैयाँ खर्च भइसकेको छ। चालू आर्थिक वर्षको छैटौं महिना चलिरहँदा वार्षिक लक्ष्यको २४६९ प्रतिशत मात्रै राजस्व संकलन भएको छ। अर्कोतर्फ विदेशी विनिमय सञ्चिति अपेक्षाकृत रूपमा बढ्न सकेको छैन। असार मसान्तसम्मको तथ्यअनुसार सरकारसँग रहेको डलर सञ्चितिले मात्र ६९ महिनाको वस्तु तथा सेवा आयात धान्न पर्याप्त रहेकामा कात्तिक मसान्तसम्म ८४ महिनाका लागि पर्याप्त देखिन्छ। अर्थात् असार मसान्तसम्म १२ खर्ब १५ अर्ब रुपैयाँ बराबरको विदेशी मुद्रा सञ्चिति रहेकामा कात्तिक मसान्तसम्म १२ खर्ब ४६ अर्ब रुपैयाँमात्र पुगेको छ। चैत मसान्तसम्म डलर रिजर्भमा ११ खर्ब ६८ अर्ब रुपैयाँ थियो। अघिल्लो वर्षको पुसमा नै बैंकिङ प्रणालीमा तरलताको अभाव खड्किन थालिसकेको थियो। नेपाल राष्ट्र बैंकले मौद्रिक नीतिमार्फत कार्यान्वयनमा ल्याएको सीडी रेसियोलाई तरलता अभाव सिर्जना गर्ने मुख्य कारण मानिएको थियो। गत आवमा ८ प्रतिशतको आर्थिक वृद्धि हुने लक्ष्य सरकारले राखेकोमा सो हासिल गर्न नेपाल राष्ट्र बैंकले निजी क्षेत्रमा हुने कर्जा प्रवाह १९ प्रतिशतले वृद्धि गर्ने लक्ष्य राख्यो। तर, तरलताको अभावमाझ बैंकहरूबाट प्रवाह हुने यस्तो कर्जा १६ प्रतिशतले मात्र विस्तार हुन सक्यो। फलस्वरूप आर्थिक वृद्धिदर ५८४ प्रतिशतमा सीमित भयो। नेपालमा विदेशी मुद्रा आम्दानीको सबैभन्दा ठूलो स्रोत रेमिट्यान्स हो। निर्यात, पर्यटनलगायत विदेशी मुद्रा आर्जनको माध्यमले नगन्य योगदान दिँदा पछिल्लो समय नेपालको वैदेशिक क्षेत्र कमजोर बन्दै गएको देखिन्छ। पछिल्लो १ वर्षमा अर्थतन्त्रमा देखिएको परिदृश्य नेपालका लागि नौलो होइन। अर्थ मन्त्रालयले नयाँ नेतृत्व पाउँदै गर्दा देखिएको यो बिसंगति हल गर्ने पहिलो चुनौती उपप्रधान तथा अर्थमन्त्री विष्णुप्रसाद पौडेलको काँधमा छ। झन्डै १९ महिनापछि फेरि अर्थतन्त्रको बागडोर पौडेलले सम्हाल्दै गर्दा आर्थिक सूचकांक निकै कमजोर छन्। सरकारी आम्दानी ह्वात्तै घटेको छ, राजस्व संकलन हुन नसक्दा आम्दानीभन्दा खर्च बढी भएर सरकारको विभिन्न कोषमा भएको रकम रित्तिने क्रममा छ। निवर्तमान अर्थमन्त्री जनार्दन शर्माको राजस्व दोब्बर बनाउने नीतिले वर्षौं लगाएर बलियो बनाएको विदेशी मुद्राको सञ्चिति कमजोर बन्दै गएको नेपाल राष्ट्र बैंकका पूर्वगभर्नर डा चिरञ्जीवी नेपाल बताउँछन्। राजस्व वृद्धि गर्ने भन्नुको अर्थ बढी आयात गर्ने नीति अपनाउनु हो, उनले भने, राजस्व दोब्बर बनाउने लक्ष्यसहितको बजेट ल्याउँदै गर्दा सरकारले सञ्चिति रित्तिन्छ भन्ने हेक्का राख्नुपर्थ्यो। विदेशी मुद्राको सञ्चिति बलियो बनाउने केन्द्रीय बैंकको दायित्व भएको बताउँदै डा नेपालले केन्द्रीय बैंकको नीतिमा सरकारले निरन्तरता दिँदा राजस्व संकलनको पाटो कमजोर बनेको जिकिर गरे। नेपालले भने, साढे ७ महिना आयातमा प्रतिबन्ध लगाएर सरकारले अहिले आयात खोलिदिएको छ। अब फेरि विदेशी मुद्रा सञ्चितिमा दबाब पर्ने चुनौती सरकारसामु छ। अर्थ मन्त्रालय तालुकदार रहने वित्त नीति (फिस्कल पोलिसी) र अर्थ मन्त्रालयकै सल्लाहकार नेपाल राष्ट्र बैंकले अंगिकार गर्ने मौद्रिक नीतिबीच तालमेल हुन नसक्नुको परिणाम अर्थतन्त्रमा गम्भीर संकट निम्तने गरेका छन्। कहिले सरकारले उठाउने राजस्व न्यून हुने, कहिले ब्याजदर नियन्त्रण बाहिर पुग्ने त कहिले विदेशी विनियम सञ्चिति रित्तिदै गएर देश श्रीलंका झैं स्थितिमा पुग्न लागेको हो कि भन्ने महसुस हुने गरेको छ। सुनदेखि नुनसम्म परदेशबाट ल्याउनुपर्ने, आम्दानीको सम्भावनालाई सामथ्र्य बनाउन नसक्ने, स्वदेशी उत्पादनलाई प्रोत्साहन र बजारको ग्यारेन्टी नगर्ने, उपभोगमुखी अर्थतन्त्रलाई उत्पादनमुखी बनाउने नारालाई नारामै सीमित राख्ने, स्थानीय व्यवसायीलाई विश्वासमा लिन नसक्ने र राजस्वका लागि आयातमै निर्भर हुनुपर्ने परिस्थितिका कारण न्यून राजस्व संकलन, तरलताको खडेरी र विदेशी विनिमय सञ्चितिको अपर्याप्तता पछिल्लो १ वर्षमा सँगसँगै देखा परेको हो। अर्थतन्त्र आयातमुखी हुनु र राजस्व पनि आयातमै निर्भर रहने भएकाले राजस्व बढाउने नीतिले तरलता र डलर सञ्चितिमा चाप पर्ने गरेको छ। अर्कातर्फ तरलता र विदेशी विनिमय सञ्चिति बढाउने नीति अंगिकार गर्दा राजस्व संकलन नै प्रभावित भएको यथार्थ हामीकहाँ छ। वित्त नीति सफल बन्दा मौद्रिक नीतिले लिएका लक्ष्य र मौद्रिक नीतिले लिएका लक्ष्य पूरा हुँदा आर्थिक लक्ष्य पूरा हुनुपर्ने हो। तर, नेपालमा ठीकविपरीत हुन्छ। यसको मुख्य कारण हो, संरचनागत समस्या। अर्थ मन्त्रालयका एक उच्च अधिकारीले भने, डा खतिवडा अर्थमन्त्री हुनुभएको बेला अर्थतन्त्र सही ट्रयाकमा थियो। प्रणाली र संरचनागत सुधार भएको थियो। खतिवडाकै कार्यकालमा नेपाल राष्ट्र बैंकको नेतृत्व अर्का योग्य व्यक्ति महाप्रसाद अधिकारीलाई सुम्पिइयो। अधिकारी गभर्नर बन्दै गर्दा डा खतिवडाले भनेका थिए, कम्तीमा ५ वर्षका लागि ढुक्क भयो। तर, खतिवडाको बहिर्गमनसँगै मौद्रिक र वित्त नीतिलाई एकै गतिमा हिँडाउने नेतृत्व अर्थ मन्त्रालयले पाएन। अल्पकालीन परिदृश्यलाई ध्यान दिने हो भने वित्त नीति र मौद्रिक नीतिबीच तालमेल नभएको स्पष्ट देखिन्छ। विदेशी मुद्रा सञ्चितिमाथि परेको दबाब कम गर्न निश्चित वस्तुको आयातमा प्रतिबन्ध लगाइयो। तर, आयात प्रतिबन्धका कारण सरकारले उठाउनुपर्ने राजस्वको लक्ष्य पूरा भएन। यस अवधिमा एकातिर विदेशी विनिमय सञ्चिति सोचेअनुरूप बढेन, अर्कातिर राजस्व गुम्ने क्रमले चालू आर्थिक वर्षमा पनि निरन्तरता पायो। पछिल्लो १ वर्षको तथ्य केलाउँदै अर्थशास्त्री तथा त्रिभुवन विश्वविद्यालयका सहप्राध्यापक डा रमेश पौडेल वित्त नीतिमाथि मौद्रिक नीति पूर्णरूपमा हाबी भएको बताउँछन्। पछिल्लो अवधिमा अर्थतन्त्रमा वित्त नीतिमाथि मौद्रिक नीति एकतर्फी रूपमा हाबी भएको हो। वित्त नीति बनाउने निकाय अर्थ मन्त्रालय निकै कमजोर देखियो। आयातमुखी अर्थतन्त्र भएकाले आयातमै प्रतिबन्ध लगाउँदा उठ्ने राजस्व गुम्ने पक्का थियो, डा पौडेलले भने, यति कुरा थाहा हुँदाहुँदै अर्थ मन्त्रालयले राजस्व उठाउने विकल्प के ? भन्ने नीति तयार पार्न सकेन। यस्तै, प्रतिबन्ध कति समय लगाउने ? विदेशी मुद्रामाथि परेको दबाब र राजस्व संकलनबीच उचित तादम्यता कसरी मिलाउने ? भन्ने विषयमा राष्ट्र बैंक र अर्थ मन्त्रालयबीच आवश्यक समन्वय र सहकार्यका साथ होमवर्क गरिनुपर्ने थियो। त्यो होमवर्कको अभाव भएको पौडेलको निष्कर्ष छ। त्यही तयारी अभावका कारण देशले राजस्वको लक्ष्य नभेट्ने ट्रयाप र विदेशी मुद्रा सञ्चितिमाथिको दबाब धान्न नसक्ने ट्रयापमध्ये एकको दुर्भाग्यपूर्ण स्थितिबाट गुज्रनुपर्ने थियो, पौडेलले थपे, अहिले हामीले पहिलो र सजिलो ट्रयाप सामना गरिरहेका छौं। पौडेलका अनुसार मौद्रिक नीति एकपक्षीय रूपमा हाबी हुनु पनि अर्थतन्त्रका लागि राम्रो होइन। तर, काम गर्दै जाँदा जसको नीति प्रभावकारी भयो, सोही निकाय हाबी हुनु सामान्य कुरा पनि हो, उनले भने। नेपाल बैंकर्स संघका पूर्वअध्यक्ष तथा पूर्वबैंकर भुवन दाहाल वैदेशिक मुद्रा सञ्चिति जोगाउन आयातमा प्रतिबन्ध लगाइए पनि सवारीसाधनबाहेक बजारमा अन्य वस्तुको अभाव आफूले महसुस नगरेको बताउँछन्। उनी भन्छन्, आयातमा प्रतिबन्ध लाग्यो तर गाडीबाहेक कुनै पनि वस्तुको अभाव भएन। अर्बौ रुपैयाँ राजस्व गुम्यो तर डलर सञ्चितिमा उल्लेखनीय सुधार आएन। गत चैत मसान्तसम्म केन्द्रीय बैंकसँग ९ अर्ब ६१ करोड अमेरिकी डलर बराबरको विदेशी विनिमय सञ्चिति रहेकामा गत आवको अन्त्यसम्म अर्थात् गत असार मसान्तसम्म घटेर ९ अर्ब ५४ मा ओर्लिएको थियो। चालू आर्थिक वर्षमा पनि आयात प्रतिबन्धले निरन्तरता पाउँदा मात्र ९ करोड डलर सञ्चिति बढेको छ। दाहाल भन्छन्, यसको अर्थ हाम्रो नियामकले लिएको निर्णय त गलत पो रहेछ कि भन्ने शंका गर्ने ठाउँ बढेको छ। दाहालले जुन वस्तु अत्यावश्यक वस्तु होइन, तिनको आयातमा प्रतिबन्ध लगाउनुभन्दा भन्सार महसुल बढाउनु उपयुक्त हुने सुझाव दिए। आर्थिक वर्ष २०७५७६ मा पनि यस्तै किसिमको परिदृश्य देखा परेको थियो। त्यसबेला शोधनान्तर स्थिति घाटामा पुगेको थियो तर आर्थिक वृद्धि उल्लेखनीय (७ दशमलव १ प्रतिशत) दरमा भएको थियो। राजस्व संकलन पनि लोभलाग्दो थियो। त्यसयता गत आवमा पहिलोपल्ट शोधनान्तर स्थिति घाटामा पुगेको हो। शोधनान्तर घाटा हुनुको अर्थ हुन्छ, देशभित्रिने विदेशी मुद्राभन्दा बाहिरिने विदेशी मुद्रा बढी हुनु। शोधनान्तर घाटामा जान थालेसँगै देशको विदेशी विनिमय सञ्चिति रित्तिँदै जान्छ। नेपालमा विदेशी मुद्रा आम्दानीको सबैभन्दा ठूलो स्रोत रेमिट्यान्स हो। निर्यात, पर्यटनलगायत विदेशी मुद्रा आर्जनको माध्यमले नगन्य योगदान दिँदा पछिल्लो समय नेपालको वैदेशिक क्षेत्र कमजोर बन्दै गएको देखिन्छ। आयातमुखी अर्थतन्त्रमा राजस्व बढाउन लाग्दा विदेशी विनिमय सञ्चितिमा प्रभाव त परिहाल्छ, पूर्व बैंकर दाहाल भन्छन्। नेपालले अनावश्यक वस्तु आयातमा उच्च भन्सारलगाएर स्थानीय उत्पादन बढाउनुपर्ने र पुँजी निर्माण गरी राजस्व बढाउने वस्तुमात्र आयातमा जोड दिनुपर्ने दाहालको सुझाव छ। मेसिनरी पार्टपुर्जा, औद्योगिक सामग्रीमात्र आयात गर्नाले देशभित्रै राजस्व बढाउन मद्दत गर्छ, त्यसो हुँदा आयकर, मुअकर आदि वृद्धि हुनेछ, उनले भने। स्थानीय रूपमा उपलब्ध हुने कच्चा पदार्थ प्रयोग गर्ने तथा सेवामूलक उद्योग सञ्चालन गर्न नीतिगत सहजीकरण र आवश्यक पूर्वाधार विकास गर्नुपर्छ। देशमा गणतन्त्र आएसँगै अर्थ संयन्त्रमा अस्थिरताले प्रश्रय पायो। नेपाल राष्ट्र बैंक तालुकदार रहेको मौद्रिक नीति र अर्थ मन्त्रालयले अंगिकार गर्ने वित्त नीति समष्टिगत अर्थतन्त्रका दुई पाटा भए पनि एकआपसमा सन्तुलित हुने अवसर मिलेन। फरक राजनीतिक दलमा आस्था राख्ने व्यक्ति दुई निकायको प्रमुख हुँदा दुई निकाय समन्वयको अभाव देखियो। पूर्वगभर्नरद्वय डा युवराज खतिवडा र डा चिरञ्जीवी नेपालले ५५ जना अर्थमन्त्री झेले। बहालवाला गभर्नर महाप्रसाद अधिकारीले चौथो मन्त्री झेलिरहेका छन्। अर्थमन्त्रीगभर्नर द्वन्द्व चरम उत्कर्षमा पुग्दा गभर्नर बर्खास्तीसम्मको निर्णय मन्त्रिपरिषद्बाट हुने गरेको छ। अर्कोतिर ४ महिनामै बजेट फेरिने परिस्थिति हेरेर नेपाल राष्ट्र बैंक बस्ने गरेको छ। सरकारले दीर्घकालीन भिजन राखेर मौद्रिक र वित्त नीतिबीच तालमेल मिलाउनुपर्ने हो, पूर्वबैंकर दाहालले भने, संविधान जारी भएपछि आर्थिक विकासलाई मूल एजेन्डाको रूपमा अघि सारिएको हो। तर, डा युवराज खतिवडाबाहेक अरू कुनै अर्थमन्त्री अर्थतन्त्रका विषयमा जानकार देखिनुभएन। दाहालका अनुसार अर्थतन्त्रका लागि दुर्भाग्यपूर्ण परिस्थिति संरचनागत कमजोरी नै हो। देशमा भएको सबै पैसा सदुपयोग भएको छ। निक्षेपको ९० प्रतिशत कर्जा प्रवाह भइरहेको तथ्यले अन्य स्रोतबाट लगानी जुटाउनुपर्ने आवश्यकता औंल्याइए दिएको छ। विदेशबाट लगानी, सहायता जुटाउन नेपाललाई विज्ञ अर्थमन्त्रीको आवश्यकता छ। अर्थ मन्त्रालयका एक उच्च अधिकारीले भने, डा खतिवडा अर्थमन्त्री हुनुभएको बेला अर्थतन्त्र सही ट्रयाकमा थियो। प्रणाली र संरचनागत सुधार भएको थियो। खतिवडाकै कार्यकालमा नेपाल राष्ट्र बैंकको नेतृत्व अर्का योग्य व्यक्ति महाप्रसाद अधिकारीलाई सुम्पिइयो। अधिकारी गभर्नर बन्दै गर्दा डा खतिवडाले भनेका थिए, कम्तीमा ५ वर्षका लागि ढुक्क भयो। तर, खतिवडाको बहिर्गमनसँगै मौद्रिक र वित्त नीतिलाई एकै गतिमा हिँडाउने नेतृत्व अर्थ मन्त्रालयले पाएन। त्यसपछि वित्त नीतिको तयारीमा केही कमजोरी भयो। देश निर्वाचनमा होमियो, जनार्दन शर्माले ल्याएको बजेट विवादित बन्यो, वितृष्णा पनि रहे। यसबीचमा अर्थ मन्त्रालयको शाख पनि गिर्यो। अर्थशास्त्री पौडेल भन्छन्, अर्थ मन्त्रालय र राष्ट्र बैंकमा फरक पार्टीमा आस्था राख्ने मान्छे भएर फरक पर्दैन। अर्थतन्त्रका समस्या समाधान गर्न वित्त नीतिले निर्दिष्ट गर्न सक्नुपर्छ। वित्त नीति बनाउने निकाय कमजोर भएसँगै मौद्रिक नीति हाबी हुनुपर्ने बाध्यता सिर्जना भयो। आयातमा प्रतिबन्ध लगाउँदा सोचेअनुसार राजस्व उठ्न नसकेपछि सरकारलाई सामान्य खर्च धान्नसमेत सकस परेको छ। महालेखा नियन्त्रक कार्यालयका अनुसार पुस १२ गतेसम्म सरकारले ३ खर्ब ७८ रुपैयाँ प्रशासनिक खर्च गरेको छ। तर, राजस्व संकलन ३ खर्ब ४६ अर्ब रुपैयाँ मात्र छ। अर्थात्, सरकार राजस्व उठाएर प्रशासनिक खर्चसमेत धान्न नसक्ने अवस्थामा पुगेको छ। नेपाल राष्ट्र बैंकका अनुसार अहिले सरकारको ढुकुटीमा (विभिन्न कोषमा रहेको रकम) मंसिर २९ सम्म १ खर्ब ८० अर्ब रुपैयाँ मात्र छ। सो रकम पनि सकिएको अवस्थामा केन्द्रीय बैंकले सरकारलाई गत आवमा उठेको कुल राजस्वको ५ प्रतिशत ओभरड्राफ्ट दिन सक्छ। यही क्रममा आम्दानी घट्दै र खर्च बढ्दै जाने हो भने सरकारको ढुकुटीमा रहेको रकम पनि रित्तिएर विषम परिस्थिति सिर्जना हुने पक्का छ। सरकारले चालू आवमा अघिल्लो आवको भन्दा ३७ प्रतिशत बढी राजस्व संकलनको लक्ष्य लिएको छ। तर, पुस १२ गतेसम्मको राजस्व संकलन गत आवको भन्दा २० दशमलव ८ प्रतिशत कम हो। राजस्व उठाएर तलब खुवाउन नसक्ने अवस्था भएपछि सरकार ऋण उठाएर खर्च धान्नुपर्ने अवस्थामा पुगेको छ। बजारमा लगानीयोग्य रकमको अभाव भइरहेका बेला सरकारले आन्तरिक ऋण उठाउँदा अभाव झन् चर्किने अनुमान गरिएको छ। पुस मसान्तमा सरकारले आयकरको ५० प्रतिशत र मुअकरलगायत कर उठाउनेछ भने ६० अर्ब रुपैयाँ पुनर्कर्जा बजारबाट फिर्ता हुँदैछ। केन्द्रीय बैंकका अनुसार मंसिर र पुसमा ३ वटा विकास ऋणपत्रमार्फत १५ अर्ब रुपैयाँ आन्तरिक ऋण उठाइएको छ भने ३६४ दिने साढे ७ अर्बको एउटा ट्रेजरी बिल बिक्री भएको छ। सोही अवधि र परिमाणको अर्को ट्रेजरी बिल पुस १९ गते निष्कासन हुँदैछ। सरकारले चालू आवमा २ खर्ब ५६ अर्ब रुपैयाँ बराबरको आन्तरिक ऋण उठाउने तयारी गरेको छ। जसमध्ये पुस मसान्तसम्म ५५ अर्ब रुपैयाँ उठ्नेछ। महालेखा नियन्त्रक रहिसकेका पूर्वसचिव गोपीनाथ मैनालीका अनुसार आम्दानीभन्दा खर्च बढी भएको अवस्थामा सरकारले केन्द्रीय बैंकमा रहेको ढुकुटीबाट पैसा चलाउन सक्छ। आम्दानीभन्दा खर्च बढी भए सरकारले केन्द्रीय बैंकमा रहेको विभिन्न कोषको पैसा चलाउन सक्छ, मैनालीले भने, सरकार खर्चै धान्न नसक्ने अवस्थामा पुग्छ भन्ने हुँदैन। आन्तरिक ऋण भने सरकारले आवश्यकताअनुसार परिचालन गर्छ। नेपाल राष्ट्र बैंकका अनुसार अहिले सरकारको ढुकुटीमा (विभिन्न कोषमा रहेको रकम) मंसिर २९ सम्म १ खर्ब ८० अर्ब रुपैयाँ मात्र छ। सो रकम पनि सकिएको अवस्थामा केन्द्रीय बैंकले सरकारलाई गत आवमा उठेको कुल राजस्वको ५ प्रतिशत ओभरड्राफ्ट दिन सक्छ। यही क्रममा आम्दानी घट्दै र खर्च बढ्दै जाने हो भने सरकारको ढुकुटीमा रहेको रकम पनि रित्तिएर विषम परिस्थिति सिर्जना हुने पक्का छ। पछिल्लो ५ आर्थिक वर्षको शोधनान्तर स्थिति : २०७४७५ : १ अर्ब रूपैयाँ२०७५७६ : ६७ अर्ब रूपैयाँ२०७६७७ : २८२ अर्ब रूपैयाँ२०७७७८ : १२३ अर्ब रूपैयाँ२०७८७९ : २५५ अर्ब रूपैयाँ(स्रोत : नेपाल राष्ट्र बैंक) मुद्रास्फीति नियन्त्रण गर्नै नसक्ने भयावह स्थिति सिर्जना डा चिरञ्जीवी नेपाल,पूर्वगभर्नर, नेपाल राष्ट्र बैंक ६३ वर्ष लगाएर १२ महिनासम्मको आयात धान्न पर्याप्त विदेशी मुद्राको सञ्चिति जम्मा पारेका थियौं। तर, तत्कालीन अर्थमन्त्रीले राजस्व दोब्बर बनाउने नीति अंगिकार गर्दा सञ्चितिको पर्याप्तता १ वर्षमा आधा बनेको थियो। राजस्व वृद्धि गर्ने आधार आयात बढी गर्ने हो। बजेट ल्याउँदै गर्दा सरकारले डलर सञ्चिति रित्तिन्छ भन्ने जोखिम अनुमान लगाउनुपर्थ्यो। अर्कातर्फ नेपाल राष्ट्र बैंकले पनि कर्जा विस्तारमा अंकुश लगाउनुपर्ने थियो। १९ प्रतिशतले कर्जा विस्तारको लक्ष्य लिँदा ३२ प्रतिशतसम्म पुग्नु आफैं समस्या निम्त्याउने कारक थियो। किनभने प्रवाह भएको आधा रकम वस्तु आयात गर्नमा खर्च भयो। सस्तोमा पैसा पाउँदा वस्तुको उपभोग ह्वात्तै बढ्यो र मुद्रास्फीति नियन्त्रण गर्नै नसक्ने भयावह स्थिति सिर्जना भयो। बजारमा पैसाको अभाव हुँदा ब्याजदर पनि बढ्न थाल्यो। विदेशी मुद्राको सञ्चिति बलियो बनाउने केन्द्रीय बैंकको दायित्व हो। प्रतिबन्धको अवधिलाई घटाउन सकिन्थ्यो डा रमेश पौडेल, अर्थशास्त्री आयातमा प्रतिबन्ध नलगाएको भए विदेशी मुद्रा सञ्चितिमाथि परेको दबाबले हामी श्रीलंका झैं यात्रा तय गर्ने थियौं। अत्यावश्यक वस्तु आयात गर्नै नसक्ने अवस्थामा पुग्ने जोखिम थियो। त्यसैले निश्चित समयसम्म आयातमा प्रतिबन्ध लगाउने निर्णय एक हिसाबले ठीक थियो। तर, अर्थ मन्त्रालय र राष्ट्र बैंकबीच सहकार्य, समझदारी समन्वय गरेर रिजर्भमाथिको दबाब घटाउँदा राजस्वमा पर्ने समस्याको कसरी निराकरण गर्ने ? राजस्व लक्ष्य कसरी पूरा गर्ने ? भन्ने विकल्प तयार पार्न नसकेको हुनाले आजको परिस्थितिमा आइपुगेका छौं। प्रतिबन्धको अवधिलाई घटाउन सकिन्थ्यो, विलासिताका वस्तु रोकेर कम विलासिताका अत्यावश्यकीय र पुँजी निर्माण हुने वस्तु आयात बढावा दिएर राजस्व संकलन र आर्थिक गतिविधि चलायमान बनाउन सकिन्थ्यो। तर, त्यसतर्फ अर्थ मन्त्रालयले ध्यान दिन सकेन किनभने सरकार आफैं पुँजीगत खर्च गर्न सकिरहेको थिएन। कुन गभर्नरले कति अर्थमन्त्री बेहोरे ? डा युवराज खतिवडा (५) : सुरेन्द्र पाण्डे, भरतमोहन अधिकारी, वर्षमान पुन, शंकरप्रसाद कोइराला, रामशरण महत डा चिरञ्जीवी नेपाल (५) : रामशरण महत, विष्णुप्रसाद पौडेल, कृष्णबहादुर महरा, ज्ञानेन्द्रबहादुर कार्की, डा युवराज खतिवडा महाप्रसाद अधिकारी (३) : डा युवराज खतिवडा, विष्णुप्रसाद पौडेल, जनार्दन शर्मा, विष्णुप्रसाद पौडेल"
विद्यालय पर्यटन,"कोभिड महामारीपछि नेपालका विभिन्न पर्यटकीय गन्तव्यहरूमा बाह्यसँगै आन्तरिक पर्यटकहरूको चहलपहल निकै बाक्लिँदै गइरहेको छ। पर्यटकीय चर्चित नगरी काठमाडौं, पोखरा, मुस्ताङ, चितवन, जनकपुर, इलाम, कन्यामलगायतका क्षेत्रहरू यतिबेला पर्यटकहरूको आगमनले भरिभराउ देखिएका छन्। भ्रमण पछाडि आम जनमानसमा घुम्नुपर्छ भन्ने भावनाको विकास हँुदै गएको पाइन्छ भने करिब कोममा गइसकेको नेपालको पर्यटन उद्योग यो चहलपहलसँगै पुनरुत्थानको यात्रामा अघि बढिरहेको छ। पर्यटकहरू पुरानाभन्दा पनि नयाँ र उदाउँदा पर्यटकीय गन्तव्यहरूमा र मनोरञ्जनका नयाँ प्रकारका गतिविधिहरूमा रुचि राख्न थालेका छन्। सर्लाहीको भरत ताल यसको ज्वलन्त उदाहरण हो जहाँ सामुद्रिक अनुभव सँगाल्नका लागि नेपालका पूर्वमेचीदेखि पश्चिम महाकालीसम्मका पर्यटकहरू आउजाउ गरिरहेका छन्। हिउँद सुरु भएसँगै चिसो बढ्दै गइरहेको छ। यसै सन्दर्भमा हिउँमा खेल्न रुचाउने पर्यटकहरूको संख्यामा भारी वृद्धि हुने प्रक्षेपण गर्दै काठमाडौं उपत्यका नजिकका कालिञ्चोक, फुल्चोकी, चन्द्रागिरिलगायतका स्थानका पर्यटन व्यवसायीहरू पर्यटकहरूलाई भिœयाउनका लागि पूर्वतयारी थालिरहेका छन्। यी यावत् कुराहरूलाई दृष्टिगत गर्दा नेपालमा आन्तरिक पर्यटनको महत्त् थप उजागर हुँदै गएको देखिन्छ भने यो चहलपहलसँगै नेपालमा पर्यटन सचेतना तथा साक्षरताको आवश्यकता पनि उत्तिकै महसुस हुन थालेको छ । पर्यटन सचेतना तथा साक्षरता नेपालका सन्दर्भमा विद्यालय तहबाटै सुरुवात हुनु जरुरी देखिन्छ। विद्यालय तहदेखि नै पर्यटन के हो, यो केका लागि महत्त् छ, यसबाट हामीले र हाम्रो समाजले के कस्ता फाइदाहरू प्राप्त गर्न सक्छौं, पर्यटनबाट आर्थिक तथा सामाजिक रूपान्तरण कसरी सम्भव हुन सक्छ, पर्यटन सम्बद्ध क्षेत्रमा के कस्ता करियरहरू उपलब्ध हुन सक्छन्, रोजगारी तथा उद्यमशीलताका लागि पर्यटनसँग कसरी जोडिन सकिन्छ र पर्यटनले दिनानुुदिन बढ्दो वैदेशिक पलायनलाई कसरी न्यूनीकरण गरी मुलुकलाई समृद्धितर्फ धकेल्न सक्छ भन्नेजस्ता कुराहरू विद्यार्थीलाई आधारभूत तहदेखि नै बुझाउन सक्नुपर्छ। यसले विद्यार्थीलाई पर्यटन उद्योग सम्बद्ध क्षेत्रहरूमा लाग्न तथा त्यसभित्र रहेका अपार सम्भावनाको खोजी गर्न उत्प्रेरित गर्दछ। विद्यालय पर्यटन सचेतनालाई मध्यनजर गर्दै नेपाल टुरिजम बोर्ड, यूएनडीपी तथा विश्वका १७ देशमा विस्तारित पर्यटन तथा शैक्षिक एलाइन्स जीटीटीपीसमेतको सहकार्यमा विद्यालय पर्यटन क्लबको अवधारण विकास गरी पहिलो चरणमा देशका पाँच प्रदेशका १८ विद्यालयमा नेसनल सस्टेनेवल टुरिजम क्लब (एनएसटीसी) नामक पर्यटन क्लब गठन भइसकेको छ। पहिलो चरणमा एक सय विद्यालय लक्षित यो कार्यक्रम दोस्रो चरणमा सातै प्रदेशका एक हजार सामुदायिक तथा संस्थागत विद्यालयमा पुर्याउने लक्ष्य लिइएको छ। विद्यालयका प्रधानाध्यपक संरक्षक, विषय शिक्षक संयोजक, कक्षा ९ का विद्यार्थी प्रिफेक्ट तथा कक्षा ७ देखि १० सम्मका हरेक तहबाट दुुईदुई जना गरी कुल ११ सदस्य रहने यस क्लबले पहिलो वर्ष त्रैमासिक रूपमा कम्तीमा एक वटाका दरले चार वटा पर्यटन लक्षित विशेष कार्यक्रमहरू तथा यसका अतिरिक्त विश्व वातावरण दिवसमा एउटा र विश्व पर्यटन दिवसका अवसरमा एउटा गरी कुल ६ वटा कार्यक्रमहरू गर्नेछ। कार्यक्रममा पर्यटन सम्बद्ध वक्तृत्वकला, हाजिरी जवाफ, सांस्कृतिक प्रस्तुति, निबन्ध लेखन, कथावाचन, गन्तव्य भ्रमण, रिसर्च प्रोजेक्ट, अन्तत्र्रिया आदिलगायत हुन सक्छन्। क्लबका कार्यक्रमबाट विद्यार्थी, शिक्षक, अभिभावक तथा सरोकारवालाहरू नेपालको पर्यटन र यसको महत्त्का बारेमा जानकार हुन्छन् । पर्यटन क्षेत्रमा उपलब्ध विविध करियर तथा उद्यमशीलताका अवसरहरूबारे युवाहरू सुसूचित हुन्छन् । स्थानीय पर्यटकीय गन्तव्यहरूको पहिचान भई ती गन्तव्यहरू प्रचारप्रसारमा आउने, स्थानीय स्तरमा पर्यटन सम्बद्ध गतिविधिहरू बढ्दै जाने तथा त्यसले रोजगारी सिर्जनासँगै मानिसको आयस्तर वृद्धि हुँदै जान्छ । धार्मिक, सांस्कृतिक, ऐतिहासिक तथा पुरातात्वक महत्त्लव भरिएका स्थलहरूको संरक्षण एवं संवद्र्धनमा टेवा पुग्छ । विद्यार्थीमा निहित प्रतिभाको राष्ट्रिय तथा अन्तर्राष्ट्रिय स्तरमा प्रस्फुटन गर्ने अवसर प्राप्त हुने, गाउँ नगर तथा सहरहरू सफा, सुन्दर तथा हरियाली उन्मुख हँुदै जाने हुन्छ । विद्यार्थी तथा शिक्षक एवं अभिभावकमा घुम्ने परिपाटीको विकास हुने, देशका पर्यटकीय गन्तव्यमा निकै चहलपहल बढ्छ । स्थानीय कला संस्कति एवं उत्पादनको प्रवद्र्धन एवं सदुपयोग हुने तथा समग्रमा पर्यटन नै मुलुक विकासको आधारशिलाको रूपमा अघि बढ्दै जानेजस्ता फाइदाहरू हुन सक्ने देखिन्छ। यसका अलावा क्लब एक्सचेन्ज प्रोग्रामअन्तर्गत एक प्रदेशको क्लबले अर्को प्रदेशको क्लब, एक देशको क्लबले अर्को देशको क्लबमार्फत त्यहाँका पर्यटकीय विशेषता तथा विकासबारे जानकारी प्राप्त गर्ने, नवीनतम पर्यटकीय अवधारणलाई आत्मसात् गर्दै आफ्ना पर्यटकीय प्रोडक्टहरूको प्रवद्र्धनसमेत गर्न सक्छन्। भारत सरकारले देशको प्राकृतिक र सांस्कृतिक सम्पदा, पर्यटनप्रति बालबालिका र युवाहरूमा अभिरुचि, चासो, चेतना र जिम्मेवारीको भावना जगाउने रणनीतिक उद्देश्यका साथ देशभर युवा पर्यटन क्लबको अवधारणा अघि सारेको छ। त्यसैगरी केरला राज्य सरकारले पनि स्थानीय तहमा पर्यटन विकासलाई थप जिम्मेवार र दिगो बनाउने, स्थानीय कला तथा संस्कृतिको संरक्षण गर्ने तथा हरित प्रोटोकल कार्यान्वयन गर्ने उद्देश्यका साथ राज्यभरका विभिन्न गन्तव्यहरूमा जिम्मेवार पर्यटन क्लबहरूको सुरुवात गरेको छ। नेपालमा पनि विद्यालय टुरिजम क्लब अवधारणालाई संघीय तथा प्रादेशिक सरकारले आत्मसात् गर्नुपर्ने देखिन्छ। प्रकृतिको भूस्वर्ग भनेर विश्वमाझ चिनिएको नेपाल एक प्रचुर पर्यटकीय सम्भाव्यता बोकेको मुलुक हो। कुल गार्हस्थ्य उत्पादनमा करिब ८ प्रतिशत हिस्सा ओगटेको तथा रोजगारी सिर्जनाका हिसाबले चौथो स्थानमा रहेको पर्यटन समृद्ध नेपालको एउटा दरिलो र स्थायी आधार हो। त्यसैले पनि यस क्षेत्रप्रति युवाहरूको रुचि जगाउनु अपरिहार्य देखिन्छ। प्लस टु सक्नासाथ अध्ययनका लागि भन्दै बिदेसिँदै गएका युवा पिँढीलाई मुलुकमै रिटेन गर्नका लागि पर्यटन क्लब दीर्घकालीन हिसाबले निकै प्रभावकारी हुन सक्ने देखिन्छ। पर्यटन क्लबले केवल देशको पर्यटन प्रवद्र्धनमा मात्र सहयोग पुर्याउने हैन, दिनानुदिन चुनौतीको रूपमा देखिरहेको फोहोर व्यवस्थापनमा सहजीकरण गर्दै गन्तव्यको सौन्दर्यीकरण गर्न समेत सहयोग पुर्याउने देखिन्छ। त्यसैले नीतिगत तहबाटै क्लब अवधारणालाई प्राथमिकताका साथ कार्यान्वयन गर्न तदारुकता देखाउनु पर्ने देखिन्छ।"
५४ रैथाने बाली जीन बैंकमा संरक्षित,"जाजरकोट : जाजरकोटका ५४ जातका रैथाने बालीहरू राष्ट्रिय कृषि आनुवंशिक स्रोत केन्द्र (जीन बैंक) मा संरक्षण गरिएको छ। नेपाल कृषि अनुसन्धान परिषद्ले जाजरकोटबाट संकलन गरेका १४४ जातका रैथाने बालीमध्ये ५४ जातका रैथाने बालीलाई जीन बैंकमा संरक्षण गरेको हो। परिषद्ले जिल्लाको शिवालय, कुशे र बारेकोट गाउँपालिकामा २०७८ सालको फागुन महिनामा १४४ जातका रैथाने बालीहरू संकलन गरेको थियो। संकलन गरिएका रैथाने जातका बालीहरू राष्ट्रिय कृषि आनुवंशिक स्रोत केन्द्रको प्रयोगशालामा परीक्षण गरी बीउको मात्रा पुगेका, उमारशक्तिको मापदण्ड पुगेका ५४ रैथाने जातका बालीहरू केन्द्रमा संरक्षण गरिएको राष्ट्रिय कृषि आनुवंशिक स्रोत केन्द्र खुमलटारले जनाएको छ। जाजरकोट जिल्लाबाट संकलन गरिएका अन्य बाँकी ९० जातका रैथाने बालीलाई दर्ता गरेर संरक्षण गरिने राष्ट्रिय कृषि आनुवंशिक स्रोत केन्द्र खुमलटारले बताएको छ। राष्ट्रिय कृषि आनुवंशिक स्रोत केन्द्रमा संरक्षण गरिएका ५४ जातका रैथाने बालीहरू मध्ये ११ जातका धान, पाँच जातका गहुँ, तीन जातका जौं, पाँच जातका भट्मास, चार जातको सिमी, पाँच जातको गेडाजन्य दाल, दुई जातको बदाम, दुई जातको माटे, दुई जातको काँक्रा, पाँच जातको कोदो, चार जातको तोरी, फर्सी, भाजी(रायो), तिल, तिर्कुलो, कागुनो र कला(केराउ) एक एक जातका रहेको कृषि विकास कार्यालय जाजरकोटले जनाएको छ।"
प्रभु साहले किन खोले पार्टी ?,"काठमाडौं : नेकपा एमाले छाडेको साढे दुई महिनापछि प्रभु साहले आफ्नै नेतृत्वमा आम जनता पार्टी गठन गरेका छन्। काठमाडौंमा एक बैठक गर्दै उनले ५१ सदस्यी केन्द्रीय तदर्थ समिति गठन गरेका छन्। तदर्थ समितिको बैठकले प्रदेशका अध्यक्ष र इन्चार्ज पनि तोकेको छ। विश्वभरका आम जनता एक हौं भन्ने प्रगतिशिल विचारमा आधारित पार्टी गठन गरेका हुन्। स्वतन्त्र सांसदको रूपमा राजनीति वृत्तमा शक्तिशाली नभएपछि उनले शक्ति आर्जन गरेर सरकारमा जान सौदाबाजी गर्न आम जनता पार्टी गठन गरेको राजनीतिक विश्लेषकहरूको टिप्पणी छ। राजनीतिक विश्लेषक चन्द्रकिशोर भन्छन्, कुनै पनि राजनीतिक दल संगठित स्वरुपमा भए विभिन्न शक्तिसँग सौदाबाजी गर्ने क्षमता बढ्छ। राजनीतिमा संगठित शक्तिले महत्व राख्छ। त्यसै कडिको रूपमा यसलाई लिन सकिन्छ। मंसिर ४ को चुनावमा एमाले छोड्दै साह समूहबाट केहीले प्रतिनिधिसभा र प्रदेश सभामा विजयी भएका छन्। शक्ति आर्जन गर्न पार्टी गठन एमाले र माओवादी पार्टी मिलेर बनेको नेकपा फुट्दा प्रभु साह एमालेमै बसेका थिए। त्यसको झोकमा माओवादी अध्यक्ष तथा प्रधानमन्त्री पुष्पकमल दाहालले उनको प्रतिनिधिसभा सदस्य पद खोसेका थिए। त्यसपछि उनले एमाले पार्टीबाट मधेसमा सक्रिय राजनीति गरेका थिए। निर्वाचनको अन्तिम समयमा साहले एमाले परित्याग गर्दै रौतहट३ बाट स्वतन्त्र उम्मेदवारी दिए। स्वतन्त्रबाट निर्वाचित उनले दाहाल नेतृत्वको सरकारलाई समर्थनसमेत गरेका छन्। गत वर्ष मंसिरमा चितवनमा भएको १०औं महाधिवेशनबाट नेता साहलाई एमालेले स्थायी समिति सदस्यको हैसियत दिएको थियो। आफ्नो निटक नेताहरूलाई प्रतिनिधिसभा तथा प्रदेशसभामा पार्टीले टिकट नदिएको भन्दै मधेस प्रदेशमा समूहगतरूपमै उम्मेदवारी दिँदै प्रभु साहको टिमले एमालेबाट विद्रोह गरेका थिए। उनको समूहले प्रतिनिधिसभा र प्रदेशसभा केही सिटसमेत जित्न सफल भएको छ। स्वतन्त्र निर्वाचित भएपछि साहले माओवादी अध्यक्ष प्रचण्डसँग निरन्तर सम्बादमा थिए। उनको समूहले दाहाललाई प्रधानमन्त्रीमा समर्थन गरेर मन्त्री पद खान खोजेका थिए। उनको समूह माओवादीमा फर्किन तयारीसमेत गरेको स्रोतको दाबी छ। तर, एमालेले स्वतन्त्र सांसदको रूपमा उनको समूहलाई महत्व नदिएपछि उनी सत्ताको स्वाद चाख्न पार्टी गठन गरेको चर्चा छ। राजनीतिक विश्लेषक चन्द्रकिशोर भन्छन्, प्रचण्डजीको नेतृत्वमा सरकार देखिए पनि खासमा एमाले अध्यक्ष ओलीको सरकार हो। त्यसैले ओलीजीको रुची र अरुचीले काम गरिरहेको छ। चुनावको मुखमा प्रभु साहले एमालेबाट टिकट पाएर पनि अन्तिम समयमा 'स्वतन्त्रको नाममा' उम्मेदवारी दिएर ठूलो धोका दिएकाले पार्टी एमाले अध्यक्ष ओलीले नयाँ समीकरणमा स्वतन्त्र सांसदको रूपमा उनलाई महत्व नदिएको राजनीतिक वृत्तमा चर्चा छ। चन्द्रकिशोर थप्छन्, ओलीजीलाई मधेस प्रदेशमा हाम्रो अझै ठूलो हैसियत हुन्थ्यो। प्रभुकै कारण हामी कमजोर भयो भन्ने परेको छ। त्यसकारण पनि प्रभुजीले नयाँ पार्टी गठन शक्ति आर्जन गर्न खोजेको हुनुपर्छ। व्यक्तिभन्दा पार्टीको महत्व बढी स्वतन्त्र सांसदको रूपमा आफूलाई शक्तिशाली नदेखिएपछि नेता प्रभु साहले पार्टी खोलेको माओवादीका सचिव गणेश साहको टिप्पणी छ। प्रधानमन्त्री दाहालको सरकारमा स्वतन्त्र सांसदको रूपमा प्रवेश कठिन भयो। त्यसैले पार्टी खोलेको हो? भने अन्नपूर्णको प्रश्नमा माओवादी पदाधिकारी सदस्य साहले भने, प्रभुजी लामो समय पार्टी आन्दोलनमा काम गरेको मान्छे हो। सदनमा उहाँ स्वतन्त्रण सांसुद हुनुहुन्थ्यो। अब उहाँको पार्टीको अध्यक्ष पद पनि थपियो। बहुदलीय व्यवस्थामा व्यक्तिभन्दा पार्टीको महत्व बढी हुन्छ। स्वतन्त्ररूपमा सरकारमा जाने कि पार्टी नेताको रूपमा जाने प्रश्न नेता साहमाथि थियो। माओवादी सचिव साहले थपे, पार्टी गठन गरेर उहाँले पार्टीको नेता र सांसदको रूपमा सरकारमा जाने बाटो बनाउनुभएको छ। अगामी दिनमा उहाँलाई अरु पार्टीसँग एकता लागि पनि सहज हुनेभयो। नव गठित पार्टीले उहाँसँग भएको सबै नेताको राजनीतिक पहिचान पनि बनाइदियो। नेता साहले दाहाल नेतृत्वको सरकारलाई पार्टीको तर्फ समर्थन गर्दै संघ र प्रदेशसम्म सत्ताको भागबाँडामा बार्गेनिङ गर्ने माओवादीका केन्द्रीय सदस्य रामकुमार शर्माले बताए। अर्को तर्फ ठूला राजनीतिक पार्टीको भन्दा साना पार्टी गठन गरेर जनमत प्रात गरेर सत्तामा जाने नेताहरू बढेको छ। ६ महिनाअघि मात्रै गठन भएको रवि छामिछानेको नेतृत्वको राष्ट्रिय स्वतन्त्र पार्टी संघमा २० सिट जित्दै प्रधानमन्त्री प्रचण्डको नेतृत्वमा उपप्रधानसहित सरकारमा गएको छ। केही समय पहिले गठन भएको नागरिक उन्मुक्ति पार्टी ४ सीट जितेर सरकारमा जाने तर्खरमा छ। मधेसमा मधेसी दललाई खुम्च्याउँदै सीके राउत नेतृत्वको जनमत पार्टी ६ सिटसहित सरकार गएको छ। राजनीतिक विश्लेषक चन्द्रकिशोर थप्छन्, यस्तो सफलताले केही मान्छेलाई यस्तो पनि भएको छ कि सानो दल भए पनि एउटा सानो परिधिमा उसले राम्रो काम गर्दा पनि शक्ति आर्जन गर्न सक्छ। ठूलो दलको कमैया रहनुभन्दा बरु सानो घरकै मुख्य मान्छे रहौं भन्ने सोंच राजनीतिमा बनेको छ। आम पार्टीको सरकार बनाउने लक्ष्य गठित आम जनता पार्टीका जनवर्गीय युवा संगठन आइटी आर्मीका अध्यक्ष तथा प्रचारप्रसारको जिम्मेवारी पाएका सीबी साहले आफ्नो नेता सत्तामा जानका लागि पार्टी गठन नगरेको दाबी गरे। कुनै पार्टी र सरकारमा जानका लागि उहाँ (प्रभु साह)ले आम जनता पार्टी गठन गर्नुभन्दा दुवै शक्ति एमाले र माओवादीलाई एकैठाउँमा ल्याएर सरकार बनाउन उहाँको बिशेष भूमिका रह्यो, उनले भने, सबै दलहरुको सहमतिमा राष्ट्रिय सरकार बनोस् भन्ने विषयमा उहाँको प्रयास जारी छ। यसका लागि उहाँको जुन अहिलेको पोजिसन (स्वतन्त्र सांसद) थियो। यसले पुग्दैन भन्ने महसुस भयो। त्यसका लागि औपचारिकरूपमा पार्टी गठन गरेर राष्ट्रिय सहमतिको सरकार बनाउन उहाँ लाग्नुभयो। पार्टी दस्ताबेज तयार हुँदै आम जनताको हितमा काम गर्ने गरि प्रगतिशिल, अग्रगामी शक्तिहरूसँग सहकार्य, एकताका लागि पहल गर्ने आम जनता पार्टीले निर्णय गरेको छ। आम जनताको पार्टी बनाउनका लागि आम नेताकार्यकर्ता, अरु पार्टी, श्रमजीवी तथा बुद्धिजीवीसँग सहकार्य गर्छौं, आइटी आर्मीका अध्यक्ष साहले भने। आम जनताको पक्षमा काम गर्न नेता प्रभु साह पुरानै घर (माओवादी पार्टी)मा फर्केर काम गर्दा पनि त हुन्थ्यो भन्ने अन्नपूर्णको प्रश्नमा उनले भने, हुनसक्थ्यो। यो त झन सुखद कुरो हुन्थ्यो। तर, माहोल मिलेन। अगामी बैठकबाट पार्टीको दस्ताबेज पेस गर्न तयारीमा साह जुटेका छन्। अब आम जनताको शासन व्यवस्था लागू हुनेगरी, देशमा लोकतन्त्रको अभ्यास हुनेगरी उहाँले काम गर्नुहुन्छ, उनले भने। स्वतन्त्र उम्मेदवार जिताउ अभियानको ब्यानरमा जितेका, उम्मेदवार बनेका नेताहरुलाई पार्टीमा ल्याउन छलफल जारी रहेको उनले बताए।"
मधेस प्रदेश संसदीय दलको नेतामा कृष्ण यादव निर्वाचित,जनकपुरधाम : नेपाली कांग्रेस मधेस प्रदेशको संसदीय दलको नेतामा प्रदेश अध्यक्ष कृष्णप्रसाद यादव निर्वाचित भएका छन्। कृष्णले १८ मत प्राप्त गरे भने प्रतिस्पर्धी रामसरोज यादवले ४ मत पाए। प्रदेशसभामा नेपाली कांग्रेसका २२ जना सांसद छन्। यसअघि संसदीय दलको नेतामा रामासरोज यादव थिए। आज दिउँसो ३ बजेदेखि जनकपुरधामस्थित कांग्रेसको प्रदेश कार्यालयमा दलको नेता चयनका लागि मतदान भएको थियो। दुवै जना यसअघि प्रदेश सभापतिमा प्रतिस्पर्धा गर्दा पनि कृष्ण नै विजय भएका थिए।
'उच्चस्तरीय नेतृत्वको सहमतिबाट प्रचण्डलाई विश्वासको मत दिन सकिन्छ',"काठमाडौं : नेकपा एकीकृत समाजवादीका अध्यक्ष माधवकुमार नेपालले उच्चस्तरीय राजनीतिक नेतृत्वबीच सहमति जुटे प्रधानमन्त्री पुष्पकमल दाहाल 'प्रचण्ड'लाई विश्वासको मत दिन सकिने बताएका छन्। बिहीबार पछिल्लो राजनीतिक घटनाक्रमलाई केन्द्रमा राखेर आयोजना गरिएको जुम बैठकमा नेपालले 'वाम एकता' आवश्यक रहेको औंल्याउँदै प्रचण्डलाई विश्वासको मत दिन सकिने बताए। उनले नेपाली कांग्रेसमा बहुमतको दम्भ देखिएको र मै खाउँ भन्ने भावना पलाएको आरोप लगाए। 'नेपाली कांग्रेसले एकल बहुमतको दम्भ देखायो। मै खाउँ भन्ने भावना देखियो। प्रचण्डमा पनि पदलोलुप्ता देखियो। त्यही भएर गठबन्धन भत्किएको हो। स्थिर राजनीतिका लागि वामपन्थी शक्तिको सुदृढीकरण हुन आवश्यक छ, बैठकमा उनले भने, 'त्यसैले पनि प्रचण्ड नेतृत्वको सरकारलाई विश्वासको मत दिन सकिने आधार तय गर्न सकिन्छ।' नेपालले सरकारमा सहभागी हुने विषयमा आफूहरू पर्ख र हेरको अवस्थामा रहेको बताए। पार्टी केन्द्रीय सदस्य एवं अनेरास्ववीयूका अध्यक्ष सुदेश पराजुलीका अनुसार जुम बैठकमा भावी रणनीति र समसामयिक घटनाक्रमबारे नेताहरूले धारणा राखेका छन्। बैठकमा अध्यक्ष नेपालले विकसित राजनीतिक घटना क्रमबारे ब्रिफिङ गरेका थिए। प्रचण्ड नेतृत्वको सरकारमा सहभागी हुन नेपाललाई सत्तारुढ दलका नेताहरूले आग्रह गर्दै आएका छन्। एमाले नेता विष्णु पौडेल, सुवासचन्द्र नेम्वाङ, महेश बस्नेतलगायत नेताहरूले सरकारमा सहभागी हुन नेपाललाई आग्रह गर्दै आएका छन्।"
प्रभु साहको नेतृत्वमा जन्मियो आम जनता पार्टी,"काठमाडौं : प्रभु साहको नेतृत्वमा आम जनता पार्टीको स्थापना भएको छ। माओवादी, एमाले हुँदै स्वतन्त्र बनेका साहको नेतृत्वमा ५१ सदस्यीय तदर्थ समिति गठन भएको हो। स्वतन्त्र उम्मेदवार जिताउ अभियानलाई पार्टीमा रुपान्तरण गरिएको साहले बताए। नवगठित पार्टीले प्रदेश अध्यक्ष, इन्चार्ज र जनवर्गीय संगठनको जिम्मेवारीसमेत तोकेको छ। जसअनुसार प्रदेशको अध्यक्षमा हरिप्रसाद पोखरेल र इन्चार्जमा रामप्रित राम, मधेसको अध्यक्षमा श्रीचन मुखिया र इन्चार्जमा उपेन्द्र साह, बागमतीको अध्यक्षमा नाम्गेल मोक्तान र इन्चार्जमा बद्रीप्रसाद न्यौपाने, गण्डकीको अध्यक्षमा राजन यादव 'मनोज' र इन्चार्जमा ब्रदीप्रसाद न्यौपाने, लुम्बिनीको अध्यक्षमा परमानन्द वर्मा र इन्चार्जमा रिता देवी यादव, कर्णालीको अध्यक्षमा सियाराम कुश्वाहा र इन्चार्जमा उपेन्द्र साह र सुदूरपश्चिममा केशवराय चौधरी अध्यक्ष र इन्चार्जमा कुन्दन कुश्वाहालाई जिम्मेवारी तोकेको छ। त्यस्तै जनवर्गीय संगठनतर्फ आइटी आर्मीको अध्यक्षमा चन्द्र भुषण साह, इन्चार्ज प्रभु साह, आम दलित मोर्चामा चन्देश्वर बैठा र इन्चार्जमा रामप्रित राम, आम महिला मोर्चाको अध्यक्षमा कान्ति महतो र इन्चार्जमा करिमा बेगम, आम विद्यार्थी मोर्चाको अध्यक्षमा विवेक साह र इन्चार्जमा उमेश कुश्वाहा र आम किसान मोर्चाको अध्यक्षमा किताब तामाङ र इन्चार्जमा कुन्दन कुश्वाहालाई जिम्मेवारी तोकेको छ।"
प्रधानमन्त्री सचिवालयले भन्यो शुभकामनाका लागि समय नमागिदिनुस्,"काठमाडौं : प्रधानमन्त्री पुष्पकमल दाहाल 'प्रचण्ड'ले बधाइ तथा शुभकामना कार्यक्रमलाई निरुत्साहित गर्ने भएको छ। त्यस्ता कार्यक्रमले महत्पूर्ण समय नाश हुने भएकाले त्यस्ता कार्यक्रमका लागि समय नमाग्न आग्रहसमेत गरिएको छ। प्रधानमन्त्री प्रचण्डले सरकारको कामलाई प्रभावकारी बनाउन सल्लाह सुझाव दिन परे सचिवालयमार्फत् पेस गर्न आग्रह गरेका छन्। 'सम्माननीय प्रधानमन्त्रीज्युले बधाइ र शुभकामना आदानप्रदानको लागि समय माग गर्नुभएका सबै दिदिबहिनी तथा दाजुभाइहरुलाई हार्दिक धन्यवाद व्यक्त गर्दै बधाइ र शुभकामनाका लागि बित्ने समयलाई देश निर्माणका काममा खर्चन उचित हुने धारणा व्यक्त गर्नु भएकाले अब उप्रान्त बधाइ र शुभकामनाका लागि समय माग नगरिदिनु हुन हार्दिक अनुरोध गर्दछौं। सरकारको कामलाई प्रभावकारी बनाउनका लागि दिने सल्लाह सुझाव सचिवालयमार्फत् पेस गरिदिन पनि आग्रह गर्दछौं,' प्रधानमन्त्रीका स्वकीय सचिव सूर्य किरणले भनेका छन्।"
भारतले भन्यो प्रचण्ड नेतृत्वको सरकारसँग सहकार्य गर्न तयार छौं,"काठमाडौं : छिमेकी देश भारतले नेपालको नयाँ सरकारसँग मिलेर अगाडि बढ्ने बताएको छ। भारतीय विदेश मन्त्रालयमा आयोजित पत्रकार सम्मेलनमा प्रधानमन्त्री पुष्पकमल दाहाल 'प्रचण्ड' नेतृत्वको सरकारसँग मिलेर काम गर्न भारत इच्छुक रहेको बताइएको हो। विदेश मन्त्रालयका प्रवक्ता अरिन्दम बागचीले नेपाल भारतबीच युनिक सम्बन्ध रहेको बताउँदै यसलाई मजबुत बनाउनका लागि नयाँ सरकारसँग मिलेर अगाडि बढ्ने बताए। 'दुई देशबीच जुन युनिक सम्बन्ध छ। यसलाई बढाउनका लागि नेपालको नयाँ सरकारसँग मिलेर काम गर्ने आशा राख्छौं। हामी गर्छौं पनि। दुई देशबीच जुन सद्भाव छ। जनता जनताबीचको सम्बन्ध छ। त्यसलाई दुबै देश मिलेर मजबुत बनाउँछौं,' उनले भने। उनले भारतले निर्वाचनअघि नै नेपालमा बन्ने नयाँ सरकारसँग सहकार्य गर्न तयार रहेको बताएको स्मरण गराएका थिए।"
नेपालभारत संयुक्त सैनिक अभ्यास सम्पन्न,"बुटवल : रुपन्देहीको सालझण्डीस्थित नेपाली सैनिक ब्याटल स्कुलमा यही पुस १ देखि सञ्चालन भएको नेपालइण्डिया बटालियन लेभल ज्वाइन्ट ट्रेनिङ एक्सरसाइज सम्पन्न भएको छ। उक्त अभ्यास आज बलाधिकृत रथी सरोजप्रताप राणाले समापन गरेको सैनिक जनसम्पर्क तथा सूचना निर्देशनालयले जनाएको छ। अभ्यासमा विपद् व्यवस्थापनको समयमा गरिने खोज तथा उद्धार र स्वास्थ्य उपचारलगायत प्रतिविद्रोह तथा प्रतिआतंकवादजस्ता विषय समावेश गरी सञ्चालन भएको थियो। उक्त अभ्यासमा नेपाली सेनाबाट प्रमुख सेनानी विमलकुमार वाग्ले र भारतीय सेनाबाट प्रमुख सेनानी हिमांशु बाहुगुनाको नेतृत्वमा दुवै देशका ३३४३३४ सकलदर्जा सहभागी भएका थिए। समापन समारोहमा बलाधिकृत रथी राणाले अभ्यास सफलतापूर्वक सम्पन्न गरेकामा सहभागी सैनिकलाई बधाई दिनुहुँदै तालिमप्रति देखाएको समर्पण, उत्सुकता र कडा परिश्रमले भविष्यमा आइपर्ने जस्तोसुकै चुनौतीलाई प्रभावकारी ढंगले समाधान गर्न मद्दत पुग्ने विश्वास व्यक्त गरे। उनले सहभागी दुवै देशका सैनिकलाई प्रमाणपत्र समेत प्रदान गरेका थिए। समापन कार्यक्रममा सैनिक तालिम महानिर्देशक उपरथी बाबुराम श्रेष्ठ, मध्यपश्चिम पृतनाका पृतनापति उपरथी यामप्रसाद ढकाल नं३ बाहिनीपति एंव संयुक्त अभ्यासका अभ्यास निर्देशक सहायक रथी प्रेमबहादुर पुन, नं २२ बाहिनीपति सहायक रथी नवराज गुरुङ, नेपालका लागि भारतीय सैनिक सहचारी प्रमुख सेनानी अमित शर्मा, रुपन्देहीका सहायक प्रमुख जिल्ला अधिकारी तथा रुपन्देही जिल्लास्थित सुरक्षा निकायका प्रमुखहरुको उपस्थिति रहेको थियो। संयुक्त सैनिक अभ्यासले दुई देशबीच कायम रहेको मैत्रीपूर्ण पारस्परिक सम्बन्धलाई अझ बढीप्रगाढ बनाउनुका साथै दुवै देशको सेनाका सकलदर्जामा आधारभूत सैनिक सिपको विकास हुनुको साथै आपसी समझदारीमा अभिवृद्धि हुने विश्वास नेपाली सेनाले लिएको छ।"
पुस १८ गते बागमती प्रदेश सभाको अधिवेशन आह्वान,काठमाडौं : बागमती प्रदेशसभाको ११औं अधिवेशन यही पुस १८ गते बोलाइएको छ। जेष्ठ सदस्य ढुङ्गानले प्रदेश प्रमुखको कार्यालयले अधिवेशन आह्वान गरेको जानकारी गराएका थिए। बिहीबार एक विज्ञप्ति जारी गर्दै प्रमुख यादवचन्द्र शर्माले यहि पुस १८ गते सोमबार दिउँसो १ बजेका लागि अधिवेशन आह्वान गरेका थिए। बागमती प्रदेश मन्त्रिपरिषद्को सिफारिसमा नेपालको संविधानको धारा १८३ को उपधारा (१) बमोजिमअधिवेशन आह्वान गरिएको हो।
मधेस कांग्रेस संसदीय दलको नेतामा दुई जनाको उम्मेदवारी,जनकपुरधाम : मधेस प्रदेशमा नेपाली कांग्रेस संसदीय दलको नेताका लागि दुई जनाले उम्मेदवारी दिएका छन्। जनकपुरधामस्थित मधेश प्रदेश पार्टी कार्यालयमा हुन लागेको निर्वाचनमा कृष्ण प्रसाद यादव र रामसरोज यादवले उम्मेदवारी दर्ता गराएका हुन्। कृष्ण पार्टीका प्रदेश सभापति हुन् भने रामसरोज निवर्तमान संसदीय दलका नेता हुन्। निर्वाचन तालिकाअनुसार बिहान ९ बजेदेखि १० बजेसम्म भएको मनोनयन दर्तामा दुई जनाले मात्र उम्मेदवारी दर्ता गराएको निर्वाचन समितिका संयोजक चन्द्रशेखर यादवले जानकारी दिए। मतदान दिउँसो ३ देखि ४ बजेसम्म हुने कार्यतालिका छ। मधेस प्रदेशसभाको दोस्रो ठूलो दल कांग्रेसको २२ जना संसद छन्। कांग्रेसको प्रदेश सभापतिका लागि भएको निर्वाचनमा समेत यी दुवै प्रतिस्पर्धी रहेका थिए।
एमाले राष्ट्रियसभा संसदीय दलको नेतामा दाहाल,"काठमाडौं : नेकपा (एमाले)को राष्ट्रियसभाको संसदीय दलको नेतामा देवेन्द्र दाहाललाई मनोनित गरिएको छ । एमाले अध्यक्ष केपी शर्मा ओलीले एमाले सङ्घीय संसदीय दलको विधान, २०७७ बमोजिम दाहाललाई संसदीय दलको नेतामा मनोनित गरेका हुन्। राष्ट्रियसभामा यसअघि एमालेका संसदीय दलका नेता खिमलाल भट्टराई थिए । नेता भट्टराईले राष्ट्रियसभा सदस्यबाट राजीनामा दिएपछि संसदीय दलको नेता पद रिक्त थियो । मनोनित दाहाल यसअघि दलका प्रमुख सचेतक थिए। रासस"
"प्रदेश १ कांग्रेस संसदीय दलको नेतामा सहमतिको प्रयास विफल, शुक्रबार निर्वाचन","विराटनगर : नेपाली कांग्रेस प्रदेश १ संसदीय दलको नेतामा सहमतिको प्रयास विफल भएपछि शुक्रबार निर्वाचन हुने भएको छ। सर्वसम्मत रूपमा संसदीय दलको नेतामा चयन हुन नसकेपछि शुक्रबार विराटनगरमा चुनाव हुने भएको हो। हातैमा आइसकेको प्रदेश सरकारको नेतृत्व गर्ने अवसर गुमेपनि कांग्रेसले भने चुनावी प्रतिस्पर्धाबाट दलको नेता चयन गर्ने तयारी गरेको हो। चुनावका निम्ति कांग्रेस संसदीय दलको नेतामा संस्थापन पक्षबाट अमृत अर्याल र उद्धव थापाले उम्मेदवारी दिएका छन्। संस्थापन इतर पक्षबाट केदार कार्की एक्लैले उम्मेदवारी दर्ता गराएका छन्। कांग्रेस संसदीय दलको नेतामा सिटौला समुहबाट यसअघि भीम पराजुली आकाङ्क्षी देखिएपनि अन्तिम समयमा भने उनी ब्याक सरेका छन्। पराजुली ब्याक सरेपछि दलको नेताका लागि संस्थापन पक्षबाट पार्टीका केन्द्रीय सदस्य अर्याल, सिटौला समूहबाट पार्टी प्रदेश समितिका सभापति थापा र कोइराला समूहबाट कार्कीबीच त्रिपक्षीय प्रतिस्पर्धा हुने निश्चित भएको छ। संसदीय दलको नेतामा उम्मेदवारी दिएका अर्यालको प्रस्तावकमा डोल्मा तामाङ र समर्थकमा सुनिता कुमारी गुरुङले हस्ताक्षर गरेकी छिन्। थापाको प्रस्तावकमा भीम पराजुली र समर्थकमा भुपेन्द्र राई तथा कार्कीको प्रस्तावकमा रामकुमार खत्री र समर्थकमा शमशेर राई रहेका छन्। निर्वाचन समितिले बिहीबार दिउँसो १२ देखि १ बजेसम्म उम्मेदवारी दर्ताको समय तोकेको थियो। चुनाव भने शुक्रबार बिहान ९ देखि १० बजेसम्म विराटनगरको बरगाछीस्थित नेपाली कांग्रेस प्रदेश १ को कार्यालयमा हुने जनाइएको छ। मुलुकको राजनीतिक परिदृश्यमा जुनसुकै बेला परिवर्तन हुनसक्ने सम्भावना रहेकाले कांग्रेस संसदीय दलको नेतामा तीनैवटै पक्षबीच प्रतिस्पर्धा हुन लागेको विश्लेषण समेत गरिएको छ। ९३ सदस्यीय प्रदेशसभामा कांग्रेस दोस्रो ठुलो दलका रूपमा रहेको छ। प्रत्यक्षतर्फ १७ र समानुपातिकबाट १३ गरी प्रदेश सभामा कांग्रेससँग जम्मा २९ जना सांसद छन्। कांग्रेसको विधानअनुसार दलको नेता छानिन ५१ प्रतिशत मत ल्याउनुपर्छ। त्यसका लागि १५ मत आवश्यक पर्छ। हालसम्मको अवस्थामा कोइराला समूहको प्रभाव क्षेत्र मानिने प्रदेश १ मा पनि सबैभन्दा बलियो अवस्थामा सभापति देउवा समूह नै देखिन्छ। १४ औं महाधिवेशन ताकाकै अवस्था विद्यमान रहेको अवस्थामा देउवा पक्षमा ११ देखि १२ सांसद देखिन्छन् भने सिटौला र शेखरका पक्षका सांसदको संख्या समान ९९ जना छ। तर, केही सांसदलाई देउवा र शेखर समूह दुवैले आफ्नो समूहमा राखेको बताइएको छ।"
संस्थाको गरिमा नरहे जुनसुकै पदमा रहनुको अर्थ हुँदैन : महान्यायाधिवक्ता डापोखरेल,"काठमाडौं : नव नियुक्त महान्यायाधिवक्ता डा दिनमणि पोखरेलले संस्थाको जगेर्ना गर्नु सबैको दायित्व रहेको बताएका छन्। उनले संस्थाको गरिमा नहरेसम्म जुनसुकै पदमा रहनुको अर्थ नहरने बताए। महान्यायाधिवक्ताको पदभार ग्रहणपछि बिहीबार महान्यायाधिवक्ताको कार्यालयमा आयोजित शुभकामना कार्यक्रममा बोल्दै महान्यायाधिवक्ता पोखरेले सबै मिलेर न्याय क्षेत्रलाई उच्च राख्न पहल गर्नुपर्ने बताए। उनले भने,' संस्थाको गरिमा नहरे हामी जुनसुकै पदमा रहेको अर्थ हुँदैन। हामी सबै मिलेर जुडिसियल सेक्टरलाई उच्च बनाउन पहल गरौं। हामी लोएस्ट लेभलमा छैनौं। हाएस्ट लेभलमा छौं।' उनले लिडर नभइ लिडरसीपको मोडलमा जान आवश्यकता रहेको औंल्याए। लिडरसीपको आवश्यकता रहेको भन्दै महान्यायाधिवक्ता पोखरेलले लिडरसीप हुन सबैलाई आग्रह गरे। 'लिडरले आफ्ना आइडियाहरलाई इम्पोज गर्छ। लिडरसीपले भएका आइडियाहरुलाई कलेक्टिभ रुपमा एक ठाउँमा राखेर कलेक्टिभ विस्डम बनाएर अगाडि लैजान सक्छ,'उनले भने। आफू कुनै रेडमेड फर्मुला या एजेण्डा लिएर नभइ केही गरौं भन्ने उद्देश्यले महान्यायाधिवक्तामा नियुक्त भएको उनले स्पष्ट पारे। उनले भने, 'म कुनै रेडमेड फर्मुला लिएर या कुनै एजेन्ड लिएर कुनै विस्टेड इन्टर्रेस्ट लिएर यो पदमा आएको होइन। म ओपन माइन्डेड लिएर यहाँ आएको हुँ। आइडियाहरु यहाँसँग अलरेडि छदैछन्। यी सबै आइडियाहरुलाई लिएर अगाडि बढ्ने मेरो उद्देश्य रहनेछ।' संस्था जोगाउन महान्यायाधिवक्ताले मात्रै केही गर्न नसक्ने बताउँदै पोखरेलले संस्थामा सबै मिलेर केही नयाँ गर्न सक्यौं भने मात्रै सफल भएको मानिने बताए। सफल कामको श्रेय सबैलाई जाने भन्दै उनले भने,' हामी सबैले यसलाई केही न केही कन्ट्रीव्युट गर्यौं है भन्ने वातावरण सृजना गर्न सक्यौं भनेमात्रै त्यो अवस्थामा सफल भएको मान्नेछु।' राम्रो कामलाई महान्यायाधिवक्ताले गरेको भनेर भन्न मिल्दैन। सबैले मिलेर गर्नुपर्छ।' उनले संस्थाभित्र रहेका समस्या पत्ता लगाइ समाधानका लागि सामूहिकरुपमा बहस र छलफल हुनुपर्ने बताए ।उनले संस्थामा आइसकेपछि एउटा नयाँपन, नयाँ दृष्टिकोण दिऔं भन्ने सोचाइ रहेको बताए। प्रधानमन्त्री पुष्पकमल दाहाल 'प्रचण्ड' ले महान्यायाधिवक्तामा अधिवक्ता डा पोखरेललाई सिफारिस गरेपछि राष्ट्रपति भणडारीले नियुक्त गरेकी हुन्। प्रधानमन्त्रीको सिफारिसमा राष्ट्रपतिले महान्यायाधिवक्ता नियुक्त गर्ने संवैधानिक प्रावधान रहेको छ। पोखरेल तत्कालीन सभामुख ओनसरी घर्तीमगरका कानुनी सल्लाहकार थिए। उनले कानुनमा विद्यावारिधी गरेका छन्। सरकार फेरिएसँगै सरकारको कानुनी सल्लाहकार फेरिने प्रचलन छ।"
बागमती प्रदेशसभाका सदस्यहरूले लिए शपथ,हेटौंडा : बागमती प्रदेशका प्रदेशसभा सदस्यहरूले पद तथा गोपनीयताको शपथ लिएका छन्। प्रदेशसभाका जेष्ठ सदस्य रामप्रसाद ढुंगानाले एकसय नौं जना प्रदेशसभा सदस्यलाई बिहीबार पद तथा गोपनीयताको शपथ खुवाएका हुन्। प्रदेशसभा सदस्यमध्ये १२ जनाले नेवारी भाषामा र तीन जनाले तामाङ भाषामा शपथ लिएका प्रदेशसभा सचिवालयले जनाएको छ। उत्साहका साथ पद तथा गोपनीयताको शपथ लिएका उनीहरूले आफ्नो कार्यकाल प्रदेशको विकास र समृद्धिका लागि काम गर्ने बताएका छन्। प्रदेशसभाको ११औं अधिवेशन यही पुस १८ गते बस्ने भएको छ। जेष्ठ सदस्य ढुङ्गानले प्रदेश प्रमुखको कार्यालयले अधिवेशन आह्वान गरेको जानकारी गराएका थिए। बिहीबार एक विज्ञप्ति जारी गर्दै प्रमुख यादवचन्द्र शर्माले यहि पुस १८ गते सोमबार दिउँसो १ बजेका लागि अधिवेशन आह्वान गरेका थिए।
पूर्वस्वीकृति बिना नेता र दूतावासका कर्मचारी नभेट्न सुरक्षा अधिकारीलाई गृहको निर्देशन,"काठमाडौं : गृह मन्त्रालयले सुरक्षा निकायका पदाधिकारीहरूलाई अनुमति लिएर मात्र कुटनैतिक नियोग र राजनैतिक नेतृत्वसँग भेटघाट गर्न निर्देशन दिएको छ। बिहीबार मन्त्रालयले एक विज्ञप्ति जारी गर्दै स्पष्ट प्रयोजन साथ विभागीय स्वीकृति बिना दूताासका अधिकारी र राजनीतिक दलका नेतृत्वलाई नभेट्न निर्देशन दिएको हो। गृह मन्त्रालय प्रवक्ता फणिन्द्रमणि पोखरेलले जारी गरेको विज्ञप्तिमा निर्देशन विपरित कार्य गरे गराएको पाइएमा प्रचलित कानून बमोजिम अनुशासन सम्बन्धी कारवाही जानकारी गराएका छन्। शान्ति सुरक्षा तथा अमनचयन कायम गर्ने प्रमुख जिम्मेवारी भएको सुरक्षा निकायका कतिपय पदाधिकारीहरू कर्तव्य पालनाको सिलसिलामा बाहेक पनि विभिन्न कुटनैतिक नियोग, राजनैतिक नेतृत्वसंग भेटघाट गर्ने गरेको बुझिन आएको हुँदा सुरक्षाकर्मी पदाधिकारीहरूले कुटनैतिक नियोग, विभिन्न राजनैतिक दलका कार्यालय वा नेतृत्वसँग भेटघाट गर्नुपर्ने भएमा स्पष्ट प्रयोजन साथ विभागीय स्वीकृति लिएर मात्र गर्नु गराउनु हुन तथा सोको प्रभावकारी कार्यान्वयन तथा अनुगमन सम्बन्धित संगठन प्रमुखले मिलाउन हुन अनुरोध छ । जारी गरेको विज्ञप्तिमा भनिएको छ, यस निर्देशन विपरित कार्य गरे गराएको पाइएमा प्रचलित कानून बमोजिम अनुशासन सम्बन्धी कारवाही हुने व्यहोरा सम्बन्धित सवैमा जानकारी गराइन्छ ।"
मधेशका १०७ प्रदेशसभा सदस्यले ८ भाषामा शपथ लिने,"जनकपुरधाम : मधेश प्रदेशसभामा १०७ सदस्य मध्ये ३८ जनाले आफ्नो मातृभाषामा शपथ लिने भएका छन्। अन्यले नेपालीमा शपथ लिने छन्। शुक्रबार दिउँसो २ बजे तय गरिएको शपथ ग्रहण समारोहमा जनमत पाटीका १३ प्रदेशसभा सदस्यबाहेक अन्यले नेपालीदेखि उर्दुसम्ममा शपथ लिन चाहेको निवेदन प्रदेशसभामा बुझाएका हुन्। प्रदेश संसद सचिवालयका सचिव रञ्जित यादवका अनुसार सप्तरी १ (क) बाट प्रत्यक्ष निर्वाचित नेकपा एमालेका राजकुमार लेखी, सिरहा१ (क) बाट निर्वाचित राजेन्द्रप्रसाद चौधरी र बारा४ (क) बाट निर्वाचित देवनारायण थारुसहित ३ जनाले थारु भषामा शपथ लिने छन्। त्यस्तै, महोत्तरी ३ (क) बाट प्रत्यक्ष निर्वाचित लोसपाका अभिराम शर्मा, सर्लाही१ बाट निर्वाचित लोसपाका उपेन्द्र महतो, रौतहट१ (ख) बाट निर्वाचित कांग्रेसका कृष्णकुमार यादव, सर्लाही२ (ख) बाट निर्वाचित कांग्रेसका कौशल किशोर राय, सर्लाही२ (क) बाट निर्वाचित कांग्रेसका जंगीलाल राय, रौतहट१ (क) बाट निर्वाचित कांग्रेसका नागेन्द्र साह, लोसपाका समानुपातिक सांसद रमिता प्रधान र रुपाकुमारी यादव, महोत्तरी३ (ख) बाट प्रत्यक्ष निर्वाचित लोसपाका रानीकुमारी तिवारी, सर्लाही४ (क) बाट निर्वाचित कांग्रेसका बीरेन्द्र कुमार सिंह, नेपाली कांग्रेसका समानुपातिक सांसद सकुन्ती देवी महरा, जसपाका समानुपातिक सांसद शोभा देवी र सर्लाही३ (ख) बाट प्रत्यक्ष निर्वाचित जसपाका संजयकुमार यादवसहित १३ जनाले बज्जिका भाषामा शपथ लिने भएका छन्। भोजपुरी भाषामा भने जसपाका समानुपातिक सांसद शाहिदा खातुन, बारा२ (ख) बाट निर्वाचित जसपाका बच्चा राउत अहिर, पर्सा२ (ख) बाट निर्वाचित लोसपाका रमेशप्रसाद कुर्मी, नेकपा माओवादी केन्द्रका समानुपातिका सांसद शारदा पहाडी, रौतहट४ (ख) बाट निर्वाचित जसपाका शेख अबुकलाम अजाद, बारा१ (ख) बाट निर्वाचित जसपाका सरोजकुमार यादव र पर्सा४ (ख) बाट निर्वाचित जसपाका सिंगासन सा कलवारसहित ७ जनाले शपथ लिने संसद सचिवालयले जनाएको छ। त्यस्तै, महोत्तरी१ (ख) बाट निर्वाचित माओवादी केन्द्रका भरतप्रसाद साह र महोत्तरी४ (ख) बाट निर्वाचित जसपाका सरोजकुमार सिंहसहित दुई जनाले मगही भाषामा शपथ लिने भएका छन्। बारा४ (ख) बाट निर्वाचित लोसपाका जितेन्द्र सोनल र महोत्तरी२ (ख) बाट स्वतन्त्र निर्वाचित सुरिता कुमारी साहले हिन्दी भाषामा शपथ लिने सचिव यादवले जानकारी दिए। मैथिली भाषामा भने धनुषा२ (ख) बाट निर्वाचित जसपाका रामअशिष यादव र सिरहा१ (ख) बाट निर्वाचित राजकुमार गुप्ता तथा धनुषा१ (ख) बाट निर्वाचित नेकपा एमालेका रामचन्द्र मण्डल, धनुषा३ (क) बाट निर्वाचित कांग्रेसका रामसरोज यादव, धनुषा४ (क) बाट निर्वाचित कांग्रेसका शेषनारायण यादव, जसपाका समानुपातिक सांसदहरु मनिषकुमार सुमन, किरणकुमारी साह र ममता देवी मण्डल, कांग्रेसका समानुपातिक सांसद कुमार कान्त झा र जीवछीकुमारी यादवसहित १० जनाले शपथ लिने भएका छन्। नेपाल संघीय समाजवादी पार्टीबाट समानुपातिक सांसद बनेकी विमला अन्सारी तरुन्नुमले भने उर्दु भाषामा शपथ लिने सचिव यादवले जानकारी दिए। यता, जनमत पार्टीका प्रत्यक्ष निर्वाचित सकिय मियाँ, सतिशकुमार सिंह, महेशप्रसाद यादव, शम्भुकुमार साह, सञ्जयकुमार यादव र त्रिभुवन साहसहित समानुपातिक सांसदहरु बबिताकुमारी राउत इसर, अनिताकुमारी साह, चन्दनकुमार सिंह, बसन्तकुमार कुशवाहा, रञ्जुकुमारी मण्डल खंग, हसिना खातुन र भाग्यश्रीकुमारी चौधरीले संसद सचिवालयमा आआफ्नो मातृभाषा सम्बन्धमा निवेदन नै दिएका छैनन्। जबकि प्रदेशसभाका सदस्यलाई आआफ्नो मातृभाषामा शपथ लिन चाहेमा त्यस्तो सदस्यले शपथको ब्यहोरा आफ्नो मातृभाषामा अनुवाद गरी सो अनुवादको प्रतिसहित प्रदेशसभा सदस्य निर्वाचन ऐन, २०७४ को दफा ७५ को उपदफा (२) बमोजिम ३ दिन अगावै प्रदेशसभा सचिवालयमा उपलब्ध गराउन सूचित समेत गरिएको थियो। नेकपा एमालेका प्रत्यक्ष निर्वाचित शत्रुधनप्रसाद सिंह, मनोजकुमार सिंह, लखनदास तत्मा, दिपेन्द्रकुमार ठाकुर, सरोजकुमार यादव, मो जैद आलम, त्रिलोकीप्रसाद, रविन्द्रदास श्रेष्ठ, महम्मद समीर, शारदादेवी थापा, हरिनारायण महतो र समानुपातिक सांसदहरु जयचन्द्रप्रसाद पटेल, पल्टीदेवी यादव, फुलोकुमारी देवी, विनादेवी शर्मा, शिला यादव, पल्टीदेवी महरा, नाजिमा खातुन र मञ्जुकुमारी थापा मगरले नेपाली भाषामा शपथ लिने बताइएको छ। त्यस्तै, नेपाली कांग्रेसका प्रत्यक्ष निर्वाचित मोहम्मद समीम, संजयकुमार महतो, सुनिलकुमार यादव, श्यामप्रसाद पटेल, जर्नादन सिंह क्षेत्री र शंकरप्रसाद चौधरी तथा समानुपातिक सांसदहरु रेखा ठाकुर, इन्दुकुमारी साह, अञ्जना पण्डित, सकुन्तीदेवी महरा, नीलमकुमारी रजक, नुरुन नेसा एवम् मीनाकुमारी लामाले पनि नेपालीमै शपथ लिने सचिवालयले जनाएको छ। यता, जसपाका प्रत्यक्ष निर्वाचित संजयकुमार यादव, लालबाबु राउत तथा समानुपातिक तर्फका सांसदहरु विन्दुकुमारी यादव र ललिता दासले पनि नेपाली भाषामा शपथ लिने भएका छन्। त्यस्तै, लोसपाका प्रत्यक्ष निर्वाचित रामबाबु यादव र जयनुल राइन तथा नेकपा एकीकृत समाजवादी पार्टीबाट प्रत्यक्ष निर्वाचित गोवीन्द बहादुर न्यौपाने, प्रमोदकुमार यादव, बेची लुंगेली र कनिश पटेल एवम् समानुपातिक सांसदहरु रत्नेश्वर गोइत यादव, लक्ष्मी देवी र किशोरी देवीले पनि नेपालीमै शपथ लिने भएका छन्। नेकपा माओवादी केन्द्रका प्रत्यक्ष निर्वाचित फकिरा महतो, युवराज भट्टराई र रहबर अंसारी तथा समानुपातिक सांसदहरु माला कर्ण, सुनिता यादव र मो रजी हैदरले नेपाली भाषामा शपथ लिने बताइएको छ। त्यस्तै, सप्तरी४ (ख) बाट अनिरुद्धकुमार सिंह, सर्लाही३ (क) बाट जवाहर लाल कुशवाहा, रौतहट३ (क) बाट केशव राय, पर्सा३ (क) बाट प्रमोदकुमार जयसवाल र बारा२ (क) बाट स्वतन्त्र निर्वाचित सांसदहरु शारदा शंकर प्रसाद कलवारले नेपालीमै शपथ लिने भएका छन्। राप्रपाका समानुपातिक सांसद कञ्चन बिच्छा र नागरिक उन्मुक्ति पार्टीका रामचन्द्र चौधरीले पनि नेपाली भाषामै शपथ लिने बताइएको छ।संसद सचिवालयले शपथग्रहण कार्यक्रममा उपस्थित हुनुअघि निर्वाचन आयोगबाट प्राप्त प्रदेशसभा सदस्यको प्रमाण पत्र (सक्कल तथा एकप्रति प्रतिलिपि), नेपाली नागरिकताको प्रमाणपत्रको प्रतिलिपि एवं हालसालैको पासपोर्ट साइजको फोटो दुईप्रति सहित दुई घण्टा अगावै राष्ट्रिय पोशाक वा आआफ्नो सांस्कृतिक पहिचान झल्कने पोशाकमा उपस्थितिको लागि प्रदेशसभा सदस्यहरुलाई अनुरोध गरेको छ।"
प्रधानमन्त्री दाहालले पुस २९ गते विश्वासको मत लिने,"काठमाडौं : प्रधानमन्त्री पुष्पकमल दाहाल प्रचण्डले पुस २९ गते प्रतिनिधि सभाबाट विश्वासको मत लिने तयारी गरेका छन् । बिहीबार बिहान बालुवाटारस्थित प्रधानमन्त्रीको सरकारी निवासमा बसेको सत्ता साझेदार दलहरुको बैठकमा पुस २९ गते संसद बैठकबाट विश्वास मत लिने विषयमा छलफल भएको थियो । राष्ट्रपति विद्यादेवी भण्डारीले पुस २५ गते १ बजेका लागि प्रतिनिधि सभाको पहिलो बैठक आह्वान गरेकी छन् । पुस २९ गते बस्ने प्रतिनिधि सभाको दोस्रो बैठकबाट प्रधानमन्त्री दाहालले विश्वासको मत लिने तयारी गरेको प्रधानमन्त्री निकट माओवादी केन्द्रका एक नेताले अन्नपूर्णलाई बताए । सरकार गठनका क्रममा नेकपा माओवादी केन्द्रलाई नेकपा एमाले,राष्ट्रिय प्रजातन्त्र पार्टी, राष्ट्रिय स्वतन्त्र पार्टी, जनता समाजवादी पार्टी, नागरिक उन्मुक्ति पार्टी, जनमत पार्टीले समर्थन गरेपछि प्रचण्ड तेस्रो पटक प्रधानमन्त्री बनिसकेका छन्। राप्रपाले सरकारमा जाने निर्णय गरिसकेको छ भने जसपाले सरकारलाई समर्थन गरेपनि सहभागिताको विषयमा भने केही निर्णय गरेको छैन । सत्ता साझेदार दलहरुले प्रधानमन्त्रीले विश्वासको मत लिएपछि मात्रै मन्त्रिपरिषद् पुनर्गठन गर्ने तयारी गरेका छन् । प्रधानमन्त्री प्रचण्डले ८ सदस्यीय मन्त्रिमण्डल गठन गरेका छन्। जसमा अर्थमन्त्रीमा विष्णु पौडेल, भौतिक पूर्वाधार तथा यातायातमन्त्रीमा नारायणकाजी श्रेष्ठ, गृहमन्त्रीमा रवि लामिछाने छन्। यस्तै, ज्वालाकुमारी शाह,दामोदर भण्डारी, राजेन्द्र कुमार राई र अब्दुल खानलाई विनाविभागीय मन्त्री तोकिएका छन्।"
कांग्रेस कमजोर भएको छैन : डा कोइराला,"विराटनगर : नेपाली कांग्रेसका नेता डा शेखर कोइरालाले सत्ता नपाउँदैमा कांग्रेस खुम्चिने र कमजोर हुने मानसिकता त्याग्न आग्रह गरेका छन्। कांग्रेसले आफ्नो गल्ती सच्याउने आश्वासन दिँदै पार्टीभित्र ठुलो शक्ति रहेकाले त्यस्तो मानसिकता त्याग्न उनले आग्रह गरेका हुन्। विराटनगरस्थित कोइराला निवासमा बिहीबार प्रदेश १ का प्रदेश सभा सदस्यसँग चियापान कार्यक्रमको आयोजना गरिएको थियो। सोही कार्यक्रममा बोल्दै डा कोइरालाले कांग्रेसले माओवादी र एमालेको गेम बुझ्न नसक्दा दुर्घटना भएको बताए। कांग्रेस नेतृत्वको कमजोरीका कारण गठबन्धनले निरन्तरता पाउन नसकेको उनले स्वीकार गरे। माओवादी केन्द्रका अध्यक्ष पुष्पकमल दाहाल प्रचण्ड ले आफू प्रधानमन्त्री बन्न चाहेको विषय पार्टी नेतृत्वलाई सुरुमै जानकारी गराइसकेका थिए। तर, पार्टी नेतृत्वले ध्यान दिएन, उनले भने, त्यो ठुलो गल्ती भयो। आगामी पौष २२ गतेदेखि बस्ने केन्द्रीय समितिको बैठकमा कांग्रेसले त्यसबारे निर्मम समीक्षा गर्नेछ। केन्द्रमा निर्माण भएको नयाँ राजनीतिक समीकरणबारे बोल्दै डा कोइरालाले पार्टी सभापति शेरबहादुर देउवा लगायतलाई कारबाही गर्नुपर्ने विषय पनि गलत रहेको स्पष्ट पारे। उनले भने, कारबाही गर्ने कुरा कसैले गरेको छैन। कारबाही गर्नुपर्यो भने पनि के आरोपमा गर्ने ? यो सबै कुरा भ्रामक हो। फरक प्रसङ्गमा बोल्दै डा कोइरालाले प्रचण्ड नेतृत्वको सरकारले राजनीतिक स्थायित्व दिनुपर्ने आवश्यकता रहेको बताए। अबको सरकार आर्थिक, राजनीतिक र सामाजिक स्थिरता सहितको सरकार हुनुपर्ने उनले जिकिर गरे। सन् २०२३ मा विश्वभरि नै आर्थिक सङ्कट बढ्ने अर्थविद्हरुको प्रक्षेपण छ, उनले भने, स्वभाविक रुपमा त्यसको असर नेपालमा पनि पर्ने भएकाले सरकार समयमै सचेत हुनु जरुरी छ। आइतबारदेखि केन्द्रको सत्ता समीकरण फेरिएसँगै स्वभाविक रुपमा त्यसको प्रत्यक्ष प्रभाव प्रदेश १ मा पनि परेको छ। प्रदेश १ मा सबैभन्दा ठूलो दलको रुपमा नेकपा एमाले छ भने, माओवादी केन्द्र तेश्रो स्थानमा रहेको छ। यसअघिको गठबन्धनमा नेपाली कांग्रेस र माओवादी केन्द्र दुबैले प्रदेश १ को नेतृत्वमा दाबी गर्दै आएको थियो। तर, एमाले र माओवादी पुनः एक भएपछि नेपाली कांग्रेस प्रदेश १ को मुख्यमन्त्रीको रेसबाट आउट भएको छ।"
विषयविज्ञलाई मन्त्रालयको जिम्मा दिन सत्ता गठबन्धनमा छलफल (भिडियो),"काठमाडौं : नेपालमा मन्त्रालयअनुसार विषयविज्ञ सांसदलाई मन्त्रीको जिम्मेवारी दिइदैन। अपवादमा केही मन्त्रालयले विषयविज्ञ सांसद पाएपनि पार्टीबाट जसलाई सिफारिस गर्यो सोही व्यक्ति मन्त्री हुने प्रचलन छ। विषय विज्ञताअनुसार मन्त्रालयको जिम्मेवारी नदिँदा कामकारबाही प्रभावकारी हुन नसकेको आमनागरिक बताउँदै आएका छन्। विषयविज्ञ सांसदलाई नै मन्त्रालयको जिम्मेवारी दिँदा सेवा प्रभावकारी हुने जनविश्वास छ। विषयविज्ञलाई नै सम्बन्धित मन्त्रालयको जिम्मेवारी दिनुपर्ने आवाज उठिरहेको बेला एमाले नेतृत्वको सत्ता गठबन्धन बैठकमा पनि यो विषयले प्रवेश पाएको छ। बिहीबार बिहान बालुवाटारमा बसेको नयाँ सत्तासाझेदार दलका शीर्ष नेताहरुको बैठकमा यसबारे छलफल भएको उपप्रधान एवं गृहमन्त्री रवि लामिछानेले जानकारी दिए। मन्त्रालय बाँडफाँटको टुंगो लागेपछि पार्टीले सकेसम्म विषयविज्ञताका आधारमा सांसद पठाउनेबारे छलफल भएको उनले बताए। आगामी बैठकमा पनि यस विषयबारे थप छलफल हुने लामिछानेले स्पष्ट पारे। उप्रधानमन्त्री समेत रहेका गृहमन्त्री छामिछानेले भने,' मन्त्रालयअनुसार विषयविज्ञ भए राम्रो हुनेछ। एउटा मन्त्रालय जसले सम्हाल्न सक्छ। त्यही व्यक्तिलाई तुरुन्त अर्को मन्त्रालय दियो भने सम्हालिरहेको जुन हामीले देखिरहेका छौं। यसलाई मिनिमाइज गर्नेबारे व्यापक छलफल भएको छ।' सत्ता साझेदार दलहरु सरकारमा किन गए र अब के गर्छन् भन्ने कुरा न्युनतम साझा कार्यक्रमले तय गर्ने उनको भनाइ छ। गृहमन्त्री लामिछानेले भने,' उद्देश्य प्राप्तिका लागि न्युनतम साझा कार्यक्रम तय गरेर हामी केका लागि सरकारमा छौं भन्ने कुरा तय गर्ने हो। यसकै लागि संयन्त्र बनाइएको हो।' राप्रपा सरकारमा जानका लागि लचिलो रहेको उनको दावी गरे। राप्रपाको मागभन्दा पनि न्युनतम साझा कार्यक्रम राप्रपाका एजेण्डा पनि समेटिने भएकाले राप्रपा सरकारमा सहभागी हुने विश्वास व्यक्त गरे। 'न्युनतम साझा कार्यक्रममा सबै राजनीतिक दलहरुका एजेण्डा समेटिनेछन्,'उनले भने। आजको सत्ता साझेदार दलको बैठकले पाँच दिनभित्र सरकारका न्यूनतम साझा कार्यक्रमको 'ड्राफ्ट' तयार गर्ने निर्णय गरेको छ। नेकपा एमाले अध्यक्ष केपी शर्मा ओलीको संयोजकत्वमा साझा कार्यक्रम तय गर्न समिति गठन गरिनेछ। समितिमा प्रत्येक दलबाट ११ जना प्रतिनिधि रहनेछन्।"
डीएसपी ठगबहादुर केसी निलम्बित,"काठमाडौं : इलाका प्रहरी कार्यालय बुटवलका डीएसपी ठगबहादुर केसी निलम्बित भएका छन्। ३५ तोला सुनसहित पक्राउ परेका डीएसपी केसीलाई गृहमन्त्रालयले निलम्बन गरेको हो। नेपाल प्रहरीका प्रवक्ता टेकप्रसाद राईले गृहमन्त्रालयमा बसेको सचिवस्तरीय बैठकले केसीलाई निलम्बन गर्ने निर्णय गरेको अन्नपूर्णलाई जानकारी दिए। उनले भने,' प्रहरी प्रधान कार्यालयले निलम्बनका लागि गृहमन्त्रालयमा सिफारिस गरेको थियो। आज केसीलाई गृहले निलम्बन गरेको हो। उनीमाथि थप अनुसन्धान हुनेछ।' मुद्दाको अन्तिम किनारा नलागेसम्म उनलाई जिम्मेवारीबाट हटाइएको हो। बुटवलका एक व्यापारीसँग सुन नियन्त्रणमा लिएर आफै राखेको आरोप लागेपछि डीएसपी केसी पक्राउ परेका थिए। सरुवा भई पोखरा जाने तयारी गरिरहेका बेला अनुसन्धान टोलीले उनलाई सुन र नगदसहित आइतबार साँझ नियन्त्रणमा लिएको हो। उनको साथबाट २५ लाख नगद र ३५ तोला सुन बरामद भएको थियो।"
हुम्लाका ६९ सरकारी कार्यालय प्रमुखविहीन,"हुम्ला : कोष तथा लेखा नियन्त्रण कार्यालय सिमकोटमा मंगलबार पुगेका हुम्ला उद्योग वाणिज्य संघका अध्यक्ष नाम्ग्याल तामाङ कार्यालय प्रमुख नभएर कामै नगरी रित्तो हात घर फर्किए। अध्यक्ष लामाले कार्यालय प्रमुखलाई मोबाइलमा फोन गरेर आफ्नो कसरी काम हुन्छ भनेर सोध्ने बताए। हाकिमहरू भ्रमण मिलाएर घर विदामा जाडो छल्न गएपछि हामीले मात्रै कार्यालयमा किन कुर्ने भनेर तल्लो स्तरका कर्मचारी पनि आफ्नो ढंगले बसेका हुन्छन्, उनले अन्नपूर्णसँग भने, हरेक वर्ष हिउँदमा सरकारी कार्यालयको अवस्था उस्तै हुन्छ। अनौठो मान्नु पर्दैन। सर्केगाड गाउँपालिका वडा नम्वर १ को तुम्चका उपभोक्ता समितिका अध्यक्ष दन्तबहादुर मल्लजिल्ला कृषि विकास कार्यालयमार्फत योजना परेको ठाडो कुलो सिँचाइको सम्झौता गर्न दुई दिनपैदल हिँडेर सिमकोट पुगेका थिए। मल्ल पनि कार्यालयमा कर्मचारी नभएका कारण काम नभएरै घर फर्किनु परेको बताए। प्रदेश अन्तरगतको आयोजनाको खाता खोल्नका लागि कृषि विकास कार्यालयसँग समझौता गर्नु पर्ने भयो मल्लले थपे तर कार्यालयमा कर्मचारी नहुँदा कार्यालय बाहिर बसेर दिन बिताउनु बाहेक अरु काम केहि भएन। जिल्ला कृषि विकास कार्यालयमार्फत हुने कृषिको विकासका विभिन्न अनुदान तथा अन्य कार्यक्रमको सम्झौता भुक्तानी र बेमौशमे तरकारीका बीउ, कृषिमा लागेका रोगका बारेमा जानकारी लिन आउने जिल्लाका किसान कार्यालयमा कर्मचारी नभएपछि काम नगरेरै फर्कनु परेको हो। तीन दिनको पैदलबाट सदरमुकाम पुगेका ताँजकोट गाउँपालिकाका उपभोक्ता समितिका एक सदस्य जिल्लाको उपभोक्ता तथा हित संरक्षण कार्यालयको कामका लागि कार्यालयमा गएपनि हाकिम नभएर काम नहुने भन्दै फर्काइए। मंगलबार र बुधबार जिल्लाका कृषि, पशु, उपभोक्ता तथा हित संरक्षण कार्यालय, खानेपानी, सिँचाइ तथा ऊर्जा विकास कार्यालयमा पुगेको बताएका उनले कुनै पनि कार्यालयमा प्रमुख नभएकाले काम नसकिएको जानकारी दिए। चिसोमा लामो बाटो काटेर काम होला भनेर यसरी आइयो, नाम उल्लेख गर्दा आप्नो आयोजनाको कार्यान्वयनका कार्यालयका कर्मचारीले दुःख दिनसक्ने भन्दै नाम उल्लेख गर्न नमानेका ती किसानले भने, मंसिरपछि त जिल्लाका कार्यालयमा कर्मचारी हुँदा रहनेछन्। प्रदेशबाट भनेर छिको काम सकाउन, योजनाको सम्झौता गर भनेर हरेक दिन फोन गरेका गरेइछन्। हामी पनि क्या (के) गर्नु ? जिल्लाको कृषि सम्बन्धी आएका कार्यक्रमको कार्यान्वयन कृषि विकास कार्यालय हुम्लामा १३ जनाको दरबन्दी छ तर अहिले कार्यालयमा एक जना पनि कर्मचारी नहुँदा दिउँसै (कार्यालय समयमा) कार्यालय बन्द गर्नु परेको आफ्नो नाम नबताउने शर्तमा कार्यालयको तल्लो स्तरका एक जना कर्मचारी जानकारी दिए। कार्यालयका कर्मचारी नभएर बन्द भएको बारेमा अर्गानिक कृषि प्रवद्धन अधिकृत निर्मल लामाले तत्काल आफू मात्रै कार्यालयमा कार्यरत रहेको प्रतिक्रिया दिए। सबै काम म एक्लैले गर्न सक्ने सम्भावना न्यून छ तर पनि सकेसम्मको काम म एक्लैले गर्दै आएको छु। अहिले (अपरान्ह साढे १ बजे) सानो कामले बाहिर (कार्यालय) आएको हुँ, अब आइहाल्छु, अर्गानिक कृषि प्रवद्धन अधिकृत लामाले भने। यी कार्यालय मात्र होइन, हिउँदको चिसो छल्न तराई झरेपछि हुम्लाका अधिकांश नेपाल सरकार र प्रदेश सरकारका योजना कार्यान्वयन गर्ने जिल्लाका सरकारी कार्यालय प्रमुख विहिन बनेका छन्। जिल्लाका २९ वटा सरकारी कार्यालयमध्ये अन्नपूर्ण पोस्ट् टिमले मंगलबार र बुधबार दुई दिन स्थलगत रिपोर्टिङमा जिल्ला कृषि विकास, स्वास्थ्य सेवा, डिभिजन वन, खाद्य व्यापार कम्पनी, जिल्ला कारागार, जिल्ला हुलाक, सरकारी वकिल, जिल्ला अदालत, जिल्ला समन्वय समिति, हिल्दुम साना जलविद्युत आयोजना, हिल्सा सिमिकोट सडक आयोजना, पूर्वाधार विकास कार्यालय, प्रदेश लेखा नियन्त्रण, सामाजिक विकास कार्यालय, शिक्षा विकास तथा समन्वय एकाइ, जिल्ला प्रशासन कार्यालय, उपभोक्ता तथा हित संरक्षण कार्यालय, यारी भन्सार कार्यालय, खानेपानी, सिँचाइ तथा ऊर्जा विकास कार्यालय र कोष तथा लेखा नियन्त्रण कार्यालय गरी २० कार्यालय प्रमुखविहीन पाइएको थियो। कतिपय कार्यालय त कर्मचारीविहीन भएर सेवा नै ठप्प छ। कतिपयमा तल्लो स्तरका कर्मचारीले कार्यालय आधा दिनमात्रै खोल्ने गरेको पाइयो। जिल्लाको सरकारी कार्यालयको तालुकदार मानिने जिल्ला प्रशासन कार्यालय पनि प्रमुखविहीन छ। जिल्ला अदालत, जिल्ला प्रहरी कार्यालय, सशस्त्र प्रहरी, सरकारी वकिल कार्यालय, आयुर्वेद स्वास्थ्य केन्द्र, राष्ट्रिय वाणिज्य बैंक, कृषि विकास बैंक, भेटनरी तथा पशु अस्पताल, राष्ट्रिय अनुसन्धान कार्यालय ९ वटा कार्यालयमा मात्र प्रमुख छन्।"
महान्याधिवक्ता डा दिनमणि पोखरेलले गरे पदभार ग्रहण,"काठमाडौं : महान्याधिवक्ता डा दिनमणि पोखरेलले पदभार ग्रहण गरेका छन्। आज दिउँसो रामशाहपथस्थित महान्याधिवक्ताको कार्यालयमा पुगेर पोखरेलले पदबहाली गरेका हुन्। प्रधानमन्त्री पुष्पकमल दाहाल 'प्रचण्ड' ले महान्यायाधिवक्तामा अधिवक्ता डा पोखरेललाई सिफारिस गरेका थिए। राष्ट्रपति विद्यादेवी भण्डारीले प्रधानमन्त्रीको सिफारिसमा नेपालको संविधानको धारा १५७ को उपधारा (२) बमोजिम झिमरूक गाउँपालिका वडा नं ४, प्यूठान जिल्ला निवासी अधिवक्ता डा पोखरेललाई नेपालको महान्यायाधिवक्ता पदमा नियुक्त गरेकी थिइन्। प्रधानमन्त्रीको सिफारिसमा राष्ट्रपतिले महान्यायाधिवक्ता नियुक्त गर्ने संवैधानिक प्रावधान रहेको छ।"
प्रधानमन्त्री प्रचण्ड र अमेरिकी राजदूत थम्पसनबीच भेटवार्ता,काठमाडौं : प्रधानमन्त्री पुष्पकमल दाहाल 'प्रचण्ड' र अमेरिकी राजदूत डीन थम्पसनबीच भेटवार्ता भएको छ। माओवादी अध्यक्षसमेत रहेका प्रचण्ड प्रधानमन्त्री नियुक्त भएपछि बधाइ दिन राजदूत थम्पसन बिहीबार अपरान्ह बालुवाटार पुगेको माओवादीका एक नेताले पुष्टि गरे। नेपाल र अमेरिकाको पारस्परिक सम्बन्धका विषयमा दुईबीच छलफल भएको माओवादीका एक नेताले बताए। सरकारलाई अमेरिकाले प्रदान गरेको विभिन्न परियोजनाका विषयमा पनि छलफल भएको बताइएको छ। प्रचण्ड संसदको दोस्रो ठूलो दल नेकपा एमालेको समर्थनमा गत आइतबार प्रधानमन्त्रीमा नियुक्त भएका थिए। त्यसको भोलिपल्ट सोमबार प्रधानमन्त्री पदमा सपथ लिएका उनले बुधबार सरकारी निवास बालुवाटार सरेका थिए। बालुवाटार सरेपछि प्रचण्डले औपचारिकरूपमा कूट्नीतिक नियोगका अधिकारीहरूसँग भेटवार्ता थालेका हुन्।
मधेस : ज्येष्ठ सदस्य न्यौपानेले लिए पद तथा गोपनीयताको शपथ,"जनकपुरधाम : मधेस प्रदेशसभाका ज्येष्ठ सदस्य गोविन्दबहादुर न्यौपानेले पद तथा गोपनीयताको शपथ लिएका छन्। प्रदेश प्रमुख हरिशंकर मिश्रले ७१ वर्षीय न्यौपानेलाई बिहीबार दिउँसो पद तथा गोपनीयताको शपथ गराएका हुन्। अब सांसद न्यौपानेले ज्येष्ठ सदस्यका हैसियतले प्रदेशसभाको अध्यक्षता गर्नेछन्। नेकपा एकीकृत समाजवादीका नेता न्यौपाने मंसिर ४ मा सम्पन्न निर्वाचनमा सप्तरी४ क बाट प्रदेशसभा सदस्यमा निर्वाचित भएका छन्। प्रदेशसभाका बाँकी १०६ जना सदस्यलाई शुक्रबार न्यौपानेले शपथ खुवाउने कार्यक्रम रहेको छ। नेपालको संविधानको धारा १८२ को उपधारा (५), प्रदेशसभा सदस्य निर्वाचन ऐन, २०७४ को दफा ७५ बमोजिम ज्येष्ठ सदस्यको हैसियतले प्रदेशसभाको अध्यक्षता गर्ने ज्येष्ठ सदस्य न्यौपानेले अन्य सदस्यलाई शपथ ग्रहण गराउने प्रदेशसभा सचिवालयका सचिव रञ्जित यादवले बताए। नेपालको संविधानको धारा १७९ बमोजिम प्रदेशसभा सदस्यले प्रदेशसभा वा त्यसको कुनै समितिको बैठकमा पहिलो पटक भाग लिनुअघि प्रदेश कानूनबमोजिम शपथ लिनुपर्ने भन्ने व्यवस्था रहेको छ। यसपटक मधेस प्रदेशमा नेकपा एमाले, नेपाली कांग्रेस, जसपा, जनमत पार्टी, लोसपा, नेकपा माओवादी केन्द्र, एकीकृत समाजवादी, राप्रपा, नेपाल संघीय समाजवादी पार्टी र नागरिक उन्मुक्ति पार्टीसहित १० वटा दलको प्रतिनिधित्व छ। मधेस प्रदेशसभामा एमालेले प्रत्यक्षमा १५ र समानुपातिक ८ गरी २३ सिट पाएर पहिलो दल बनेको छ। यस्तै, नेपाली कांग्रेस प्रत्यक्षमा १३ र समानुपातिकमा ९ गरी २२ सिट पाएर दोस्रो, जनता समाजवादी पार्टी प्रत्यक्षमा ९ र समानुपातिकमा ७ गरी १६ सिट पाएर तेस्रो, जनमत पार्टी प्रत्यक्षमा ६ र समानुपातिकमा ७ गरी १३ सिटसहित चौथो दल बनेको छ। यस्तै, लोसपाले प्रत्यक्षमा ७ र समानुपातिकमा २ गरी ९ सिट पाएर पाँचौँ, माओवादी केन्द्र प्रत्यक्षमा ४ र समानुपातिकमा ४ गरी ८ सिट पाएर छैठौं तथा एकीकृत समाजवादी प्रत्यक्षमा ४ र समानुपातिकमा ३ गरी ७ सिट पाएर सातौँ दल बनेको छ। मधेस प्रदेशसभामा राप्रपा, नेपाल संघीय समाजवादी पार्टी र नागरिक उन्मुक्ति पार्टीले समानुपातिकमा ११ सिट पाएका छन् भने यसपटक ६ जना स्वतन्त्र उम्मेदवारहरु पनि निर्वाचित भएका छन्।"
उपराष्ट्रपति र उपप्रधानसहित तीनमन्त्रीमा जसपाको दाबी,"काठमाडौंः जनता समाजवादी पार्टी (जसपा)ले उपराष्ट्रपति पदका लागि दाबी गरेको छ । जसपाले सरकारलाई समर्थन गरेपनि सहभागिताको विषयमा भने केही निर्णय गरेको छैन । जसपाले बुधबार रामसहाय यादवलाई संसदीय दलको नेता चुनेको छ । जसपाका अध्यक्ष उपेन्द्र यादवले गठबन्धन आवद्ध दलका शीर्ष नेतासँग उपराष्ट्रपति र उपप्रधानसहित तीनवटा मन्त्रालय आफूले पाउनुपर्ने दबाब दिएका छन्। अध्यक्ष यादवले सरकारमा सहभागी हुन आफ्नो पार्टीको मागबारे नेकपा एमाले अध्यक्ष केपी शर्मा ओली र नेकपा माओवादी केन्द्रका अध्यक्ष एवं प्रधानमन्त्री पुष्पकमल दाहालप्रचण्डसँग औपचारिकरुपमा प्रस्ताव राखिसकेका छन् । संसदमा १२ सिट रहेको जसपाले मधेशमा मुख्यमन्त्री पाउनुपर्ने अडान पनि राखेको छ । मधेस प्रदेशमा जसपाको १६ सिट छ । जसपाले मधेस सरकारको नेतृत्व आफूले पाउनुपर्ने दाबीलाई 'बटमलाइन' बनाएको छ । मधेश प्रदेशमा जनमत पार्टीले पनि मुख्यमन्त्री दाबी गर्दै आएको छ । मधेस प्रदेशसभामा जनमतको १३ सिट छ । जसपा अध्यक्ष यादव वर्तमान सत्ता गठबन्धनमा रहेर मधेसमा आफ्नो पार्टीको सरकार सुनिश्चित गर्न चाहन्छन् । सत्ता गठबन्धनमै रहेको जनमतले पनि मधेस सरकारको नेतृत्वमा दाबी गर्दै आएपनि औपचारिक सहमति भने भइसकेको छैन । जसपा संसदीय दलका नेता रामसहाय यादवले आगामी केन्द्रीय कार्यकारिणी समितिको बैठकले सरकारमा सहभागीता, आगामी रणनीतिबारे ठोस निर्णय लिने बताए । गठबन्धनभित्र मधेश प्रदेशमा जसपा र जनमतलाई आलोपालो मुख्यमन्त्री दिने विषयमा समेत छलफल भइरहेको छ। मधेश प्रदेशको ठूलो दल एमाले हो । यद्यपी एमालेले मधेशबाहेक अन्य चार प्रदेशमा मुख्यमन्त्री लिने विषयमा प्रचण्ड र एमाले अध्यक्ष ओलीबीच समझदारी भइसकेको छ । जसपा संसदीय दलका नेता रामसहाय यादवले आगामी केन्द्रीय कार्यकारिणी समितिको बैठकले सरकारमा सहभागीता, आगामी रणनीतिबारे ठोस निर्णय लिने बताए । यादवले अन्नपूर्णसँग भने, 'अहिलेसम्म हामी कुनै निर्णयमा पुगेका छैनौं । पुस १६ गते केन्द्रीय कार्यकारिणी समितिको बैठक डाकेका छौं । पुस १८ र १९ गते राजनीतिक समितिको बैठक बस्नेछ । राष्ट्रिय प्रजातन्त्र पार्टीले पनि सर्तसहित सरकारमा जाने निर्णय गरेको छ । राप्रपाले सरकारको नीतिगत निर्णयहरू अख्तियारबाट छानबिनको दायरमा ल्याउनुपर्ने, स्वास्थ्य बिमा, कृषि कारखाना सञ्चालन गर्नुपर्नेलगायत शर्तसहित सरकारमा सहभागी हुने निर्णय गरेको हो। सत्ता साझेदार दल एमाले र माओवादी केन्द्रले वर्तमान सरकारलाई थप बलियो बनाउने गरी जसपासहित घटक दलहरुसँगको छलफललाई तीव्र पारेका छन् । जसपाबाट प्रदीप यादव, नवलकिशोर शाह, विरेन्द्रप्रसाद महतो, राजकिशोर यादव, रामसहायप्रसाद यादव, दीपक कार्की, असोक राई निर्वाचित संघीय सांसद हुन् । यस्तै, प्रकाश अधिकारी, सुशीला श्रेष्ठ, रेखा यादव, रञ्जु ठाकुर र सहनाज रहमान समानुपातिक सांसद हुन् । सत्ताघटक दलमा नेकपा एमाले, नेकपा माओवादी केन्द्र, राष्ट्रिय प्रजातान्त्रिक पार्टी, राष्ट्रिय स्वतन्त्र पार्टी, जनता समाजवादी पार्टी, नागरिक उन्मुक्ति पार्टी र जनमत पार्टी रहेका छन्।"
मधेस प्रदेशमा आज ज्येष्ठ सदस्यको शपथ ग्रहण,जनकपुर : मधेस प्रदेशसभाका ज्येष्ठ सदस्य गोविन्दबहादुर न्यौपानेले बिहीबार पद तथा गोपनीयताको शपथ लिने भएका छन् । नेकपा (एकीकृत समाजवादी) बाट निर्वाचित न्यौपानेले आज दिउँसो २ बजे मधेस प्रदेश प्रमुख हरिशङ्कर मिश्रसमक्ष पद तथा गोपनीयताको शपथ लिने प्रदेशसभा सचिवालयले जनाएको छ । प्रदेशसभा सचिवालयका सचिव रञ्जितकुमार यादवले ज्येष्ठ सदस्यको रुपमा न्यौपानेले आज शपथ ग्रहण गर्ने र भोलि (शुक्रबार) न्यौपानेले बाँकी नवनिर्वाचित प्रदेशसभा सदस्यलाई पद तथा गोपनीयताको शपथ ग्रहण गराउने कार्यक्रम तय भएको जानकारी दिए। मधेस प्रदेशसभामा प्रतिनिधित्व गर्ने सदस्यले विभिन्न आठ भाषामा शपथ ग्रहण गर्ने तय भएको सचिव यादवले जानकारी दिए। रासस
"सरकारले पाँच दिनभित्रमा साझा कार्यक्रम ल्याउने, संयोजक ओली","काठमाडौं : नयाँ सत्ता साझेदार दलको बैठकले पाँच दिनभित्र सरकारका न्यूनतम साझा कार्यक्रमको 'ड्राफ्ट' तयार गर्ने निर्णय गरेको छ। बिहीबार बिहान प्रधानमन्त्री सरकारी निवास बालुवाटारमा बसेको शीर्ष नेताहरुको बैठकले नेकपा एमाले अध्यक्ष केपी शर्मा ओलीको संयोजकत्वमा साझा कार्यक्रम तय गर्न समिति गठन गर्ने निर्णय गरेको हो। बैठकपछि सञ्चारकर्मीसँग जानकारी दिँदै गृहमन्त्री रवि लामिछानेले पाँच दिनभित्र सरकारका न्युनतम साझा कार्यक्रमको ड्राफ्ट तयार गर्ने बताए। रास्वपाका सभापतिसमेत रहेका लामिछानेका अनुसार समितिमा सत्ता साझेदार राजनीतिक दलहरुको तर्फबाट एक एकजना प्रतिनिधि पठाउने निर्णय भएको हो। यस्तै बैठकले मन्त्रिमण्डल विस्तार गर्दा क्षमताका आधारमा विस्तार गरिने विषयमा छलफल भएको उपप्रधानमन्त्री एवं गृहमन्त्री लामिछानेले जानकारी दिए। आजको बैठकमा प्रधानमन्त्री तथा नेकपा माओवादी केन्द्रका अध्यक्ष पुष्पकमल दाहाल प्रचण्ड,एमाले अध्यक्ष ओली,रास्वपाका सभापति लामिछाने,राप्रपाका अध्यक्ष राजेन्द्र लिङ्देनलगायतका नेताहरु सहभागी थिए।"
"नयाँ सत्ता गठबन्धन दलको बैठक बालुवाटारमा, सरकारका नीति कार्यक्रमबारे छलफल","काठमाडौं : एमाले नेतृत्वको नयाँ सत्ता गठबन्धन दलको बैठक बालुवाटारमा जारी रहेको छ। एमाले अध्यक्ष केपी शर्मा ओलीसहितको समर्थनमा पुष्पकमल दाहाल प्रचण्ड तेस्रो पटक प्रधानमन्त्री बनेका छन्। उनी प्रधानमन्त्री बनेपछि नयाँ सत्ता साझेदार दलको पहिलो पटक बालुवाटारमा बैठक बसेको हो। बैठकमा प्रचण्ड, ओली, उपप्रधान एवम् गृहमन्त्री रवि लामिछाने, राप्रपा अध्यक्ष राजेन्द्र लिङ्देन लगायत सत्ता साझेदार दलका नेताहरु रहेका छन्। बुधबार खुमलटारमा प्रधानमन्त्री एवम् नेकपा माओवादी केन्द्रका अध्यक्ष प्रचण्ड र नेकपा एमाले अध्यक्ष ओलीबीचको छलफलले आजको बैठकका एजेण्डा तय गरेको हो। आजको बैठकमा सार्वजनिक सेवा प्रवाहलाई प्रभावकारी बनाउने विषय र सरकारका नीति कार्यक्रम र प्राथमिकता विषयमा छलफल हुनेछ। नयाँ सत्ता गठबन्धनमा नेकपा एमाले, नेकपा माओवादी केन्द्र, राष्ट्रिय स्वतन्त्र पार्टी, राष्ट्रिय प्रजातन्त्र पार्टी, जनता समाजवादी पार्टी र नागरिक उन्मुक्ति पार्टी रहेका छन्। प्रचण्ड प्रधानमन्त्री बने पनि नयाँ समीकरणमा आबद्ध दलभित्र धेरै महत्वपूर्ण पदको भागबण्डा बाँकी छ। बालकोटको बैठकमा गठबन्धनबीच राष्ट्रपति र सभामुख एमालेले पाउने सहमति भएको छ। प्रधानमन्त्री पाएको माओवादीले उपराष्ट्रपति र रास्वपाले उपसभामुख पाउने भएका छन्। यीसहित राष्ट्रियसभा उपाध्यक्ष र एक सदस्य, सातै प्रदेशका मुख्यमन्त्री र प्रदेश प्रमुख, सातै प्रदेशका सभामुख तथा उपसभामुखसहित सयभन्दा बढी पद छन्। प्रधानमन्त्री प्रचण्डले पहिलो चरणमा तीन उपप्रधानमन्त्रीसहित ८ सदस्यीय मन्त्रिपरिषद् गठन गरेका छन्। एमालेबाट विष्णुप्रसाद पौडेल उपप्रधान एवं अर्थमन्त्री, माओवादी केन्द्रबाट नारायणकाजी श्रेष्ठ उपप्रधान एवं भौतिक पूर्वाधार तथा यातायातमन्त्री र रास्वपाबाट रवि लामिछाने उपप्रधान एवं गृहमन्त्री बनिसकेका छन्। यस्तै एमालेबाट तीन र जनमतबाट एकजना मन्त्री नियुक्त भइसकेका छन्। उनीहरुको मन्त्रालय टुंगो लाग्न बाँकी छ। राप्रपा र नागरिक उन्मुक्तिपार्टीले सरकारमा सहभागी हुन फरकफरक सर्त अगाडि सारेका छन्। प्रचण्डलाई आइतबार साँझ राष्ट्रपति विद्यादेवी भण्डारीले संविधानको धारा ७६ (२) बमोजिम प्रधानमन्त्रीमा नियुक्त गरेकी हुन्। २ सय ७५ रहेको प्रतिनिधिसभामा बहुमतका लागि १ सय ३८ चाहिन्छ। प्रचण्डलाई १६९ सांसदको समर्थन रहेको छ। संविधानको धारा ७६ को उपधारा (२) बमोजिम नियुक्त प्रधानमन्त्रीले त्यसरी नियुक्त भएको मितिले ३० दिनभित्र प्रतिनिधिसभाबाट विश्वासको मत प्राप्त गर्नु पर्नेछ। केन्द्रमा गठबन्धन टुटेर एमाले नेतृत्वमा नयाँ सत्तागठबन्धन बनेसँगै अब सातै प्रदेशमा एमाले, माओवादी, राप्रपा, जसपा, नागरिक उन्मुक्ति, जनमत मिल्दा सहज बहुमत देखिएको छ।"
एमाले नेतृत्वको सत्ता साझेदार दलको बैठक आज बालुवाटारमा बस्दै,"काठमाडौं : एमाले नेतृत्वको नयाँ सत्ता गठबन्धन दलको बैठक आज बालुवाटारमा बस्दैछ। आज बिहान ९ बजेपछि बालुवाटारमा नयाँ सत्ता गठबन्धनको बैठक बस्न लागेको हो। एमाले अध्यक्ष केपी शर्मा ओलीसहितको समर्थनमा पुष्पकमल दाहाल प्रचण्ड तेस्रो पटक प्रधानमन्त्री बनेका छन्। उनी प्रधानमन्त्री बनेपछि नयाँ सत्ता साझेदार दलको पहिलो बैठक बालुवाटारमा बोलाइएको हो। बुधबार खुमलटारमा प्रधानमन्त्री एवम् नेकपा माओवादी केन्द्रका अध्यक्ष प्रचण्ड र नेकपा एमाले अध्यक्ष ओलीबीचको छलफलले आजको बैठकका एजेण्डा तय गरेको हो। बैठकमा सार्वजनिक सेवा प्रवाहलाई प्रभावकारी बनाउने विषय र सरकारका नीति कार्यक्रम र प्राथमिकता विषयमा छलफल हुनेछ। नयाँ सत्ता गठबन्धनमा नेकपा एमाले, नेकपा माओवादी केन्द्र, राष्ट्रिय स्वतन्त्र पार्टी, राष्ट्रिय प्रजातन्त्र पार्टी, जनता समाजवादी पार्टी र नागरिक उन्मुक्ति पार्टी रहेका छन्। प्रचण्ड प्रधानमन्त्री बने पनि नयाँ समीकरणमा आबद्ध दलभित्र धेरै महत्वपूर्ण पदको भागबण्डा बाँकी छ। बालकोटको बैठकमा गठबन्धनबीच राष्ट्रपति र सभामुख एमालेले पाउने सहमति भएको छ। प्रधानमन्त्री पाएको माओवादीले उपराष्ट्रपति र रास्वपाले उपसभामुख पाउने भएका छन्। यीसहित राष्ट्रियसभा उपाध्यक्ष र एक सदस्य, सातै प्रदेशका मुख्यमन्त्री र प्रदेश प्रमुख, सातै प्रदेशका सभामुख तथा उपसभामुखसहित सयभन्दा बढी पद छन्। प्रधानमन्त्री प्रचण्डले पहिलो चरणमा तीन उपप्रधानमन्त्रीसहित ८ सदस्यीय मन्त्रिपरिषद् गठन गरेका छन्। एमालेबाट विष्णुप्रसाद पौडेल उपप्रधान एवं अर्थमन्त्री, माओवादी केन्द्रबाट नारायणकाजी श्रेष्ठ उपप्रधान एवं भौतिक पूर्वाधार तथा यातायातमन्त्री र रास्वपाबाट रवि लामिछाने उपप्रधान एवं गृहमन्त्री बनिसकेका छन्। यस्तै एमालेबाट तीन र जनमतबाट एकजना मन्त्री नियुक्त भइसकेका छन्। उनीहरुको मन्त्रालय टुंगो लाग्न बाँकी छ। राप्रपा र नागरिक उन्मुक्तिपार्टीले सरकारमा सहभागी हुन फरकफरक सर्त अगाडि सारेका छन्। प्रचण्डलाई आइतबार साँझ राष्ट्रपति विद्यादेवी भण्डारीले संविधानको धारा ७६ (२) बमोजिम प्रधानमन्त्रीमा नियुक्त गरेकी हुन्। २ सय ७५ रहेको प्रतिनिधिसभामा बहुमतका लागि १ सय ३८ चाहिन्छ। प्रचण्डलाई १६९ सांसदको समर्थन रहेको छ। संविधानको धारा ७६ को उपधारा (२) बमोजिम नियुक्त प्रधानमन्त्रीले त्यसरी नियुक्त भएको मितिले ३० दिनभित्र प्रतिनिधिसभाबाट विश्वासको मत प्राप्त गर्नु पर्नेछ। केन्द्रमा गठबन्धन टुटेर एमाले नेतृत्वमा नयाँ सत्तागठबन्धन बनेसँगै अब सातै प्रदेशमा एमाले, माओवादी, राप्रपा, जसपा, नागरिक उन्मुक्ति, जनमत मिल्दा सहज बहुमत देखिएको छ।"
कर्णाली प्रदेशसभाको पहिलो अधिवेशन आह्वान,दैलेख : कर्णाली प्रदेशसभाको पहिलो अधिवेशन आह्वान गरिएको छ। प्रदेशसभाको दोस्रो कार्यकालको पहिलो अधिवेशन आह्वान गरिएको हो। बुधबारको मन्त्रिपरिषदको बैठकले प्रदेश प्रमुखको कार्यालयलाई बैठक आह्वानका लागि पत्र पठाएको थियो। मन्त्रिपरिषद्को बैठकको निर्णय अनुसार प्रदेशसभाको दोस्रो कार्यकालका प्रथम अधिवेशन आह्वान गर्न सिफारिस भई आए अनुसार प्रदेश प्रमुख तिलक परियारले पुस १८ गते प्रथम अधिवेशन आह्वान गरेका हुन्। प्रदेश प्रमुख परियारले नेपालको संविधानको धारा १८३ को उपधारा (१) बमोजिम पुस १८ गते सोमबार दिउँसो १ बजे बस्ने गरी अधिवेशन आह्वान गरेका छन्। प्रदेशसभाको दोस्रो कार्यकालको प्रथम अधिवेशनमा कर्णाली प्रदेशसभाका ज्येष्ठ सदस्य विनोदकुमार शाहले सभामुखको भूमिकामा अध्यक्षता गर्ने छन्।
प्रधानमन्त्रीहरुको सम्पत्ति छानविन गर्न माग,"भक्तपुर : नेपाल मजदुर किसान पार्टी (नेमकिपा) का केन्द्रीय सचिव एवं संघीय सांसद प्रेम सुवालले पञ्चायतदेखि अहिलेसम्मका सबैका प्रधानमन्त्रीहरुको सम्पति छानविन गर्न माग गरेका छन्। सेवा निवृत्त शिक्षक समाजले बुधबार भक्तपुरमा गरेको बधाई तथा शुभकामना कार्यक्रममा उनले पैसाकै लागि राजनीति गर्नेहरुलाई समाप्त पार्नुपर्ने बताए। उनले आफूहरु सरकारमा नजाने पनि प्रष्ट पारे। केन्द्रमा मात्रै नभइ प्रदेश सरकारमा पनि नजाने सुवालले बताए। पार्टीबाट संघीय संसदमा सुवाल एक्लै छन्। पार्टीबाट बागमति प्रदेशमा भने तीन जना सांसदहरु छन्। सुरेन्द्रराज गोसाई प्रत्यक्ष र सृजना सैंजू तथा गीता काफ्ले समानुपातिक गरी बागमति प्रदेशमा पार्टीबाट तीन जना सांसद छन्। त्यसो भए पनि बागमति प्रदेशमा पनि प्रखर प्रतिपक्षमै रहने सुवालले जनाए। निर्वाचनमा जनतासँग सरकारमा नगई प्रतिपक्षमा बस्ने प्रतिवद्धताका साथ घोषणापत्र जारी गरी मत मागेको हुनाले आफूहरुले ठूला दलले जस्तै जनतालाई धोका दिन नसक्ने उनको भनाइ छ। ठूला दलहरुले चुनाव अगाडि एउटा गठबन्धन बनाई प्रतिवद्धता जारी गर्ने र चुनावपछि जनताले त्यही प्रतिवद्धतालाई कदर गरी दिएको मतको अवज्ञा गरी अर्को गठबन्धनको सरकार बनाउनु सरासर राजनीतिक बेइमानी भएको उनको आरोप छ। उनले ठूला दलहरुले जनता भनेको केही पनि होइन, हामी जे गर्छौं जनताले स्वीकार्छन् भन्ने दम्भका साथ काम गरिरहेको आरोप लगाए। कार्यक्रममा बागमति प्रदेशका सांसदहरु गोसाई, सैंजू र काफ्ले तीनै जनाले प्रतिवद्धता एउटा गरेर चुनाव जित्ने अनि चुनाव जितेपछि अर्को गठबन्धन गएर सतागठबन्धन बनाउनु राजनीतिक अपराध भएको बताए। त्यस्ता अपराधीलाई जनताले कारबाही गर्नुपर्ने उनीहरुको भनाइ छ। उनीहरुले संसदमा जनताको पक्षमा निरन्तर आवाज बुलन्द गरिरहने प्रतिवद्धता व्यक्त गरे। पार्टी घोषणापत्र अनुसार पार्टीको नीति निर्देशन अनुसार काम गर्ने पनि जनाए।"
नेपाल रेडक्रस सोसाइटी धराशायी,"काठमाडौं : नेपाल रेडक्रस सोसाइटी धराशायी भएको छ। परोपकारी यो संख्या राजनीतिक हस्तक्षेपले तहसनहस त भएको छ नै भ्रष्टाचार र चरम बेतिथिको दलदलमा फसेको छ। पछिल्लो समय न संस्था नवीकरण नै भएको छ। दलका कार्यकर्ता भर्ती केन्द्र बनेको रेडक्रसमा २०६४ यता सबैभन्दा बढी विकृति देखिएको हो। सञ्जीव थापा सभापति बनेपछि बेथिति अत्यधिक बढेको पुराना कर्मचारी तथा पदाधिकारी बताउँछन्। २०७५ चैतभित्र हुनुपर्ने निर्वाचन विभिन्न बहानाबाजी गर्दै अझै हुन सकेको छैन। बेथिति चरम भएपछि केपी शर्मा ओली नेतृत्वको सरकारले थापा कार्यसमिति भंग गरी डा नेत्र तिमिल्सिनाको नेतृत्वमा तदर्थ समिति बनाएको थियो। उक्त समिति विधान महाधिवेशनको तयारीमा थियो। तर, सरकार परिवर्तन भयो। शेरबहादुर देउवा नेतृत्वको सरकारले तिमल्सिना नेतृत्वको समिति भंग गरी प्रा सुदर्शनप्रसाद नेपालको संयोजकत्वमा तदर्थ समिति बनायो। सर्वोच्च अदालतले नेपालको कार्यसमितिलाई काम नगर्नु नगराउनु भनेर तीनपटक आदेश दियो। तर, तीनै आदेश लत्याइयो। तत्कालीन गृहमन्त्री बालकृष्ण खाँणको हस्तक्षेपले थप जटिलता निम्त्याएको आरोप लगाउँछ तिमल्सिना पक्ष। सर्वोच्चले नेपाल नेतृत्वको समितिलाई काम नगर्न आदेश दिए पनि प्रहरी प्रशासन लगाएर कब्जा गरिएको थियो। नेपालको तदर्थ समिति अधिवेशन गराउने तयारीमा छ। तर, उक्त समिति नै अबैध भएको भन्दै अधिवेशन रोक्न तिमल्सिना पक्ष लागेको छ। उनीहरूले गृहमन्त्री रवि लामिछानेसमक्ष अधिवेशन नै अबैध भएको भन्दै रोक्न माग गरेका छन्। तत्कालीन छानबिन समितिका संयोजक मीनबहादुर शाही तत्काल विधान महाधिवेशन गरेर मात्रै नेतृत्वको महाधिवेशन गर्न सुझाउँछन्। उनका अनुसार पदाधिकारी २२ वर्ष कार्यकाल हुनुपर्ने, समावेशी हुनुपर्र्ने छानबिन प्रतिवेदनमार्फत नै सुझाव दिइएको छ। सरकारले रेडक्रससम्बन्धी छुट्टै ऐन ल्याएर व्यवस्थापन गर्नुपर्ने सुझाव उनी दिन्छन्। नातावाद, कृपावादले पराकाष्ठा नाघेको छ। केन्द्रीय कार्यालय करिब ४० जिल्लाका सभापति र मन्त्रीका छोराछोरी, ज्वाइँ, श्रीमतीले भरिएको छ। ७७ वटै जिल्ला शाखामा पनि सभापति, मन्त्री र पदाधिकारीको परिवारका सदस्य नै धेरै छन्। रेडक्रसमा सिन्डिकेट चल्दै आएको छ। प्रत्येक जिल्लामा २० देखि ४० वर्षसम्म एकै जना सभापति मन्त्रीको नेतृत्व छ। उपशाखासम्म पनि लामो समय एकै व्यक्तिको नेतृत्वमा चलिरहेका छन्। साधनस्रोतको व्यापक दुरुपयोग छ। पदाधिकारीले संस्थाको साधनस्रोतलाई निजीसरह प्रयोग गर्दै आएका छन्। घरका भान्से, ड्राइभरलाई पनि रेडक्रसमा कर्मचारी बनाई प्रयोग गर्ने गरेका जानकार बताउँछन्। विगतमा रेडक्रसको सिफारिसमा तालिम, गोष्ठी, सेमिनारजस्ता कामका लागि जुनसुकै राजदूतावासले सजिलै भिसा दिने गरेका थिए। तर, जथाभावी तरिकाबाट सिफारिस गरेको चाल पाएर धेरैले भिसामा कडाइ गरेका छन्। संस्थालाई नै मानव ओसारपसारमा संलग्न गराउने काम पनि विगतमा भएको देखिएको छ। पछिल्ला धेरै अध्ययन प्रतिवेदनले रेडक्रस भ्रष्टाचारको अखडा भएको देखाएका छन्। चरम बेथिति र अनियमितता किटान गर्दा पनि कसैले हेर्न नमिल्ने भन्दै गर्दा खुला भ्रष्टाचार, बेतिथिले रेडक्रसमा प्रश्रय पाएको छ। महिला, बालबालिका तथा ज्येष्ठ नागरिक मन्त्रालयले समाज कल्याण परिषद्मार्फत रेडक्रसका गतिविधि छानबिन गर्न गठन गरेको कार्यदलले १० वर्षमा १६ अर्बको अनियमितता भएको ठहर गरेको थियो। उक्त कार्यदलमा राष्ट्रिय योजना आयोगका तत्कालीन सदस्य मीनबहादुर शाही संयोजक थिए। परिषद्ले २०७५ सालमै लक्ष्मी कोइरालाको संयोजकत्वमा गठन गरेको छानबिन समितिले अनियमितता, भ्रष्टाचार गरेको देखिएकाले पदाधिकारी, सदस्यलाई निश्चित अवधिसम्म अयोग्य ठहर गरी कार्यसमिति विघटन गर्नुपर्ने सिफारिस गरेको थियो। अख्तियार दुरुपयोग अनुसन्धान आयोगमा परेको ब्लड बैंकको सामग्री खरिदको उजुरीउपर छानबिन गरी करिब २० लाख रुपैयाँ क्षतिपूर्ति भराउनुपर्ने निर्णय यिनै पदाधिकारी तथा नेतृत्वलाई १० वर्षअघि गरिसकेको छ। जिल्ला प्रशासन कार्यालय काठमाडौंले गरेको छानबिनले भक्तपुरमा केन्द्रीय गोदाम घरका लागि किनिएको ६ करोड ३० लाखको जग्गामा १ करोड ९३ लाखको हिसाबकिताब नभेटिएको देखाएको छ। किनिएको ८५ आनामा करिब ४ आना कम रहेको छानबिनमा भेटिएको छ। मोहनरमण भट्टराई संयोजकत्वको समितिले पनि रेडक्रस जस्ता सामाजिक संस्थालाई नियमन गर्न सुझाएको छ। संसद्को राज्य व्यवस्था समितिले रेडक्रसको सन्दर्भमा गम्भीर छलफल गरी आवश्यक कारबाहीका लागि निर्देशन दिएको थियो। परिषद्की तत्कालीन सहायक निर्देशक उमा पौडेल नेतृत्वमा २०७१, परिषद्का तत्कालीन बोर्ड सदस्य लक्ष्मीकुमार पौडल नेतृत्वमा २०७५, सामुदायिक विकासविद् धनञ्जय पौडेल संयोजकत्वमा २०७६, विपत्तिवद् डा होमनाथ चालिसे संयोजकत्वमा २०७६ मै र परिषद्की कानुनविज्ञ निशा बानियाँको संयोजकत्वमा ०७७ मा रेडक्रसमा भएको आर्थिक अनियमितता छानबिनका लागि समिति बनेका थिए। उनीहरूले अनियमितता भएको भन्दै प्रतिवेदन बुझाए। तर, कार्यान्वयनतिर कुनै सरकारले पनि ध्यान दिएनन्। यो संस्थाले चरम बेतिथी र अनियमितताका कारण दाताको विश्वास पनि गुमाउँदै गएको छ। उनीहरूको सहयोग कार्यक्रममा व्यापक कटौती हुँदै आएको छ। स्वयंसेवाका नाममा आफैं निर्णय गर्दै तलब खाँदै गर्ने प्रवृत्ति देखिएको छ। हुन त रेडक्रस स्वयंसेवी संस्था हो, यहाँ काम गर्नेहरू आर्थिक लाभमा भागी हुनुहुँदैन भन्ने मान्यता छ। तर, मोटो रकम तलबवापत राख्ने र खाने काम रेडक्रसमा भएका छन्। यो समाजकल्याण नियमावलीविरुद्ध छ। यसरी रेडक्रसको अर्बौं रकम झ्वाम पारेका अध्ययन प्रतिवेदनले देखाउँछन्। नियम कानुन तथा सम्बन्धित निकायको निर्देशन पटकपटक उल्लंघन भएका छन्। जिल्ला प्रशासन कार्यालय, परिषद्ले दिएका निर्देशन कार्यान्वयन भएका छैनन्। रेडक्रस स्वतन्त्र निकाय हो, यसको भूमिका तटस्थ र स्वाधीन छ भन्ने भ्रम सिर्जना गर्ने गरिएको छ। जेनेभा महासन्धिको अपव्याख्या गर्दै रेडक्रसमा भएको अनियमितता र भ्रष्टाचारमा मौनता साध्ने गरेको देखिन्छ। तर जुनसुकै संस्थाले देशको नियम कानुनको पूर्णपालना गर्नुपर्छ। तत्कालीन छानबिन समितिका संयोजक शाही आईएफआरसीले पनि रेडक्रसका भएको यत्रा ठूला अनियमिततामा ध्यान नदिएको बताउँछन्। आईएफआरसीका कर्मचारीले पनि आफ्नो जागिर बचाउनतिर मात्रै लागेको देखिन्छ, शाही भन्छन्, यत्रो ठूलाठूला काण्ड, भ्रष्टाचार हुँदा पनि उनीहरूको ध्यान पुगेको देखिँदैन। रेडक्रसको आन्तरिक सुशासनमा पहिला ध्यान दिनुपर्ने उनको भनाइ छ। नेपाल रेडक्रस सोसाइटी जेनेभा कन्भेन्सनमा तत्कालीन स्वास्थ्यमन्त्री नागेश्वरप्रसाद सिंहले हस्ताक्षर गरेर आएपछि २०२० भदौ १९ गते पहिलो बैठक बसी २१ सदस्य तदर्थ कार्यसमिति गठन गरी सुरुवात भएको हो।"
स्वतन्त्रबाट निर्वाचित प्रदेश सभा सदस्य कुश्वाहा माओवादी केन्द्रमा प्रवेश,काठमाडौं : सर्लाही क्षेत्र नम्बर ३ (क)बाट निर्वाचित स्वतन्त्र प्रदेश सभा सदस्य जावाहरलाल कुश्वाहा माओवादी केन्द्रमा प्रवेश गरेका छन्। पार्टी अध्यक्ष तथा प्रधानमन्त्री पुष्पकमल दाहालले उनलाई पार्टी प्रवेश गराएको पोलिटब्यूरो सदस्य भरत प्रसाद साहले बताए। प्रधानमन्त्रीको निवास खुमलटार पुगेर स्वतन्त्र प्रदेश सभा सदस्य कुश्वाहले पार्टी प्रवेश गरेका थिए। चुनावमा तत्कालिन गठबन्धको तर्फबाट नेकपा एसका नेता डिल्ली उप्रेतीलाई प्रदेश सभा सदस्यमा टिकट लिएपछि नेता कुश्वाहाले पार्टी छोडेका थिए।
सडक महोत्सवले फेवा किनारमा बढ्यो चहलपहल,"पोखरा : अंग्रेजी नयाँ वर्ष सन् २०२३ लाई स्वागत गर्न फेवाताल किनार लेकसाइडमा बुधबारदेखि सडक महोत्सव सुरु भएको छ। पुस १७ गतेसम्म चल्ने महोत्सवका लागि फेवाताल किनारको तीन किलो मिटर सडक क्षेत्र झकीझकाउ पारिएको छ। सडक महोत्सवले फेवाताल किनार लेकसाइडमा चहलपहल बढेको छ। पोखरा अन्तर्राष्ट्रिय विमानस्थलको जनवरी १ देखि उद्घाटन हुँदै छ। भर्खरै नेपाल साहित्य महोत्सव सम्पन्न भयो। लगतै भएको सडक महोत्सवले फेवा किनारमा चहलपहल बढेको हो। फेवाताल किनारमा चहलपहल बढेको आयोजक संस्था रेस्टुरेन्ट एन्ड बार एसोसियन (रेवान) पोखराका अध्यक्ष नरेश भट्टराईले बताए। यति बेला पोखराको लेसाइडका होटलमा २५ प्रतिशत अकुपेन्सी रहेको होटल संघ पोखराका अध्यक्ष लक्ष्मण सुवेदीले बताए। न्यू इयर इभ र जनवरी फष्टमा पोखरा बाहिरबाट पनि आन्तरिक पर्यटकको आगमन बढ्ने भएकाले होटलको अकुपेन्सी लगभग भरिभराउ हुने उनले विश्वास गरे। पोखरा उपत्याकामा १२ सय होटलमा ४० बेड संख्या रहेको छ। लेकसाइड र ड्याम साइडमा मात्र ७ सय होटलमा ३० हजार बेड संख्या रहेको पनि अध्यक्ष सुबेदीले बताए। यति बेला भारतीय पर्यटक र स्वदेशी पर्यटकको संख्या बढिरहेको छ। तेस्रो देशका पर्यटकका लागि यो सिजन अफ सिजन मानिने भएकाले नै रेवानले २४ वर्ष अघिदेखि पर्यटक आकर्षण गर्न अंग्रेजी नयाँ वर्षमा सडक महोत्सव गर्दै आएको हो। रेवान पाखराले गर्दै आएको सडक महोत्सव नेपालकै ठूलो महोत्सव रहेको छ। महोत्सवले स्वदेशी तथा विदेशी पर्यटन प्रवर्द्धन गर्न महत्वपूर्ण भूमिका खेलेको आयोजकको भनाइ छ। पाँच दिनसम्म चल्ने सडक महोत्सवले कोरोनाको कारण थला परेको पर्यटन उद्योगलाई चलायमान बनाउने पोखरा पर्यटन परिषदका अध्यक्ष पोमनारायण श्रेष्ठले बताए। डिसेम्बर महिनाको दोस्रो हप्तादेखि पर्यटकको आगमन कम हुने भएकाले पर्यटकलाई आकर्षण गर्न २०५६ सालदेखि पोखराको लेकसाइडमा रेस्टुरेन्ट एन्ड बार एसोसियन (रेवान) पोखराले सडक महोत्सव आयोजना गर्दै आएको हो। अंग्रेजी नयाँ वर्षमा स्वदेशी तथा विदेशी पर्यटकलाई पोखरा घुम्न आउने वातावरण तयार गर्न सडक महोत्सव अयोजना गरिँदै आएको आयोजक संस्था रेवानका अध्यक्ष नरेश भट्टराईले बताए। महोत्सवमा नेपाली संस्कृतिक कार्यक्रम, विभिन्न जातजानीका सांस्कृतिक झाकी, नाचगानको अवलोकन गर्दै स्वदेशी तथा विदेशी खानाका परिकार सडक किनारमा बसेर खाँदै रमाउने व्यवस्था आयोजकले मिलाउदै आएका छन्। यसैले महोत्सवका नारा नै सडकमै खाऔं, सडकमै रमाउ राखिएको छ। महोत्सवमा सांस्कृतिक कार्यक्रम, मौलिक भेशभूषा प्रदर्शन, दोहोरी गीत प्रतियोगिता, रात्रिकालीन कन्सर्ट, पोखराका प्रमुख पर्यटकीय क्षेत्रका डकुमेन्ट्री प्रदर्शन, विभिन्न खेलकुदका गतिविधि पनि हुने कार्यक्रमका संयोजकसमेत रहेका अध्यक्ष भट्टराईले बताए। महोत्सवले पोखराको लेकसाइड क्षेत्रका मात्र नभएर कास्की जिल्लाकै पर्यटन उद्योग, कृषि उत्पादनको खपत लगायत हरेक क्षेत्र चलायमान हुने आयोजकले बताएका छन्। महोत्सवमा करिब ४ लाख दर्शकले अवलोकन गर्ने आयोजकको विश्वास छ। महोत्सव सम्पन्न गर्न करिब ७० लाख खर्च हुने र करिब ८० लाख आम्दानी हुने आयोजकको अनुमान छ। महोत्सवमा पोखरा आउने पर्यटकलाई विशेष छुटको रुपमा होटल संघ पोखराले २० प्रतिशत कोठामा छुट दिने संघका अध्यक्ष लक्ष्मण सुबेदीले बताए। पछिल्लो समयमा अंग्रेजी नयाँ वर्ष मनाउन आन्तरिक र वाह्य पर्यटकको चाप बढ्दै गएको छ। पोखरा आउने पर्यटकहरू साहासिक गतिविधि प्याराग्लाइडिङ, अल्ट्रालाइट, बञ्जी, जिप लाइन, स्विङ लगायतका खेलमा रमाउने गर्दछन्। महोत्सवकै छेको पारेर पोखरा आएका पर्यटकहरू अन्नपूर्ण पदायत्रा क्षेत्रका धम्पुस, घोरेपानी, घान्द्रुक लगायतका क्षेत्र पनि घुम्ने गर्दछन्।"
भक्तपुरमा हावाबाट बिजुली उत्पादन,भक्तपुर : भक्तपुरमा हावाबाट बिजुली निकालिने भएको छ । जापानीजहरुले गरेको अनुसन्धानको आधारमा भक्तपुरको चाँगुनारायण नगरपालिका दुवाकोटमा हावाबाट बिजुली निकालिन लागेको हो । यसका लागि जापानस्थित जापान इनर्जी सेफ्टी एसोसिएसन (जेइएसए) आवश्यक सम्पूर्ण सामग्रीहरु बिहीबार एक कार्यक्रमबीच हस्तान्तरण गरेको छ । भक्तपुरको दुवाकोटस्थित नेपाल इन्जिनियरिङ कलेज (नेक) को भवनको छतमा यो प्रविधि जडान गर्न खोजिएको हो । कार्यक्रममा जेइएसएका इन्जिनियरिङ एडभाइजर इटसयू किरिहाराले कलेजका भाइस प्रिन्सिपल दुर्गाप्रसाद भण्डारीलाई आवश्यक सम्पूर्ण सामग्रीहरु हस्तान्तरण गरे । कलेजमा इन्जिनियरिङ अध्ययनरत विद्यार्थीलाई प्रेरणा दिइ उनीहरुबाट पनि यस्ता प्रविधिको विकासका लागि सहयोग होस् भन्ने हेतुले कलेजको भवनमा र कलेजसँग सम्वन्वय गरी यो कार्य गरिएको कार्यक्रममा जनाइयो । साथै विद्यार्थीलाई पनि यस प्रविधिकोबारेमा जानकारी गराई थप अनुसन्धानमा सहयोग गराउने उद्देश्यका साथ यसो गरिएको कार्यक्रममा जनाइयो । यसका लागि संस्था र कलेजबीच एक समझदारीपत्रमा हस्ताक्षर गरिएको छ । समझदारीपत्रमा कलेजका प्रिन्सिपल प्राडा हरिकृष्ण श्रेष्ठ र जापानको जेइएसए संस्थाका इन्जिनियरिङ एडभाइजर इटसयू किरिहाराले हस्ताक्षर गरेका छन् । उपलब्ध सामानहरु जोडेर केही दिनभित्रै बिजुली निकालिने कलेजले जनाएको छ । यस अनुसन्धानबारे विद्यार्थीलाई पनि कक्षामा अभ्यास गराइने कलेजले जनाएको छ । जनाइए अनुसार कलेज भवनको छतमा एउटा एन्टेना (फलामको रड) मा हावा चल्दा घुम्ने गरी मिलाइएको एउटा बाकस जस्तो सामान राखिने छ । त्यसपछि त्यसको बेगबाट बिजुली स्टोर हुनेछ । त्यही स्टोर भएको बिजुलीबाट आवश्यकता अनुसार बिजुलीको प्रयोग गरिनेछ । जनाइ अनुसार यसबाट पाँच सय वाटको बिजुली उत्पादन हुने छ । जापानका लागि नेपाली फ्रेण्डसिप एम्बेसडर नरेश महर्जनका अनुसार यो डेमोको रुपमा मात्रै राख्न लागिएको हो । हावाबाट पनि बिजुली उत्पादन सम्भव छ र यसै प्रविधिबाट नेपालमा पनि बिजुली उत्पादन उपभोग गर्ने गरी गर्न सकिन्छ भन्ने सन्देश दिन डेमोको रुपमा गर्न खोजिएको जनाइएको छ । नेपालका विभिन्न ठाउँहरुमा हावाको गति नापेर अनुसन्धान गर्ने र त्यस अनुसार यो प्रविधिबाट बिजुली उत्पादन गर्ने योजना अगाडि बढाउन यसो गरिएको जनाइएको छ । नेपालमा अहिलेसम्म हाइडोपावरको प्रयोगबाट मात्रै बिजुली निकालिएको छ । यसबाहेक सोलार प्रणालीबाट पनि घरघरमा सानोस्तरमा उत्पादन गरी बिजुली निकालिएको छ । यसबाहेक अन्य प्रविधिको प्रयोगबाट उपभोग्य रुपमा बिजुली निकाल्न नसकिएको जनाइएको छ ।
गृहमन्त्रीको निर्देशनपछि २२१ जना सुरक्षाकर्मी फिर्ता,"काठमाडौं : नियम विपरीत निजी सुरक्षामा खटिएका २२१ जना प्रहरी फिर्ता भएका छन्। नेपाल प्रहरीका प्रवक्ता डीआइजी टेकप्रसाद राईका अनुसार कार्यविधिमा व्यवस्था गरिएको भन्दा विपरीत खटिएका सुरक्षाकर्मी फिर्ता भएका हुन्। बिहीबारसम्म १०३ जना नेपाल प्रहरीका कर्मचारी फिता भए। जसमा ३१ जना चालक छन्। प्रहरीको सवारी चालकलाई गृह मन्त्रालयका कर्मचारीले नियम विपरीत व्यक्तिगत सवारी चालकको रूपमा प्रयोग गरिरहेका थिए। त्यस्तै नियम विपरीत भीभीआइपी सुरक्षामा खटिएका ११८ जना सशस्त्र प्रहरीका कर्मचारी फिर्ता भएका छन्। सशस्त्र प्रहरी बल नेपालका प्रवक्ता पुरुषोत्तम थापाका अनुसार ११८ जना सशस्त्र प्रहरी फिर्ता भएका हुन्। उनले भने, 'भीभीआइपीको सुरक्षामा सशस्त्र प्रहरी खटाइने कार्यविधिमा उल्लेख छ। नियमविपरीत खटिएका प्रहरी फिर्ता सशस्त्र प्रहरी फिर्ता भएका हुन्।' गृह मन्त्रालयका प्रवक्ता फणिन्द्रमणि पोखरेलका अनुसार यो संख्या उपत्यकाको मात्रै हो। केही दिनमै देशभरि नियमविपरीत यसरी खटिएका सबै प्रहरी फिर्ता हुनेछन्। प्रहरी प्रधान कार्यालयबाट पूर्व कर्मचारी र सुरक्षाकर्मीहरूको व्यक्तिगत सहयोगीको रूपमा खटिएका सुरक्षा अधिकारीहरूसमेत फिर्ता भएका छन्। गृहमन्त्री रवि लामिछानेले नियम मिचेर व्यक्तिगत रूपमा सुरक्षाकर्मी राखिएको भए २४ घण्टाभित्र फिर्ता गर्न निर्देशन दिएका थिए।"
सोलुमा फर्म दर्ता गराउने घटे,सोलुखुम्बु : सोलुखुम्बुमा फर्म दर्ता गराउने घटेका छन्। गत आर्थिक वर्षको पहिलो ५ महिनाको तुलनामा चालु आर्थिक वर्षको सोही अवधिमा उद्योग तथा वाणिज्य फर्म दर्ता गराउनेको संख्या घटेको हो। घरेलु तथा साना उद्योग कार्यालय सोलुखुम्बुका सूचना अधिकारी सुनिता राईका अनुसार आर्थिक वर्ष २०७८०७९ को साउनदेखि मंसिरसम्ममा २०१ वटा उद्योग र २४ वटा वाणिज्य फर्म दर्ता भएको छ। तर चालु आर्थिक वर्ष २०७९०८० को सोही अवधिमा ७४ वटा उद्योग र २४ वटा वाणिज्य फर्म दर्ता भएका छन्।
अश्लील भिडियो पोष्ट गरी आर्थिक लाभ लिने व्यक्ति पक्राउ,"काठमाडौं : टेलीग्राम च्याट ग्रुपमा अश्लील भिडियो पोष्ट गरी आर्थिक लाभ लिने व्यक्ति पक्राउ परेका छन्। पक्राउ पर्नेमा दिङ थाक्रे गाउँपालिका७ स्थायी घर भई हाल काठमाडौं बुढानिलकण्ठ९ उमंगटोल बस्ने १८ वर्षीय रोजित आले मगर रहेका छन्। सामाजिक सञ्जालको माध्यमबाट प्रेमीप्रेमिकाको बहानामा अनलाइन अश्लील क्रियाकलाप गर्ने र उक्त क्रियाकलापको श्रव्यदृश्य तथा तस्बिरहरू गोप्य रूपमा अभिलेखीकरण गर्ने त्यसपश्चात् सामाजिक सञ्जाल टेलीग्राममा निर्माण गर्ने गरेका छन्। ती निर्माण गरिएका अश्लिल भिडियो तथा तस्बिरहरू विभिन्न च्याटग्रुपहरुमा राखेर महिला तथा नावालिकाहरूको चरित्रहत्या गर्ने, दुःख हैरानी दिने कार्यमा संलग्न भएको आरोपमा उनी पक्राउ परेका हुन्। मगरलाई विद्युतीय कारोबार ऐन, २०६३ अन्तर्गतको कसूरमा काठमाडौं जिल्ला अदालतबाट पक्राउ अनुमति लिई साइबर ब्यूरोबाट खटिएको टोलीले पक्राउ गरेको हो।"
ओलीप्रचण्डको तुस मेटिसकेको छैनः शेरबहादुर तामाङ (भिडियो वार्ता),"काठमाडौं : नेकपा एमालेका स्थायी कमिटी सदस्य शेरबहादुर तामाङले अध्यक्ष केपी शर्मा ओली र प्रधानमन्त्री एवं माओवादी केन्द्रका अध्यक्ष प्रचण्डवीच विगतदेखि तुस मेटिनसकेको बताएका छन्। अन्नपूर्ण पोष्टको कार्यक्रम 'द न्यूज मेकर'मा भूपाल लुइटेलसँग कुराकानी गर्दै तामाङले भने,'अहिले सरकार नै नबन्ने अवस्थामा निकास दिइएको हो, विगतमा लगाइएको १९ पृष्ट आरोपलगायतका विषय कार्यकर्ता तहमै थाहा हुने गरी विस्तारै खुल्नेछ।' सरकारले अब बनाउने न्युनतम साझा कार्यक्रम एमालेले घोषणापत्रमा उल्लेख गरेका २० ग्यारेन्टी वरिपरी रहेर तयार हुने उनले बताए। जनतालाई रोजगारी दिने विषयलाई अध्यक्ष ओलीले मुख्य प्राथमिकता दिने उनले उल्लेख गरे। अबको राष्ट्रपति, सभामुख र ५ प्रदेशका मुख्यमन्त्रीमा एमालेको दाबी रहने उनले बताए। राष्ट्रपतिमा चर्चामै रहेका सुवास नेम्वाङ, अष्टलक्ष्मी शाक्यलगायतको सम्भावना रहेको उनले बताए। एमाले अध्यक्ष केपी ओली नै राष्ट्रपति बन्ने सम्भावनाबारेको जिज्ञासामा तामाङले भने,'हामी ओलीलाई कार्यकारी भूमिकामा नै देख्न चाहान्छौँ। बाँकी उहाँकै विचार।'"
ट्याक्टरको टायरले च्यापिएर चालकको मृत्यु,कैलाली : कैलालीको गौरीगंगा नगरपालिका५ मा हिजो बेलुकी ट्याक्टरको टायरले च्यापिएर चालकको घटनास्थलमै मृत्यु भएको छ। मृत्यु हुनेमा गौरीगंगा नगरपालिका४ का २२ वर्षीय गणेश चौधरी रहेका छन्। हिजो बेलुकी पौने ८ बजे फसेको ट्याक्टरको ट्रली निकाल्ने क्रममा चौधरीलाई बीचको टायरले च्यापेको इलाका प्रहरी कार्यालय मसुरियाले जनाएको छ।
मोटरसाइकल दुर्घटना हुँदा एक जनाको मृत्यु,धनुसा : धनुषाको सहिदनगर नगरपालिका६ मा आज मोटरसाइकल दुर्घटना हुँदा एक जनाको मृत्यु भएको छ। मृत्यु हुनेमा धनुषाकै कमला नगरपालिका८ हरिनेका २८ वर्षीय रामचन्द्र ठाकुर रहेका छन्। गम्भीर घाइते भएका ठाकुरको उपचारका क्रममा प्रादेशिक अस्पताल जनकपुरमा करिब ११ बजे मृत्यु भएको हो। आज बिहान सवा १० बजे गिद्दाबाट यदुकुवातर्फ जाँदै गरेको मधेस प्रदेश ०२ ००६ प १८१९ नम्बरको मोटरसाइकल अनियन्त्रित भएर बिजुलीको पोलमा ठोकिएको जिल्ला प्रहरी कार्यालय धनुषाले जानकारी दिएको छ।
प्राइम बैंकको मोबाइल भ्यान सहयोग,"काठमाडौं : प्राइम बैंकले नेपाल क्यान्सर केयर फाउन्डेसनलाई मोबाइल भ्यान सहयोग गरेको छ । सामाजिक उत्तरदायित्वअन्तर्गत बैंकले फाउन्डेसनलाई भ्यान सहयोग गरेको हो । गाउँ तथा सहरी क्षेत्रका महिला स्तन, पाठेघर र ग्रीवा क्यान्सरको समस्याबाट पीडित छन् । फाउन्डेसनले गाउँ तथा सहरी क्षेत्रमा स्वास्थ्य पहुँच तथा चेतना कम भएका महिलाको स्वास्थ्यमा काम गर्दै आएको छ । टोल टोलमा पुगेर महिलको स्तन, पाठेघर र ग्रीवा क्यान्सर परीक्षणमा ठोस योगदान पुर्याउन कार्यक्रम गरेको फाउन्डेसनले जनाएको छ। बैंकका अध्यक्ष राजेन्द्र दास श्रेष्ठले सानो सहयोगले क्यान्सर रोगको समयमै निदान गर्ने र आवश्यक उपचार गर्ने काममा उल्लेख्य सहयोग पुग्ने विश्वास व्यक्त गरे । उनले भने,' हामीले यो अत्यन्तै आवश्यक काम ठानेर परीक्षण सामग्रीयुक्त मोबाइल भ्यान उपलब्ध गराउने निर्णय गरेका हौं । उपचारमा थप सहयोग पुग्ने विश्वास लिएका छौं। क्यान्सर रोग नेपालमा मात्र नभइ विश्व स्वास्थ्य क्षेत्रकै ठूलो चुनौतीको रुपमा देखिएको छ । अरबौं डलर खर्चिएर थुप्रै अनुसन्धान भइरहे पनि यस घातक रोगको उपचारका लागि उपयुक्त औषधि पत्ता लगाउन सकिएको छैन।"
बागमती नदी किनारको सुकुम्बासी बस्ती हटाउन महानगरले माग्यो गृहको सहयोग,"काठमाडौंः थापाथलीस्थित बागमती नदी किनारको सुकुम्बासी बस्ती हटाउन काठमाडौं महानगरले गृह मन्त्रालयसँग सहयोग मागेको छ। बागमती नदी किनारमा रहेका सुकुम्बासी बस्ती हटाउन महानगरपालिकाले गृह र संघीय मामिला तथा सामान्य प्रशासन मन्त्रालयसँग सहयोग मागेको हो। महानगरले आफू यो अभियानमा असफल भएको भन्दै सहयोग गर्न मन्त्रालयको सहयोग मागेको हो। महानगरका प्रशासकीय अधिकृत वसन्त अधिकारीले थापाथलीस्थित बाग्मती नदी किनारमा अनधिकृत रूपमा निर्माण भएका संरचनाहरू हटाउन पटक पटक प्रयास भएपनि प्रयास सफल हुन नसकेको बताए। उनले भने, विशेष गरी थापाथलीस्थित उल्लेखित क्षेत्रमा रहेका अनाधिकृत संरचना हटाइ त्यहाँ सौन्दर्यीकरणको कार्य तत्काल सुरु गर्ने कार्यक्रम रहेकाले सो संरचना हटाउन आवश्यक सहयोग एवं समन्वयका लागि अनुरोध छ। यस महानगर क्षेत्र भित्रका विभिन्न स्थानमा सार्वजनिक क्षेत्र अतिक्रमण गरी निर्माण भएका अनधिकृत संरचनाहरू हटाउने कार्य अभियानकै रूपमा अगाडि बढाउनुपर्ने देखिन्छ। जसका लागि तहाँमार्फत सम्बन्धित जिल्ला प्रशासन तथा सुरक्षा निकायलाई आवश्यक निर्देशन एवं समन्वय हुन अनुरोध गरिन्छ। अतिक्रमित क्षेत्रमध्ये थापाथलीस्थित बाग्मती नदी किनारमा अव्यवस्थितअनाधिकृत रूपमा रहेको संरचना हटाई सो क्षेत्रको संरक्षण एवं सौन्दर्यकरण गर्ने कार्य तत्काल अगाडि बढाउन बागमती सभ्यता एकीकृत विकास परियोजना समेतबाट अनुरोध भई आएको र सो क्षेत्र खाली गराउन महानगरबाट आवश्यक सबै समन्वय र प्रयास अगाडि बढाइएको भएतापनि सो सफल हुन नसकेको महानगरको निष्कर्ष छ। यसअघि थापाथलीको अनधिकृत बस्ती हटाउने क्रममा महानगर प्रहरी र सुकुम्बासीबीच झडप भएको थियो।"
तत्कालीन प्रमुख प्रशासकीय अधिकृतसहित ६ जनाविरुद्ध भ्रष्टाचार मुद्दा,"काठमाडौं : अख्तियार दुरुपयोग अनुसन्धान आयोगले प्रमुख प्रशासकीय अधिकृतसहित ६ जनाविरुद्ध भ्रष्टाचार मुद्दा दायर गरेको छ। सर्लाही कविलासी नगरपालिकाका तत्कालीन निमित्त प्रमुख प्रशासकीय अधिकृत श्यामकुमार यादव, इन्जिनियर ,निर्माण कार्य उपभोक्ता समितिका अध्यक्षसमेत ६ जनाविरुद्ध बिहीबार विशेष अदालत काठमाडौंमा मुद्दा दायर भएको हो। कवलासी नगरपालिका वडा नम्बर ८ स्थित रामजानकी मन्दिर निर्माणका क्रममा वास्तविक कार्यभन्दा बढि कार्य भएको गलत विल बनाइ रकम हिनाहिना गरेको पाइएपछि निमित्त प्रशासकीय अधिकृत श्यामकुमारसहित ६ जनाविरुद्ध विशेष अदालत काठमाडौंमा मुद्दा दायर गरिएको अख्तियारका प्रवक्ता श्यामप्रसाद भण्डारीले जानकारी दिए। मन्दिर निर्माणका क्रममा रकम हिनामिना गरेको उजुरी परेको र सोही उजुरीका आधारमा अनुसन्धान गर्दा ९७ हजार ८४० रुपैयाँ भ्रष्टाचार गरेको पाइएको अख्तियारले जनाएको छ।"
कहाँ गयो १९ केजी सुन?,"काठमाडौं : गत शुक्रबार १९ किलो सुनसहित सुडानी नागरिक प्रक्राउ परे। त्रिभुवन अन्तर्राष्ट्रिय विमानस्थल, भन्सार कार्यालयका कर्मचारी र विमानस्थल सुरक्षा प्रहरीको टोलीले कम्मरमा बाँधेर ल्याएको सुन बरामद गरेको थियो। २७ वर्षीय सुडानी नागरिक मोहम्मद अहमद डाफल्ला साराफेल्डिन १९ केजी सुनसहित प्रक्राउ परेका थिए। विमानस्थल सुरक्षा प्रहरी कार्यालयका प्रमुख डीआइजी श्याम ज्ञवालीका अनुसार सुन लिन आउने अर्का एक सुडानी पनि प्रक्राउ परेका थिए। फ्लाई दुबईको उडान नं ५३५ बाट काठमाडौं आइपुगेका मोहम्मदसँग १५ दिनको भिजिट भिसा रहेको अनुसन्धानमा खटिएका प्रहरीले जनाएको छ। शुक्रबार दिउँसो विमानस्थल आगमन कक्षमा मोहम्मद असहज अवस्थामा भेटिएका थिए। उनी घरी भित्र पश्न खोज्थे, घरी पार्किङ एरियामा जान्थे। विमानस्थल सुरक्षामा खटिएको प्रहरीले उनलाई नोटिस गरिरहेको थियो। उनी प्रहरीको ट्र्यापमा थिए। प्रहरीका अनुसार उनी मोहम्मदलाई लिनका लागि विमानस्थल आएका थिए। सुडानी नागरिक नै रहेका उनी केही दिनअघि भिजिट भिसामै नेपाल आएका थिए। दुईबीच कनेक्सन देखिएपछि नियन्त्रणमा लिइएर चेकजाँच गरिएको प्रहरीको दाबी छ। डीआइजी ज्ञवालीका अनुसार विमानस्थलमा ल्याण्ड भएपछि मोहम्मदले पनि शंकास्पद व्यवहार देखाएका थिए। प्रहरीलाई देखेर उनी निकै डराएका थिए। चेकजाच गर्दा उनले लगाएको घडी खल्तीमा हालेका थिए। मेसिनमा साइरन बज्यो। खल्ती चेकजाच गर्दा कम्मरमा पनि अलि असहज लाग्ने गरी बेल्ट बाँधिएको पत्ता लाग्यो। सुनलाई लेदो बनाएर बेल्टमा टाँसिएको थियो। १९०० ग्रामका १० वटा प्याकेटलाई बेल्टमै टाँसिनेगरी अड्काइएको थियो। एक्सरे मेसिनले रिड नगर्ने खालको केमिकल प्रयोग गरेर विमानस्थलबाट सुन पास गरिएको थियो। विमानस्थल भन्सार कार्यालयका प्रमुख अरुण पोखरेलका अनुसार सुडानी नागरिकबाट बरामद भएको सुन चेकजाँचको लागि राष्ट्र बैंकमा पठाइएको छ। सुडानी नागरिकले अंग्रेजी पनि नबुझ्ने भएकाले अनुसन्धानमा असहज भएको प्रहरीले जानकारी दिएको छ। प्रहरीले दोभाषे खोजेर अनुसन्धान गरिरहेको छ। पोखरेल भन्छन्, प्रारम्भिक अनुसन्धानका क्रममा उक्त सुन दुबईबाट नेपाल हुँदै भारत लैजान लागिएको थियो। उनीहरू भरियाका रूपमा सुन बोकेर आएका थिए। अहिलेसम्म सुनको आधिकारिक मानिस फेला परेको छैन। दुवैजना पहिलो पटक नेपाल आएका हुन्।' धुलो र लेदोको रुपमा सुनलाई ल्याइएको उनले बताए। 'सुनको शुद्वता परीक्षणका लागि हामीले राष्ट्र बैंक पठाएका छौं। राष्ट्र बैंकले सुन शुद्वताको आधिकारिक रिपोर्ट पठाइसकेको छैन। उनीहरु दुवैजना अनुसन्धानका लागि प्रहरी हिरासतमै छन्।' उनले सुनको परिमाण र शुद्वता एकिन भइनसके बताए। यसको रिपोर्ट आएपछि थप अनुसन्धान सुरु हुने उनको भनाइ छ। नियन्त्रणमा लिइएका सुडानी नागरिकको बयानबाट धेरै कुरा पत्ता लाग्न नसकेको प्रहरीले जनाएको छ। 'यो सुन कसको हो? कहाँबाट आयो? तस्कर गर्ने समूह को थिए? प्रहरीले यसबारे अनुसनधान गरिरहेको छ,' पोखरेलले भने। ठूलो परिमाणको सुन तस्करीमा संलग्नहरू नेपालमै लुगेको हुनसक्ने प्रहरीको अनुमान छ। 'अनुसन्धानका क्रममा केही न केही 'क्लु' मिल्ला। हामी भरियामात्रै नभइ समूहलाई नै नियन्त्रणमा लिन खोजिरहेका छौं,' पोखरेलले भने। भन्सार छलीको कसुरमा उनीहरूविरुद्ध कारबाही प्रक्रिया अगाडि बढाइएको छ।"
"सेयर बजारमा रौनकता : नेप्से परिसूचक ५७ अंकले बढ्यो, १३ वटै समूहमा हरियाली",काठमाडौं : अघिल्लो कारोबार दिन बुधबार ११ अंकको करेक्सन आएको सेयर बजारमा आज दोहोरो अंकको वृद्धि भएको छ। सेयर कारोबारको अन्तिम दिन बिहीबार नेप्से परिसूचक करिब ५७ अंकले उकालो लागेको हो। सूचक बढ्दा कारोबार रकम पनि बुधबारको तुलनामा बढेको छ। आज २५७ कम्पनीको ८० लाख २४ हजार ५५९ कित्ता सेयर २ अर्ब ८६ करोड ३ लाख ४५ हजार ७८१ रुपैयाँमा सेयर खरिदबिक्री भयो। ४५ हजार ९४४ पटक सेयर कारोबार भयो। अघिल्लो कारोबार दिन बुधबार २ अर्ब १५ करोड रुपैयाँ बराबरको सेयर कारोबार भएको थियो। यसदिन १० कम्पनीको सेयर सकारात्मक सर्किट लेभलमा कारोबार भयो। ७ कम्पनीको सेयर मूल्य ८ प्रतिशत बढिले बढ्यो। १२ करोड मूल्य बढिको सेयर कारोबार गरी हिमालयन डिस्टिलरी शीर्षस्थानमा रहयो। नेपाल दूरसंचार कम्पनी १० करोडको कारोबार गरी दोस्रो स्थानमा रह्यो। कारोबारमा आएका १३ वटै समूहको सूचक सकारात्मक देखिएका छन्। फाइनान्स समूहको सूचक सर्वाधिक ५३८ प्रतिशतले बढ्यो। हाइड्रोपावरको ४९२ र नन लाइफ इन्स्योरेन्सको ४३९ले बढ्दा डेभलपमेन्ट बैंक र लाइफ इन्स्योरेन्सको ३ प्रतिशत बढिले वृद्धि भयो। कारोबारमा आएका १७ कम्पनीको मूल्य ओरालो लाग्यो।
बर्दिबासमा विवादित जग्गा संरक्षणको जिम्मा विद्यालयलाई,बर्दिबास (महोत्तरी) : बर्दिबास नगरपालिकाको कार्यालयले विवादित जग्गालाई संरक्षण गर्ने जिम्मा विद्यालयलाई सुम्पिएको छ। वडा नं ३ को अध्यक्ष विराट विष्टको पहलमा सो जग्गालाई स्थानीय जनजागृत माध्यमिक विद्यालयको स्वामित्वमा राखि पहलकदमी लिइएको छ। १८ बिघा ६ धुर जग्गाको विवाद टुंग्याएको वडाध्यक्ष विराट विष्टले बताएका छन्। लामो समयदेखि जोतभोग गर्दै आएको दावी गर्दै व्यक्तिले नै अधिग्रहण गरेको उक्त जग्गाको विवाद टुंग्याउँदै स्थानीय कुमारप्रसाद घिमिरेको संयोजकत्वमा समिति बनाई संरक्षणको जिम्मेवारी विद्यालयलाई दिइएको वडाअध्यक्ष विष्टले जानकारी दिए। विभिन्न व्यक्तिले अधिग्रहण गरेको उक्त जग्गामा पोखरी र सौन्दर्यकरण गरेर पर्यटनस्थल निर्माण गर्ने अध्यक्ष बिष्टले बताए। उक्त जग्गामा पार्क समेत निर्माण गरी स्थानीयका लागी आयआर्जनको वातावरण सिर्जना गरिने तयारी भएको अध्यक्ष बिष्टले बताए।
"लमजुङमा जीप दुर्घटना हुँदा एक जनाको मृत्यु, ८ जना घाइते",बेंसीसहर : लमजुङको मर्स्याङदी गाउँपालिका८ भुलभुलेमा बोलेरो जीप दुर्घटना हुँदा एक महिलाको घटनास्थलमै मृत्यु भएको छ। बेंसीशहरबाट भुस्मे जाँदै गरेको ग३च ८३६१ नम्बरको बोलेरो भुलभुले सुरुङ मार्ग नजिकै दुर्घटना हुँदा ४५ वर्षीया भीमकुमारी तामाङको मृत्यु भएको प्रहरीले जनाएको छ। उकालोमा चढ्ने क्रममा ६ मिटर तल खसेको छ। जीपमा सवार दुई जना गम्भीर घाइते र ६ जना मध्यम घाइते भएका छन्। घाइतेको लमजुङ जिल्ला अस्पताल बेंसीसहरमा उपचार भइरहेको छ
शुक्रबार दिउँसो देशका चारवटा प्रदेशमा वर्षा हुने,"काठमाडौं : शुक्रबार दिउँसो देशका चारवटा प्रदेशमा वर्षाको सम्भावना छ। मौसम पूर्वानुमान महाशाखाका अनुसार प्रदेश १, गण्डकी, कर्णाली र सुदूरपश्चिम प्रदेशका पहाडी भूभागका एकदुई स्थानमा हल्का वर्षाको सम्भावना रहेको छ। देशका हिमाली भूभागका थोरै स्थानहरूमा हल्का हिमपातको सम्भावना पनि छ। देशको पहाडी भूभागमा आंशिकदेखि सामान्य बदली रही बाँकी भूभागमा आंशिक बदलीदेखि मौसम सामान्यतया सफा महाशाखाको अनुमान छ। शुक्रबार राति प्रदेश १, गण्डकी, कर्णाली र सुदूरपश्चिम प्रदेशका पहाडी भूभागका एकदुई स्थानमा हल्का वर्षाको सम्भावना छ। हिमाली भूभागका थोरै स्थानहरुमा हल्का हिमपातको सम्भावना रहेको महाशाखाले जनाएको छ।"
५४ रैथाने बाली जीन बैंकमा संरक्षित,"जाजरकोट : जाजरकोटका ५४ जातका रैथाने बालीहरू राष्ट्रिय कृषि आनुवंशिक स्रोत केन्द्र (जीन बैंक) मा संरक्षण गरिएको छ। नेपाल कृषि अनुसन्धान परिषद्ले जाजरकोटबाट संकलन गरेका १४४ जातका रैथाने बालीमध्ये ५४ जातका रैथाने बालीलाई जीन बैंकमा संरक्षण गरेको हो। परिषद्ले जिल्लाको शिवालय, कुशे र बारेकोट गाउँपालिकामा २०७८ सालको फागुन महिनामा १४४ जातका रैथाने बालीहरू संकलन गरेको थियो। संकलन गरिएका रैथाने जातका बालीहरू राष्ट्रिय कृषि आनुवंशिक स्रोत केन्द्रको प्रयोगशालामा परीक्षण गरी बीउको मात्रा पुगेका, उमारशक्तिको मापदण्ड पुगेका ५४ रैथाने जातका बालीहरू केन्द्रमा संरक्षण गरिएको राष्ट्रिय कृषि आनुवंशिक स्रोत केन्द्र खुमलटारले जनाएको छ। जाजरकोट जिल्लाबाट संकलन गरिएका अन्य बाँकी ९० जातका रैथाने बालीलाई दर्ता गरेर संरक्षण गरिने राष्ट्रिय कृषि आनुवंशिक स्रोत केन्द्र खुमलटारले बताएको छ। राष्ट्रिय कृषि आनुवंशिक स्रोत केन्द्रमा संरक्षण गरिएका ५४ जातका रैथाने बालीहरू मध्ये ११ जातका धान, पाँच जातका गहुँ, तीन जातका जौं, पाँच जातका भट्मास, चार जातको सिमी, पाँच जातको गेडाजन्य दाल, दुई जातको बदाम, दुई जातको माटे, दुई जातको काँक्रा, पाँच जातको कोदो, चार जातको तोरी, फर्सी, भाजी(रायो), तिल, तिर्कुलो, कागुनो र कला(केराउ) एक एक जातका रहेको कृषि विकास कार्यालय जाजरकोटले जनाएको छ।"
सुन्तला खेतीतर्फ आकर्षित हुँदै किसान,"उदयपुर : लामो समयसम्म अवैध गाँजा खेती हुँदै आएको उदयपुरको पश्चिमी पहाडी गाउँपालिका ताप्लीमा किसानले सुन्तला खेती अभियान सञ्चालन गरेका छन् । किसानले व्यावसायिकरुपमा सुन्तला खेती थालेपछि केही वर्षयता उनीहरुले यसबाट मनग्य आम्दानी गर्न थालेका छन् । यस वर्ष पनि ताप्लीको ओख्ले, पिपलभन्ज्याङ, रुपाटार, इनामे, मादले र ठानागाउँ क्षेत्रमा रु दुई करोडभन्दा बढीको सुन्तला उत्पादन भएको ताप्ली सुन्तला जोन क्षेत्रका संयोजक तथा व्यावसायिक सुन्तला उत्पादक कृषक टोपबहादुर ठकुरीले जानकारी दिए। विसं २०५० देखि नै ताप्लीमा सुन्तला खेती थालिए पनि २०६० सालदेखि व्यावसायिक रुपमा सुन्तला उत्पादन गर्न थालिएको ओख्लेका ज्ञानबहादुर ठकुरीले बताए। 'अहिले ताप्ली जिल्लाकै उत्कृष्ट सुन्तला जोन क्षेत्र बन्न सफल भएको छ', उनले भने। जिल्ला कृषि ज्ञानकेन्द्रका अनुसार जिल्लामा अहिले झण्डै दुई सय ५८ हेक्टरमा सुन्तला खेती हुँदै आएको छ । ताप्ली क्षेत्रमा मात्रै एक सय ८० हेक्टरमा सुन्तला खेती विस्तार गरिएको ज्ञानकेन्द्रका प्रमुख महेश चौधरी बताउँछन्। 'सुन्तलाकै कारण यस क्षेत्रका किसानको आर्थिक अवस्थामा सुधार आएको छ', उनले भने। ताप्लीकी उपाध्यक्ष धना मगर केही वर्षयता यस क्षेत्रमा वार्षिक झण्डै दुई हजार चार सय मेट्रिक टनसम्म सुन्तला उत्पादन हुने गरेको तथ्याङ्क रहेको बताउँछिन्। 'अन्य अन्नबाली उत्पादन पर्याप्त हँुदैन, सुन्तलाका लागि नै यो क्षेत्र उपयुक्त छ । गाउँपालिकाले जनताको आर्थिकस्तर उकास्न सुन्तला जोन क्षेत्र घोषणा गरी घरघरमा सय बोट सुन्तला हुर्काउने अभियान सञ्चालन गरेको छ', उनले भनिन्। ताप्ली पिपल भञ्ज्याङका बीर्खबहादुर राई यस क्षेत्रमा व्यावसायिक सुन्तला उत्पादन गर्ने कृषकको आर्थिक अवस्थामा सुधार हुँदै गएको बताउँछिन्। कृषि ज्ञानकेन्द्रका उदयपुरका अनुसार रौतामाई र लिम्चुङबुङ गाउँपालिकामा समेत सुन्तला खेती विस्तार गरिँदैछ । रौताको नामेटार, आपटार, बोलुङखा र सल्ले, पाँबु उदयपुरगढी गाउँपालिकाको डुम्रे र उदयपुरगढी तथा लिम्चुङबुङको बाँसबोटे,बलाम्ता,बराह,ताम्लिछा, लाफासहितका क्षेत्रमा व्यापक सुन्तला खेती विस्तार गर्दै लगिएको छ । यहाँ सुन्तला प्रतिकिलो ८० देखि एक सयसम्ममा बिक्री हुने गरेको छ । रासस"
चिसो बढेपछि पश्चिम तराईमा जनजीवन कष्टकर,"बाँके : तीन दिनदेखि चिसो ह्वात्तै बढेपछि बाँकेलगायत पश्चिम तराईको जनजीवन कष्टकर बनेको छ । बाँकेको नेपालगञ्ज, कोहलपुर, खजुरा, नरैनापुरलगायत क्षेत्रमा चिसोले जनजीवन प्रभावित छ । बिहानैदेखि बाक्लो हुस्सु र कुहिरो लागेको छ । चिसोले बजार तथा सहरी क्षेत्रमा चहलपहल घटेको छ । सडकमा सवारीसाधन न्यून चलेका छन् । नेपालगञ्जमा बिहानैदेखि हुस्सु र कुहिरोले अत्यधिक चिसो भएको स्थानीय रामसुहावन यादवले बताए। 'चिसोले घरबाहिर निस्किन सकिएको छैन', उनले भने। चिसोले ज्यालादारी काम गर्ने बढी मारमा परेका छन् । उनीहरू काममा जान पाएका छैनन् । चिसोले काम गर्न जान नपाएको बाँकेको डुडुवा गाउँपलिका४ का रामदिन गोडियाले बताए। आगो बालेर यहाँका नागरिकले न्यानो लिइरहेका छन् । चिसोले बिहान आवतजावत गर्ने विशेष गरी विद्यार्थी, मजदुर, बालबालिका, गरिब असहाय र ज्येष्ठ नागरिक बढी प्रभावित छन् । चिसोकै कारण दम, निमोनिया, रुघाखोकी, ज्वरोलगायतका बिरामी बढेका छन् ।रासस"
पोलमा मोटरसाइकल ठोक्किएर युवकको मृत्यु,जनकपुरधाम : पोलमा मोटरसाइकल ठोक्किएर एक युवकको मृत्यु भएको छ । धनुषाको विरेन्द्रबजार महिनाथपुर हुलाकी सडक खण्ड अन्तर्गत शहिद नगर गरपालिका ६ हठीपुरमा मोटरसाइकल पोलमा ठोक्किएर युवकको मृत्यु भएको जिल्ला प्रही कार्यालय धनुषाले जनाएको छ। मृत्यु हुनेमा धनुषाको कमला नगरपालिका ८ हरिने बस्ने दुखी ठाकुरका छोरा २८ वर्षीय रामचन्द्र ठाकुर रहेका प्रहरीले जनाएको छ । बिहीबार बिहान निज सवार मधेश प्रदेश २००६ प १८१९ नम्बरको मोटरसाइकल कलभर्टको पोलमा ठोकिएर दुर्घटना भएको हो । उनी गिद्धादेखि यदुकोहातर्फ जाँदै थिए । दुर्घटनामा परेर गम्भीर घाइते भएका ठाकुरलाई उपचारको लागि जनकपुर ल्याउँदै गर्दा बाटोमा मृत्यु भएको धनुषाका प्रहरी नायव उपरीक्षक प्रदीपबहादुर क्षेत्रीले जानकारी दिए । मृतकको शव पोस्टमार्टमको लागि प्रादेशिक अस्पताल जनकपुरमा राखिएको र घटना विषयमा थप अनुसन्धान भइरहेको जिल्ला प्रहरी कार्यालय धनुषाले जनाएको छ ।
दक्षिण एसियाली ज्योतिष महासङ्घको बैठक काठमाडौंमा बस्ने,"काठमाडौं : दक्षिण एसियाका ज्योतिषको साझा सङ्गठन दक्षिण एसियाली ज्योतिष महासङ्घले केन्द्रीय समितिको बैठक आह्वान गरेको छ । महासङ्घले यही पुस २५ गते राजधानी काठमाडौँमा बैठक आह्वान गरेको हो । नेपाल, भारत, बङ्गलादेशलगायत देशबाट केन्द्रीय समितिका सदस्य तथा पदाधिकारी सहभागी हुने जनाइएको छ । बैठकले विगतमा भए गरेका कार्यको समीक्षा गर्दै आगामी महाधिवेशको निर्णय गर्ने महासङ्घका महासचिव सुरेशप्रसाद शर्माद्वारा जारी विज्ञप्तिमा उल्लेख छ । ज्योतिष शास्त्रका विभिन्न मतान्तरमा एकरुपता ल्याउने, फरकफरक देश र संस्कृतिबीच कार्य गरिरहेका ज्योतिषीको आपसी ज्ञान साटासाट गर्ने र वैदिक शास्त्रको महत्वलाई थप समयसापेक्ष बनाउन तालिम, अनुसन्धान तथा प्रशिक्षण गर्नेलगायत कार्य गरिरहेको संस्थाका सभापति लक्ष्मण आचार्यले बताए । आगामी केन्द्रीय समितिको बैठकले नेपालमा रहेको केन्द्रीय कार्यालयलाई थप व्यवस्थित बनाउने र महाधिवेशनमार्फत नयाँ नेतृत्व चयन गर्ने तयारी छ । रासस"
"म्याद थप्दै, अलपत्र पार्दै","गोरखा : चारपटक म्याद थप्दा पनि बेनिघाट, आरुघाट, लार्के सडकको अजुवाखोला पुल अलपत्रै छ। कामको जिम्मा लिएका गोरखा एप्रोप्रियट र कन्काई जेभी कम्पनीले पुल निर्माणको काम छाडेर अलपत्र पारेका हुन्। ती जेभी कम्पनीले २६ मिटर लामो सो मोटरेबल पुल निर्माणको काम गत २०७४ साउन २१ गते ठेक्का सम्झौता गरेका थिए। पाँच वर्षअघिदेखि बनाउन थालिएको सो पुल चौथोपटक म्याद थपिसक्दा पनि जम्मा ७५ प्रतिशत मात्र प्रगति भएको कार्यालयले जनाएको छ। पुलको स्ल्याब तयार भएको छ। तर, स्ल्याबदेखि सडकसित जोड्ने काम दुवैतर्फ बाँकी छ। रेलिङ निर्माणको काम पनि बाँकी रहेको कार्यालयले जनाएको छ। चार करोड ५१ लाख ४८ रुपैयाँ लागतमा २०७५ पुस २० गते निर्माण सम्पन्न गर्ने गरी ठेक्का सम्झौता भएको हो, साइट इन्जिनियर गोविन्द श्रेष्ठले भने, तर अहिलेसम्म जम्मा ७५ प्रतिशत मात्र भौतिक प्रगति भएको छ। खरिद नियमावलीको १२ औं संशोधनले आउँदो असार मसान्तभित्र सम्पन्न गर्ने गरी चौथो पटक म्याद थपिएको उनले बताए। निर्माण गरिसक्नु पर्ने भनेर तोकेको पहिलो म्यादभित्र निर्माण कम्पनीले जम्मा ४० प्रतिशत मात्र काम सम्पन्न गरेको थियो। त्यसपछि २०७७ पुस १३ सम्म पूरै सम्पन्न गरिसक्ने भनेर म्याद थपियो। त्यो अवधिमा जम्मा ६० प्रतिशतभन्दा धेरै भौतिक प्रगति हुन सकेन, कार्यालयकी इन्जिनियर सिर्जना गिरी भन्छिन्, फेरि २०७८ माघ मसान्तभित्र सक्ने भनेर तेस्रोपटक म्याद थप भयो। त्यो अवधिमा पनि जम्मा ७५ प्रतिशत मात्र प्रगति भयो। त्यसपछि आर्थिक नियमावलीको १२औं संशोधनले देशभरका सबै योजनाको म्याद आउँदो असार मसान्तभित्र सक्ने भनेर म्याद थप भयो। त्यसअन्तर्गत सो पुल निर्माणको कामले पनि थप म्याद पाएको छ। तर, चौथोपटक म्याद थपिएपछिको यो एक वर्षको अवधिमा कत्ति पनि प्रगति भएको छैन। ७५ प्रतिशत भौतिक प्रगति भएको सो आयोजनाको वित्तीय प्रगति(भुक्तानी) भने ६० प्रतिशत भइसकेको कार्यालयले जनाएको छ। अजुवाखोला पुल चारपटक म्याद थपिसक्दा पनि ७५ प्रतिशत मात्र प्रगति ४ करोड ५१ लाख ४८ रुपैयाँ २०७५ पुस २० मा सम्पन्न गर्ने गरी ठेक्का सम्झौता कार्यालयले निर्माण व्यवसायीलाई यसअघि धेरैपटक काम सम्पन्न गर्न ताकेता गर्ने गरेको थियो। गतवर्ष पनि मैले ताकेता गरेको हुँ। अलिअलि गरेर छाडिदिए, ११ किलो छेपेटार, बारपाक सडक योजना कार्यालयका प्रमुख पशुपति ज्ञावलीले भने, चुनावअघि पनि मैले कुरा गरेँ। चुनाव लगत्तै काम सुरु गर्छौं भने तर गरेनन्। फेरि भर्खरै ताकेता गरेको छु। एक हप्ताभित्र काम सुरु गर्छौं भनेका छन्, गर्छन् कि ?, यो आर्थिक वर्षभित्र सम्पन्न गर्ने आशा उनले व्यक्त गरे। सो पुल हुँदै आरुघाट गाउँपालिकाका विभिन्न वडाहरू, धार्चे गाउँपालिका र चुमनुब्री गाउँपालिकाका बासिन्दा आवतजावत गर्छन्। हिउँदका बेला खोलाको बाटो गाडी चले पनि सो पुल नबन्दा बर्खाका बेला यातायात अवरुद्ध हुने गरेको स्थानीय उपभोक्ताको गुनासो छ। हाम्रोतिर आउने गाडीहरू सँधै बर्खाका बेला त्यहीं अड्किन्छ, सोतीका हर्क गुरुङ भन्छन्, ठेकेदार अगतिलो पर्यो भने यस्तै हुन्छ। त्योभन्दा पछि सुरु गरेको सोती र मान्बु जोड्ने पुल निर्धारित समयमै सम्पन्न गरेर गाडी चल्न थालेको पनि एक वर्ष भइसक्यो। अजुवा खोला पुलको अवस्था जस्ताको तस्तै छ।"
आज हिमाली क्षेत्रमा हिउँ पर्ने,"काठमाडौं : पश्चिमी वायुको प्रभावले प्रदेश नं १ र सुदूरपश्चिम प्रदेशको पहाडी भूभागमा आंशिकदेखि सामान्य बदली रही हिमाली भूभागमा हल्का हिमपात हुने भएको छ। उक्त प्रणालीको प्रभावले प्रदेश नं १ र सुदूरपश्चिम प्रदेशको पहाडी भूभागमा आंशिकदेखि सामान्य बदली रही बाँकी प्रदेशको पहाडी भूभागमा आंशिक बदलीका साथै प्रदेश नं १ को हिमाली भूभागका केही स्थानमा हल्का हिमपातको सम्भावना रहेको जल तथा मौमस विज्ञान विभागले जनाएको छ। विभागले आगामी २४ घण्टा देशको प्रदेश नं १ को हिमाली भूभागका केही स्थानमा हल्का हिमपातको सम्भावना तथा तराईका केही स्थानमा हुस्सुकुहिरो लाग्ने, दैनिक जीवन र सडक तथा हवाई यातायातमा प्रभाव पर्ने सम्भावना रहेकाले आवश्यक सावधानी तथा सतर्कता अपनाउन सबैमा अनुरोध गरेको छ। महाशाखाको पछिल्लो विवरणअनुसार आज काठमाडौँ उपत्यकाको न्यूनतम तापक्रम तीन दशमलव आठ डिग्री र अधिकमत तापक्रम १८ दशमलव पाँच डिग्री सेल्सियस रहेको छ। त्यस्तै आज सबैभन्दा कम जिरीको न्यूनतम तापक्रम माइनस दुई दशमलव छ डिग्री सेल्सियस र सबैभन्दा बढी विराटनगरको अधिकतम तापक्रम २२ दशमलव एक डिग्री सेल्सियस छ।"
असल साथी,"राजु र विजय एकदमै मिल्ने साथी थिए। उनीहरू बेलाबखत नयाँ नयाँ ठाउँ घुम्न रुचाउँथे। विदा मिल्यो कि घुम्ने योजना बनिहाल्थ्यो। सधैंझैं साप्ताहिक विदाको छुट्टीका दिन उनीहरूले जंगल घुम्ने योजना बनाए। प्राकृतिक सुन्दरताको मजा लिँदै उनीहरू नयाँ जंगल पुगे। जंगल पुगेर स्वच्छ हावा खाँदै रमाइलो गर्ने उनीहरूको सूर क्षणभरमै भंग भयो। जब उनीहरूले विपरीत दिशाबाट दुईवटा भालु आफूतिर आउँदै गरेको देखे तब दुवै अतालिए। के गर्ने के नगर्ने भए। होश पनि गुमेजस्तो भयो। राजुले कतै पढेको सम्झिए र हत्तपत्त रुख हेरे। उनी सकेसम्म चाँडो रुख चढ्न थाले। जब रुखको टुप्पोमा पुगे तब उनले विजयलाई सम्झिए। विजय तल एक्लै आलसतालस बनेर छटपटाइरहेको देखे। भालुको डरले राजु तल झर्न सकेनन्। विजयलार्ई रुख कसरी चढ्ने त्यो पनि थाहा थिएन। उनले अनेक उपाय सम्झिए। हेर्दा हेर्दै ती भालु नजिकै आइपुगे। विजयले झल्याँस्स सम्झिए, जनावारहरूले लासलाई मन पराउँदैनन् भनेको। उनले कसैले कुरा गरेको त्यो विषय सम्झिए र भुइँमा लडे। उनले भालु छेवैमा आइपुगेको पत्तो पाए र सास रोक्ने प्रयास गरे। आफू मरेको लासझैं बने। भालुले विजयलाई सुँघ्यो र छोड्यो। जब भालुहरू विस्तारै अघि बढे। विजयले पनि विस्तारै सास फेर्न थाले। अब भालु फर्किदैनन् भन्ने लागेपछि राजु रुखबाट तल ओर्लिए। विजय पनि उठे। राजुले विजयको छेवैमा पुगेर कानेखुसी गर्दै सोधे, भालुले तिम्रो कानमा के कानाफेर गरेको हो ? विजयले जवाफ दिए, भालुले मलाई तिमीजस्ता साथीहरूबाट टाढा रहनु भनेर गयो। विजय त्यति भनेर आफ्नो बाटो लागे। राजु छक्क परेर आफूले गरेको गल्ती सम्झन थाले। नैतिक शिक्षा : साथीले साथीलाई साथीकै व्यवहार गर्नुपर्छ। मुखले साथी भन्नेहरू धेरै हुनसक्छन्। सुखमा त सबैजना साथी हुन्छन् नै। दु : खमा साथ दिने साथी मात्र असल साथी हो। वास्तविक साथीको पहिचान दु : खमा मात्र हुन्छ।"
छुटेको पढाइ सुधार्न रिमेडियल कक्षा,"काठमाडौं : कोभिड महामारीका कारण कक्षाकोठाको पढाइ र सिकाइमा असर परेपछि काठमाडौं शंखरापूर८ स्थित श्री उग्रतारा सेकेन्डरी स्कुलको कक्षा ७ की सदिक्षा थिङले रिमेडियल कक्षामा भाग लिइन्। उनी यस्तो कक्षामा सहभागि भएर छुटेका विषयमा सिकाइ उपलब्धि हासिल गरेको बताउँछिन्। थिङ भन्छिन्, यो कक्षामा छुटेको कुरा पढ्नदेखि अनुशासन सिक्न र आत्मविश्वास बढाउन सहयोग पुगेको छ। कक्षाले धेरै साथीलाई परिवर्तन गरेको छ। पहिला भन्दा अहिले साथीहरूको व्यवहार, अनुशासनमा विकास भएको उनले बताइन। गणित र अंग्रेजीमा कमजोर भएका विद्यार्थीलाई केही हदसम्म सहयोग पुगेको थिङ सुनाउँछिन्। अध्ययनसँगै अतिरिक्त क्रियाकलापले गर्दा आत्मविश्वास विकास र पढाइमा रुचि बढेको उनको अनुभव छ। धेरै साथीहरूको बोलीचालीमा सुधार भएको छ। ढुक्क भएर आफ्नो कुरा राख्न सक्छौं। यो सुधार आफ्नो मात्रै नभइ सहभागी सबैमा देखिएको छ। उनले भनिन्। उनी मात्रै होइन यस्तो कक्षाबाट मुलुकभरका ८ हजार ६ सय ९९ विद्यार्थीले लाभ लिएका छन्। यसमा ४ हजार ५ सय ४२ छात्रा र ४ हजार १ सय ५२ छात्रले अंग्रेजी र गणित विषयको लाभ लिएका छन्। सहभागी बालबालिकाले सो विषयमा उपलब्धि हासिल गरेको अर्थात सुधार गरेको अध्ययनले निचोड निकालेको छ। विद्यालयको सिकाइ उपलब्धिलाई भरणपोषण गर्न एक्सन एड नेपालले बाजुरा, बर्दिया, पाल्पा, तेह्रथुम, संखुवासभा, डोटी, सिराहा, पर्सा, काठमाडौं तथा भक्तपूरलगायतका १० जिल्लाका ५६ ओटा विद्यालयमा रिमेडियल कक्षा चलाएको थियो। हिमाल, पहाड र तराई सबै क्षेत्रलाई समेट्ने गरी विशेष गरेर सिमान्तकृत समुदायलाई समेटेको छ। पटकपटक विभिन्न वहानामा विद्यालय बन्द हँुदा विद्यार्थीको सिकाइ स्तर प्रभावित हुने गरेको छ। यसको पछिल्लो उदाहरण कोभिड महामारी पनि हो। कोभिडकालमा कतिपयले अनलाइन कक्षा चलाए। तर, सबै सामुदायिक विद्यालयमा सम्भव पनि भएन। कोभिडले विद्यालयमा अवरोध पुर्याएपछि सिकाइ उपलब्धि सुधार गर्न रिमेडियल कक्षा सञ्चालन गरिएको हो। यस्तै कक्षा सञ्चालन गरेकी वग्नास्थली गाउँपालिका७ पाल्पास्थित श्री खानीगाउँ मावीकी शिक्षिका सृजना गैरे भन्छिन्, कोभिडले २ वर्षको शिक्षालाई अवरोध पुर्याएको थियो। विद्यार्थीलाई रिमेडियल कक्षाले धेरै राहत मिलेको अनुभव गरेकी छु। कोभिडबाट अवरोध पुगेको शिक्षालाई केही परिपूर्ती गर्न विद्यार्थीको सिकाइ उपलब्धि बढाउने उद्देश्यले पाल्पाका करिब १५ वटा विद्यालयमा रिमेडियल कक्षा सञ्चालन गरेको उनी बताउँछिन्। ३ महिनासम्म हरेक शनिबार दिउँसो १२ घण्टा पढाउँदा कक्षामा शिक्षकभन्दा बढी साथी भएर गएकाले बालबालिकाले खुलेर आफ्ना कुराहरू राख्ने गरेको उनले बताइन्। अरुसँग भन्न नसकेका कुरा पनि सेयर गर्थें, उनी भन्छिन्, १ कक्षादेखि ७ कक्षासम्म तल्लो तहको कक्षामा कसरी अध्यापन भइरहेको छ भन्नेमा कसैको चासो छैन। तर, १० कक्षामा पुगेपछि भने विद्यालय, शिक्षक, अभिभावक, विद्यार्थी सबैलाई राम्रो नतिजा चाहिन्छ। सानो कक्षामा पढाउनुपर्ने कुरा छुटाउँदै लगेपछि ठूलो कक्षमा ए प्लस खोज्नु मुर्खता हो। लकडाउन अवधिमा प्रभावित भएको सिकाइको खाडललाई भर्नका लागि एक्सन एड नेपालले नेपालका ५६ वटा सामुदायिक विद्यालयमा रिमेडियल कक्षा सञ्चालनमा ल्याएको थियो। यस्तो कक्षा देशव्यापी हुन जरुरी भएको सरोकारवालाहरू बताउँछन्। शिक्षाविद् विष्णु कार्की कोभिडका कारण मात्र नभइ सामुदायिक विद्यालयमा शैक्षिक गुणस्तर प्रायः कमजोर देखिएको तर्क गर्छन्। अधिकांश सामुदायिक विद्यालयमा ठूलो पानी परे विदा हुने, कसैको विवाह भए विदा हुने, प्राकृतिक प्रकोप मात्र नभइ अन्य कारणले पनि विद्यालय बन्द हुने गरेकाले शैक्षिक गुणस्तर कमजोर भएको बताउँछन्। कार्कीका अनुसार अहिलेको तालले विद्यार्थीको पढाइ माथि जान सक्दैन, अध्ययनले पनि धेरै विदा हुनेमा नेपालका विद्यालयहरू देखिन्छन्। जति विद्यालय बन्द भयो त्यति पढाइमा घाटा हुन्छ। कार्की भन्छन्, सन् २०१५को भुकम्पले कतिपय विद्यालय ध्वस्त भए, यसबाट पनि सिकाइ प्रभावित बन्यो, यसपछि कोभिडले असर पार्यो। अब अतिरिक्त पढाइ नगरे विद्यार्थीको सिकाइ माथि जान सक्दैन। यसमा गैरसरकारी संस्थाको सहयोग जरुरी छ। यद्यपि अहिले शिक्षा मन्त्रालयले पनि कोभिडबाट सिकाइमा परेको प्रभावलाई महसुस गरेर सिकाइ स्तर बढाउन रिमेडियल कक्षा जस्तै अतिरिक्त कक्षाको अवधारणा ल्याएको उनले जानकारी दिए। करीब ३ महिनासम्म हरेक साता सञ्चालन गरेको रिमेडियल कक्षामा विशेष गरेर छात्राहरूको सिकाइमा सुधार आएको अध्ययनले देखाएको छ। अनुसन्धानकर्ता तथा त्रिभुवन विश्वविद्यालयका शिक्षाशास्त्रका प्राध्यापक डा ईन्द्रमणी राईले प्रतिवेदन प्रस्तुत गर्दैे यो कक्षाले विद्यार्थीहरूको अंग्रेजीमा सुधार आएको तर अझै अपेक्षा बमोजिम नभएको बताउँछन्। सो कक्षा सञ्चालनपछि भएको अध्ययन अनुसार ५ कक्षाका ५४६९ प्रतिशत छात्रा र ५४१० प्रतिशत छात्रले गणितमा सुधार गरेका छन्। यस्तै अंग्रेजीमा २८८८ प्रतिशत छात्राको सिकाइ सुधार हुँदा २७६० प्रतिशत छात्रको सिकाइ माथि उठेको छ। यस्तै, ७ कक्षामा ५५३९ प्रतिशत छात्राले गणितमा सुधार गर्दा ५०८३ प्रतिशतको सिकाइ उपलब्धि बढेको छ। यस्तै अंग्रेजीमा ५०८३ प्रतिशतको सिकाइ स्तर बढ्दा ४८७३ प्रतिशत छात्रको सिकाइ बढेको छ। जिल्लागत रुपमा सिराहा, पर्सा, काठमाडौं, पाल्पामा ६० प्रतिशतदेखि ७० प्रतिशतसम्म सिकाइ उपलब्धिमा परिणत भएको छ। तर, संखुवासभामा अंग्रेजीमा ५० प्रतिशतले उपलब्धि घटेको परीक्षामा देखियो। यस्तै ८ कक्षाको अंग्रेजी र गणित विषयमा डोटीमा २०७३ प्रतिशत सुधार भएको अध्ययनमा उल्लेख छ। यसैगरी, पाल्पा, भक्तपूर, सिराहामा पनि राम्रो उपलब्धि देखियो। अध्ययनले अब स्थानीय सरकारलाई विद्यालयको गुणस्तर उकास्न बढी उत्तरदायी बनाउनु पर्ने औंल्याएको छ। रिमेडियल कक्षाका लागि बजेट व्यवस्था गर्नुपर्छ। सिकाइ उपलब्धिका लागि आवश्यक गतिविधिलाई बढाएर प्याडागोजीकल अभ्यासलाई व्यवहारमा ल्याउन आवश्यक छ। अब विद्यालयहरूले पढाउने शैली बदल्नु पर्छ। किनभने शिक्षकले लेक्चर मात्रै दिने, प्रश्नको उत्तर मात्रै लिने परीक्षामुखी जस्ता परम्परागत शैलीबाट सिफ्ट हुन अध्ययनले सुझाव दिएको छ। अनुसन्धानकर्ता डा राई भन्छन्, पेण्डामिक अवधिमा आईसीटीलगायतका कक्षामा पहुँच नहुने भएकाले यसलाई पहिचान गरेर यस्ता कक्षा पुग्न आवश्यक छ। समग्रमा यस्तो कक्षा दिएर मात्रै हुँदैन, यसबाट कस्तो नतिजा आयो भन्ने पनि अर्थ राख्छ। शिक्षाविद् मनप्रसाद वाग्ले सरकार तथा सम्बद्ध निकाय शिक्षाको गुणस्तरमा चुकेको टिप्पणी गर्छन्। उनका अनुसार शिक्षामा लगानी प्रभावकारी नभएको र सरकारले सबै कुरा विकास साझेदार संस्थाबाट मात्रै आशा गर्न मिल्दैन। शिक्षामा जति लगानी गरे पनि प्रभावकारी नदेखिएको टिप्पणी गर्दै उनले भने, प्रत्येक वर्ष शिक्षा मन्त्रालयले पनि शैक्षिक गुणस्तर सुधार गर्न पैसा खन्याउने गर्छ तर नतिजामा तलै रहेको छ। यसमा अब गम्भीर हुन जरुरी छ। देशभर सामुदायिक विद्यालयको अवस्था यसै पनि खस्केको छ। नेपाल नागरिक शिक्षा प्रतिवेदन तयार पारेका त्रिभुवन विश्वविद्यालयका डा प्रमोद भट्ट समग्रमा सामूदायिक विद्यालयको स्थिती करिब उस्तै रहेको बताउँछन्।"
वडामै योजना सम्झौता,"सुर्खेत : दैलेखको गुराँस गाउँपालिकाले वडामै योजना सम्झौता गर्न सकिने व्यवस्था मिलाएको छ। गाउँपालिकाबाट सञ्चालन हुने सम्पूर्ण योजनाहरू वडा तहमै सम्झौता गर्न सकिने गरि घुम्ती शिविर सञ्चालनमा ल्याएको छ। योसँगै योजनाको सम्झौता गर्न उपभोक्ताहरू गाउँपालिकाको कार्यालय धाउनुपर्ने बाध्यताको अन्त्य भएको छ। ससाना योजनाहरूको सम्झौता गर्न पनि उपभोक्ताहरू गाउँ कार्यपालिकाको केन्द्रमा धाउनुपर्ने बाध्यतालाई अन्त्य गर्दै गाउँपालिकाले वडागत घुम्ती शिविरहरू सञ्चालन गरेको छ। पुस १२ गतेबाट घुम्ती शिविर सञ्चालनमा ल्याएको गाउँपालिकाका अध्यक्ष टोपबहादुर बिसीले बताए। उनको नेतृत्वमा प्रमुख प्रशासकीय अधिकृतसहित कर्मचारीको टोलीले मंगलबार गुराँस गाउँपालिका७ मा उपभोक्ता समितिसँग योजनाहरू सम्झौता गरेको छ। गाउँपालिकाका प्रवक्ता दीपेन्द्र ओलीले पुस ७ गते बसेको गाउँकार्यपालिकाको बैठकको निर्णय अनुसार श्रमको सम्मान, राष्ट्रको अभियान भन्ने नाराको साथ चालू आर्थिक वर्षका स्वीकृत वार्षिक कार्यक्रमअन्तर्गतका योजना सम्झौता गर्न वडाहरूमा घुम्ती शिविर सञ्चालन गरिएको हो। वडा नम्बर ८ का वडाध्यक्ष समेत रहेका ओलीले पुस १३ गते वडा नम्बर ६, १४ गते वडा नम्बर ५, १७ गते वडा नम्बर ४, १८ गते वडा नम्बर ३, १९ गते वडा नम्बर २, २० गते वडा नम्बर १ र पुस २१ गते वडा नम्बर ८ मा शिविर सञ्चालन गरिनेछ। घुम्ती शिविर सञ्चालन गरेपछि योजना सम्झौताको लागि एकैपटक सबै वडाबाट गाउँपालिकाको कार्यालयमा उपभोक्ताहरू पुग्दा भीँडभाड र उपभोक्ताहरूले धेरै रकम खर्च गर्नुपर्ने बाध्यता अन्त्य भएको ओलीले बताए। समुदायको मागअनुसार योजना निर्माणका लागि थोरैथोरै बजेटसमेत बिनियोजन गर्नुपर्ने बाध्यता छ, योजना सम्झौता, फरफारक लगायतका काम गर्ने बेलासम्म यातायात, खाजा, बास र खानामा उपभोक्ता रकम खर्च हुन्थ्यो, अब त्यो बाध्यता अन्त्य भएको छ, उनले भने। ओलीका अनुसार उपभोक्ता समितिमार्फत कार्यान्वयन हुने योजनाहरूमा उपभोक्ता समितिले ब्यहोर्नुपर्ने लागत सहभागिता अनिवार्य गर्दै पाँच लाखसम्मका योजनामा तीन हजार र पाँच लाखभन्दा माथिका योजनामा पाँच हजार रुपैयाँ उपभोक्ता समितिलाई प्रशासनिक खर्च उपलब्ध गराउने गरिएको छ। वडामै योजनाको सम्झौता गरेपछि गाउँपालिकाको केन्द्र रानीमत्ता पुग्दा लाग्नसक्ने खर्च बचेको उपभोक्ता समितिले जनाएका छन्।"

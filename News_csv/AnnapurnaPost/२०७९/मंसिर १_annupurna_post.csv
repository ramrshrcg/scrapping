शीर्षक,विवरण
शून्य समयको पूर्वसन्ध्यामा राजनीतिक दलको प्रचार र्याली,बागलुङ : निर्वाचनको मौन अवधि सुरु हुनुपूर्व बागलुङका राजनीतिक दल तथा उम्मेदवारहरूले चुनावी प्रचार र्याली गरेका छन्। बागलुङ क्षेत्र नं १ र प्रदेशसभा कका उमेदवारहरूसहित नेता र कार्यकताहरूले घरदैलो र चुनावी प्रचार र्याली गरेका हुन्। बिहीबार राती १२ बजेदेखि ४८ घण्टे मौन अवधि सुरु हुँदैछ। चुनावमा भाग लिएमा राजनीतिक दल तथा उम्मेदवारहरू बिहिबार बिहानैदेखि सक्रिय भएका थिए। मौन अवधि सुरु भए पछि चुनाव प्रचारप्रसार गर्न र मतदातालाई प्रभावित पार्ने कुनै पनि गतिविधि गर्न पाइँदैन। मौन अवधि सुरु हुनु अघि नेकपा (एमाले) बागलुङ क्षेत्र नम्बर १ चुनाव परिचालन समिति र सत्ता गठबन्धनको चुनाव परिचालन समितिले उम्मेदवार सहित बागलुङ बजारमा घरदैलो अभियान र प्रचार र्याली गरेका हुन्। स्वतन्त्र पार्टी तथा अन्य साना दल र स्वतन्त्र उम्मेदवार घर दैलो अभियानलाई प्राथमिकता दिए थिए। एमालेको चुनावी र्यालीमा प्रतिनिधिसभा सदस्यका उम्मेदवार डासूर्य पाठक र प्रदेशसभा कका उमेदवार हिराबहादुर केसीसहितका नेताहरू सहभागी थिए। घरदैलो गर्दै उनीहरूले युवाहरूको जाँगर प्रयोग गर्ने वातावरण बनाइदिन आग्रह गरे। यस्तै सत्ता गठबन्धनले प्रतिनिधिसभा सदस्यका उम्मेदवार चित्रबहादुर केसी र प्रदेशसभा कका उम्मेदवार दिपेन्द्रबहादुर थापा सहितका नेताहरूको उपस्थितिमा चुनावी र्याली गरेको हो। लोकतन्त्रको रक्षाका लागि आफूहरूलाई मतदान गर्न सत्ता गठबन्धनका उम्मेदवारहरूले आग्रह गरेका थिए।
विकासलाई निरन्तरता दिन आएको छु : विशाल भट्टराई,"एमाले पोलिटब्युरो सदस्य विशाल भट्टराई खोटाङबाट २०७० सालको दोस्रो संविधानसभा सदस्य र २०७४ सालको प्रतिनिधिसभा सदस्य विजयी भए । यसबीचमा एमालेको प्रमुख सचेतक बने । अबको निर्वाचनमार्फत ह्याट्रिक गर्ने दाउमा छन् । खोटाङमा विकासप्रेमीका रूपमा चिनिने भट्टराईसँग अन्नपूर्णले गरेको कुराकानीको सम्पादित अंश : प्रतिनिधिसभामा तपाईंको उम्मेदवारी किन ? २०७० सालको दोस्रो संविधानसभाको निर्वाचनमा हामी निर्वाचित भएपछि सर्वप्रथमतः संविधान निर्माणमा बढी ध्यान गयो । मुलुकको इतिहासमा जनताको छोरा निर्वाचित भएर संविधान बनाउन सफल भइयो । त्यो नै हाम्रो ठूलो उपलब्धि हो । त्यो अवधिमा नै मैले ठूलो उपलब्धिमूलक कामहरू गरेँ । संविधान निर्माणलाई मात्र ध्यानमा राखिन् । जिल्लाको विकासका लागि पनि उत्तिकै समय दिएँ । २०७४ सालको निर्वाचनमा पनि मलाई पार्टीले एमालेको उम्मेदवार बनायो र जितपश्चात् मेरो कार्यकालमा निकै ठूला र उपलब्धिमूलक काम भएका छन् । कतिपय सम्पन्न भएका छन् र कतिपय निर्माणकै चरणमा छन् भने कतिपय सुरु हुन बाँकी छन् । ती काम पूरा गर्न मेरो उम्मेदवारी हो । यसअघि केके काम गर्नुभयो ? फेरि पनि तपार्इंलाई खोटांगे जनताले किन भोट हाल्नुपर्ने ? म निर्वाचित हुनुअघि लामिडाँडामा एउटा मात्र पक्की पुल थियो । अहिले २० वटा पक्की पुल निर्माण भएका छन् । दर्जन बढी पुल सर्भे र टेन्डरको प्रक्रियामा छन् । तीनवटा विमास्थल पिच भएर सञ्चालनमा छन् । एक मिटर सडक ढलान भएको थिएन । आज आएर जयरामघाटदेखि चखेवासम्मको सडक पिच सकिन लागेको छ । दिक्तेलबजार ढलानको काम आधाभन्दा बढी सकिएको छ भने जिल्लाका हरेक टोलटोलमा पुग्ने सडक निर्माण भएको छ । अहिले १० वटै पालिकामा सहज हिसावले सडक यातायातबाट पुग्न सकिन्छ । स्वास्थ्यको हिसावले भन्नुपर्दा जिल्लामा धेरै समस्या थियो । बिरामी हुँदा त के मृत्यु हुँदा पोष्टमार्टम गर्नसमेत बाहिरी जिल्लाबाट डाक्टर झिकाउनुपथ्र्यो । अहिले जिल्लाको १० वटै पालिकामा २४ घण्टा स्वास्थ्य उपचार हुन्छ । जिल्ला अस्पताल, चिसापानी र ऐंसेलुखर्कमा डाक्टरको अभाव भएको छैन । कुनै दिन स्वास्थ्यकर्मी अभावले स्वास्थ्य संस्था बन्द भएको छैन । यो पनि हाम्रा लागि ठूलो उपलब्धि हो । मेरै पहलमा अर्को स्वास्थ्य क्षेत्रमा ठूलो काम भएको छ । जिल्ला अस्पतालमा ५० शय्याको भवन निर्माण हुँदैछ । रावाबेंसी, ऐंसेलुखर्क, साकेला, दिप्रुङ, हलेसी र चिसापानीमा १५ शय्याको आधारभूत अस्पताल बनिरहेको छ । यो पनि हाम्रो लागि ठूलो उपलब्धि हो । हरेक पालिकामा बैंक स्थापना भएको छ । सदरमुकामबाट हुने एमआरपी बनाउने बाहेक सबै काम पालिकाबाट हुन थालेको छ । ऐंसेलुखर्क र खोटाङबजारबाट नागरिकता बनाउने व्यवस्था भएको छ । नागरिकता बनाउन पनि सदरमुकाम पुग्नुपर्ने बाध्यता हटेको छ । पालिकापालिकामा सुरक्षाको हिसाबले प्रहरीचौकी स्थापना गरिएको छ । खानेपानीको हिसाबले हेर्ने भने पनि धेरै ठूलो काम भएको छ । ठूलाठूला खानेपानीका आयोजना सञ्चालन भइरहेका छन् । मेवा दोभानसाप्सु कालिका देविस्थान लिफ्टिङ खानेपानी आयोजना, विजयखर्क लिफ्टिङ खानेपानी आयोजना, दिप्रुङ चुईचुम्मा गाउँपालिका४ बतासे खानेपानी आयोजना, मात्तिम गुणस्तरीय खानेपानी आयोजना र खोटाङबजार गुणस्तरीय खानेपानी आयोजना निर्माण सुरु भएको छ । हलेसी क्षेत्रमा पर्ने दूधकोसी लिफ्टिङ खानेपानी आयोजना निर्माणको काम अन्तिम चरणमा पुगेको छ । यीबाहेक प्रदेश सरकार र स्थानीय स्तरमा नगरपालिका तथा गाउँपालिकाबाट पनि टोलटोलमा खानेपानीका योजनाहरू सञ्चालन भइरहेका छन् । सदरमुकाम दिक्तेलमा भने रम्भा खोला माझ खोला सानाशहरी खानेपानी आयोजना निर्माण भई मिटर सिस्टमले हरेक घरघरमा खानेपानी पुगेको छ । विद्युत्को क्षेत्रमा ठूलो काम भएको छ । म निर्वाचित हुनुअघि छिटफुट सदरमुकाम आसपास मात्र विद्युत् विस्तार थियो तर अहिले जिल्लाको १० स्थानीय तहमा पुगेको छ । केही वडा बाहेक सबै वडा र टोलटोलमा विद्युत् विस्तार भएको छ । बाँकी अधुरो विद्युत् विस्तारको काम दुई वर्षभित्र पुर्याउने वचनबद्धता गर्दछु । हामीले विद्युत्को क्षेत्रमा एउटा ठूलो सफलता हासिल गरेका छौं । त्यो हो दूधकोसी जलाशययुक्त आयोजना । यो देशकै गौरबको आयोजना हो । म निर्वाचित भएपछि सुरु गरेको हो । अहिले मुआब्जा वितरणको काम अघि बढेको छ । यो आयोजनालाई सम्पन्न गराउन पनि एमालेले जित्नु पर्नेछ । शिक्षाको क्षेत्रमा पनि ठूलो परिवर्तन भएको छ । जिल्लाका अधिकांश विद्यालय धुलोमुक्त बनेका छन् । ८० प्रतिशत बढी विद्यालयमा नयाँ पक्की भवन बनेका छन् । गुणस्तरीय शिक्षालाई ध्यानमा राखेर लाईब्रेरी स्थापना, कम्प्युटर शिक्षा शिक्षकको क्षमता वृद्धिका तालिम लगायतमा ध्यान दिएर काम गरेको छु । तपाईंका जित्ने आधारहरू केके हुन् ? मेरो जित्ने आधारहरू धेरैमाथि आइसकेका छन् । जनता र जनप्रतिनिधिको सम्बन्ध जोडिएर गएको छ । चुनाव जितेपछि अधिकांश समय जिल्लामा बसेर जनताको काम गरेको छु । हरेक जनताको घरघर गएको छु । कहीँ चुकेको छैन, जनताको विश्वासको पात्र बनेको छु । पहिला मैले १४ हजार बढी मत ल्याएको थिएँ । त्यो मत घट्न दिएको छैन । यसपटक भारी मत ल्याएर जित्ने विश्वास लिएको छु । जित्नु भयो भने अब केके काम गर्नुहुन्छ ? सर्वप्रथम मेरो जितपछि अघि मैले भन्ने गरेको छु, ढाँट्ने र झूठो आश्वसन दिने काम मबाट हुँदैन । गर्न सक्ने काम गर्छु भन्ने हो । जिल्लामा निर्माण भएका सडकहरू, सदरमुकामबाट पालिका जोड्ने सडकहरू, अन्तरजिल्ला र पालिका जोड्ने सबै सडक कालोपत्र गर्ने प्रतिबद्धता आमसञ्चारमाध्यमबाट गर्न चाहन्छु । जिल्ला अस्पतालमा निर्माण भइरहेको ५० शय्याको भवन निर्माण सम्पन्न गर्दै विशेषज्ञ डाक्टरसहितको सेवा सुचार गराउनेछु । सबै पालिकामा पक्की भवन निर्माण सम्पन्न हुनेछन् । पालिकामा मेरै पहलमा १५ बेडको आधारभूत अस्पताल निर्माण सुरु भएका छन्, निर्माण बाँकी रहेका अस्पतालको कामलाई यसै वर्ष बजेट व्यवस्था गरी निर्माणको काम सुरु गरिनेछ । मेरै कार्यकालमा जिल्लाका १० स्थानीय तहमा सुविधासम्पन्न आधारभूत अस्पताल निर्माण गरी सेवा सुरु गराउनेछु । व्यावसायिक अलैंची खेतीलाई प्राथमिकतामा राखेर जिल्लाको विकासमा जोड दिनेछु । र, अन्तमा के भन्न चाहन्छु भने सूर्य चिह्नमा मतदान गरी दिएको भोट खेर जान दिने छैन । खोटाङको शिर सधैँ उच्च राख्नेछु । पाँच वर्षभित्र समृद्ध खोटाङ बनाउने प्रतिबद्धता जनाउन चाहन्छु ।"
मंसिर ४ पछि मुख्य शक्तिमा उदाउँछौं,"विकास नै आगामि निर्वाचनको मुख्य एजेण्डा भएको बताउँछन् हाम्रो नेपाली पाटीका अध्यक्ष तथा प्रतिनिधिसभा सदस्य उम्मेदवार अनन्तराज घिमिरे । घिमिरेले भ्रष्टाचार विरुद्ध आफुहरुको शक्ति परिचालन हुने बताए । कार्यान्वयन र निष्पक्षता नै आफ्नो अभियानको मुख्य शक्ति रहेकाले मंसिर ४ पछि मुख्य शक्तिका रुपमा उदाउने बताउने घिमिरेसँग अन्नपूर्णकर्मी अजवी पौड्यालले गरेको कुराकानीको सम्पादित अंश: हाम्रो नेपाली पाटीको चुनावी एजेन्डा के हो ? हाम्रो मुख्य एजेन्डालाई ४ बुँदामा समेटेका छौँ । भ्रष्ट नेतालाई जेल नहालेसम्म यो देश बन्दैन । यसैले पनि भ्रष्ट नेतालाई जेल हाल्ने अभियानमा लौरो अभियान छ । लौरो सरकार निर्माण भयो भने पहिलो काम नै भ्रष्टाचारीलाई जेल हाल्ने हुन्छ । यस्तै आत्मनिर्भर अर्थतन्त्र हुनुपर्छ । यसका लागी गाँजा र जडिबुटिको व्यावसायिक उत्पादन सुरु हुनुपर्छ । सरकारी विद्यालय र सरकारी अस्पताल यही बजेटमा गुणस्तरीय बनाउन सकिन्छ । नि:शुल्क पनि बनाउन सकिन्छ । सरकारी अस्पताल र स्कुल तपाईं र मेरो रोजाइमा पार्न गुणस्तरीय बनाउन सकिन्छ । यसका लागी सरकारी निकायमा हुने राजनीतीकरण अन्त्य गरी त्यसको गुणस्तरीय बनाउन लौरोमा भोट । हामीले स्वरोजगारका अवसर सुरु गर्दै रोजगारी प्रदान गर्ने मुख्य एजेन्डा बोकेका छौँ । विदेशमा गएका ५० लाख युवालाई नेपाल फर्काउन अवसर सिर्जना गर्ने । तपाइँको उम्मेदवारी किन छैन? मैले उम्मेदवारी दिएको छैन । भर्खरै मात्रै स्वतन्त्र पाटीको रुपमा स्थापना भएकाले देशका सबै ठाउमा हामी पुग्न सकेका छैनौँ । पाटी संरचना बढाउन र समन्वय गर्नको लागी मैले उम्मेदवारी दिएको छैन । लौरो अभियानबाट कतिले उम्मेदवारी दिए ? लौरो अभियानबाट प्रतिनिधिसभा सदस्यको प्रत्यक्षतर्फ ६५ जना चुनावी मैदानमा छन् । प्रदेशसभा सदस्यको लागी १०१ जनाको उम्मेदवारी छ । लौरो चुनाव चिन्ह खुव चर्चामा छ नि ? स्वतन्त्र रुपमा राजनीतिमा आउन चाहने युवाले गण्डकी प्रदेशबाट अटेरी समूहको नाममा यो अभियान शुर गरेका हुन् । यो समूहमा इन्जिनियर, डाक्टर र विभिन्न क्षेत्रका पेशाकर्मी सहभागी छन् । स्थानीय चुनावमा काठमाडौका मेयर बालेन र धरानका मेयर हर्क स्याङपाङको जितपछि यो समूह अझ सक्रिय भयो । अहिले हामी संसदमा पुगेर भ्रष्टाचार निमूल पार्ने अभियानमा छौ । लौरोमा भोट किन हाल्ने ? लौरो काम गरी खाने पेशाकर्मीहरुको पाटी हो । यो अभियानमा जोडीने हर कोही कुनै न कुनै पेशा व्यवसायमा आवद्ध छन् । भ्रष्टाचारको अन्त्य विना यो देश बन्दैन । गाउदेखी शहरसम्म मौलाउदै गएको भ्रष्टाचारको जालो भत्काउनको लागी लौरोमा भोट हाल्न आवस्यक छ । यसका साथै तपाइ हामीले असम्भव ठानेको देशको विकास गर्नको लागी सक्षम व्यक्तिलाई सत्तामा पुराउनको लागी लौरोमा भोट जरुरी छ । भ्रष्टाचारमा लौरो लगाउने नै हो हाम्रो प्रमुख उदेश्य । संसदमा वैकल्पिक पाटी बन्नुहुन्छ ? लौरो स्वतन्त्रताको सिम्वोल हो । यसले हर कोहीलाई विकल्प दिन्छ । लौरो जनताको मनमा छ । यसले स्वतन्त्र सरकार निर्माण गर्न सक्छ । स्वतन्त्र न्यायापालिका र निकाय निर्माण गर्न सक्छ । शत्तिशाली छ लौरौ अभियान । राजनीनीतक दलका कार्यकर्ता भएको हर निकायमा निस्पक्ष सेवा पाइदैन । तर लौरो कुनै दलप्रति बफादार छैन । देश बनाउन हुटहुटी भएकाको समूह हो यो । जनताको आर्कषक छ यसमा । देशको व्यवस्था धेरैपटक परिवर्तन भैरह्यो । तर अवस्था परिवर्तन भएन । सत्ता प्राप्तीको लागी गठबन्धन गर्ने नेताहरु जनताको कामका लागी कहिल्यै मिल्न सकेनन । कुर्सी तानातानमै समय गयो । यसले पनि काम गर्ने व्यत्तिलाई सदनमा पुराउनको लागी लौरो अभियान तयारी अवस्थामा छ । देशलाई विकास गर्नको लागी, सिष्टम निर्माणका लागी युवा जुटेका छन् । स्थानीय निकायबाट अटेरी अभियान सुरु भएको हो । हामीले नगरे कस्ले गर्ने भन्ने जिम्मेवारी अनुभव गर्दे देशभर वैकल्पीक राजनीतीक शक्तिको रुपमा लौरो अभियान उदाउने पक्का छ ।"
समानुपातिकमै सीमित समावेशिता,"बुटवल : निर्वाचनको मुखमा राजनीतिक दलहरूले समावेशी प्रतिनिधित्वको चर्का नारा लगाए पनि प्रतिनिधिसभा र प्रदेशसभाको प्रत्यक्ष निर्वाचनको उम्मेदवार उठाउँदा समावेशीकरणको अवधारणलाई लत्याएका छन्। यसले गर्दा समावेशिता बाध्यकारी रहेको समानुपातिक निर्वाचन प्रणालीमा मात्रै सीमित हुने भएको छ। संविधानको धारा ८४ को उपधारा २(ख) ले समानुपातिक निर्वाचन प्रणालीमा महिला, दलित, आदिवासी, मधेशी, थारु, मुस्लिम, पिछडिएको क्षेत्र र खस आर्यको समानुपातिक सहभागिता हुनुपर्ने व्यवस्था गरेको छ। मंसिर ४ गते हुने निर्वाचनका लागि लुम्बिनी प्रदेशमा मनोनयन गरेका उम्मेदवारमध्ये प्रमुख दलहरूका उम्मेदवारमा खसआर्यको बर्चश्व छ। नेकपा एमाले, नेपाली कांग्रेस, नेकपा माओवादी केन्द्र, नेकपा एकीकृत समाजवादी, जनता समाजवादी पार्टी, लोकतान्त्रिक समाजवादी पार्टीका उमेदवारमा महिला निकै कम छन्। निर्वाचन आयोगका अनुसार लुम्बिनी प्रदेशमा प्रतिनिधिसभाका लागि सबै राजनीतिक दल र स्वतन्त्र गरी ३ सय ४८ उम्मेदवार छन्। तीमध्ये ३७ जना मात्रै महिला रहेका छन्। प्रतिनिधिसभाका लागि लुम्बिनी प्रदेशका २६ निर्वाचन क्षेत्रमा प्रत्यक्षतर्फ ६ जना महिलामात्रै उम्मेदवार छन्। २०७४ मा प्रतिनिधिसभाको निर्वाचनमा लुम्बिनी प्रदेशबाट जनमोर्चाकी दुर्गा पौडेल मात्रै निर्वाचित भएकी थिइन्। यो पटक दुर्गा पौडेल, एमालेबाट शान्ता चौधरी र कोमल वली, कांग्रेसबाट पुष्पा भुसाल, माओवादी केन्द्रबाट रेखा शर्मा र एकीकृत समाजवादीबाट रामकुमारी झाक्री प्रतिनिधिसभाका लागि चुनावी मैदानमा रहेका छन्। जनता समाजवादी पार्टीबाट पाल्पा २ मा दुर्पता सोमै प्रत्यक्षतर्फ उम्मेदवार छन्। महिला उम्मेदवारमध्ये २ जना थारु र जनजाति समुदायबाट छन्। अरू सबै खस आर्य समुदायका हुन्। महिला मात्रै होइन, पुरुष उम्मेदवारमध्ये पनि समावेशिता कमजोर रहेको छ। मधेश केन्द्रित दलहरूले मधेशीलाई मात्रै उम्मेदवार बनाएका छन्। प्रतिनिधिसभामा लुम्बिनी प्रदेशबाट उम्मेदवार बनेका प्रमुख चार दलका ४० पुरुष उम्मेदवारमध्ये २६ जना खस आर्य समुदायका छन्। तीमध्ये एमालेबाट १५, कांग्रेसबाट ८, माओवादी केन्द्रबाट २ र एकीकृत समाजवादीबाट एक जना उम्मेदवार छन्। कांग्रेसबाट पुरुषमध्ये जनजातिबाट २ जना, मधेशी समुदायबाट तीन जना उम्मेदवार छन्। एमालेले जनजाति र दलितबाट एकएक जना र मधेशी समुदायबाट तीन जनालाई उम्मेदवार बनाएको छ। माओवादीबाट प्रदेशभर उम्मेदवार रहेकामध्ये जनजाति र खसआर्यबाट दुईदुई र दलितबाट एक जना उम्मेदवार बनेका छन्। महिला अधिकारकर्मी सुमित्रा शर्मा राजनीतिक दलहरूले महिला सहभागितालाई कमजोर बनाएको बताउँछिन्। प्रत्यक्षतर्फको चुनावमा पनि महिलाहरू भिड्न सक्छन, तर दलहरू उठाउन चाहदैनन, उनले भनिन्, महिलाहरूलाई कमजोर हुन्छन भन्ने भ्रम राखिएको छ। उनले समावेशितालाई बलियो बनाउनका लागि महिलाहरू नै शसक्त रूपमा दावेदार भएर उत्रिनुपर्ने बताइन्। प्रदेशसभाका लागि हुने प्रत्यक्षतर्फको चुनावमा पनि समावेशीकरणको अवस्था कमजोर छ। प्रमुख राजनीतिक दलबाट महिला उम्मेदवार निकै कम छ। प्रदेशसभाका लागि लुम्बिनी प्रदेशमा ४ सय ९७ जनाको उम्मेदवारी परेको छ। तीमध्ये २९ जनामात्रै महिला उम्मेदवार छन्। यी स्वतन्त्र र साना दलका समेत हुन्। लुम्बिनी प्रदेशसभामा समानुपातिक र प्रत्यक्ष गरी ८७ जना सांसद चुनिन्छ। संसदको पहिलो कार्यकालमा प्रदेश सभामा प्रत्यक्ष निर्वाचित महिला सांसद विमला वली मात्रै थिइन। उनी उप निर्वाचनबाट सांसद बनेकी थिइन्। आगामी निर्वाचनमा प्रदेशसभाको प्रत्यक्षतर्फको चुनावमा प्रमुख दलबाट चारजना मात्रै महिला भिडेका छन्। एमालेबाट रुकुम पूर्व २ मा भावना बुढाथोकी र बर्दिया २(२)मा कृष्णी थारु चुनावी मैदानमा छन्। माओवादी केन्द्रबाट बाके १ (१)मा कृष्ण केसी र बर्दिया १(२)मा अन्जु दहित उम्मेदवार छन्। कांग्रेसले प्रत्यक्षमा कुनै पनि महिलालाई अवसर दिएको छैन। महिलामध्ये थारु, जनजाति, दलित र खसआर्यबाट एकएक जना छन्। पुरुष उम्मेदवारमध्ये प्रमुख चार दलबाट ६१ जना खस आर्य समुदायका छन्। जनजातिबाट सबैभन्दा धेरै एमालेका उम्मेदवार छन्। एमालेले प्रदेशसभाका ५२ निर्वाचन क्षेत्रमध्ये १२ क्षेत्रमा जनजाति उम्मेदवार उठाएको छ। त्यस्तै दुई जना दलित, ४ जना मधेशी समुदायका उम्मेदवार छन्। कांग्रेसले जनजातिबाट ६ जना, मुस्लिमबाट ३, मधेसी समुदायबाट ९ जनालाई उम्मेदवार बनाएको छ। माओवादीबाट ५ जना जनजाति, २ जना दलित, एक जना अल्पसंख्यक, ८ जना खसआर्य समुदायका उम्मेदवार छन्। एकीकृत समाजवादीले ५ जना खसआर्य र एक जना मुस्लिमलाई उम्मेदवार बनाएको छ। नेकपा एमाले रूपन्देहीका अध्यक्ष तेजेन्द्र केसी निर्वाचनमा समावेशितासहित जित्न सक्ने व्यक्तिलाई ध्यान दिइएको बताए। प्रत्यक्ष निर्वाचनमा जित्न सक्ने व्यक्ति आवश्यक हुन्छ, त्यसरी व्यक्ति छनौट गर्दा समावेशितालाई पनि ध्यानमा दिएका छौं', उनले भने। कांग्रेसका प्रदेश सभापति पनि अमरसिंह पुन समावेशितालाई ध्यान दिदा दिँदै पनि बलियो उम्मेदवार पाउन कठिन हुने गरेको बताउछन्। समुदाय खोज्दा बलियो उम्मेदवार नबन्ने जोखिम हुनेरहेछ, उनले भने,गठबन्धनका कारण पनि केही जटिलता देखियो। सबै स्थानमा कांग्रेसकै एकल उम्मेदवार हुन सकेनन्। दलहरू समावेशिता समानुपातिकबाट कायम हुने बताउछन्। तर महिला अधिकारकर्मी शर्मा भने समानुपातिक निर्वाचन परिवारवाद र पहुँचवालामा मात्रै सीमित भएको भन्दै यसले वास्तविक समावेशिता कायम नगर्ने दावी गर्छिन्। दलितबाट ७ उम्मेदवार लुम्बिनी प्रदेशमा प्रतिनिधि सभाका लागि प्रमुख चार दलले जम्मा २ जना (दलले उठाएका उमेदवारको ४ दशमलव ४ प्रतिशत) दलित उम्मेदवारलाई प्रत्यक्षतर्फको निर्वाचनमा उठाएका छन्। लुम्बिनी प्रदेशमा दलित समुदाय जनसंख्याको १५ प्रतिशत छन्। प्रदेश सभाका लागि ५ जना (ती दलले उठाएका उमेदवारको ४ दशमलव ८ प्रतिशत) दलित समुदायका उम्मेदवार छन्। तीमध्ये एक जना महिला हुन् । नेकपा एमालेले प्रतिनिधिसभाको प्रत्यक्ष निर्वाचनमा एक र प्रदेशसभाको प्रत्यक्षमा तीन जना दलित उम्मेदवार उठाएको छ। माओवादी केन्द्रबाट एक प्रतिनिधिसभामा र २ प्रदेश सभामा उम्मेदवार छन्। कांग्रेस, एकीकृत समाजबादीबाट दलित उम्मेदवार छैनन्। एमालेबाट प्रतिनिधिसभातर्फ रूपन्देही क्षेत्र नम्बर १ मा छविलाल विश्वकर्मा र माओवादीबाट बाँके १ बाट महेश्वरजंग गहतराज उम्मेदवार छन्। समावेशिता सम्बन्धी कानूनी व्यवस्था प्रतिनिधिसभाका लागि समानुपातिक निर्वाचनतर्फ अनुसूची१ मा तोकिएको प्रतिशतअनुरूप दलित १३८, आदिवासी जनजाति २८७, खस आर्य ३१२, मधेसी १५३, थारू ६६, मुस्लिम ४४ प्रतिशत प्रतिनिधित्व गराउनुपर्ने संवैधानिक व्यवस्था गरिएको छ। प्रदेश सभामा जनसंख्याको अनुपातमा समानुपातिक सूची कार्यान्वयन हुने व्यवस्था गरिएको छ।"
रसुवागढी नाका बिहीबार मध्यरातदेखि बन्द,"काठमाडौं : रसुवागढी नाका बिहीबार मध्यरातदेखि बन्द हुने भएको छ। यही मंसिर ४ गते हुने प्रतिनिधिसभा तथा प्रदेशसभा निर्वाचनलाई लक्षित गर्दै नाका बन्द गर्न लागिएको हो। मतदान हुनुभन्दा ७२ घण्टाअगाडि नै नाका बन्द गर्नुपर्ने व्यवस्था छ। जिल्ला प्रशासन कार्यालय रसुवाका अनुसार बिहीबार मध्यरात १२ बजेदेखि मंसिर ४ गते राति १२ बजेसम्मका लागि नाका सिल गरिने छ। कोभिड१९ सुरु भएयता रसुवागढी र तातोपानी नाका 'वान वे' सञ्चालन हुँदै आएको छ। दुई वर्षदेखि नाका पूर्णरूपमा सञ्चालनमा नआएका कारण नेपाल र चीनबीच व्यापार प्रभावित हुँदै आएको छ। कोरोना महामारीका कारण २०७६ माघ २५ देखि २०७७ जेठ २२ गतेसम्म रसुवागढी नाका बन्द भएको थियो। त्यसयता नाका सञ्चालनमा आए पनि न्यून मात्र सामग्रीको आयात हुँदै आएको छ। रसुवागढी नाकाबाट तयारी कपडा, स्याउ, विद्युतीय सामग्री, निर्माण सामग्री, जुत्ताचप्पल, चस्माको फ्रेमलगायत सामग्री आयात हुने गरेको छ। यस्तै नेपालबाट बाँसको मुडा, काठका सामग्री, हस्तकलाका सामग्री निर्यात हुने गरेको छ।"
सुदूरपश्चिमका अतिसंवेदनशील जिल्लामा सुरक्षा प्रमुखको अनुगमन,"बाजुरा : यही मंसिर ४ गते हुने प्रतिनिधिसभा तथा प्रदेशसभा निर्वाचनलाई लक्षित गरी सुदूरपश्चिमका अतिसंवेदनशील जिल्लामा सुरक्षा प्रमुखले अनुगमन गरेका छन्। नेपाली सेनाको सुदूरपश्चिम पृतना हेडक्वाटरका पृतनापति तथा उपरथी विजय थापा सहितको टोली बाजुरा पुगेका हो। अनुगमनमा सुदूरपश्चिम प्रदेश सचिव नारायण प्रसाद दुवाडी शर्मा, प्रहरी नायव महानिरीक्षक मोहन आचार्य र सशस्त्र प्रहरी बरिष्ठ उपरीक्षक विश्व कुमार भट्टराई पुगेका थिए। गएको स्थानीय निर्वाचनमा बाजुराको बुढिगंगामा पहिलो चरणमा चुनावमा धाँधली भएको भन्दै दोस्रो चरणमा भएको थियो। स्थानिय चुनावमा भएका गतिबिधि तथा बिगतका क्रियाकलापले बाजुरा अतिसंबेदनशिल जिल्लाका रुपमा रहेको छ। बाजुरामा शान्तिपुर्ण तरिकाले चुनाव सम्पन्न गर्न सुरक्षा प्रमुखले अनुगमन गरेको हो। स्वतन्त्र, निष्पक्ष, भयरहित र शान्तिपुर्ण वातावरणमा निर्वाचन सम्पन्न गर्न अनुमगन तथा निरीक्षण भएको नेपाली सेना श्री दुर्गाभञ्जन गुल्मका गुल्मपति सेनानी दिवाकर खड्का वताएका छन्। टोलीले जिल्लाको भौगोलिक स्थिति, विद्यमान राजनीतिक तथा सुरक्षा स्थिति बारे छलफल तथा सुक्ष्म विष्लेषण गरेको थियो। जिल्लामा ७० मतदान स्थलमा एक सय १२ मतदान केन्द्र कायम छन्। बाजुरामा महिला ४० हजार पाँच सय ३७, पुरुष ४२ हजार एक सय ५१ र अन्य दुई गरि जम्मा ८२ हजार आठ सय ९० मतदाता रहेका छन्। जिल्लाका ४३ मतदान केन्द्र अतिसंवेदनशीलको सूचीमा रहेका छन्। बाजुराका सहायक प्रमुख जिल्ला अधिकारी लोकेन्द्र बिष्टका जानकारी अनुसार ७० मध्ये ४३ अतिसंवेदनशील र २३ संवेदनशील मतदान स्थल रहेका छन्।"
'मधेसी नेताकै कारण मधेसका मुद्दा कमजोर भएका हुन्',"सर्लाही: सर्लाहीको हरिपूर्वामा २०११ सालमा जन्मिएका महेन्द्र राय यादवले २०३७ सालमा कम्युनिस्ट पार्टीको सदस्यता लिएर राजनीति सुरु गरे । उनले पहिलोपटक २०४८ मा चुनाव लडे । २०५१ र २०५६ मा नेकपा एमालेको तर्फबाट उनी सर्लाहीबाट निर्वाचित भए । २०६२०६३ को जनआन्दोलनपछि तराईमधेस लोकतान्त्रिक पार्टीमा लागे । त्यसपछिका सबै निर्वाचनमा निर्वाचित बनेका उनी यसपटक अन्तिम चुनाव भन्दै भोट माग्ने दौडधुपमा छन् । सत्ता गठबन्धनका साझा उम्मेदवार नेपाल समाजवादी पार्टीका अध्यक्ष यादवसँग अन्नपूर्णकर्मी सुनिल ठाकुरले गरेको कुराकानीः चुनावी मैदानमा कस्ता खालका गुनासा सुन्नु भएको छ ? विकास निर्माणसँग जोडिएका पुराना योजना र नयाँ योजनाका बारेमा गुनासा आउँछन् । शिक्षा, स्वास्थ्य, कृषिको विकासमा जनताले बढी प्रश्न गरेका छन् । हुलाकी सडकको स्तरोन्नतिको विषयमा पनि आउँछ । तपाइँका जित्ने आधार के के छन् ? जनताबाट अनुमोदित भएको सत्ता गठबन्धन नै जित्ने सबैभन्दा ठूलो आधार हो । लामो समयको यात्रा गर्न गठबन्धन बनेको छ । यसमाथि जनता विश्वास र भरोसा छ । राजनीतिक स्थिरता ल्याउने, सुशासन कायम गराउने, जनताका इच्छा र आकांक्षा पूरा गराउने गठबन्धन भएकाले जनताले मलाई भोट दिन्छन् । म चुनाव जित्छु । नेपाल समृद्ध हुन्छ । वाम र प्रजातान्त्रिक गठबन्धन बनेको छ । विकासका काम यो क्षेत्रमा सबैभन्दा बढी गरेको छु । मधेस केन्द्रित दलको दुई ठूला नेता एउटै क्षेत्रबाट किन चुनाव लड्नु भयो ? जुन बेला यो संविधानमाथि खतरा थियो । केपी ओलीले संविधानलाई समाप्त पार्न खोजे । त्यतिखेर लोसपा उनकै साथमा गए । हामी अदालतमा संविधान बचाउन मुद्दा लड्दै थियौं । लोसपा प्रतिगामी कित्तामा गयो । ओलीसँग घाँटी जोडेर १८ दिने मन्त्री पनि पाए । मधेसको माग र पहिचान नेताले बिर्सिए । सबै मधेसबादी नेता वंशवाद र परिवारवादमा लागे । मधेस आन्दोलनको ब्याज खानेहरू भए । उपेन्द्र यादव सबैभन्दा बढी ब्याज खाने नेता हुन् । उनले धनुषा ३ बाट चुनाव जिते पनि गठबन्धनमा जो जहाँबाट चुनाव जितेको हो त्यहाँबाट चुनाव लड्ने भनेर सहमति भएको हो । धनुषा ३ बाट चुनाव जित्ने आधार नभएपछि पर्यटक उम्मेदवार बन्न यता आएको बुझेको छु । मसँग चुनाव हारेको मान्छे हो । फेरि किन मेरै प्रतिद्वन्द्वी ? आफ्नो पार्टीको चुनाव चिह्न छोडेर माओवादीको चुनाव चिह्न लिएर किन चुनाव लड्नु भयो ? जसपा पार्टी एकताका लागि अन्तिमसम्म प्रयास गर्यौँ । उपेन्द्र यादवले यस्तो गर्छन् भन्ने विश्वास थिएन । एकात्मक चरित्रका कारण बाध्य भएर हामी अलग भयौं । एकातिर चुनावको घोषणा हुँदै थियो । हामी पार्टी दर्ताको प्रक्रियामा थियौं । हामी आफ्नो पार्टीको चुनाव चिह्न लिएर लडेको भए हाम्रो समानुपातिक मत सफल हुँदैनथ्यो । त्यो समानुपातिकलाई संरक्षण गर्न माओवादीको चुनाव चिह्न लिएका हौं । नत्र मधेसवादी दलको थ्रेसहोल्ड बच्दैन । समानुपातिक मत सदर गर्न पनि माओवादीको चुनाव लिएका हौं । अब क्षेत्रीयभन्दा राष्ट्रिय पार्टीको आवश्यकताा देशमा छ । त्यही भएर हसियाँ हथौडाबाट चुनाव लडेका छौं । अब मधेसका माग पूरा होलान् ? पार्टीभित्र मधेसी नेताहरूको हैकमवादी चरित्र, नेतृत्वको अभाव, एकात्मक चरित्रका कारण पार्टीहरू अलग भएका हुन् । सामूहिक नेतृत्वमा पार्टी चलेन । मधेसी नेताकै कारण मधेसका मुद्दा कमजोर भएका हुन् । त्यसैले अब राष्ट्रिय पार्टी चाहिन्छ । गठबन्धन सरकारले मधेसका माग पूरा गर्छ । सत्ता बाहिर हुँदा मधेसीहरूको अधिकारको कुरा गर्नुहुन्छ । सत्तामा पुगेपछि यो मुद्दालाई किन बिर्सनुहुन्छ ? एमालेको दुई तिहाइको सरकार हुँदा पनि मधेसको माग र मुद्दा पूरा गराउन एक वर्षसम्म समर्थन गर्यौँ । समयको पहिचान गर्नुपर्छ । सत्तामा जान हतार गर्नु हुँदैन । अनि आफू पनि लड्ने, छोरा पनि लड्ने प्रवृत्तिले मधेसका मुद्दा ओझेलमा परेका हुन् । ८ बुँदे र १२ बुँदे सम्झौता, सत्यनिरूपण आदि काम बाँकी छन् । नागरिकताको समस्या पनि समाधान हुन्छ । संविधान संशोधनको एजेन्डा कता पुग्यो ? कतै हराएको छैन । गठबन्धनको नेतृत्वमा सरकार बनेपछि नयाँ राष्ट्रपति पाउँछ । संविधानमा उल्लेख हुनुपर्ने जति पनि माग र मुद्दा सबै पूरा हुन्छन् । पटक पटक मन्त्री बन्नु भयो, तर यसै क्षेत्रको विकास गर्नु भएन नि ? हुलाकी राजमार्ग राष्ट्रिय गौरवको योजना हो । राष्ट्रिय गौरवको योजनामा फिर्ता ल्याउन तीन वर्ष लाग्यो । दुई वर्ष कोरोनाको कारणले काम हुन सकेन । टेन्डर, मापदण्ड आदिले अल्झायो । ठेक्का काठमाडौंका कम्पनीले लिन्छन् । यस्तै थुप्रै कारण छन् । रूसयुक्रेन युद्धले अन्तर्राष्ट्रिय रूपमै मलको हाहाकार भयो । तराईमा नहुने कुरो भएन । सिँचाइ सुविधा पुर्याउन सुनकोसी मरिण डाइभर्सनको काम हुँदैछ । चुनाव जितेपछि माओवादीमा प्रवेश गर्नुहुन्छ कि ? हामी अलग पार्टी हौं । चुनावमा सहमति गर्दा पनि चुनाव चिह्न लिने कुरा भएको हो । चुनावपछि पनि समाजवादी पार्टीमै हो । मधेस आन्दोलनको मुख्य माग संघीयता प्राप्तिपछिका उपलब्धि के छन् ? खासै उपलब्धि हुन सकेन । देशमा एउटा शक्ति अहिले पनि संघीयता हत्याउने दाउमा छ । हामी सत्य, न्याय र संविधान रक्षाका लागि लड्दैछौं । प्रदेशको नामकरण र स्थानीय चुनाव भयो । प्रदेशले मान्यता प्राप्त गरेको छ । योजनाअनुसार काम भएको छैन । अन्त्यमा के भन्नुहुन्छ ? यो मेरो अन्तिम चुनाव हो । जनतासँग निवदेन गर्छु कि मलाई जिताएर बिदाबारी गरिदिनुस् । शिक्षा, स्वास्थ्य, कृषि र सडक विस्तारका काम पूरा गर्नेछु ।"
"अन्नपूर्ण मतसर्वेक्षण : प्रत्यक्षमा गठबन्धन अगाडि, धेरैको चाहना ओली प्रधानमन्त्री","काठमाडौं: अन्नपूर्ण मिडिया नेटवर्कले गरेको जनमत सर्वेक्षणले समानुपातिकमा एमाले र प्रत्यक्षमा कांग्रेसले बढी सिट जित्ने देखाएको छ । समग्रतामा दुवै दल समान हैसियतमा रहने पाइएको छ । भावी प्रधानमन्त्रीमा कसलाई चाहनुहुन्छ ? भन्ने प्रश्नमा भने अत्यधिकले केपी शर्मा ओलीलाई चाहेका छन् । अहिलेसम्मका प्रधानमन्त्रीमध्ये को सबैभन्दा असल थिए ? भन्ने अर्को प्रश्नमा पनि अधिकांशको जवाफ ओली नै रहेको पाइएको छ । ७७ जिल्ला, १ सय ६५ निर्वाचन क्षेत्रका १९ हजार ८ सय ५८ मतदातामा उक्त सर्वेक्षण गरिएको हो । असोज ३० देखि कात्तिक १३ सम्म यसका लागि सर्वेक्षकहरू हरेक क्षेत्रमा खटाइएका थिए । प्रमुख दलले घोषणापत्र सार्वजनिक गरेपछि पुनः ३ दिन सर्वेक्षण गरिएको थियो । गठबन्धन अगाडि जनमत सर्वेक्षण परिणाम हेर्दा एमालेजसपा गठबन्धनभन्दा सत्तारुढ गठबन्धन नै केही ठूलो बन्ने देखिन्छ । प्रत्यक्ष र समानुपातिक जोड्दा कांग्रेसको ९५ देखि १ सय ५, माओवादीको ३० देखि ४०, एकीकृत समाजवादीको ९ देखि १२, लोसपाको २ देखि ४ र जनमोर्चाको १ देखि २ सिट आउने अवस्था छ । अर्कातिर एमालेको ९० देखि १०० र जसपाको ८ देखि १२ सिटका लागि सर्वेक्षणकर्ताले मत जाहेर गरेका छन् । अन्यमा राष्ट्रिय स्वतन्त्र पार्टी १० देखि १५, राप्रपा ६ देखि १०, नेमकिपा र नागरिक उन्मुक्ति पार्टी ११ र स्वतन्त्र उम्मेदवार ६ देखि १० विजयी हुने स्थिति देखिन्छ। प्रत्यक्षतर्फ कांग्रेस ५९ देखि ६३, माओवादी १७ देखि २१, एकीकृत समाजवादी ९ देखि १२, लोसपा १ देखि ४ र जनमोर्चा १ देखि २ सिटमा रहनेछन् । एमालेले ४७ देखि ५२ र जसपाले ४ देखि ८ सिट ल्याउने स्थिति छ । त्यस्तै राष्ट्रिय स्वतन्त्र पार्टी १ देखि ५ र राप्रपा २ देखि ६ सिटमा सीमित हुन सक्छन् । धेरैको चाहना : ओली प्रधानमन्त्री नेपालको अबको प्रधानमन्त्री को होला ? भन्ने प्रश्नमा सहभागीमध्ये ३११३ प्रतिशतले केपी ओली छानेका छन् । २०६९ ले शेरबहादुर देउवा, ११२६ ले पुष्पकमल दाहाल, १२०६ ले अन्य र २४८६ ले कोही पनि होइन भन्नेमा मत दिएका छन् । अन्य दलमा भोट हाल्न चाहनेले समेत प्रधानमन्त्रीमा ओलीलाई अघि सार्न चाहेका छन् । त्यस्तै अहिलेसम्मका प्रधानमन्त्रीमध्ये सबैभन्दा राम्रो कार्यकाल कसको रह्यो ? भन्नेमा ३४६० ले केपी ओली भनेका छन् । देउवालाई रुचाउने १२२०, दाहाललाई छान्ने १३०९, अन्यलाई १३३३ र कोही पनि होइन भन्नेलाई २६७९ प्रतिशतले मत दिएका छन् । समानुपातिकमा एमाले ठूलो सर्वेक्षणमा सहभागीले समानुपातिकतर्फ एमालेको ३४ प्रतिशत (४० सिट), कांग्रेसको ३० प्रतिशत (३६ सिट), माओवादीको ११ प्रतिशत (१४ सिट), राष्ट्रिय स्वतन्त्र पार्टीको ९ प्रतिशत (१० सिट) तथा जसपा र राप्रपाको ४४ प्रतिशत (५५ सिट) को प्रक्षेपण गरेका छन् । मिडिया आउटलेटको सहकार्यमा अन्नपूर्ण मिडिया नेटवर्कले यो अनुसन्धान गरेको हो । यसमा मार्जिन अफ इरर ५ प्रतिशत ठानिएको छ ।"
अर्घाखाँचीमा निर्वाचनको तयारी पूरा,"सन्धिखर्क : आगामी मङ्सिर ४ गते हुने प्रतिनिधिसभा तथा प्रदेशसभा सदस्य निर्वाचनको तयारी पूरा भएको जिल्ला निर्वाचन कार्यालय अर्घाखाँचीले जनाएको छ। एक प्रतिनिधिसभा तथा दुईवटा प्रदेशसभा रहेको जिल्लामा कर्मचारी व्यवस्थापन, निर्वाचन सामग्री प्याकिङ, सवारी साधनको व्यवस्था लगायतका काम पूरा भएको निर्वाचन कार्यालयले जनाएको छ। निर्वाचनमा खटिएका कर्मचारी तथा सुरक्षाकर्मी आवश्यक निर्वाचन सामग्रीसहित सम्बन्धित मतदानस्थल पठाइएको जिल्ला निर्वाचन अधिकारी सुरेश भण्डारीले जानकारी दिए। तीन नगरपालिका र तीन गाउँपालिका गरी ६ स्थानीय तह रहेको जिल्लामा ९७ मतदानस्थल, २ सय २ मतदान केन्द्र र १ वटा अस्थायी मतदान केन्द्र तोकिएका छन्। एकवटा अस्थायी मतदान केन्द्रबाट कर्मचारी, नेपाली सेना, नेपाल प्रहरी र कारागारमा रहेका कैदीबन्दीले मताधिकार प्रयोग गर्ने मुख्य निर्वाचन अधिकृत एवं जिल्ला न्यायाधीश श्रीकृष्ण भट्टराईले जानकारी दिए। कर्मचारी, सुरक्षाकर्मी र कैदीबन्दीले प्रतिनिधिसभाको समानुपातिकतर्फ मात्र मतदान गर्न पाउने व्यवस्था छ। निर्वाचनमा नेपाली सेना, सशस्त्र प्रहरी, राष्ट्रिय अनुसन्धान कर्माचारी, नेपाल र म्यादी गरी दुई हजार ५ सय सुरक्षाकर्मी परिचालन गरिने डीएसपी मुकुन्द रिजालले जनारी दिए। यस्तै १ हजार १८ जना कर्मचारी खटिने छन्। अर्घाखाँचीका एक लाख ६४ हजार सात सय ७८ मतदाताले मतदान गर्ने कार्यालयका सूचना अधिकारी रवि अर्यालले जानकारी दिए।"
द्वन्द्वपीडित भन्छन्  चुनावमा हाम्रा मुद्दा ओझेल पारिए,"दाङ : दाङ द्वन्द्व प्रभावित क्षेत्र हो। तत्कालीन सशस्त्र द्वन्द्वको समयमा जिल्लाका सबै क्षेत्र वर्ग पूर्ण रूपमा प्रभावित भए। शान्ति प्रक्रियासँगै धेरै विषय सहज पनि भए तर खास द्वन्द्वबाट प्रभावित भएकाहरूका लागि भने कुनै पनि निर्वाचनले उनीहरूका मुद्दाहरू समेटन सकेका छैनन्। शान्ति प्रक्रियासँगै देशमा निरन्तर रूपमा निर्वाचनहरू भइरहेका छन्। २०६४ सालदेखि २०७९ साल सम्ममा आउँदा चारवटा आम निर्वाचन र दुईवटा स्थानीय निर्वाचन पनि भए। तर द्वन्द्वबाट प्रभावितहरूका लागि कुनै पनि निर्वाचनमा एजेण्डा बन्न सकेनन्। मंसिर ४ गते हुने निर्वाचनमा सहभागि कुनै पनि उम्मेदवार र जिल्लाका कुनै पनि दलले द्वन्द्वको व्यवस्थापन र प्रभावितहरूको मुद्दाका विषयमा मौन देखिएका छन्। द्वन्द्व प्रभावितहरूसँग नजिक भएर काम गरिरहेकी अधिवक्ता सुशीला चौधरीले अहिले कुनै पनि दलले द्वन्द्व प्रभावितहरूको एजेन्डा समावेश नगरेको बताइन्। उनले आफूले यो आन्दोलनमा सहभागी हुँदै गर्दा द्वन्द्व प्रभावितहरूको गुनासो दल र उम्मेदवारहरूले बेवास्था गर्दै आइरहेको बताइन। स्थानीय निर्वाचनमा दवाव दिएर दलहरूलाई द्वन्द्व पीडितको व्यवस्थापन लगायतका एजेण्डाहरू समावेश गराउन लगाए पनि अहिलेको आम निर्वाचनमा त्यो गर्न नसकिएको बताइन्। 'हामी यस पटक दवाव दिन सकेनौं, त्यही भएर पनि द्वन्द्वका मुद्दाहरू समेटिएनन् अधिवक्ता चौधरीले भनिन, यो विषयमा दलहरू मौन बस्नु राम्रो हैन। मौन बस्नु भनेकै द्वन्द्वको मुद्दा ओझेलमा पार्नु हो।' द्वन्द्व प्रभावितहरूले अहिले पनि न्याय पाएका छैनन्, त्यो न्याय अब पाउनु पर्छ द्वन्द्वप्रभावित लक्ष्मी परियारले भनिन्, उम्मेदवार र दलले हाम्रा मुद्दाको सुनुवाइ गरेको कही कतै भएको देखिएन। पटक पटक भन्दा पनि कसैले समस्या सुनेन उनले भनिन्। द्वन्द्वका समयमा पीडित भएका, प्रभावित भएकाहरूले न्याय नपाएको भन्दै उनले न्यायको माग गरिन्। पीडितहरूले पीडा भप्ने गरी राज्य पक्ष र गैरराज्य पक्षले बारम्बार घटनालाई स्मरण गराउँदै पीडा दिइरहेको तर खास विषय र पक्षमा ध्यान नदिएको उनीहरूको गुनासो छ। उनीहरूले पीडाका नाममा फूलमालाको सम्मान भएको भन्दै आफूहरूको आत्मा शान्त गराउन सामाजिक न्याय दिने योजना घोषणपत्रहरूमा नआएको प्रति गुनासो गरे। राज्यले हामीलाई न्याय र राहातभन्दा पीडा र आहात थुपारी रहेको छ, द्वन्द्व पीडित सुमी चौधरीले भनिन्, हामीलाई अब केही चाहिँदैन न्याय भए पुग्छ। राज्यबाट हामीहरूको पुरानो घाउ मेटाउन भूमिका खेलिदिनुस्, सामाजिक न्यायको वातावरण बनाइदिनुस् भनेका छौं त्यही पनि हुन सकेको छैन। हामीहरूले के गल्ती गरेका थियौँ र पीडित भयौं ? र राज्यले किन हामीलाई सम्वोधन गरेको छैन भवानी चौधरीले भनिन्।"
बिजुक्छेले भने 'ठूला दल पैसा बाँड्न व्यस्त छन्',"भक्तपुर : नेपाल मजदुर किसान पार्टीका अध्यक्ष नारायणमान बिजुक्छेले ठूला दलहरू पैसा बाँडेर मत आफूहरूतिर आकर्षित गर्न लागेका आरोप लगाएका छन्। निर्वाचन प्रचारप्रसारको अन्तिम रात बिहीबार आफूहरू जनतालाई राजनीतिक चेतना दिन आमसभामा व्यस्त रहेका बेला ठूला दलहरू पैसा बाँडेर मत आफूहरूतिर आकर्षित गर्न व्यस्त रहेको उनको आरोप छ। पार्टीले बिहीबार राति भक्तपुरको टौमढीमा गरेको अन्तिम चुनावी सभामा बिजुक्छेले काठमाडौं उपत्यकामै ठूला दलहरू पैसा, सामान, दाल, चामललगायत वितरण गरी राजनीतिक रूपमा सचेत हुन नसकेको जनताको मत आकर्षित गरिरहेको दावी गरे। 'काठमाडौ उपत्यकामै ठूला दलहरू घरघरमा पैसा बाँडेर मत तानिरहेका छन्, उनले भने, काठमाडौं उपत्यकाभित्रै यस्तो देखिएको बेला देशका अन्य दुरदजारमा के होला सबैले सजिलै अनुमान गर्न सक्छन्।' घरघरमा प्रतिव्यक्ति खाममा पाँच पाँच हजार राखेर पैसा बाँडिरहेको खबर आएको उनको भनाइ थियो। उनले निष्पक्ष निर्वाचन हुन सकेमा आफूहरू भक्तपुरमा मात्रै नभई देशका धेरै जिल्लाबाट जितेर आउने दावी गरे। यो पटक आफूहरूले देशका ५८ जिल्लामा चार सय २७ जना उम्मदवार उठाएको उनले जनाए।"
मौन अवधिमा प्रचार गरे २५ हजार जरिवाना,"काठमाडौं : यही मङ्सिर ४ गते हुने प्रतिनिधिसभा र प्रदेशसभा सदस्य निर्वाचनका लागि आज मध्यरातदेखि मौन अवधि सुरु हुँदैछ। निर्वाचन (कसूर तथा सजाय) ऐन, २०७३ मा कसैले पनि मतदान हुने दिनभन्दा ४८ घण्टा अघिदेखि मतगणनाको काम पूरा नभएसम्मको अवधिमा दल तथा उम्मेदावरको पक्षमा प्रचारप्रसार गर्न नपाउने व्यवस्था गरेको छ। यस अवधिमा कुनै उम्मेदवार वा राजनीतिक दलको पक्ष वा विपक्षमा मतदान गर्ने वा नगर्ने उद्देश्यले सभा बोलाउन वा आयोजना गर्न, जुलुस निकाल्न वा नाराबाजी गर्न तथा अन्य कुनै पनि प्रकारले प्रचारप्रसार गर्न वा गराउन नपाइने कानुनी व्यवस्था छ। मौन अवधिको उल्लङ्घन गरे आयोग, निर्वाचन अधिकृत वा अनुगमनकर्ताले रु २५ हजारसम्म जरिवाना हुने आयोगले जनाएको छ। निर्वाचन आचारसंहिता, २०७९ मा मतदान हुने दिनको अघिल्लो ४८ घण्टादेखि मतदानको दिन मतदान केन्द्र बन्द नहुञ्जेलसम्म पालना गर्नुपर्ने विशेष आचरणसम्बन्धी व्यवस्था रहेको आयोगले जनाएको छ। केन्द्रीय आचारसंहिता अनुगमन समितिको आजको बैठकले राति १२ बजेपछि निर्वाचन प्रचारप्रसारसम्बन्धी कार्य गर्न नपाइने जनाउँदै निर्वाचन आचारसंहिताको प्रभावकारी कार्यान्वयन गर्न सरोकारवाला निकायलाई निर्देशन दिएको छ। बैठकले राति १२ बजेपछि निर्वाचन प्रचारप्रसार सम्बन्धी वा राजनीतिक दल वा उम्मेदवारको गतिविधि वा प्रचारप्रसार सम्बन्धी कुनै पनि समाचार प्रकाशन वा प्रसारण नगर्ने तथा नगराउने प्रबन्ध गर्न सञ्चार तथा सूचना प्रविधि मन्त्रालय र नेपाल प्रेस काउन्सिललाई लेखी पठाउने निर्णय गरेको छ। मतगणनाको काम पूरा नभएसम्म कुनै पनि प्रकारका छलफल, अन्तरक्रिया, सभा, सम्मेलन, कार्यशाला गोष्ठी, मस्तिष्क मन्थनलगायत निर्वाचन प्रचारप्रसारसम्बन्धी कुनै पनि गतिविधि नगर्न वा नगराउन राजनीतिक दल तथा उम्मेदवारलाई निर्देशन दिएको छ। आयोगले फेसबुक, ट्वीटर, युट्युब जस्ता सामाजिक सञ्जालमा निर्वाचन प्रचारप्रसार सम्बन्धी कुनै पनि सामग्री प्रकाशन वा प्रसारण, शेयर, ट्याग, लाइक, कमेन्ट वा प्रतिकमेन्ट नगर्न वा नगराउन तथा आफ्नो सामाजिक सञ्चालमा त्यस्तो सामग्री भएमा तत्काल हटाउन उम्मेदवार, राजनीतिक दललगायत सम्पूर्ण सरोकारवालालाई निर्देशन दिएको छ। बैठकले निर्वाचन प्रचारप्रसार सम्बन्धी कुनै पनि सामग्री फेसबुक, ट्वीटर, युट्युब जस्ता सामाजिक सञ्जालमा नराख्न, शेयर, ट्याग, लाइक, कमेन्ट वा प्रतिकमेन्ट नगर्न वा नगराउन सर्वसाधारणलाई आह्वान गर्ने निर्णय गरेको छ।"
तीन दिनभित्र प्रत्यक्षतर्फको नतिजा सार्वजनिक गर्ने आयोगको योजना,"काठमाडौं : आगामी प्रतिनिधिसभा सदस्य तथा प्रदेशसभा सदस्यको पहिलो हुने निर्वाचित हुने निर्वाचन प्रणालीको नतिजा तीन दिनभित्र सार्वजनिक गर्ने निर्वाचन आयोगको योजना रहेको छ। निर्वाचनको तयारीबारे जानकारी दिन बिहीबार आयोजित पत्रकार सम्मेलनमा प्रमुख निर्वाचन आयुक्त दिनेशकुमार थपलियाले निर्वाचन भएको तीन दिन अर्थात् मङ्सिर ७ गते बेलुकासम्ममा प्रत्यक्षतर्फका सबै नतिजा सार्वजनिक गरिसकिने कार्ययोजना बताए। 'सबै मतपेटिकाहरू सङ्कलन भएको लगत्तैदेखि मतगणना प्रारम्भ हुनेछ', उनले भने, 'तीन दिनभित्र प्रत्यक्षतर्फ र त्यसको पाँच दिनभित्र समानुपातिकका सबै मतगणना सक्ने गरी योजना बनाएका छौँ।' मङ्सिर २२ गतेभित्र निर्वाचनको सम्पूर्ण नतिजाको प्रतिवेदन आयोगले राष्ट्रपतिसमक्ष बुझाउन चाहेको जनाउँदै उनले भने, 'निर्वाचन प्रक्रियामा सबैको प्रतिबद्धता र सहयोग भएको खण्डमा त्यो सम्भव हुन्छ भन्नेमा आयोग ढुक्क छ।' अस्वाभाविकरूपले मतदान भएका केन्द्रलाई आयोगले विशेष सूचीमा राख्ने जानकारी दिँदै प्रमुख निर्वाचन आयुक्त थपलियाले मतदान केन्द्रमा तीनवटा सुरक्षा घेरा रहने व्यवस्था गरिएको बताए। उनले कुनै केन्द्रमा अप्रिय घटना भएमा ३० मिनेटभित्र नेपाली सेना पुग्ने व्यवस्था मिलाइएको जानकारी दिए। बुथ कब्जा गरेर चुनाव जित्ने सोच नराख्न राजनीतिक दल र उम्मेदवारलाई सुझाव दिँदै उनले वारेसका आधारमा मतदान गर्ने प्रवृत्तिलाई निस्तेज तुल्याइने बताए। आगामी दुई दिनभित्र मतदान केन्द्र निर्माणको कार्य पूरा भइसक्ने आयोगले जनाएको छ। प्रजातन्त्रको मेरुदण्डका रूपमा रहेको आवधिक निर्वाचनको मुख्य सरोकार पक्ष भनेको उम्मेदवार र मतदाता नै हुन्। सार्वजनिक सञ्चारमाध्यम र सामाजिक सञ्जालमार्फत मतदाता शिक्षा कार्यक्रम सञ्चालन भएकाले विगतका जस्तो तडकभडक नभएको आयोगले जनाएको छ। यही मङ्सिर ४ गते देशभर एकै चरणमा हुने उक्त निर्वाचनको लगभग सम्पूर्ण तयारी पूरा भएको सो अवसरमा जानकारी दिइयो। उक्त निर्वाचनमा एक करोड ७९ लाख ८० हजार पाँच सय ७० मतदाता कायम छन्। यही मङ्सिर ३ गतेसम्म १८ वर्ष उमेर पुगेका बालिग मतादाताले निर्वाचनमा मतदान गर्न पाउनेछन्। मतदानका लागि १० हजार आठ सय ९२ मतदान स्थलमा २२ हजार दुई सय २७ मतदान केन्द्र कायम गरिएको छ। यस्तै एक सय ४१ अस्थायी मतदान केन्द्र र आफूलाई पायक पर्ने तथा आफू खटिएका मतदान केन्द्रबाट करिब चार लाख ५० हजार अस्थायी मतदाताले प्रतिनिधिसभाको समानुपातिक निर्वाचन प्रणालीतर्फ मतदान गर्ने छन्।"
मैत्रीपूर्ण खेलमा घानासँग हार्यो स्वीटजरल्यान्ड,"आबुधावी : घानाले अन्तर्राष्ट्रिय मैत्रीपूर्ण खेलमा बिहीबार स्वीटजरल्यान्डलाई २० गोलको नतिजामा पराजित गरेको छ। आबुधावीस्थित जायेद स्पोर्ट्स सेन्टरस्थित रंगशालामा भएको खेलको पहिलो हाफ गोलरहित बराबरीमा सकिएको थियो। दोस्रो हाफमा आक्रामक शैलीमा उत्रिएको घानाका लागि मोहम्मद सलिसुले ७०औं मिनेटमा गोल गर्दै अग्रता दिलाएका थिए। त्यसको चार मिनेट नबित्दै एन्टोइन सेमेन्योले गरेको गोलसँगै अग्रता दोब्बर बनाएको अफ्रिकी हेभिवेटले जित निश्चित गर्यो। अभ्यास खेलमा युरोपेली मुलकलाई पराजित गर्दै घानाले समूह 'एच'मा भएका टिमलाई चुनौतीको सन्देश दिएको छ। आइतबारदेखि कतारमा सुरु हुने विश्वकपमा घानाले नोभेम्बर २३ मा पोर्चुगलसँग खेल्ने छ। त्यस्तै, नोभेम्बर २८ मा दक्षिण कोरिया र डिसेम्बर २ मा उरुग्वेसँग खेल्ने छ। समूह 'जी'मा परेको स्वीटजरल्यान्डले नोभेम्बर २४ मा क्यामरुन, २८ मा ब्राजिल र डिसेम्बर ३ मा सर्बियासँग खेल्ने छ।"
मुस्ताङमा मतदान सामग्रीसहित कर्मचारी प्रस्थान,"जोमसोम: मंसिर ४ गते हुने प्रतिनिधि र प्रदेशसभा निर्वाचनका लागि हिमाली जिल्ला मुस्ताङका ३९ मतदान केन्द्र र एक अस्थायी मतदान केन्द्रमा खटिने कर्मचारीहरुलाई सम्वन्धित मतदान केन्द्रमा खटाईएको छ । मुख्य निर्वाचन अधिकृतको कार्यालयले बिहिबार मतदान अधिकृत र सहायक मतदान अधिकृतहरुलाई आवश्यक मतपत्र र मतदान सामाग्रीसहित सम्वन्धित कार्यस्थलमा खटाईएको हो । मुस्ताङमा स्थानीय तह,संघ र प्रदेश कार्यालयमा कार्यरत कर्मचारीहरुलाई मतदान अधिकृत र सहायक मतदान अधिकृतको जिम्मेवारी दिईएको हो । यसअघि मुस्ताङका एक अस्थायी मतदान केन्द्रसहित ४० मतदान केन्द्रका मतदान केन्द्रमा खटिने मतदान अधिकृत र सहायक मतदान अधिकृतहरुलाई निर्वाचन स्वच्छ, निश्पक्ष,पारदर्शी र शान्तिपूर्ण वातावरणमा सम्पन्न गर्न जिल्ला निर्वाचन कार्यालय आवश्यक तालिम प्रदान गरेको थियो ।"
'विदेशीको 'इन्ट्रेस्ट' सरकार आफ्नो हातमा नाचोस् भन्ने हुन्छ' (भिडियो वार्ता),काठमाडौं: निर्वाचनको मिति संघारमा आइसकेको छ । अब तीन दिनपछि मतदानको दिन आउँछ । निर्वाचन आयोगले आज मध्यरातदेखि स्थिर समय (मौन अवधि) सुरु हुँदैछ। मंसिर ४ को निर्वाचनका लागि त्यो समयमा चुनाव प्रचारप्रसार गर्न र मतदातालाई प्रभावित पार्ने कुनै पनि गतिविधि गर्न पाईंदैन। तर यही समयमा धेरै चलखेल हुने गरेको पाइन्छ । पूर्वप्रमुख निर्वाचन आयुक्त सूर्यप्रसाद श्रेष्ठ मतदानअघिको तीन दिनमा हुने चलखेलमा विशेष निगरानी गराउनुपर्ने बताउँछन् । अन्नपूर्ण पोस्टको कार्यक्रम 'द न्यूज मेकर'मा भूपाल लुइँटेलसँग कुरा गर्दै श्रेष्ठले अब निर्वाचनको दिनसम्म विशेष सावधानी अपनाउनुपर्ने बताउँछन् । उनले विदेशीको 'इन्ट्रेस्ट' सरकार आफ्नो हातमा नाचोस् भन्ने भएकाले पनि धेरै चलखेल हुनसक्ने श्रेष्ठको भनाइ छ । हेर्नुहोस् श्रेष्ठसँगको कुराकानी ।
बर्दिया १ मा गठबन्धनका गौतमलाई टक्कर दिँदै ठाकुर सिंह थारू,"काठमाडौं : केही समयअघिसम्म पत्रकारिता क्षेत्रमा आबद्ध रहेका बर्दियाका ठाकुर सिंह थारु नागरिक उन्मुक्ति पार्टीबाट बर्दिया १ मा प्रतिनिधिसभाका उम्मेदवार बनेका छन्। कान्तिपुर दैनिकको आकर्षक जागिर छाडेर उनी एकाएक चुनावमा किन होमिए? देशकै ठूलो पार्टी नेकपा एमालेको जिल्ला कमिटी सदस्य परित्याग गरेर उनी किन रेशम चौधरीको पार्टीबाट उम्मेदवार बने? यी प्रश्नका कयौं उत्तर होलान्। बर्दिया १ मा बलियो प्रतिस्पर्धी देखिएका ठाकुरले भने पहिचानका निम्ति आफू चुनावमा होमिएको बताए। थारूसहित उत्पीडनमा परेका जाति समुदायका लागि आफू चुनावमा होमिएको उनले बताए। 'पत्रकारितामार्फत् मैले धेरै विभेद्का कुरा लेखेँ। ग्रामिण समाजलाई लेखमार्फत् उजागर गरेँ। तर त्यतिमात्रले वर्गीय समानता र पहिचानको मुद्दा स्थापित हुन सकेन। एउटा पत्रकारले समाजलाई सचेत गर्न सक्छ तर विद्रोही बनाउन सक्दैन। त्यही वर्गीय मुक्तिका लागि र पहिचान स्थापित गर्न चुनावमा होमिए,' उनी भन्छन्। सबैभन्दा ठूलो जाति भएको जिल्ला हो, बर्दिया। तर सबैभन्दा पछाडि परेका थारू पनि त्यही बर्दियामा रहेको ठाकुरको बुझाइ छ। यसअघिका नेताहरुले पटकपटक सांसद जितेर गए पनि माखोसमेत नमारेको उनको गुनासो छ। 'खास भन्ने हो भने यो थारु समुदायको जिल्ला हो। तर यही जिल्लामा थारूको साक्षरता हेर्नुस् कहाँ छ?,' उनी प्रश्न गर्छन्, 'त्यसैले अब थारुहरु जागरुक हुनुपर्छ। जबसम्म थारुहरु एक ठाउँमा उभिन सक्दैन। तबसम्म पहिचानका मुद्दा र समग्र थारु समुदायको विकास हुन सक्दैन।' नेपाली कांग्रेसका संजय गौतम र नेकपा एमालेका लक्ष्मण ज्ञवालीसँग बराबरको टक्करमा रहेका ठाकुरले यस क्षेत्रमा निर्णायक मत थारुको रहेको बताए। 'यस क्षेत्रमा निर्णायक शक्ति भनेको थारु हो। थारुहरुले ठूला दल भनिएका नेताहरुसँग पटकपटक ठगिएको महसुस गरिसकेका छन्। बर्दियामा अब नागरिक उन्मुक्ति पार्टीको उदय हुनेछ,' उनी भन्छन्। उनले त्यसबाहेक सुशासन, आत्मसम्मान र समृद्धिलाई चुनाबी एजेण्डा बनाएका छन्। भ्रष्टाचार, बेरोजगारलाई पनि उनले प्रमुख एजेण्डाकै रुपमा अघि सारेका छन्। उनी भन्छन्, हामी आदिवासी जनाजाति, दलित, मधेसी, मुस्लिमलगायत राज्यद्वारा पछाडि पारिएका विभिन्न जाति र समुदायहरूले अब देशमा जातीय पहिचानको मुद्दालाई राजनीतिको मूल मुद्दा बनाएर अघि बढ्नु आवश्यक छ।' 'मलाई लाग्छ, मुक्त कमैयालाई ५ कठ्ठा जग्गा दिनुको कारण यस्तो छ, मुक्त कमैयालाई ५ कठ्ठा जग्गाले कहिले खान नपुगोस्, जग्गा कहिले बिक्री गर्ने नदिने नियम बनाएर जग्गा छोडेर कहिले नजाउन, बैंकमा पूर्जा राखेर ऋण नपओस् र व्यापार गर्न नपओस्र , अन्त्यमा सधैं कमैया बनिरहुन्,' उनी भन्छन्। उनले अहिले नेताहरूले विकासका नाममा बाटो, पुल र मठमन्दिर मात्र बनाएको आरोप लगाए। तीन ठूला दलहरूले विकासका नाममा केवल बाटो बनाउने, पुलपुलेसा निमार्ण गर्ने र मठमन्दिर बनाइदिने भ्रम सिर्जना गरिदिएका छन्। यी कुरा आवश्यक हो। तर यिनै कुराहरुलाई राजनीतिको मुद्दा बनाउँदै जनतालाई सधैं भ्रमित गराउनु जायज होइन। के बाटो, पुल पुलेसा र मठमन्दिरमात्रै विकासका विषय हुन्। यी त आधारभूत आवश्यकतामात्र हुन्। विकास त मान्छेले जानेको सिपलाई बजारीकरण गर्नु हो, उनी थप्छन्। उनले समुदायले जानेको सीपलाई मान्यता दिएर राष्ट्रिय मुद्दा बनाउनु नै विकासको गतिलाई अगाडि बढाउनु रहेको बताए। तर नेताहरूले विकासका नाममा जनतालाई केवल भ्रममा राखेको उनको भनाइ छ। नेताको भ्रममा नपर्न उनले बर्दिया क्षेत्र नं १ का जनतालाई आग्रह गरे। चुनाव जीत्नका लागि पैसा हैन जनताको साथ र समर्थन चाहिन्छ। ५१० हजार दिएर म जनतालाई भ्रमको ललिपप दिन सक्दिनँ। मैले दिने भनेको मेरो गाउँघरमा आफनो श्रम गरेर बँचिरहेका किसानलाई उनीहरुको श्रमको एजेण्डा दिने हो। त्यही एजेण्डाले नै ग्रामिण स्तरबाट विकासको मूल फुटाउने हो। यिनै कुराहरु हामीले अभियानकामार्फत् जनतालाई सचेत गराइरहेका छौं, उनले भने। उनले राज्य मुक्त कमैयालाई सधैं कमैया बनाउने नीति लिएको बताए। आफू त्यसका लागि लड्ने उनले बताए। 'मलाई लाग्छ, मुक्त कमैयालाई ५ कठ्ठा जग्गा दिनुको कारण यस्तो छ, मुक्त कमैयालाई ५ कठ्ठा जग्गाले कहिले खान नपुगोस्, जग्गा कहिले बिक्री गर्ने नदिने नियम बनाएर जग्गा छोडेर कहिले नजाउन, बैंकमा पूर्जा राखेर ऋण नपओस् र व्यापार गर्न नपओस्र , अन्त्यमा सधैं कमैया बनिरहुन्,' उनी भन्छन्। उनले निर्वाचनको पूर्वसन्ध्यामा प्रतिस्पर्धीहरुले भ्रम फैलाइरहेको आरोप लगाए। उनले सत्ता गठबन्धन र एमालेका उम्मेदवारले आफूले उनीहरुलाई समर्थन गर्ने भ्रम फैलाएको उनको भनाइ छ। 'गठबन्धन र एमालेका नेता र कार्यकर्ताहरुलाई मेरो चुनौती छ, दम छ भने आउनुस् खुलारुपमा बर्दियाको विकासका मुद्दामा बहस गरौं। दम छैन भने गठबन्धनले ठाकुर सिंह थारु एमालेलाई र एमालेले कांग्रेसलाई समर्थन गर्दैछ भनेर वहियात तर्क र भ्रमको खेती गर्न बन्द गर्नुस्। मसँग तर्क गर्न नसक्ने एमाले र गठबन्धनका नेताले मलाई किन्ने अवकात राख्न सक्दैन,' उनी भन्छन्। उनले आफू कान्तिपुर दैनिकको स्थायी जागिर र जीवनभरि कमाएको सर्वस्व गुमाएर पहिचानको मुद्दा बोकेर निर्वाचनमा होमिएको स्पष्ट पारे। 'म कान्तिपुरको स्थायी जागिर र जिवनभर कमाएको सर्वस्व गुमाएर पहिचानको मुद्दा बोकेर निर्वाचनमा होमिएको छु। पहिचानविरोधी गठबन्धन र एमालेलाई सहयोग गर्नु त के सोच्न पनि सक्दैन। आम मतदातामा अनुरोध, कूप्रचार र भ्रममा नपर्नुहोला। एक भोट पाए पनि पहिचानविरोधी पार्टी र नेतासँग मेरो कुनै सम्झौता हुन सक्दैन,' उनी थप्छन्।"
निर्वाचन स्थलमा खटिए पाल्पाका मतदान अधिकृतहरू,"तानसेन : यही मंसिर ४ गते हुने प्रतिनिधिसभा र प्रदेशसभा निर्वाचनका लागि पाल्पाका मतदान अधिकृत, सहायक मतदान अधिकृत, सहायक कर्मचारी र सुरक्षाकर्मीहरू मतपत्र बोकी मतदान स्थलमा खटिएका छन्। निर्वाचन अधिकृतको कार्यालय, जिल्ला निर्वाचन कार्यालयबाट मतदानका लागि चाहिने मतपत्रसहित ५८ प्रकारका सामग्री बुझी कर्मचारी, सुरक्षाकर्मीहरू आआफ्नो मतदान केन्द्रमा खटिएका छन्। पाल्पाका ११८ मतदान स्थलका २४६ केन्द्रमा मतपत्र सहित आवश्यक सामग्री पुगेका मुख्य निर्वाचन अधिकृत कमलराज विष्टले बताए बिहीबार पाल्पामा मुख्य निर्वाचन अधिकृतको कार्यालय र निर्वाचन अधिकृतको कार्यालयमा निकै भीडभाड देखियो। मतदान केन्द्रमा खटिएका कर्मचारीहरू उस्साहका साथ मतदानका सरसमान बुझेर सुरक्षाकर्मीको साथमा मतदान स्थलमा लागेका हुन्। बिहीबार बेलुकासम्म सबै मतदान अधिकृतहरूले मतदान स्थलमा ४ प्रकारको सूचना टाँस गर्नुपर्ने, पहिलो बैठक बस्नुपर्ने मुख्य निर्वाचन अधिकृत विष्टले बताए। जिल्लामा मतदान अधिकृत र सहायक मतदान अधिकृतसहित सहायक कर्मचारी गरी १ हजार ९ सय ७३ जना कर्मचारी, १ हजार २ सय १५ जना म्यादी प्रहरी, १ हजार नेपाल प्रहरी, २ सय ५० को संख्यामा सशस्त्र प्रहरी र ४ सय ५० को संख्यामा नेपाली सेना परिचालित भएका छन्।"
कृषिबाट समृद्धि ल्याउँछु: पिताम्बर महतो,"महोत्तरी: पिताम्बर महतो सत्ता गठबन्धनबाट महोत्तरी१(क)का साझा उम्मेदवार हुन् । लोकतान्त्रिक समाजवादी पार्टी नेपालका नेता महतोले जल र जमिनको उपयोग गरी आफ्नो क्षेत्रलाई समृद्ध बनाउने योजनासहित चुनावी मैदानमा होमिएका छन् । नेता महतोसँग अन्नपूर्णकर्मी गोविन्द महतोले गरेको कुराकानीको सम्पादित अंश: चुनावी प्रचार कस्तो चल्दैछ ? हामी प्रचारको अन्तिम समयमा आएका छौँ । घरदैलो अभियान जारी छ । सकेसम्म सबै मतदातासँग पुगेर मत माग्ने काम गरिरहेका छौँ । समय अब थोरै छ । धेरैलाई भेट्नुछ । हामी मत माग्नेसँगै मत कसरी हाल्ने भनेर पनि सिकाउँदैछौँ । तपाइँलाई भोट किन दिने? यो क्षेत्रको समस्या समाधान गर्न नै म यहाँको उम्मेदवार भएको हो । प्रदेश सभामा गएर प्रदेश सञ्चालनका लागि चाहिने नियम, कानून निर्माणसँगै प्रदेशलाई विकासको गतिमा अघि बढाउने काम गर्नुछ । मैले अल्पकालिन, मध्यकालिन र दीर्घकालिन विकासका योजना लिएर आएको छु । यी योजनालाई साकार बनाए हाम्रो क्षेत्र र प्रदेश समृद्ध बन्नेछ । त्यसैले मेरा योजना साकार बनाउन मलाई भोट दिनपर्छ । मैले मेरो कामको प्राथमिकीकरण गरेको छु । जसअन्तर्गत अघिल्लो जनप्रतिनिधिले गरेको राम्रो कामको निरन्तरता दिन्छु । कृषिमा आधुनिकीकरण, पुर्नजागरण, भूमीको वर्गीकरण, कृषिको पकेट क्षेत्र तय गरी आवश्यक बालीको विकास मेरा एजेण्डामा छन् । मैले हाम्रो क्षेत्रलाई समृद्ध बनाउन कृषिको विकासलाई नै प्राथमिकतामा राखेको छु । मलखाद्यको व्यवस्थापनसहित कृषि उपजको भण्डारण, खेतीयोग्य जग्गामा सिंचाई लगायतको सुविधा जनतालाई दिएर आम्दानीको बाट बढाउने छु । विद्यालयलाई पूर्वाधार सम्पन्न प्रविधिमैत्री डिजिटल शैक्षिक प्रविधि, किसाननगरमा प्राकृतिक व्यवस्थापन कलेजमा अध्ययन अध्यापन गराईने विषय मेरो योजनामा राखेको छु । मधेसलाई मरुभुमीकरणबाट बचाउन चूरे वनको संरक्षण, सामूदायिक धनको रुपमा वनलाई अगाडी बढाउने नीति लिनेछु । यी कुरा कार्यान्वयन गर्न जनताले मलाई भोट दिनुहुन्छ भन्नेमा विश्वस्त छु । चुनावी अभियानका क्रममा जनताले के भने ? हामी चुनावी अभियानमा हिँड्दा जनताका धेरै अपेक्षा सुन्यौँ । सबैले पूर्वधारको विकासलाई प्राथमिकतामा राख्नुभएको छ । स्थानीय निकायदेखि प्रदेश वा प्रतिनिधि सभाका जहाँका पनि जनप्रतिनिधिले विकासका काम गर्नुपर्छ भन्ने सोच्नुहुन्छ । जिम्मेवारी अनुसार काम फरक हुन्छ । हामीले उहाँहरूका अपेक्षा पूरा गर्ने काम गर्छौँ । जनताले विशेषतः ग्रामीण समस्या मल, खाद्य, सडक, बाटो, पूल, पूलेसा जस्ता समस्याको समाधान खोज्न आग्रह गरेका छन् । मैले सकेसम्म सबैका गुनासा सुनेर समस्या हलको प्रयास गर्छु भनेको छु । तपाइँले जनतासँग गरेका प्रतिबद्धता के के हुन् ? परिवर्तन धेरै भए । तर नागरिकको दैनिकी परिवर्तन भएन । गरिबी बढेको छ । जनतालाई रोजिरोटीकै समस्या छ । जनताको दैनिकी सुधारका लागि मैले काम गर्ने प्रतिबद्धता जनाएको छु । यसका लागि कृषिलाई आधुनिकीकरण गरेर आम किसानको आर्थिक विकास गराउन म लाग्नेछु । सीप सिकाउने, उत्पादन र बजार जोड्ने, उत्पादित वस्तुको मूल्य निर्धारण गर्ने लगायतका काममा मेरो भूमिका हुन्छ । भौतिक पूर्वाधारको विकासमा पनि काम गर्नेछु । कृषि सडक सञ्जाल, गुणस्तरीय शिक्षा, निःशुल्क स्वास्थ्य उपचार, शुद्ध खानेपानी जस्ता आधारभुत आवश्यकता पूरा गर्न म लागि पर्छु । यी कामका लागि मतदाताले मलाई मत दिनुहुन्छ भन्नेमा विश्वस्त छु ।"
बिजुली बेचेरै देशलाई धनी बनाउछौं : प्रधानमन्त्री देउवा,"अछाम : प्रधानमन्त्री एवम् नेपाली कांग्रेसका सभापति शेरबहादुर देउवाले गठबन्धनका उम्मेदवारले जिते मात्र मुलकमा स्थायित्व आउने बताएका छन्। बिहीबार अछामको चौरपाटी गाउँपालिकामा आयोजित चुनावी आमसभालाई सम्बोधन गर्न पुगेका प्रधानमन्त्री देउवाले गठबन्धनको सरकारले मुलकमा विकासको लहर ल्याउने भन्दै सुदूरपश्चिममा निर्माणधीन रहेका ठुल्ठुला जलविद्युत् आयोजनाहरू सम्पन्न गरी बिजुली बेचेर मुलकलाई सम्पन्न र समृद्ध बनाउने दाबी गरे। प्रधानमन्त्री देउवाले पञ्चेश्वर र पश्चिम सेती जलविद्युत् आयोजनाको भारतीय कम्पनीसँग सम्झौता भएको भन्दै भारत नेपालमा बिजुली खरिद गर्न सहमत भएको र भारतलाई वर्षको डेढ अर्बमा बिजुली निर्यात गरिने बताए। उनले भने, हाम्रो देश जनस्रोतको धनी देश हो ठुला ठुला नदीनालाहरू छन्, बिजुली उत्पादन गरेर हामीले बिजुली बेच्ने भारतलाई नै हो त्यसैले भारतले वर्षका डेढ अर्बको बिजुली किन्ने सहमति भइसकेको छ। बिजुली बेचेर मुलकलाई हामी सम्पन्न, धनी राष्ट्र बनाउछौं। यो तब मात्र सम्भव छ जब गठबन्धनको सरकार बन्छ। गठबन्धन आइसकेपछि मुलकमा वैदेशिक लगानी समेत बढेको भन्दै देउवाले मुलुकबाट गरिबी हटाउने बताए। जनमतको उपहास गर्दै केपी ओली सरकारले संसद विघटन गरेर जनमतको उपहास गरेको भन्दै अब यो निर्वाचनमा त्यस्ता तत्वहरूलाई पाखा लगाउन जरुरी रहेको बताए। उनले सेती राजमार्गको कामले अब गति लिने समेत दाबी गरे। प्रधानमन्त्री देउवाले सुदूरपश्चिममा कात्तिक २२ गते गएको भूकम्पले गरेको क्षति प्रति दुःख प्रकट गर्दै सरकारले राहत उपलब्ध गराउने र भूकम्पमा परी ज्यान गुमाएका प्रति श्रद्धाञ्जली व्यक्त गरे।"
देबी देवताको कसम खुवाएर भोट माग्दै,"मुगु : मंसिर ४ गते हुने निर्वाचनमा उम्मेदवारी दिएका गठबन्धनका उम्मेदवारले आफ्नो पक्षका मतदाताहरूलाई बिपक्षी दलका उम्मेदवारहरूलाई मतदान गर्नबाट रोक्न प्रत्येक बस्तीमा खसीबोका काटी, रगतमा औंला चोपाइ, टीका लगाइ देवी देवताको कसम खुवाउने गरेको खुलेको छ। निर्वाचन आचारसंहिता विपरित गठबन्धनका नेता तथा उम्मेदवारले गठबन्धन सर्मथकका मतदाताहरूले अन्य दलका उम्मेदवारलाई मतदान नगरोस् भन्ने हेतुले गठबन्धनका उम्मेदवार तथा नेताले देवी देवताको कसम खुवाउने गरेको खुलेको हो। मंसिर ४ गते हुने निर्वाचनमा गठबन्धनका तर्फबाट प्रतिनिधिसभा सदस्यमा नेपाली कांग्रेसबाट ऐनबहादुर शाही, कर्णाली प्रदेश (क)मा एकीकृत समाजवादीका गोपालबहादुर बम र (ख) माओवादीका मंगलबहादुर शाही रहेका छन्। त्यस्तै नेकपा एमालेबाट प्रतिनधिसभा सदस्यमा राजबहादुर कार्की र (क)मा जित बहादुर मल्ल र (ख)मा कर्णबहादुर मल्ल प्रतिस्पर्धामा रहेका छन्। एमालेका सचिव डवल रोकायाले गठबन्धनका उम्मेदवारले यस्ता कार्य गर्दै आएको आरोप लगाए। उनले निर्वाचन आचारसंहिता विपरित यस्ता कार्य गरेकाले सम्बन्धित निकायलाई जानकारी गराएको बताए। कांग्रेसका सचिव लोकेन्द्र मल्लले यस्ता कार्य नगर्न नेताकार्यकर्तालाई सचेत गराएको बताए। 'निर्वाचनमा भाग लिएका उम्मेदवारले आचारसंहिता विपरित कुनै गतिविधि गर्न पाउँदैनन्। यस्ता कार्य गरेको भेटिए वा मुख्य निर्वाचन अधिकृतको कार्यालयमा उजुरी परेमा आवश्यक कारबाही हुने अनुगमन समितिका संयोजक लक्ष्मीकृष्णा हमालले बताए।"
ललितपुर २ : पूर्वसहकर्मीलाई पराजित गर्ने दाउमा प्रेम महर्जन,"काठमाडौं : ललितपुर क्षेत्र नं २ मा दुई मित्रबीच रोचक प्रतिस्पर्धा हुने भएको छ। सत्ता गठबन्धनका तर्फबाट नेकपा एकीकृत समाजवादीका कृष्णलाल महर्जन र नेकपा एमालेका प्रेम महर्जन प्रतिनिधिसभाका लागि चुनावी मैदानमा छन्। पार्टी फुट्नुअघि घनिष्ट मित्र रहेका यी दुईबीच आसन्न निर्वाचनमा रोचक प्रतिस्पर्धा हुँदैछ। सोही क्षेत्रबाट दुईपटक सांसद भइसकेका कृष्णलाललाई यसपटक रोक्ने प्रयासमा छन् प्रेम। पहिलोपटक चुनावी मैदानमा उत्रिएका प्रेमले सो क्षेत्रको विकास मोडलसहितको घोषणा पत्र लिएर घरदैलो अभियानमा जुटेका छन्। विसं २०३९ सालदेखि विद्यार्थी राजनीति सुरु गरेका उनी अनेरास्ववियुको पाटन संयुक्त क्याम्पसको कोषाध्यक्षको जिम्मेवारी निर्वाह गरेका थिए। उनले नेकपा एमालेबाट विसं २०४९ र २०५४ सालको स्थानीय तह निर्वाचनमा वडाध्यक्षमा विजयीसमेत भएका थिए। स्थानीय जनप्रतिनिधि भएर उनले दस वर्ष ललितपुरको वडा८ क्षेत्रमा विकासको मूल फुटाएका थिए। त्यसपछि ललितपुर क्षेत्र नं २ को अध्यक्ष, जिल्ला कमिटीको सचिवालय सदस्य, २०५४ देखि ०६५ सम्म युवा संघको जिल्ला अध्यक्षको जिम्मेवारी निभाएका थिए। अहिले उनी बागमती प्रदेश कमिटी सदस्य र क्षेत्रीय इन्चार्ज रहेका छन्। ग्रामिण विकासमा स्नातकोत्तर गरेका उनी कानुनसमेत स्नातक गरेका छन्। सानै उमेरदेखि सामाजिक काममा सक्रिय रहेका प्रेमले आसन्न निर्वाचनमा शिक्षा, स्वास्थ्य, भौतिक पूर्वाधार, कृषि, रोजगारी, आयआर्जन, भूमि व्यवस्था, संस्कृति, पर्यटनको क्षेत्रमा आमूल परिवर्तन गर्ने प्रतिवद्धता जनाएका छन्। उनले शिक्षाको गुणस्तर उकास्ने र औपचारिक शिक्षा पूरा नगरेका युवाहरूलाई सीपमूलक तालिमको व्यवस्था गर्ने बताए। ललितपुरको सांस्कृतिक सम्पदा रहेको पाटन क्षेत्रको विकासका लागि उनले प्राचीन ऐतिहासिक महत्व बोकेका बस्तीहरुमा पूर्वाधार विकास गर्दा स्थानीय पहिचान र सम्पदा संरक्षणलाई उच्च प्राथमिकता दिने बताए। उनले पाटनभित्र रहेका ऐतिहासिक ढुंगेधारा तथा पोखरीहरुलाई संरक्षण गरी प्राचीन शैलीमा पुनःनिर्माण गर्ने बताए। उनले पाटन दरवार क्षेत्रमा रहेका जीर्ण जिल्ला अदालतको भवनलाई पुनःनिर्माण गर्ने प्रतिवद्धता जनाए। उनले सांस्कृतिक बजागाजा, भजन, तुतः नामसंगीत पाठ, पूजाविधि, जात्रापर्वको संरक्षण प्रवर्द्धन गर्ने बताए। उनले ट्राफिकको चाप व्यवस्थापन गर्न ग्वार्कोसहित चक्रपथमा फ्लाई ओभर निर्माण गर्ने बताए। उनले स्थानीय हस्तकला, मूर्तिकला, काष्ठकलाको व्यावसायिकतामा जोड दिँदै रोजगारी अभिवृद्धि र निर्यात प्रवर्द्धन गर्ने उनको भनाइ छ। ललितपुर क्षेत्र नं २ मा परम्परागत पहिचानको रुपमा रहेका उत्पादन र त्यसको संस्कृतिलाई बचाइराख्ने र लुभुको कपडँ बुनाई उद्योग र सिद्धिपुरको वरालको सामाग्रीलगायत उत्पादनलाई थप व्यावसायिक बनाउने र ती उत्पादनहरुको बजार प्रवर्द्धन गर्ने उनले बताए । आवासविहीनलाई सुरक्षित आवास, मर्यादित जीवन उपलब्ध गराउने नेकपा एमालेको अवधारणाअनुसार लक्षित वर्गलाई आवासको प्रबन्ध गर्ने उनको भनाइ छ। उनले प्रतिवद्धता पत्रमा बुद्ध शिक्षा र बौद्धाभ्यासको संस्कृतिलाई जगेर्ना गर्ने उल्लेख गरेका छन्। 'ललितपुर क्षेत्र नं २ अद्वितीय बौद्ध सम्पदाहरुले सजिएको छ। मध्यकालीन इतिहासमा यो नगर अन्तर्राष्ट्रिय विद्याकेन्द्रहरुको रुपमा ख्याति प्राप्त थियो। यस्तो सम्पदालाई संरक्षण गर्ने प्राचीनकालदेखि यस उपत्यकामा चलिआएको बुद्ध र बौद्धाभ्यासको संस्कृतिलाई विश्वसामु चिनाउनेछु,' प्रतिवद्धता पत्रमा भनिएको छ। उनले रातो मछिन्द्रनाथ तथा मीनानाथको जीवन्त संग्राहलय निर्माण गर्ने जोड दिएका छन्। त्यस्तै सो क्षेत्रमा पर्ने बहाः, बही, मठमन्दिर र पाटीपौवाहरुको भौतिक र सांस्कृतिक संरक्षणलाई प्राथमिकताले दिने उनको भनाइ छ। उनले पाटन दरवार क्षेत्रमा रहेका जीर्ण जिल्ला अदालतको भवनलाई पुनःनिर्माण गर्ने प्रतिवद्धता जनाए। उनले सांस्कृतिक बजागाजा, भजन, तुतः नामसंगीत पाठ, पूजाविधि, जात्रापर्वको संरक्षण प्रवर्द्धन गर्ने बताए। त्यस्तै लाकुरेभन्ज्याङ, लामाटार क्षेत्रलाई पर्यापर्यटन क्षेत्रको रुपमा विकास गर्ने उनको चुनावी एजेण्डा रहेको छ। 'सहरी वातावरणमा स्वच्छता कायम राख्न फोहोर व्यवस्थापनलाई विशेष प्राथमिकता दिई प्रविधिको प्रयोगबाट जैविक तथा रासायनिक फोहोरको व्यवस्थापन गर्न प्रांगारिक मल उत्पादनमा सम्बन्धित निकायसँग सहकार्य गरिनेछ,' उनको चुनावी प्रतिवद्धता पत्रमा भनिएको छ।"
भोट माग्ने थलोमात्र बनेको सेती किनारमा सुकुम्बासी बस्ती,"कास्की: पोखराको रामघाट क्षेत्र वर्षा याममा वर्षेनी डुबानमा पर्छ । वर्षासंगै बाढी आउँदा बाढीबाट बच्न सेती नदी किनारमा बसेका सुकुम्बासी ज्यान जोगाउन भागाभाग गर्छन् । यी मध्ये एक हुन् ४९ वर्षका वीरबहादुर नेपाली। उनको परिवार २०६२ सालदेखि पोखरा ११ रामघाटको सेती किनारमा बस्दै आएका छन्। वर्षा लागेपछि घर नै डुवानमा पर्ने हुँदा दुई महिना घरै छाडेर जानुपर्ने गरेको सुनाए । अचानक पहिल्यै बाढी आयो भने राति नै भाग्नु पर्ने अवस्था रहेको दुखेसो उनले सुनाए । पोखराको अहिले औधोगिक क्षेत्र रहेको जमिनमा पहिले आफ्नो घर रहेको र अधिग्रहणमा परेपछि सरकारले दिएको मुअब्जा रकम बुवाले सदुपयोग गर्न नसक्दा सुकुम्बासीको रुपमा सेती किनारमा बन्नु परेको उनले बताए । विभिन्न स्थान भौतारिँदै १६ वर्ष अघिदेखि सेती किनारमा उनको परिवार बस्दै आएको छ । निर्वाचनको बेलामा उम्मेदवारहरू विभिन्न आश्वासन लिएर मत माग्न सुकुम्बासी बस्तीमा आए पनि निर्वाचन जितेपछि भने देख्न नै मुस्कील हुने गरेको उनले सुनाए । वर्षौदेखि जोखिम क्षेत्रमा भागदौडको जिन्दगी बिताउँदै आएकोले सरकारले अन्यत्र बस्ने व्यवस्था मिलाए आफूहरू जान तयार रहेको पनि उनले सुनाए । पोखरा १० र ११ मा पर्ने रामघाट स्थिा सेती किनारमा ६५ घर धुरी सुकुम्बासी परिवार रहेका छन् । पोखराको अर्को यस्तै जोखिम क्षेत्र हो पृथ्वीचोक चाइनापुलस्थित सेती किनारको सुकुम्बासी बस्ती । यस क्षेत्रको सेती किनार बेला बेलामा भासिने र चिरा पर्ने गरेको छ । पहिले जमिन चिरा परेको क्षेत्रमै अहिले सुकुम्बसी बस्ती रहेको छ । जोखिम क्षेत्र हो भन्ने जान्दा जान्दै पनि अन्यत्र जमिन नभएकोले सेती किनारमा बस्नु परेको सेती किनारका सुकुम्बासी बताउँछन् । २०३६ सालदेखि यही पृथ्वीचोक क्षेत्रमा बुवा आमा बस्दै आएको र आफ्नो जन्म र बिहे पनि यही भएकोले यस क्षेत्र अब जोखिम नै भए पनि छोड्न गाहे हुने ३९ वर्षीय रेखा गुरुङले सुनाइन् । पहिले हामी बसपार्कको अहिले सटर बनेको क्षेत्रमा बस्थ्यो । सरकारले बसपार्क बनाउने भन्दै हामीलाई हटाएर सेती किनारमा धकल्यो बस पार्क त बनेन व्यक्तिको सटर भने बन्यो उनले सुनाइन् । घर भएको क्षेत्र नजिकै धर्ती नै फाटेर चिरा परेको छ । पुरपार गरेर घर बनेका छन् । जति जोखिम भएपनि सुबिधा जनक भएकोले र अन्यत्र जमिन नभएकोले यही क्षेत्र आफुकालागि प्यारो भएको ५५ वर्षीय विरमाया गुरुङको पनि भनाइ छ । पार्टीहरूले निर्वाचनको बेलामा लालपुजा दिने बताए पनि अहिले सम्म निस्सा मात्र पाएको रेखाले सुनाइन् । पोखरा महानगरपालिकाले निर्वाचन अघि यस क्षेत्रसहित बिभिन्न सेती किनार लगायत बिभिन्न क्षेत्रका सुकुम्बासीलाई प्रतिनिधि मुलक रुपमा जग्गाधनी पुर्जाको निस्सा वितरण गरेको छ । पोखरा महानगरपालिका प्रमुख धनराज आचार्य र राष्ट्रिय भूमि आयोग कास्की अध्यक्ष गंगा पोख्रेलले संयुक्त रुपमा निर्वाचन घोषण अघि निस्सा वितरण गरेका थिए । पोखरा महानगरपालिकाको सेती किनार वरपर भूमिहीन दलित, भूमिहीन सुकुम्बासी तथा अव्यवस्थित बसोबासीको संख्या ९ सय ११ रहेको महानगरपालिकाको तथ्याङ्क छ । कम्जोर सेती किनारमा बस्ती जोखिमपूर्ण सेती किनार वरपरको कम्जोर भौगोलिक बनोटलाई आधार मानेर नदीको ५०५० मिटर दायाँ र बायाँ बस्ती बस्न नहुने अध्ययन रिपोट छ । खानी तथा भूगर्भ विभाग र जिओसाइन्स अफ इन्स्टिच्युटस अफ जर्मनीको संयुक्त अध्ययन टोलीले सन् १९९५मा पोखराको विस्तुत भौगर्भिक अध्ययन गरी यहाँको जोखिम क्षेत्र पहिल्याएको थियो । यही अध्ययन रिपोटको आधारमा सरकारले पहिल्यै व्यक्तिको लालपूर्जाको जमिनमा बनेका घरहरू र नयाँ बन्ने घरहरूलाई पनि नागरिकको जीवनको सुरक्षाका दृष्टिकोणले अन्यत्र बस्ने वातावरण बनाउनु पर्ने हो । तर त्यसको विपरित पोखरा महानगरपालिकाले सेतीको निकै कम्जोर रहेको भनेर अध्ययन रिपोटको अनुसन्धानबाट पत्तालागिसकेको पृथ्वीचोकको सेती किनारमै बसेका सुकुम्बासीलाई अन्यत्र सुरक्षित ठाउँमा सार्नु पर्नेमा निस्सा वितरण गरेको छ । निस्सा वितरण गरे पनि कम्जोर भूभागका स्थानीयलाई अन्यत्र सुरक्षित क्षेत्रमा सर्ने पनि महानगरपालिकाले जनाएको छ । सेती नदीको दायाँबायाँको कमजोर जमिनको अवस्थाको कारण भोली हुन सक्ने प्राकृतिक विपदबाट जोगिन अध्ययन टोलीले सुझाएको सेती नदीको मापदण्डलाई बेवास्था गर्दै अघिल्लो कार्यकालका महागनरपालिकाका मेयर मानबहादुर जिसीले सेती नदीको मापदण्ड घटाएर कही ५ मिटर सम्म कायम गरेका थिए । पटक पटक हिमताल बिस्फोट भएर १२ हजार वर्ष अघि पुरिएर अहिलेको पोखरा उपत्याका बनेको अध्ययन रिपोटम उल्लेख छ । यसरी पुरिएर बनेको कम्जोर भूभागका कारण सेती नदी पोखरा बजारको मध्यभागबाट गहिरिएर बगेको हो । अध्ययन प्रतिवेदनले कम्जोर मानेको र सेती किनारको धर्ती फाटेकै क्षेत्रमा बस्ती बस्नु जोखिम पूर्ण रहेको भूगोलविद डा कृष्ण केसी बताउँछन् । गहिरीएर बगेको सेती नदीको खोच ठाउँ अनुसार फरक प्रकृतिको छ । कुनै कमजोर माटोले बनेको छ र जोखिमपूर्ण छ भने कुनै बलियो बाध्येढुंगाले बनेको छ । रामघाट खाल्डो, वैरागी वन, पृथ्वीचोकको सेती माथीको पुलदेखि ढुंगेसाँघुसम्मको भाग कमजोर रहेको पोखरामा प्राकृतिक प्रकोप र विपद् विषयमा फ्रान्सको पेरिस विश्व विद्यालयबाट विद्यावारिधि गरेका वरिष्ठ जियो टेक्निकल इन्जिनियर नारायण गुरुङले बताउँछन् । यी ठाउँहरूमा जमिन चिरा परेकोले बस्ती बस्नु जोखिम रहेको इन्जिनियर गुरुङ बताए । सेती किनारका शान्ति बजार, लालटीन बजार, रामघाट वर्षा याममा आउने बाढीका कारण जोखिममा छन् । वर्षा मौसममा सेती किनारमै जोडिएका बस्तीमा बाढी पसेपछि भागाभाग समेत हुँदै आएको छ । जनताको जीवन रक्षा र सुरक्षित बसोबासको जिम्मा स्थानीय, प्रदेश र संघ सरकारको हो । प्रत्येक वर्ष जोखिमपूर्ण रुपमा वर्षा याममा ज्यान जोगाउन भागदौड गर्नु पर्ने अवस्थाको नदी किनारका बस्ती सुरक्षित स्थानमा सार्नु पर्नेमा भोटको राजनीति गर्दै जोखिम मै राख्ने प्रवृति गलत रहेको नागरिक समाज पोखराका पूर्वसंयोजक विष्णुहरि अधिकारी बताउँछन् ।"
बाँकी जीवन काठमाडौं २ का जनतासँगै बिताउँछु : ओनसरी घर्तीमगर,"काठमाडौं : काठमाडौं निर्वाचन क्षेत्र नम्बर २ का उम्मेदवार ओनसरी घर्तीमगरले व्यवस्था रक्षाका लागि सदैव उभिने बताएकी छिन्। कोटेश्वरमा आयोजित चुनावी सभामा बोल्दै पूर्व सभामुख समेत रहेकी घर्ती मगरले गणतन्त्र संस्थागत गर्न र संघीयता कार्यान्वयनमा कटिवद्ध भएर लाग्ने बताएकी हुन्। ओनसरीले भनिन्, जे बोल्छु, त्यही गर्छु। म धेरै बोल्ने मान्छे होइन। काम गरेर देखाउने मान्छे हुँ। ओनसरीले काठमाडौं २ को विकासका लागि काम गरेर देखाउने बताइन्। ओनसरीले भनिन्, 'म रोल्पामा जन्मेकी छोरी हुँ। कर्मथलो काठमाडौं २ लाई बनाएको छु। संघर्षको यात्रा पार गरेर यहाँसम्म आएको हुँ। म बाँकी जिन्दगी काठमाडौं २ का बासीन्दासँगै व्यतित गर्न चाहन्छु।"
समानुपातिक उम्मेदवारलाई परिचयपत्र उपलब्ध हुने,काठमाडौं : निर्वाचन आयोगले यही मङ्सिर ४ गते हुने प्रतिनिधिसभा सदस्य तथा प्रदेशसभा सदस्य निर्वाचनका लागि समानुपातिक निर्वाचन प्रणालीतर्फ अन्तिम बन्दसूचीमा नाम रहेका उम्मेदवारहरूलाई परिचयपत्र उपलब्ध गराउने भएको छ। समानुपातिक निर्वाचन प्रणालीतर्फ अन्तिम बन्दसूचीमा नाम रहेका प्रतिनिधि सभा तथा प्रदेश सभातर्फका उम्मेदवारहरूले परिचयपत्र माग गर्न आएमा परिचयपत्र उपलब्ध गराउनुपर्ने छ। उम्मेदवारहरूलाई आयोगको वेबसाइटमा रहेको प्रतिनिधिसभा र प्रदेशसभा समानुपातिक निर्वाचनका लागि प्रकाशित उम्मेदवारको अन्तिम बन्दसूचीमा उल्लेखित मतदाता भएको प्रदेश अन्तर्गतको जिल्लाको खण्ड हेरी आफ्नो जिल्ला अन्तर्गतको भए सम्बन्धित प्रदेश र जिल्ला निर्वाचन कार्यालयले आफ्नो कार्यालयबाट जारी हुने परिचयपत्र बमोजिमको विवरण अभिलेख राखी तोकिएको ढाँचामा परिचयपत्र उपलब्ध गराउन आयोगले सबै प्रदेश र जिल्ला निर्वाचन कार्यालयलाई निर्देशन दिने निर्णय गरेको छ।
नवलपरासीमा मतदान अधिकृत बर्खास्त,परासी : नवलपरासीमा एक मतदान अधिकृतलाई प्रहरीले नियन्त्रणमा लिएको छ। नवलपरासी निर्वाचन क्षेत्र नम्बर २ को प्रदेशसभा क अन्तरगत रहेको सुनवल नगरपालिकास्थित वाक्वाणी माध्यामिक विद्यालय सेमराहना मतदान स्थलमा खटाइएका मतदान अधिकृत पृथ्वीराज चौधरीलाई प्रहरीले नियन्त्रणमा लिएको हो। उनलाई मुख्य निर्वाचन अधिकृतको कार्यालयले बर्खास्त गरेको छ। ५६ वर्षीय चौधरी पाल्हीनन्दन गाउँपालिकाको पशु सेवा शाखामा कार्यरत हुन्। निर्वाचन सामग्री बुझ्ने क्रममा मुख्य निर्वाचन अधिकृतसँग मादक पदार्थ सेवन गरी अस्वभाविक व्यवहार देखाएकाले उनलाई नियन्त्रणमा लिएको डीएसपी भोजराज पाण्डेले बताए। उनको ठाउँमा वैकल्पिक मतदान अधिकृतलाई खटाइएको छ। नियन्त्रणमा रहेका चौधरीलाई मुख्य निर्वाचन अधिकृतको निर्देशनअनुसार कारबाही प्रक्रिया अघि बढाइने प्रहरीले जनाएको छ।
मधेसका समस्या रहन्जेल मधेसवाद चलिरहन्छ : महतो,"प्रतिनिधिसभा निर्वाचनमा सर्लाही २ बाट लोकतान्त्रिक समाजवादी पार्टीका वरिष्ठ नेता राजेन्द्र महतो र नेपाल समाजवादी पार्टीका अध्यक्ष महिन्द्र राय यादवबीच चुनावी प्रतिस्पर्धा हुँदैछ । यादव सत्तारूढ गठबन्धनबाट हुन् । कुनै समय एउटै दलमा आबद्ध दुई हस्ती अहिले एउटै मैदानबाट छुट्टाछुट्टै दलको झण्डामुनि चुनावी मैदानमा प्रतिस्पर्धी छन् । यो चुनावी भिडन्तलाई मधेसको राजनीतिमा देखिएको फुटपछिको शक्ति प्रदर्शनको रूपमा हेरिएको छ । महतोसँग अन्नपूर्णकर्मी गोविन्द महतोले गरेको कुराकानी : तपाईंले भनेको मधेस र मधेसवाद के हो ? मधेस एउटा भूगोल हो । जबसम्म मधेसका समस्या रहिरहन्छन्, तबसम्म मधेसवाद चलिरहन्छ । मधेसको अधिकार पहिचानको लडाईंमा अस्तित्व स्थापना नभएसम्म यो चलिरहन्छ । जबसम्म मुलुकमा नागरिकनागरिकबीच भेदभाव रहन्छ, अन्याय, अत्याचार हुन्छ, तबसम्म अधिकारको खोजी हुन्छ । मधेसवादको रटान धेरै भयो । समृद्धि कहिले ल्याउनु हुन्छ ? राष्ट्रियता आफैंमा केही होइन । जनताको मनमा राष्ट्रप्रति प्रेम र सद्भाव हुनु नै राष्ट्रियता हो । नेपालमा राष्ट्रियताको परिभाषा नै ठीकसँग भएको छैन । गाली गरेर राष्ट्रवादी भइन्छ भन्ने चिन्तन र सोच छ । जुन बिल्कुलै गलत हो । राष्ट्रियता भनेको देशको समृद्धि, जनताको भलाइ, तिनको अधिकार र पहिचान हो । शासकहरूले राष्ट्रियतालाई कमजोर गर्ने काम गरे । मुख्य भनाउँदा पार्टीहरूले राष्ट्रवादको खोक्रा नारा दिए । विमलेन्द्र निधिलाई हराएर धनुषा ३ मा कब्जा जमाउनु भयो । तर अहिले किन गृह जिल्ला फर्किनु भयो ? निर्वाचन जनताको माग हो । कतिले रुचाए वा रुचाएनन्, पार्टीले पत्यायो, पत्याएन आदिको लेखाजोखा निर्वाचनले गर्नेछ । जनताको माग र पार्टीको निर्णयअनुसार यहाँ आएँ । पार्टीको निर्णयअनुसार धनुषा जिल्ला आएँ । पहिले पनि संसददेखि सडकसम्मका काम गरें । विकासका कामले फड्को मार्यो । गृह जिल्लाबाट जनताको पनि माग भयो । जिल्लावासीमा एउटा पनि राम्रो काम भएन भनेर खड्कियो । जनतामा निराशा छायो । सबैतिरको हुलाकी सडक बन्यो, सर्लाहीको अलपत्र छ । जनतालाई पीडा छ भनेपछि आएँ । धनुषामा लोकप्रियता घटेर सर्लाहीमा आउनु भएको हो कि ? त्यस्तो होइन । त्यहाँको नेता कार्यकर्ताले पनि यहाँ आउनोस्, किन अनिलजीलाई पठाएको ? भने । तर बाध्यता पहिले जस्तो छैन । एउटा मान्छे दुईवटा क्षेत्रबाट चुनाव लड्न पाउँदैन । गृहजिल्ला पनि फर्किनु थियो । लोकप्रियता घटेको होइन । गृहजिल्लाका जनताको माग पनि सम्मान गर्नुपर्ने दायित्व ठानें । पुरानो धनुषा ३ तपाईंले जितेको क्षेत्र फेरि फर्किन्छ ? जनताको परिवर्तनको चाहना जनताले नै पूरा गर्छ । जनताले चाहेर म यता आएँ । उता अनिलजी जानुभयो । जनताको दृढ इच्छाशक्ति छ । धनुषा निर्वाचन क्षेत्र फेरि पनि हाम्रो पार्टीले जित्छ । सत्तारूढ गठबन्धनमा तपाईं जत्तिको वरिष्ठ नेता नै अटाउनु भएन । किन ? वास्तवमै मलाई गठबन्धन चाहिएको थिएन । के को गठबन्धन ? चुनावमा गठबन्धन गर्नु पार्टीको सिस्टमलाई नै आघात पुयाउने काम हो । वास्तवमै सरकार बनाउन गठबन्धन ठीकै हो तर जनतासँग भोट माग्न यस्तो गठजोर जनताले राम्रो मानेका छैनन् । जनताले आआफ्नो पार्टीलाई भोट दिने हो । तर, अवस्थाले हाम्रो पार्टी पनि बिना गठबन्धन चुनाव लड्ने कुरै भएन । गठबन्धनमा आउनै पयो । संघर्ष गर्ने मान्छे भए पनि धनुषामा संघर्ष गर्नु नपर्ला । यहाँ गठबन्धन छ तर मित्रवत् प्रतिस्पर्धा छ । एउटा पाँचदलीय गठबन्धनभित्र पनि नेपाली कांग्रेस र लोसपाको गठबन्धन छ । चुनावी गठबन्धनको परिपाटीले दलहरूप्रतिको विश्वास घट्न थालेको बुझिन्छ नि ? लोकतान्त्रिक पद्धतिमा पार्टी सिस्टममा दलीय मुल्य मान्यतालाई स्थापित गराउने निर्वाचन हो । तर दलहरूको मूल्य मान्यता घट्छ तब यस्ता गठबन्धन गर्ने गरिन्छ । दुनियाँमा निर्वाचनमै गठबन्धन गर्ने परिपार्टी बहुतै कम छ । तर नेपालमा यो पटक देखियो त्यो पनि खुल्लमखुल्ला । दलहरूले एक्ला एक्लै चुनाव लड्न नसकेर गठबन्धनको सहारा लिन पुगेको हो । यसलाई जनताले पनि सहजै पचाउन सकिरहेको छैन । जनताको भावनाविपरीत चुनावी गठबन्धन भएको स्पष्ट छ । पाँचदलीय गठबन्धनमा मित्रवत् प्रतिस्पर्धा नगर्ने हो भने म आउने थिइनँ । जनताको भावनाविपरीत गठबन्धन भएको जनताले महसुस गरिरहेका छन् । गठबन्धन हुँदाहुँदै पनि लोकप्रिय उम्मेदवार जनताको मर्का बुझ्ने नभएपछि काम न काजको भएको छ । ताल न बेतालको अझ भनौं सत्ता स्वार्थको गठबन्धन गरिएको छ । एमाले अध्यक्ष केपी शर्मा ओलीसँगको साँठगाँठमा सत्तामा विराजमानपछि डिभोर्स, फेरि चुनावी सरकारसँग तालमेलको अर्थ के हो ? कस्तो प्रभाव पर्ला ? लोकतान्त्रिक समाजवादी पार्टीको मुल मुद्दा र सबाललाई बनाएको हो । माग र मुद्दाको लागि हामी जहिल्यै पनि सरकारमा भएको दल र शक्तिसँग माग पूरा गर्न बाध्य पार्ने हो । मुद्दा सम्बोधन भएको बखत सहयोग पनि गर्ने हो । जो विगतको केपी ओली सरकारलाई पनि गरेको हो । जुन केपी ओली मधेस विरोधीको रूपमा स्थापित थियो, उस्ले नै नागरिकता समस्या समाधानको बचन र नेता कार्यकर्ता माथि लागेको मुद्दा फिर्ता गर्ने लिखित सहमति, संविधान संशोधनको कार्यदल बनाएपछि सहयोग र समर्थन गरेको हो । नेपाली कांग्रेसको सरकारलाई पनि समस्या समाधानको लागि बाध्य पायौं । नागरिकता समस्या समाधानको बिल पनि आयो । दुईदुई पटक संसद्बाट पारित भयो । तर एमालेको इशारामा राष्ट्रपतिले अजहरमा लटकाई दियो । त्यसैले देशमा नागरिकताको समस्या होइन् मानसिकताको समस्या हो । मधेस विरोध मानसिकताका कारणले नागरिकता समस्या बल्झाइएको हो । मधेसवादको नारा विस्तारै स्खलित हुँदै गएको हो ? हैन, हैन । मुद्दा स्खलित भएको नभनौं । मधेसवादको नारा उठाउनेहरू र उनीहरूको तौरतरिका चाहिँ स्खलन आएको, विचलन आएको भन्न सकिन्छ । विचार र सिद्धान्त स्खलित हुने होइन व्यक्ति चाहिँ स्खलन हुने हो । मुद्दा यथावत् छ । मधेसको समस्या मधेसी जनताको पीडा यथावत् छ । विचार सिद्धान्त गौण हुन्छ, शक्तिलाई सञ्चय गर्छ । फेरि पनि अधिकार र प्राप्तिको आन्दोलन निरन्तर हुन्छ । मधेसी भनिने व्यक्तिहरू एमाले भए, माओवादी भए तर नारा र विचार त छँदैछ नि ! त्यो कहाँ जान्छ । महेन्द्र राय यादवले मधेसको मुद्दा छोड्दैमा मधेसको मुद्दा मरिजान्छ, मधेसको समस्या उठ्दैन भन्ने छैन । एक जनाले मधेसको मुद्दा छोड्छ अन्य सय जना थपिएर झन् मधेसको मुद्दा उठाउने काम हुन्छ । त्यसैले मुद्दा नेता र पार्टीले छोड्दैमा, व्यक्तिमा विचलन आउँदैमा विचार र सिद्धान्त खत्तम हुँदैन । धनुषा ३ मा अबको परिणाम के हुन्छ जस्तो लाग्छ ? तपाईंको भूमिका के हुन्छ ? धनुषा निर्वाचन क्षेत्र गठबन्धन दलबाट हामीले पाएको निर्वाचन क्षेत्र हो । अनिलजी हाम्रो उम्मेदवार हो । गठबन्धन जित्छ, अनिल झाजी जित्नु हुन्छ । गठबन्धनको अत्यधिक मत भएकोले पनि अनिल झाले जित्ने निश्चित छ । गठबन्धन दलमा धोकाघडी वा बेइमानी हुन्छ भनेर कल्पना गर्न सकिन्न । त्यसैले गठबन्धनको साझा उम्मेदवार झाले जित्नुहुन्छ । अन्तिममा मधेसभित्रको मधेसवाद के हो ? यो कहिलेसम्म चल्छ ? मधेसको सबाल, पीडा, मधेसी जनताको माग उठाउनु नै मधेसवाद हो भन्ने मैले यसलाई यसरी परिभाषित गरें । कहिलेसम्म उठ्छ भन्ने सबालमा गजेन्द्रनारायण सिंहले एकचोटी भन्नुभएको थियो कि हिन्दीमा शोषित इन्सान रहेगा तबत क धर्तीपर तुफान रहेगाअर्थात् जबसम्म शोषित, पीडित, मानिस यहाँ रहन्छ, मधेसी शोषित पीडित हुन्छ तबसम्म यहाँ संघर्ष भइरहन्छ । मधेसवादको लागि संघर्ष अनवरत रूपमा चलिरहन्छ ।"
केपी ओलीको सबै सिद्धान्त फेल भइसक्यो : प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्ड ले स्थिरता र समृद्धिका लागि गठबन्धनलाई जिताउनुपर्ने बताएका छन्। कोटेश्वरमा आयोजित चुनावी सभालाई सम्बोधन गर्दै प्रचण्डले संविधानको रक्षा र स्थिरताका लागि गठबन्धन भएको बताएका हुन्। प्रचण्डले केपी ओलीप्रति लक्षित गर्दै भने, उनीहरू राजावादी छन्। राजतन्त्र फर्काउने कुरा गर्छन्। देशको एकता खलबल गराउने कुरा गर्छन्। उनीहरू दक्षिण पन्थी छन्। संविधान मिच्ने र च्यात्ने गर्छन्। त्यसो गर्नेलाई जनताले सोध्नुपर्छ। संविधान च्यात्न तपाईंहरूलाई भोट दिने हो ? भनेर। नेपालमा गणतन्त्र हुनुहुँदैन भन्ने केपी शर्मा ओलीको सिद्धान्त असफल भइसकेको उनको भनाइ थियो। प्रचण्डले भने, नैतिकताका आधारमा केपी ओलीजीले अब म राजनीतिमा रहन्न भन्नुपर्ने अवस्था भइसक्यो। तर, उहाँ मान्नुहुन्न। उहाँको सिद्धान्त असफल भइसक्यो। नेपालमा गणतन्त्र हुनुहुँदैन हुँदैन भन्ने सिद्धान्त केपी ओलीको हो। संविधान र समानुपातिक हुनुहुँदैन भन्ने सिद्धान्त पनि उहाँकै हो।' यो निर्वाचन अग्रगमन वा प्रतिगमनविचको जनमत संग्रह रहेको बताए। प्रचण्डले काठमाडौं २ मा ओनसरी घर्ती मगरलाई जिताउन आग्रह गरे। प्रचण्डले भने, ओनसरी घर्ती इनरजेटिभ र डायनामिक नेता हो। यो चुनावमा अवसर नगुमाउनुहोला। उनले प्रतिगमनलाई सदाका लागि परास्त गर्ने अवसरका रूपमा निर्वाचन आएको बताए। अन्तिम न्यायाधीश जनतानै रहेको प्रचण्डको भनाइ छ।"
अहिलेसम्म भोट हाल्न नपाएका ४४ वर्षीय मीनबहादुर,कास्की: पोखराको सेती किनार स्थित रामघाटको सुकुम्बासी बस्तीमा बस्दै आएका ४४ वर्षीय मीनबहादुर परियारले अहिलेसम्म निर्वाचनमा भोट दिने अवसर पाएका छैनन् । निर्वाचन आएपछि भोट माग्दै नेता कार्यकता आए पनि अहिलेसम्म आफूले नागरिकता बनाउन नसकेर भोट दिन नपाएको परियारले बताए । नागरिकता नभएसम्म मतदाता नामावलीमा नाम लेखाउन पाइँदैन । आफूले अहिले सम्म नागरिकता बनाउन नसकेकोले मतदाता नामावलीमा नाम लेखाउन नसकेको उनले बताए । बुवाआमासंगै सानै उमेरमा पुख्यौली जिल्ला पर्वतको गाउँको थाकथलो छाडेर उनको परिवार चितव सर्यो । बुवा आमाको मृत्यु पछि उनी पोखरामा बस्न थाले । उनी अहिले सेती नदी किनार रामघाटको सुकुम्बासी बस्तीमा बस्दै आएका छन् । नागरिकता बनाउन दुई पटक गाउँको वडामा पुगे पनि वडाले आवश्यक कागजाज नपुगेको भन्दै फिर्ता पठाएको उनले सुनाए । उनकी श्रीमतीको मृत्यु भइसक्यो । अहिले उनका १४ वर्षका छोरा छन् । श्रीमतीको नागरिकताबिहीन भएरै मृत्यु भएको सुनाउँदै उनले दाजुभाइले नागरिकता लिए पनि आफूले नपाएको गुनासो गरे ।
स्मिथको शानदार ब्याटिङमा अस्ट्रेलिया विजयी,"एडेलेड : स्टिभ स्मिथको अविजित अर्धशतकप्रेरित अस्ट्रेलियाले एकदिवसीय अन्तर्राष्ट्रिय शृंखलाको पहिलो खेलमा इङ्ल्यान्डलाई ६ विकेटले पराजित गरेको छ। एडेलेड ओभलमा टस हारेर ब्याटिङ थालेको इङ्ल्यान्डले निर्धारित ५० ओभरमा ९ विकेट गुमाएर दुई सय ८७ रनको योगफल तयार गरेको थियो। जवाफी ब्याटिङमा उत्रिएको अष्ट्रेलियाले ४६५ ओभरमा ४ विकेट गुमाएर २९१ रनसहित लक्ष्य पूरा गर्यो। अस्ट्रेलियाका लागि स्मिथले ७८ बलमा ९ चौका र एक छक्कासहित ८० रनको अविजित इनिङ खेले। त्यसअघि पहलिो विकेटका लागि एक सय ४७ रनको साझेदारी गर्दै ओपनर डेभिड वार्नर (८६) र ट्राभिस हेड (६९) ले उत्कृष्ट सुरुआत दिलाएका थिए। अस्ट्रेलियाका लागि ८४ बलको सामना गरेका वार्नरले १० चौका र एक छक्कासहित ८६ रन बनाएर पेभेलियन फर्के। अर्का ओपनर हेड ५७ बलमा १० चौका र एक छक्कासहित ६९ रनमा आउट भए। यस्तै, क्यामरोन ग्रिन २० रनमा अविजित रहे। बलिङतर्फ इङ्ल्यान्डका लागि डेविड विलेले दुई तथा क्रिस जोर्डन र लियाम डौसनले एकएक विकेट लिए। प्हिलो इनिङको पाँचौं ओभरमा २० रन बनाउँदा दुवै ओपनर गुमाएको इङ्ल्यान्डका लागि वान् डाउनमा क्रिजमा उत्रिएका मलानले शानदार शतकीय इनिङ खेलेका थिए। मलानले इङ्ल्यान्डका लागि एक सय २८ बलको सामना गर्दै १२ चौका र चार छक्कासहित एक सय ३४ रनको इनिङ खेलेर आउट भएका थिए। त्यस्तै, डेविड विलेले ३४, कप्तान जोस बटलर २९ रन बनाएर पेभेलियन फर्किँदा अन्य ब्याटरको प्रदर्शन उल्लेख्य रहेको थिएन। बलिङतर्फ अस्ट्रेलियाका लागि स्पीनर आडम जाम्पा र प्याट कमिन्सले तीनतीन विकेट लिए। आफ्नो क्वोटाको १० ओभरमा कमिन्सले ६२ तथा जाम्पाले ५५ रन खर्चेका थिए। मार्कस स्टोइनिस र मिचेल स्टार्कले एकएक विकेट लिए। जितसँगै घरेलु टिमले शृंखलामा १० को अग्रता बनाएको छ। बिहीबारदेखि सुरु भएको इङ्ल्यान्डको अस्ट्रेलिया भ्रमणमा थप दुई खेल हुनेछन्। दोस्रो एकदिवसीय शनिबार सिड्नीमा र अन्तिम एकदिवसीय मंगलबार मेलबर्नमा हुनेछ।"
जनलहर देखेर उत्साहित छु,"जनताको बीचमा रहेर काम गर्नुपर्छ भन्ने मान्यता बोकेकी नेतृ हुन् शारदादेवी थापा । उनी नेकपा एमालेबाट प्रदेशसभाका लागि दोस्रो पटक चुनावी मैदानमा उभिएकी छिन् । मंसिर ४ गते हुन गईरहेको आम निर्वाचनमा मधेस प्रदेशमा एमालेकी प्रभावशाली नेतृ समेत रहेकी थापा महोत्तरी क्षेत्र नम्बर १ कबाट प्रदेशसभा सदस्यका लागि दोहोरिने दाउमा छिन् । उनको अवस्था, चुनावी एजेण्डालगायतका विषयको सेरोफेरो थापासँग अन्नपूर्णकर्मी विजय कुमार सिंहले गरेको कुराकानी । घरदैलोको अन्तिम अन्तिम समयमा आईपुग्नुभएको छ । कस्तो छ तपाईको चुनावी माहोल ? माहोल हाम्रो पक्षमा छ । नेकपा एमाले घरदैलोमा आइदियोस् भन्ने सबैको चाहना छ । नेकपा एमालेप्रति एक किसिमको उत्साह जनमानसमा देखें मैले । प्रत्येक घरमा हामीलाई फुलमाला लिएर बाटो कुरिरहेको देखेर एउटा आत्मविश्वासका साथ मनैबाट जनतामा एमालेप्रति उत्साह र आशा जागेको पाएँ । जनतामा किन त्यसरी एमालेप्रतिको उत्साह देखिन्छ ? एमालेले नै जनताको सार्वभौमसत्ता, सार्वभौम अधिकार सम्पन्न गराउन सक्छ । भुँई मान्छेलाई सम्बोधन गरेर एमालेले योजनाहरु बनाएको छ । त्यसकारण पनि एमाले जनताको लोकप्रिय पार्टी हो । आठवटा सामाजिक सुरक्षा भत्ताको कारण पनि एमाले जनताको नजिकको विश्वास पात्र हो । युवालाई स्वरोजगार स्थानीय स्तरमै भएका स्रोत र साधनको परिचालन गरी युवालाई दुव्र्यसनी मुक्त बनाउनका लागि आर्थिक कार्यमा जोड्ने पार्टी नेकपा एमाले हो । छुवाछुत विरुद्धको अभियान चलाएर समाजमा समानताको एकता गरेर अगाडी बढाउने नै एमाले हो । यसरी सबै क्षेत्र, वर्ग, समुदाय र भूगोललाई समेटेर अगाडी बढेकै पार्टी भएको कारणले नेकपा एमाले जनताको बीचमा लोकप्रिय छ । तपाई दोस्रो पटक चुनावी मैदानमा हुनुहुन्छ । के भनेर भोट माग्दै हुनुहुन्छ यसपटक ? पहिलोपटक त मलाई चिनाउनलाई परेको थियो । हुनत म नेकपा एमालेको त्यतिखेर जिल्ला कमिटी सदस्य थिएँ र अखिल नेपाल महिला संघ जिल्ला कमिटीको अध्यक्षको रुपमा रहिरहँदा खेरी महोत्तरी जिल्लाको महिलाको नेतृत्व गर्दा मेरो एक किसिमको पार्टीको परिचय भईसकेको थियो । अब मेरो दोस्रो पटकको परिचय भनेको पार्टीकोसँगै जनप्रतिनिधिको पनि परिचय छ । एक किसिमले मलाई जनताले चिन्दिनुभको छ । मतदाताले स्वीकार गर्नुभएको छ । घरदैलोमा स्वागत गर्दिनुभको छ । मतदाताहरुले नै मेरो भोट माग्ने काम गर्दिनुभको छ । यस्तो माहोल देख्दा म निकै उत्साहित छु । एमालेले कस्तो एजेण्डाहरु अघि सारेका छन् । कस्तो एजेण्डा बोकेर घरदैलोमा पुगिरहनुभएको छ ? पार्टीको एजेण्डा अहिले हाम्रो घोषणापत्रमा विशेषत २० वटा बुँदामा बडो महत्वपूर्ण एजेण्डाहरु लिएर हिँडेका छौं । हाम्रो घोषणापत्रमा भुँईमान्छेलाई सम्बोधन भको छ । गरिब, निमुखा, किसान, युवाको पक्षमा सम्बोधन भएको छ । विकास र समृद्धिको पक्षमा सम्बोधन भएको छ । अपूरा रहेका योजनालाई पूरा गर्ने वाचाको पक्षमा सम्बोधन भएको छ । यस्ता धेरै विषयहरु समेटिएको छ । पाँचदलिय गठबन्धन एकातिर छन्, तपाई एकातिर । यस्तो अवस्थामा तपाई आफ्नो जित कतिको देख्नुभको छ ? पाँचवटा होईन नेपालमा भएभरका पार्टी एकापटी र नेकपा एमाले मात्रै एकापटी भयो भनेपनि सबै जनताले नेकपा एमालेलाई हाल्नुहुन्छ भोट । यति विश्वास पात्र भको छ एमाले । त्यसकारण कतिवटा दल छ त्यो पनि मलाई थाहा छैन । गठबन्धनमा कोको मिलेको छ । त्यो पनि मलाई थाहा छैन । सारा जनताले एमालेलाई माया गरेको छ । हाम्रो अभियानमा सम्पूर्ण जनमानसहरु अगाडी बढेको छ । त्यसकारण मलाई त लाग्दैन गठबन्धन कता के छ भन्ने कुरो । हाम्रो जित सुनिश्चित छ । नेकपा एमाले अहिले जनताको मत लिएर जनताको विश्वास लिएर अघि बढेको छ । जनताले प्रदेश र संघ दुवैमा एमालेको सरकार चाहेको स्पष्ट रुपमा देख्न सकिन्छ । देशमा एमाले सरकारको आवश्यकता कसरी देख्नुभयो ? जनताले किन एमालेकै सरकार चाहेका छन् ? नेकपा एमाले भनेको गरिबको पार्टी हो । दलितको पार्टी हो । महिलाको पार्टी हो । निमुखको पार्टी हो । परिवर्तनकारी पार्टी हो । निश्पक्ष ढंंगले अगाडी बढाएर जनताका मागलाई सम्बोधन गर्ने र जनताप्रति उतरदायी भएको पार्टी भएकै कारणले गर्दा नेकपा एमाले यो देशमा आवश्यकता छ । अहिले यो देशमा अधिकांश जनसंख्या जुन एमालेले सम्बोधन गर्न खोजेको जुन समुदाय छ, त्यो समुदायको संख्या बढी छ । त्यसको लागि पनि नेकपा एमालेले काम गर्नुपर्ने भएको हुनाले यो देशमा एमालेको आवश्यकता छ । मतदाताहरुलाई केही भन्न चाहनुहुन्छ ? मतदाताहरुले यति माया गर्दिनुभको छ । यो माया र विश्वासलाई र अहिले भईरहेको अवस्थालाई मंसिर ४ गतेसम्म थेगदिनु होला भनेर अनुरोध गर्न चाहन्छु । आफ्नो अवस्थामा परिवर्तन ल्याउन सुर्यमा भोट हाल्दिनुहोला । नेकपा एमालेले सुखी नेपाली, समृद्ध नेपाल भनेर जुन एउटा सपना बोकेको छ, त्यो हामी सबैको लागि उपयुक्त हुने हुँदा त्यतिखेरसम्म दृढ संकल्पका साथ नेकपा एमालेलाई भोट हाल्ने र पार्टीलाई सरकारमा पुर्याउने विश्वास राखेर ४ गतेसम्म यो अवस्थालाई कायम राख्दिनलाई सबैमा अनुरोध गर्दछु ।"
"जुम्लामा जीप दुर्घटना, सहायक मतदान अधिकृतसहित ८ जना घाइते",मुगु : जुम्लामा जीप दुर्घटना हुँदा सहायक मतदान अधिकृतसहित ८ जना घाइते भएका छन्। जनजागृति मावि ताम्तीस्थित मतदान केन्द्रमा खटिएका कर्मचारी र मतदान सामग्री बोकेको भे १ च २१८८ नम्बरको जीप तिला गाउँपालिका ४ राउतबाडामा दुर्घटना हुँदा सहायक मतदान अधिकृतसहित ८ जना घाइते भएको प्रमुख जिल्ला अधिकारी मुकेशकुमारी केशरीले अन्नपूर्णलाई जानकारी दिए। उनका अनुसार घाइतेमध्ये तीनजनाको अवस्था गम्भीर रहेको छ। घाइतेहरुलाई उपचारका लागि कर्णाली स्वास्थ्य विज्ञान प्रतिष्ठान जुम्ला लगिएको छ।
'जनताले विकल्प खोजेका छन्',"पुराना पार्टी र नेतासँग जनता दिक्क भएकाले यो चुनावबाट संसदमा राप्रपा मुख्य शक्तिका रुपमा स्थापित हुने दावी गर्छन्, राप्रपा नेता देवेन्द्र प्रधान । काठमाडौं ९ का उम्मेदवार प्रधानसँग अन्नपूर्ण पोष्टका नितु घलेले गरेको कुराकानी : तपाईलाई नै भोट किन दिने ? ठुला भनाउँदा दलहरुबाट जनता अत्यन्त आक्रान्त छन् । उनीहरुले यस पटक नयाँ विकल्प खोजेका छन् । नयाँ विकल्पको रुपमा रहेको राष्ट्रिय प्रजातन्त्र पाटी उचित विकल्पका रुपमा उभिएको छ । ठुला दलका नेताहरुको आश्वासनले रुष्ट जनताले यस पटक राप्रपालाई जिताउनेछन । तपाईका एजेन्डाहरु कस्ता छन् ? युवा नेता राजेन्द्र लिङदेनले नेतृत्व गरेको पाटीले पाँच वर्षे कार्यकालमा शुन्य भ्रष्टाचारको अभियान लिएर अगाडी बढयो । भ्रष्टाचार गर्नु भनेको आमाको रगत चुस्नु सरह हो भन्ने मुल नाराका साथ अगाडि बढेको छ । उनको कार्यशैलीबाट जनता एकदमै खुशी छन् । म आफू पनि महाधिवेशनबाट आएको केन्द्रिय सदस्य हो । काठमाडौंमा अहिले नो नट अगेन को लहड छ । चुनाव जितेर वषौंसम्म, पद र शक्तिमा बसिरहने, श्रीमती र आफन्तलाई ठाउँमा पुरयाउने व्यवहारले जनता रुष्ट भएकाछन् । यस पटक त्यस्ता व्यक्तिहरुलाई हराउनुपर्छ भन्ने एजेन्डा छ । जनताका अपेक्षा के के छन त ? म यही ठाउँमा जन्मे हुर्केको, एकमात्र भुमिपुत्र हुँ । यहाँका वास्तविक समस्या थाहा पाएको उम्मेरद्धार हुँ । अरु सबै पाहुना उम्मेरद्धार भए पनि म मात्र स्थानीय समस्याको ज्ञान भएको व्यक्ति हुँ । परिवारलाई मात्र घरको समस्या थाहा हुन्छ, पाहुनालाई हुँदैन । त्यसैले यस क्षेत्रमा यतिका वर्ष सम्म हुनुपर्ने कामहरु किन भएन ? मुख्य मुद्धा यही हो । हिन्दु धर्म र राजा बाकेको पाटी हो राप्रपा । भ्रष्टाचारीलाई ठेगान लगाउन र ०४६ सालपछि पछी कमाएको अकुत सम्पति जफत गरेर, भ्रष्टाचारीलाई नांगो बनाएर टुंडीखेलमा ल्याउन राप्रपा कटिबद्ध छ । संघीयताको विरोध किन ? संघीयताको नाममा राज्यले थेग्न नसक्ने बोझ छ । त्यसैले संघीयता खारेज गर्न चाहन्छौं । राप्रपाले नेपाल बन्द कहिल्यै गर्ने छैन । नेपाल बनाउनका लागि बाधा बनेका राज्यको व्यवस्था र नीति र राज्य गरिरहेका नेताहरुको विकल्प खोजेका छौं । जनतालाई हेप्ने होइन, जनतालाई माया गर्नेको जित चाहिन्छ । चार गतेपछि एउटा ठूलो शक्तिको रुपमा राप्रपाको उदय हुनेछ । भ्रष्टाचारीलाई ठेगान लगाउने, पाटीभित्र पनि त्यस्तो आवाज उठेमा ठेगान लगाउने छ । नेपाल अरु कसैले बनाउदैन राप्रपाले बाहेक । अरु भन्दा फरक एजेन्डा भएको पाटी हो । झुटो आश्वासन दिन चाहन्नौं । युवाहरुलाई आकर्षित गर्ने एजेण्डा के के छन ? हामीले नेपालबाट विदेशीन बाध्य भएका युवाहरुलाई यही रोजगारीको सुनिश्चित गर्न खोजेका छौं । संघीयताको नाममा भइरहेका भ्रष्ट तथा व्यापारीको पैसा देश विकासमा लगाएर इमान्दारपूर्व काम गर्न चाहेका छौं । हामी पाँचवर्षमा इमन्दारीका साथ काम गरेर देखाउन चाहन्छौं । सबै निर्वाचन क्षेत्रहरु भन्दा पृथक काम गरेर, जनताको शीर ठाडो बनाउने काम गर्नेछौं । मेहनत र इमान्दार भएर काम गर्नेछौं । राप्रपाको उपस्थिती यो चुनावमा कस्तो देख्नु हुन्छ ? यसपटक राप्रपाले अप्रत्याशीत रिजल्ट ल्याउँछ । किनकी जहाँ गए पनि जनताले हामीलाई बालेनको रुपमा देखेका छन् । किनकी हामीले बोकेका एजेन्डा धेरै फरक छन् । पुराना नेताहरुले बोकेका एजेन्डाले जनता दिक्क भएका छन् । हामीलाई जनताले श्रद्धाभाव देखाएको छ । वृद्धवृद्धाबाट आशिर्वाद पाएका छौं । हिन्दु धर्मको माग खोजेको देखेको छौं । देश हलोमय बन्नेछ । राप्रपाबाट अन्य दलले के सिक्ने ? एउटा युवाले दुई कार्यकालभन्दा धेरै प्रधानमन्त्री तथा अध्यक्ष नबन्ने र पाठ अन्य दलले सिक्नेछन् । वास्तवमा दलको विकल्प पनि छन् । अरु दलभन्दा फरक शैली भएको दल राप्रपा हो । राप्रपा एउटा विकल्प, आशाको किरण, क्षमतायुक्त शक्तिको रुपमा जनताले बुझ्नेछन् । एमालेसँग किन गठबन्धन गर्नुभयो ? एमालेसँग गठबन्त्रन गर्नलाई एमालेसँग सबैभन्दा बढी प्रतिस्पर्धा छ । किनकी देशमा सबैभन्दा बढी उम्मेदवारी दिने पार्टी राप्रपा हो । अन्य पार्टीले पचास, सय उम्मेदवारी कटाउन सकेको छैन । तर राप्रपाले मित्रवतरुपमा प्रतिस्पर्धा नै एमालेसँग भएकाले हामी प्रष्टरुपमा भन्न चाहन्छौं । पार्टीमा भागबन्डाका कारण उम्मेदवारी नै दिन नसक्ने अवस्था छ । तर हामी एमालेसँग मुलत: मित्रवत रुपमा प्रतिस्पर्धा गर्दैछौं ।"
ममाथि फेरि घातक हमला हुन सक्छ : इमरान खान,"स्लामावाद : पाकिस्तानका पूर्वप्रधानमन्त्री इमरान खानले हालैको अन्तर्वार्तामा आफूमाथि फेरि आक्रमण हुनसक्ने आशंका व्यक्त गरेका छन् । केही दिनअघि पाकिस्तानको वजिराबादमा इमरान खानको पार्टी पीटीआईको लङ मार्चका क्रममा एक व्यक्तिले उनीमाथि घातक हमला गरेका थिए। हमलापछि उनलाई लाहोरको शौकत खानम अस्पतालमा भर्ना गरिएको थियो। यस आक्रमणमा इमरान खानको खुट्टामा गोली लागेको थियो । सोही क्रममा उनको पार्टीका एक कार्यकर्ताको मृत्यु भएको थियो । इमरान खान र उनको पार्टीले पाकिस्तानका वर्तमान प्रधानमन्त्री शाहबाज शरीफ, गृहमन्त्री राणा सनाउल्लाह र पाकिस्तानी सेनाका वर्तमान जनरललाई यस हमलाको जिम्मेवार ठहर गरेका छन्। यस विषयमा फ्रान्स २४सँग कुरा गर्दै इमरान खानले आफ्नो ज्यान खतरामा रहेको बताएका छन् । इमरान खानले भने, म सत्ता बाहिर भएदेखि मेरो पार्टी बलियो भएको छ । मेरो पार्टीले ७५ प्रतिशत उपनिर्वाचन जितेको छ । यस्तो अवस्थामा चुनाव भयो भने हाम्रो पार्टीले जित्छ भन्ने डर छ । त्यसैले तिनीहरू मलाई समाप्त गर्न चाहन्छन्।' उनले भने, 'यो खतरा कायमै छ किनभने यी मानिसहरूले मलाई हटाउन चाहेको कारण मेरो पार्टी अहिले पाकिस्तानमा सबैभन्दा लोकप्रिय पार्टी हो। हामीले ७५ प्रतिशत उपनिर्वाचन जितेका छौं ।' यस कारणले गर्दा मलाई जनताबाट ठूलो सहयोग मिलिरहेको छ । यस्तो अवस्थामा मलाई बाहिर निकाल्ने उपाय भनेको मलाई हटाउनु नै हो । यस्तो अवस्थामा मलाई अझै खतरा छ। बीबीसी"
रौतहटमा स्वतन्त्र उम्मेदवारका कार्यकर्ताबीच झडप,रौतहट : कटहरिया नगरपालिकामा दुई स्वतन्त्र उम्मेदवारका कार्यकर्ताबीच झडप भएको छ । बुधबार राति करिब ९ :३० बजेतिर कटहरिया५ बजारस्थित शान्ति पेट्रोल पम्प अगाडी रौतहट क्षेत्र नम्बर ३ का स्वतन्त्र उम्मेदवार ओमप्रकाश जयसवाल समर्थक र प्रदेशसभाका स्वतन्त्र उम्मेदवार कुन्दन कुशवाहाका समर्थकबीच झडप भएको हो। वादविवाद भइ दुवै पक्षका कार्यकर्ता बीच झडप भएपछि नेपाल प्रहरीले ४ राउण्ड अश्रुग्यास र सशस्त्र प्रहरीले २ राउण्ड गोली हवाई फायर गरेको थियो । दुवै पक्षका समर्थक मदिरा सेवन गरी एकअर्काको उम्मेदवारलाई गाली गर्न थालेपछि वादविवाद सुरु भएको इलाका प्रहरी कार्यालय कटहरियाका सई सुरेन्द्र सिंहले बताए। प्रहरीले घटनालाई शान्त पार्न अश्रुग्यास र हवाई फायर गरेको उनले बताए । आक्रोशित केही व्यक्तिले अचानक ढुंगा र सीसाका टुक्राले प्रहार गर्न थालेपछि झडप नियन्त्रण लिन प्रहरीले हवाई फायर र अश्रुग्यास प्रहार गर्नु परेको सइ सिंहले बताए।
विश्वकप खेल्न अर्जेन्टाइन टिम कतार पुग्यो,दोहा : आइतबारदेखि सुरु हुने फिफा विश्वकपको प्रमुख दाबेदार अर्जेन्टिनी टिम कतार पुगेको छ। बुधबार यूएईविरुद्धको मैत्रीपूर्ण खेलपछि बिहीबार बिहान कतार प्रस्थान गरेको लियोनेल स्कालोनीको टिम बिहीबार दोहा पुगेको हो। एन्जल डी मारियाको दुई गोलप्रेरित अर्जेन्टिनाले अन्तर्राष्ट्रिय मैत्रीपूर्ण खेलमा यूएईलाई ०५ गोलको नतिजामा पराजित गरेको थियो। आवुधावीमा बुधबार राति भएको खेलको १७ औं मिनेटमा जुलियन अल्भारेजले गोल गर्दै अर्जेन्टिनालाई अग्रता दिलाएका थिए। त्यसको आठ मिनेट नबित्दै डी मारियाले गरेको गोलसँगै अर्जेन्टिनाले अग्रता दोब्बर पारेको थियो। डी मारियाले ३६औं मिनेटमा गरेको दोस्रो गोलसँगै अग्रता ०३ मा पुर्याएको थियो। पहिलो हाफको खेल सकिन एक मिनेट बाँकी रहँदा कप्तान लियोनेल मेसीले गोल गर्दै मध्यान्तरअघि ०४ मा अग्रता लम्ब्याएका थिए। दोस्रो हाफमा सम्हालिने कोसिस गरेको यूएईविरुद्ध ६०औं मिनेटमा जोआक्विन कोरेयाले पाँचौं गोल गरेका थिए। विश्वकपको तयारी स्वरुप खेलेको मैत्रीपूर्ण खेलमा अर्जेन्टिनाले शानदार जित निकालेको छ। आइतबारदेखि सुरु हुने विश्वकपको समूह सीमा परेको अर्जेन्टिनाले नोभेम्बर २२ मा साउदी अरबसँग खेल्दै प्रतियोगिताको सुरुवात गर्ने भएको छ। यस्तै नोभेम्बर २७ मा मेक्सिको र डिसेम्बर १ मा पोल्यान्डसँग खेल्ने छ।
आज मध्यरातपछि प्रसारप्रचार गरे २५ हजार जरिवाना तिराउँछौ : प्रमुख आयुक्त,"काठमाडौंः निर्वाचन आयोगका प्रमुख आयुक्त दिनेशकुमार थपलियाले आज राति १२ बजेपछि कुनै उम्मेदवारले निर्वाचनसम्बन्धी प्रचारप्रसार गरेको पाइए २५ हजार रुपैयाँ जरिवाना तिराउने बताए। आयोगले बिहीबार आयोजना गरेको पत्रकार सम्मेलनमा प्रमुख आयुक्त थपलियाले कसैले पनि मतदान हुने दिनभन्दा ४८ घण्टा अघिदेखि मतगणनाको कार्य पूरा नभएसम्म प्रचार प्रसार गर्न नपाइने बताए। निर्वाचन कसुर तथा सजाय ऐनको दफा २४ को ५ ले कसैले पनि मतदान हुने दिन भन्दा ४८ घण्टा अघिदेखि मतगणनाको कार्य पुरा नभएसम्म कुनै उम्मेदवार वा राजनीतिक दलको पक्ष विपक्षमा मतदान गर्ने वा नगर्ने उद्देश्यले सभा बोलाउन वा आयोजना गर्न जुलुस निकाल्न वा नाराबाजी गर्न वा अन्य कुनैपनि प्रकारले प्रचारप्रसार गर्न वा गराउन नहुने व्यवस्था छ । यस्तो कार्य गरेको पाइए आयोग, निर्वाचन अधिकृत वा अनुगमनकर्ताले २५ हजार रुपैयाँसम्म जरिवाना गर्न सक्ने प्रावधान छ । थपलियाले भने, 'आयोग काठमाडौंमा भएपनि निर्वाचन अधिकृत र अनुगमनकर्ता स्थानीय तहमै भएकाले उहाँहरुलाई यो व्यवस्था प्रभावकारी ढंगले कार्यान्वयन गर्न निर्वाचन आचारसंहिता केन्द्रीय अनुगमन समितिको निर्णय आजै गरेको छ । यस्तै, निर्वाचन विथोल्ने, बहिष्कार गर्ने वा बुथ कब्जा गर्ने, मतदातालाई मतदानको अवसरबाट बञ्चित गराउने, डर धाक धम्की दिने कार्य रोक्न आवश्यक सुरक्षा रणनीति अपनाइएको छ ।"
प्रचण्डले बोकेको हंसिया हथौडा नक्कली हो : ओली,"कामाडौंः नेकपा एमालेका अध्यक्ष केपी शर्मा ओलीले गठबन्धनले देशलाई अधोगतितर्फ लगेको बताएका छन् । झापामा आयोजित चुनावी सभामा बोल्दै अध्यक्ष ओलीले गठबन्धन हावाको पछाडि नपर्न आग्रह गरेका हुन् । ओलीले भने, 'गठबन्धन भनेको शेरबहादुर देउवा र प्रचण्डको मितेरी साइनो मात्रै हो । एकै खालका चरासँगै उड्छन् । एउटाको नाम कांग्रेस अर्काको कम्युनिस्ट छ । एउटै छन् यिनीहरु । प्रचण्ड अब मुसो हुने बाटोमा छ । यो गठबन्धन धोद्रो परेको रुख हो । प्रचण्डले बोकेको हंसिया हथौडा नक्कली हो ,' उनले भने। वर्तमान गठबन्धनलाई विकाउ मालको संज्ञा दिँदै उनले सबै नेपालीले नागरिकता दिलाउने बताए। विदेशीलाई नागरिकता दिने गठबन्धनको सपना पुरा हुन नदिने ओलीको भनाइ छ। देशको नेतृत्व एमालेले गरे जनताका सपना साकार हुने बताए ।"
निर्वाचन तयारीको जानकारी दिँदै आयोग (लाइभ),निर्वाचन तयारीको जानकारी दिँदै आयोग
गठबन्धनमा पाँच वर्ष सहकार्य गर्ने सहमति भएको छ : गगन थापा,"काठमाडौंः नेपाली कांग्रेसका नेता गगन थापाले गठबन्धनका दलबीच पाँच वर्ष सहकार्य गर्ने सहमति भएको बताएका छन् । काठमाडौं ४ बाट उम्मेदवारी दिएकाले थापाले बुधबार कपनमा मतदातासँग मत माग्दै थापाले गठबन्धन दलहरुबिच सहकार्य गरेर अघि बढ्ने सहमति भएको बताएका हुन् । सत्ता गठबन्धनका साझा उम्मेदवार थापाले आफ्नो जित सुनिश्चित भएको बताए । यसअघिका निर्वाचनमा आफूप्रति मतदाताको उत्साह अझै पनि उत्तिकै कायम रहेको उनको भनाई छ । मतदाताले स्थानीय पूर्वाधार निर्माणका विषय ठाउँअनुसार उठाउनु स्वभाविक हो, तर बन्दै गरेको सहर हो,' उनले भने, केही समयअघि केही क्षेत्रमा देखिएको सडक र खोपानीको समस्या अहिले धेरै हदसम्म समाधान भइसकेको छ । थापाले यस क्षेत्रका मतदाताले आफूसँग स्थानीय आवश्यकताका साथै मुलुकको चिन्ता व्यक्त गरेको बताए । उहाँहरूसँग अन्तरक्रिया गर्दा अहिलेको निर्वाचनसँगै देशको स्थितिलाई जोडेर कुरा गर्नुहुन्छ,' थापाले भने । आसन्न निर्वाचनमा विजयी भएपछि आफू कांग्रेसको संसदीय दलको नेतामा प्रतिस्पर्धा गर्ने उनको भनाइ छ । आफूनो योजना आफ्नो निर्वाचन क्षेत्रको विकाससँगै सरकारको नेतृत्व गर्न पाएँ भने के गर्ने भन्नेमा पनि रहेको उनले बताए । संसदीय दलको नेता छान्दै गर्दा दलको घोषणापत्र लिएर चुनाव लड्नु परोस भन्ने हो,' उनले भने, त्यसैले संसदीय दलको नेता लड्दै गर्दा मैले पाँच वर्षमा के कस्ता काम गर्ने हो घोषणापत्र नै लिएर जान्छु । उम्मेदवार थापाले सत्ता गठबन्धनको निर्वाचन प्रणालीको कारणले गर्दा निर्वाचनपछि पनि गठबन्धनका दलसँग मिलेर जानुको विकल्प नभएको बताए । सत्ता गठबन्धनको सरकार बनेमा क्षमतालाई मूल्याङ्कन गर्नुपर्नेमा जोड दिँदै उनले भने, क्षमता मूल्याङकन गर्न सकेनौँ भने २०४८ मा एकल बहुमत प्राप्त गर्दा पनि सरकार चलाउन नसक्ने अवस्था आउनसक्छ । गत निर्वाचनमा पनि नेकपा एमालेसँग पनि बहुमत भएर पनि सरकार चलाउन नसकेको उनको भनाइ छ । थापाले सत्ता गठबन्धनको जितपछि नेपाली कांग्रेसले सरकारको नेतृत्व गर्ने दाबी गरे । ठूलो दलका रुपमा नेपाली कांग्रेसले सरकारको नेतृत्व गर्छ, तर पार्टीभित्रै पनि आफ्नै विधि, विधान, परम्परा छ । हामीले पहिला आफ्नो दलको नेता छान्नुपर्छ ।"
'निर्वाचन जित्नेमा ढुक्क छु',"मिलन पाण्डे काठमाडौं क्षेत्र नम्बर ९का उम्मेदवार हुन् । ३३ वर्षीय युवा संसदमा प्रवेश गर्न दोस्रो पटक प्रयासरत छन् । २०७४ को निर्वाचनमा तेस्रो स्थान आएका पाण्डे यसपटक जित निकाल्नेमा आशावादी छन् । कांग्रेसको उम्मेदवार नहुनु, एमालेका केही नेताले आफ्नो लागि भोट मागेको भन्दै उनले निर्वाचन जित्नेमा ढुक्क देखिन्छन् । निर्वाचनको तयारी, एजेन्डालगायत समसामयिक विषयमा विवेकशील अभियान, साझा पार्टी नेपालका युवा नेता इन्जिनियर मिलन पाण्डेसँग अन्नपूर्णकर्मी तुलसी सुवेदीले गरेको कुराकानी : निर्वाचनको तयारी कस्तो गर्दै हुनुहुन्छ ? बढी भन्दा बढी मतदातालाई भेट्ने, आफ्नो कुरा राख्ने आफ्नो एजेण्डा राख्ने गरिरहेका छौं । अरु भन्दा हामी किन फरक भन्ने देखाउन खोजेका छौं । अरु सबैभन्दा उत्तम उमेद्वार हो । हामी कसरी परिर्वतन गर्न चाहान्छौँ । हाम्रो अभियान के हो भन्ने राखिराखेका छौं । एकदमै उत्साहित भएका छौं । कतिपय मतदाताले नै यही अवस्था कायम रहे जित्ने निश्चित छ भनिरहेका छन् । यही अवस्था कायम रहे भन्नुको अर्थ अन्तिम चरणमा चलखेल हुन्छ भन्ने मनोविज्ञान छ । मलाई विश्वास छ, नागरिक जागी सक्या छन् । हाम्रो घरदैलो अभियान सबै मतदाताहरुले नै गर्दीराख्नुभएको छ । एउटा मतदाताले अर्को मतदातासँग मत मागिराख्नुभाको छ । यो लोकतन्त्रमा कुनै पनि निर्वाचन क्षेत्रमा दुर्लभ दृश्य कार्यकर्ताले मत माग्ने काम भएको छ । हिजो अर्को पार्टीमा मतदान गर्नेहरुले अहिले हामीलाई सहयोग गरिरहनुभएको छ । कांग्रेसको उम्मेदवार नभएकाले कार्यकर्ताको समर्थन आउँछ भन्ने लागेको थियो । तर, यहाँ एमालेकै उम्मेदवार हुँदा पनि समर्थन आइरहेको छ । पछिल्नो समय एमालेकै नेताहरु हाम्रो घरदैलोमा हिँडिराख्नुभएको छ । पृष्ठिभूमि एमाले भएकाहरु पनि मेरो पक्षमा खुलेर भोट मागिरहनुभएको छ । एकचोटीलाई साथ दिन्छु भनेर हिँडिराख्नुभएको छ । घरदैलो क्रममा मतदाताको गुनासाका साथै माया र सद्भाव पाइरहेका छौं । म सबैको सद्भाव लिएर अगाडि बढ्छु । तपाई अघिल्लो पटक पटक(२०७४) मा तेस्रो हुनुभएको थियो, तर, अहिले तपाईको दल झन् खस्किएको अवस्था छ, संगठन नबनाइ कसरी जित्ने विश्वस्त हुनुहुन्छ ? म त्यतिबेला परिपक्क थिइन् । अहिले परिपक्क छु । स्पष्ट व्यक्ति हु । शिक्षा क्षेत्रमा वकालत गर्दै आएको छ । संसदमा पुगेमा शिक्षा नीति परिवर्तन गर्नमा मेरो ध्यान जाने छ । स्वास्थ्य क्षेत्रमा पनि म सधैं सुधारको बाटोमा छु । स्वास्थ्य क्षेत्रको सुधारका लागि डा गोविन्द केसीसँग सँगसँगै अभियानमा छु । मेडिकल शिक्षामा काम गरिरहेका छु । नागरिकले मलाई भरोसा गर्नुभएको छ । संगठनको हिसाबले २०७४ मा मान्छे थिएनन् । तर अहिले मान्छे बढी छन् । विभिन्न माध्यमबाट अहिले हामीसँग धेरै मान्छे जोडिनुभएको छ । राजनीतिक संगठन हाम्रो सानो छ । सामाजिक संगठन ठूलो छ । अभियान तथा आस्थाको समर्थन छ । यो कांग्रेस र एमाले भन्दा पनि ठूलो छ । २०७४ मा वैकल्पिक शक्ति आउँदै छ भन्ने आशा थियो । यथार्थमा ठूला दलको विकल्पमा नयाँ शक्रि आउन सकेनन् । तपाईहरुलाई संगठन विस्तार गर्न के कुराले बाधा पुयायो । राजनीतिक संगठनको यथार्थता बुझुेर सामाजिक अभियानको गफ दिँदै हुनुहुन्छ नि ? संगठन बलयो नभएर विवेकशील साझा अगाडी आउन नसकेको यथार्थ हो । तर, यसले राजनीतिमा पराकम्पन लिएको छ । स्वतन्त्रको नाममा, नयाँ राजनीतिक दल आइरहेका छन् । अहिले स्वतन्त्र, नयाँ शक्तिको फाउन्डेसन २०७४ मा विकेकशील, उज्वल दाइहरुले लिएर भएको हो नि । यसलाई पूर्णरुपमा असफल भन्न मिल्दैन । अन्याय हुन्छ । सांगठनिक र सरचनाका हिसाबले समस्या रहे । संस्था बनाउँदा कहिले भत्काइन्छ, फेरि बनाइन्छ । यो नियमित प्रक्रिया हो । संगठन, संस्था बनाउने भनेको त्यति सजिलो कुरा होइन रहेछ । अहिलेको शक्ति ठिक छैन भन्ने लागेको छ । दल सुधार्न सकिन्छ । त्यसले काम गर्दैन भने नयाँ शक्ति ल्याउनुपर्छ । कांग्रेस, एमाले, देउवा, ओली, प्रचण्ड र उहाँका वरीपरी घुम्ने सुर्धिन्छन् भन्ने मलाई लाग्दैन । नयाँ प्रयोग आवश्यक छ । गोलबन्द आवश्यक छ । नयाँ बनाउने नै हो । कतिपय दलले युवालाई प्राथमिकता दिएनन् भन्ने सुनिन्छ, उनीहरु आफ्ना नेताको छाँयामा परेको बताइन्छ । युवा किन अघि आउन नसकेको जस्तो लाग्छ ? नेता कसरी बन्छौं भन्ने महत्वपूर्ण हो । नेता नै देउवा, ओली र प्रचण्डकै आर्शिवादले हुन्छौं भने मेरो भन्नु केही छैन । नेताले जे भन्छ, त्यही मान्ने होइन, आफ्ना नेताविरुद्ध पनि हस्तक्षेप गर्न जरुरी छ । स्थानीय तहका निर्वाचनका क्रममा स्वतन्त्रले जित निकाले । अहिले पनि स्वतन्त्रको चर्चा सुनिन्छ । के यो राजनीतिक दलको वितृष्णले हो कि, वैकल्पिक व्यवस्था खोजेको हो ? राजनीतिक दलप्रतिको वितृष्ण पनि हो । केही हुँदैन, भएन भन्ने प्रस्टेसन छ । त्यसकारण नयाँ राजनीतिक शक्ति बनाउनुपर्छ भन्ने हो । सबैले आआफ्नै तरिकाले नयाँ बनाउने प्रयत्न गरिरहनुभएको छ । प्रयोग हुन, परीक्षण हुन पाउनुपर्छ । हिडँेको बाटो पुग्ने निश्चत छ तर, नयाँ बाटो पनि हिड्नुछ । सबैले आफ्ना बाटो खोज्नु स्वभाविक नै हो । यो राजनीतिक सक्रमणकाल पनि हो । अब एउटा पुस्तालाई राजनीतिबाट फेजआउट गर्नुपर्छ । ३० वर्ष शासन गरे । लोकतन्त्र ल्याउन सफल भएपनि अरु धेरै कुरामा असफल भए । भौतिक सेवा दिन दलहरु असफल भए । पहिला नराम्राबीच प्रतिष्पर्धा हुन्थ्यो भने अब राम्रा राम्राबीच कलाई छान्ने भन्ने प्रतिष्पर्धा हुन थालेको छ । वैकल्पिक शक्ति राजनीतिक दलकै रुपमा आउन कत्तिको संभव देख्नुहुन्छ, त्यसका तपाईको भूमिका के हुन्छ ? म यो अभियानको एउटा नेता हुँ । पात्र हुँ, सदस्य हुँ । चुनावपछि सबैलाई एकठाउँमा लिएर आउने, गोलबन्द गर्ने मेरो प्रयत्न रहनेछ । संगठित गर्ने मेरो जिम्मेवारी हो । म त्यसमा पहल थाल्छु । बेरोजगार बढ्दो छ, बेरोजगारकै कारण १० वर्षे द्धन्द्ध पनि भयो । शान्तिप्रक्रियामा आएको १६ वर्ष भइसक्दा पनि रोजगारी कसैको प्राथमिकतामा परेन नि, किन होला ? देशको प्रमुख समस्या बेरोजगार हो । भाषणमा फ्रि भिसा फ्रि टिकट आउन थालेको छ । गत वर्ष ६ लाख युवाले देश छोडे । महिनामा ५० हजार र दैनिक १७ सय ले देश छोड्छन् । तर, यो मुद्धा कसैको प्राथमिकतामा पर्दैैन । युवालाई रोक्न राज्यले नीति ल्याउनुपथ्र्यो तर, कसैले पनि ल्याउन सकेनन् । सीपमूलक तालिम दिन सक्नुपथ्र्यो । योजना बनाउनुपथ्र्यो तर, भइरहेको छैन । रोजगारी सिर्जना गर्न वातावरण बनाउनुपर्छ । आइपीओमा लगानी गर्न इच्छुक धेरै छन् । अब युवालाई उद्योग खोल्ने वातावरण बनाइदिनुपर्छ । डुङङ बिजनेसमा हाम्रो देश ९४ औंमा पर्छ । यो देशमा काम गरेर खान सजिलो छैन । गाह्रो छ । कसरी सहज बनाउने त्यसतर्फ ध्यान दिनुपर्छ । कम्पनी खोल्न गाह्रो छ, त्यसलाई सहज बनाउनुपर्छ । प्रक्रियागत सरलीकृत, कानुनमा सहज व्यवस्था गर्नुपर्छ । कर तिर्दा घुस खुुवाउनुपर्ने अवस्था छ । ऋण लिन नै समस्या छ । । इन्डिकेटरमा काम गरेर गरिखाने व्यवस्था मिलाउनुपर्छ । दोस्रोमा रोजगारी व्यवस्थापनमा ध्यान दिनुपर्छ । धेरै क्षेत्रमा बाहिरबाट जनशक्ति ल्याउनुपर्ने वाध्यता छ । यहीँ दक्ष मानिस उत्पादन गर्न सक्छौं । प्राविधिक मान्छे तयार गर्न सक्छौं । कामको सम्मान नहुनु अर्को समस्या छ । तेस्रो, प्राथमिकता चयन गरी अघि बढ्नुपर्छ । पर्यटनबाट राम्रो गर्न सकिन्छ । ब्राडिङ गरौं । जलस्रोतबाट राम्रो गर्न सक्छौं । कृषिको उपेक्षा गरेर देश संमृद्धि हुँदैन । मल, बजार, सिन्डीकेट समस्या छ । सेवा क्षेत्र विस्तार गरी स्वदेशमा पर्याप्त मात्रामा रोजगारी सिर्जना गर्न सकिन्छ । नीतिगत सुधार गरी विदेश पुगेका युवालाई स्वदेशमै फर्काउने योजना ल्याउनुपर्छ । निर्वाचित भएपछि के गर्नुहुन्छ ? यो निर्वाचनमा अघिल्लोचोटी तेस्रो भएको थिएँ । मैले हाम्रो निर्वाचन क्षेत्रको समस्याको बारेमा ठोकेर लभिङ् गर्छु । शिक्षा, स्वास्थ्य रोजगारीमा काम गर्ने तीर्व इच्छा छ । शिक्षा नीति परिवर्तन गर्नैपर्छ । एकहोरोरुपमा पढाउने मात्रै काम भयो । प्यासन र प्रोफेसन एउटै नहुने अवस्था छ । अब तीन चरणमा शिक्षा अघि बढाउनुपर्छ । ८ कक्षा पढ्दैदेखि शैद्धान्तिक, प्राविधिक तथा रोजगारमूलक शिक्षा दिनुपर्छ । शिक्षकलाई सांसदभन्दा बढी तलब दिनुपर्छ । सांसद सरह मानार्थ दिनुपर्छ । देश बनाउन शिक्षामा रुपान्तरण गर्नैपर्छ । अरु देश शिक्षामै लगानी गरेकाले अगाडि बढेका हुन् । राजनीतिक क्षेत्रमा पछिल्लो समयमा आकर्षण देखिन्छ, विभिन्न क्षेत्रका मानिस आइरहेको देखिन्छ, के उनीहरु सफल हुन सक्छन् ? उज्जल थापा दाइले विवेकशील साझाको प्लेटफर्म बनाउनुभयो । धेरै मान्छे आकर्षित भए । प्रेरणा दियो । ८१० वर्षमा धेरै युवा दक्ष भएर आए । बाहिर पढेर पनि आए । नेपाल आएर राजनीतितर्फ लागे । सामाजिक सञ्जालले नेताहरुले नग्याइदियो । यस्ता नेता भन्दा त मै भन्छु भन्ने आक्रोशको भावना आयो । नेताहरुको एक्सपोजरका कारणले पनि युवामा राजनीतिप्रति आकर्षण बढेको हो । तपाईले उज्जल थापाको धेरैपटक नाम लिनुभयो । कुनै समयमा रवीन्द्र मि श्र पनि अग्रपंकीमा हुनुहुन्थ्यो । विवेकशील र साझा जोडिने फुट्ने भयो । किन एकमत हुन सक्नुभएन ? त्यतिबेला रवीन्द्र मि श्र र उज्जल थापाबीच कस्तो पार्टी बनाउने भन्ने विवाद थियो । राजावादी पार्टी बनाउने मि श्रले वकालत गर्नुभयो । विगत हेर्ने पार्टी बनाउने कि भविष्य हेर्ने पार्टी बनाउने भन्ने बहस भयो । भविष्य हेर्ने पार्टी बनाउने हो, युवा हेर्ने पार्टी बनाउने हो । समाधानमुखी पार्टी बनाउने कि, समस्या कोट्याइरहने पार्टी बनाउने भन्ने विवाद रह्यो । युवामैत्री पार्टी बनाउने, नेपाल कस्तो बनाउने भन्नेमा विवाद भयो । त्यो कुरामा मि श्रले पञ्चायत, राणा, राजवादी दृष्टिकोणबाट अघि बढ्नुभयो । अहिलेको व्यवस्थाबाट म पनि खुसी छैन । तर, यसलाई अझै उन्नत बनाउन सकिन्छ । प्रोग्रेसिभ डेमोक्रेसीमा विश्वास गर्छु । पपुलिस्ट र लिडरमा फरक कुरा रहेछ । पपुलिस्टले समस्या बल्झाउने र त्यसमा खेल्ने गर्छ । तर, लिडरले समस्या समाधानतर्फ ध्यान केन्द्रीत गर्नुपर्छ । मि श्र राप्रपामा गइसक्नुभयो । जाने मान्छे गइसकेपछि अब यसमा बहस गर्नु जरुरी पनि देख्दैन । तपाई अनुभवबाट खारिएका कृष्णगोपाल श्रेष्ठसँग चुनावी मैदानमा हुनुहुन्छ, के उहाँलाई जित्न सक्छु भन्ने लाग्छ ? कृष्णगोपाल श्रेष्ठ पहिलोचोटी उठ्दा म २ वर्षको थिएँ । अहिले म ३३ वर्षको भएँ । म नै दोस्रो चोटी यो ठाउँबाट उठिरहेको छु । मेरो प्रतिष्पर्धी उहाँ नै हुनुहुन्छ । मेरो टोलमा अझै पानी आउँदैन तर, पानी नआए पनि पैसा तिनुपर्छ । नआउने धाराको पनि बिल तिर्नुपर्ने मानवताविरुद्धको अपराध हो । नेतामा पानी, बाटोघाटो, स्वास्थ्य पूर्वाधार ल्याउन सक्ने क्षमता नभएको हो । व्यवस्था ल्याउन क्षमता भएपनि अरु क्षेत्रमा असक्षम नै हो । अहिले मतदाताले कसलाई भोट हाल्ने सन्तानलाई सोध्ने गरेको अनुभव सुनाउँछन् । कृष्णगोपाल अंकल आठौं चोटी लड्दै हुनुहुन्छ । ३० वर्षमा गर्न नसकेको कुरा अब के गर्नुहुन्छ ? अन्तिम पटक भनेको सुने । मतदातालाई फ्रेसनेस चाहिएको छ । हाकाहाकी चाहिएको छ । त्यो म गर्न सक्छु । म संसदमा गएर प्रश्न सोध्न सक्छु । शिक्षा नीतिमा वकालत गर्ने मेरो जिम्मेवारी हो । मेरो विज्ञता पनि हो । म पूरानो दलको होइन, युवाको प्रतिनिधित्व गर्छु । स्थानीय मुद्धा बोक्ने मान्छे हुँ । त्यसकारण म जित्छु । संमृद्धि र विकास नै लक्ष्य हो । म इन्जिनियर भएकाले पनि धेरै कुरा विकास नहुनुमा मलाई राम्रोसँग थाहा छ । युवाको प्रतिनिधित्व मसँग छ । कर्मचारीतन्त्र र राजनीतिक दलप्रति तालमेल नमिलेको जस्तो देखिन्छ, जसले गर्दा धेरै कामहरु प्रभावित हुने गरेको पाइन्छ, यसलाई कसरी सुधार्न सकिन्छ ? राजनीतिक दल र कर्मचारीतन्त्र दुवैमा कमजोरी छ । राजनीतिक दल सक्षम र असल हुनैपर्छ । त्यस्तो नहुँदा कर्मचारीले हेप्न खोज्छन् । नेतृत्वले कर्मचारीलाई सही ट्रयाकमा ल्याउन सक्छ । कर्मचारीलाई मूल्यांकन विधिबाट कम सुधार गर्न सकिन्छ । सेवाग्राहीबाट मुल्यांकन हनुपर्छ । फेयर हुनुपर्छ । लेनदेन गर्नुभएन । नियमित तालिम गर्नुपर्छ । र्याकिंङ गर्नुपर्छ ।"
संविधानलाई पूर्ण बनाउन गठबन्धनलाई मौका दिनुस्: प्रकाशमान सिंह,काठमाडौंः नेपाली कांग्रेसका नेता प्रकाशमान सिंहले अहिलको गठबन्धन संविधानको रक्षाका लागि बनेको बताएका छन् । बिहीबार काठमाडौंमा आयोजित अन्तक्रिया कार्यक्रममा नेता सिंहले संविधानको रक्षाका लागि गठबन्धन बनेकाले संविधानलाई पूर्ण बनाउन पनि अब गठबन्धनलाई मौका दिनुपर्ने बताए। उनले पहिलो र दोस्रो संविधानसभाबाट संविधान बनाउन र त्यसपछिको प्रतिनिधिसभा संविधानलाई पूर्ण बनाउन उपयोग गरेकाले अब चौथो पटक मुलुकको विकासका लागि गठबन्धन दलहरूलाई मौका दिनुपर्ने बताए । नेता सिंहले अब जनतालाई साथमा लिएर मुलुकको विकास र समृद्धिको बाटोमा अघि बढ्ने जिकिर गरे ।
"थप ५ जनामा कोरोना पुष्टि, २६ डिस्चार्ज",काठमाडौं : थप ५ जनामा कोरोना भाइरस संक्रमण पुष्टि भएको छ। पछिल्लो २४ घन्टामा देशभरबाट १२५२ नमूना परीक्षण गर्दा ५ जनामा संक्रमण पुष्टि भएको स्वास्थ्य तथा जनसंख्या मन्त्रालयले जनाएको छ। मन्त्रालयका अनुसार पीसीआर विधिबाट ७०७ र एन्टिजेनबाट ५४५ नमूनाको परीक्षण गर्दा पीसीआरबाट ४ र एन्टिजेनबाट १ नमूनाको रिपोर्ट पोजिटिभ आएको हो। मन्त्रालयका अनुसार थप २६ जना कोरोनामुक्त भएका छन्। हाल सक्रिय कोरोना संक्रमितको संख्या ४५३ पुगेको छ।
"झापा३: अंकगणितले लिङ्देन अगाडि, विपक्षीको मत तान्ने सिटौलाको दाउ","झापा: मतदानको मिति आउन अब तीन दिन बाँकी छ । चुनावी प्रचारमा रहेका राजनीतिक दल र उम्मेदवारको प्रचारको आज अन्तिम दिन हो । प्रचारको महत्वपूर्ण दिनलाई सदूपयोग गर्दै उम्मेदवारले सकेसम्म धेरै मतदातालाई आफ्नो पक्षमा पार्ने कोशिस गरिरहेका छन् । निर्वाचन प्रचार तथा उम्मेदवारको तीव्र प्रतिस्पर्धाले झापा३ को चर्चा देशभर छ । यो क्षेत्रमा नेपाली कांग्रेसका नेता कृष्णप्रसाद सिटौला र राष्ट्रिय प्रजातन्त्र पार्टीका अध्यक्ष राजेन्द्र लिङ्देन चुनावी मैदानमा छन् । लिङ्देन र सिटौलाबाहेकका अन्य दलका उम्मेदवार तथा स्वतन्त्र उम्मेदवारको चर्चा धेरै नभएको स्थानीय बताउँछन् । चुनावी अभियानदेखि अन्य गतिविधिमा एक धार लिङ्देन र अर्को धार सिटौला जस्तो देखिएको स्थानीयको भनाइ छ । एमालेसँग चुनावी तालमेल गरी राप्रपाका अध्यक्ष लिङ्गदेन अघि बढिरहेको अवस्थामा सत्तारुढ गठबन्धन (नेकपा माओवादी र एकीकृत समाजवादी)को साथ लिएर कांग्रेस नेता सिटौला चुनावी मैदानमा होमिएका छन् । दुवै शीर्ष नेताको जित्ने दावी छ । एक अर्कोलाई हराउने गरी दुवै नेता खुलेर प्रचारमा जुटेका छन्। सिटौला २०७४ सालको हारको बदला लिने योजनामा छन् भने लिङ्गदेन विजयी यात्रालाई दोहोर्याउने रणनीतिका साथ चुनावी मैदानमा छन् । केन्द्रीय राजनीतिमा अहिलेको उपस्थितिलाई मजबुद बनाउन लिङदेन र सिटौला दुवैलाई जित्नै पर्ने दबाब छ । यो दबाबले चुनावी सभासम्मेलन पनि एकले अर्कोलाई चुनौती दिने गरी सञ्चालन भइरहेका छन् । चलायमान मतलाई कसरी आफ्नो पक्षमा ल्याउने, विपक्षीको मत आफ्नो पक्षमा कसरी तान्ने भन्ने रणनीतिमा दुवै नेताले आफ्ना कार्यकर्तालाई परिचालन गरेका छन् । यस्तो छ चुनावी अंकगणित झापा३ को चुनावी नतिजाको अनुमान अहिले चोकचोकमा भइरहेको छ । सिटौला र लिङदेन दुवैका पक्षमा समान सम्भावना र चुनौतीको बहस हुने गरेको छ । जनताले दुई नेता बारे गरेको टिप्पणीलाई आधारमान्दा पूर्वानुमान त्यति सजिलो छैन । त्यो मतदाताको मनस्थितिमा भर पर्ने कुरा हो । तर, चुनावी पूर्वानुमानलाई गत बैशाख ३० गते सम्पन्न स्थानीय तह निर्वाचनको मत परिणामलाई आधार मान्दा संगठनको सबै मत उही ठाउँमा आए लिङ्देनलाई केही सहज देखिन्छ । झापा ३ मा कचनकवल गाउँपालिका, हल्दिबारी गाउँपालिका र बाह्रदशी गाउँपालिकाका सबै वडा, भद्रपुर नगरपालिकाको १ देखि ८ नम्बर वडा र बिर्तामोड नगरपालिकाको १० नम्बर वडा पर्छन् । यो निर्वाचन क्षेत्रमा २८ वटा वडा छ । निर्वाचन आयोगको अद्यावधिक तथ्यांक अनुसार यो क्षेत्रमा १ लाख ३१ हजार ४३२ मतदाता छन् । स्थानीय तहको मत परिणाम अनुसार राप्रपा र एमाले गठबन्धन अगाडि छ । वडा अध्यक्षमा निर्वाचित भएको मत परिणाम अनुसार २८ वडामध्ये १६ वडामा कांग्रेस विजयी भएको छ, भने माओवादी दुई वडामा निर्वाचित भएको छ । वडा अध्यक्षतर्फ सत्तारुढ गठबन्धन १८ र बाँकी १० मा मात्र एमाले र राप्रपाले वडामा जितेको हो । त्यसैलाई आधार मान्ने हो भने सत्तारुढ गठबन्धन पनि बलियो स्थितिमा देखिन्छ । स्थानीय निर्वाचनमा सत्तारुढ गठबन्धनले भद्रपुर, बाह्रदशी र बिर्तामोडमा चुनावी तालमेल गरेका थिए । हल्दिबारी र कचनकवलका वडाहरिमा भने छुट्टाछुट्टै चुनाव लडेका थिए । २८ वडामा पाएका वडा अध्यक्षहरूको मत जोडा एमाले २१ हजार ८५, काँग्रेस २५ हजार ९४९, राप्रपा २१ हजार १५९ मत र माओवादी केन्द्र ६ हजार ५८५ मत पाएका थिए । एमाले र राप्रपासँग ४२ हजार २४४ मत छ, भने सत्तारुढ गठबन्धन कांग्रेस, माओवादी र एकीकृत समाजवादीसँग ३२ हजार ६३४ मत छ । दुवै मतको तुलना गर्दा एमाले र राप्रपा गठबन्धनबाट उम्मेदवार बनेका लिङ्देन ९ हजार ६१० मतले अगाडि छन् । २०७४ सालको निर्वाचन भन्दा यस पल्ट सिटौलाले यस क्षेत्रमा धेरै सुधार गरेकोले स्थानीय तहमा राम्रो नतिजा ल्याउन सफल भएको र त्यसको प्रभाव पर्ने सक्ने राजनीतिक विश्लेषकहरू बताउँछन् । स्थानीय तहभन्दा आम निर्वाचनमा मत अर्को पार्टीका उम्मेदवारलाई जानु (मत ट्रान्सफर) हुन सक्ने अनुमान गरिएको छ । अहिले सिटौलाले एमालेको मत आफ्नो पक्षमा तान्ने रणनीति बनाएर काम गरिरहेका छन् । यता लिङदेन असन्तुष्ट बनेका एमाले कार्यकर्तालाई फकाउँदै आफ्नो विपक्षमा रहेकाको मत तान्ने रणनीतिसहितको चुनावी प्रचार गरिरहेका छन् । २०७४ सालको निर्वाचनभन्दा २०७९ निर्वाचनमा धेरै सुधार आएकोमा सिटौला उत्साहित छन् । उनले भने, आफ्नो पक्षमा मतदान गर्ने मतदाता बढेको छ, त्यसैले मेरो जित निश्चित जस्तै छ। लिङ्देन पनि आफ्नो जित निश्चित रहेको दावी गर्छन्। उनले भने, 'अंकगणितको आधारमा यस पटक पनि मेरो जित निश्चित जस्तै छ । कति मतान्तर बढाउन सक्छु भनेर लागेको छु ।' दुवैले असन्तुष्टलाई फकाउँदै नेकपा (एमाले)ले झापा जिल्लामा राप्रपासँग चुनावी तालमेल गरेसँगै एमालेभित्र असन्तुष्ट बढेको छ । विशेष गरी झापा ३ मा त्यसको प्रभाव बढी छ । स्थानीय तह निर्वाचनमा तालमेल गर्ने एमाले र राप्रपा आम निर्वाचनमा तालमेल गरेपछि यस क्षेत्रमा एमालेभित्रै विद्रोह भएको थियो । विद्रोह गर्दै एमालेका जिल्ला सदस्य हल्दिबारी निवासी डम्बर गिरीले स्वतन्त्र उम्मेदवारी दिए । एमालेबाट हल्दिबारी गाउँपालिकाको अध्यक्षमा उठेका गिरी राप्रपासँग पराजित भएका थिए । गाउँपालिकाका उपाध्यक्ष रहेका बेला गिरी राप्रपा जनप्रतिनिधिसँग मनमुटाबका बीच आफ्नो ५ बर्षीय कार्यकालमा पूरा गर्दै दुरी बढाएका थिए । त्यही कारणले राप्रपाका अध्यक्ष लिङ्देनलाई कुनै पनि हालतमा सघाउन नसकिने भन्दै उनी स्वतन्त्र उम्मेदवार बने । हाल उनलाई एमाले कारबाही गर्दै निलम्बन गरिसकेको छ । तर, उनीसँग रहेको एमाले पक्षको मत कहाँ खस्ने भन्ने अहिले व्यापक चर्चा छ । मंगलबार मात्र यस क्षेत्रका २०३ एमाले कार्यकर्ताले विज्ञप्ति निकाल्दै सामूहिक राजीनामा दिएका छन् । विज्ञप्तिमा भनिएको छ, राप्रपामा कुनै पनि हालतमा साथ दिन नसक्ने भन्दै हामीले पार्टी परित्याग गर्न बाध्य भयौँ। एमालेको मत घट्दा लिङ्देनलाई आफ्नो पक्षमा परिणाम निकाल्न जोखिम छ । तर, एमालेबाट यस क्षेत्रमा प्रदेशसभा सदस्यमा वसन्तकुमार बानियाँ र छविलाल चुँडाल उम्मेदवार छन् । एमाले दुवै उम्मेदवारलाई जित्न पनि राप्रपाको मत आवश्यक पर्छ । उता बाह्रदसी गाउँपालिकामा सत्तारुढ गठबन्धनप्रति असन्तुष्ट जनाउँदै माओवादी केन्द्रका प्रदेश सदस्यसहित १३४ जनाले सामूहिक राजीनामा दिएका छन् । माओवादीले पार्टी छाडेपछि कांग्रेस उम्मेदवार सिटौलालाई पनि चुनौती छ । सिटौला एमाले नेता तथा कार्यकर्तालाई रिझाउने कसरतमा जुटेका छन् । बुधबार मात्रै सिटौलाले एमालेका केन्द्रीय सदस्य तथा मेडिकल व्यवसायी दुर्गाप्रसाद प्रसाईंलाई भेटेका थिए । पछिल्लो समय प्रसाईंको झापा ३ मा बढी प्रभाव मानिन्छ । त्यसैले अब झापा३ को निर्वाचन परिणाम एमाले र माओवादी केन्द्रको असन्तुष्ट पक्षले गर्ने मतदानले फरक पार्न सक्ने देखिन्छ ।"
निर्वाचनको सबै तयारी पूरा : निर्वाचन आयोग,काठमाडौं : निर्वाचन आयोगले निर्वाचनको सबै तयारी पूरा भएको जनाएको छ। आयोगले बिहीबार गरेको पत्रकार सम्मेलनमा प्रमुख आयुक्त दिनेश कुमार थपलियाले निर्वाचनको सबै तयारी पूरा भएको बताएका हुन्। एकै चरणमा हुने प्रतिनिधिसभा तथा प्रदेशसभा सदस्य निर्वाचनका लागि १ करोड ७९ लाख ८८ हजार ५७० मतदाताले १० हजार ८ सय ९२ मतदान स्थलबाट मतदान गर्ने बताए। देशभर २२ हजार २२७ मतदान केन्द्र तोकिएका छन्। आयोगले अस्थायी मतदाता नामावली समेत तयार पारेको उनले बताए। करिव ४ लाख ५० हजार अस्थायी मतदाताले प्रतिनिधिसभाको समानुपातिकतर्फ मतदान गर्ने बताए। प्रतिनिधिसभा प्रत्यक्षतर्फ २ हजार ५ सय १२ जना चुनावी मैदानमा भिड्दैछन्। आज बिहीबार राती १२ बजेदेखि निर्वाचनको प्रचारप्रसार गर्न पाइने छैन।
अनलाइनबाटै यसरी मेटाउनुस् अन्तरिक्ष जिज्ञासा,नयाँ दिल्ली : अब अन्तरिक्ष सम्बन्धी जिज्ञासा अनलाइनबाटै मेटाउन सकिने भएको छ। यसका लागि भारतीय अन्तरिक्ष अनुसन्धान संगठनले 'अन्तरिक्ष जिज्ञासा' सम्बन्धी वेब पोर्टल सार्वजनिक गरेको छ। यसमा सहभागी हुन आफ्नो व्यक्तिगत विवरणसहित  मा आवेदन दिन सकिने छ। अन्तरिक्षसम्बन्धी जानकारी लिन चाहानेका लागि अनलाइन कोर्स गर्ने मौका मिल्ने छ। यसमा सातवटा अनलाइन कोर्स राखिएको छ। जसमा ४२ वटा भिडियो र ११३ ज्ञानमूलक सामग्री छन्। यसका लागि हालसम्म ५३५ ले आवेदन दिएका छन्।
एमाले उम्मेदवारलाई मत माग्ने मतदान अधिकृत जिम्मेवारीमुक्त,"बेनी : म्याग्दीका एक जना मतदान अधिकृतलाई मुख्य निर्वाचन अधिकृतको कार्यालयले बिहीबार जिम्मेवारीमुक्त गरेको छ। धवलागिरी गाउँपालिका५ मलम्पारको महेन्द्र आधारभूत विद्यालयका मतदान अधिकृत नवीन कार्कीलाई जिम्मेवारीबाट हटाइएको मुख्य निर्वाचन अधिकृतको कार्यालयले जनाएको छ। कार्कीले बिहीबार बिहान प्रतिनिधिसभा सदस्यमा नेकपा एमालेका उमेदवार हरिकृष्ण श्रेष्ठलाई मतदान गरेर जिताउन अपिल गरिएको डिजिटल पोष्टर आफ्नो फेसबुक पेजमा सेयर गरेका थिए। कार्कीको फेसबुकको स्क्रिनसर्ट सहित नेकपा माओवादी केन्द्रका प्रतिनिधिले मुख्य निर्वाचन अधिकृतको कार्यालय अन्तर्गतको जिल्ला आचारसंहिता अनुगमन समितिलाई उजुरी दिएका थिए। उजुरीका आधारमा कार्कीलाई कार्यालयले लिखित स्पष्टीकरण मागेको थियो। कार्कीले मानवीय भुलका कारण सेयर, लाइक गरेको र तत्काल हटाएको स्विकार गरेका थिए। आचारसंहिता अनुगमन समितिको बैठकबाट कार्कीलाई मतदान अधिकृतबाट जिम्मेवारीमुक्त गर्ने निर्णय भएको मुख्य निर्वाचन अधिकृत कृष्णप्रसाद नेपालले बताए। कार्कीलाई हटाएपछि सोही केन्द्रका सहायक मतदान अधिकृत बिष्णुप्रसाद पौडेललाई मतदान अधिकृतको जिम्मेवारी दिइएको छ। मालिका गाउँपालिका४ को ओखरबोट माविका प्रअ रहेका कार्कीले निर्वाचन र मतदान अधिकृतको आचारसंहिता विपरीतको कार्य गरेपछि जिम्मेवारीबाट हटाइएका हुन्।"
चार महिनामा बजेट खर्च साढे १९ प्रतिशत,"काठमाडौं : चालु आर्थिक वर्षको पहिलो चार महिनामा सरकारी बजेट खर्च साढे १९ प्रतिशत मात्रै भएको छ। महालेखा नियन्त्रक कार्यालयको तथ्याङ्कअनुसार कात्तिक मसान्तसम्म तीन खर्ब ५० अर्ब ९८ करोड ७३ लाख खर्च भएको हो। जुन वार्षिक विनियोजित बजेटको १९ दशमलव ५७ प्रतिशत बराबर हो। यस अवधिमा चालुतर्फ २३ दशमलव ७८ प्रतिशत बजेट खर्च भएको छ। चालु आवका लागि चालु शीर्षकमा ११ खर्ब ८३ अर्ब २३ करोड ५१ लाख बजेट बिनियोजन भएकोमा कात्तिक मसान्तसम्ममा दुई खर्ब ८१ अर्ब ३८ करोड ६१ लाख खर्च भएको हो। त्यस्तै, पुँजीगततर्फ तीन खर्ब ८० अर्ब ३८ करोड ४५ लाख बजेट बिनियोजन भएकोमा हालसम्म छ दशमलव ९१ प्रतिशत अर्थात् रु २६ अर्ब २९ करोड ६१ लाख बराबर खर्च भएको छ। वित्तीय व्यवस्थापन शीर्षकमा दुई खर्ब ३० अर्ब २१ करोड ७७ लाख बराबरको वार्षिक बजेट रहेकोमा अहिलेसम्म १८ दशमलव ८१ प्रतिशत अर्थात् ४३ अर्ब ३० करोड ५१ लाख खर्च भएको छ। यही अवधिसम्म सरकारको राजस्व सङ्कलन १९ दशमलव ११ प्रतिशत रहेको महालेखा नियन्त्रक कार्यालयले जनाएको छ। चालु आर्थिक वर्षका लागि कूल १४ खर्ब तीन अर्ब १४ करोड ७० लाख बराबर राजस्व उठाउने सरकारको लक्ष्य रहेकोमा कात्तिक मसान्तसम्ममा दुई खर्ब ६८ अर्ब सात करोड १७ लाख बराबर असूली भएको छ। जसमध्ये कर राजस्वतर्फ १८ दशमलव ९७ प्रतिशत अर्थात् दुई खर्ब ४५ अर्ब ७८ करोड ६८ लाख र गैरकर राजस्वतर्फ २० दशमलव ६८ प्रतिशत अर्थात् २२ अर्ब २८ करोड ४९ लाख उठेको छ। पहिलो चार महिनामा सरकारले तीन अर्ब ४१ करोड ५९ लाख वैदेशिक अनुदान लिएको छ। जुन वार्षिक लक्ष्यको छ दशमलव १६ प्रतिशत बराबर हो। चालु आवका लागि सरकारले ५५ अर्ब ४५ करोड ८३ लाख वैदेशिक अनुदान लिने लक्ष्य राखेको छ।"
सत्ता गठबन्धनका उम्मेदवारलाई विजयी गराउन आह्वान,"काठमाडौंः सत्ता गठबन्धनले संविधानको रक्षा, स्थिरता र समृद्धिका लागि सत्ता गठबन्धनका उम्मेदवारलाई मतदान गर्न संयुक्त अपील जारी गरेको छ । कांग्रेस सभापति शेरबहादुर देउवा, माओवादी केन्द्रका अध्यक्ष पुष्पकमल दाहाल 'प्रचण्ड', नेकपा एकीकृत समाजवादीका अध्यक्ष माधवकुमार नेपाल र राष्ट्रिय जनमोर्चा अध्यक्ष चित्रबहादुर केसीले सत्ता गठबन्धनलाई विजयी बनाउन अपील जारी गरेका हुन् । यो निर्वाचनको परिणामले विघटनकारी र प्रतिगमनका पक्षधरहरुको गठबन्धनलाई उदाङ्गो पार्दै परास्त गर्नु परेको अपीलमा भनिएको छ । संविधानको भावना अनुरुप लोकतान्त्रिक गणतन्त्रको संस्थागत विकासका पक्षधर लोकतान्त्रिक वाम गठबन्धनलाई विजयी गराउन गठबन्धनले अपील गरेको छ । पाँच वर्षमा हुने यो आम निर्वाचनलाई राष्ट्रिय महोत्सवका रुपमा लिएर मतदानमा सहभागी भई लोकतान्त्रिक वामगठबन्धनका उम्मेदवारलाई अत्याधिक बहुमतले विजयी गराउन आह्वान गरेको छ । अपीलमा भनिएको छ, संविधान, कानुन, विधि र प्रक्रिया उल्लंघन गरी दुई दुई पटक गरेको प्रतिनिधिसभा विघटन र कोरोना महामारीमा परेका नागरिकलाई खोप दिलाउनुको सट्टा भ्रष्टाचारमा निर्लिप्त हुँदै अनेकन स्वेच्छाचारी र प्रतिगामी कदम चालेपछि तत्कालीन सरकारविरुद्ध २०७८ असारमा यो गठबन्धन बनाउनु परेको विदितै छ । गठबन्धनको स्पष्ट बहुमतबाट नै भोलिको सरकार गठन हुने र यसले संविधानको भावना अनुरुप राजनीतिक स्थायित्व दिने हो ।'"
'देशलाई आत्मनिर्भर बनाउन उम्मेदवारी',"देशलाई आत्मनिर्भ बनाउनबारे कुनै पनि दलले ठोस एजेण्डा र काम नगरेकाले आफू स्वतन्त्र रुपमा उम्मेदवार बनेको बताउँछनश्री गुरुङ्ग । काठमाडौं निर्वाचन क्षेत्र नम्बर ५ मा उम्मेदवार बनेका गुरुङ्गसँग चुनावी एजेण्डाबारे अन्नपूर्ण पोष्टका सुनिता कार्कीले गरेको कुराकानी : तपाईको उम्मेदवारी किन? देशलाई आत्मनिर्भर बनाउन मेरो उम्मेदवारी हो । संसदमा राजनीति बाहेक देशलाई आत्मनिर्भर बनाउने कुरा कसैले गरेनन् । देशलाई आत्मनिर्भर बनाउने नीति बनाउनका लागि मेरो उम्मेदवारी हो । देश बनाउने तपाईका के कस्ता नीति तथा योजना छन त ? देशलाई आत्मर्निभर बनाउने मुख्य नीति नै पर्यटनको विकास भन्ने मेरो धारणा हो । पर्यटनले विदेशी मुद्रा पनि भित्र्याउँछ र रोजगारी पनि सृजना गर्छ । तर त्यसका लागि २०३५ सालमा बनेको पर्यटन ऐनलाई संशोधन गर्नुपर्छ । यो ऐनले अहिलेको अवस्थामा केहि पनि सम्बोधन गर्न सकेको छैन । नयाँ पर्यटन बनाउनका लागि संसदहरुले कहिल्यै पनि संसदमा छलफल गरेनन् । अब ४४ वर्ष अघि बनेको ऐनलाई संशोधन गर्न नीति तथा योजना मेरो छ। पर्यटनलाई नै किन आत्मनिर्भरको आधार देख्नुभएको हो? अहिले हाम्रो देशको अर्थतन्त्र डुबिसक्यो । अब हामी कति रेमिट्यान्सको भरमा र हाम्रा युवा जनशक्तिलाई विदेशमा बेचेर देश चलाउने भन्ने हो । पर्यटन भनेको विदेशी मुद्रा आर्जनको मुख्य स्रोत हाम्रो देशको सन्दर्भमा । सन् २०१९ मा १२ लाख पर्यटक भित्रिदा १५ लाख जनाले प्रत्यक्षअप्रत्यक्ष रोजगारी पाएका थिए भने करिब २ खर्ब भन्दा बढि आर्जन भएको थियो । पर्यटनले कृषकदेखि, कलाकारदेखि, होटलरेष्टुरेन्ट सबैलाई रोजगारी दिने हुन्छ । पर्यटनले पर्यटकसँगै डलर ल्याउँछ भने डलरसँगै योजना तथा लगानी पनि लिएर आउँछ । संसारमा धेरै देश पर्यटनबाट सम्वृद्ध भएका उदाहरण छन् । त्यसकारण हाम्रो देशमा पनि पर्यटनको अथाह सम्भावना छ । तर, विगत ५ वर्षमा संसदमा ८० विधेयक प्रस्ताव भए त्यसमा एउटा विधेयक पनि पर्यटनको बारेमा छैन । यसमा कुनै संसदलाई चासो देखिन । पर्यटन विश्वासका साथ यति धेरै लगानी भइरहेको छ । घरदैलो कार्यक्रममा कस्तो प्रतिक्रिया पाउनुभयो? जनताहरुको प्रतिक्रिया सकारात्मक नै पाइरहेको छु । आफैले नै मेरा लागि भोट मागिरहनुभएको छ । काठमाडौं ५ मा स्थानीयले आयोजना गरेका कार्यक्रममा मेरो जतिको सहभागिता सायद अरुको भएको होला । सामाजिक संजालमा पनि सकारात्मक प्रतिक्रया पाएको छु । अहिलेको अवस्थामा उत्साहित नै छु ।"
मानवअधिकार तथा शान्ति समाजको सभापतिमा रेग्मी,"स्याङ्जा : मानवअधिकार तथा शान्ति समाज स्याङ्जाको १८ औं साधारणसभाले हरिप्रसाद रेग्मीको सभापतित्वमा ११ सदस्यीय जिल्ला कार्य समिति चयन गरेको छ। समितिको उपसभापतिमा भवानी अधिकारी, सचिवमा गंगादेवी पोखरोल, सहसचिवमा हरिप्रसाद अर्याल, कोषाध्यक्षमा शान्ति ढकाल अर्याल र सदस्यहरुका संगीता नेपाली, रामप्रसाद लम्साल, दुर्गा कार्की, रविन केसी, सुजन पोखरेल र विपिन्द्रमान श्रेष्ठ निर्विरोध निर्वाचित भएका हुन्। साधारणसभाको उदघाटन गर्दै जेष्ठ नागरिक, सामाजिक अभियन्ता, पूर्व जिल्ला विकास समितिको उपसभापति भोलानाथ लम्सालले मानवअधिकारकर्मीले सबैका हक, हित र अधिकारको पक्षमा निष्पक्षभई सेवाभावरहि काम गर्नुपर्ने बताए। पछिल्लो समय विभिन्न उद्देश्य पुरा गर्नका निम्ति स्थापित मानवअधिकारवादी संस्थाहरु सृजना गरिएका र साचो अधिकारकर्मी को हुन त्यसका पहिचानगरी अघि बढ्न सुझाव दिए। मानवअधिकार तथा शान्ति समाजका केन्द्रीय उपसभापति कृष्णबहादुर रावलले राज्यका ३ प्रमुख अंगबीचको शक्ति सन्तुलन नभएका कारण मुलुकले गति लिन नसकेको बताउनुभयो । जवसम्म लोकतन्त्र बलियो हुदैन तवसम्म मानवअधिकारकर्मीले शुसासन कायम, आर्थिक, पारदर्शिता, हिंसा नगर्न र दुब्र्यसनका विरुद्धका पक्षमा आवाज उठाइरहुन पनेमा जोड दिए। कार्यक्रममा पूर्व केन्द्रीय सदस्य एवं पूर्वजिल्ला सभापति भरतप्रसाद लम्साल, कास्की शाखा सभापति तिर्थराज न्यौपाने, पूर्वसभापति प्रकाश डोटेल, मुक्तिनाथ विकास बैंक क्षेत्रीय कार्यालय प्रमुख नविन काफले, आमा मिलन केन्द्रका अध्यक्ष सुनिता पौडेल लगायतले मानवअधिकारकर्मी पहरेदारका रुपमा रहनुपर्ने बताए। सभामा सचिव भवानी अधिकारीले सांगठनिक प्रतिवेदन, कोषाध्यक्ष शान्ति ढकालले आर्थिक प्रतिवेदन र उपसभापति भवानीशंकर पोखरेलले सभापतिको प्रतिवेदन प्रस्तुत गरेका थिए। स्याङ्जामा समाजका ३१ जना आजिवन सदस्य सहित ७ जना साधारण सदस्य छन्। तस्बिर : भवानी अधिकारी"
केपी ओलीको नेतृत्वमा सरकार बन्ने कुनै सम्भावना छैन : माधव नेपाल,"काठमाडौं : नेकपा एकीकृत समाजवादीका अध्यक्ष माधवकुमार नेपालले चुनावपछि केपी ओली नेतृत्वमा सरकार बन्ने कुनै सम्भावना नरहेको बताएका छन्। कोटेश्वरमा आयोजित चुनावी सभामा नेपालले सो कुरा बताएका हुन्। उनले एमाले अध्यक्ष केपी शर्मा ओलीलाई जनताले कारबाही गर्नुपर्ने बताएका छन्। ओलीले चुनावबाट बहुमत ल्याएपनि मतको उपयोग नगरेको बताएका हुन्। नेपालले भने, २०७४ सालको निर्वाचनमा एमाले र माओवादी केन्द्रका कारण दुई तिहाइ आएको थियो। नत्र त्यति धेरै मत आउने थिएन। केपी ओलीले झण्डै दुई तिहाइ बहुमतको दुरुपयोग गरे। जनमतलाई अवहेलना गरेका कारण जनताले केपी ओलीलाई सजाय दिनै पर्छ। नेपालले ओलीप्रति लक्षित गर्दै गफाडीलाई मत दिए देश डुब्ने बताए। नेपालले भने, केपी ओलीको गठबन्धन प्रतिगामी छ। राजावादीसँग गरेको गठबन्धनलाई जनताले कारबाही गर्नैपर्छ। नेपालले भने, अहिलेको सरकारलाई सर्वोच्च अदालतको आदेशबाट बनेको भनेर प्रचार गरिएको छ। राष्ट्रपतिले संसदको अपमान गरेकै कारण सर्वोच्चमा पुग्नु परेको हो। स्वयम् राष्ट्रपतिबाट संसद र सांसदको अपमान गर्ने काम भएको छ। ओलीको चुनावी अभियानमा व्यक्ति पूजाबाहेक अरू केही नभएको नेपालको भनाइ छ। ओलीले भ्रष्टाचारीलाई संरक्षण गर्ने गरेको बताए। काठमाडौं२ मा गठबन्धनले सानदार जित हुने बताए। नेपालले भने, सूर्यमा ग्रहण लागिसकेको छ। त्यसैले यो निर्वाचन क्षेत्रमा जनतासँग घुलमिल गर्ने ओनसरी घर्तीलाई मत दिनुस्।"
"गठबन्धनका उम्मेदवारप्रति जनतामा असन्तुष्टि छ, १५ सयदेखि २५ सयको मतान्तरले विजयी हुन्छु : रमेश बस्नेत","निवर्तमान मन्थली नगरपालिकामा मेयर रमेशकुमार बस्नेत रामेछापको प्रदेश सभा अन्तर्गत निर्वाचन क्षेत्र नम्बर १ का उम्मेदवार बनेका छन्। एकीकृत समाजवादी रामेछापको जिल्ला अध्यक्षसमेत रहेका बस्नेत गठबन्धनले रामेछापमा पार्टीलाई अन्याय गरेकाले आफूले प्रदेश सभा सदस्यमा उम्मेदवारी दिनुपरेको बताउँछन्। जनताको चाहनाकै कारण निर्वाचनमा होमिएको बताएका उनले आफ्नो मूल प्रतिस्पर्धा गठबन्धनका उम्मेदवारसँग भएको बताएका छन्। निर्वाचनसँग सम्बन्धित रहेर अन्नपूर्ण पोस्ट्का प्रज्वल पौडेलले निर्वाचन क्षेत्र नम्बर १ का उम्मेदवार बस्नेतसँग गरेको कुराकानी : देशभर सत्तारुढ दलले गठबन्धन गरेको छ तर रामेछापको प्रदेश सभामा एकीकृत समाजवादीको छुट्टै उम्मेदवार किन ? रामेछापमा संघमा १ र प्रदेश सभामा २ वटा निर्वाचन क्षेत्र रहेको छ। रामेछापमा हामीले सुरुदेखि विश्लेषण गरेर क्षेत्र नम्बर १ मा एकीकृत समाजवादी, २ नम्बर निर्वाचन क्षेत्रमा माओवादी केन्द्र र संघमा कांग्रेसलाई दिनुपर्छ भनेका थियौं। तर समाजवादीलाई अवमूल्यन गरेर उहाँहरुले कांग्रेस र माओवादी मात्र मिलेर गठबन्धन गर्नुभयो। गठबन्धनको अन्यायपूर्ण फैसलाको विरुद्ध न्यायका लागि जनताका बीचमा जानका हामीले मैत्रीपूर्ण प्रतिस्पर्धाका लागि आफ्नो उम्मेदवारी दिएका हौं। यो गठबन्धनलाई चुनौती दिनका लागि हामीले उम्मेदवारी दिएका छौं, त्यसलाई जनताले सकरात्मक रुपमा लिएका छन्। मन्थली नगरपालिकाको मेयरमा निर्वाचित भएर पाँच वर्ष काम गर्नुभयो, तर क्षेत्र नम्बर २ मा वडा धेरै छन्, १ नम्बर नै किन रोज्नुभयो ? मेरो जन्मथलो निर्वाचन क्षेत्र १ मा नै पर्छ। मैले राजनीतिक रुपमा काम गर्दा नयाँ क्षेत्रमा पनि काम गर्नुपर्छ। र नयाँ ढंगले जानुपर्छ। मन्थली नगरपालिका ३ वडा एक नम्बर र धेरै मन्थली नगरपालिकामा पर्छन्। मन्थली नगरपालिका मैले गरेका कार्यसम्पादनले मलाई इतिहासमा एउटा चिनाउने मौका दिएको छ र मैले प्रदेशमा गएर पनि महत्वपूर्ण भूमिका निर्वाह गर्न सक्छु र गर्छु, मेरो जन्म क्षेत्र भएकाले पनि मैले १ नम्बर क्षेत्र रोजेको हो। जनताका घरघरमा पुग्दा क्षेत्र नम्बर एक मुख्य समस्या के पाउनुभयो ? नेता कार्यकर्ताहरु चुनावका बेला मात्र आउँछन् अरु बेला मुख देखाउँदैनन् भनिरहेका छन्। विगतमा जनप्रतिनिधि निर्वाचित भएपछि पुन: आफ्नो क्षेत्रमा नजाँदा यस्तो प्रश्न उठाएका हुन्। विकास भएको छैन। भौतिक पूर्वाधार,सड शिक्षा सुधार, स्वास्थ्य सुविधा, कृषि, आयआर्जन, पर्यटन क्षेत्रहरुका काम गर्नुपर्ने भएपनि नगरेको जनताले गुनासो गर्नुभयो। उहाँहरुलाई हामीले पहिलेका जनप्रतिनिधिभन्दा हामी भिन्न हौं हाम्रो शैली भिन्न छ, हामी भिन्न छौं भनेर यहाँका समस्या समाधानमा प्रतिबद्धता जनाएका छौं। यस अर्थमा हामीले जनतामाझ घर दैलो गर्यो, हामीले अरुको झैं कोणसभा, आमसभाहरुमा जोड दिएनौं। जनताको घरमा प्रत्यक्ष सम्बन्ध, जनताको मर्म बुझ्ने कोसिस गर्यौं, हाम्रा कुरा उहाँहरुलाई सुनायौं। राजनीतिक कार्यकर्ताले पनि मान्छे योग्य हो। योग्य हुँदाहुँदै पनि यो गठबन्धनमा सामेल गर्न सकिएन, त्यसले उहाँहरु दुखि भएको पाएँ, त्यसलाई सान्त्वना दिँदै मैले उहाँहरुलाई कसरी हुन्छ निर्वाचनमा असल जनप्रतिनिधि छान्नुस् भनेर भनेको छु त्यसमा सकरात्मक प्रतिक्रिया छ। विपक्षीको एजेण्डा र तपाईंहरुको एजेण्डामा के फरक छ ? हामीले संघीय लोकतान्त्रिक गणतन्त्र नेपाल र संविधानलाई जोगाउनुपर्छ, विकासमा जनतालाई सहभागिता गराउनुपर्छ। भ्रष्टाचार र कमिशनतन्त्र, कुसंस्कार, व्यक्तिवादको विरुद्धमा छौं। सामाजिक, आर्थिक, सांस्कृतिक रुपान्तरण नगरेसम्म जुनसुकै राजनीतिक परिवर्तन भएपनि त्यसले उपलब्धि हासिल गर्न सक्दैन। त्यसलाई परिवर्तन गर्नका निम्ति सामाजिक, आर्थिक, सांस्कृतिक रुपान्तरण गर्नुपर्छ भन्ने एजेण्डा लिएर अगाडि बढेका छौं। जनताले मैले गरेका क्रियाकलाप, कार्यसम्पादन र मैले जनताप्रति देखाएको बफादारिता नै त्यो नै सबै जनताले चिनेको, बुझेकाले जनमत आकर्षित भइरहेको छ। हामी पार्टीको नीति, दृष्टिकोण र विचार लिएर जनतामा गएका छौँ। हामीले पूरा गर्न नसक्ने आश्वासन जनतालाई दिएका छैनौँ। संसद कानुन बनाउने थलो भएकाले कस्ता कानुन बनाउने, नीति निर्माण तहबाट जनताको समस्या कसरी समाधान गर्ने भन्ने नै मुख्य विषय हो। निर्वाचनमा तपाईंको मुख्य प्रतिस्पर्धी एमाले की माओवादी केन्द्र ? मेरो मुख्य प्रतिस्पर्धा तारानारायण श्रेष्ठसँग नै हुन्छ। नेकपा एमालेसँग हाम्रो मुख्य प्रतिस्पर्धा होइन। कति मतान्तरले विजयी हुनुहुन्छ ? हामी एकदम कम्पिटिसनमा जान्छौं, हामी मतान्तर १५ सयदेखि २५ सयको बीचमा विजयी हुन्छौं। हाम्रो क्षेत्रमा त्रिपक्षिय प्रतिस्पर्धा हुन्छ। त्यहिँ रणनीति अनुसार हामी लागेका छौं। स्थानीय निर्वाचनको मत अनुसार एकीकृत समाजवादीको मत कम थियो तर विजयी हुने दाबी गर्नुहुन्छ, विजयी हुने आधार के हो ? स्थानीय निर्वाचनमा कांग्रेसका साथीहरुले घात गरेर समस्या भएको हो। स्थानीय निर्वाचनमा गठबन्धन हुन्छ भनेर तयारी गरेका थियौं तर गठबन्धन हुन सकेन। तर पनि हामी विजयी नहुने स्थितिमा हाम्रा कैयौं मतदाताका भोटहरु कांग्रेसलाई हालेका थियौं, माओवादी र एकीकृत समाजवादी कतिपय ठाउँमा जोडिएका थियौं त्यहाँ हाम्रो संयुक्त मत परेको छ। हामीले स्थानीय निर्वाचनमा पनि अहिलेपनि घरदैलोमा पुगेको जनताको समस्या बुझेका छौं। पहिलो कुरा, जनातामाझ रमेश बस्नेत नयाँ नाम होइन। राजनीतिमा क्रियाशित व्यक्ति हुँ। म रामेछाप जिविसको उपसभापति बनेर पनि काम गरिसकेको छु, मन्थली नगरपालिकामा मेयर भएर पनि काम गरेको छु, त्यो हिसाबले जनताले मैले गरेका क्रियाकलाप, कार्यसम्पादन र मैले जनताप्रति देखाएको बफादारिता नै त्यो नै सबै जनताले चिनेको, बुझेकाले जनमत आकर्षित भइरहेको छ। दोस्रो, मैले आफ्नो राजनीतिक जीवनकालमा उच्च राजनीतिक संस्कार प्रयोग गरेर मैले राजनीतिक सहमति, समन्वय र सहकार्य गरेकाले मैले जित्ने आधार बनेको छ। तेस्रो, गठबन्धनको नाममा कांग्रेस र माओवादीको जुन गठबन्धन छ। गठबन्धनका नाममा रहेका उम्मेदवारप्रतिको असन्तुष्टि अर्को आधार बनेको छ। यसले गर्दा हामीलाई विजयीको नजिक बनाएको छ। जनतालाई तुलनात्मक रुपमा उम्मेदवार हेर्नुहोस्, उम्मेदवार हेरेर जनताले जनप्रतिनिधि फैसला गर्नुहोस्, हामीले कसैलाई आलोचना गरेका छैनौं। मैले चार वटै गाउँपालिका र मन्थली नगरपालिकाका ३ वटै वडाका मतदातालाई धेरै कुरा मैले भन्नुभन्दा पनि मैले अहिलेसम्म गरेको क्रियाकलापका आधार मानेर मत दिनुस्, जित सुनिश्चित छ भनेर लागेका छौं। र अन्त्यमा, हामी प्रदेशमा ११ जना उम्मेदवार छौं, ११ जनालाई भोलीको राजनीतिलाई कसरी स्थापित गर्न सकिन्छ ? कसरी राजनीतिक राजनीतिक संस्कारको विकास गर्न सकिन्छ ? कसरी जनता र राजनीतिको बीचको नङ र मासु जस्तो सम्बन्ध बनाउन सकिन्छ ? त्यस्तो पात्र खोजेर आफ्नो अमूल्य मत व्यक्त गरिदिन अनुरोध गर्दछु।"
पर्यटनमन्त्री श्रेष्ठले मरणोपरान्त अङ्गदान गर्ने,"काठमाडौं : संस्कृति, पर्यटन तथा नागरिक उड्डयनमन्त्री जीवनराम श्रेष्ठले आफ्ना शरीरका विभिन्न अङ्ग मृत्युपश्चात् जुनसुकै बिरामीलाई प्रत्यारोपण गर्ने गरी दानको घोषणा गरेका छन्। मन्त्री श्रेष्ठले मृत्युपश्चात् मिर्गौला, मुटु, फोक्सो, कलेजो, प्याङ्क्रियाज, सानो आन्द्रा दान दिने मन्जुरी नामामा हस्ताक्षर गरेका हुन्। मन्जुरी नामामा भनिएको छ, 'मेरो मृत्युपश्चात् मेरो शरीरबाट मिर्गौला, मुटु, फोक्सो, कलेजो, प्याङ्क्रियाज, सानो आन्द्रा झिकी मिर्गौला, मुटु, फोक्सो, कलेजो, प्याङ्क्रियाज, सानो आन्द्रा आवश्यक भएको जुनसुकै बिरामी व्यक्तिको शरीरमा प्रत्यारोपण गर्न मेरो मन्जुरी भएकाले मानव शरीरको अङ्ग प्रत्यारोपण नियमित तथा निषेध ऐन २०५५ को दफा १६ को उपदफा (१) को खण्ड (ख) बमोजिम जानीबुझी स्वेच्छाले यो मञ्जुरी नामा लेखिदिएको छु ।' आफूले दान गरेका अङ्गबाट कुनै बिरामीले पुनर्जीवन पाउने भएकाले अङ्गदानको घोषणा गरेको मन्त्री श्रेष्ठको सचिवालयले जनाएको छ । रासस"
विश्वकप : ब्राजिलको पूर्ण टिम अभ्यासमा,"टुरिन : मार्किन्होस पनि बुधबारदेखि सहभागी भएपछि ब्राजिलियन प्रशिक्षक टिटेले पहिलो पटक विश्वकप खेल्ने पूरा टिमलाई अभ्यास गराएका छन्। युभेन्टसको ट्रेनिङ ग्राउन्डमा सामान्य मांसपेशीको समस्यासहित पुगेका मार्किन्होसले आधा समय अभ्यास गरेका थिए। ब्राजिल इटालीलबाट विश्वकपका लागि शनिबार कतार प्रस्थान गर्नेछ। आइबारदेखि कतारमा सुरु हुने विश्वकपको समूह जी मा परेको ब्राजिलले नोभेम्बर २४ मा स्वीट्जरल्यान्डसँग पहिलो खेल खेल्नेछ। बुधबारको ट्रेङिमा मिडफिल्डर फ्याबिन्होले हानेको ट्याकले घाइते बनेका ब्रुनो गुइमारेजलाई पनि सामान्य उपचार आवश्यक परेको थियो। तर, केही समयपछि उनी फेरि अभ्यासमा फर्किन तयार भएका थिए। फ्याबिन्होको ट्याकलपछि पनि गुइमारेजले ट्रेनिङमा एक गोल गर्न सफल भएका थिए। पाँच पटकको विश्वकप विजेता दुई दशकपछि फेरि च्याम्पियन बन्ने तयारीमा छ।"
मलानको शतकमा अस्ट्रेलियालाई २८८ रनको लक्ष्य,"एडेलेड : डाविड मलानको शतकप्रेरित इङ्ल्यान्डले एकदिवसीय अन्तर्राष्ट्रिय शृंखलाको पहिलो खेलमा अस्ट्रेलियालाई २८८ रनको लक्ष्य दिएको छ। एडेलेड ओभलमा टस हारेर ब्याटिङ थालेको इङ्ल्यान्डले निर्धारित ५० ओभरमा ९ विकेट गुमाएर २८७ रनको योगफल तयार गर्यो। पाँचौं ओभरमा २० रन बनाउँदा दुवै ओपनर गुमाएको इङ्ल्यान्डका लागि वान् डाउनमा क्रिजमा उत्रिएका मलानले शानदार शतकीय इनिङ खेले। मलानले इङ्ल्यान्डका लागि एक सय २८ बलको सामना गर्दै १२ चौका र चार छक्कासहित एक सय ३४ रनको इनिङ खेलेर आउट भए। त्यस्तै, डेविड विलेले ३४, कप्तान जोस बटलर २९ रन बनाएर पेभेलियन फर्किँदा अन्य ब्याटरको प्रदर्शन उल्लेख्य रहेन। बलिङतर्फ अस्ट्रेलियाका लागि स्पीनर आडम जाम्पा र प्याट कमिन्सले तीनतीन विकेट लिए। आफ्नो क्वोटाको १० ओभरमा कमिन्सले ६२ तथा जाम्पाले ५५ रन खर्चेका थिए। मार्कस स्टोइनिस र मिचेल स्टार्कले एकएक विकेट लिए। बिहीबारदेखि सुरु भएको इङ्ल्यान्डको अस्ट्रेलिया भ्रमणमा थप दुई खेल हुनेछन्। दोस्रो एकदिवसीय शनिबार सिड्नीमा र अन्तिम एकदिवसीय मंगलबार मेलबर्नमा हुनेछ।"
'गठबन्धनलाई भोट दिन जनता आतुर',"जनताले सत्ताा गठबन्धनलाई स्पष्ट बहुमत दिने दाबी गर्छन्, कांग्रेसका युवा नेता एनपी साउद । चुनावपछिको ५ वर्ष पनि गठबन्धन कायमै रहने उनको तर्क छ। चुनावी रणनीति र समसामयिक राजनीतिबारे अन्नपूर्ण पोस्ट्का नरेन्द्र साउदले कांग्रेस नेता साउदसँग गरेको कुराकानी: चुनावी प्रचारप्रसारको अन्तिमतिर पुग्दा जनताको प्रतिक्रिया केकस्तो पाउनुभएको छ ? जनताबाट असाध्यै राम्रो प्रतिक्रिया पाएका छौं। चुनावप्रति जनतामा उत्साह छ। लोकतन्त्रलाई समृद्ध, परिस्कृत र जीवन्त बनाउने भनेको आवधिक निर्वाचन हो। नेपाली कांग्रेस र गठबन्धनका पक्षमा जनता छन्। संविधानको रक्षा, देशको विकास र समृद्धिका पक्षमा जनताको मत प्रकट हुने विश्वास छ। हामीले भोट माग्दा जनताले हार्दिकतापूर्वक स्वागत गरेका छन्। र, गठबन्धनले चुनाव जित्नुपर्छ भनिरहेका छन्। त्यसैले ४ गते गठबन्धनका पक्षमा मतदान गर्न जनता आतुर छन्। तपाईंकै क्षेत्रको एउटा प्रदेशसभामा गठबन्धनबाट साझा उम्मेदवार चयन गर्न सक्नुभएन। त्यसले चुनावी प्रचारमा के कस्तो कठिनाइ भयो ? त्यस्तो कठिनाइ छैन। प्रदेश (ख) मा गठबन्धनका साझा उम्मेदवार तय गर्न सकेनौं। त्यसैकारण, त्यो प्रदेशको चुनावमा गठबन्धनका दलहरूबीच मित्रवत् प्रतिस्पर्धा गर्ने निर्णय गरेका हौं। त्यहाँ पनि साथीहरूले हार्दिकतापूर्वक प्रचारप्रसार गरिरहनुभएको छ। उहाँहरू दुवै जनाले प्रतिनिधिसभामा मलाई सहयोग गरिरहनुभएको छ। मित्रवत प्रतिस्पर्धा भए पनि गठबन्धनका उम्मेदवार जित्नुपर्छ भन्नेमा उहाँहरू प्रतिबद्ध हुनुहुन्छ। मित्रवत प्रतिस्पर्धाका कारण गठबन्धनमा कुनै समस्या आउँदैन। जनताको मन र भावना पनि त्यही नै छ। गठबन्धनका दल र कार्यकर्ताहरू इमान्दार छन्। जहाँ जुन पार्टीको उम्मेदवार भए पनि आफ्नै पार्टीको ठानेर मतदान गर्नेमा ढुक्क छौं। चुनावपछि गठबन्धन के हुन्छ ? कुनै रहर र लहडले गठबन्धन बनाएका होइनौं। तत्कालीन नेकपाका प्रधानमन्त्री केपी ओलीले जननिर्वाचित संसदलाई दुईदुई पटक विघटन गरेर देशलाई अस्थिरता र अँध्यारो सुरुङतिर धकेल्ने कोसिस गर्नुभयो। संविधान च्यात्ने, मुलुकलाई असंवैधानिक कदमतिर लैजाने र लोकतान्त्रिक गणतन्त्रकै भविष्य संकटमा पार्ने कुचेष्टा भएपछि परिवर्तनकारी ५ दल एक ठाउँ उभिएका थियौं। ओलीको असंवैधानिक कदमविरुद्ध पाँच दल सडक संघर्षमै होमियौं। उक्त आन्दोलनमा नागरिक समाज, बौद्धिक वर्ग र विभिन्न पेसागत संघसंस्थाले ऐक्यबद्धता जनाए। हाम्रै जोडबल र जनताको बलमा संसद् पुनःस्थापना भयो र उपलब्धिहरू जोगिए। परिवर्तनलाई नरुचाउने र मुलुकलाई अस्थिरतामै राख्न खोज्ने तत्वहरू अझै सक्रिय छन्। तिनीहरूविरुद्ध परिवर्तनकारी शक्तिहरू एकजुट हुन जरुरी छ। त्यसैले ५ दलीय गठबन्धन चुनावपछि पनि कायम रहन्छ। जबसम्म संविधान, गणतन्त्र र जनताका अधिकार सुनिश्चित हुँदैनन्, तबसम्म गठबन्धन अघि बढछ। चुनावपछिको प्रधानमन्त्री को हो ? चुनावपछि कांग्रेसको नेतृत्वमा सरकार बन्छ। शेरबहादुर देउवा नै प्रधानमन्त्री हो। गठबन्धनका दलहरूको सहकार्यमा सरकार बन्छ। अरू दलका नेता पनि आकांक्षी त हुनुहुन्छ होला। नेपाली कांग्रेस र गठबन्धनका पक्षमा जनता छन्। गठबन्धनका दल र कार्यकर्ताहरू इमान्दार छन्। जहाँ जुन पार्टीको उम्मेदवार भए पनि आफ्नै पार्टीको ठानेर मतदान गर्नेमा ढुक्क छौं। ओलीको असंवैधानिक कदमविरुद्ध पाँच दल सडक संघर्षमै होमियौं। उत्ता आन्दोलनमा नागरिक समाज, बौद्धिक वर्ग र विभिन्न पेसागत संघसंस्थाले ऐक्यबद्धता जनाए। शेरबहादुर देउवा नै प्रधानमन्त्री हो। गठबन्धनका दलहरूको सहकार्यमा सरकार बन्छ। प्रधानमन्त्रीका लागि इच्छा र चाहना राख्ने कुरालाई अन्यथा लिनु पनि हुन्न। जहाँ माओवादीले टिकट पाएको छ, त्यहाँ कांग्रेसले पनि हँसिया हथौडामा भोट हाल्ने हो। केपी ओलीले जननिर्वाचित संसदलाई दुईपटक विघटन गरेर देशलाई अस्थिरता र अँध्यारो सुरुङतिर धकेल्ने कोसिस गर्नुभयो। कांग्रेसकै गगन थापाले आफूलाई प्रधानमन्त्रीको उम्मेदवारका रूपमा प्रचार गरिरहनु भएको छ नि ? त्यो त गगन थापालाई नै सोध्नुहोला। पार्टीमा त्यसबारे छलफल वा बहस भएको छैन। कांग्रेस विधि र नीतिमा चल्ने पार्टी हो। प्रधानमन्त्रीका लागि इच्छा र चाहना राख्ने कुरालाई अन्यथा लिनु पनि हुन्न। माओवादी केन्द्रका अध्यक्ष प्रचण्डले चुनावपछि पनि कांग्रेसकै नेतृत्व स्वीकार गर्नु होला त ? उहाँले प्रधानमन्त्रीका लागि आकांक्षा राख्नु स्वाभाविकै हो। माओवादी केन्द्र पनि गठबन्धनको प्रमुख पक्ष हो। त्यस विषयमा गठबन्धनमा छलफल पनि होला। तर, मैले भन्नुपर्दा, शेरबहादुर देउवा नै प्रधानमन्त्री हो। प्रधानमन्त्रीकै लागि विवाद भयो भने गठबन्धन भत्किने त होइन नि ? मलाई त्यस्तो लाग्दैन। गठबन्धन एउटा बलियो जगमा स्थापना भएको हो। हामीले स्थानीय तह निर्वाचनमा पनि गठबन्धनका दलहरू एक ठाउँ उभिएर चुनाव लडेका थियौं। अहिले प्रतिनिधिसभा र प्रदेशसभा चुनावमा पनि एक ठाउँ उभिएका छौं। साझा उम्मेदवार बनाएर चुनाव लडेका छौं। त्यसैकारण चुनावपछि पनि गठबन्धन कायमै रहन्छ। त्यसपछिको सत्ता सञ्चालन पनि गठबन्धनका दलहरू मिलेर नै गर्ने हो। तपाईंहरूबीच विवादका कारण चुनाव हार्नुहुन्छ भन्ने कार्यकर्ताको गुनासो छ नि ? हामीबीच अत्यन्तै सौहाद्रपूर्ण सम्बन्ध छ। कुनै तिक्तता छैन। हामी नमिलेर चुनाव हारेको भन्ने कुरामा सत्यता छैन। रूखमा भोट हाल्न पाइएन भन्दै कांग्रेसका थुप्रै नेताहरू स्वतन्त्र उठनु भएको छ नि ? उहाँहरूलाई पार्टीलाई कारबाही गरिसकेको छ। जहाँ कांग्रेसले टिकट पाएको छ, त्यहाँ न हँसिया हथौडा छ, न कलम छ। त्यहाँ सबैले रूखमा भोट हाल्ने हो। अनि, जहाँ माओवादीले टिकट पाएको छ, त्यहाँ कांग्रेसले पनि हँसिया हथौडामा भोट हाल्ने हो। गठबन्धनबाट ज जसले टिकट पाएका छन, ती सबै ५ पार्टीका उम्मेदवार हुन। त्यसैले कहाँ कसले के मा भोट हाल्योभन्दा पनि संविधान र परिवर्तनका पक्षमा उभिने कि नउभिने भन्ने मुख्य कुरा हो। ११स्वतन्त्रहरू पनि बग्रेल्ती छन नि ? मुख्य सहरतिर होलान्। तर, यहाँका जनताहरू प्रमुख दलकै पक्षमा छन्। जसले संविधान बनाए, तिनीहरूले नै देश बनाउनुपर्छ। देशलाई सम्बद्ध बनाउनुपर्छ भन्नेमा यहाँका जनता एकमत छन्। पुराना नेताहरूविरुद्ध नो नट अगेन भन्ने अभियान पनि सुरु भएको छ नि ? हेर्नुहोस, जसले इतिहास रचेका छन्। लोकतन्त्र र जनताको हितका लागि आफ्नो सम्पूर्ण जीवन समर्पण गरेका छन्, ती नेताहरूको बेइज्जत गरेर रमाइलो गर्नु कदापी पनि राम्रो होइन। राम्रो काम गरेकालाई राम्रो भनौं, नराम्रो गरेकालाई नराम्रो भनौं। सबैलाई एउटै डालोमा हालेर सामाजिक सञ्जालमा बदनाम गर्ने काम लोकतन्त्र सुहाउँदो होइन। लोकतन्त्रमा दलको विकल्प अरू हुन सक्दैन। जसरी लोकतन्त्रको विकल्प अझ उन्नत लोकतन्त्र मात्रै हो। गठबन्धन भए पनि एमाले एक्लैले बहुमत ल्याउँछु भनिरहेको छ नि ? दाबी गर्न पाइन्छ। तर, व्यवहारमा त्यस्तो नतिजा आउँदैन। एमाले प्रमुख प्रतिपक्षी बन्छ।"
'हामीप्रति जनताको भरोसा छ,"प्रहरी सेवाबाट अवकाश पछि एमाले प्रवेश गरेका पूर्वडीआईजी नवराज सिलवाल ललितपुर क्षेत्र नं १ बाट प्रतिनिधिसभा सदस्यका उम्मेदवार हुन् । २०७४ सालको निर्वाचनमा उनी सोही क्षेत्रबाट विजयी भएका थिए । यसपटक गठबन्धनका उम्मेदवार उदय शमशेर राणासँगै चुनावी प्रतिस्पर्धामा उत्रिएका नेता सिलवालसँग अन्नपूर्णकर्मी रामकला खड्काले गरेको कुराकानी । घरदैलो कार्यक्रममा हुनुहुन्छ । जनताबाट के कस्ता प्रतिक्रिया पाउनुभएको छ ? निकै उत्साहपूर्ण ढंगमा टोलटोलबाट निस्किएर उहाँहरूले हामीलाई सहयोग गरिरहनुभएको छ । पाँच वर्ष मैले जुन काम गरें, विकास र सम्वृद्धिको जुन आधार निर्माण गरें, त्यसप्रति उहाँहरूको भरोसा र विश्वास छ । फेरि त्यही जगमाथि हामीले थप निर्माण गर्नुपर्नेछ । युवा र महिलालाई रोजगारीसँग जोड्नुपर्नेछ । प्रहरी सेवामा रहेर काम गरेपछि राजनीतिमा प्रवेश गर्नुभयो । यी दुई क्षेत्रमा काम गर्दाको अनुभव कस्तो पाउनुभयो ? हिजो पनि मैले जनतालाई सामाजिक न्याय दिने हिसाबमै काम गरेको हुँ । आज पनि कानुन बनाउने र त्यसको कार्यान्वयन गरी मुलकको समग्र विकास र सम्वृद्धिमा काम गरें । हिजोभन्दा आजको क्षेत्र अलि विशाल छ । तर म एउटै हिसाबले जनता र समाजकै सेवामा समर्पित छु । मैले राष्ट्रिय र अन्तर्राष्ट्रिय रुपमा जनताको भरोसा र विश्वास पाएको छु । मैले गरेका कामका मुल्यांकन भएका छन् । हिजो र आजको अनुभव मिलाएर भन्नुपर्दा म एकदमै खुसी छु । यसपटक तपाईंका चुनावी एजेन्डाहरू के के छन् ? यसपटक हामीले दुई चारवटा ल्याण्डमार्क योजनाहरू अघि सारेका छौं । भट्टेडाँडामा आन्तरिक विमानस्थल बनाउनुपर्ने माग राखेका छौं । ललितपुरको चापागाउँ क्षेत्र लिच्छविकालिन सहर हो । लिच्छविकालिन संस्कृति, सभ्यता, जात्रा, पर्व, फाल्चा, पोखरी, मन्दिर सबैलाई संरक्षण गरेर यसलाई ऐतिहासिक सहरको रूपमा स्थापना गर्ने योजना छ । बज्रबाराही मन्दिर वरपर रहेका बनलाई बगैचा बनाउने र चापागाउँ, लेले, गोदावरी, फुलचोकी क्षेत्रलाई पर्यटकीय स्थलको रुपमा विकास गर्न डीपीआर तयार गरिसकिएको छ । लेले चन्दनपुर सडकलाई लेले चन्दनपुर, ठूला दुरलुङ, फापरबारी हुँदै धरान चतारासम्म जोड्ने एउटा राजमार्गका रूपमा विकास गर्ने छौं । गोदावरीबाट काभ्रेको माने भन्ज्याङसम्म जोड्ने एउटा सुरुङ निर्माण गर्ने अभियानको पनि डीपीआर पुरा भइसकेको छ । दलचोकी, माझखण्ड, कालेश्वर र बैतरणी धाम लगायतका ठाउँलाई पर्यटकिय गन्तब्यको रुपमा विकास गर्ने योजना छ । तत्कालिन रुपमा आर्थिक सामाजिक रुपमान्तरणका लागि युवा र महिलालाई रोजगारीसँग जोड्ने सोच छ । घरघरमा रोजगारी सिर्जना गरी उद्यमशीलता विकास गर्ने अभियान अगाडि बढाएका छौं । हरेक गाउँपालिकामा एउटा उद्योगग्राम बनाउने हाम्रै सरकारको पालामा गरेको निर्णय कार्यान्वयन गराउन काम गर्छौं । कृषि, सेवा क्षेत्र, पर्यटन र उद्योगमा व्यापक रूपमा रोजगारी सिर्जना गरेर हामी ललितपुर क्षेत्र नम्बर १ लाई आर्थिक रूपमा सवल बनाउनेछौं । राजनीतिमा प्रवेश गर्दा किन एमाले नै रोज्नुभयो ? एमाले जनताको पार्टी हो । यसले सामाजिक न्यायसहितको सम्वृद्धिको कुरा गरेको छ । असल लोकतन्त्रको कुरा गरेको छ । सामाजिक न्यायसहितको सम्वृद्धि हासिल गरी कसरी समाजवादसम्म जाने भन्ने बहुदलिय जनवादको लोकप्रिय नारा र विचार लिएको छ । त्यो विचारले मजदुर, किसान, उत्पीडित र पछाडि परेका वर्गहरूलाई समेटेर अगाडि बढ्न प्रेरित गर्छ । एमाले नै एउटा यस्तो पार्टी हो जसले मुलुकको रुपान्तरणमा सहयोग पुर्याउँछ । त्यसैले एमाले नै रोजेको हुँ । अघिल्लो कार्यकालमा तपाईं गृहमन्त्री हुने हल्ला चलेको थियो । चुनाव पछि एमाले नेतृत्वको सरकार बने, मन्त्री हुने रहर छ कि ? पार्टी र जनताले चाहेको अवस्थामा आवश्यकता अनुसार म जुनसुकै जिम्मेवारी लिन तयार छु । गृह मन्त्रालयलगायत महत्वपूर्ण जिम्मेवारी निर्वाह गर्न सक्ने अनुभव र क्षमता राख्छु । र म त्यो जिम्मेवारी लिन उत्सुक छु । लिएपछि उत्कृष्ट ढंगले काम गर्न सक्ने व्यक्ति पनि हुँ । निर्वाचनमा नयाँ पुस्ता र स्वतन्त्रको बढ्दो लहरलाई कसरी हेर्नुहुन्छ ? अहिलेको नयाँ पुस्ता भनेकै हामी हौं । युवा भनेको हामी नै हौं । म राजनीतिमा आएको पनि यसलाई सुधार्न हो । राजनीतिमा रहेका विकृतिलाई अन्त्य गरेर अगाडि बढ्नु पर्छ भनेर हो । नयाँ पुस्ताको जिम्मेवारी पनि हामी नै लिन्छौं । जनताका मुर्जाएका सपनालाई ब्युझाउने काम हामीले गरिरहेका छौं । ती सपनालाई साकार बनाउने अभियानमा हामी लाग्नेछौं । प्रहरी सेवामा रहँदा अन्त्यतिर तपाईंको पदमाथि नै राजनीतिकरण भयो । राजनीतिमा लाग्दा यस भित्रका गलत प्रवृति हटाउन सकिन्छ भनेर पो रोज्नुभएको हो कि ? यसलाई सम्पूर्ण रूपमा परिवर्तन गर्नुपर्छ । किनभने न्यायमुलक ढंगले सबैभन्दा सिनियर र उत्कृष्ट मान्छेलाई नबनाएर शेरबहादुर देउवाहरूले ममाथि राजनीति गर्नुभयो । त्यसलाई चिर्नुपर्छ । तपाईंहरू सर्वेसर्वा होइन, मनपरी गर्न पाउनुहुन्न भन्ने आवाज पनि हो मेरो । संस्थाहरूलाई राजनीतिकरण गर्ने पुरानो शासन शैलीलाई चिर्ने र कानुन बमोजिम स्वतन्त्र ढंगले चल्ने प्रणालीको विकास गरेर जाँदा जनतामा सेवा प्रवाह पनि हुन्छ । यसले भ्रष्टाचारी, घुसखोरी, काममा ढिलासुस्ती जस्ता समस्यालाई हटाउन सकिन्छ । देउवाको कुरा गर्नुहुन्छ भने त्यतिखेर मलाई नदिने मात्र होइन, थुन्ने र रेड कर्नर नोटिस जारी गर्ने गरे । जिन्दगीभर जेलमा सडाउन यी तमाम नक्कली मुद्धा खडा गर्न लागी परेकै हुन् । अब उनको समय सकिएको छ । उनीजस्ता व्यक्तिलाई विदा गरेर नयाँ सोच, दृष्टिकोण र युवा पुस्ताले सोचेअनुरुप राजनीतिमा निर्मलीकरण गरेर जानुपर्नेछ । त्यसमा मेरो पनि योगदान हुनेछ । जितको सम्भावना कत्तिको देख्नुभएको छ ? हामी सतप्रतिशत जित्छौं । जनताको भरोसा छ हामीसँग । नेकपा एमाले र नवराज सिलवालको पक्षमा जनता घरघर, टोलटोल ,गाउँगाउँ र बस्तीबस्तीबाट उठेका छन् । । मैले पाँच वर्ष निस्वार्थ ढंगमा विकास निर्माणका जुन काम गरें, मेरो जनप्रतिनिधि भनेर जनताले गौरव गर्ने हिसावले गरें । यो सामान्य चुनाव होइन । यो राष्ट्रियता जोगाउने चुनाव हो । अत्याचार र निष्ठाबीचको, भ्रष्टाचार र सुशानबीचको चुनाव हो । हामी न्याय, सुशासन र सम्वृद्धिको पक्षमा छौं । जनताको पक्षमा छौं । त्यसैले जनताको साथले गठबन्धनका उमेदवारप्रति विजय प्राप्त गर्ने मैले विश्वास गरेको छु ।"
काठमाडौंमा भूमिहीन सुकुमबासीको खबरदारी र्याली (फोटोफिचर),"काठमाडौं : आफूहरुलाई जबरजस्ती हटाउन पटकपटक सूचना प्रकाशित गरेको भन्दै भूमिहीन, सुकुमबासी, अव्यवस्थित बसोबासीलगायतले काठमाडौंमा खबरदारी र्याली निकालेका छन्। अधिकार सम्पन्न वाग्मती सभ्यता एकीकृत विकास समितिले खोला किनाराका अवैध घरटहरा हटाउन अल्टिमेटम जारी गरेपछि संयुक्त राष्ट्रिय सुकुमबासी मोर्चा, भूमि अधिकार तथा श्रमिक संगठन, नेपाल सुकुमबासी व्यवस्थापन संघलगायत दर्जन बढि संघसंगठनहरुको अगुवाईमा माइतीघरदेखि बानेश्वरसम्म खबरदारी र्याली निकालिएको हो । आफूहरुलाई प्रमाणित हुने समय समेत नदिइ अल्टिमेटम दिएको, बसोबासको ग्यारेन्टी नगरिएको र आफूहरुको बाँच्ने अधिकार खोस्न लागिएको भन्दै उनीहरु आन्दोलनमा उत्रिएका हुन् । र्यालीमा सहभागीहरुले सुकुमबासीको उचित व्यवस्थापन गर, भूमिहिन एक हौं, हामी न्याय चाहन्छौंलगायत लेखिएका प्लेकार्ड प्रदर्शन गरेका थिए । समितिले केहि दिन अघि सार्वजनिक सूचना जारी गर्दै खोला किनाराका अवैध घरटहरा हटाउन १० दिने अल्टिमेटम जारी गर्दै नहटाए बल प्रयोग गरेर हटाउने चेतावनी दिएको थियो ।"
विश्वकप : साविक विजेता फ्रान्स कतार पुग्यो,"दोहा : साविक विजेता फ्रान्स ६० वर्षपछि विश्वकपको उपाधि रक्षा गर्ने लक्ष्यसहित कतार पुगेको छ। सन् १९५८ मा विश्वकप विजेता बनेको ब्राजिलले १९६२ मा पनि उपाधि रक्षा गरेको थियो। त्यसयता विश्वकपको उपाधि रक्षा भएको छैन। बुधबार साँझ कतार पुगेको डिडियर देस्च्याम्पको टिमले सामान्य व्यायाम गरेर मात्रै खाना खाएको थियो। चोटका कारण क्रिस्टोफर एन्कुन्कुले विश्वकप गुमाउने भएपछि उनको स्थानमा बोलाइएका रन्दाल कोलो मुवानी बिहीबार साँझको अभ्यास सेसनमा उपस्थित हुने अनुमान छ। विश्वकपका लागि फ्रान्समा भएको अभ्यासको अन्तिम क्षणमा एडुवार्डो कामाभिङ्गाले हानेको ट्याकलबाट घुँडामा घाइते भएका एन्कुन्कु दुर्भाग्यशाली रहे। देस्च्याम्पको टिम २०१८ मा विश्व विजेता बन्दा महत्त्वपूर्ण सदस्य रहेका पौल पोग्बा र एन्गोलो कान्टेले पनि चोटका कारण विश्वकप गुमाउने छन्। यस्तै, सेन्टर ब्याक प्रेस्नेल किम्पेम्बेले पनि ह्यास्ट्रिङको समस्याका कारण विश्वकप गुमाउनेछन्। समूह डीमा परेको फ्रान्सले नोभेम्बर २२ मा अस्ट्रेलियाविरुद्ध हुने खेलबाट उपाधि रक्षा अभियान सुरु गर्नेछ। त्यो खेलका लागि डिफेन्डर राफेल भरान फिट हुनेमा प्रशिक्षक देस्च्याम्प आशावादी छन्।"
बालकुमारीबाट लागुऔषधसहित दुईजना पक्राउ,"काठमाडौं : काठमाडौं महानगरपालिका३२ कोटेश्वर बालकुमारीबाट लागुऔषधसहित दुईजनालाई प्रहरीले पक्राउ गरेको छ। विशेष सूचनाको आधारमा प्रहरीले जाँच गर्ने क्रममा लागुऔषधसहित उनीहरूलाई पक्राउ गरेको हो । पक्राउ पर्नेमा ललितपुर महानगरपालिका७ बस्ने ३६ वर्षीय प्रज्वल देउला र अर्का एकजना रहेका छन्। उनीहरुको साथबाट नाइट्राभेट १ सय ३९ ट्याब्लेट, डाइजेपाम ६ सय ६५ एम्पुल, नुफिन ७ सय १६ एम्पुल, फेनारगन ८ सय ५२ एम्पुल, एकथान स्कुटर, ५ थान मोबाइल र ९२ हजार बढि नगद बरामद गरेको प्रहरीले जनाएको छ।"
काठमाडौं महानगरकी उपप्रमुख डंगोलको निर्देशन : जोखिम नक्साङ्कनको काम तत्काल थालनी गर्नू,"काठमाडौं : काठमाडौं महानगरपालिकाकी उपप्रमुख सुनिता डंगोलले विपद व्यवस्थापन विभागका अधिकारीहरुलाई जोखिम नक्साङ्कनको काम तत्काल थालनी गर्न आग्रह गरेकी छन्। आज उनकै कार्यकक्षमा विभागको जिम्मेवारीमा परेका काम र त्यसको प्रगतिका विषयमा जानकारी लिँदै यस्तो आग्रह गरेकी हुन्। उनले भनिन्, सहरको अवस्था र विशेषता जान्नका लागि जोखिम अवस्थाको सूचना प्राथमिक सूचक हो। यसका विषयमा हामीलाई थाहा हुनुपर्छ। डंगोल सहरमा रहेका पेट्रोल पम्पहरु र ग्याँस डिपोमा भण्डारण तथा वितरणका लागि मापदण्ड आवश्यक भएको डंगोलले बताइन्। सहरमा रहेका पेट्रोल पम्पहरु र ग्याँस डिपोहरु सम्भावित ठूलो दुर्घटनाको माध्यम बन्न सक्छन्। यी सामग्री भण्डारण तथा वितरणका लागि मापदण्ड आवश्यक छ। अहिले पम्प र डिपो आसपासका नागरिक सम्भावित विपदको त्रासमा छन्। उजले भन्नुभयो, वडास्तरीय विपद व्यवस्थापन समितिलाई सक्रिय पारेर समुदायस्तरीय क्षमता विकास, सचेतना र सहभागिताका कार्यक्रमलाई बढाउनुपर्छ। विपद व्यवस्थापन, खोज तथा उद्धारमा प्रयोग हुने ४८ प्रकारका सामग्री विभागमा छन्। ती सामग्री वडाहरुमा वितरण गर्ने तयारी छ। विभागका प्रमुख रविनमा श्रेष्ठले विभागबाट सम्पादन भइरहेका काम र जनशक्ति व्यवस्थापनका विषयमा जानकारी गराएका थिए। छलफलमा काठमाडौं महानगरपालिका आपतकालीन कार्य सञ्चालन केन्द्र, (एमईओसी) को कार्यस्थललाई व्यवस्थापन गर्ने, अग्नि नियन्त्रणका लागि बालाजु स्टेशन सञ्चालनमा ल्याउने, रामहिटी स्टेशनमा तालिमका कार्यक्रम बढाउने, भित्री सहरी क्षेत्रमा टेकाले अड्याइएका घरहरुको जोखिम व्यवस्थापन गर्ने, दमकल जान नसक्ने गल्लीहरुमा फायर हाइड्रेन्डको नक्साङ्कन र लागतअनुमान तयार पार्नेलगायतलगायत कामका विषय थिए।"
मस्कले दिए ट्वीटरका कर्मचारीलाई चेतावनी : कडा परिश्रम गर्नुहोस् वा जागिर छोड्नुहोस्,"वासिङटन डिसी : अमेरिकी प्राविधिक व्यवसायी एलोन मस्कले ट्वीटरका कर्मचारीलाई परिश्रम गरेर काम नगर्ने भए राजीनामा दिन अल्टिमेटम दिएका छन्। उनले कर्मचारीहरुलाई इमेल लेखेर या त कडा परिश्रम गर्न तयार हुन वा राजीनामाको तयारी गर्न अल्टिमेटम दिएका हुन्। यस विषयमा प्रकाशित एक रिपोर्टमा अमेरिकी अखबार वासिङ्टन पोस्टले मस्कले आफ्ना कर्मचारीलाई बिहीबारसम्म कडा परिश्रम गर्ने वा जागिर छाड्ने निर्णय गर्न भनेका छन् । मस्कले आफ्नो मेलमा ट्वीटरलाई आगामी दिनमा सफल बनाउन निकै मिहिनेत गर्नुपर्ने पनि बताएका छन्। करिब ४४ बिलियन डलरमा ट्विटर खरिद गरेदेखि, मस्कले कम्पनीमा धेरै संरचनात्मक परिवर्तनहरू गर्दै आएका छन्। यसमा ट्वीटरको निलो टिक प्रमाणीकरणको लागि चार्ज गर्ने नीति पनि समावेश छ। मस्कले ट्विटरबाट ३५०० भन्दा बढी कर्मचारीलाई निकालेका थिए। बीबीसी"
नेपाल कमर्स क्याम्पसका प्रमुखलाई निर्वाचन आयोगले सोध्यो स्पष्टीकरण,"काठमाडौं : नेपाल कमर्स क्याम्पस मिनभवनका क्याम्पस प्रमुख ध्रुवप्रसाद सिलवाललाई निर्वाचन आयोगले स्पष्टीकरण सोधेको छ। नेकपा एमालेको तर्फबाट काठमाडौं जिल्ला प्रतिनिधि सभा सदस्य क्षेत्र नम्बर १ का उम्मेदवार किरण पौडेलको प्रचारप्रसारमा सहभागी भएको श्रव्यदृश्य सामग्री समेत संलग्न गरी उजुरी परेको सन्दर्भमा बुधबार क्याम्पस प्रमुख सिलवाललाई स्पष्टीकरण सोधेको हो। निर्वाचन आचारसंहिता, २०७९ को दफा १०, विद्यालय, महाविद्यालय वा विश्वविद्यालय तथा सोमा सम्बद्ध कर्मचारी, प्राध्यापक तथा शिक्षकले पालना गर्नुपर्ने आचरण अन्तर्गत खण्ड (क) मा कुनै राजनीतिक दल वा उम्मेदवारको पक्ष वा विपक्षमा प्रचारप्रसारमा संलग्न हुन वा प्रचारप्रसार गर्न नहुने र ऐ दफाको खण्ड (ज) मा सामाजिक सञ्जालमा कुनै राजनीतिक दल वा उम्मेदवारको पक्ष वा विपक्षमा कुनै सन्देश, सूचना, प्रचारप्रसारका सामग्री पोष्ट वा शेयर गर्न वा सामाजिक सञ्जाल मार्फत मत माग्न नहुने व्यवस्था छ । कुनै माध्यमबाट यो पत्र प्राप्त भएको २४ घण्टाभित्र निर्वाचन आयोगमा प्राप्त हुने गरी लिखित स्पष्टीकरण पेश गर्न निर्देशन दिइएको छ । स्पष्टीकरणपत्रमा भनिएको छ, तपाईंले राजनीतिक दलका उम्मेदवारको प्रचारप्रसार गरेको देखिने सामग्री आयोगमा पेश भएको छ । तपाईंले उक्त कार्य गरेको होईन भन्ने आधार प्रमाण के छ ?"
सुकुमबासी बस्तीलाई तत्काल हटाउनु हुँदैन : नेता सिंह,"काठमाडौं : नेपाली कांग्रेसका नेता प्रकाशमान सिंहले काठमाडौंका भूमिहीन, सुकुमबासी र अव्यवस्थित बसोबासलाई निर्वाचनको समयमा हटाउन खोजिएको भन्दै आपत्ती जनाएका छन् । यो काम निर्वाचन आचारसंहिता विपरीत हुने उनको जिकिर छ । काठमाडौं महानगरपालिका वडा नम्बर ३१ जागृती नगरको बस्तीमा बिहीबार बिहान आयोजित चुनावी कार्यक्रमलाई सम्बोधन गर्दै काठमाडौं क्षेत्र नम्बर १ उम्मेदवारसमेत रहेका सिंहले भूमि आयोगको प्रतिवेदनका सुझाव नआएसम्म प्रतिक्षा गर्नुपर्ने बताए । यसअघि वाग्मती सभ्यता एकीकृत विकास समितिले बागमती करिडोर आसपासका सुकुमबासी बस्ती मंसिर ४ गतेभित्र हटाउन सूचना जारी गरेको थियो। बागमती नदी किनारका बस्ती हटाउन सूचना जारी गरिएकोमा आपत्ती जनाउँदै उनले भने, वागमती सभ्यता सर्वाधिकार सम्पन्न समितिले राष्ट्रिय भूमि आयोगको प्रतिवेदनमा जुन सुझावहरु दिइएको हुन्छ, ती सुझावहरुलाई कार्यान्वयन गर्ने समयसम्म हामी सबै त्यसको प्रतिक्षामा बस्नुपर्छ । अव्यवस्थित बसोबास, जोखिमपूर्ण बसोबास, सुकुमबासी र भूमिहीनको उचित समाधान निकाल्नका लागि सरकारले नीति बनाएर व्यवस्थित गर्नुपर्ने उनले बताए । आफूले अरु दलका नेताहरुले जस्तो झुठो आश्वासन नदिने बताउँदै उनले भूमि आयोगको प्रतिवेदनका सुझावमा सरोकारवालासँग पनि छलफल गर्ने र समस्याको समाधान निकाल्ने कुरा विश्वस्त रहन आग्रह गरे। सुकुमबासी र भूमिहीनका इच्छा, आकांक्षा र चाहनालाई पूरा गर्नका लागि प्रतिबद्ध रहेको बताउँदै उनले भने, तपाईंहरुले कत्तिको ख्याल गर्नु भएको छ, मैले यो कुरा संसदमा होस् वा सार्वजनिक कार्यक्रममा पनि बोल्दै आएको छु । उनले भूमिहीन र सुकुमबासीहरुको समस्याको समाधान आफूहरुले मात्रै गर्ने सक्ने जिकिर समेत गरे । कुन चाहिं उम्मेदवारलाई जिताउँदाखेरि आफ्नो भविष्य राम्रो हुन्छ, भन्ने लेखाजोखा गरेर कांग्रेसलाई मंसिर चार गतेका दिन रुख चिन्हमा मतदान गर्न आह्वान गरे।"
विश्वकपको मुखमा स्पेनिस डिफेन्डर घाइते!,"अम्मन: विश्वकपअघिको अन्तिम अभ्यासमा स्पेनिस डिफेन्डर जोसे लुइस गायाले खुट्टा मर्काएका छन्। स्पेनिस फुटबल संघले गायाको कुर्कुच्चा नजिक समस्या देखिएको र बाँकी निर्णयका लागि एमआरआईको रिपोर्ट पर्खिरहेको जानकारी दिएको छ। स्पेनले बिहीबार विश्वपको अभ्यास खेल स्वरुप जोर्डनसँग खेल्दैछ। समूह ईमा परेको स्पेनले नोभेम्बर २३ मा कोस्टा रिकासँग खेल्दे विश्वकपको सुरुआत गर्नेछ। बिहीबार हुने अभ्यास खेलमा पूर्णरुपमा फिट नभएका अल्भारो मोराटा, हुगो गुइलामोन र मार्कोस लोरेन्टे पनि प्रशिक्षक लुइस इनरिकेका लागि उपलब्ध हुने छैनन्। सन् २०१० मा पहिलो पटक विश्वकप विजेता बनेको स्पेनको समूहमा जर्मनी र जापान पनि छन्। इनरिकेको टिम दोस्रो पटक विश्वकप जित्ने अभियानमा हुनेछ।"
चुनावी एजेण्डामा सीमित मध्यपहाडी लोकमार्ग : २४ वर्षसम्म भएन कालोपत्रे,"बागलुङ : राष्ट्रिय गौरवको आयोजना हो मध्यपहाडी (पुष्पलाल) लोकमार्ग । पूर्वको फिदिमदेखि पश्चिमको बैतडी जिल्लालाई जोड्ने लोकमार्गको सबैभन्दा धेरै खण्ड (दुरी) बागलुङमा पर्छ । २४ वडा जिल्ला र २२५ वटा बस्तीलाई जोड्ने लोकमार्गको एक हजार सात सय ८६ किलोमिटरमध्ये सबैभन्दा बढी १ सय ३४ किलोमिटर खण्ड बागलुङमा पर्छ । ट्रयाक खोलिएको २४ वर्ष पुरा भइसक्दा समेत अझै सडक कालोपत्रे नभएकाले लोकमार्ग हुँदै यात्रा गर्ने यात्रुहरुले सास्ती खेप्न बाध्य छन् । जिल्ला सदरमुकाम बागलुङ बजारदेखि नै कालोपत्रेको काम बाँकी रहेको मध्य पहाडी लोकमार्गको पछिल्लो एक वर्षमा बजारदेखि केहि मिटर मात्र सडक कालोपत्रे भएको छ । समयमै कालोपत्रे नहुँदा लोकमार्गमा यात्रा गर्ने बागलुङबासीहरुले निर्माण व्यवसायी र नेताहरुलाई प्रश्न उठाइ रहेका छन्। तर, समयमा काम भएकै छैन । लोकमार्ग चाडै कालोपत्रे गर्ने भनेर नेकपा एमाले बागलुङ र बागलुङ क्षेत्र नम्बर १ मा सत्ता गठबन्धनका उम्मेदवारहरुले आगामी मंसिर ४ गते हुने प्रतिनिधिसभा तथा प्रदेशसभा निर्वाचनको लागि प्रतिबद्धता पत्रमा समावेश गरेका छन् । पाँच वर्ष अगाडीको प्रतिबद्धता पत्रमै सीमित भएपछि पुनः दोहोराएका छन् । बर्खाको समयमा हिलाम्मे र हिउँदको समयमा धुलाम्मे बन्ने उक्त सडकमा यात्रा गर्दा धेरै जोखिम भोग्नुपरेको यात्रुहरुको गुनासो छ । देशकै गौरवको आयोजना र जिल्लाको मुख्य सडकको रुपमा रहेको मध्यपहाडीको दुरदशाले देशको राजनीतिक अवस्थालाई चित्रण गरेको छ । सडक कालोपत्रे गर्नको लागि निर्माण कम्पनीलाई पटक पटक समय थप गरिदिने गर समयमै काम सम्पन्न नहुने गरेका कारण स्थानीयले उम्मेदवारहरुले समयमै काम सम्पन्न गराउने प्रतिबद्धता गरेपनि विश्वास गरेका छैनन । बिहिबार उक्त सडकमा मोटरसाइकलमा काठेखोला गाउँपालिका७ रेश पुगेर बागलुङ बजार फर्किदै गरेका अमन रत्नले लोकमार्गको अवस्था देखेर दिकदार बनेको बताए । उनले बाटोको अवस्था अत्याधिक खराबका कारण यात्रा गर्दा शरीर दुखिरहेको गुनासो गरे । बाटोको अवस्था अत्याधिक खराब छ,रत्नले भने,शरीर दुखिरहेको छ । नगरपालिकामा रहेको मुख्य सडक हो भन्दा पनि अच्चम लाग्छ । उनले उम्मेदवारहरुले चाडै बनाउँछौं भनेर प्रतिबद्धता गरेपनि आफुले त्यसलाई विश्वास नै नगरेको बताए । आम निर्वाचनमा उम्मेदवार बनेका उम्मेदवारहरुले समयमै कालोपत्रे गराउँछौं भनेर प्रतिबद्धता गरेका रहेछन्, रत्नले भने,यो बाटो बन्न लागेको २४ वर्ष बढी भयो अझैसम्म अवस्था उस्तै छ । निर्वाचन जित्नको लागि बनाउँछौ भनेर प्रतिबद्धता गरेपनि समयमै बन्नेमा मलाई विश्वास नै छैन । रत्न मात्र होइन उक्त सडकमा यात्रा गर्ने काठेखोला गाउँपालिका५ विहुँका कर्णबहादुर विकले समेत उम्मेदवारहरुको चुनावी एजेण्डालाई विश्वास गर्न सकेका छैनन् । कर्णलाई भोट माग्न जाने उम्मेदवारहरुले २०८० असार मसान्तसम्म लोकमार्ग कालोपत्रे हुने आश्वासन दिएका छन् । उम्मेदवारहरुले २०८० सालको असार मसान्तमा लोकमार्ग कालोपत्रे गराउँछम भनेका छन्, सडकमा यात्रा गर्दैगर्दा भेटिएका विकले भने,मलाई विश्वास छैन । कालोपत्रे हुन्छ भन्न लागेको र समय दिएको त कति भयो भयो । समय सकिन लाग्दा ठेकदार भाग्यो, अरु के के भयो भनेर टार्छन त्यसैले ढुक्क छैन । धुलोकै कारण सडक छेउका स्थानीय बिरामी मध्यपहाडी (पुष्पलाल) लोकमार्ग सडक किनारमा घर भएकी काठेखोला गाउँपालिका१ की दिल कुमारी खड्का धुलोको कारण बिरामी परिन् । सडकको धुलोको कारण स्वासप्रस्वासमा समस्या भएपछि खड्काले ४ लाख रुपैयाँ खर्च गरेर उपचार गराइसकेकी छिन् । धुलो घर भित्रै आउँछ, खड्काले भनिन्,स्वासप्रस्वासमा समस्या भएपछि अस्पताल गएर उपचार गराउँदा ४ लाख रकम खर्च भैसक्यो । डाक्टरहरुले धुलोको कारण समस्या भएको बताए । खड्काले जस्तै लोकमार्गको बागलुङघोडाबाधे खण्डको सडक छेउमा घर भएकाहरुले घुलो र हिलोको समस्या भोग्दै आएका छन् । लोकमार्ग छेउमै सानो पसल राखेकी काठेखोला१ पाला खहरेकी देवकुमारी केसीले समेत यात्रा गर्ने यात्रुलाई जस्तै हिउँदमा धुलो र बर्खामा हिलोले हैरानी पारेको बताइन । उनले सडक निर्माण सुरुभएदेखि अहिलेसम्म कुनै परिवर्तन नै नभएको बताइन । अहिले दशै अगाडी कालोपत्रे गराउने भनेका थिए तर पानी पर्यो भनेर गरेनन्, केसीले भनिन्दशै तिहार मान्न घर गएका कामदार पनि आएका छैनन् । सडकमा कामदार नै नभएपछि कसरी कालोपत्रे हुन्छ ? केसीले हिउँदमा धुलो र बर्खामा हिलोले समस्या भएको बताइन् । हिउँदमा सडकको सबै धूलो घरभित्रै पस्छ । अहिले धूलो खाने र बस्ने भएको छ उनले भनिन्,पानी पर्दा खुट्टा गढ्ने हिलो हुँदा वारिपारि गर्न समेत सकिदैन् । केसीले नेताहरुले आफ्नो दुनो सोझाएपछि केहि काम नगरेको बताउँदै चुनावमा कालोपत्रे गर्छौं भनेपनि जितेपछि काम गर्छन् भन्नेमा विश्वास नै नरहेको बताइन । खहरेकी ७२ वर्षीय चन्द्रकला केसीले धूलोको हैरानीले घरै छाडेर हिँड्नुजस्तो हुने गरेको बताइन् । घरमा धूलो भित्र गएर बस्नै नहुने भएको छ, केसीले भनिन्,हामीले धूलो खाँदाखाँदै दिकदार भएर घर नै छाडेर हिँड्नुजस्तो हुन्छ । घरमा बस्नै नसकिने अवस्था छ । केसीले चुनावको बेला स्थानीय नेताहरु आएर भोट माग्दै लोकमार्ग कालोपत्रे गर्ने आश्वासन दिने गरेको बताइन् । चुनाव लाग्योकी गाउँका नेताहरु भोट माग्न आउँछन् । बाटो बनाउँछौं भन्छन्, केसीले भनिन्,तर जितेपछि केहि गर्दैनन् । यो बाटो बन्छ भन्नेमा हामीलाई विश्वास नै लाग्दैन ।उनले धूलो र हिलोका खाडलले बाटो हिँड्न समेत समस्या भएको बताउँदै सडक नबन्दा बाटो अवरुद्ध गरौं जस्तो लाग्ने गरेको बताइन् । १४ किलोमिटर सडक कालोपत्रे गर्न अझै बाँकी लोकमार्गको बागलुङ बजारको उपल्लाचौरदेखि अक्षेतेबिहुँ खण्ड २०७३ माघ १४ गते भारतसिद्धिसाई जेभीले १३ किलोमिटर र बिहुँ घोडाबाँधे खण्ड २०७२ माघ १० गते एमपीएससिएफइसिसी जेभीले १२ किलोमिटर सडक दुई वर्षमा कालोपत्रे गर्ने ठेक्का सम्झौता गरेका थिए । बागलुङ बजारको उपल्लाचौरदेखि घोडाबाधेसम्मको सडक दुई खण्डमा विभाजन गरी ठेक्का सम्झौता गरिएको सडक तल्लो खण्डमा खहरेसम्म ५ किलोमिटर र उपल्लो खण्डमा इनारपानीसम्म ६ किलोमिटर सडक कालोपत्र भइसकेको भएपनि खहरेदेखि अछेतेहुँदै इनारपानीसम्मको १४ किलोमिटर सडक कालोपत्रे हुँन बाँकी रहेकोले यात्रुलाई यात्रा गर्न घण्टौ लाग्ने गरेको छ । कालोपत्रे गर्न बाँकी रहेको सडकको दुवस्था उस्तै छ । फेरि २०८० को असार मसान्तसम्मको म्याद थपिएको छ । समयमै कालोपत्रे नहुँदा यात्रुले हिउँदमा धुलाम्मे र बर्खामा हिलाम्मे सडकमा यात्रा गर्न बाध्य भएका छन् । १४ किलोमिटर सडकमा यात्रा गर्न अहिले दुई घण्टाभन्दा बढी समय लाग्ने गरेको चालक भिम गुरुङले दुखेसो गरे । हिउँदमा धुलाम्मे र बर्खामा हिलाम्मे हुँदा यात्रा गर्न धेरै गाह्रो छ, 'चालक गुरुङले भने,सडकमा खाल्टाहरु भएकोले यात्रा गर्न निकै सास्ती खेप्नुपर्छ । सम्बन्धित निकायले ध्यान दिएर चाडो कालोपत्रे गरेमा यात्रा गर्न सहज हुने थियो । लोकमार्गको कालोपत्रे हुन बाँकी खण्डमा नाली निर्माण गर्न, बाटो चक्ला गर्न समेत बाँकी छ । घोडाबाँधेदेखि बुर्तिबाङ खण्ड कालोपत्रे सम्पन्न भइसकेर पनि पुनः मर्मतको लागि अहिले काम भइरहेको छ । उम्मेदवारका आआफ्नै दाबी लोकमार्गले बागलुङको पूर्वदेखि पश्चिमसम्म नै छोएको छ । लोकमार्ग जिल्ला सदरमुकामदेखि क्षेत्र नम्बर २ मा पुग्ने मुख्य सडक रहेकोले दुवै क्षेत्रका उम्मेदवारहरुले लोकमार्ग कालोपत्रे गर्ने चुनावी एजेण्डा बनाएका छन् । नेकपा एमालेले जारी गरेको प्रतिबद्धता पत्रमा बागलुङकै मेरुदण्डको रुपमा रहेको लोकमार्गको बागलुङबुर्तिबाङ खण्डको पिच गर्न बाँकी कार्य यथाशिघ्र सम्पन्न गरि सडकलाई स्तरोन्नती गर्न विशेष जोड दिइने बताइएको छ । यस्तै क्षेत्र नम्बर १ का सत्ता गठबन्धनका उम्मेदवारहरुले राष्ट्रिय गौरवको आयोजना कालीगण्डकी करिडोर, मध्यपहाडी पुष्पलाल लोकमार्ग निर्माण कार्यलाई छिटो सम्पन्न गर्न पहल गर्ने प्रतिबद्धतापत्रमा समावेश गरेका छन् । पार्टीबाट जारी गरिएको प्रतिबद्धतापत्रमा समयमै सम्पन्न गर्न पहल गरिने बताएपनि उम्मेदवारहरुले ठेक्का रद्ध गरी नयाँ टेन्डर गरेर समयमै सम्पन्न गर्ने प्रतिबद्धता समेत जारी गरेका छन् । प्रतिनिधिसभा तर्फ बागलुङ क्षेत्र नम्बर २ मा नेकपा एमालेबाट उम्मेदवारी दिएकी मञ्जु शर्मा चालिसेले आफुले जितेमा नयाँ ठेक्का लगाएर एक वर्षभित्र कालोपत्रे गर्ने बताएकी छिन् । लोकमार्गको बागलुङघोडाबाँधे खण्ड ठेकेदाको लापरबाहीका कारण निर्धारित समयमा कालोपत्र हुन सकेको छैन्, सामाजिक सञ्जालमा चुनावी क्याम्पेन गर्दै उम्मेदवार चालिसेले भनेकी छिन्,म निर्वाचित भएपछि यो प्रक्रिया रद्ध गरी पुनः नयाँ टेन्डर गरी एक वर्षभित्र कालोपत्रे गर्ने प्रतिबद्धता गर्छु । प्रतिनिधिसभाका पूर्वसदस्य तथा क्षेत्र नम्बर १ मा एमालेका उम्मेदवार सुर्य पाठकले ठेकदारहरुको चरम लापरबाहिको कारण कालोपत्रे गर्न नसकिएको बताए । मैले काम गर्न नसक्ने ठेकदारको ठेक्का रद्ध गरी नयाँ प्रक्रियामा जाउँ भनेर संसदमा बोलेको पनि छु, पाठकले भने,मेरो हातमा सवै अधिकार छैन । त्यसैले ठेक्का रद्ध गर्न सकिन । उनले सार्वजनिक खरिद ऐनमा भएको समस्याले अप्ठ्यारो पारेको बताउँदै तत्कालीन प्रोजेक्ट म्यानेजरलाई ठेक्का रद्ध गरि नयाँ प्रक्रियामा जाऊँ भनेर आग्रह गर्दा सिफारिस गर्न नमानेको बताए । उम्मेदवार पाठकले लोकमार्ग हामी सवैको चासोको विषय भएकोले सवैले मिलेर दबाब सिर्जना गरेर काम अगाडी बढाउनुपर्ने बताए । गत आमनिर्वाचनमा निर्वाचित भए लगतै एक कार्यक्रममा सडकको काम ६ महिनाभित्र पुरा नगरे ठेकेदारलाई जेलमा हाल्ने बताएका क्षेत्र नम्बर २ बाट उम्मेदवारमा दोहोरिएका शिक्षा, विज्ञान तथा प्रविधिमन्त्री तथा माओवादीका नेता देवेन्द्र पौडेलले लोकमार्गको धेरै काम सकिएको दाबी गरे । उनले विहुँ खण्डलाई मात्र देखाएर लोकमार्गको कामै भएको छैन भनेर प्रचार गरिनु गलत हुने बताउँदै धेरै काम भएको बताए । लोकमार्गका धेरै काम भएको छ, पौडेलले भने,विहुँ खण्डलाई मात्र देखाएर लोकमार्गको कामै भएको छैन भनेर प्रचार गरिनु गलत हुन्छ । बाँकी काम समेत ठेकेदारको लापरबाहीले नभएको हो । हामीले पहल गरिरहेका छौं । मन्त्री पौडेलले सार्वजनिक खरिद ऐनले अदालत गएर पनि ठेकदारले म्याद थप्ने अवस्था देखिएकाले अप्ठ्यारो भएको बताए ।"
पोल्यान्डमाथि सुनियोजित आक्रमण भएको हैन : नेटो प्रमुख,"पोल्यान्ड : नेटोका महासचिव जेन्स स्टोलटेनबर्गले पोल्याण्डमा भएको मिसाइल विस्फोट युक्रेनी विमानभेदी प्रतिरोधको परिणाम भएको बताएका छन्। उनले युक्रेन युद्धको कारण हुने कुनै पनि दुर्घटनाको अन्तिम जिम्मेवारी रूसको हुनुपर्ने दावी गर्दै पोल्याण्डको सीमा क्षेत्रमा भएको विस्फोटमा पोल्याण्डविरोधी आक्रमणको कुनै आभास नभेटिएको बताए। नेटोका राजदूतहरूको बैठकको अध्यक्षता पछि स्टोलटेनबर्गले भने, 'यस घटनाको अनुसन्धान जारी छ, हामीले यसको परिणामको प्रतीक्षा गर्न आवश्यक छ। तर हामीसँग यो जानाजानी गरिएको आक्रमणको परिणाम थियो भन्ने कुनै सङ्केत छैन।' 'हाम्रो प्रारम्भिक विश्लेषणले युक्रेनी हवाई प्रतिरक्षा क्षेप्यास्त्रले युक्रेनी भूमिको रक्षाका लागि रूसी क्रुज क्षेप्यास्त्र आक्रमणबाट बच्नका लागि प्रहार गरेको हुन सक्ने देखाएको छ, ' नेटोद्वारा जारी विज्ञप्तिमा भनिएको छ।"
स्याङ्जा सदरमुकाम गुल्जारमय बनाउँछु : थापा,"स्याङ्जा : प्रतिनिधिसभा क्षेत्र नं १ का प्रत्यक्षतर्फका उम्मेदवार राजु थापाले स्याङ्जा सदरमुकाम गुल्जारमय बनाउने बताएका छन्। निर्वाचन आउन अब ३ दिन मात्र बाँकी रहदा सदरमुकामबासी मतदाताका घरदैलो गर्दै उनले सदरमुकाम गुल्जारमय बनाउन त्यसक्षेत्र वरपरका दुई जिल्ला तथा दुई क्षेत्र जोड्न सडकमार्ग पक्की सहित आवश्यकता अनुरुपका विकास सहित उद्योगधन्दाका लागि वातावरण निर्माण गर्ने उनले बताए। लामो समयसम्म एकपक्षीय राजनीतिक अखडा भएकै कारण सदरमुकामबासीले विकास र परिवर्तनको अनुभूत गर्न पाएनन्। जसका कारण शिक्षा, स्वास्थ्य र रोजगारका लागि अन्यत्र शहर जान बाध्य हुनुपरयो।।उनले थपे, 'अब ति सबै सेवा र सुविधा सदरमुकाममै उपलब्ध गराउने वातावरण मिलाएर बाहिर गएकालाई पनि फर्काउने काममा म जुट्नेछु। उनले भने, 'दुई जिल्ला जोड्ने पक्की सडकहरु बाडखोलादुलेगौडा, पुतलीखेत कार्कीनेटा, छोरेपाटन बाडखोला, घुम्ति चिसापानी सडक पक्की बनाउने, डेडीकेटेड सहितको २ लेनको सिद्धार्थ राजमार्ग मेरो प्राथमिकतामा छन्। यसैगरी, सर्वशुलभ र निशुल्क शिक्षा, स्वास्थ्य, खाद्य, खानेपानी, भौतिक पूर्वाधार, सडक, यातायात, उद्योग, ब्यवसाय, निजी क्षेत्र, संस्कृति तथा पर्यटन, युवा लक्षित योजना, शहरी विकास, सुशासन, वनवातावरण, उर्जा, जलस्रोत, श्रम रोजगार, पुल पुलेसा सहित उनका चुनावी एजेण्डा छ्न्। युवा र महिलालाई रोजगारसंग जोडी आयआर्जन र सीपमूलक तालिम तथा उद्योग ब्यवसाय संचालनगरी युवा र महिलालाई आत्मनिर्भर बनाउने, सबै धर्म सम्प्रदायलाई समान शिक्षा, रोजगार र अवसरमा सहयोग, जिल्ला अस्पताललाई एक सय शैयामा स्तरोन्नती, आधीखोला, सेतीखोला, दरौंखोलामा तटबन्ध, कृषिलाई प्राथमिकतामा राख्ने लगायतका चुनावी एजेण्डा छन्। रोजगारका लागि घर बाहिर रहदा यहाँका उर्वरभूमिको उपयोग हुन नसकेको जनाउँदै उनले कृषिका माध्यमबाट आयआर्जनसंग पारिवारिक मेल गराउने वातावरण सृजना गर्ने उनले जोड दिए। नेपालकै सबैभन्दा गुणस्तरीय र स्वादिला सुन्तला हुने स्याङ्जाका सुन्तला चीन लगायतका छिमेकी मुलुकमा निर्यात गर्ने, बाँझा जग्गाजमिनको उपयोग गर्दे कफी, मौसमी तथा बेमौसमी फलफूल तथा तरकारमा व्यवासायिकरण उद्यम संचालन गर्ने जस्ता किसानमुखी नीति निर्माणगरी रोजगारका लागि अन्यत्र सहरमा जाने वा विदेशिने युवापंक्तिलाई जिल्लामै अड्याउने वातावरण बनाउने उनका प्रतिवद्धता छन्। एशियाकै पहिलो नमूना पर्यटकीय गाउँ शिरुवारी, निर्माणाधिन गोर्खा स्मारक (साल्मेडाँडा), दरौंको थाप्ले स्थित एशियाकै अग्लो बुद्ध मूर्ति, मिलेनियम ट्रयाक लगायतका महत्वकांक्षी एवं निर्माण सम्पन्न हुन नसकेका विशेष र महत्वाकांक्षी आयोजनाहरु प्रति राज्यको ध्यानाकर्षण गराउँदै उचित सम्बोधन गर्ने उनले बताए। म २०७० सालमा निर्वाचित भएपछि सुरुवात गरेका कामलाई एमाले सरकारले थप वजेट नदिदा अलपत्र परेको छ,' उनले भने, नागरिकका दैनिक जनजीवनसँग जोडिएका ती विकासे योजनालाई पुरा गर्ने प्रतिवद्धतासंगै स्याङ्जाको भुगोल सुहाउँदो उद्यम, व्यवसाय सञ्चालन गरी स्वरोजगारसँग जोडिएका कामलाई प्राथमिकतामा राखेकोछु। दोस्रो पटकको संविधानसभा निर्वाचनमा नेपाली कांग्रेसका उम्मेदवार थापाले जितेपछि यस क्षेत्रमा थापाको आर्कषण बढेको छ। युवाका आर्कषणमा रहने उनी यसपटक आफनो जित सुनिश्चित रहेको दावी गर्छन। विस २०७० को संविधानसभा, २०७४ को प्रतिनिधिसभा र अहिले पनि थापा र मरासिनी नै प्रतिस्पर्धी उम्मेदवार हुन्। ०७० मा थापा निर्वाचित भए भने ०७४ मा मरासिनी। ०७४ मा नेकपा माओवादी, एमाले सहित बामगठबन्धन थियो भने अहिले कांग्रेस सहितको लोकतान्त्रिक बामगठबन्धन छ। स्थानीय निर्वाचनको मतपरिणाम हेर्दा कांग्रेसको मत बढी छ। त्यसमा पनि लोकतान्त्रिक बामगठबन्धनका उम्मेदवारलाई नेकपा माओवादी र नेकपा एकिकृत समाजवादीको पनि मत थपिनेछ। यसरी हेर्दा सबैले इमान्दारितापूर्वक मतदान गरेमा यस क्षेत्रमा लोकतान्त्रिक बामगठबन्धनका साझा उम्मेदवार राजु थापाको जित सुनिश्चित भएको कांग्रेस प्रवक्ता भरतप्रसाद लम्साल भन्छन्। त्यसो त, नेपाली कांग्रेस, नेकपा माओवादी केन्द्र, नेकपा एकीकृत समाजवादी, राष्ट्रिय जनमोर्चा र नेकपा समाजवादी पार्टीले इमान्दारिता प्रर्दशन गर्दै लोकतान्त्रिक बामगठबन्धनका साझा उम्मेदवारलाई भोट दिएमा स्याङ्जामा लोकतान्त्रिक साझा गठबन्धनको जीत सुनिश्चित देखिन्छ। नेकपा एमालेले झण्डै २० वर्षसम्म जितेको यस क्षेत्रमा २०७० सालमा थापाले जितेका थिए। भने नगरपालिका घोषणापछि स्थानीय पालिकामा पनि नेपाली कांग्रेसले पहिलो पटक अहिले जितेको छ। स्याङ्जाका २ प्रतिनिधिसभा र ४ प्रदेशसभा छ। लोकतान्त्रिक बामगठबन्धन र नेकपा एमालेबीच यहाँ चुनावी प्रतिस्पर्धा हुन्छ। प्रतिनिधिसभा क्षेत्र नं १ मा स्वतन्त्र सहित ११ राजनीतिक दल चुनावी प्रतिस्पर्धामा छन्।"
"लमजुङ२ : कृष्णप्रसाद र भेषबहादुरबीच कडा प्रतिस्पर्धा, कस्ले मार्ला बाजी ?","बेंसीसहर : लमजुङको क्षेत्र नं २ मा नेकपा एमालेबाट पहिलो पटक नयाँ अनुहार निर्वाचनमा लड्दैछन् । यसअघि सात पटकसम्म नेकपा एमालेका नेता पृथ्वीसुब्बा गुरुङ लगातार उम्मेदवार बन्दै आएको यो क्षेत्रमा यसपटक जिल्ला अध्यक्ष कृष्णप्रसाद अधिकारीले डेब्यू गर्दैछन् । सातपटकमा गुरुङले दुईपटक मात्र जित निकाले । पहिलो संविधानसभा निर्वाचन २०६४ मा नेपाली कांग्रेसका दिलबहादुर घर्तीलाई र ०७४ को निर्वाचनमा बाम गठबन्धनबाट कृष्णप्रसाद अधिकारीलाई गुरुङले पराजित गरे । गण्डकी प्रदेशका मुख्यमन्त्री भइसकेका पार्टीका उपमहासचिव गुरुङ यसपटक पनि प्रदेशमा दोहोरिन चाहन्थे । तर, पार्टीले उनलाई प्रतिनिधिसभामा र जिल्ला अध्यक्ष कृष्णप्रसाद अधिकारीलाई प्रदेशमा टिकट दियो । ०५४ मा तत्कालिन उदिपुर गाविस अध्यक्ष जितेका अधिकारी यसपटक प्रदेशसभामा छिर्न चुनावी मैदानमा छन् । उनलाई अघिल्लो पटक गुरुङले जितेको साख जोगाउनुपर्नेछ । दुवै स्थानीय भएकाले चुनावी प्रतिस्पर्धा रोमाञ्चक बन्ने भएको छ । स्थानीय तह निर्वाचनमा नेकपा एमालेले बेंसीसहर नगरपालिकाको प्रमुख र उपप्रमुख, सुन्दरबजार र मध्येनेपाल नगरपालिकामा उपप्रमुख र क्व्होलासोथार गाउँपालिकामा क्ल्निस्वीप गरेको थियो। अधिकारीसँग नेपाली कांग्रेसबाट निवर्तमान जिल्ला सभापति भेषबहादुर पौडेलले प्रतिस्पर्धा गर्दैछन् । प्रदेश सांसदमा उनको पनि डेब्यू हो । यसअघि पटकपटक जित्दै आएको कांग्रेसको साख जोगाउने जिम्मेवारी उनको काँधमा छ । लमजुङ२ मा तीन नगरपालिका र एक गाउँपालिका पर्छन् । बेसीसहर नगरपालिका, सुन्दरबजार नगरपालिका, मध्यनेपाल नगरपालिका र क्व्होलासोथार गाउँपालिका । तीन पालिकाका सबै वडा र बेसीसहर नगरपालिकाको १० र ११ नं वडा बाहेकका ९ वटा वडा यस क्षेत्रमा पर्छन् । यस क्षेत्रमा कूल ६९ हजार ९ सय ८४ मतदाता छन् । दुवै उमेदवार बेसीसहर नगरपालिकाका स्थानीय हुन् । लमजुङमा सबैभन्दा धेरै मत यही पालिकामा छ । दुवै स्थानीय भएकाले चुनावी प्रतिस्पर्धा रोमाञ्चक बन्ने भएको छ । स्थानीय तह निर्वाचनमा नेकपा एमालेले बेंसीसहर नगरपालिकाको प्रमुख र उपप्रमुख, सुन्दरबजार र मध्येनेपाल नगरपालिकामा उपप्रमुख र क्व्होलासोथार गाउँपालिकामा क्ल्निस्वीप गरेको थियो । गठबन्धनबाट नेपाली कांग्रेसले मध्येनेपाल र सुन्दरबजार नगरपालिका प्रमुखमा जित निकालेको थियो । बेंसीसहर र क्व्होलासोथारमा गरेर एमाले ३ हजार ३ सय भन्दा बढी मतले अगाडि छ । सुन्दरबजार र मध्यनेपालमा प्रमुखले पाएको मतमा नेपाली कांग्रेस ९ सय ४२ मतले मात्र अगाडि छ । स्थानीय तहको मतलाई आधार मान्ने हो भने यसपटक एमाले उम्मेदवार कृष्ण अधिकारीलाई जीत निकाल्न सजिलो देखिन्छ । तर, कांग्रेस उम्मेदवार पौडेल बेंसीसहर बजारकै भएकाले उनले स्थानीय तहमा भन्दा मतभार बढाउन सक्ने मतदाताहरुको आंकलन छ । यदी पौडेलले बेंसीसहरबाट मत बढाएर अघि बढे र अन्य पालिकामा पनि सुधार गरे भने अधिकारीका लागि चुनौती हुनसक्छ । एमाले उम्मेदवार अधिकारी र कांग्रेसका पौडेल दुवै युवा हुन् । दुवै राजनीतिसँगै सामाजिक कार्यमा पनि उत्तिकै क्रियाशिल छन् । प्रजातान्त्रिक युवा संघको अध्यक्ष, पार्टी सचिव हुँदै जिल्ला अध्यक्ष बनेका अधिकारी कानुन व्यवसायी पनि हुन् । उनले चार कार्यकाल जिल्ला बार ईकाईको अध्यक्ष भएर काम गरिसकेका छन् । तरुण दलको अध्यक्ष हुँदै पार्टी सभापति भइसकेका पौडेल उद्योग व्यवसायमा परिचित छन् । जिल्लामा रिसोर्ट सञ्चालन गरेका पौडेलले उद्योग बाणिज्य संघको अध्यक्ष भएर काम गरिसकेका छन् । अधिकारीले ०५४ मा गाविस अध्यक्ष बनेर काम गरिसकेका छन् भने पौडेल ०७० को स्थानीय निर्वाचनमा बेसीसहर नगरपालिकाको प्रमुखमा पराजित भएका थिए । युवाहरुमाझ लोकप्रिय र पार्टीमा राम्रो छवि बनाएका यी दुई उम्मेदवारमध्ये प्रदेशसभामा छिर्ने सौभाग्य कसले पाउँछन्, त्यसका लागि मंसिर ४ नै कुर्नुपर्नेहुन्छ ।"
' प्रचण्डले आफ्नो स्वार्थका लागि नेकपा फुटाए ',"काठमाडौं : नेकपा एमाले नेता लेखराज भट्टलेले अहिलको नेकपा एमाले नेकपाको निरन्तरता भएको बताएका छन्। उनले राजधानीमा आयोजित एक कार्यक्रममा बोल्दै प्रचण्डले आफ्नो स्वार्थका लागि नेकपा फुटाएको स्पष्ट पारेका हुन्। 'म त के भन्छु भने अहिलको नेकपा एमाले एकीकरणको निरन्तरता हो, नेकपाको निरन्तरता हो,' प्रश्न गर्दै भट्टले भने,' प्रचण्डले त आफ्नो स्वार्थका लागि नेकपा फुटाएका होइनन्?' नेता भट्टले अहिले प्रचण्ड पनि संसदीय अभ्यासमा चुनाव लडिरहेको र आफूले पनि त्यही गरेको बताए। 'प्रचण्डले आफ्नो व्यक्तिगत स्वार्थका लागि जतिबेला जता जाउँ भन्यो त्यतिबेला म त्याँ गएन। अहिले प्रचण्ड पनि संसदीय अभ्यासमा चुनाव लडिरहेका छन्, म पनि लडिरहेको हुँ। भनेपछि इतिहास नबुझ्नेहरूले लगाउने आरोप हो त्यो,' उनले भने,' स्थानीय तहको निर्वाचनका आधारमा तपार्इंको क्षेत्रमा गठबन्धनको मत एमालेको भन्दा झण्डै १० हजारले बढी छ, कसरी चुनाव जितिन्छ ? पहिलो कुरा त स्थानीय तहको मतका आधारमा मत कम बढी भनेर विश्लेषण गर्नुनै गलत हो भन्छु म त। किन भने स्थानीय तहमा पार्टीभन्दा पनि व्यक्ति, नातागोताका कारण मतहरू यताउता हुन्छन्। '"
रसुवाबाट करिब डेढ करोड बराबरको अवैध सामान बरामद,"काठमाडौं : सशस्त्र प्रहरीले रसुवाबाट करिब डेढ करोड मूल्य बराबरको अवैध सामान बरामद गरेको छ। भन्सार छली सीमा इलाकाको अस्थायी ड्राइपोट रसुवामा राखिएको अवस्थामा सामान बरामद गरेको सशस्त्र प्रहरी बल बीओपी टिमुरे रसुवाले जनाएको छ। गोप्य सूचनाका आधारमा करिब डेढ करोड मूल्य बराबरको अवैध सामान बरामद गरेको सशस्त्र प्रहरी नायव उपरीक्षक शैलेन्द्र थापाले जानकारी दिए। बरामद सामानमा महंगा मदिरा, चुरोट लगायतका रहेका छन् । बरामद सामान भन्सार कार्यालय टिमुरेमा बुझाइएको छ । निर्वाचनको मौका छोपी हुन सक्ने अवैध क्रियाकलाप रोक्न उत्तरी सीमा नाकामा समेत प्रहरीले विशेष निगरानी बढाएको छ।"
ताप्लेजुङका चीन र भारतसँग जोडिएका सिमानाका बन्द,"ताप्लेजुङ : दुई देशसँग सिमाना जोडिएको ताप्लेजुङमा तीन सिमानाका बन्द गरिने भएको छ । जिल्ला प्रशासन कार्यालय ताप्लेजुङले मंसिर १ गते बिहीबार मध्यरातिदेखि मंसिर ४ गते मतदान कार्य सम्पन्न नभए सम्मका लागि नाका बन्द रहने जनाएको हो । निर्वाचन सुरक्षालाई मध्यनजर गर्दै सिमानाका बन्द गरिएको प्रमुख जिल्ला अधिकारी महेशकुमार पोखरेलले जानकारी दिए । नेपालका ७७ जिल्लामध्ये ताप्लेजुङ र र दार्चुलाले मात्र भारत र चीन दुबैलाई छोएका छन् । यता तीन दिन जिल्लाभरी मादक पदार्थको बिक्री वितरण तथा सेवन गर्न प्रतिबन्ध गरेको छ । प्रमुख जिल्ला अधिकारी महेशकुमार पोखरेलले प्रतिनिधि तथा प्रदेशसभा निर्वाचन स्वच्छव, निष्पक्ष भयरहित वातावरणमा सम्पन्न गर्न निर्वाचन निर्देशिकाको व्यवस्था अनुसार उक्त निर्णय भएको बताए । निर्णय विपरित कार्य गरे प्रचलित कानुन बमोजिम कारबाही हुने प्रजिअ पोखरेलले जानकारी दिए । मंसिर १ गते बिहीबार मध्यरातिदेखि मतदान कार्य सम्पन्न नभए सम्मका लागि जिल्लाभरी कोहिकसै व्यक्तिले कुनैपनि प्रकारको हातहतियार लिएर हिँड्न समेत प्रबन्ध गरिएको प्रशासन कार्यालयले जनाएको छ । प्रशासनको सूचना बिपरित कसैले हातहतियार लिएर हिँडेमा कानुन बमोजिम कारवाही हुने प्रशासन कार्यालयले जनाएको छ ।"
गठबन्धनले नै विकास गर्छ : देउवा,"डडेल्धुरा : प्रधानमन्त्री तथा नेपाली कांग्रेसका सभापति शेरबहादुर देउवाले गठबन्धन अहिलेको आवश्यकता भएको भन्दै गठबन्धनको सरकारले नै देश विकास गर्ने बताएका छन्। गृहजिल्ला डडेल्धुराको भागेश्वर गाउँपालिका३ बोगटामा आयोजित चुनावी सभालाई बुधबार सम्बोधन गर्दै प्रधामन्त्री देउवाले संविधान मिचिने खतरा बढेकाले गठबन्धन गरिएको र अबको विकास पनि गठबन्धनकै सरकारले गर्ने बताए। संविधानको रक्षासँगै देशलाई समृद्ध बनाउन गठबन्धन अझै लामो समयसम्म गर्नुपर्ने आवश्यक रहेको उनको भनाइ थियो। गठबन्धन जोगाउन मंसिर ४ गतेको निर्वाचनमा गठबन्धनका उम्मेदवारलाई जिताउन उनले मतदातासँग अपिल गरे। उनले भने, तपाईंहरूलाई थाहा छ। केपी ओलीले संविधान मिच्न खोज्नुभयो। त्यो पनि दुईदुई पटक। उहाँहरूले गठबन्धनको सरकार बनाएपछि राजनीतिक स्थिरता होला, देशमा विकास होला, देश समृद्ध हुन्छ भन्ने तपाईं हामी सबैलाई लागेको थियो। तर, उहाँले उल्टो गर्नुभयो। दुःख गरेर बनाएको नयाँ संविधान र लोकतन्त्रको मर्म विपरीत प्रतिनिधिसभा विघटन गरेर देशमा फेरि राजनीतिक अस्थिरता ल्याउन खोजियो। त्यसकारण हामीले गठबन्धन गरेका हौं। संविधान मिच्नबाट जोगायौं। त्यसका साथै गठबन्धनबाट उमेदवार बनेका प्रदेश (क) का उमेदवार खगराज भट्ट र (ख) का उम्मेदवार समाजिक विकास मन्त्री गोविन्दराज बोहरालाईसमेत जिताउन आग्रह गरे। चुनावी प्रचारप्रसारका लागि प्रधानमन्त्री देउवा बुधबार दोस्रो पटक गृहजिल्ला डडेल्धुरा पुगेर चुनावी सभालाई सम्बोधन गरेका छन्।"
उम्मेदवारको पर्खाइमा मतदाता,"दोलखा : दोलखाका दुर्गम दुई हिमाली गाउँ लप्ची र बेदिङका मतदाता निर्वाचन आउन २ दिन बाँकी हुँदासम्म पनि उम्मेदवारहरू मत माग्न आउँछन् कि भन्ने आशामा देखिन्छन्। उम्मेदवार मत माग्न आए दुर्गम गाउँमा भोग्नुपरेको पीडा सुनाउने उनीहरूको चाहना छ। दोलखाको विगु गाउँपालिका१ लप्चीका स्थानीय ८३ वर्षीय लमुदावा शेर्पालाई निर्वाचनका बेला मत माग्न गाउँमा उम्मेदवार आएको अहिलेसम्म याद छैन। यसपटक उम्मेदवार आउँछन् कि भन्ने आसमा छु, लमुदावाले भने, यातायातको समस्याले हामी बिरामी हुँदा उपचार गर्न सहज ढंगले स्वास्थ्यचौकीसम्म पनि जान सक्दैनौं। न टेलिफोनकै सुविधा छ। हाम्रो समस्या बुझ्न एकपटक पनि गाउँ नआउने उम्मेदवारलाई कसरी मत दिनु। दोलखाकै गौरीशंकर९ बेदिङमा पनि अहिलेसम्म उम्मेदवारहरू नआएको स्थानीय दावाछिरिङ शेर्पाले बताए। उम्मेदवारहरू यहाँ आए सडक, विद्यालय जस्ता भौतिक पूर्वाधारको लागि सहयोग चाहियो भन्ने मन छ। तर, ख्वै अहिलेसम्म कोही आएका छैनन्, शेर्पाले भने। विगु गाउँपालिका१ लप्चीमा ४६ घरधुरी तथा १ सय ५० जनसंख्या रहेको लप्चीमा ६१ जना मतदाता छन् । बेदिङमा ९१ जना मतदाता छन्। लप्ची पुग्न सडकले छोएको अन्तिम गाउँ लामाबगरबाट दुई दिन हिँड्नुपर्छ। बेदिङ पुग्न सिमिगाँउबाट दुई दिन हिँड्नुपर्छ। मतदाता कम रहेको र धेरै हिँड्नुपर्ने भएकाले पनि उम्मेदवारले हिमाली गाउँलाई प्राथामिकतामा नराखेको स्थानीयको गुनासो छ। राजनीतिक दलहरूले बेदिङका वासिन्दालाई भोट बैंकका रूपमा प्रयोग गरेको तर गाउँको विकासमा कुनै चासो नदिएको स्थानीयको गुनासो छ।"
१४ महिनापछि शोधनान्तर बचतमा,"काठमाडौं : लामो समयपछि नेपाल भित्रिने विदेशी मुद्रा बढ्दा शोधनान्तर स्थिति बचतमा पुगेको छ। १४ महिना अघिसम्म घाटामा रहेको शोधनान्तर स्थिति २०७९०८० असोजमा १२ अर्ब ४३ करोड रुपैयाँले बचतमा पुगेको छ। पोहोर सोही अवधिमा शोधनान्तर स्थिति ८७ अर्ब ७१ करोड रुपैयाँले घाटामा रहेको थियो। नेपाल राष्ट्र बैंकले बुधबार सार्वजनिक गरेको आर्थिक तथा वित्तीय स्थिति प्रतिवेदनामा मुलुक भित्रिने रेमिट्यान्समा वृद्धि र आयातमा नियन्त्रण हँुदा शोधनान्तर बचतमा पुगेको उल्लेख छ। पछिल्लो समय रेमिट्यान्समा सुधार भएको छ। सरकारले आयातमा कडाइ गरेकाले मुद्रा कम बिदेसियो। फलस्वरूप १४ महिनापछि शोधनान्तर स्थिति बचतमा गएको छ, प्रवक्ता डा गुणाकर भट्टले भने, विदेशी मुद्रा सञ्चितिमा पनि राम्रो सुधार भएको छ। अर्थतन्त्रका अधिकांश सूचकमा सकारात्मक संकेत देखिएकाले सुधारको बाटोमा रहेको उनको दाबी छ। शोधनान्तर बचतमा रहे पनि चालू खाता घाटा भने कायमै छ। चालू खाता ३४ अर्ब २८ करोड रुपैयाँले घाटामा छ। पोहोर चालू खाता १ सय ४९ अर्ब ८१ करोडले घाटामा थियो। विप्रेषण आप्रवाह बढ्दा मुलुकको अर्थतन्त्रलाई धेरै राहत पुगेको छ। चालू आवको ३ महिनामा विप्रेषण आप्रवाह १६८ प्रतिशतले वृद्धि भई २८१ अर्ब ५ करोड पुगेको छ। जबकि पोहोर सोही अवधिमा विप्रेषण आप्रवाह ७१ प्रतिशतले घटेको थियो। यसले गर्दा सञ्चितिमा सुधार भएको छ। २०७९ असार मसान्तमा १२ खर्ब १५ अर्ब ८० करोडबराबर रहेको कुल विदेशी विनिमय सञ्चिति २५ प्रतिशतले वृद्धि भई १२ खर्ब ४६ अर्ब २२ करोड पुगेको छ। सञ्चिति रकम बढेकाले यसले नेपालको आयात धान्ने अवधि पनि बढेको छ। पछिल्लो तीन महिनाको आयातलाई आधार मान्दा बंैकिङ क्षेत्रसँग रहेको विदेशी विनिमय सञ्चिति ८३ महिनाको वस्तु तथा सेवा आयात धान्न पर्याप्त रहने राष्ट्र बैंकले बताएको छ। वैदेशिक व्यापार २०७९०८० को तीन महिनामा कुल वस्तु निर्यात ३५७ प्रतिशतले कमी आई ४१ अर्ब ८२ करोड पुगेको छ। अघिल्लो वर्षको सोही अवधिमा यस्तो निर्यात १०९५ प्रतिशतले वृद्धि भएको थियो। जिंक सिट, पार्टिकल बोर्ड, ऊनी गलंैचा, तयारी पोसाक, चियालगायतका वस्तुको निर्यात बढेको छ। सोयाबिन तेल, पाम तेल, पिना, जुटका सामान, सुन चाँदीका सामान तथा गरगहनाको निर्यात घटेको छ। व्यापार घाटामा पनि कमी आएको छ। महिनामा कुल वस्तु व्यापार घाटा १३१ प्रतिशतले घटेर ३५९ अर्ब १८ करोड पुगेको छ। पोहोर सोही अवधिमा यस्तो घाटा ५८३ प्रतिशतले बढेको थियो। सो अवधिमा कुल वस्तु आयात १६२ प्रतिशतले घटेर ४०१ अर्ब पुगेको छ।"
"नेपालगन्जमा विस्फोट, विप्लव कार्यकर्ता घाइते",नेपालगन्ज : प्रतिनिधिसभा तथा प्रदेशसभा निर्वाचन नजिकिँदै गर्दा बाँकेको नेपालगन्जमा बम बनाउँदै गर्दा विस्फोेटनमा परी विप्लवका दुई जना कार्यकर्ता घाइते भएका छन्। जिल्ला प्रहरी कार्यालय बाँकेका प्रमुख एसपी श्यामकृष्ण अधिकारीका अनुसार बुधबार राति ८ बजेतिर नेपालगन्ज १० भृकुटीनगरमा प्रेसर कुकर बम बनाउँदै गर्दा विस्फोट भएर सल्यानको बागचौर नगरपालिका२ घर भएका २७ वर्षीय डिल्लीबहादुर बीसी र कैलालीको घोडाघोडी नगरपालिका१ घर भएका ३३ वर्षीय धर्मबहादुर सुनार घाइते भएका हुन्। दुवै जनाको नेपालगन्ज मेडिकल कलेजमा उपचार भइरहेको छ। घरमा अरु भए नभएको बारे सेनाको बम डिस्पोजल टोलीले सर्च गरिरहेको छ। विस्फोटबाट घरको सिलिङमा क्षति पुगेको छ भने छर्राले भित्ता फुटेको छ। एसपी अधिकारीले बाँकेमा निर्वाचन विथोल्न तर्साउने उद्देश्यले बम बनाउँदै गरेको अवस्थामा विस्फोट भएको बताए। नेपाली सेनाको टोलीले घरमै रहेको अर्को प्रेसर कुकर बमलाई राति १०ः४० मा डिस्पोज गरेको जिल्ला प्रहरी कार्यालय बाँकेका प्रवक्ता डीएसपी रामप्रसाद घर्ती मगरले जानकारी दिए। उनले अरु प्रेसर कुकर भए पनि बम भए नभएको सेनाको सर्चबाट थाहा हुने बताए।
बर्दियामा गठबन्धनलाई पछ्याउँदै एमाले,"गुलरिया : बर्दियामा प्रतिनिधिसभा सदस्य निर्वाचनमा वामलोकतान्त्रिक गठबन्धन र एमाले उम्मेदवारबीच मुख्य प्रतिस्पर्धा देखिएको छ। बर्दिया क्षेत्र नं १ मा कांग्रेसका सञ्जय गौतम, एमालेका लक्ष्मणराज ज्ञवाली, राष्ट्रिय प्रजातन्त्र पार्टीका सूर्यबहादुर सिंह, जनता समाजवादी पार्टी नेपालका रेशमबहादुर खत्री, नेपाल मजदुर किसान पार्टीका हरिलाल न्यौपाने, राष्ट्रिय स्वतन्त्र पार्टीका प्रवेश भुसाल, जनमत पार्टीका सोहराव पठान, नेश्नलिष्ट पिपल्स पार्टीका रामरतन थारु, नागरिक उन्मुक्ति पार्टीका ठाकुरसिंह थारु र स्वतन्त्र देवीप्रसाद तिवारी उम्मेदवार छन्। सत्ता गठबन्धनको साथ पाएर गौतम अरूभन्दा बलियो छन्। गुलरिया, बाँसगढी, बढैयाताल र बारबर्दियाको ८ वटा वडा रहेको बर्दिया क्षेत्र नं १ मा वामलोकतान्त्रिक गठबन्धनका दलले स्थानीय तहमा वडाध्यक्षमा ५९ हजार १३० मत ल्याएका छन्। जबकी एमालेका वडाध्यक्षले ल्याएको मत ३६ हजार ९१८ मात्र छ। गठबन्धन र एमालेबीच २२ हजार २१२ मतान्तर छ। बाँकी मत अन्य दल तथा स्वतन्त्रले प्राप्त गरेका छन्। कांग्रेसका गौतम सुखी र समृद्ध नेपाल बनाउने, हाम्रो बर्दियालाई राम्रो बर्दिया बनाउने मेरो अभियानलाई पूर्णता गर्न पनि मलाई भोट दिनुपर्छ। एमालेका उम्मेदवार ज्ञवाली बर्दियाका विकास निर्माणका समस्या समाधान गर्दै बबई नदीको जब्दीघाटमा पुल र नदीमा तटबन्धन गर्नका लागि आफूलाई जिताउनुपर्छ भनिरहेका छन्। स्थानीय तहमा ल्याएको मतका आधारमा बर्दिया क्षेत्र नं २ मा पनि गठबन्धन नै बलियो देखिएको छ। प्रतिनिधिसभा सदस्यमा माओवादी केन्द्रका सुरेश पन्थ, एमालेका पंकजसिंह राठौर, राष्ट्रिय प्रजातन्त्र पार्टीका विनय रावल, नेपाल मजदुर किसान पार्टीका धर्मराज जैसी आचार्य, लोकतान्त्रिक समाजवादी पार्टी नेपालका अनिरुध्या आर्य, राष्ट्रिय स्वतन्त्र पार्टीका ओमप्रकाश बसौला, स्वतन्त्र रामप्रसाद आचार्य र लालवीर चौधरी उम्मेदवार छन्। पाँच दलीय गठबन्धनका साझा उम्मेदवार माओवादी केन्द्रका पन्त र एमालेका राठौरबीच नै मुख्य प्रतिस्पर्धा छ। ठाकुरबाबा, मधुवन, राजापुर, गेरुवा र बारबर्दियाको तीन वटा वडा रहेको बर्दिया क्षेत्र नं १ मा वामलोकतान्त्रिक गठबन्धनका दलले स्थानीय तह निर्वाचनमा मत वडाध्यक्षको ६८ हजार ८३७ र एमालेको २३ हजार ३२० रहेको छ। ४५ हजार ५१७ मतको फरक छ। माओवादी केन्द्रका उम्मेदवार पन्थ बर्दिया जिल्ला कृषिको उर्वरा जमिन भएको र कृषिमा आधुनिकीकरण आवश्यक रहेको र इच्छाले होइन शिक्षाले खेती गर्ने उत्पादन मुलक कृषिका लागि पहल र प्रतिबद्धता जाहेर गरेकाले जित्ने दाबी गर्छन्। एमाले उम्मेदवार पंकज सिंह राठौर जनताहरू कृषिमा आश्रित भएकाले सिँचाइ, मल, बीउका समस्या समाधान गर्ने मेरो एजेन्डा भएकाले आफूलाई जिताउन आवश्यक रहेको बताउँछन्। यी दुवै उम्मेदवारलाई कांग्रेस पृष्ठभूमिका राप्रपाका युवा नेता विनय रावलले टक्कर दिइरहेका छन्। रावल भन्छन्, विकासका लागि सडक पूर्वाधार, पर्यटन, युवा स्वरोजगार, नदी नियन्त्रण लगायतका एजेन्डा लिएर म निर्वाचनमा आएकाले आफू जित्नेमा ढुक्क छु। बर्दियाका ८ स्थानीय तहमध्ये नेपाली कांग्रेसले ५ वटामा (गुलरिया, ठाकुरबाबा, बारबर्दिया, मधुवन ४ नगरपालिका र गेरुवा गाउँपालिका)मा जितेको छ। नेकपा (माओवादी केन्द्र) २ स्थानीय तह (राजापुर नगरपालिका र बढैयाताल गाउँपालिका) जितेको छ। नेकप एमालेले बाँसगढी नगरपालिकामा नगर प्रमुख, उपप्रमुखका साथै ठाकुरबाबा नगरपालिका र बढैयाताल गाउँपालिकामा उपाध्यक्ष जितेको छ। जिल्लाका दुई निर्वाचन क्षेत्रमा ३ लाख १५ हजार २८४ मतदाता छन्। स्थानीय तहको मतमा पाँच दलीय सत्ता गठबन्धन बलियो छ भने दुबै निर्वाचन क्षेत्रमा एमालेले गठबन्धनलाई पछ्याइरहेको छ।"
"उम्मेदवारलाई प्रश्न गर्दा कुटपिट, उल्टै प्रहरीलाई बुझाइयो","विराटनगर : मोरङको कटहरी गाउँपालिका३ चम्राहीमा सत्तारुढ गठबन्धनले आयोजना गरेको चुनावी सभामा उम्मेदवारमाथि प्रश्न गर्ने एक जना युवक कुटिएका छन् । सुनसरीको कोसी गाउँपालिका७ घर भई कटहरीमा डेरा गरेर बस्दै आएका २१ वर्षीय शंकरकुमार साफीलाई गठबन्धन समर्थकले कुटपिट गरेका हुन् । कटहरीमा बसेर दैनिक ६० जना विद्यार्थीलाई उनले ट्युसन पढाउँदै आएका छन् । कटहरी३ का वडाध्यक्ष जद्दुलाल कामतसहित सत्तारुढ गठबन्धनका ४५ जनाले धुरिएर आफूमाथि कुटपिट गरेको साफीले बताए । चम्राहीको मदरसामा गठबन्धनले बुधबार चुनावी सभाको आयोजना गरेको थियो । सभामा मोरङ क्षेत्र नम्बर ४ का प्रतिनिधिसभा सदस्य उम्मेदवार अमनलाल मोदी लगायत सहभागी थिए । नेकपा (माओवादी केन्द्र)का केन्द्रीय सदस्यसमेत रहेका मोदीले सभामा आफ्नो मन्तव्य राखेपछि साफीले तपाईं १० वर्ष सांसद भएर आफ्नो क्षेत्रमा के के विकास गर्नु भयो र अहिले भोट माग्दै आउनुहुन्छ? भनेर प्रश्न गरेका थिए । सार्वजनिक हिसाबले आयोजना गरिएको कार्यक्रममा माओवादी नेतालाई प्रश्न गर्दा साफीमाथि कुटपिट गरिएको प्रत्यक्षदर्शीले बताएका छन् । प्रश्न सोधेको निहुँमा कुटपिट गरिएपछि सभा भाँडिएको थियो । साफीले भने, मैले प्रश्न गर्नासाथ कुटपिट गर्न थाले । कार्यक्रमबाट बाहिर निकाले । उनीहरुले फेरि प्रश्न गर्छन् भन्दै पिटे । मैले गर्छु भनिदिएँ । उम्मेदवारमाथि प्रश्न गर्न किन नपाउनु भनेर जिज्ञासा राख्दा आफूलाई लछारपछार पार्दै थप कुटपिट गरिएको गुनासो उनको छ । टाउको लगायत शरीरका विभिन्न भागमा मुक्का र लात्ता प्रहार गरिएको उनले बताए । कुटपिटका कारण कानमा समस्या भएको साफी बताउँछन् । घटनापछि उनलाई उम्मेदवार मोदीले चिया खान र गफ गर्न आग्रह गरेका थिए । तर साफीले अस्वीकार गरे । साफी विज्ञान संकायमा स्नातकको पढाइको तयारी गर्दैछन् । उम्मेदवार र जनप्रतिनिधिमाथि प्रश्न गर्दा कुटाइ खाइन्छ भने पुनः प्रश्न गर्न आफू तयार रहेको उनले बताए । जनताले जिताएर पठाएका र पुनः भोट माग्दै आएका जनप्रतिनिधिलाई प्रश्न नै गर्न नपाउने यो कस्तो प्रवृत्ति हो ?', उनले प्रश्न गरे । कुटपिटपछि सत्ता गठबन्धनका कार्यकर्ताले उनलाई उल्टै सशस्त्र प्रहरीको जिम्मा लगाएका थिए । सशस्त्रले नेपाल प्रहरीलाई जिम्मा लगायो । तर नियन्त्रणमा नराखिकन साफीलाई छाडिसकिएको मोरङ प्रहरीका प्रवक्ता डीएसपी दीपक श्रेष्ठले बताए । घटना खासै ठूलो हैन । उम्मेदवार र जनप्रतिनिधिहरुलाई आमनागारिकले प्रश्न गर्छन् नै । तर प्रश्न गरेकै निहुँमा कुटपिट गर्नुपर्ने कुनै कारण थिएन, घटनास्थलमा रहेका एक जना सुरक्षाकर्मीले भने, होहल्ला र कुटपिट हुन थालेपछि त्यहाँको अवस्था असामान्य हुने देखेर प्रश्नकर्तालाई नियन्त्रणमा लिँदै नेपाल प्रहरीको जिम्मा लगाइयो हो । त्यसपछि माहोल अलि साम्य भयो । ती सुरक्षाकर्मीका अनुसार उम्मेदवारलाई प्रश्न गर्ने युवामा अलि बढी आक्रोश देखिन्थ्यो । आक्रोशपूर्ण हिसाबले प्रश्न गर्नु भनेको आमनागरिकको असुन्तष्टिका रूपमा बुझ्नुपर्छ । प्रश्न गर्न नपाउने भन्ने त कुरै हुँदैन, उनले भने, प्रश्नकर्ता कुनै पार्टीको मान्छे हो जस्तो लागेन । चुनावी सभाको सुरक्षाका हिसाबले पनि तत्काल नियन्त्रणमा लिनुपर्ने अवस्था आयो । सुरक्षाकर्मीले नियन्त्रणमा नलिएको भए प्रश्नकर्तामाथि थप हमला हुने सम्भावना रहेको उनले बताए । कुटपिटको आरोप लागेका वडाध्यक्ष जद्दुलालले भने आफू कार्यक्रममा उपस्थित नै नरहेको बताए । होहल्ला हुन थालेपछि म त्यहाँ पुगेको हुँ । बदनाम गराउने हिसाबले कुटपिट गरेको भनेर नाम जोडिएको छ, उनले भने, विपक्षीले चुनावका बेला अनेक फण्डा निकाल्छन् । कार्यक्रममै नगएको मान्छेलाई कुटपिटमा संलग्न भएको आरोप लगाइयो । नेपाली कांग्रेसबाट वडाध्यक्षमा निर्वाचित भएका उनले निर्वाचन आचारसंहिताका कारण चुनावी सभामा जनप्रतिनिधि जान नपाउने बताए । स्थानीयले भने वडाध्यक्ष जद्दुलाल आचारसंहिताविपरीत चुनावी सभामै उपस्थित रहेको बताएका छन् । उम्मेदवार मोदीका स्वकीय सचिव ताजिम अन्सारीले भने मदरसामा भएको अनौपचारिक कार्यक्रममा आएर साफीले अनावश्यक प्रश्न गर्दै कार्यक्रम बिथोल्ने प्रयास गरेको बताए । प्रश्नकर्ता एमालेबाट परिचालित व्यक्ति हुन् । कार्यक्रमलाई असर पुयाउन खोजेपछि स्थानीयले नियन्त्रणमा लिएर प्रहरीको जिम्मा लगाए, उनले भने, कुटपिट र लछारपछार भएको छैन । कुट्नलाई जनताले चैँ झम्टिन खोजेका थिए । राम्रा र जिम्मेवार मान्छेहरु कार्यक्रममा उपस्थित भएकाले पनि कोही कसैमाथि कुटपिट हुने सम्भावना नरहेको अन्सारीको भनाइ छ ।"
मंसिर ४ पछि गठबन्धन सकिन्छ : ओली,"विराटनगर : नेकपा एमालेका अध्यक्ष केपी शर्मा ओलीले मंसिर ४ पछि गठबन्धनको आयु सकिने बताएका छन्। निर्वाचनबाट बहुमत ल्याएर एमालेले सरकार बनाउँछ। त्यसपछि गठबन्धनको आयु सकिन्छ, विराटनगर विमानस्थलमा बुधबार सञ्चारकर्मीसँग कुरा गर्दै ओलीले भने, खरानीको डल्ला सरह रहेको गठबन्धन फुट्छ। अझ माओवादी त ५७ सिटमा खुम्चिन्छ। उनले अहिलेको गठबन्धन मंसिर ४ बाट उता जानै नसक्ने जिकिर गरे। शासकीय स्वरूप परिवर्तनको मागसहित माओवादी सडकमा जाने कुरा हल्ला मात्रै भएको उनको भनाइ छ। अबको चुनावबाट माओवादी ५७ सिटमा खुम्चिन्छ। अस्तित्व नै सकिएपछि सडकमा जान सक्ने अवस्थामै हुँदैन, उनले भने, एमालेको बहुमतको सरकार बन्छ। गठबन्धन नै रहँदैन। नेकपा माओवादी केन्द्रका अध्यक्ष पुष्पकमल दाहाल प्रचण्डले गठबन्धन २० वर्ष टिक्छ भनेर दिएको अभिव्यक्तिप्रति लक्षित गर्दै ओलीले भने, हिजो छोरी बिकाउन १५ वर्ष भनेको र आज आफू बिक्नका लागि २० वर्ष भनेर हल्ला मात्र चलाइएको हो। गठबन्धन २० वर्ष टिक्छ भनेर कसैका श्रीमती, छोरी र ज्वाइँलाई जिताउन नचाहिने हिसाबले बाँडेको प्रलोभन राष्ट्रिय राजनीतिको विषय नबन्ने उनको भनाइ छ। शासकीय स्वरूप परिवर्तन गर्ने कुरा सामान्य विषय भएको उनको भनाइ छ। नेपालको प्रणाली कुनै पनि दलले बहुमत नल्याउने र अस्थिरता भइरहने खालको देखिएको ओलीले बताए। उनले अहिलेको प्रणालीमा कुनै पनि दलले बहुमत नल्याउँदा हङ पार्लियामेन्ट हुने, सधैं अस्थिरता निम्त्याइरहने र सधैं स्वार्थमा केन्द्रित हुने खालका प्रवृत्तिहरू देखिएको उनको जिकिर छ। हङ पार्लियामेन्ट अन्त्यका लागि स्वार्थ केन्द्रित नभएर उद्देश्य केन्द्रित हुनुपर्नेमा ओलीको जोड छ। तर, शासकीय स्वरूप परिवर्तन सवैको सल्लाहले गर्न सकिने उनको भनाइ छ। डेमोक्रोसीका विभिन्न रूप छन्। त्यसमा शासकीय स्वरूप परिवर्तन गर्ने विषय धेरै ठूलो कुरा हैन, उनले भने, शासकीय स्वरूप परिवर्तन गर्नेनगर्ने भन्ने कुरा विकास गर्ने या नगर्ने भन्ने कुरा हैन। अहिलेकै शासकीय स्वरूपबाट पनि विकास सम्भव छ।"
"निर्वाचन, नेता र मतदाता!","भनिन्छ, निर्वाचन प्रजातन्त्रको सुन्दर पक्ष हो। प्रजातन्त्रलाई परिष्कृत र परिमार्जित गर्ने प्रक्रिया हो। जनताको अभिमत लिँदै उनीहरूको भावनालाई राज्य सञ्चालनमा प्रतिविम्बित गराउने माध्यम हो। समाजको सकारात्मक परिवर्तन, विकास र रूपान्तरण गर्न जनताको सहभागिताबाट जनताले मन पराएका असल प्रतिनिधि छान्ने माध्यम पनि हो। यिनै मूल्य, मान्यता र सिद्धान्तका कारण निर्वाचन आवधिक (निश्चित समय) हुन्छन्। हो, समय, काल, स्थान र परिवेशअनुसार निर्वाचन प्रक्रिया तथा समय सीमा फरकफरक हुन्छन्। पूर्वीय सभ्यताका इतिहासका पानाहरू पल्टाउँदा पनि राम, कृष्ण र बुद्धका समयहरूमा पनि जनसहभागिता, जनसहमति तथा जनमत लिएका प्रशस्त उदाहरण पाइन्छन्। विगत जे भए पनि २०४६ सालको परिवर्तनले प्रजातन्त्रको पुनर्स्थापना गर्यो। नेपालीको भाग्य निर्माणको माध्यम बन्नेमा सबै ढुक्क थिए। विडम्बना, संघर्षबाट आएका नेताहरू निर्वाचित हुँदै हिमाल झैं चम्किए। तर, कुशासन र भ्रष्टाचारसँगै टुकुचा झैं कुरूप बन्दै आए। परिणाम देशमा सशस्त्र संघर्ष भयो। हजारौं निर्दोष जनता मारिए। देशमा ठूलै परिवर्तन भयो। तर पनि देश र जनताको भाग्य परिवर्तन भएन। समय, व्यवस्था तथा केही हदसम्म पात्रहरू परिवर्तन त भए। विडम्बना नेपाली जनताको अवस्था र भाग्यमा खासै परिवर्तन भएन। संघर्ष, आन्दोलन तथा युद्धका बेलाका देशभक्ति तथा जनपक्षीय आवाज हराउँदै गए। जनताका सपना पिँडालुको पातको पानी सूर्योदयसँगै हराए झैं हराउँदै गए। यसै परिवेशमा फेरि एकपटक निर्वाचन नामको कुम्भमेलापर्व सम्पन्न हुन गइरहेको छ। वर्तमानको निर्वाचन प्रक्रियाका गलत अभ्यास तथा दल, नेता तथा आममतदाताहरूको व्यवहार र शैलीलाई दृष्टिगत गर्दा संक्षेपमा निम्नबमोजिम बँुदागत रूपमा विश्लेषण गर्न सकिन्छ। नेताहरू देश, जनता, विचार र सिद्घान्तका निम्ति बलिदानी गर्न सदा तत्पर हुनुपर्ने हो। तर यसको उल्टो पद, पैसा र स्वार्थका निम्ति छेपारोले रङ फेरे झैं विचार, सिद्घान्त, दल फेर्न तयार छन्। सिद्धान्त उत्तरको, व्यवहार दक्षिणकोराजनीतिले समाज र देशको सकारात्मक तथा सिर्जनशील परिवर्तन, विकास र रूपान्तरण गर्न निर्देशित र नेतृत्व गर्छ। साथै सिद्धान्तले राजनीतिलाई निर्देशित र नेतृत्व गर्छ। सबै दल तथा पार्टीका उद्देश्यहरू देश विकास र जनकल्याण नै हुन्। तथापि देश विकास र जनकल्याण गर्ने माध्यम र विचार फरक हुन्छन्। अर्कोको विचार सिद्धान्तले भन्दा मेरो विचार र सिद्धान्तले देश विकास र जनकल्याण गर्न सकिन्छ भन्ने मान्यता र विश्वासकै कारण फरकफरक मतका कारण फरकफरक दल या पार्टी खोल्नु परेको हो। तिनै फरक विचार र सिद्धान्तका आधारमा आवधिक समयका निम्ति तय गरिएका नीति तथा कार्यक्रम लिएर निर्वाचनमा जाने हो। जसको नीति कार्यक्रमलाई जनताले अनुमोदन गर्छन्, सोही दल या पार्टीले जननिर्वाचित प्रतिनिधिको माध्यमबाट सुशासन प्रदान गर्ने हो। यसैका निम्ति आवधिक, स्वच्छ एवं निष्पक्ष निर्वाचन आवश्यक पर्ने हो। दुर्भाग्य, यी त भन्ने कुरा न हुन् भने झैं भयो। निर्वाचन विचार र सिद्धान्तका माध्यमबाट नीति तथा कार्यक्रम जनअनुमोदित गराउने पवित्र प्रजातान्त्रिक माध्यम बनेन र रहेन। निर्वाचन त कठै फगत गणित मिलाउने बनारसका पान्डाको बही खाताजस्तो भयो। विचारमा आधारित मोर्चा गठबन्धन बन्छन् र बन्नु पनि पर्छ। तर, गठबन्धन बैंक लुट्न घोर विरोधी र दुश्मनी ग्याङ एकछिनका निम्ति मिले झैं भयो। कति गठबन्धन उत्तर दक्षिणका छन्। टाढाटाढासम्म विचारको व र सिद्धान्तको सध नमिल्ने छन्। त कुनै गठबन्धन सर्प, भ्यागुतो र बिच्छीको मैत्री गठजोड झैं छ। कतै कट्टर दक्षिणपन्थी, कट्टर वामपन्थी, साम्प्रदायिक एवं अर्धवामपन्थीको गठबन्धन छ। त कतै राजावादी, गणतन्त्रवादी, होली वाइनवादी तथा साम्प्रदायिकवादीको गठबन्धन बनेको छ। यी दुवै गठबन्धनलाई हेर्दा उनीहरूलाई विचार, सिद्धान्त, नीति तथा कार्यक्रमसँग कुनै लेनादेना छैन। न यो विचार, सिद्धान्त, नीति तथा कार्यक्रम आधारित निर्वाचन प्रतिस्पर्धा नै हो। यो नितान्त सत्ता प्राप्तिका निम्ति गरिएको हठकन्डा मात्र हो। खासमा संविधान खतरामा छ। गणतन्त्रलाई चुनौती छ। प्रतिगमनको सम्भावना टरेको छैन। राष्ट्रियता संकटमा छ। आदि आदि भन्न सकिएला। तर वास्तविकता ती हुँदै होइनन्। विचार सिद्धान्त आधारित राजनीतिबाट दल तथा जिम्मेवार नेताहरू पतीत भइसकेको र राजनीति सत्ता तथा स्वार्थकेन्द्रित हुन गएको छ। त्यसैले आआफ्नो स्वार्थको स्वर्ग बचाउने स्वार्थी प्रपञ्च मात्र हो। यसले समाज, देश र जनतालाई केही फाइदा पुग्नेवाला छैन। जुनजुन देशमा जसरी पनि सत्ताकब्जा गर्ने गलत नीति नेताहरूले अपनाए ती देशहरूले ठूलो मूल्य चुकाएको इतिहास ताजै छ। देश ऋणमा चुर्लुम्म डुबेर ध्वस्त, नेताहरू सत्ता स्वार्थमा मस्त नेपालको आर्थिक अवस्था सबैको अगाडि छर्लंगै छ। देश नेपाली युवाले विदेशमा पसिना बगाउँदै जीवनसँग ज्याला साटेको पैसाले चलेको छ। अन्तर्राष्ट्रिय व्यापार घाटा लगभग वार्षिक कुल गार्हस्थ राष्ट्रिय उत्पादन बराबर भइसक्यो। देशको घोषित ऋण लगभग २० खर्ब पुगिसक्यो। नेपाली बैंकहरूले ऋण प्रवाह गर्ने क्षमता लगभग सकिइसक्यो। एकै दिन २०२५ प्रतिशत निक्षेपकर्ताहरू बैंकहरूमा पैसा लिन गए। बैंकहरूले पैसा दिन सक्ने अवस्था सायदै होला ? देश दिनपरदिन परनिर्भर बन्दै छ। तर सबै पार्टीका नेताहरूको आर्थिक अवस्था अकासिँदो छ। युरोपियन अमेरिकन जीवनशैलीको मोज नेपालमै गरिरहेका छन्। उच्च नेता तथा उच्चपदस्थ कर्मचारीलगायत उच्च व्यापारी उद्योगीका छोराछोरी तथा धनसम्पत्ति विदेशमा सुरक्षित छन्। यो क्रम तीव्र छ। देश डरलाग्दो आर्थिक अवस्थामा छ। यो यो आर्थिक नीति र कार्यक्रमका माध्यमबाट देशको आर्थिक रूपान्तरण र विकास गर्छौं भनेर दलहरूले भन्नुपर्नेमा कसरी निर्वाचनलाई माध्यम बनाउँदै सत्ता कब्जा गर्ने ? भन्नेमात्र ध्येय देखिन्छ। देशलाई चुर्लुम्म ऋणमा डुबाएर ऋणै गरेर निर्वाचन गर्दै ऋणै थप्न सत्ता कब्जा गर्ने स्वार्थी नियतले सम्पन्न गर्न गइरहेको निर्वाचनले कही नेताहरू र तिनका आसेपासे झोलौटेहरूलाई त फाइदा गर्ला नै। समाज देश र जनतालाई भने फाइदा गर्ने छैन। राजपक्षे परिवारले लिएका यस्तै नीतिले श्रीलंकाजस्तो देशको दुर्गतिबाट नेपाल र नेपाली जनताले सिक्न पर्छ। अन्यथा भोलि पश्चातापबाहेक अरू केही बाँकी हुने छैन। नेपाली राष्ट्रियता सार्वभौमिकता देखाउँदै स्वार्थसिद्ध गर्दै पुर्खाले नेपाली राष्ट्रियता र सार्वभौमिकताका निम्ति शिर कटाउन तयार भए तर शिर झुकाएनन् र शिर झुकाउने कार्य पनि गरेनन्। पछिल्लो समयमा नेताहरूले भने राष्ट्रियता र सार्वभौमिकतालाई मागी खाने भाँडो बनाए। निर्वाचन जित्ने माध्यम बनाए। पद र पैसाका निम्ति राष्ट्रघात देशघात गर्न पछि परेनन्। २०१५ सालदेखि यो निर्वाचनसम्म आउँदा यिनले गरेका गण्डक सम्झौता, कोसी सम्झौता, महाकाली टनकपुर हुँदै नागरिकता विधेयक साक्षी छन्। पञ्चेश्वर, कर्णाली, सेती आदिआदि सम्झौता र समयसमयमा नागरिकता लिलाम बढाबढको त हिसाबै नगरौं, वर्णन गरी साध्य पनि छैन। यिनै पृष्ठभूमिको आडमा नितान्त सत्ता स्वार्थले ओतप्रोत हुँदै राष्ट्रियता र सार्वभौमिकतालाई माध्यम बनाउँदै निर्वाचनमार्फत सत्ताकब्जा गर्ने वर्तमानको कुटिल रणनीति पनि देश हितमा पटक्कै छैनन्। सस्ता र नक्कली कुरा गरेर क्षणिक मुट्ठीभर स्वार्थीहरूको स्वार्थसिद्ध होला। तर देश र जनतालाई कुनै फाइदा हुने छैन। नेपाली राष्ट्रियता र सार्वभौमिकताको त कुरै नगरौं। यिनको यस्तै हर्कत र जनताको पनि यस्तै रवैया हो भने देशले एकदिन फिजी, सिक्किम तथा कोरियाको नियति नभोग्नु पर्ला भनेर ढुक्क हुने अवस्था छैन। संस्कार संस्कृति मास्दै डलर युरोमा रमाउँदै देश भूगोल मात्र होइन। संस्कार, संस्कृति, रीतिरिवाज, भेषभूषा, भाषा, सभ्यता आदि पनि हुन्। यी कुराहरू विकसित हुन्, पन्पिन र मौलाउन सयौं हजारौं वर्ष लाग्छन्। हिमालको काखमा सयौं हजारौं वर्षका संस्कारहरूले विकसित बेग्लै र विशिष्ट संस्कृति र सभ्यताका अनि नेपाली जातिका निम्ति हाम्रा पुर्खाहरू भोट, चीन र अंग्रेजसँग लडेका हुन्। पछिल्लो समयमा पुर्खाले रगत पसिनाले सिँच्दै बलिदानीको छहारीमा बचाएर राखेका वैभव निधिहरूलाई डलर र युरोको प्रलोभनमा पर्दै हाम्रै नीति निर्माता, उच्चपदस्थ कर्मचारी तथा नेताहरूले विभिन्न सुधार र विकासको नाममा सिध्याउँदै गएका छन्। यही र यस्तै तरिकाले मतदाताले पनि मतदान गर्दै जाने र नेताहरू पनि निर्वाचित हुँदै जाने हो भने एकदिन हाम्रा सनातन संस्कार, संस्कृति तथा धर्म परम्पराहरू हराउँदै जाने छन्। आफ्नै भूमिमा आफ्नै संस्कार, संस्कृति इतिहासका पानाहरूमा खोज्नुपर्ने अवस्था आउनेछ। छेपारे प्रवृत्तिका नेता माखे स्वभावका मतदाता नेताहरू देश, जनता, विचार र सिद्धान्तका निम्ति बलिदानी गर्न सदा तत्पर हुनुपर्ने हो। तर यसको उल्टो पद, पैसा र स्वार्थका निम्ति छेपारोले रङ फेरे झैं विचार, सिद्धान्त, दल फेर्न तयार छन्। निर्वाचन जित्न र पद पाउन जतिखेर जे पनि भन्दै हिँड्छन्। निर्वाचनपिच्छे फरकफरक आश्वासन र वाचाहरू बाँड्दै हिँड्छन्। निर्वाचनको समयमा जनताका सच्चा हितैषी बनेको नाटक गर्ने नेताहरू निर्वाचित भएपश्चात् राजा महाराजाको ढोंग गर्छन्। अनेक बहुरूपी बन्दै देश र जनतालाई लत्याउँदै सत्ता तथा भत्ता स्वार्थमा समय बिताउँछन्। सारा समय र ऊर्जा दलाली तथा बिचौलिया बन्दै सकेर संसद्को गरिमामय सदनलाई सयन सदन बनाएर दुनियाँलाई तमासा देखाउँछन्।"
बाघको आक्रमणमा बघिनीको मृत्यु,"गुलरिया : बर्दियाको मधुवन नगरपालिका८ स्थित गणेश शिवदुर्गा सामुदायिक वनमा मृत पाटेबाघ फेला परेको छ। जंगलभित्र मृत्यु भएकै अवस्थामा वयस्क पोथी पाटेबाघ भेटिएको हो। मधुवनस्थित सामुदायिक बन भित्र वयस्क पोथी पाटेबाघ मृत अवस्थामा फेला परेको डिभिजनल वन अधिकृत प्रविण विडारीले बताए। बर्दिया राष्ट्रिय निकुञ्ज र राष्ट्रिय प्रकृति संरक्षण कोष बर्दिया संरक्षण कार्यक्रम (एनटीएनसी) सहितको प्राविधिक टोली घटना स्थल पुगेर मृत बाघको बारेमा जानकारी संकलन गरेका छन्। खाता जैविकमार्गलगायत आसपासका जंगलमा पाटेबाघहरू बस्ने गरेको प्रमुख बिडारीको भनाइ छ। बर्दियामा पाटेबाघको संख्या बढेसँगै बर्दिया राष्ट्रिय निकुञ्जलगायत यसका मध्यवर्ती क्षेत्रहरूमा बाघको ओहोर दोहोर हुने गरेको छ। सामुदायिक वनमा भालेसँगको लडाइँमा पोथी बाघको मृत्यु भएको प्रारम्भिक अनुसन्धानबाट बुझिन आएको एनटीएनसी बर्दियाका संरक्षण अधिकृत डाक्टर रविन कडरियाले जानकारी दिए। यौन एवं आधार इलाका निर्माणका क्रममा बाघहरूबिच लडाइँ हुने उनीहरूको सामान्य प्रक्रिया भएकाले कतिपय बाघहरू बाघकै आक्रमणबाट मर्ने गरेका छन्। जंगलमा आधार ईलाकाको प्रभुत्व जमाउन, संसर्गका बेला र भालेले बच्चा मार्ने क्रममा बाघ बाघविच लडाइँ हुने कडरियाले प्रष्ट्याए। कहिलेकाहीँ घमासान युद्ध पनि हुन जान्छ। त्यसैले शरिरमा बेस्सरी चोट लागेको अवस्थामा बाघ मर्छ। जैविकविविधताको प्रणालीमा यसलाई सामान्य रूपमै लिइन्छ। खाता जैविक मार्ग क्षेत्रमा दुई बर्षको अवधिमा तिन बटा पाटेबाघ मरेको छ।"
"सडकमा हिउँ, मतदान केन्द्र जानै कठिन","जोमसोम : मुस्ताङडोल्पा सडकमा हिउँ थुप्रिएपछि पुनः सडक अवरुद्ध भएको छ। मौसम प्रतिकूलतासँगै दसैंअघि परेको भारी हिमपात अझै मुस्ताङडोल्पा सडकमा जमेर बस्दा पटकपटक सडकमा हिउँ थुप्रिन पुगेको हो। सडकमा हिउँ थुप्रिएसँगै मंसिर ४ गतेको लागि मतदान केन्द्रमा खटिएका कर्मचारी समयमै पुग्न कठिन पर्ने देखिएको छ। जोमसोमदेखि करिब ४० किमी उत्तरपश्चिमतर्फको वारागुङ मुक्तिक्षेत्र५ साङ्ता गाउँको हिमाली आधारभुत विद्यालय मतदान केन्द्रमा जाने कर्मचारी र सुरक्षाकर्मीलाई त्यहाँ पुग्न कठिन पर्ने देखिएको छ। कुल १३ घरधुरी रहेको साङ््तामा ३५ मतदाता छन््। मतदान, मतदान केन्द्रको पूर्वाधार निर्माण तथा व्यवस्थापन, आवश्यक तयारी र सर्वदलीय बैठक बसेर मतदान प्रक्रियाअघि बढाउन निर्वाचन आयोगले मंसिर १ गते सबै मतदान केन्द्रमा आवश्यक मतदान सामाग्रीसहित उपस्थित हुनुपर्ने उल्लेख गरिएको छ। तर, मुस्ताङको साङ््ता मतदान केन्द्र जाने मुस्ताङडोल्पा सडकको दुई स्थानमा करिब एक सय मिटर हिउँ जमेकाले सहजै सवारीसाधन लैजान समस्या पर्ने देखिएको हो। दुई साताअघि सोही स्थानको मतदान केन्द्र निरीक्षण गर्न मुस्ताङ प्रजिअ नेत्रप्रसाद शर्मा, मुख्य निर्वाचन अधिकृतलगायत सुरक्षाकर्मीको टोली साङ्ता पुगेको थियो। त्यसबेला पनि मुस्ताङडोल्पा सडकमा हिउँ जमेकाले सुरक्षाकर्मीले जेनतेन हिउँ पन्छ्याएर सडक मार्ग काम चलाउ गराएका थिए। त्यसअघि पनि वारागुङ मुक्तिक्षेत्रले डोजर परिचालन गरी सडकको हिउँ पन्छ्याएको थियो। तर, त्यसपछि हिमपात नभए पनि सडकमाथिको पाखोका थुप्रिएको हिउँ भिरालो सतह भएकाले पुनः सडकमै आएर थुप्रिन पुगेको वारागुङ मुक्तिक्षेत्र५ का वडाध्यक्ष सुरेन्द्र गुरुङले बताए। निर्वाचन नजिकिँदै छ। सडक हिउँ फेरि जस्ताको त्यस्तै छ, वडाध्यक्ष गुरुङले भने, भोलि जाने भनेका कर्मचारी पर्सी जानुस् भनेका छौं। भोलि गापाले डोजर लगेर हिउँ पन्छ्याउन पहल गर्छौं।"
सोलुका ४ जनप्रतिनिधिलाई आयोगको स्पष्टीकरण,"सोलुखुम्बु : सोलुखुम्बुका तीन स्थानीय सरकार प्रमुख र एक उपप्रमुखलाई जिल्ला आचार संहिता अनुगमन समितिले स्पष्टीकरण सोधेको छ। निर्वाचन आचार संहिता उल्लंघनबारे परेको उजुरीका आधारमा थुलुङ दुधकोशी गाउँपालिका अध्यक्ष असिम राई, माप्यदुधकोशी गाउँपालिका अध्यक्ष बुद्धिकिरण राई, खुम्बु पासाङ ल्हामू गाउँपालिका अध्यक्ष मिङ्मा छिरी शेर्पा र उपाध्यक्ष टासी ल्हामु शेर्पालाई समितिले लिखित स्पष्टीकरण सोधेको हो। मुख्य निर्वाचन अधिकृतको कार्यालयका अनुसार थुलुङ दुधकोशी गाउँपालिका र माप्यदुधकोशी गाउँपालिका अध्यक्षहरुले स्पष्टीकरण पेश गरिसकेका छन् भने खुम्बु पासाङ ल्हामु गाउँपालिका अध्यक्ष र उपाध्यक्षले पेश गर्न बाँकी रहेको छ। माप्यदुधकोशी गाउँपालिका अध्यक्षले कार्तिक २३ गते र थुलुङ दुधकोशी गाउँपालिका अध्यक्षले कार्तिक २५ गते लिखित जवाफ पेश गरेका हुन्। चारै जनाको जवाफ प्राप्त भएपछि आयोगमा पठाइने जिल्ला आचार संहिता अनुगमन समितिका संयोजक समेत रहेका मुख्य निर्वाचन अधिकृत प्रकाश कुमार अधिकारीले बताए। थुलुङ दुधकोशी र माप्यदुधकोशी गाउँपालिका अध्यक्ष विरुद्ध पालिका क्षेत्रको चुनावी सभामा भोट मागेको र खुम्बु पासाङ ल्हामु गाउँपालिका अध्यक्ष र उपाध्यक्षले निर्वाचन आचार संहिता लागु भईसकेपछि मतदातालाई प्रभावित पार्ने गरि खानेपानी र विद्युत सर्वेका लागि प्राविधिक खटाएको भन्दै मुख्य निर्वाचन अधिकृतको कार्यालयमा उजुरी परेको छ।"
"अहिले बैंकमा पैसा छैन, गठबन्धनको सरकार बनेपछि पर्याप्त मौज्दात हुने वातावरण बनाउँछौं : पुन","रोल्पा : नेकपा माओवादी केन्द्रका उपमहासचिव वर्षमान पुन अनन्तले मुलुकको अर्थतन्त्र संकटग्रस्त हुनुमा ओली जिम्मेवार रहेको आरोप लगाएका छन्। पूर्वअर्थमन्त्रीसमेत रहेका पुनले ओली प्रधानमन्त्री बन्नुअघि सात खर्ब हाराहारीमा रहेको वैदेशिक ऋण बढेर २१ खर्ब पुगेको उनको भनाई छ। विगतमा सात खर्ब हाराहारीमा रहेको ऋण ओली प्रधानमन्त्री भएपछि २१ खर्ब पुगेको छ। झण्डैझण्डै ओलीले ७० हजारको हाराहारीमा ऋण बढाउने काम गरेका छन्। गृहजिल्ला रोल्पाको लिवाङमा आयोजित घरदैलो कार्यक्रमपछि सभालाई सम्बोधन गर्दै पुनले भने, जनताले बैंकबाट पैसा लिएर व्यवसाय गर्छु भन्न पाउँदैन। बैंकमा पैसा छैन। हामी गठबन्धनको सरकार बनेपछि बैंकमा पर्याप्त मौज्दात हुने वातावरण बनाउछौं। राज्यले गर्नुपर्ने खर्च नगरेर जनताको गोजी रित्याउने काम हुँदैन। राज्यले पैसा खर्च गरेपछि जनताले सस्तोमा ऋण पाउने र अर्थतन्त्र चलायमान हुने उनको भनाइ थियो। पुनले भने पैसा सरकारको ढुकुछटीमा थुपारेर राख्ने होइन। जनताको आयस्तर बढाउन उद्योग र ठूला आयोजनाहरु निर्माण गर्नुपर्छ। उनले सत्तारुढ गठबन्धन सफल भएको बताए। पुनले गठबन्धन थप बलियो भएको र चुनावमा एकअर्का दललाई शत प्रतिशत मत ट्रान्सफरहुने अवस्था निर्माण भएको धारणा राखे। नेताहरुको सत्ता स्वार्थका कारण नभई आफूहरुले केपी ओलीको निरंशुकता र प्रतिगमनविरुद्ध सैद्धान्तिक गठबन्धन निर्माण गरेको उनको भनाइ छ। देशव्यापी रुपमा देखिएको जनलहर देखिएको भन्दै उनले गठबन्धनका उम्मेदवारहरुको विजयको औपचारिक घोषणामात्र बाँकी रहेको उल्लेख गरे। धेरैले सत्ता स्वार्थका लागि गरिएको गठबन्धन धेरै दिन नटिक्ने भनेका थिए। जनताले त्यस्तो दाबीलाई अस्वीकृत गरेका छन्। यो गठबन्धन केपी ओलीको प्रगितमनविरुद्धको गठबन्धन हो।, पुनले भने, गठबन्धनले संविधान र लोकतन्त्रको रक्षा गरेको छ। जसले केपी ओलीको स्वेच्छाचारिता, निरंकुशता र तानाशाही प्रवृत्तिविरुद्ध संघर्ष गरेको छ। सत्ता गठबन्धन कम्तिमा पाँच वर्ष टिक्ने भन्दै उनले राजीतिक स्थायित्व, सुशासन, विकास र समृद्धिका लागि काम गर्ने बताए। उनले ओलीले जस्तै आफूहरुले संसद विघटन नगर्ने र लोकतन्त्रका नाममा निर्वाचित तानाशाही प्रवृत्ति नदेखाउने प्रतिबद्धता जनाए। ओली तन्त्रमा जस्तो सरकार र नेताले गल्ती गर्दा आलोचना गर्न र लेख्न नपाउने अवस्था गठबन्धन सरकारका कारण आउँदैन, पुनले भने, लोकतन्त्र नेताको पेवा र सत्ता स्वार्थका लागि सुदरुयोग गर्ने वस्तु होइन।"
मदन भण्डारीको विरासत जोगाउँछु,"काठमाडौं १ लाई एमालेले ऐतिहासिक क्षेत्रका रूपमा लिने गर्छ। तत्कालीन महासचिव मदनकुमार भण्डारीले नेपाली कांग्रेसका नेता कृष्णप्रसाद भट्टराईलाई पराजित गरेको क्षेत्र हो यो। त्यसपछि कांग्रेसका प्रकाशमान सिंह धेरैपटक निर्वाचित बने। अबको निर्वाचनमा एमालेको भ्रातृ संगठन राष्ट्रिय युवा संघ नेपालका अध्यक्ष किरण पौडेल यहाँबाट उम्मेदवार छन्। उनको मुख्य प्रतिस्पर्धा कांग्रेसका प्रकाशमान सिंह र राप्रपाका रवीन्द्र मिश्रसँग हुने देखिन्छ। उम्मेदवार पौडेलसँग चुनावी तयारीका बारेमा रविन भट्टराईले गरेको कुराकानी : विद्यार्थी जीवनदेखि नै राजनीति गर्दै युवासंघको अध्यक्षसमेत बन्नुभयो। अहिले संसदीय निर्वाचनमा उम्मेदवार हुनुहुन्छ। तपार्इंको उम्मेदवारी किन ? अहिलेका जनप्रतिनिधिहरू ५ वर्षसम्म के गर्छन् ? कसका निम्ति हिँड्दैछन् ? भन्ने कुराको महसुससमेत जनताले गर्न पाएनन्। चुनाव जितेपछि यो क्षेत्रलाई फर्किएर हेरेनन्। म यस क्षेत्रको समस्या उठाउन र त्यसलाई नीतिगत रूपमा समाधान गर्न उम्मेदवार बनेर आएको हुँ। मुख्य कुरो अब युवाको हातमा विकासको डोरी आउनुपर्छ। हरेक क्षेत्रको विकास युवाबाट मात्रै सम्भव छ भनेर म यो क्षेत्रमा प्रवेश गरेको हुँ। अनि जनताले तपाईंबाट के आधारमा परिवर्तनको महसुस गर्न पाउँछन् ? म यो क्षेत्रबाट निर्वाचित भएँ भने हरेक बिहान निर्वाचन क्षेत्रका जनताको समस्या हेर्छु, गुनासो सुन्छु। गुनासो सुन्नका लागि जनतासँग जनप्रतिनिधि भन्ने अभियान सञ्चालन गर्छु। यहाँका जनताले आफ्नो प्रतिनिधि रहेछ भन्ने महसुस दिलाउँछु। मतदाताहरूको चर्किरहेको घाउलाई निको पारेर जनताका चासो र सरोकारका विषयमा म प्रत्यक्ष जोडिएर समाधान गर्छु। शिक्षा, स्वास्थ्यका समस्याहरूको समाधान गर्ने पक्षमा नेकपा एमालेको पनि प्रतिबद्धता रहेकाले यो कार्यमा म सफल बन्नेछु। यिनै आधार म मतदाता समक्ष राख्छु। चुनावी कार्यक्रममा दौड्दा मतदाताको चासो के पाउनुभयो, कस्ता प्रश्न आउँदा रहेछन् ? जितेपछि फर्किने हो कि होइन भन्ने चासो धेरै रहेछ। हुन पनि यस अघिका जनप्रतिनिधिले त्यसै गरेका थिए। अनि प्रश्न पनि किन नगरून् र ? ५५ वर्षमा आउँछौं यस्तोयस्तो गर्छौं भनेर भन्छांै र जितेपछि फर्किएर आउँदैनौं भनेर गुनासो पोख्नुभयो। यो एक वा दुई नभई आममतदाताको गुनासो पनि रहेछ। निर्वाचनको समयमा मात्रै मतदाताको घरघर आउने बाँकी ५ वर्ष हराउने चलन धेरै भएको रहेछ। यो परिस्थितिको सिर्जना विगतमा निर्वाचित भएका जनप्रतिनिधिहरूले त्यस प्रकारको गल्तीका कारण भएको हो। पटकपटक निर्वाचित हुनुभयो। यहाँबाट निर्वाचित मन्त्री हुनुभयो र उपप्रधानमन्त्री पनि बन्नुभयो। तर, मतदातालाई बिर्सनुभयो। मुलुक चलाउने सिंहदरबार रहेको क्षेत्रका नागरिकले नै जनप्रतिनिधि नभएको महसुस गरेको ठाउँबाट उम्मेदवार बन्द चुनौती धेरै देख्नुहुन्न ? समस्या समाधानका लागि पहलकदमी गर्ने हो। तर, यहाँबाट निर्वाचित जनप्रतिनिधिले त्यतातर्फ चासो दिएनन्। मतदाताबाट व्यक्तिको फेदमा अँध्यारो भन्ने प्रकारको गुनासो आउनु स्वाभाविक पनि हो। त्यसैले हाम्रो प्रतिबद्धता पत्रमा घरदैलो चुनावपछि सुरु हुन्छ, भन्ने कुरालाई प्राथमिकताका साथ लेखेका पनि छौं। औपचारिक हिसाबले विधि पूरा गर्नका लागि अहिले हो। २४ घण्टा यही स्थानीय समस्या समाधान गर्न केन्द्रित नभए पनि प्रत्येक दिन टोलटोलमा २ घण्टा पुग्नेछौं। गुनासो, चासो र समस्याबारे समाधान खोज्ने र सल्लाह तथा सुझाव लिनेछौं। विकास लगायतका काम त महानगरले पनि गरिरहेका छ नि ! त्यहीँ आसा पुनः बाँड्नुपर्छ र ? हामीले सहकार्यमा काम गर्ने हो। महानगरलाई काम गर्न सहज हुने नीति नियममा हामीले पहल गर्ने हो। अनि मात्रै विकास हुने हो। कति महानगरले गर्ने काम ऐन, नियमका कारण रोकिएका छन्। ती कुरालाई सहज बनाए त विकासमा सहजता हुन्छ नि ! यहाँको अर्को समस्या भनेको खानेपानीको न्यायोचित वितरण नहुनु पनि हो। कुनै टोलमा पानी आउँछ कुनैमा आउँदैन। सडकमै खोला बग्छ। म यस्ता कुराको सुधारका लागि नीतिगत पहल गर्छु। पूरै सहरी क्षेत्र मात्रै भएको निर्वाचन क्षेत्र हो यो। उम्मेदवार बन्दा सहरी क्षेत्रमा प्राथमिकताको मुख्य विषयचाहिँ के पर्यो ? सदनमा उठाउने प्रमुख विषय भनेको नीति निर्माण नै भएकाले मैले मुख्य विषय बनाएको भनेको व्यवस्थित सहरीकरणको नीति नै हो। अनि शिक्षा, स्वास्थ्य, सञ्चार र खानेपानी त त्यसभित्र नै पर्छन्। पुराना ऐन, नियम र कानुले असर पुर्याएको छ भने त्यसको परिवर्तनमा मुख्य भूमिका खेल्ने हो। कानुन र विधि निर्माण गर्ने विषयमा बढी केन्द्रित हुने हो। त्यो नीति बनाइरहँदा पनि मेरो क्षेत्रका बासिन्दाले कसरी लाभ लिन सक्छन्, सरोकारका मुद्दाहरूको सम्बोधन कसरी गर्न सकिन्छ भन्ने विषयमा मूल रूपमा केन्द्रित हुन्छु। मैले बोल्ने कुरा सञ्चारमाध्यममा टीआरपी बढाउन मात्रै हुँदैन र त्यसलाई सार्थक निष्कर्षमा पुर्याउन सक्छु। भन्ने मेरो लक्ष्य पनि हो। युवा उम्मेदवार धेरै भएको क्षेत्र पनि हो र यस अघिका परिचित नेता उम्मेदवार भएको निर्वाचन क्षेत्र पनि हो तपाईं उठ्नुभएको ठाउँ। यसले त तपाईंलाई समस्या पनि होला नि ? सबैलाई स्वागत गर्छु म। तर, मैले जे जति मुद्दाहरू उठाएको छु त्यो नागरिक मैत्री छ। जनताको कुरा बोक्ने म हो। नाम चलेका उम्मेदवार र नेताले काम नगरेको त देखेकै छ। अब मतदाता नेता छान्न नसक्ने छैनन्। त्यसैले जति उम्मेदवार भए पनि मलाई त्यो विषयले असर गर्न भन्ने मलाई लाग्दैन। लोकतन्त्र हो सबैलाई स्वागत गर्छौं। उल्झन सहँदै यो अवस्थामा पुग्यौं। उहाँहरू अकस्मात आएर उम्मेदवार बन्दै हुनुहुन्छ। सोच सबैको राम्रो छ तर, त्यसलाई कार्यान्वयन गर्ने कसरी हो भन्ने विषयमा मात्रै मतभिन्नता हो। हिजो लोकतान्त्रिक हक अधिकारका लागि संघर्ष गरेका थियौं। काम कारबाहीले उपलब्ध सफलताअनुसार सन्तोषजनक र चित्त बुझ्दो छैन। यसमा कुन पार्टी कति दोषी छ हिसाब गर्ने हो। तुलनात्मक रूपमा को कम दोषी छ भनेर छान्ने हो। चाहे पनि नचाहे पनि देश बनाउने राजनीतिबाटै हो। यही क्षेत्रमा एमालेका तत्कालीन महासचिव मदनकुमार भण्डारीले नेपाली कांग्रेसका नेता कृष्णप्रसाद भट्टराईलाई पराजित गरेका थिए। त्यसपछि केही निर्वाचनमा प्रकाशमान सिंहले जिते। एमालेको साख फर्काउन सक्नुहुन्छ ? हिजो हामी थिएनौं। हाम्रो पुस्ता थिएन। आज हामी छौं हाम्रो पुस्ता छ। यो पुस्ता परिवर्तन चाहन्छ। मदन भण्डारी परिवर्तन चाहने नेता उहाँले जित्नुभयो। अब ठ्क्याक्कै त्यहीँ समय आएको छ। अब त्यो समय फर्कनेछ। अहिले पार्टी मात्रै नभएर बाहिरको युवा पुस्ताको समर्थन मलाई छ। देशविदेश सबैतिरबाट युवा धेरै छन्। धेरै आरोह अवरोह पार गरेर आएको युवा हुँ। कुनै ठाउँ कुनै पार्टी विशेषको हुँदैन। पछिल्लो स्थानीय तहको चुनावी परिणाम हेर्ने हो भने कांग्रेसको मत र हाम्रो बराबरी हो। अन्यको निश्चित जनाधार छैन। मेरो स्थीर जनाधार छ। साथै, मलाई आफ्नो पार्टी बाहिर पनि समर्थन भैरहेको छ। त्यसैले म र पार्टी ढुक्क छ।"
"भक्तपुरमा एमालेको ऐतिहासिक जित हुन्छ, कम्तिमा ६० हजार मत ल्याउँछौं : नेता बस्नेत","भक्तपुर : भक्तपुर क्षेत्र नं २ का प्रतिनिधिसभाका उम्मेदवार महेश बस्नेतले मंसिर ४ गते हुने प्रतिनिधिसभा तथा प्रदेशसभाको निर्वाचनमा भक्तपुरबाट एमालेलाई कम्तिमा पनि ६० हजार मत ल्याइ ऐतिहासिक जित निकाल्ने दावी गरेका छन्। निर्वाचन परिचालन कमिटी भक्तपुर क्षेत्र नं १ ले आयोजना गरेको क्षेत्रीय चुनावी सभालाई सम्बोधन गर्दै पूर्वमन्त्री बस्नेतले प्रधानमन्त्री तथा नेपाली कांग्रेसका सभापति शेरबहादुर देउवालाई लक्षित गर्दै जनताले मंसिर ४ गते सूर्यमा भोट दिने र ६ गते रुखमा भोट दिने बताए। प्रधानमन्त्री देउवाले केही समय अधि एक कार्यक्रममा मंसिर ४ मा हुने निर्वाचनलाई मंसिर ६ गते हुने भनि अभिव्यक्ति दिएका थिए । प्रधानमन्त्रीलाई निर्वाचनको मिति समेत जानकारी नहुने सुस्त दिमागको भएको उल्लेख गर्दै उनले मुलुक निर्माणको लागि एमालेका अध्यक्ष केपी ओलीजस्तो दुरदृष्टि भएको नेतालाई प्रधानमन्त्री बनाउनुपर्नेमा जोड दिए। नागरिकता विधेयक, एमसीसी, एसपीपी जस्ता राष्ट्रघाती कार्य गर्ने गठबन्धन सरकार देश र जनताको पक्षमा नरहेको उल्लेख गर्दै उनले हिजो एमालेलाई प्रतिगमन भन्नेहरु राष्ट्रघाती रहेको तथ्य एकपछि अर्को गर्दै जनताले बुझ्दै गएको बताए । केपी ओली नेतृत्वको सरकारले विकास र समृद्धिको साथमा परराष्ट्र नीति तथा चाइनासँग पारवहन सन्धी गरी नेपाललाई ल्याण्डलक कन्ट्रीबाट ल्याण्ड लिङ्क कन्ट्री बनाएको स्मरण गर्दै नेता बस्नेतले मुलुकको समृद्धिका असंख्य योजनाहरु सुरु गरेको बताए। मुलुकको हित छान्ने की मुलुकको वर्वादी छान्ने भन्ने कुरा आगामी निर्वाचन रहेको उल्लेख गर्दै उनले गठबन्धनले देशलाई दिनानुदिन अधोगतिमा लान खोजेता पनि एमालेले सशक्त प्रतिवाद गरी दुर्घटनाबाट बचाइरहेको दावी गरे। उनले भने, आगामी निर्वाचनमा जनताले मुलुकको हित चाहने हो भने एमाले छान्नुपर्नेछ । मुलुकको वर्वादी छान्ने हो भने गठबन्धनलाई गठबन्धनलाई भोट हाल्नुपर्नेछ । त्यस्तै आम नेपाली जनताले मुलुक वर्वादी गर्ने गठबन्धनलाई हैन, एमालेलाई भोट हाल्नु अपरिहार्य बनेको छ । एमालेका अध्यक्ष केपी शर्मा ओलीले नेपालको गुमेको भूमि कालापानी, लिपुलेक र लिम्पियाधुरालाई आफ्नो देशको नक्सामा समेट्न गठबन्धनका दलहरुलाई घिसारेर, लतारेर संविधान संशोधनको लागि ल्याउनुभएको स्मरण गर्दै नेता बस्नेतले नाकाबन्दी लाग्दा नाकाबन्दी हो भन्न समेत नसक्ने गठबन्धनका दलहरुलाई निर्वाचनको माध्यमबाट विदा गर्नुपर्नेमा जोड दिए। केपी ओली नेतृत्वको सरकारले विकास र समृद्धिको साथमा परराष्ट्र नीति तथा चाइनासँग पारवहन सन्धी गरी नेपाललाई ल्याण्डलक कन्ट्रीबाट ल्याण्ड लिङ्क कन्ट्री बनाएको स्मरण गर्दै नेता बस्नेतले मुलुकको समृद्धिका असंख्य योजनाहरु सुरु गरेको बताए। जनताले आगामी मंसिर ४ गते सूर्यमा भोट हालेपछि फेरि एमालेको सरकार आउने र विकासको लहर व्यापक मात्रामा ल्याउने उल्लेख गर्दै उनले जनताले भोट नदिएर गठबन्धनलाई सवक सिकाउने पर्नेमा जोड दिए। पाइपलाइनबाट पेट्रोलियम पदार्थ ल्याउने, रेलमार्ग, सुरुङ मार्ग, पानी जहाज, ठूला ठूला एयरपोर्टहरु निर्माण, पूर्वपश्चिम राजमार्ग, उत्तर दक्षिण जोड्ने दर्जनौं राजमार्गलगायतका मुलुकलाई दिर्घकालसम्म ऐतिहासिक फाइदा पुग्ने कार्यहरु केपी ओली नेतृत्वको सरकार गरेको उल्लेख गर्दै उनले गठबन्धनका दलहरु दलाल नोकरसाही रहेकाले मुलुकको हितमा कुनै पनि कार्य गर्न नसक्ने पुष्टि भएको बताए। जनताले आगामी मंसिर ४ गते सूर्यमा भोट हालेपछि फेरि एमालेको सरकार आउने र विकासको लहर व्यापक मात्रामा ल्याउने उल्लेख गर्दै उनले जनताले भोट नदिएर गठबन्धनलाई सवक सिकाउने पर्नेमा जोड दिए। जनताको ब्राण्डेड पार्टी एमाले भएकाले जनताले पनि आगामी निर्वाचनमा एमालेका ब्राण्डेड उम्मेदवारलाई जिताउनेमा विश्वास गर्दै उनले लोकल पार्टी छानेर पुनः गल्ती नगर्न भक्तपुर क्षेत्र नं १ का जनतालाई आग्रह गरे। चाँगुनारायण नगरपालिकामा यो पटक हार्ने छुट नभएको उल्लेख गर्दै नेता बस्नेतले क्षेत्र नं १ का प्रतिनिधिसभाका उम्मेदवार नवराज गेलाल, प्रदेश सभाका उम्मेदवार मोहनविर श्रेष्ठ तथा नारायण सिन्ताकलालाई विजयी गराउनेपर्ने बताए।"
अर्घाखाँचीमा भुसाल कि रायमाझी ?,"सन्धिखर्क : अर्घाखाँचीमा प्रतिनिधिसभाका लागि नेपाली कांग्रेसबाट पूर्वउपसभामुख पुष्पा भुसाल र नेकपा एमालेबाट पूर्वउपप्रधानमन्त्री टोपबहादुर रायमाझीसहित ११ जनाले उम्मेदवारी दर्ता गराएका छन्। निर्वाचनका लागि ११ जना संघमा उम्मेदवार भए पनि मुख्य प्रतिस्पर्धा भुसाल र रायमाझीबीच हुने भएको छ। २०७४ को निर्वाचनमा तत्कालीन नेकपा एमाले, नेकपा माओवादी र राष्ट्रिय जनमोर्चालगायतका गठबन्धन दलबाट नेकपा माओवादीको चुनाव चिह्नबाट निर्वाचन जितेका रायमाझीले अहिले एमालेको एकल उम्मेदवारका रूपमा सूर्य चिह्नबाट उम्मेदवारी दिएका छन्। आर्थिक समृद्धि र मुलुकको विकासका लागि आफ्नो जित हुने नेता रायमाझीको भनाइ छ। २०७४ को वामगठबन्धनमा माओवादीबाट एमाले र राष्ट्रिय जनमोर्चाको सहयोगमा उनले चुनाव जितेका थिए। रायमाझी नेकपा विभाजनपछि माओवादी केन्द्र छोडेर एमालेमा प्रवेश गरेका हुन्। अहिलेको निर्वाचनमा कांग्रेस, माओवादी केन्द्र, राष्ट्रिय जनमोर्चा, एकीकृत समाजवादीलगायतका दलको समर्थनबाट लोकतान्त्रिक वामगठबन्धनको तर्फबाट कांग्रेसका नेता भुसालको उम्मेदवारी परेको छ। जिल्लाको विकासका लागि आफ्नो जित हुने नेता भुसालको भनाइ छ। उनले जिल्लामा विकासका नाममा आएको बजेटको अडिट अर्घाखाँचीवासीले गर्नुपर्ने बताइन्। यता, २०६४ को पहिलो संविधानसभा चुनावमा पुष्पाले तत्कालीन निर्वाचत क्षेत्र २ बाट चुनाव जितेकी थिइन्।"
"भोट हाल्न नयाँ उत्साही, पुराना निराश","महेन्द्रनगर : कञ्चनपुरको बेदकोट नगरपालिका७ का राजेश भट्ट मंसिर ४ मा हुने निर्वाचनमा पहिलोपटक मतदान गर्दैछन्। पहिलोपटक मतदान प्रक्रियामा सहभागी हुन पाउँदा उनी उत्साहित देखिन्छन्। पहिलोपटक भोट हाल्दै छु, के होला कसो होला भन्ने उत्सुकता छ, उनले भने, भ्रष्टाचार नगर्ने, जनताका पक्षमा काम गर्ने उम्मेदवारलाई भोट दिन्छु। पहिलो पटक मतदान प्रक्रियामा सहभागी हुँदा उनले आफ्नो मत बदर हुने पो हो कि भन्ने चिन्ता रहेको सुनाए। भोट माग्न त आए, कसरी भोट दिनुपर्छ भनेर सिकाएनन्, उनले भने, टेलिभिजनमा विज्ञापन हेरेर थाहा त पाएको छु । पहिलो पटक भएर अलि डराएको छु। उनले आफूले खसाल्ने पहिलो पटकको मत खेर नजाखोस् भन्ने चाहना रहेको बताए। बेदकोट नगरपालिकाकै सरला पन्त पनि पहिलोपटक मतदान प्रक्रियामा सहभागी हुन पाउँदा खुसी भएको बताउँछिन्। तर, चोक चौतारामा नेताहरूप्रतिका टीकाटिप्पणीले भने उनीहरूप्रतिको विश्वास टुटेको उनले बताइन्। भोट त दिन्छु नै तर जितेर गएपछि नेताहरूले राम्रो काम गर्लान् भन्ने विश्वास छैन, उनले भनिन्, अहिलेसम्म त केही गरेनन्, अब पो के गर्लान् र ? नयाँ मतदाता मतदान गर्न उत्सुक देखिए पनि पुराना मतदाता भने निराश देखिन्छन्। यसअघि धेरै पटक मतदान गरिसकेका भीमदत्त नगरपालिका८ का ६३ वर्षीया कमलापति जोशी भने निराश देखिन्छन्। पञ्चायतदेखि अहिलेको व्यवस्थासम्म भोट हालेकै हुँ। जुन जोगी आए पनि कानै चिरेका, उनले भने, अघिल्लो निर्वाचनमा अब केही गर्लान् कि भन्ने आस थियो तर यी त घरभित्र झगडा गर्न थाले। उनले अब नेताले विकास गर्लान् भन्ने आस मरिसकेको बताए। मेरा नाति पनि भोट हाल्ने भइसके केही प्रगति भएन अब के गर्लान् यी स्वतन्त्र पनि भाग नपाएर हुन्, उनले आक्रोशित हुँदै भने। भीमदत्त नगरपालिका३ का सपना उपाध्याय पनि नेताहरूका कर्मप्रति सन्तुष्ट छैनन्। विकास भएको केही छैन रोजगारीको समस्या छ, उनले भनिन्, अब कम्तीमा भ्रष्टाचार नगर्ने, जनताको पक्षमा काम गर्ने नेतालाई भोट दिनुपर्छ। त्यसैगरी, बेदकोट नगरपालिका७ का देवकी पन्त मंसिर ४ मा चौथोपटक मतदान गर्दैछन्। उनी भोट हाल्न आतुर भए पनि निराश छिन्। अघिल्लो निर्वाचनमा मत दिएकाहरूले राम्रो काम गर्न सकेनन् यसपटक मत परिवर्तन गर्छु, उनले भने, हाम्रा समस्या समाधान गर्नेलाई भोट दिन्छु।"
"निर्वाचन सफल पार्नु सबैको दायित्व, यसलाई लोकतन्त्रको उत्सवको रुपमा लिऔं : प्रम देउवा","काठमाडौं : प्रधानमन्त्री एवं नेपाली कांग्रेसका सभापति शेरबहादुर देउवाले यही मङ्सिर ४ गते हुने प्रतिनिधिसभा र प्रदेशसभा सदस्य निर्वाचन सफल पार्नु सबैको दायित्व भएको बताए। उनले बिहीबार एक भिडियो सन्देश जारी गर्दै मुलुक निर्वाचनको अन्तिम चरणमा रहेकोले यसलाई लोकतन्त्रको उत्सवको रुपमा लिन पनि सबैमा अपील गरे। उनले लोकतान्त्रिक शासन व्यवस्थामा निर्वाचन लोकतन्त्रको आत्मा भएको बताए। उनले भने, 'निर्वाचनको ऐतिहासिक महायज्ञलाई सफल पार्नु हामी सबैको दायित्व हो । जाहाँनिया राणा शासनविरुद्धको आन्दोलनदेखि अहिलेसम्म मुलुकले राजनीतिक सङ्घर्षको चरण पूरा गरिसकेको छ । अब सङ्घीय लोकतान्त्रिक गणतन्त्रलाई मजबुत बनाउँदै मुलुकलाई समृद्धिको बाटोमा अघि बढाउनुपर्ने छ ।' कांग्रेस मुलुकमा भएका हरेक राजनीतिक सामाजिक आन्दोलनको नेतृत्व गरेको पार्टी भएको उनले बताए। उनले मुलुकलाई समृद्धितर्फ अघि बढाउनु कांग्रेसको जिम्मेवारी भएको उल्लेख गरे। विसं २०४६ पछि मुलुकले आर्थिक र सामाजिक विकासमा एक बाटो लिएको भए पनि अझै धेरै काम गर्न बाँकी रहेको उनले बताएका छन्। 'हाम्रा युवा प्रविधि र ज्ञानमा उत्कृष्टता हासिल गर्दै छन् । उनीहरुको ज्ञानको कदर हुने गरी आगामी दिनमा हामी नयाँ सोचका साथ अघि बढने छौँ । हाम्रा शासन प्रणालीलाई आधुनिक बनाउँदै सरकारी सेवालाई चुस्त दुरुस्त पार्ने परिपाटीको विकास गर्नेछौँ', प्रधानमन्त्री देउवाले भने। सीमान्तकृत समुदायको अधिकार प्राप्तिदेखि पिछडिएको समुदाय र क्षेत्रको उत्थानमा कांग्रेसको सरकारले धेरै महत्वपूर्ण काम गरेको बताउँदै उनले यसलाई अझै परिणाम देखिने गरी अघि बढाइने उल्लेख गरेका छन्। निर्वाचनमा जनताको अमूल्य मतले मुलुकको भाग्य र भविष्यको मार्गचित्र तय गर्ने उनको भनाई छ । उनले दुई दुई पटक संसद् विघटन भएपछि असहज र अन्योलपूर्ण परिस्थिति आएको कुरा सबैमा जगजाहेर नै रहेको उल्लेख गर्दै सहमति र सहकार्यको जगमा गठबन्धनको सरकार गठन भएको र त्यही सूत्रका आधारमा मुलुकलाई अघि बढाउन आफूहरु दृढ सङ्कल्प रहेको बताए। उनले आफूहरु कुरा मात्र नभइन काम गर्ने भन्नेमा विश्वास दिलाउँदै मतदानलाई लोकतन्त्रको उत्सवका रुपमा लिन सबैलाई हार्दिक अपिल गरेका छन्।"
भोलिदेखि निर्वाचनसम्म मौसम सफा रहने,"काठमाडौं : प्रतिनिधिसभा तथा प्रदेशसभा सदस्य निर्वाचनको दिन देशभरको मौसम सामान्यतया सफा रहने जल तथा मौसम विज्ञान विभाग, मौसम पूर्वानुमान महाशाखाले जनाएको छ । महाशाखाले प्रतिनिधिसभा तथा प्रदेशसभा सदस्य निर्वाचनका लागि यही मङ्सिर २ देखि ४ गतेसम्मको प्रारम्भिक मौसम पूर्वानुमान बुलेटिन जारी गर्दै निर्वाचनको समयमा मौसम सफा रहने जनाएको हो । निर्वाचनका दिन र त्यसको दुई दिनअघिको मौसम सामान्यतया सफा रहँदा मतदाता र उमम्मेदवारका लागि सहज हुने महाशाखाले उल्लेख गरेको छ । हाल नेपालमा पश्चिमी वायुको सामान्य प्रभाव रहेको छ । हालको मौसमी विश्लेषणअनुसार निर्वाचनका दिन मौसम सफा रहने महाशाखाका मौसमविद् हीरा भट्टराईले बताए। उनले भने, 'मौसम बदली आज मात्रै हो निर्वाचनका दिन मौसम सफा रहने अनुमान गरिएको छ । उच्च पहाडी र हिमाली भेगका थोरै क्षेत्रमा हल्का हिमपातको सम्भावना छ ।' महाशाखाले जारी गरेको प्रारम्भिक मौसम पूर्वानुमान अनुसार मङ्सिर २ गते प्रदेश १, बागमती प्रदेश र गण्डकी प्रदेशका पहाडी तथा हिमाली भूभागमा आंशिकदेखि सामान्य बदली रही बाँकी भेगमा मौसम सफा रहनेछ । प्रदेश १, बागमती तथा गण्डकी प्रदेशका उच्च पहाडी तथा हिमाली भेगका थोरै स्थानमा हल्का हिमपातको सम्भावना छ । मङ्सिर ३ गते प्रदेश १, बागमती प्रदेश र गण्डकी प्रदेशको पहाडी तथा हिमाले भेगमा आंशिक बदली रही बाँकी भेगमा मौसम सामान्यतया सफा रहने सभवना छ । सोही प्रदेशका उच्च पहाडी तथा हिमाली भेगका एक वा दुई स्थानमा हल्का वर्षाको सम्भावना छ । त्यसैगरी मङ्सिर ४ गते प्रदेश १, बागमती प्रदेश र गण्डकी प्रदेशको पहाडी तथा हिमाली भूभागमा आंशिकदेखि सामान्य बदली रही बाँकी भेगमा मौसम सफा रहनेछ । उल्लेखित प्रणालीलाई निरन्तर अनुगमन गरिरहेको र आवश्यकताअनुसार थप बुलेटिन जारी गरिने महाशाखाले उल्लेख गरेको छ । हल्का वर्षा र हिमपातको सम्भावना पश्चिमी वायुको सामान्य प्रभावले बिहीबार हल्का वर्षा र हिमपातको सम्भावना रहेको महाशाखाले जनाएको छ । राजधानी काठमाडौंमा बिहान सामान्य बदली रहे पनि केहीबेर अघि खुलेर पारिलो घाम लागेको छ । मौसमविद् भट्टराईका अनुसार दिउँसो प्रदेश १, बागमती प्रदेश र गण्डकी प्रदेशका पहाडी भूभागमा आज दिनभर बदली रहनेछ । प्रदेश १ र गण्डकी प्रदेशका एक वा दुई स्थानमा हल्का वर्षाको सम्भावना रहेको छ । साथै प्रदेश नं १, बागमती प्रदेश र गण्डकी प्रदेशको हिमाली भूभागका एक वा दुई स्थानमा हल्का हिमपातको सम्भावना रहेको छ । रातिको समयमा पनि सोही मौसमी प्रणाली कायम रहनेछ । आज काठमाडौंको न्यूनतम तापक्रम नौ दशमलव आठ र अधिकतम तापक्रम २१ दशमलव पाँच डिग्री सेल्सियस छ ।"
"मतदानलाई लोकतन्त्रको उत्सव बनाऔं, निर्वाचनको सफल पार्नु सबैको दायित्व हो : प्रधानमन्त्री देउवा","काठमाडौं : प्रधानमन्त्री एवं नेपाली कांग्रेसका सभापति शेरबहादुर देउवाले मंसिर ४ गते हुने प्रतिनिधिसभा र प्रदेशसभा सदस्य निर्वाचनको ऐतिहासिक महायज्ञलाई सफल पार्नु सबैको दायित्व भएको बताएका छन्। देउवाले आज एक भिडियो सन्देश जारी गर्दै मुलुक निर्वाचनको अन्तिम चरणमा रहेको र लोकतान्त्रिक शासन व्यवस्थामा निर्वाचन लोकतन्त्रको आत्मा भएको उल्लेख गरेका हुन्। देउवाले भने, 'निर्वाचनको ऐतिहासिक महायज्ञलाई सफल पार्नु हामी सबैको दायित्व हो। जाहाँनिया राणा शासनविरुद्धको आन्दोलनदेखि अहिलेसम्म मुलुकले राजनीतिक सङ्घर्षको चरण पूरा गरिसकेको छ। अब सङ्घीय लोकतान्त्रिक गणतन्त्रलाई मजबुत बनाउँदै मुलुकलाई समृद्धिको बाटोमा अघि बढाउनुपर्ने छ।' कांग्रेस मुलुकमा भएका हरेक राजनीतिक सामाजिक आन्दोलनको नेतृत्व गरेको पार्टी भएको उल्लेख गर्दै उनले अब मुलुकलाई समृद्धितर्फ अघि बढाउनु कांग्रेसको जिम्मेवारी भएको बताए। विसं २०४६ पछि मुलुकले आर्थिक र सामाजिक विकासमा एक बाटो लिएको भए पनि अझै धेरै काम गर्न बाँकी रहेको उनले बताए। 'हाम्रा युवा प्रविधि र ज्ञानमा उत्कृष्टता हासिल गर्दै छन्। उनीहरुको ज्ञानको कदर हुने गरी आगामी दिनमा हामी नयाँ सोचका साथ अघि बढने छौँ। हाम्रा शासन प्रणालीलाई आधुनिक बनाउँदै सरकारी सेवालाई चुस्त दुरुस्त पार्ने परिपाटीको विकास गर्नेछौँ', प्रधानमन्त्री देउवाले भने। सीमान्तकृत समुदायको अधिकार प्राप्तिदेखि पिछडिएको समुदाय र क्षेत्रको उत्थानमा कांग्रेसको सरकारले धेरै महत्वपूर्ण काम गरेको बताउँदै उनले यसलाई अझै परिणाम देखिने गरी अघि बढाइने उल्लेख गरे। निर्वाचनमा जनताको अमूल्य मतले मुलुकको भाग्य र भविष्यको मार्गचित्र तय गर्ने उनको भनाई छ। उनले दुई दुई पटक संसद् विघटन भएपछि असहज र अन्योलपूर्ण परिस्थिति आएको कुरा सबैमा जगजाहेर नै रहेको उल्लेख गर्दै सहमति र सहकार्यको जगमा गठबन्धनको सरकार गठन भएको र त्यही सूत्रका आधारमा मुलुकलाई अघि बढाउन आफूहरु दृढ सङ्कल्प रहेको जानकारी गराए। प्रधानमन्त्री देउवाले यही मङ्सिर ४ गते निर्वाचनमा उत्साहपूर्वक सहभागी भई प्रत्यक्षतर्फ कांग्रेस नेतृत्वको गठबन्धनका उम्मेदवारको चुनाव चिह्नमा र समानुपातिकतर्फ कांग्रेसको रुख चिह्नमा अमूल्य मतदान गर्न सबै मतदातालाई आग्रह गरे। उनले आफूहरु कुरा होइन काम गर्छौं भन्नेमा विश्वास दिलाउँदै मतदानलाई लोकतन्त्रको उत्सवका रुपमा लिन सबैलाई हार्दिक अपिल गरेका छन्। रासस"
उम्मेदवारलाई मालै माला,"जाजरकोट : झट्ट हेर्दा यी तस्बिरका व्यक्ति निर्वाचनमा विजेता हुन् कि जस्तो लाग्नसक्छ। नझुक्किनुहोला, जाजरकोटमा दलका कार्यकर्ताबीच आफ्ना उम्मेदवारलाई सयपत्री फूलका मालाले यसरी मुहारै ढाक्ने होड चलेको छ। सामाजिक सञ्जालमा पनि आफ्नो पक्षमा धेरै जनता देखाउन र स्थानीय मतदाताले भब्य स्वागत गरेको देखाउन कार्यकर्ताले गाउँघरमा जताततै निःशुल्क पाइने सयपत्री फूलका माला उनेर उम्मेदवारलाई लगाउने होडबाजी नै चलेको वीरेन्द्र ऐश्वर्य मावि लिम्साका प्रधानाध्यापक गोरखबहादुर सिंहले बताए। जनताले भन्दा कार्यकर्ताले माहोल देखाउन धेरै माला लगाइदिने गरेका छन् उनले भने, चुनाव नजित्दै गलाभरि माला लगाएका नेता सामाजिक सञ्जालमा छाउँदा र गाउँमा हुने कार्यक्रममा माला र अविरावरण गर्दा साँच्चिकै चुनावको रौनक बढेको देखिन्छ, यो लोकतन्त्रका लागि निकै सुखद् कुरा हो। नेतालाई अरुबेला जतिसुकै गाली गरे पनि गाउँमा आएको बेला स्वागत गर्नु, उम्मेदवारका कुरा सुन्नु र आफ्ना गुनासा राख्नु राम्रो संस्कारका रूपमा लिनुपर्ने उनको भनाइ छ। चुनावले गाउँघरमा निकै चहलपहल बढेको छ। साँचिकै पर्व आएको जस्तो अनुभूति भएको छेडागाड नगरपालिका२ का दीपक बुढाले बताए। कतै उम्मेदवारहरू स्थानीयसँगै नाचेर मन जित्ने प्रयास गरिरहेका छन् भने कतै समृद्धि र विकासका आश्वासन दिएर मत मागिरहेका छन्। यसअघि पैदलै हिँड्नुपर्ने नेताहरू गाउँगाउँमा गाडी पुगेका कारण प्रचारमा निकै सहजता भएको छ। प्रतिनिधिसभाका लागि १ निर्वाचन क्षेत्र रहेको जाजरकोटमा वामलोकतान्त्रिक गठबन्धनका तर्फबाट माओवादी केन्द्रका उपमहासचिव शक्ति बस्नेत र एमालेका निरज आचार्यबीच नै मुख्य प्रतिस्पर्धा छ। स्वतन्त्र उम्मेदवार नरबहादुर कार्कीले पनि दुवै उम्मेदवारलाई टक्कर दिइरहेका छन्। त्यस्तै प्रदेशसभाको (क) मा वाम लोकतान्त्रिक गठबन्धनबाट नेपाली कांग्रेसका वेदराज सिंह र एमालेका डम्बर सिंहबीच नै मुख्य प्रतिस्पर्धा छ। यस्तै प्रदेशसभा (ख) मा गठबन्धनका तर्फबाट नेपाली कांग्रेसका राजीवविक्रम शाह र एमालेका खिमबहादुर शाहीबीच नै प्रतिस्पर्धा छ।"
मोरङमा ज्वेलर्स सञ्चालक दम्पती ८२ लाख ठगीको आरोपमा पक्राउ,विराटनगर : सर्वसाधारणको ८२ लाख रूपैयाँभन्दा बढी रकम ठगी गरेको आरोपमा प्रहरीले मोरङको सुन्दरहरैँचा नगरपालिकाबाट ज्वेलर्स (सुनचाँदी पसल) सञ्चालक दम्पतीलाई पक्राउ गरेको छ । मोरङ प्रहरीका प्रवक्ता डीएसपी दीपक श्रेष्ठका अनुसार सुन्दरहरैँचा नगरपालिका१० मा रहेको कमला ज्वेलर्सका सञ्चालक ४२ वर्षीय राजु विश्वकर्मा र उनकी पत्नी ३८ वर्षीया कमला विश्वकर्मालाई पक्राउ गरिएको हो । आफ्नो ज्वेलर्समा रकम जम्मा गर्न लगाएर सर्वसाधारणको लाखौं रूपैयाँ ठगी गरेको पाइएपछि विश्वकर्मा दम्पतीलाई पक्राउ गरिएको उनले बताए । श्रेष्ठका अनुसार १७ प्रतिशत ब्याज दिने भनेर प्रलोभनमा पार्दै ८२ लाख ७४ हजार ६ सय २ रूपैयाँ ठगी गरेको प्रारम्भिक अनुसन्धानबाट खुलेको छ । बचतकर्ताले रकम फिर्ताको माग गरेपछि उनीहरु ज्वेलर्स नै बन्द गरेर भागेका थिए । गत साउन १७ गतेदेखि फरार बनेका राजु र कमलालाई जिल्ला प्रहरी कार्यालयबाट खटिएको टोलीले ४ महिनापछि पक्राउ गरेको हो । प्रारम्भिक अनुसन्धानबाट ६५ जना सर्वसाधारणलाई ठगी गरेको खुलेको छ । विश्वकर्मा दम्पतीबाट अरु पनि सर्वसाधारण ठगिएको हुनसक्ने प्रहरीको अनुमान छ । सर्वसाधारणलाई रकम जम्मा गर्न लगाउने र पासबुक बनाएर दिने गरेको पाइएको छ । प्रहरीका अनुसार बचतकर्ताले रकम फिर्ताको माग गर्न थालेपछि उनीहरु ज्वेलर्स बन्द गरेर भागेका थिए । पक्राउ परेकाविरुद्ध ठगी मुद्दा चलाउन बुधबार म्याद थप गरेर अनुसन्धानको बाँकी प्रक्रिया अघि बढाइएको जानकारी डीएसपी श्रेष्ठले दिए ।
जोगिएला देउवाको गढ ?,"डडेलधुरा : प्रधानमन्त्री तथा कांग्रेस सभापति शेरबहादुर देउवाले सातौंपटक प्रतिनिधिसभा सदस्यका लागि उम्मेदवारी दिएको डडेलधुरामा अहिले जित, हारभन्दा मतान्तरको चर्चा छ। ७७ वर्षीय देउवाले डडेलधुराबाट निर्वाचनमा छैटौंपटक विजय हासिल गरिसकेका छन्। उनलाई राजनीतिक जीवनको उत्तराद्र्धमा हालसम्मको सर्वाधिक मतान्तरले विजयी बनाउन कार्यकर्ता दौडधुपमा छन्। पाँचपटक प्रधानमन्त्री भइसकेका देउवा निर्वाचनपछि छैटौंपटक प्रधानमन्त्री बन्ने दौडमा छन्। हेभिवेटमा गनिने देउवासँगै यतिबेला स्वतन्त्र उम्मेदवारी दिएका सागर ढकालको पनि चर्चा छ। सत्ता गठबन्धन दलका चुनावी आमसभामा समेत समय दिनु परेकाले प्रधानमन्त्री देउवा बुधबार साँझ मात्रै डडेलधुरा आउँदैछन्। ढकाल भने मतदाताको घरदैलोमा व्यस्त छन्। ३१ वर्षीय युवादेखि ८४ वर्षीयसम्म प्रतिस्पर्धी ३१ वर्षीय ढकाल स्वतन्त्र उम्मेदवारी दिएसँगै चर्चामा छन्। उनीसँगै ३४ वर्षीय लालबहादुर कठायतले पनि स्वतन्त्र रूपमा उम्मेदवारी दिएका छन्। त्यस्तै राष्ट्रिय प्रजातन्त्र पार्टीका ४२ वर्षीय गोविन्द खडायत पनि प्रचारप्रसारमा तल्लीन छन्। जनता समाजवादी पार्टीबाट ४३ वर्षीय श्याम सिनाल चुनावी मैदानमा उत्रिएका छन्। स्वतन्त्र रूपमा उम्मेदवारी दिएका ४८ वर्षीय कर्णबहादुर मल्ल, ५० वर्षीय विक्रमबहादुर शाही चुनावी मैदानमा देखा परेका छन्। ८४ वर्षीयकर्ण सिंह रावलले पनि स्वतन्त्र रूपमा चुनावमा उत्रिएका छन्। प्रधानमन्त्री देउवाका साथै प्रतिनिधिसभाको उम्मेदवारका रूपमा प्रधानमन्त्री देउवाका साथै सागर ढकाल, कर्ण सिंह रावल, विक्रमबहादुर शाही, लालबहादुर कठायत, गोविन्द खडायत (राप्रपा), कर्णबहादुर मल्ल (कांग्रेस बिपी ) र श्याम सिनाल (जनता समाजवादी पार्टी) का उम्मेदवार चुनावी मैदानमा छन्। गुल्मी, मध्यति गाउँपालिका ६, पीपलनेटाका सागर ढकालको क्रेज युवामाझ देखिएको छ। अक्सफोर्डबाट अध्ययन गरी फर्केका ढकालको उम्मेदवारीको प्रस्तावकमा डडेलधुराकै पर्शुराम नगरपालिका ६ का नवीन धामी र समर्थकमा सुरेन्द्र धामी छन्। ढकाल हाइड्रोमेकानिकल इन्जिनियर हुन्। उनी पनि गाउँगाउँमा मत मागिरहेका छन्। क्याम्पस प्रमुख उप्रेतीका अनुसार ढकालको पक्षमा मतदाता सूचीमा नामसमेत नभएका युवाहरूको सहभागिता देखिएको छ। युवा माझ बढी चर्चा पाइरहेका छन्। जिल्लामा भन्दा बढी काठमाडौं लगायतका सहरहरूमा ढकालको चर्चा भइरहेको छ। उप्रेतीले भने, पाँचपटक प्रधानमन्त्री भइसकेको व्यक्तिले गर्न नसकेको काम भर्खर आएका ढकालले के गर्न सक्लान् र ? भन्ने सोंच मतदातामा छ। प्रधानमन्त्री देउवाका स्वकीय सचिवसमेत भइसकेका कर्णबहादुर मल्लको पनि चर्चा छ। उनी कांग्रेसका पूर्वजिल्ला सभापति तथा नेपाली कांग्रेस जिल्ला सभापति भइसकेका छन्। नेपाली कांग्रेस बिपीका उपसभापति मल्ल स्थानीय तहमा परिचित छन्। देउवाको मत कति ? कांग्रेसका कार्यकर्तासँगै अन्य दल र स्वतन्त्र उम्मेदवार पनि मतदाताको घरदैलोमा व्यस्त देखिन्छन्। न्युमहेश्वरी होटल एन्ड लजका तेज दियालका अनुसार, अहिले उम्मेदवारहरू गाउँका घरदैलोमै रहेकाले अमरगढी बजारमा चहलपहल खासै छैन। चुनावी प्रचारप्रसार रोकिएपछि बजार क्षेत्रमा चहलपहल बढ्छ, दियाल भन्छन्, आज प्रधानमन्त्री देउवा आउने चर्चा छ। त्यसपछि अलि चहलपहल बढ्छ। प्रधानमन्त्री देउवा २०४८, २०५१ २०५६, २०६४, २०७० र २०७४ मा भएको निर्वाचनमा विजयी भइसकेका छन्। २०६४ मा कञ्चनपुर ४ र २०७० मा कैलाली ६ बाट पनि निर्वाचित भएका थिए। त्यस्तै २०४८ सालमा गृहमन्त्री भएका देउवा २०५२, २०५९, २०६१, २०७४ र २०७८ मा गरी पाँचपटक प्रधानमन्त्री भइसकेका छन्। पाँचपटक प्रधानमन्त्री भइसकेका देउवा छैटौंपटक प्रधानमन्त्री बन्ने दौडमा छन् हेभिवेटमा गनिने देउवासँगै यतिबेला स्वतन्त्र उम्मेदवारी दिएका सागर ढकालको पनि चर्चा छ देशव्यापी चुनावी दौडाहामा व्यस्त रहनुपर्दा देउवाले चुनावी क्षेत्रमा घरदैलो गर्न भ्याएका छैनन् गठबन्धनको बलियो साथले देउवा आफ्नो साख जोगिनेमा ढुक्क देखिन्छन् प्रधानमन्त्री देउवासँग तीनपटक चुनावी प्रतिस्पर्धा गरिसकेका नेकपा माओवादीका खगराज भट्ट प्रदेशसभाका लागि गठबन्धनबाट उम्मेदवार बनेका छन्। प्रतिनिधिसभाको निर्वाचनका लागि प्रधानमन्त्री देउवाले गत असोजमा डडेलधुराबाट उम्मेदवारी दर्ता गराएका थिए। कांग्रेस केन्द्रीय सदस्य एवं पत्नी आरजु राणा देउवाले वारेसनामामार्फत मनोनयन दर्ता गराएका थिए। देशव्यापी चुनावी दौडाहामा व्यस्त रहनुपर्दा प्रधानमन्त्री देउवाले चुनावी क्षेत्रमा घरदैलो गर्न भ्याएका छैनन्। तै पनि उनका कार्यकर्ता खटिएका देखिन्छन्। २०१५ सालको निर्वाचनमा प्रतिनिधिसभामा कुल १ सय ९ सिटमा कांग्रेसले दुईतिहाइ सिट जितेको थियो। त्यसयता कांग्रेसले कहिल्यै पनि दुईतिहाइ बहुमत पाएको छैन। २०७४ को आमनिर्वाचनमा एमालेको नेतृत्वमा दुईतिहाइभन्दा बढी बहुमतको वाम सरकार बन्दा कांग्रेस विपक्षीमा सीमित हुन पुगेको थियो। २०५१ को मध्यावधि चुनावबाहेक कुनै पनि राष्ट्रिय चुनावमा एमालेभन्दा कांग्रेसको अवस्था कमजोर थिएन। तर, २०७४ को चुनावमा कांग्रेसको हैसियत खस्कियो। मुलुकका प्रमुख पदहरू राष्ट्रपति, उपराष्ट्रपति, सभामुख, उपसभामुख, राष्ट्रियसभा अध्यक्ष, उपाध्यक्षलगायतका प्रदेश संसद्को सबै प्रमुखहरू कांग्रेसविहीन भएपछि देउवाको पार्टी भित्रसमेत आलोचना भएको थियो। तर, नेकपा माओवादी र नेकपा समाजवादीलाई मिलाएर सत्ता गठबन्धनको नेतृत्व गरेका देउवाले संयुक्त चुनावी सभालाई सम्बोधन गर्दै पार्टीको अवस्था सुदृढ गराउन व्यस्त रहँदा आफ्नो निर्वाचन क्षेत्रमा घरदैलो गर्नसमेत भ्याएका छैनन्। डडेलधुरा बहुमुखी क्याम्पसका प्रमुख गंगादत्त उप्रेतीका अनुसार, प्रधानमन्त्री देउवाको हालसम्मकै सर्वाधिक मतान्तरको फरकले विजयी हुने आकलन गरिएको बताउँछन्। पाँचपटक मुलुकको प्रधानमन्त्री भइसकेको व्यक्तित्व छ। त्यसमाथि गठबन्धनको बलियो साथ छ, उप्रेती भन्छन्, स्थानीय निर्वाचनमा पाएको मतलाई समेत आधारका रूपमा लिन सकिन्छ। अर्कोतर्फ प्रतिस्पर्धी अन्य उम्मेदवारहरूको राजनीतिक उचाइ देउवाको जस्तो अग्लो छैन। पहिलोपटक प्रतिस्पर्धा गरेको निर्वाचनको प्रचारका लागि देउवाले डडेलधुराका प्रायः गाउँमा पैदल हिँडेर घरदैलो गरेका थिए। त्यो बेला डडेलधुरामा बाटोघाटो केही थिएन। उहाँ पैदल हिँडेरै डडेलधुराका प्रायःजसो गाउँका घरघरै जानुभएको थियो उनका समकक्षी बताउँछन्। त्यसपछिका निर्वाचनबाट भने प्रधानमन्त्री देउवाले घरदैलो अभियान गरेर मतदातासँग मत माग्न जान भने छाडेका छन्। २०५१ को आमनिर्वाचनमा बहालवाला गृहमन्त्री भएका कारण २०४८ को निर्वाचनमा जस्तो घरदैलोमा जान नभ्याएको कांग्रेस कार्यकर्ता बताउँछन्।  दिनेश गौतमशिवराज भट्टधनबहादुर भण्डारी"
यूएईविरुद्ध अर्जेन्टिनाको पाँच गोल,दुबई : एन्जल डी मारियाको दुई गोलप्रेरित अर्जेन्टिनाले अन्तर्राष्ट्रिय मैत्रीपूर्ण खेलमा यूएईलाई ०५ गोलको नतिजामा पराजित गरेको छ। आवुधावीमा बुधबार राति भएको खेलको १७ औं मिनेटमा जुलियन अल्भारेजले गोल गर्दै अर्जेन्टिनालाई अग्रता दिलाएका थिए। त्यसको आठ मिनेट नबित्दै डी मारियाले गरेको गोलसँगै अर्जेन्टिनाले अग्रता दोब्बर पारेको थियो। डी मारियाले ३६औं मिनेटमा गरेको दोस्रो गोलसँगै अग्रता ०३ मा पुर्याएको थियो। पहिलो हाफको खेल सकिन एक मिनेट बाँकी रहँदा कप्तान लियोनेल मेसीले गोल गर्दै मध्यान्तरअघि ०४ मा अग्रता लम्ब्याएका थिए। दोस्रो हाफमा सम्हालिने कोसिस गरेको यूएईविरुद्ध ६०औं मिनेटमा जोआक्विन कोरेयाले पाँचौं गोल गरेका थिए। विश्वकपको तयारी स्वरुप खेलेको मैत्रीपूर्ण खेलमा अर्जेन्टिनाले शानदार जित निकालेको छ। आइतबारदेखि सुरु हुने विश्वकपको समूह सीमा परेको अर्जेन्टिनाले नोभेम्बर २२ मा साउदी अरबसँग खेल्दै प्रतियोगिताको सुरुवात गर्ने भएको छ। यस्तै नोभेम्बर २७ मा मेक्सिको र डिसेम्बर १ मा पोल्यान्डसँग खेल्ने छ।
सर्वोच्चलाई राष्ट्रपतिको जवाफ : नागरिकता विधेयक संविधानको भावनाविपरीत,"काठमाडौं : राष्ट्रपति कार्यालय शीतल निवासले नागरिकता विधेयक प्रमाणीकरण नगर्नुका कारणबारे सर्वोच्च अदालतलाई १३ बुँदे जवाफ पठाएको छ। नागरिकता विधेयक प्रमाणीकरणका विषयमा परेको रिटमा सर्वोच्च अदालतले सुनुवाइ गर्दै त्यसबारे कारण देखाऊ आदेश जारी गरेपछि राष्ट्रपति कार्यालयले लेखेको जवाफमा रिट खारेज गर्न माग गरिएको छ। नागरिकता विधेयक संविधानको भावना, विधि र प्रक्रियाविपरीत हुने गरी, अघिका १५ बुँदे सुझावको कुनै सम्बोधन नै नगरी विधेयक पुनः प्राप्त भएपछि यथावस्थामा राखिएको राष्ट्रपति कार्यालयले उल्लेख गरेको छ। राष्ट्रपति कार्यालयका सचिव यादवप्रसाद कोइरालाले सोमबार लिखित जवाफ सर्वोच्च अदालतमा पेस गरेका हुन्। प्रमाणीकरणका लागि आएको विधेयक फिर्ता पठाउँदा १५ बुँदे सन्देशसहित विधेयक पुनर्विचारका लागि पठाइएको स्मरण गराउँदै राष्ट्रपति कार्यालयले त्यसबारे संसद्मा थप छलफलबहसपरामर्श भएर नयाँ विधेयक तर्जुमा हुनेमा विश्वस्त भए पनि त्यो नभएको जनाएको छ। राष्ट्रपतिले संसद्लाई पठाएको १५ बुँदे सन्देश र ध्यानाकर्षणमा नागरिकता समस्या सम्बोधन गर्न तत्काल कानुन आवश्यक रहे पनि कानुनी व्यवस्थाको संवेदनशीलतामा ध्यान दिन भनिएको थियो। राष्ट्रपतिले संसद्लाई लेखेको पत्रमा वैवाहिक नागरिकता दिने व्यवस्थाबारे नेपालको ऐतिहासिक अभ्यास र विश्वका विभिन्न मुलुकका असल व्यवस्थाको समेत अध्ययन गर्न पनि सुझाव दिइएको थियो। त्यो सन्देशको कुनै विषय सम्बोधन नगरी जस्ताको तस्तै आएपछि विधेयक यथावस्थामा राखिएको अहिलेको जवाफमा उल्लेख छ। जवाफमा भनिएको छ, २००९ सालदेखि हालसम्म समाधान हुन नसकी विवादित भएका विभिन्न सवालमा सन्देशको भावना र मर्मबमोजिम नयाँ संघीय नागरिकता ऐन तर्जुमा भई प्रमाणीकरणका लागि सम्माननीय राष्ट्रपतिज्यू समक्ष पेस हुनुपर्नेमा २०६३ सालमा बनेको नागरिकता ऐनका केही प्रावधानहरू समावेश गरी सुरु अवस्थामा पेस भएको विधेयकलाई यथावत् रूपमा राखी प्रमाणीकरणका लागि पेस भएको देखिन्छ। विधि, प्रक्रिया र संविधानको भावना प्रतिकूल हुने गरी पुनः प्राप्त हुन आएकाले उक्त विधेयक यथावस्थामा राखिएको सम्म हो। राष्ट्रिय एकताको प्रवद्र्धन गर्ने जिम्मेवारी र दायित्व राष्ट्रपति संस्थामा रहेको हुँदा संविधानको धारा ५ बमोजिम राष्ट्रिय हितका आधारभूत विषयको पालना गर्नु राष्ट्रपति संस्थालगायत सबैको कर्तव्य भएको स्मरण गराउँदै लेखिएको जवाफमा राष्ट्रहित प्रतिकूलको आचरण र कार्य कानुनतः दण्डनीयसमेत हुने संवैधानिक प्रावधान भएकाले राष्ट्रपतिबाट राष्ट्रिय अभिभावकत्व निर्वाह गर्दै मुलुकको हितका लागि सम्पादन गरेको कार्यलाई अन्यथा भन्न र आदेश जारी गरी पाउँ भनी रिट निवेदन दिन नमिल्ने उल्लेख गरिएको छ। मुलुकको हितका लागि विशेषाधिकार प्रयोग गर्नु असंवैधानिक नहुने जिकिर विधेयकलाई अस्वीकृत नभई यथास्थितिमा राखेको अदालतलाई जवाफ राष्ट्रपति कार्यालयले नागरिकता विधेयक प्रमाणीकरण नगर्नुका संवैधानिक आधार, सिद्धान्त र कानुनी आधारलाई २४ बुँदामा जवाफ दिएको छ। नागरिकता जस्तो संवेदनशील विषयमा संसद् र सरकारले बृहत्तर राष्ट्रिय हितलाई अंगीकार गर्न नसकेकामा राष्ट्रपति भण्डारीले संविधानबमोजिम नयाँ कानुन तर्जुमा गर्ने प्रयोजनका लागि विधेयक फिर्ता पठाइएको दाबी गरिएको छ। राष्ट्रपति कार्यालयले संविधानको धारा ११३ (३) बमोजिम उत्पत्ति भएको विधेयक राष्ट्रपतिबाट सदनमा फिर्ता पठाइएपछि त्यसबारे संसद्मा कसरी व्यवहार गर्ने भन्ने सवाल महत्वपूर्ण रहेको दाबी गरेको छ। कार्यालयले लेखेको जवाफमा भनिएको छ, संसद्को दुवै सदनसमक्ष राष्ट्रपतिको सन्देश पेस भइसकेपछि त्यस्तो विधेयकलाई पुनर्विचार गर्नैपर्ने बाध्यात्मक व्यवस्था देखिन आउँछ। राष्ट्रपतिले कुनै विधेयक सन्देशसहित फिर्ता गरेमा त्यस्तो विधेयकमाथि दुवै सदनले पुनर्विचार गरी भनी संविधानमा उल्लेख भएको वाक्यको अर्थ पुनर्विचार गरिरहनु नपर्ने भन्ने हुँदैन। पुनर्विचार गर्नुमात्र यस वाक्यांशको अनिवार्य मार्गदर्शन हो भन्ने स्पष्ट बुझ्न सकिन्छ। संसद्ले पुनर्विचार गरिसकेपछि मात्र त्यस्तो विधेयकलाई प्रस्तुत रूपमा वा संशोधनसहित पारित गर्नुपर्नेमा पुनर्विचार नै नगरी प्रस्तुत रूपमा पारित गरेको देखिन आयो। यस तथ्यलाई नेपाल नागरिकता ऐन, २०६३ लाई संशोधन गर्न बनेको विधेयक प्रमाणीकरणका लागि प्रतिनिधिसभाका सम्माननीय सभामुखबाट राष्ट्रपतिको कार्यालयमा मिति २०७९५२० मा गरिएको पत्राचारले समेत पुष्टि गर्दछ। संसद्ले संविधानले अनिवार्य गरेको पुनर्विचारसम्बन्धी महत्वपूर्ण प्रक्रिया नै पूरा नगरी जस्ताको त्यस्तै विधेयक पुनः प्रमाणीकरणका लागि पठाउनु संविधानको धारा ११३ (४) विपरीत भएको राष्ट्रपति कार्यालयको दाबी छ। त्यस्तै, कार्यालयले नयाँ संविधानबमोजिम नयाँ विधेयक तर्जुमा हुनुपर्नेमा नेपाल नागरिकता ऐन २०६३ कै केही व्यवस्था हेरफेर गरी प्रमाणीकरणका लागि पेस गरिएको भन्दै त्यस्तो गर्नु संघीय संसद्कै अपमान हुने उल्लेख गरेको छ। कार्यालयले जवाफमा भनेको छ, तीन वर्षसम्म संसद्मा विचाराधीन विधेयक हठात् फिर्ता लिनुपर्ने कारण प्रस्तुत नगरी नयाँ विधेयकका नाममा पुरानै ऐनका सीमित दफालाई संशोधन गर्ने उद्देश्य राखिनुले संवैधानिक उत्तरदायित्वको सिद्धान्त उल्लंघन हुन गएको छ। राष्ट्रपति कार्यालयले राष्ट्रपतिविरुद्व अदालतमा दर्ता भएको रिट नै गैरकानुनी र बदनियतपूर्ण रहेको भन्दै रिट खारेजीको माग गरेको छ। राष्ट्रपति र उपराष्ट्रपतिको पारिश्रमिक सुविधा तथा सेवा शर्तसम्बन्धी ऐन, २०७४ को दफा १६ बमोजिम राष्ट्रपति र उपराष्ट्रपतिलाई आफूले गरेको काम कारबाहीउपर पदमा रहँदा वा नरहँदा कुनै अदालतमा मुद्दा लाग्ने छैन भन्ने व्यवस्था रहेको भन्दै नागरिकता विधेयक प्रमाणीकरणको सवालमा अदालतमा भएको रिट निवेदन पेस र दर्ता नै कानुनविपरीत भएको भन्दै खारेज गर्न माग गरेको छ। राष्ट्रपति कार्यालयले राष्ट्रपति विद्यादेवी भण्डारीले नागरिकता विधेयक प्रमाणीकरण नगरेको विषयमा परेको रिटमाथि सर्वोच्च अदालतले सुनुवाइ गर्नु राष्ट्रपति संस्थाकै अपमान भएको जिकिर गरेको छ।"
सत्ता गठबन्धनले आज कोटेश्वरमा चुनावी सभा गर्दै,"काठमाडौं : सत्तारुढ गठबन्धनले आज काठमाडौंमा बृहत् चुनावी सभा गर्दैछ। गठबन्धनको काठमाडौं क्षेत्र नम्बर२ चुनाव परिचालन समितिको आयोजनामा दिउँसो २ बजे कोटेश्वरमा अन्तिम चुनावी सभा हुन लागेको हो। सभालाई माओवादी केन्द्रका अध्यक्ष पुष्पकमल दाहाल प्रचण्ड, नेकपा एकीकृत समाजवादीका अध्यक्ष माधवकुमार नेपाल, कांग्रेस महामन्त्री गगन थापा, गठबन्धनबाट क्षेत्र नम्बर२ को साझा उम्मेदवार पूर्वसभामुख ओनसरी घर्तीलगायतले सम्बोधन गर्ने कार्यक्रम छ। ४ मंसिरमा हुने निर्वाचनका लागि काठमाडौं२ मा गठबन्धनबाट पूर्वसभामुख एवं माओवादी केन्द्रकी स्थायी समिति सदस्य घर्ती, प्रदेशसभा (क) मा कांग्रेसका ध्रुव केसी र प्रदेशसभा (ख) मा एकीकृत समाजवादीका भरतप्रसाद फुयाँल उम्मेदवार छन्। बिहीबार मध्यरातबाट मौन अवधि सुरु हुँदैछ। मंसिर ४ को निर्वाचनका लागि त्यो समयमा चुनाव प्रचारप्रसार गर्न र मतदातालाई प्रभावित पार्ने कुनै पनि गतिविधि गर्न पाईंदैन। निर्वाचन आचार संहिता२०७९ अनुसार चुनाव हुनुभन्दा ४८ घण्टा अगाडिबाट स्थिर समय लागु हुन्छ। मौन अवधिलाई यसपालिदेखि स्थिर समय वा शान्त समय भनेर आयोगले परिभाषित गरेको छ। आचारसंहिता उल्लंघन गरेर निर्वाचनमा धाँधली गरेको ठहर भएमा आयोगले उम्मेदवारीसम्म रद्द गर्ने छ।"
पितृसत्ताको हैकम,"मानव समाज तमाम विभेदहरूबाट ग्रसित छ। त्यसमा पनि नेपाली समाजमा अझ धेरै खाले विभेद छन्। लैंगिक विभेद चर्काे छ। घरमुली पुरुष, गाउँमुली पुरुष, प्रदेश र संघ सरकारमुली पनि पुरुष। धन्न, राष्ट्रकै मुख्य पद चाहिँ महिला पाएको छ नेपालले। यसअघि मुलुकका सर्वाेच्च जिम्मेवारीमध्ये पर्ने सभामुख र प्रधानन्यायाधीश पनि महिलाले पाएका छन्। जनप्रतिनिधिमूलक सर्वाेच्च संस्था संसद्मा ३३ प्रतिशत महिला सुनिश्चितताको संवैधानिक व्यवस्था छ। स्थानीय तहका प्रमुख, उपप्रमुखमध्ये एकदलबाट उम्मेदवार बनाउँदा एकजना महिला अनिवार्य गरिएको छ। तहका वडाहरूमा महिला उपस्थिति सुनिश्चितै छ। ७५ वर्षअघि अर्थात्् राणाशासनमै मुलुकमा पहिलोपटक निर्वाचन हुँदा महिलालाई मताधिकारसमेत दिइएको थिएन। साधना प्रधानहरूको नेतृत्वको संघर्षकै प्रतिफल २०१० सालको काठमाडौं नगरको निर्वाचनमा महिलाले मत हाल्नमात्रै पाएनन्, उम्मेदवार बन्न पनि सके। साधना स्वयं जननिर्वाचित पहिलो महिला जनप्रतिनिधि भएकी थिइन्। २०१५ सालको आम निर्वाचनबाट पनि द्वारिकादेवी ठकुरानी एकमात्र महिला उम्मेदवार भएर जितेकी थिइन्। इतिहासले निर्वाचनमा महिलाको सहभागिता र अधिकारमा गुणात्मक सुधार ल्याएको देखाउँछ। राजनीतिक व्यवस्था परिवर्तनसँगै महिला सशक्तीकरण बढेको पनि देखिन्छ। तर लोकतन्त्रको लामो अभ्यासकै बीच आज पनि महिलाहरू मताधिकारबाट वञ्चित रहेको कटुसत्य हो। राणाकालीन समय अर्थात् २००४ सालको निर्वाचनमा महिलाहरूको मतदाता बन्नै अयोग्य ठानिए। त्यसपछि भने मतदाता बन्न पाए। अचेल भने मतदाता नामावलीमा महिलाको नाम हुँदाहुँदै पनि मताधिकारबाट वञ्चित हुने स्वरूप फरक हो। त्यो कस्तो भने महिलाहरूका तर्फबाट हिजोआज पनि कि श्रीमान्, कि छोराले नै मत खसाल्ने गरेका छन्। मतदानस्थलसम्मै पनि महिला पुग्छन्। मत खसालेका प्रमाणस्वरूप उनीहरूको हातको नङ पनि रंग्याइन्छ तर मतपत्र उनीहरूको सट्टा श्रीमान् वा छोराले पाउँछन्। अक्षर नचिने पनि मतपत्रका चिह्न चिन्न सक्ने क्षमता भएकाहरूकै हकमा पनि हक छिनिएको छ। आँखाले देख्न नसक्नेका हकमा पनि उनीहरू आफूले इच्छाइएको व्यक्तिप्रति विश्वस्त हुन्नन्। ज्येष्ठ नागरिकलाई पनि पनि मताधिकार छोराछोरीबाट खोसिएको हुन्छ। तर, मूलतः महिलाहरूको हक धेरै मात्रामा छिनिएको छ। यस्तो अवस्था देशको एउटा कुनाकन्दरामा मात्रै होइन, सबैतिर छ। हिमाल, पहाड, तराई र गाउँदेखि सहरसम्मैकै महिलाहरूको मताधिकार हडपिएको छ। महिलाहरूको मताधिकार हडपिनु एक त उनीहरूको व्यक्तिगत स्वतन्त्रता हनन् गर्नु हो। जसले मतपत्र पाउँछ र स्वस्तिक छाप लगाउँछ, उसले वास्तविक मतदाताले चाहेकै उम्मेदवार चिह्नमा मत दिन्छ भन्ने ग्यारेन्टी हुन्न। अर्काेतिर त्यो महिलामाथिको पुरुष हैकम हो, चाहे त्यो श्रीमान्का रूपमा होस् या छोराका रूपमा। २१औं शताब्दीमा आएर पनि महिलामाथिको पुरुष हैकम भनेको पितृसत्तात्मक शासनको अवशेष अझै बाँकी रहनु हो। यस्ता क्रियाकलाप महिलामाथिको विभेद र घोर अन्याय हो। राजनीतिका प्रमुख खेलाडी दलहरूले नै महिलालाई उम्मेदवार बनाउन कन्जुस्याइँ गरेर समेत समाजको पितृसत्तात्मक सोच र व्यवहारलाई अझै प्रश्रय दिइरहेका छन्, त्यसको प्रतिविम्बका रूपमा समाजमा अझै महिलाद्वैषी व्यवहार बाँकी रहेको छ। जबकि नयाँ संविधान बनिसक्दा महिलाको प्रतिनिधित्व सुनिश्चित छ र पनि दलहरू अनेक बहानामा महिलालाई अझै पछि धकेल्न उद्यत् हुन्छन्। संवैधानिक व्यवस्था नै नभएको बेला २०४८ सालमै प्रत्यक्ष निर्वाचन लडेर ७ जना महिलाहरू सांसद भएका थिए, २०५६ सालमा १२ पुगेको थियो। तर २०७४ मा त्यस्ता महिला केवल ६ जनामा सीमित भए। यसपालिको निर्वाचनमा पनि केवल ९ प्रतिशत उम्मेदवार महिला प्रत्यक्ष निर्वाचनमा होमिन पाएका छन्। यस्तो विभेद र अन्याय अन्त्य जरुरी छ। पुरुषवादी हैकम अन्त्य नभएसम्म महिलामाथिको विभेद अन्त्य हुँदैन, जुन अनिवार्य रूपमा उन्मूलन हुनैपर्छ।"
कायम रहला ओलीको किल्ला ?,"झापा : पूर्वप्रधानमन्त्री एवं एमाले अध्यक्ष केपी शर्मा ओली प्रतिनिधिसभा सदस्यका लागि झापा ५ बाट चुनावी मैदानमा छन्। झापाबाट उनको यो सातौं चुनावी प्रतिस्पर्धा हो। एमालेले भावी प्रधानमन्त्रीका रूपमा हेरेका उनले यो क्षेत्रबाट लगातार ५ पटक चुनाव जिते। २०७२ र २०७४ सालमा प्रधानमन्त्री पनि बने। पटकपटक मन्त्री पनि भए। २०५१ सालमा गृहमन्त्री र २०६३ सालमा उपप्रधानमन्त्री तथा परराष्ट्रमन्त्री भए। पहिलो पटक प्रधानमन्त्री हुँदा नाकाबन्दीका बेला भारतसँग कडा रूपमा प्रस्तुत बनेका थिए। यसले उनलाई थप उचाइ प्रदान गर्यो। २०७४ सालमा दोस्रो प्रधानमन्त्री हुँदा लिम्पियाधुरासहितको नेपालको नक्सा जारी गरेर वाइवाही पनि कमाए। पृथकतावादी आन्दोलन गरिरहेको सिके राउत र सशस्त्र संघर्ष गरेको नेत्रविक्रम चन्द (विप्लप)लाई मूलधारको राजनीतिमा ल्याएर हिंसात्मक गतिविधि रोक्ने काम पनि उनकै पालामा भए। रेल र पानी जहाजको सपना पनि बाँडे। धेरै आयोजनाको उद्घाटन शिलान्यास पनि गरे। यसलाई कतिपयले आलोचनाको विषयमा पनि बनाए। तर, काम धेरै भए। भ्रष्टाचार काण्डहरू छानबिन थाले। दुईदुई पटक प्रतिनिधिसभा विघटन गरेर आलोचना खेपे पनि त्यो कदम सकारात्मक थियो भन्नेमा अडिग रहे। ओलीलाई चुनौती दिन नसक्ने उम्मेदवार भए पनि सत्तारुढ गठबन्धनले उनीहरूलाई ओलीको प्रतिस्पर्धामा उठाएको नेपाली कांग्रेसकै झापाका नेताहरू बताउँछन्। ओलीको प्रतिस्पर्धी सत्तारुढ गठबन्धनले डाखगेन्द्र अधिकारीलाई बनाएको छ। २०७४ सालको निर्वाचनमा पनि अधिकारी नै प्रतिस्पर्धामा थिए। उनलाई ओलीले भारी मतान्तरबाट पराजित गरेका थिए। नेपाली कांग्रेसका उम्मेदवार अधिकारीको भन्दा दोब्बर बढी मत ल्याए। अधिकारीले २८ हजार २ सय ९७ मत ल्याउँदा ओलीको पक्षमा ५७ हजार १ सय ३९ मत आएको थियो। अधिकारी अघिल्लो पटकभन्दा आफू धेरै जनताको माझ भिजेको दाबी गर्छन्। अन्नपूर्ण पोस्ट्सँगको कुराकानीमा आफूले यो पटक ओलीलाई हराउने दाबी पनि गरे। भने, अघिल्लो पटक म यो क्षेत्रमा भिजेको थिइन् र त २८ हजार मत ल्याए। यो पटक त मलाई सबै यो क्षेत्रवासीले चिन्छन्। राम्रोसँग भिजेको छु। ओलीलाई हराउँछु। अघिल्लो निर्वाचन टिकट पाएपछि उनी प्राध्यापन पेसा छोडेर ओलीविरुद्ध चुनावमा होमिएका थिए। यो क्षेत्रमा ओलीका प्रतिस्पर्धी कांग्रेसका अधिकारीसहित १३ जना दलगत र १२ स्वतन्त्र गरी २५ जना उम्मेदवार छन्। त्यसो भनिरहँदा उनकै छिमेकी उम्मेदवार नै नचिनेको भन्दै घरमा नै आइपुगेका थिए। उता एमालेका प्रदेशसभा सदस्यका उम्मेदवार होमराज थापाले भारी मतले जितेर ओली देशको प्रधानमन्त्री हुने बताए। ओली स्वयम् पनि यो पटकले आफ्नो क्षेत्रमा चुनावी प्रचार गरेर देशव्यापी दौडाहामा लागे। बुधबार मात्रै उनी सुनसरी र मोरङका सभा सकेर झापा पुगेका छन्। २०४८ सालदेखि लगातार जितिरहेका ओलीको विजय अभियान २०६४ मा आएर रोकियो। २०४८ सालमा पहिलोपटक आमनिर्वाचनमा उम्मेदवार भएका ओलीले कांग्रेसका पूर्णानन्द शर्मालाई पराजित गरे। ०५१ मा निर्वाचन क्षेत्र नं ५ मा ओलीसँग प्रतिस्पर्धा गरेका केशवकुमार बुढाथोकी पराजित भए। २०५१ सालको मनमोहन अधिकारीको सरकारमा ओली गृहमन्त्री भए। अधिकारी नेतृत्व सरकार अहिलेसम्मकै सबैभन्दा लोकप्रिय सरकारको रूपमा चिनिन्छ। ओलीले २०२५ सालबाट पूर्णकालीन राजनीतिक यात्राको आरम्भ सुरु गरेका थिए सत्ताारुढ गठबन्धनले डा खगेन्द्र अधिकारीलाई अहिलेको निर्वाचनमा ओलीको प्रतिस्पर्धी बनाएको छ पटकपटकको निर्वाचनमा राम्रो मत ल्याएर झापाबाट निर्वाचित हुँदै आएका छन् २०७५ सालमा एमाले र तत्कालीन माओवादी केन्द्रको एकीकरणपछि नेकपाको शक्तिशाली अध्यक्ष बने ०५६ को चुनावमा ओली झापा २ र ५ बाट उठेका थिए। क्षेत्र नम्बर २ म गिरिराजकुमारी प्रसार्इंलाई १७ मतले पराजित गरेका थिए। त्यही क्षेत्रमा नेकपा मालेका महासचिव सीपी मैनाली पनि लडेका थिए। एमालेलाई फुटाएर माले बनाएपछि मैनालीलाई हराउन नै ओली क्षेत्रमा लडेका थिए। आफ्नो क्षेत्र नम्बर ५ बाट काशीराज ताजपुरियालाई हराए। ताजपुरियाले आत्माहत्या गरिसकेका छन्। २०६४ सालमा भने ओलीको विजययात्रा रोकियो। माओवादी शान्ति प्रक्रियामा आएपछि उसको लहर नै चलेको थियो। २०६४ सालको पहिलो संविधानसभाको निर्वाचनमा ओली तत्कालीन माओवादीका उम्मेदवार विश्वदीप लिङ्देनसँग १ हजार मतले पराजित भए। लिङ्देनले १६ हजार ९९ मत ल्याउँदा ओलीको पक्षमा १४ हजार ९ सय ५९ मत आयो। ओली हराउने लिङ्देन माओवादी छोडेर कांग्रेस भइसकेका छन्। २०७० सालको दोस्रो संविधानसभाको निर्वाचनमा भने ओली पुनः यही क्षेत्रबाट निर्वाचित भए। ओलीले कांग्रेसका सुरेश सुब्बालाई हराए। यी क्षेत्रबाट माओवादीका गोपाल किराँती पनि ओलीलाई हराउँछु भन्दै उठेका थिए। उनी प्रतिस्पर्धामा पनि आएनन्। ब्रेक लागेको विजययात्रा फेरि सुरुवात गरे। २०४८ सालयता नै ओलीका प्रतिस्पर्धी चुनावपिच्छे नै फेरिरहेका थिए तर यो पटक २०७४ मा ओलीसँग लडेका डा अधिकारीलाई नै सत्ता गठबन्धनले उम्मेदवार बनाएको छ। ओलीलाई पराजित गर्ने लिङ्देन पनि गुमनाम जस्तै छन्। ओलीले २०२५ सालबाट पूर्णकालीन राजनीतिक यात्राको आरम्भ सुरु गरेका हुन्। २०२८ सालको झापा आन्दोलनपछि लामो समय जेल जीवनमा रहेकाले २०४४ पछि पुनः पार्टी गतिविधिमा सक्रिय भए। १४ वर्ष लामो जेल जीवन बिताए। त्यसपछि पनि पटकपटक जेल जीवन बिताएका छन्। तत्कालीन नेकपा मालेको लुम्बिनी प्रमुख २०४६ हुँदै प्रजातान्त्रिक राष्ट्रिय युवा संघको संस्थापक अध्यक्ष २०४७ भए। २०४७ मा नेकपा एमालेको स्थायी समिति सदस्य भए। २०७१ मा पार्टीमा १५ वर्ष लामो महासचिव रहेका माधवकुमार नेपाललाई हराएर पहिलो पटक पार्टी अध्यक्ष भए। २०७५ सालमा एमाले र तत्कालीन माओवादी केन्द्रको एकीकरणपछि नेपाल कम्युनिस्ट पार्टी (नेकपा) को शक्तिशाली अध्यक्ष भए। २०७८ सालमा भएको १०औं महाधिवेशन पुनः एमाले अध्यक्ष भए। यो निर्वाचन क्षेत्रमा दमक नगरपालिका, गौरादह नगरपालिका, गौरीगन्ज गाउँपालिका र कमल गाउँपालिकाका गरी २९ वडा पर्छन्। गौरादह नगरपालिकाका वडा नम्बरहरू १, २, ३, ४, ५, ६, ७, ८, गौरीगन्ज गाउँपालिकाका वडा नम्बरहरू ३, ४, ५ र ६, दमक नगरपालिकाका सबै वडा र कमल गाउँपालिकाका सबै वडा पर्छन्। जसमा स्थानीय तहको निर्वाचनमा एमालेले १८ वटा वडामा प्यानलै जितेको छ। गौरादह नगरपालिकामा एमाले मेयर उपमेयरसहित ६ वटा वडा जितेको छ भने दमक नगरपालिकामा मेयर राप्रपा र उपमेयर कांग्रेसले जितेको थियो। यो नगरपालिकामा एमाले सातवटा वडा, कांग्रेसले २ र एउटा वडा राप्रपाले जितेको छ। गौरीगन्ज गाउँपालिकामा अध्यक्षसहित २ वटा वडामा कांग्रेस, उपाध्यक्षसहित तीनवटा वडामा एमाले र एउटा वडामा माओवादीले जितेको छ भने कमल गाउँपालिका कांग्रेसले अध्यक्षसहित एउटा वडा र एमालेले उपाध्यक्षसहित अन्य पाँचवटा वडा जितेको छ। यी दुवै गाउँपालिकामा एमालेले धेरै वडा जितेको छ। भिडियो सन्देश जारी गर्दै ओलीले भने मतदान गर्नुअघि दुई भविष्यलाई सम्झिनुस् जोगिएला देउवाको गढ ?"
तनहुँ जलविद्युत् आयोजनाको ५६० मिटर सुरुङ निर्माण,"तनहुँ : तनहुँ जलविद्युत् आयोजनाको विद्युत्गृहतर्फ पाँच सय ६० मिटर सुरुङ खन्ने कार्य सम्पन्न भएको छ। कूल एक हजार चार सय आठ मिटर लामो सुरुङ खन्नुपर्ने छ। विद्युत्गृहअन्तर्गत सुरुङ निर्माण कार्यमा चार सय ७५ जना जनशक्ति परिचालन गरिएको आयोजनाको वातावरण शाखाका प्रतिनिधि सन्तोष तिवारीले जानकारी दिए। बाँधस्थलबाट पनि छिट्टै सुरुङ खन्ने कार्य अघि बढाइने छ। उनले भने, 'आयोजनाले चौबिसै घण्टा निर्माण कार्यलाई अघि बढाएको छ।' प्याकेज दुईअन्तर्गत १, २ र ३ को विद्युत्गृह जाने टनेलको सबै काम सम्पन्न भइसकेको छ। ऋषिङ गाउँपालिका१ झापुटारमा निर्माणाधीन एक सय ४० मेगावाट क्षमताको उक्त आयोजनाको निर्माण कार्यलाई तीव्रता दिइएको छ। पानी निस्कने सुरुङको ढलान गर्ने काम भइरहेको आयोजनाका सहायक निर्देशक भोजराज पोख्रेलले जानकारी दिए। उक्त प्याकेजको ठेक्का सोङ दाकालिका जेभीले पाएको छ। त्यसैगरी, प्याकेज दुई अन्तर्गतको विद्युत्गृह खन्ने कामसमेत सम्पन्न भइसकेको छ। आयोजनाको प्याकेज दुईअन्तर्गत सुरुङ, विद्युत््गृह निर्माण र हाइड्रोमेकालीन तथा इलेक्ट्रोमेकानिकल उपकरण आपूर्ति, जडान तथा सञ्चालनलगायत कामको जिम्मेवारी सिनो हाइड्रोपावर लिमिटेडले पाएको छ। सिनो हाइड्रोपावर लिमिटेडले ८९ मिटर लम्बाइ, २२ मिटर चौडाइ र ५१ मिटर उचाइ भएको भूमिगृत विद्यृत्गृहको सुरुङ खन्ने काम सम्पन्न गरेको आयोजनाले जनाएको छ। विद्युत्गृहको सुरुङ खन्ने काम सन् २०२० अगष्टदेखि प्रारम्भ भएको हो। सिनोहाइड्रो कम्पनीले ४३७ दशमलव एक मिटर लामो सुरुङ खन्ने काम सम्पन्न गरिसकेको छ। दुई सय ८० दशमलव ८५ मिटर लामो मुख्य पहुँच सुरुङ र बाँधस्थल जाने तीन सय १४ मिटर लामो पहुँच सुरुङ निर्माण कार्य पनि सम्पन्न गरेको छ। रासस"
आज मध्यरातदेखि मौन अवधि : केके गर्न पाइँदैन ?,"काठमाडौं : बिहीबार मध्यरातबाट स्थिर समय (मौन अवधि) सुरु हुँदैछ। मंसिर ४ को निर्वाचनका लागि त्यो समयमा चुनाव प्रचारप्रसार गर्न र मतदातालाई प्रभावित पार्ने कुनै पनि गतिविधि गर्न पाईंदैन। निर्वाचन आचार संहिता२०७९ अनुसार चुनाव हुनुभन्दा ४८ घण्टा अगाडिबाट स्थिर समय लागु हुन्छ। मौन अवधिलाई यसपालिदेखि स्थिर समय वा शान्त समय भनेर आयोगले परिभाषित गरेको छ। आचारसंहिता उल्लंघन गरेर निर्वाचनमा धाँधली गरेको ठहर भएमा आयोगले उम्मेदवारीसम्म रद्द गर्ने छ। स्थिर समयमा सबै उम्मेदवारका घोषणा पत्र, विचार र विगत बारे मतदातालाई सोच्न दिने समय हो। आयुक्त तथा निर्वाचन आचारसंहिता केन्द्रीय अनुगमन समितिका संयोजक रामप्रसाद भण्डारीका अनुुसार निर्वाचन हुनुभन्दा ४८ घण्टा अगाडिदेखि निर्वाचन प्रचार प्रसारका कुनै पनि गतिविधि गर्न पाइँदैन। मंसिरको १ गते राती १२ बजेदेखि प्रचारप्रसारका सम्पूर्ण काम निषेध हुन्छन्। राजनीतिक दल र उम्मेदवारले मतदाताहरूलाई घोषणापत्र घरघरमा गएर दिए। विचार र सिद्धान्त मतदातालाई सुनाए। निर्वाचनको ४८ घण्टाअघिकोे समय भनेको दल र दलले दिलाएको विश्वास र दिएको आश्वासन ठीक हो या गलत ? मतदातले छुट्याउने तथा शान्त भएर सोच्ने समय हो, आयुक्त भण्डारीले अन्नपूर्णसित भने, तपाईंहरू(राजनीतिक दल र उम्मेवार)हरू शान्त हुनुहोस्, अब तपाईंका बारेमा मतदातालाई सोच्न दिनुहोस्। मतदना हुने दिनको अघिल्लो ४८ घण्टादेखि मतदानको दिन मतदान केन्द्र बन्द नहुन्जेलसम्म राजनीतिक दलका पदाधिकारी, उम्मेदवार, दलका भातृ संगठन र सम्बन्धित व्यक्तिका लागि आयोगले विशेष आचरण पालना गर्नुपर्ने निर्धारण गरेको छ। यस्ता गतिविधि गर्न पाइँदैन निर्वाचनको स्थितर समयमा निर्वाचन प्रचारप्रसारका लागि छलफल, अन्तरक्रिया, सभा, सम्मेलन, कार्यशाला गोष्ठी गर्न नपाइने आचारसंहितामा उल्लेख छ। आचारसंहिता अनुसार स्थिरसमय सुरु हुनुभन्दा पहिले नै मतदान स्थलको तीन सय मिटर वरिपरी राखिएका राजनीतिक दल तथा उम्मेदवारका चुनाव प्रचारप्रसारका सामग्री हटाउनु पर्ने छ। राजनीतिक दल र उम्मेवारहरू अब शान्त हुनुहोस्, मतदातालाई सोच्न दिनुहोस्।  रामप्रसाद भण्डारी, निर्वाचन आयुक्त कुनैपनि विधि, प्रक्रिया वा माध्यमबाट मत माग्न र निर्वाचन प्रचारप्रसार गर्न पाइने छैन। सामाजिक सञ्जाल, अनलाइन, छापालगायत अन्य कुनै माध्यमबाट राजनीतिक दल तथा उम्मेदवारको पक्ष वा विपक्षमा प्रचारप्रसार गर्न पाइँदैन। ती सन्देश, सूचना, प्रचारप्रसारका सामग्री पोस्ट तथा शेयर गर्न गराउन निषेध गरिएको छ।अनुगमनमा गोप्य टिम निर्वाचनको अन्तिम समयमा बढी चलखेल हुँदै आएको छ। सत्तामा र सरकारी निकाय नजिक रहेको सरकारी सम्पत्तिको पनि प्रयोग हुँदै आएको छ। यसको नियन्त्रणका लागि आयोगले अख्तियार दुरुपयोग अनुसन्धान आयोग, राष्ट्रिय अनुसन्धान विभाग, नेपाल प्रहरी, केही गोप्य टिमहरू देशैभर खटाइएको प्रमुख निर्वाचन आयुक्त दिनेशकुमार थपलियाले अन्नपूर्णलाई जानकारी दिए। मदिरा बिक्री वितरणमा रोक निर्वाचनको शान्ति सुरक्षाका लागि मदिराजन्य समाग्रीको बिक्री वितरणमा रोक लगाइएको छ। यस अवधिमा हामीले मदिराजन्य समाग्री ओसारपसार तथा बिक्री वितरणमा नियन्त्रण गरेका छौं, उनले भने, शान्ति भंग हुने कुनै काम गर्न दिँदैनौं। यसपल्ट उम्मेदवारभन्दा तिनले नियुक्ति गरेका र मतलाई तलमाथि गर्ने अदृश्य ठेकेदारहरूको बढी चलखेल हुन्छ कि भन्ने आशंका लागेको छ। त्यसका लागि आयोगले विशेष निगरानी बढाइएको उनले बताए। चुनाव भाँडे उम्मेदवारी रद्द कुनै उम्मेदवारले आयोगले बनाएको आचारसंहिताको उल्लंघन गरेर निर्वाचनमा धाँधली गरे उम्मेदवारी रद्द हुने कानुनी व्यवस्था छ। यसरी उम्मेदवारी रद्द गर्नु अघि सम्बन्धित उम्मेदवारलाई सफाइको उचित मौका दिइने छ। कानुन अनुसार आचारसंहिता उलंघन गर्ने राजनीतिक दल, उम्मेदवार, व्यक्ति, संस्था, पदाधिकारी र निकायलाई आयोगले एक लाख रुपैयाँसम्म जरिबाना गर्न छन्।"
पितृसत्ताको हैकम,"मानव समाज तमाम विभेदहरूबाट ग्रसित छ। त्यसमा पनि नेपाली समाजमा अझ धेरै खाले विभेद छन्। लैंगिक विभेद चर्काे छ। घरमुली पुरुष, गाउँमुली पुरुष, प्रदेश र संघ सरकारमुली पनि पुरुष। धन्न, राष्ट्रकै मुख्य पद चाहिँ महिला पाएको छ नेपालले। यसअघि मुलुकका सर्वाेच्च जिम्मेवारीमध्ये पर्ने सभामुख र प्रधानन्यायाधीश पनि महिलाले पाएका छन्। जनप्रतिनिधिमूलक सर्वाेच्च संस्था संसद्मा ३३ प्रतिशत महिला सुनिश्चितताको संवैधानिक व्यवस्था छ। स्थानीय तहका प्रमुख, उपप्रमुखमध्ये एकदलबाट उम्मेदवार बनाउँदा एकजना महिला अनिवार्य गरिएको छ। तहका वडाहरूमा महिला उपस्थिति सुनिश्चितै छ। ७५ वर्षअघि अर्थात्् राणाशासनमै मुलुकमा पहिलोपटक निर्वाचन हुँदा महिलालाई मताधिकारसमेत दिइएको थिएन। साधना प्रधानहरूको नेतृत्वको संघर्षकै प्रतिफल २०१० सालको काठमाडौं नगरको निर्वाचनमा महिलाले मत हाल्नमात्रै पाएनन्, उम्मेदवार बन्न पनि सके। साधना स्वयं जननिर्वाचित पहिलो महिला जनप्रतिनिधि भएकी थिइन्। २०१५ सालको आम निर्वाचनबाट पनि द्वारिकादेवी ठकुरानी एकमात्र महिला उम्मेदवार भएर जितेकी थिइन्। इतिहासले निर्वाचनमा महिलाको सहभागिता र अधिकारमा गुणात्मक सुधार ल्याएको देखाउँछ। राजनीतिक व्यवस्था परिवर्तनसँगै महिला सशक्तीकरण बढेको पनि देखिन्छ। तर लोकतन्त्रको लामो अभ्यासकै बीच आज पनि महिलाहरू मताधिकारबाट वञ्चित रहेको कटुसत्य हो। राणाकालीन समय अर्थात् २००४ सालको निर्वाचनमा महिलाहरूको मतदाता बन्नै अयोग्य ठानिए। त्यसपछि भने मतदाता बन्न पाए। अचेल भने मतदाता नामावलीमा महिलाको नाम हुँदाहुँदै पनि मताधिकारबाट वञ्चित हुने स्वरूप फरक हो। त्यो कस्तो भने महिलाहरूका तर्फबाट हिजोआज पनि कि श्रीमान्, कि छोराले नै मत खसाल्ने गरेका छन्। मतदानस्थलसम्मै पनि महिला पुग्छन्। मत खसालेका प्रमाणस्वरूप उनीहरूको हातको नङ पनि रंग्याइन्छ तर मतपत्र उनीहरूको सट्टा श्रीमान् वा छोराले पाउँछन्। अक्षर नचिने पनि मतपत्रका चिह्न चिन्न सक्ने क्षमता भएकाहरूकै हकमा पनि हक छिनिएको छ। आँखाले देख्न नसक्नेका हकमा पनि उनीहरू आफूले इच्छाइएको व्यक्तिप्रति विश्वस्त हुन्नन्। ज्येष्ठ नागरिकलाई पनि पनि मताधिकार छोराछोरीबाट खोसिएको हुन्छ। तर, मूलतः महिलाहरूको हक धेरै मात्रामा छिनिएको छ। यस्तो अवस्था देशको एउटा कुनाकन्दरामा मात्रै होइन, सबैतिर छ। हिमाल, पहाड, तराई र गाउँदेखि सहरसम्मैकै महिलाहरूको मताधिकार हडपिएको छ। महिलाहरूको मताधिकार हडपिनु एक त उनीहरूको व्यक्तिगत स्वतन्त्रता हनन् गर्नु हो। जसले मतपत्र पाउँछ र स्वस्तिक छाप लगाउँछ, उसले वास्तविक मतदाताले चाहेकै उम्मेदवार चिह्नमा मत दिन्छ भन्ने ग्यारेन्टी हुन्न। अर्काेतिर त्यो महिलामाथिको पुरुष हैकम हो, चाहे त्यो श्रीमान्का रूपमा होस् या छोराका रूपमा। २१औं शताब्दीमा आएर पनि महिलामाथिको पुरुष हैकम भनेको पितृसत्तात्मक शासनको अवशेष अझै बाँकी रहनु हो। यस्ता क्रियाकलाप महिलामाथिको विभेद र घोर अन्याय हो। राजनीतिका प्रमुख खेलाडी दलहरूले नै महिलालाई उम्मेदवार बनाउन कन्जुस्याइँ गरेर समेत समाजको पितृसत्तात्मक सोच र व्यवहारलाई अझै प्रश्रय दिइरहेका छन्, त्यसको प्रतिविम्बका रूपमा समाजमा अझै महिलाद्वैषी व्यवहार बाँकी रहेको छ। जबकि नयाँ संविधान बनिसक्दा महिलाको प्रतिनिधित्व सुनिश्चित छ र पनि दलहरू अनेक बहानामा महिलालाई अझै पछि धकेल्न उद्यत् हुन्छन्। संवैधानिक व्यवस्था नै नभएको बेला २०४८ सालमै प्रत्यक्ष निर्वाचन लडेर ७ जना महिलाहरू सांसद भएका थिए, २०५६ सालमा १२ पुगेको थियो। तर २०७४ मा त्यस्ता महिला केवल ६ जनामा सीमित भए। यसपालिको निर्वाचनमा पनि केवल ९ प्रतिशत उम्मेदवार महिला प्रत्यक्ष निर्वाचनमा होमिन पाएका छन्। यस्तो विभेद र अन्याय अन्त्य जरुरी छ। पुरुषवादी हैकम अन्त्य नभएसम्म महिलामाथिको विभेद अन्त्य हुँदैन, जुन अनिवार्य रूपमा उन्मूलन हुनैपर्छ।"
"गठबन्धनका उम्मेदवारप्रति जनतामा असन्तुष्टि छ, १५ सयदेखि २५ सयको मतान्तरले विजयी हुन्छु : रमेश बस्नेत","निवर्तमान मन्थली नगरपालिकामा मेयर रमेशकुमार बस्नेत रामेछापको प्रदेश सभा अन्तर्गत निर्वाचन क्षेत्र नम्बर १ का उम्मेदवार बनेका छन्। एकीकृत समाजवादी रामेछापको जिल्ला अध्यक्षसमेत रहेका बस्नेत गठबन्धनले रामेछापमा पार्टीलाई अन्याय गरेकाले आफूले प्रदेश सभा सदस्यमा उम्मेदवारी दिनुपरेको बताउँछन्। जनताको चाहनाकै कारण निर्वाचनमा होमिएको बताएका उनले आफ्नो मूल प्रतिस्पर्धा गठबन्धनका उम्मेदवारसँग भएको बताएका छन्। निर्वाचनसँग सम्बन्धित रहेर अन्नपूर्ण पोस्ट्का प्रज्वल पौडेलले निर्वाचन क्षेत्र नम्बर १ का उम्मेदवार बस्नेतसँग गरेको कुराकानी : रामेछापमा संघमा १ र प्रदेश सभामा २ वटा निर्वाचन क्षेत्र रहेको छ। रामेछापमा हामीले सुरुदेखि विश्लेषण गरेर क्षेत्र नम्बर १ मा एकीकृत समाजवादी, २ नम्बर निर्वाचन क्षेत्रमा माओवादी केन्द्र र संघमा कांग्रेसलाई दिनुपर्छ भनेका थियौं। तर समाजवादीलाई अवमूल्यन गरेर उहाँहरुले कांग्रेस र माओवादी मात्र मिलेर गठबन्धन गर्नुभयो। गठबन्धनको अन्यायपूर्ण फैसलाको विरुद्ध न्यायका लागि जनताका बीचमा जानका हामीले मैत्रीपूर्ण प्रतिस्पर्धाका लागि आफ्नो उम्मेदवारी दिएका हौं। यो गठबन्धनलाई चुनौती दिनका लागि हामीले उम्मेदवारी दिएका छौं, त्यसलाई जनताले सकरात्मक रुपमा लिएका छन्। मन्थली नगरपालिकाको मेयरमा निर्वाचित भएर पाँच वर्ष काम गर्नुभयो, तर क्षेत्र नम्बर २ मा वडा धेरै छन्, १ नम्बर नै किन रोज्नुभयो ? मेरो जन्मथलो निर्वाचन क्षेत्र १ मा नै पर्छ। मैले राजनीतिक रुपमा काम गर्दा नयाँ क्षेत्रमा पनि काम गर्नुपर्छ। र नयाँ ढंगले जानुपर्छ। मन्थली नगरपालिका ३ वडा एक नम्बर र धेरै मन्थली नगरपालिकामा पर्छन्। मन्थली नगरपालिका मैले गरेका कार्यसम्पादनले मलाई इतिहासमा एउटा चिनाउने मौका दिएको छ र मैले प्रदेशमा गएर पनि महत्वपूर्ण भूमिका निर्वाह गर्न सक्छु र गर्छु, मेरो जन्म क्षेत्र भएकाले पनि मैले १ नम्बर क्षेत्र रोजेको हो। नेता कार्यकर्ताहरु चुनावका बेला मात्र आउँछन् अरु बेला मुख देखाउँदैनन् भनिरहेका छन्। विगतमा जनप्रतिनिधि निर्वाचित भएपछि पुन: आफ्नो क्षेत्रमा नजाँदा यस्तो प्रश्न उठाएका हुन्। विकास भएको छैन। भौतिक पूर्वाधार,सड शिक्षा सुधार, स्वास्थ्य सुविधा, कृषि, आयआर्जन, पर्यटन क्षेत्रहरुका काम गर्नुपर्ने भएपनि नगरेको जनताले गुनासो गर्नुभयो। उहाँहरुलाई हामीले पहिलेका जनप्रतिनिधिभन्दा हामी भिन्न हौं हाम्रो शैली भिन्न छ, हामी भिन्न छौं भनेर यहाँका समस्या समाधानमा प्रतिबद्धता जनाएका छौं। यस अर्थमा हामीले जनतामाझ घर दैलो गर्यो, हामीले अरुको झैं कोणसभा, आमसभाहरुमा जोड दिएनौं। जनताको घरमा प्रत्यक्ष सम्बन्ध, जनताको मर्म बुझ्ने कोसिस गर्यौं, हाम्रा कुरा उहाँहरुलाई सुनायौं। राजनीतिक कार्यकर्ताले पनि मान्छे योग्य हो। योग्य हुँदाहुँदै पनि यो गठबन्धनमा सामेल गर्न सकिएन, त्यसले उहाँहरु दुखि भएको पाएँ, त्यसलाई सान्त्वना दिँदै मैले उहाँहरुलाई कसरी हुन्छ निर्वाचनमा असल जनप्रतिनिधि छान्नुस् भनेर भनेको छु त्यसमा सकरात्मक प्रतिक्रिया छ। विपक्षीको एजेण्डा र तपाईंहरुको एजेण्डामा के फरक छ ? हामीले संघीय लोकतान्त्रिक गणतन्त्र नेपाल र संविधानलाई जोगाउनुपर्छ, विकासमा जनतालाई सहभागिता गराउनुपर्छ। भ्रष्टाचार र कमिशनतन्त्र, कुसंस्कार, व्यक्तिवादको विरुद्धमा छौं। सामाजिक, आर्थिक, सांस्कृतिक रुपान्तरण नगरेसम्म जुनसुकै राजनीतिक परिवर्तन भएपनि त्यसले उपलब्धि हासिल गर्न सक्दैन। त्यसलाई परिवर्तन गर्नका निम्ति सामाजिक, आर्थिक, सांस्कृतिक रुपान्तरण गर्नुपर्छ भन्ने एजेण्डा लिएर अगाडि बढेका छौं। जनताले मैले गरेका क्रियाकलाप, कार्यसम्पादन र मैले जनताप्रति देखाएको बफादारिता नै त्यो नै सबै जनताले चिनेको, बुझेकाले जनमत आकर्षित भइरहेको छ। हामी पार्टीको नीति, दृष्टिकोण र विचार लिएर जनतामा गएका छौँ। हामीले पूरा गर्न नसक्ने आश्वासन जनतालाई दिएका छैनौँ। संसद कानुन बनाउने थलो भएकाले कस्ता कानुन बनाउने, नीति निर्माण तहबाट जनताको समस्या कसरी समाधान गर्ने भन्ने नै मुख्य विषय हो। निर्वाचनमा तपाईंको मुख्य प्रतिस्पर्धी एमाले की माओवादी केन्द्र ?मेरो मुख्य प्रतिस्पर्धा तारानारायण श्रेष्ठसँग नै हुन्छ। नेकपा एमालेसँग हाम्रो मुख्य प्रतिस्पर्धा होइन। कति मतान्तरले विजयी हुनुहुन्छ ? हामी एकदम कम्पिटिसनमा जान्छौं, हामी मतान्तर १५ सयदेखि २५ सयको बीचमा विजयी हुन्छौं। हाम्रो क्षेत्रमा त्रिपक्षिय प्रतिस्पर्धा हुन्छ। त्यहिँ रणनीति अनुसार हामी लागेका छौं। स्थानीय निर्वाचनको मत अनुसार एकीकृत समाजवादीको मत कम थियो तर विजयी हुने दाबी गर्नुहुन्छ, विजयी हुने आधार के हो ? स्थानीय निर्वाचनमा कांग्रेसका साथीहरुले घात गरेर समस्या भएको हो। स्थानीय निर्वाचनमा गठबन्धन हुन्छ भनेर तयारी गरेका थियौं तर गठबन्धन हुन सकेन। तर पनि हामी विजयी नहुने स्थितिमा हाम्रा कैयौं मतदाताका भोटहरु कांग्रेसलाई हालेका थियौं, माओवादी र एकीकृत समाजवादी कतिपय ठाउँमा जोडिएका थियौं त्यहाँ हाम्रो संयुक्त मत परेको छ। हामीले स्थानीय निर्वाचनमा पनि अहिलेपनि घरदैलोमा पुगेको जनताको समस्या बुझेका छौं। पहिलो कुरा, जनातामाझ रमेश बस्नेत नयाँ नाम होइन। राजनीतिमा क्रियाशित व्यक्ति हुँ। म रामेछाप जिविसको उपसभापति बनेर पनि काम गरिसकेको छु, मन्थली नगरपालिकामा मेयर भएर पनि काम गरेको छु, त्यो हिसाबले जनताले मैले गरेका क्रियाकलाप, कार्यसम्पादन र मैले जनताप्रति देखाएको बफादारिता नै त्यो नै सबै जनताले चिनेको, बुझेकाले जनमत आकर्षित भइरहेको छ। दोस्रो, मैले आफ्नो राजनीतिक जीवनकालमा उच्च राजनीतिक संस्कार प्रयोग गरेर मैले राजनीतिक सहमति, समन्वय र सहकार्य गरेकाले मैले जित्ने आधार बनेको छ। तेस्रो, गठबन्धनको नाममा कांग्रेस र माओवादीको जुन गठबन्धन छ। गठबन्धनका नाममा रहेका उम्मेदवारप्रतिको असन्तुष्टि अर्को आधार बनेको छ। यसले गर्दा हामीलाई विजयीको नजिक बनाएको छ। जनतालाई तुलनात्मक रुपमा उम्मेदवार हेर्नुहोस्, उम्मेदवार हेरेर जनताले जनप्रतिनिधि फैसला गर्नुहोस्, हामीले कसैलाई आलोचना गरेका छैनौं। मैले चार वटै गाउँपालिका र मन्थली नगरपालिकाका ३ वटै वडाका मतदातालाई धेरै कुरा मैले भन्नुभन्दा पनि मैले अहिलेसम्म गरेको क्रियाकलापका आधार मानेर मत दिनुस्, जित सुनिश्चित छ भनेर लागेका छौं। र अन्त्यमा, हामी प्रदेशमा ११ जना उम्मेदवार छौं, ११ जनालाई भोलीको राजनीतिलाई कसरी स्थापित गर्न सकिन्छ ? कसरी राजनीतिक राजनीतिक संस्कारको विकास गर्न सकिन्छ ? कसरी जनता र राजनीतिको बीचको नङ र मासु जस्तो सम्बन्ध बनाउन सकिन्छ ? त्यस्तो पात्र खोजेर आफ्नो अमूल्य मत व्यक्त गरिदिन अनुरोध गर्दछु।"
"अन्नपूर्ण मतसर्वेक्षण : प्रत्यक्षमा गठबन्धन अगाडि, धेरैको चाहना ओली प्रधानमन्त्री","काठमाडौं: अन्नपूर्ण मिडिया नेटवर्कले गरेको जनमत सर्वेक्षणले समानुपातिकमा एमाले र प्रत्यक्षमा कांग्रेसले बढी सिट जित्ने देखाएको छ । समग्रतामा दुवै दल समान हैसियतमा रहने पाइएको छ । भावी प्रधानमन्त्रीमा कसलाई चाहनुहुन्छ ? भन्ने प्रश्नमा भने अत्यधिकले केपी शर्मा ओलीलाई चाहेका छन् । अहिलेसम्मका प्रधानमन्त्रीमध्ये को सबैभन्दा असल थिए ? भन्ने अर्को प्रश्नमा पनि अधिकांशको जवाफ ओली नै रहेको पाइएको छ । ७७ जिल्ला, १ सय ६५ निर्वाचन क्षेत्रका १९ हजार ८ सय ५८ मतदातामा उक्त सर्वेक्षण गरिएको हो । असोज ३० देखि कात्तिक १३ सम्म यसका लागि सर्वेक्षकहरू हरेक क्षेत्रमा खटाइएका थिए । प्रमुख दलले घोषणापत्र सार्वजनिक गरेपछि पुनः ३ दिन सर्वेक्षण गरिएको थियो । गठबन्धन अगाडि जनमत सर्वेक्षण परिणाम हेर्दा एमालेजसपा गठबन्धनभन्दा सत्तारुढ गठबन्धन नै केही ठूलो बन्ने देखिन्छ । प्रत्यक्ष र समानुपातिक जोड्दा कांग्रेसको ९५ देखि १ सय ५, माओवादीको ३० देखि ४०, एकीकृत समाजवादीको ९ देखि १२, लोसपाको २ देखि ४ र जनमोर्चाको १ देखि २ सिट आउने अवस्था छ । अर्कातिर एमालेको ९० देखि १०० र जसपाको ८ देखि १२ सिटका लागि सर्वेक्षणकर्ताले मत जाहेर गरेका छन् । अन्यमा राष्ट्रिय स्वतन्त्र पार्टी १० देखि १५, राप्रपा ६ देखि १०, नेमकिपा र नागरिक उन्मुक्ति पार्टी ११ र स्वतन्त्र उम्मेदवार ६ देखि १० विजयी हुने स्थिति देखिन्छ। प्रत्यक्षतर्फ कांग्रेस ५९ देखि ६३, माओवादी १७ देखि २१, एकीकृत समाजवादी ९ देखि १२, लोसपा १ देखि ४ र जनमोर्चा १ देखि २ सिटमा रहनेछन् । एमालेले ४७ देखि ५२ र जसपाले ४ देखि ८ सिट ल्याउने स्थिति छ । त्यस्तै राष्ट्रिय स्वतन्त्र पार्टी १ देखि ५ र राप्रपा २ देखि ६ सिटमा सीमित हुन सक्छन् । धेरैको चाहना : ओली प्रधानमन्त्री नेपालको अबको प्रधानमन्त्री को होला ? भन्ने प्रश्नमा सहभागीमध्ये ३११३ प्रतिशतले केपी ओली छानेका छन् । २०६९ ले शेरबहादुर देउवा, ११२६ ले पुष्पकमल दाहाल, १२०६ ले अन्य र २४८६ ले कोही पनि होइन भन्नेमा मत दिएका छन् । अन्य दलमा भोट हाल्न चाहनेले समेत प्रधानमन्त्रीमा ओलीलाई अघि सार्न चाहेका छन् । त्यस्तै अहिलेसम्मका प्रधानमन्त्रीमध्ये सबैभन्दा राम्रो कार्यकाल कसको रह्यो ? भन्नेमा ३४६० ले केपी ओली भनेका छन् । देउवालाई रुचाउने १२२०, दाहाललाई छान्ने १३०९, अन्यलाई १३३३ र कोही पनि होइन भन्नेलाई २६७९ प्रतिशतले मत दिएका छन् । समानुपातिकमा एमाले ठूलो सर्वेक्षणमा सहभागीले समानुपातिकतर्फ एमालेको ३४ प्रतिशत (४० सिट), कांग्रेसको ३० प्रतिशत (३६ सिट), माओवादीको ११ प्रतिशत (१४ सिट), राष्ट्रिय स्वतन्त्र पार्टीको ९ प्रतिशत (१० सिट) तथा जसपा र राप्रपाको ४४ प्रतिशत (५५ सिट) को प्रक्षेपण गरेका छन् । मिडिया आउटलेटको सहकार्यमा अन्नपूर्ण मिडिया नेटवर्कले यो अनुसन्धान गरेको हो । यसमा मार्जिन अफ इरर ५ प्रतिशत ठानिएको छ ।"
"भोट हाल्न नयाँ उत्साही, पुराना निराश","महेन्द्रनगर : कञ्चनपुरको बेदकोट नगरपालिका७ का राजेश भट्ट मंसिर ४ मा हुने निर्वाचनमा पहिलोपटक मतदान गर्दैछन्। पहिलोपटक मतदान प्रक्रियामा सहभागी हुन पाउँदा उनी उत्साहित देखिन्छन्। पहिलोपटक भोट हाल्दै छु, के होला कसो होला भन्ने उत्सुकता छ, उनले भने, भ्रष्टाचार नगर्ने, जनताका पक्षमा काम गर्ने उम्मेदवारलाई भोट दिन्छु। पहिलो पटक मतदान प्रक्रियामा सहभागी हुँदा उनले आफ्नो मत बदर हुने पो हो कि भन्ने चिन्ता रहेको सुनाए। भोट माग्न त आए, कसरी भोट दिनुपर्छ भनेर सिकाएनन्, उनले भने, टेलिभिजनमा विज्ञापन हेरेर थाहा त पाएको छु । पहिलो पटक भएर अलि डराएको छु। उनले आफूले खसाल्ने पहिलो पटकको मत खेर नजाखोस् भन्ने चाहना रहेको बताए। बेदकोट नगरपालिकाकै सरला पन्त पनि पहिलोपटक मतदान प्रक्रियामा सहभागी हुन पाउँदा खुसी भएको बताउँछिन्। तर, चोक चौतारामा नेताहरूप्रतिका टीकाटिप्पणीले भने उनीहरूप्रतिको विश्वास टुटेको उनले बताइन्। भोट त दिन्छु नै तर जितेर गएपछि नेताहरूले राम्रो काम गर्लान् भन्ने विश्वास छैन, उनले भनिन्, अहिलेसम्म त केही गरेनन्, अब पो के गर्लान् र ? नयाँ मतदाता मतदान गर्न उत्सुक देखिए पनि पुराना मतदाता भने निराश देखिन्छन्। यसअघि धेरै पटक मतदान गरिसकेका भीमदत्त नगरपालिका८ का ६३ वर्षीया कमलापति जोशी भने निराश देखिन्छन्। पञ्चायतदेखि अहिलेको व्यवस्थासम्म भोट हालेकै हुँ। जुन जोगी आए पनि कानै चिरेका, उनले भने, अघिल्लो निर्वाचनमा अब केही गर्लान् कि भन्ने आस थियो तर यी त घरभित्र झगडा गर्न थाले। उनले अब नेताले विकास गर्लान् भन्ने आस मरिसकेको बताए।मेरा नाति पनि भोट हाल्ने भइसके केही प्रगति भएन अब के गर्लान् यी स्वतन्त्र पनि भाग नपाएर हुन्, उनले आक्रोशित हुँदै भने। भीमदत्त नगरपालिका३ का सपना उपाध्याय पनि नेताहरूका कर्मप्रति सन्तुष्ट छैनन्। विकास भएको केही छैन रोजगारीको समस्या छ, उनले भनिन्, अब कम्तीमा भ्रष्टाचार नगर्ने, जनताको पक्षमा काम गर्ने नेतालाई भोट दिनुपर्छ। त्यसैगरी, बेदकोट नगरपालिका७ का देवकी पन्त मंसिर ४ मा चौथोपटक मतदान गर्दैछन्। उनी भोट हाल्न आतुर भए पनि निराश छिन्। अघिल्लो निर्वाचनमा मत दिएकाहरूले राम्रो काम गर्न सकेनन् यसपटक मत परिवर्तन गर्छु, उनले भने, हाम्रा समस्या समाधान गर्नेलाई भोट दिन्छु।"
बर्दियामा गठबन्धनलाई पछ्याउँदै एमाले,"गुलरिया : बर्दियामा प्रतिनिधिसभा सदस्य निर्वाचनमा वामलोकतान्त्रिक गठबन्धन र एमाले उम्मेदवारबीच मुख्य प्रतिस्पर्धा देखिएको छ। बर्दिया क्षेत्र नं १ मा कांग्रेसका सञ्जय गौतम, एमालेका लक्ष्मणराज ज्ञवाली, राष्ट्रिय प्रजातन्त्र पार्टीका सूर्यबहादुर सिंह, जनता समाजवादी पार्टी नेपालका रेशमबहादुर खत्री, नेपाल मजदुर किसान पार्टीका हरिलाल न्यौपाने, राष्ट्रिय स्वतन्त्र पार्टीका प्रवेश भुसाल, जनमत पार्टीका सोहराव पठान, नेश्नलिष्ट पिपल्स पार्टीका रामरतन थारु, नागरिक उन्मुक्ति पार्टीका ठाकुरसिंह थारु र स्वतन्त्र देवीप्रसाद तिवारी उम्मेदवार छन्। सत्ता गठबन्धनको साथ पाएर गौतम अरूभन्दा बलियो छन्। गुलरिया, बाँसगढी, बढैयाताल र बारबर्दियाको ८ वटा वडा रहेको बर्दिया क्षेत्र नं १ मा वामलोकतान्त्रिक गठबन्धनका दलले स्थानीय तहमा वडाध्यक्षमा ५९ हजार १३० मत ल्याएका छन्। जबकी एमालेका वडाध्यक्षले ल्याएको मत ३६ हजार ९१८ मात्र छ। गठबन्धन र एमालेबीच २२ हजार २१२ मतान्तर छ। बाँकी मत अन्य दल तथा स्वतन्त्रले प्राप्त गरेका छन्। कांग्रेसका गौतम सुखी र समृद्ध नेपाल बनाउने, हाम्रो बर्दियालाई राम्रो बर्दिया बनाउने मेरो अभियानलाई पूर्णता गर्न पनि मलाई भोट दिनुपर्छ। एमालेका उम्मेदवार ज्ञवाली बर्दियाका विकास निर्माणका समस्या समाधान गर्दै बबई नदीको जब्दीघाटमा पुल र नदीमा तटबन्धन गर्नका लागि आफूलाई जिताउनुपर्छ भनिरहेका छन्। स्थानीय तहमा ल्याएको मतका आधारमा बर्दिया क्षेत्र नं २ मा पनि गठबन्धन नै बलियो देखिएको छ। प्रतिनिधिसभा सदस्यमा माओवादी केन्द्रका सुरेश पन्थ, एमालेका पंकजसिंह राठौर, राष्ट्रिय प्रजातन्त्र पार्टीका विनय रावल, नेपाल मजदुर किसान पार्टीका धर्मराज जैसी आचार्य, लोकतान्त्रिक समाजवादी पार्टी नेपालका अनिरुध्या आर्य, राष्ट्रिय स्वतन्त्र पार्टीका ओमप्रकाश बसौला, स्वतन्त्र रामप्रसाद आचार्य र लालवीर चौधरी उम्मेदवार छन्। पाँच दलीय गठबन्धनका साझा उम्मेदवार माओवादी केन्द्रका पन्त र एमालेका राठौरबीच नै मुख्य प्रतिस्पर्धा छ। ठाकुरबाबा, मधुवन, राजापुर, गेरुवा र बारबर्दियाको तीन वटा वडा रहेको बर्दिया क्षेत्र नं १ मा वामलोकतान्त्रिक गठबन्धनका दलले स्थानीय तह निर्वाचनमा मत वडाध्यक्षको ६८ हजार ८३७ र एमालेको २३ हजार ३२० रहेको छ। ४५ हजार ५१७ मतको फरक छ। माओवादी केन्द्रका उम्मेदवार पन्थ बर्दिया जिल्ला कृषिको उर्वरा जमिन भएको र कृषिमा आधुनिकीकरण आवश्यक रहेको र इच्छाले होइन शिक्षाले खेती गर्ने उत्पादन मुलक कृषिका लागि पहल र प्रतिबद्धता जाहेर गरेकाले जित्ने दाबी गर्छन्। एमाले उम्मेदवार पंकज सिंह राठौर जनताहरू कृषिमा आश्रित भएकाले सिँचाइ, मल, बीउका समस्या समाधान गर्ने मेरो एजेन्डा भएकाले आफूलाई जिताउन आवश्यक रहेको बताउँछन्। यी दुवै उम्मेदवारलाई कांग्रेस पृष्ठभूमिका राप्रपाका युवा नेता विनय रावलले टक्कर दिइरहेका छन्। रावल भन्छन्, विकासका लागि सडक पूर्वाधार, पर्यटन, युवा स्वरोजगार, नदी नियन्त्रण लगायतका एजेन्डा लिएर म निर्वाचनमा आएकाले आफू जित्नेमा ढुक्क छु। बर्दियाका ८ स्थानीय तहमध्ये नेपाली कांग्रेसले ५ वटामा (गुलरिया, ठाकुरबाबा, बारबर्दिया, मधुवन ४ नगरपालिका र गेरुवा गाउँपालिका)मा जितेको छ। नेकपा (माओवादी केन्द्र) २ स्थानीय तह (राजापुर नगरपालिका र बढैयाताल गाउँपालिका) जितेको छ। नेकप एमालेले बाँसगढी नगरपालिकामा नगर प्रमुख, उपप्रमुखका साथै ठाकुरबाबा नगरपालिका र बढैयाताल गाउँपालिकामा उपाध्यक्ष जितेको छ। जिल्लाका दुई निर्वाचन क्षेत्रमा ३ लाख १५ हजार २८४ मतदाता छन्। स्थानीय तहको मतमा पाँच दलीय सत्ता गठबन्धन बलियो छ भने दुबै निर्वाचन क्षेत्रमा एमालेले गठबन्धनलाई पछ्याइरहेको छ।"
सर्वोच्चलाई राष्ट्रपतिको जवाफ : नागरिकता विधेयक संविधानको भावनाविपरीत,"काठमाडौं : राष्ट्रपति कार्यालय शीतल निवासले नागरिकता विधेयक प्रमाणीकरण नगर्नुका कारणबारे सर्वोच्च अदालतलाई १३ बुँदे जवाफ पठाएको छ। नागरिकता विधेयक प्रमाणीकरणका विषयमा परेको रिटमा सर्वोच्च अदालतले सुनुवाइ गर्दै त्यसबारे कारण देखाऊ आदेश जारी गरेपछि राष्ट्रपति कार्यालयले लेखेको जवाफमा रिट खारेज गर्न माग गरिएको छ। नागरिकता विधेयक संविधानको भावना, विधि र प्रक्रियाविपरीत हुने गरी, अघिका १५ बुँदे सुझावको कुनै सम्बोधन नै नगरी विधेयक पुनः प्राप्त भएपछि यथावस्थामा राखिएको राष्ट्रपति कार्यालयले उल्लेख गरेको छ। राष्ट्रपति कार्यालयका सचिव यादवप्रसाद कोइरालाले सोमबार लिखित जवाफ सर्वोच्च अदालतमा पेस गरेका हुन्। प्रमाणीकरणका लागि आएको विधेयक फिर्ता पठाउँदा १५ बुँदे सन्देशसहित विधेयक पुनर्विचारका लागि पठाइएको स्मरण गराउँदै राष्ट्रपति कार्यालयले त्यसबारे संसद्मा थप छलफलबहसपरामर्श भएर नयाँ विधेयक तर्जुमा हुनेमा विश्वस्त भए पनि त्यो नभएको जनाएको छ। राष्ट्रपतिले संसद्लाई पठाएको १५ बुँदे सन्देश र ध्यानाकर्षणमा नागरिकता समस्या सम्बोधन गर्न तत्काल कानुन आवश्यक रहे पनि कानुनी व्यवस्थाको संवेदनशीलतामा ध्यान दिन भनिएको थियो। राष्ट्रपतिले संसद्लाई लेखेको पत्रमा वैवाहिक नागरिकता दिने व्यवस्थाबारे नेपालको ऐतिहासिक अभ्यास र विश्वका विभिन्न मुलुकका असल व्यवस्थाको समेत अध्ययन गर्न पनि सुझाव दिइएको थियो। त्यो सन्देशको कुनै विषय सम्बोधन नगरी जस्ताको तस्तै आएपछि विधेयक यथावस्थामा राखिएको अहिलेको जवाफमा उल्लेख छ। जवाफमा भनिएको छ, २००९ सालदेखि हालसम्म समाधान हुन नसकी विवादित भएका विभिन्न सवालमा सन्देशको भावना र मर्मबमोजिम नयाँ संघीय नागरिकता ऐन तर्जुमा भई प्रमाणीकरणका लागि सम्माननीय राष्ट्रपतिज्यू समक्ष पेस हुनुपर्नेमा २०६३ सालमा बनेको नागरिकता ऐनका केही प्रावधानहरू समावेश गरी सुरु अवस्थामा पेस भएको विधेयकलाई यथावत् रूपमा राखी प्रमाणीकरणका लागि पेस भएको देखिन्छ। विधि, प्रक्रिया र संविधानको भावना प्रतिकूल हुने गरी पुनः प्राप्त हुन आएकाले उक्त विधेयक यथावस्थामा राखिएको सम्म हो। राष्ट्रिय एकताको प्रवद्र्धन गर्ने जिम्मेवारी र दायित्व राष्ट्रपति संस्थामा रहेको हुँदा संविधानको धारा ५ बमोजिम राष्ट्रिय हितका आधारभूत विषयको पालना गर्नु राष्ट्रपति संस्थालगायत सबैको कर्तव्य भएको स्मरण गराउँदै लेखिएको जवाफमा राष्ट्रहित प्रतिकूलको आचरण र कार्य कानुनतः दण्डनीयसमेत हुने संवैधानिक प्रावधान भएकाले राष्ट्रपतिबाट राष्ट्रिय अभिभावकत्व निर्वाह गर्दै मुलुकको हितका लागि सम्पादन गरेको कार्यलाई अन्यथा भन्न र आदेश जारी गरी पाउँ भनी रिट निवेदन दिन नमिल्ने उल्लेख गरिएको छ। राष्ट्रपति कार्यालयले नागरिकता विधेयक प्रमाणीकरण नगर्नुका संवैधानिक आधार, सिद्धान्त र कानुनी आधारलाई २४ बुँदामा जवाफ दिएको छ। नागरिकता जस्तो संवेदनशील विषयमा संसद् र सरकारले बृहत्तर राष्ट्रिय हितलाई अंगीकार गर्न नसकेकामा राष्ट्रपति भण्डारीले संविधानबमोजिम नयाँ कानुन तर्जुमा गर्ने प्रयोजनका लागि विधेयक फिर्ता पठाइएको दाबी गरिएको छ। राष्ट्रपति कार्यालयले संविधानको धारा ११३ (३) बमोजिम उत्पत्ति भएको विधेयक राष्ट्रपतिबाट सदनमा फिर्ता पठाइएपछि त्यसबारे संसद्मा कसरी व्यवहार गर्ने भन्ने सवाल महत्वपूर्ण रहेको दाबी गरेको छ। कार्यालयले लेखेको जवाफमा भनिएको छ, संसद्को दुवै सदनसमक्ष राष्ट्रपतिको सन्देश पेस भइसकेपछि त्यस्तो विधेयकलाई पुनर्विचार गर्नैपर्ने बाध्यात्मक व्यवस्था देखिन आउँछ। राष्ट्रपतिले कुनै विधेयक सन्देशसहित फिर्ता गरेमा त्यस्तो विधेयकमाथि दुवै सदनले पुनर्विचार गरी भनी संविधानमा उल्लेख भएको वाक्यको अर्थ पुनर्विचार गरिरहनु नपर्ने भन्ने हुँदैन। पुनर्विचार गर्नुमात्र यस वाक्यांशको अनिवार्य मार्गदर्शन हो भन्ने स्पष्ट बुझ्न सकिन्छ। संसद्ले पुनर्विचार गरिसकेपछि मात्र त्यस्तो विधेयकलाई प्रस्तुत रूपमा वा संशोधनसहित पारित गर्नुपर्नेमा पुनर्विचार नै नगरी प्रस्तुत रूपमा पारित गरेको देखिन आयो। यस तथ्यलाई नेपाल नागरिकता ऐन, २०६३ लाई संशोधन गर्न बनेको विधेयक प्रमाणीकरणका लागि प्रतिनिधिसभाका सम्माननीय सभामुखबाट राष्ट्रपतिको कार्यालयमा मिति २०७९५२० मा गरिएको पत्राचारले समेत पुष्टि गर्दछ। संसद्ले संविधानले अनिवार्य गरेको पुनर्विचारसम्बन्धी महत्वपूर्ण प्रक्रिया नै पूरा नगरी जस्ताको त्यस्तै विधेयक पुनः प्रमाणीकरणका लागि पठाउनु संविधानको धारा ११३ (४) विपरीत भएको राष्ट्रपति कार्यालयको दाबी छ। त्यस्तै, कार्यालयले नयाँ संविधानबमोजिम नयाँ विधेयक तर्जुमा हुनुपर्नेमा नेपाल नागरिकता ऐन २०६३ कै केही व्यवस्था हेरफेर गरी प्रमाणीकरणका लागि पेस गरिएको भन्दै त्यस्तो गर्नु संघीय संसद्कै अपमान हुने उल्लेख गरेको छ। कार्यालयले जवाफमा भनेको छ, तीन वर्षसम्म संसद्मा विचाराधीन विधेयक हठात् फिर्ता लिनुपर्ने कारण प्रस्तुत नगरी नयाँ विधेयकका नाममा पुरानै ऐनका सीमित दफालाई संशोधन गर्ने उद्देश्य राखिनुले संवैधानिक उत्तरदायित्वको सिद्धान्त उल्लंघन हुन गएको छ। राष्ट्रपति कार्यालयले राष्ट्रपतिविरुद्व अदालतमा दर्ता भएको रिट नै गैरकानुनी र बदनियतपूर्ण रहेको भन्दै रिट खारेजीको माग गरेको छ। राष्ट्रपति र उपराष्ट्रपतिको पारिश्रमिक सुविधा तथा सेवा शर्तसम्बन्धी ऐन, २०७४ को दफा १६ बमोजिम राष्ट्रपति र उपराष्ट्रपतिलाई आफूले गरेको काम कारबाहीउपर पदमा रहँदा वा नरहँदा कुनै अदालतमा मुद्दा लाग्ने छैन भन्ने व्यवस्था रहेको भन्दै नागरिकता विधेयक प्रमाणीकरणको सवालमा अदालतमा भएको रिट निवेदन पेस र दर्ता नै कानुनविपरीत भएको भन्दै खारेज गर्न माग गरेको छ। राष्ट्रपति कार्यालयले राष्ट्रपति विद्यादेवी भण्डारीले नागरिकता विधेयक प्रमाणीकरण नगरेको विषयमा परेको रिटमाथि सर्वोच्च अदालतले सुनुवाइ गर्नु राष्ट्रपति संस्थाकै अपमान भएको जिकिर गरेको छ।"
बाघको आक्रमणमा बघिनीको मृत्यु,"गुलरिया : बर्दियाको मधुवन नगरपालिका८ स्थित गणेश शिवदुर्गा सामुदायिक वनमा मृत पाटेबाघ फेला परेको छ। जंगलभित्र मृत्यु भएकै अवस्थामा वयस्क पोथी पाटेबाघ भेटिएको हो। मधुवनस्थित सामुदायिक बन भित्र वयस्क पोथी पाटेबाघ मृत अवस्थामा फेला परेको डिभिजनल वन अधिकृत प्रविण विडारीले बताए। बर्दिया राष्ट्रिय निकुञ्ज र राष्ट्रिय प्रकृति संरक्षण कोष बर्दिया संरक्षण कार्यक्रम (एनटीएनसी) सहितको प्राविधिक टोली घटना स्थल पुगेर मृत बाघको बारेमा जानकारी संकलन गरेका छन्। खाता जैविकमार्गलगायत आसपासका जंगलमा पाटेबाघहरू बस्ने गरेको प्रमुख बिडारीको भनाइ छ। बर्दियामा पाटेबाघको संख्या बढेसँगै बर्दिया राष्ट्रिय निकुञ्जलगायत यसका मध्यवर्ती क्षेत्रहरूमा बाघको ओहोर दोहोर हुने गरेको छ। सामुदायिक वनमा भालेसँगको लडाइँमा पोथी बाघको मृत्यु भएको प्रारम्भिक अनुसन्धानबाट बुझिन आएको एनटीएनसी बर्दियाका संरक्षण अधिकृत डाक्टर रविन कडरियाले जानकारी दिए। यौन एवं आधार इलाका निर्माणका क्रममा बाघहरूबिच लडाइँ हुने उनीहरूको सामान्य प्रक्रिया भएकाले कतिपय बाघहरू बाघकै आक्रमणबाट मर्ने गरेका छन्। जंगलमा आधार ईलाकाको प्रभुत्व जमाउन, संसर्गका बेला र भालेले बच्चा मार्ने क्रममा बाघ बाघविच लडाइँ हुने कडरियाले प्रष्ट्याए। कहिलेकाहीँ घमासान युद्ध पनि हुन जान्छ। त्यसैले शरिरमा बेस्सरी चोट लागेको अवस्थामा बाघ मर्छ। जैविकविविधताको प्रणालीमा यसलाई सामान्य रूपमै लिइन्छ। खाता जैविक मार्ग क्षेत्रमा दुई बर्षको अवधिमा तिन बटा पाटेबाघ मरेको छ।"
"नेपालगन्जमा विस्फोट, विप्लव कार्यकर्ता घाइते",नेपालगन्ज : प्रतिनिधिसभा तथा प्रदेशसभा निर्वाचन नजिकिँदै गर्दा बाँकेको नेपालगन्जमा बम बनाउँदै गर्दा विस्फोेटनमा परी विप्लवका दुई जना कार्यकर्ता घाइते भएका छन्। जिल्ला प्रहरी कार्यालय बाँकेका प्रमुख एसपी श्यामकृष्ण अधिकारीका अनुसार बुधबार राति ८ बजेतिर नेपालगन्ज १० भृकुटीनगरमा प्रेसर कुकर बम बनाउँदै गर्दा विस्फोट भएर सल्यानको बागचौर नगरपालिका२ घर भएका २७ वर्षीय डिल्लीबहादुर बीसी र कैलालीको घोडाघोडी नगरपालिका१ घर भएका ३३ वर्षीय धर्मबहादुर सुनार घाइते भएका हुन्। दुवै जनाको नेपालगन्ज मेडिकल कलेजमा उपचार भइरहेको छ। घरमा अरु भए नभएको बारे सेनाको बम डिस्पोजल टोलीले सर्च गरिरहेको छ। विस्फोटबाट घरको सिलिङमा क्षति पुगेको छ भने छर्राले भित्ता फुटेको छ। एसपी अधिकारीले बाँकेमा निर्वाचन विथोल्न तर्साउने उद्देश्यले बम बनाउँदै गरेको अवस्थामा विस्फोट भएको बताए। नेपाली सेनाको टोलीले घरमै रहेको अर्को प्रेसर कुकर बमलाई राति १०ः४० मा डिस्पोज गरेको जिल्ला प्रहरी कार्यालय बाँकेका प्रवक्ता डीएसपी रामप्रसाद घर्ती मगरले जानकारी दिए। उनले अरु प्रेसर कुकर भए पनि बम भए नभएको सेनाको सर्चबाट थाहा हुने बताए।
आज मध्यरातदेखि मौन अवधि : केके गर्न पाइँदैन ?,"काठमाडौं : बिहीबार मध्यरातबाट स्थिर समय (मौन अवधि) सुरु हुँदैछ। मंसिर ४ को निर्वाचनका लागि त्यो समयमा चुनाव प्रचारप्रसार गर्न र मतदातालाई प्रभावित पार्ने कुनै पनि गतिविधि गर्न पाईंदैन। निर्वाचन आचार संहिता२०७९ अनुसार चुनाव हुनुभन्दा ४८ घण्टा अगाडिबाट स्थिर समय लागु हुन्छ। मौन अवधिलाई यसपालिदेखि स्थिर समय वा शान्त समय भनेर आयोगले परिभाषित गरेको छ। आचारसंहिता उल्लंघन गरेर निर्वाचनमा धाँधली गरेको ठहर भएमा आयोगले उम्मेदवारीसम्म रद्द गर्ने छ। स्थिर समयमा सबै उम्मेदवारका घोषणा पत्र, विचार र विगत बारे मतदातालाई सोच्न दिने समय हो। आयुक्त तथा निर्वाचन आचारसंहिता केन्द्रीय अनुगमन समितिका संयोजक रामप्रसाद भण्डारीका अनुुसार निर्वाचन हुनुभन्दा ४८ घण्टा अगाडिदेखि निर्वाचन प्रचार प्रसारका कुनै पनि गतिविधि गर्न पाइँदैन। मंसिरको १ गते राती १२ बजेदेखि प्रचारप्रसारका सम्पूर्ण काम निषेध हुन्छन्। राजनीतिक दल र उम्मेदवारले मतदाताहरूलाई घोषणापत्र घरघरमा गएर दिए। विचार र सिद्धान्त मतदातालाई सुनाए। निर्वाचनको ४८ घण्टाअघिकोे समय भनेको दल र दलले दिलाएको विश्वास र दिएको आश्वासन ठीक हो या गलत ? मतदातले छुट्याउने तथा शान्त भएर सोच्ने समय हो, आयुक्त भण्डारीले अन्नपूर्णसित भने, तपाईंहरू(राजनीतिक दल र उम्मेवार)हरू शान्त हुनुहोस्, अब तपाईंका बारेमा मतदातालाई सोच्न दिनुहोस्। मतदना हुने दिनको अघिल्लो ४८ घण्टादेखि मतदानको दिन मतदान केन्द्र बन्द नहुन्जेलसम्म राजनीतिक दलका पदाधिकारी, उम्मेदवार, दलका भातृ संगठन र सम्बन्धित व्यक्तिका लागि आयोगले विशेष आचरण पालना गर्नुपर्ने निर्धारण गरेको छ। निर्वाचनको स्थितर समयमा निर्वाचन प्रचारप्रसारका लागि छलफल, अन्तरक्रिया, सभा, सम्मेलन, कार्यशाला गोष्ठी गर्न नपाइने आचारसंहितामा उल्लेख छ। आचारसंहिता अनुसार स्थिरसमय सुरु हुनुभन्दा पहिले नै मतदान स्थलको तीन सय मिटर वरिपरी राखिएका राजनीतिक दल तथा उम्मेदवारका चुनाव प्रचारप्रसारका सामग्री हटाउनु पर्ने छ। राजनीतिक दल र उम्मेवारहरू अब शान्त हुनुहोस्, मतदातालाई सोच्न दिनुहोस्।  रामप्रसाद भण्डारी, निर्वाचन आयुक्त कुनैपनि विधि, प्रक्रिया वा माध्यमबाट मत माग्न र निर्वाचन प्रचारप्रसार गर्न पाइने छैन। सामाजिक सञ्जाल, अनलाइन, छापालगायत अन्य कुनै माध्यमबाट राजनीतिक दल तथा उम्मेदवारको पक्ष वा विपक्षमा प्रचारप्रसार गर्न पाइँदैन। ती सन्देश, सूचना, प्रचारप्रसारका सामग्री पोस्ट तथा शेयर गर्न गराउन निषेध गरिएको छ।अनुगमनमा गोप्य टिम निर्वाचनको अन्तिम समयमा बढी चलखेल हुँदै आएको छ। सत्तामा र सरकारी निकाय नजिक रहेको सरकारी सम्पत्तिको पनि प्रयोग हुँदै आएको छ। यसको नियन्त्रणका लागि आयोगले अख्तियार दुरुपयोग अनुसन्धान आयोग, राष्ट्रिय अनुसन्धान विभाग, नेपाल प्रहरी, केही गोप्य टिमहरू देशैभर खटाइएको प्रमुख निर्वाचन आयुक्त दिनेशकुमार थपलियाले अन्नपूर्णलाई जानकारी दिए। मदिरा बिक्री वितरणमा रोक निर्वाचनको शान्ति सुरक्षाका लागि मदिराजन्य समाग्रीको बिक्री वितरणमा रोक लगाइएको छ। यस अवधिमा हामीले मदिराजन्य समाग्री ओसारपसार तथा बिक्री वितरणमा नियन्त्रण गरेका छौं, उनले भने, शान्ति भंग हुने कुनै काम गर्न दिँदैनौं। यसपल्ट उम्मेदवारभन्दा तिनले नियुक्ति गरेका र मतलाई तलमाथि गर्ने अदृश्य ठेकेदारहरूको बढी चलखेल हुन्छ कि भन्ने आशंका लागेको छ। त्यसका लागि आयोगले विशेष निगरानी बढाइएको उनले बताए। कुनै उम्मेदवारले आयोगले बनाएको आचारसंहिताको उल्लंघन गरेर निर्वाचनमा धाँधली गरे उम्मेदवारी रद्द हुने कानुनी व्यवस्था छ। यसरी उम्मेदवारी रद्द गर्नु अघि सम्बन्धित उम्मेदवारलाई सफाइको उचित मौका दिइने छ। कानुन अनुसार आचारसंहिता उलंघन गर्ने राजनीतिक दल, उम्मेदवार, व्यक्ति, संस्था, पदाधिकारी र निकायलाई आयोगले एक लाख रुपैयाँसम्म जरिबाना गर्न छन्।"
पितृसत्ताको हैकम,"मानव समाज तमाम विभेदहरूबाट ग्रसित छ। त्यसमा पनि नेपाली समाजमा अझ धेरै खाले विभेद छन्। लैंगिक विभेद चर्काे छ। घरमुली पुरुष, गाउँमुली पुरुष, प्रदेश र संघ सरकारमुली पनि पुरुष। धन्न, राष्ट्रकै मुख्य पद चाहिँ महिला पाएको छ नेपालले। यसअघि मुलुकका सर्वाेच्च जिम्मेवारीमध्ये पर्ने सभामुख र प्रधानन्यायाधीश पनि महिलाले पाएका छन्। जनप्रतिनिधिमूलक सर्वाेच्च संस्था संसद्मा ३३ प्रतिशत महिला सुनिश्चितताको संवैधानिक व्यवस्था छ। स्थानीय तहका प्रमुख, उपप्रमुखमध्ये एकदलबाट उम्मेदवार बनाउँदा एकजना महिला अनिवार्य गरिएको छ। तहका वडाहरूमा महिला उपस्थिति सुनिश्चितै छ। ७५ वर्षअघि अर्थात्् राणाशासनमै मुलुकमा पहिलोपटक निर्वाचन हुँदा महिलालाई मताधिकारसमेत दिइएको थिएन। साधना प्रधानहरूको नेतृत्वको संघर्षकै प्रतिफल २०१० सालको काठमाडौं नगरको निर्वाचनमा महिलाले मत हाल्नमात्रै पाएनन्, उम्मेदवार बन्न पनि सके। साधना स्वयं जननिर्वाचित पहिलो महिला जनप्रतिनिधि भएकी थिइन्। २०१५ सालको आम निर्वाचनबाट पनि द्वारिकादेवी ठकुरानी एकमात्र महिला उम्मेदवार भएर जितेकी थिइन्। इतिहासले निर्वाचनमा महिलाको सहभागिता र अधिकारमा गुणात्मक सुधार ल्याएको देखाउँछ। राजनीतिक व्यवस्था परिवर्तनसँगै महिला सशक्तीकरण बढेको पनि देखिन्छ। तर लोकतन्त्रको लामो अभ्यासकै बीच आज पनि महिलाहरू मताधिकारबाट वञ्चित रहेको कटुसत्य हो। राणाकालीन समय अर्थात् २००४ सालको निर्वाचनमा महिलाहरूको मतदाता बन्नै अयोग्य ठानिए। त्यसपछि भने मतदाता बन्न पाए। अचेल भने मतदाता नामावलीमा महिलाको नाम हुँदाहुँदै पनि मताधिकारबाट वञ्चित हुने स्वरूप फरक हो। त्यो कस्तो भने महिलाहरूका तर्फबाट हिजोआज पनि कि श्रीमान्, कि छोराले नै मत खसाल्ने गरेका छन्। मतदानस्थलसम्मै पनि महिला पुग्छन्। मत खसालेका प्रमाणस्वरूप उनीहरूको हातको नङ पनि रंग्याइन्छ तर मतपत्र उनीहरूको सट्टा श्रीमान् वा छोराले पाउँछन्। अक्षर नचिने पनि मतपत्रका चिह्न चिन्न सक्ने क्षमता भएकाहरूकै हकमा पनि हक छिनिएको छ। आँखाले देख्न नसक्नेका हकमा पनि उनीहरू आफूले इच्छाइएको व्यक्तिप्रति विश्वस्त हुन्नन्। ज्येष्ठ नागरिकलाई पनि पनि मताधिकार छोराछोरीबाट खोसिएको हुन्छ। तर, मूलतः महिलाहरूको हक धेरै मात्रामा छिनिएको छ। यस्तो अवस्था देशको एउटा कुनाकन्दरामा मात्रै होइन, सबैतिर छ। हिमाल, पहाड, तराई र गाउँदेखि सहरसम्मैकै महिलाहरूको मताधिकार हडपिएको छ। महिलाहरूको मताधिकार हडपिनु एक त उनीहरूको व्यक्तिगत स्वतन्त्रता हनन् गर्नु हो। जसले मतपत्र पाउँछ र स्वस्तिक छाप लगाउँछ, उसले वास्तविक मतदाताले चाहेकै उम्मेदवार चिह्नमा मत दिन्छ भन्ने ग्यारेन्टी हुन्न। अर्काेतिर त्यो महिलामाथिको पुरुष हैकम हो, चाहे त्यो श्रीमान्का रूपमा होस् या छोराका रूपमा। २१औं शताब्दीमा आएर पनि महिलामाथिको पुरुष हैकम भनेको पितृसत्तात्मक शासनको अवशेष अझै बाँकी रहनु हो। यस्ता क्रियाकलाप महिलामाथिको विभेद र घोर अन्याय हो। राजनीतिका प्रमुख खेलाडी दलहरूले नै महिलालाई उम्मेदवार बनाउन कन्जुस्याइँ गरेर समेत समाजको पितृसत्तात्मक सोच र व्यवहारलाई अझै प्रश्रय दिइरहेका छन्, त्यसको प्रतिविम्बका रूपमा समाजमा अझै महिलाद्वैषी व्यवहार बाँकी रहेको छ। जबकि नयाँ संविधान बनिसक्दा महिलाको प्रतिनिधित्व सुनिश्चित छ र पनि दलहरू अनेक बहानामा महिलालाई अझै पछि धकेल्न उद्यत् हुन्छन्। संवैधानिक व्यवस्था नै नभएको बेला २०४८ सालमै प्रत्यक्ष निर्वाचन लडेर ७ जना महिलाहरू सांसद भएका थिए, २०५६ सालमा १२ पुगेको थियो। तर २०७४ मा त्यस्ता महिला केवल ६ जनामा सीमित भए। यसपालिको निर्वाचनमा पनि केवल ९ प्रतिशत उम्मेदवार महिला प्रत्यक्ष निर्वाचनमा होमिन पाएका छन्। यस्तो विभेद र अन्याय अन्त्य जरुरी छ। पुरुषवादी हैकम अन्त्य नभएसम्म महिलामाथिको विभेद अन्त्य हुँदैन, जुन अनिवार्य रूपमा उन्मूलन हुनैपर्छ।"
उम्मेदवारलाई मालै माला,"जाजरकोट : झट्ट हेर्दा यी तस्बिरका व्यक्ति निर्वाचनमा विजेता हुन् कि जस्तो लाग्नसक्छ। नझुक्किनुहोला, जाजरकोटमा दलका कार्यकर्ताबीच आफ्ना उम्मेदवारलाई सयपत्री फूलका मालाले यसरी मुहारै ढाक्ने होड चलेको छ। सामाजिक सञ्जालमा पनि आफ्नो पक्षमा धेरै जनता देखाउन र स्थानीय मतदाताले भब्य स्वागत गरेको देखाउन कार्यकर्ताले गाउँघरमा जताततै निःशुल्क पाइने सयपत्री फूलका माला उनेर उम्मेदवारलाई लगाउने होडबाजी नै चलेको वीरेन्द्र ऐश्वर्य मावि लिम्साका प्रधानाध्यापक गोरखबहादुर सिंहले बताए। जनताले भन्दा कार्यकर्ताले माहोल देखाउन धेरै माला लगाइदिने गरेका छन् उनले भने, चुनाव नजित्दै गलाभरि माला लगाएका नेता सामाजिक सञ्जालमा छाउँदा र गाउँमा हुने कार्यक्रममा माला र अविरावरण गर्दा साँच्चिकै चुनावको रौनक बढेको देखिन्छ, यो लोकतन्त्रका लागि निकै सुखद् कुरा हो। नेतालाई अरुबेला जतिसुकै गाली गरे पनि गाउँमा आएको बेला स्वागत गर्नु, उम्मेदवारका कुरा सुन्नु र आफ्ना गुनासा राख्नु राम्रो संस्कारका रूपमा लिनुपर्ने उनको भनाइ छ। चुनावले गाउँघरमा निकै चहलपहल बढेको छ। साँचिकै पर्व आएको जस्तो अनुभूति भएको छेडागाड नगरपालिका२ का दीपक बुढाले बताए। कतै उम्मेदवारहरू स्थानीयसँगै नाचेर मन जित्ने प्रयास गरिरहेका छन् भने कतै समृद्धि र विकासका आश्वासन दिएर मत मागिरहेका छन्। यसअघि पैदलै हिँड्नुपर्ने नेताहरू गाउँगाउँमा गाडी पुगेका कारण प्रचारमा निकै सहजता भएको छ। प्रतिनिधिसभाका लागि १ निर्वाचन क्षेत्र रहेको जाजरकोटमा वामलोकतान्त्रिक गठबन्धनका तर्फबाट माओवादी केन्द्रका उपमहासचिव शक्ति बस्नेत र एमालेका निरज आचार्यबीच नै मुख्य प्रतिस्पर्धा छ। स्वतन्त्र उम्मेदवार नरबहादुर कार्कीले पनि दुवै उम्मेदवारलाई टक्कर दिइरहेका छन्। त्यस्तै प्रदेशसभाको (क) मा वाम लोकतान्त्रिक गठबन्धनबाट नेपाली कांग्रेसका वेदराज सिंह र एमालेका डम्बर सिंहबीच नै मुख्य प्रतिस्पर्धा छ। यस्तै प्रदेशसभा (ख) मा गठबन्धनका तर्फबाट नेपाली कांग्रेसका राजीवविक्रम शाह र एमालेका खिमबहादुर शाहीबीच नै प्रतिस्पर्धा छ।"
जोगिएला देउवाको गढ ?,"डडेलधुरा : प्रधानमन्त्री तथा कांग्रेस सभापति शेरबहादुर देउवाले सातौंपटक प्रतिनिधिसभा सदस्यका लागि उम्मेदवारी दिएको डडेलधुरामा अहिले जित, हारभन्दा मतान्तरको चर्चा छ। ७७ वर्षीय देउवाले डडेलधुराबाट निर्वाचनमा छैटौंपटक विजय हासिल गरिसकेका छन्। उनलाई राजनीतिक जीवनको उत्तराद्र्धमा हालसम्मको सर्वाधिक मतान्तरले विजयी बनाउन कार्यकर्ता दौडधुपमा छन्। पाँचपटक प्रधानमन्त्री भइसकेका देउवा निर्वाचनपछि छैटौंपटक प्रधानमन्त्री बन्ने दौडमा छन्। हेभिवेटमा गनिने देउवासँगै यतिबेला स्वतन्त्र उम्मेदवारी दिएका सागर ढकालको पनि चर्चा छ। सत्ता गठबन्धन दलका चुनावी आमसभामा समेत समय दिनु परेकाले प्रधानमन्त्री देउवा बुधबार साँझ मात्रै डडेलधुरा आउँदैछन्। ढकाल भने मतदाताको घरदैलोमा व्यस्त छन्। ३१ वर्षीय ढकाल स्वतन्त्र उम्मेदवारी दिएसँगै चर्चामा छन्। उनीसँगै ३४ वर्षीय लालबहादुर कठायतले पनि स्वतन्त्र रूपमा उम्मेदवारी दिएका छन्। त्यस्तै राष्ट्रिय प्रजातन्त्र पार्टीका ४२ वर्षीय गोविन्द खडायत पनि प्रचारप्रसारमा तल्लीन छन्। जनता समाजवादी पार्टीबाट ४३ वर्षीय श्याम सिनाल चुनावी मैदानमा उत्रिएका छन्। स्वतन्त्र रूपमा उम्मेदवारी दिएका ४८ वर्षीय कर्णबहादुर मल्ल, ५० वर्षीय विक्रमबहादुर शाही चुनावी मैदानमा देखा परेका छन्। ८४ वर्षीयकर्ण सिंह रावलले पनि स्वतन्त्र रूपमा चुनावमा उत्रिएका छन्। प्रधानमन्त्री देउवाका साथै प्रतिनिधिसभाको उम्मेदवारका रूपमा प्रधानमन्त्री देउवाका साथै सागर ढकाल, कर्ण सिंह रावल, विक्रमबहादुर शाही, लालबहादुर कठायत, गोविन्द खडायत (राप्रपा), कर्णबहादुर मल्ल (कांग्रेस बिपी ) र श्याम सिनाल (जनता समाजवादी पार्टी) का उम्मेदवार चुनावी मैदानमा छन्। गुल्मी, मध्यति गाउँपालिका ६, पीपलनेटाका सागर ढकालको क्रेज युवामाझ देखिएको छ। अक्सफोर्डबाट अध्ययन गरी फर्केका ढकालको उम्मेदवारीको प्रस्तावकमा डडेलधुराकै पर्शुराम नगरपालिका ६ का नवीन धामी र समर्थकमा सुरेन्द्र धामी छन्। ढकाल हाइड्रोमेकानिकल इन्जिनियर हुन्। उनी पनि गाउँगाउँमा मत मागिरहेका छन्। क्याम्पस प्रमुख उप्रेतीका अनुसार ढकालको पक्षमा मतदाता सूचीमा नामसमेत नभएका युवाहरूको सहभागिता देखिएको छ। युवा माझ बढी चर्चा पाइरहेका छन्। जिल्लामा भन्दा बढी काठमाडौं लगायतका सहरहरूमा ढकालको चर्चा भइरहेको छ। उप्रेतीले भने, पाँचपटक प्रधानमन्त्री भइसकेको व्यक्तिले गर्न नसकेको काम भर्खर आएका ढकालले के गर्न सक्लान् र ? भन्ने सोंच मतदातामा छ। प्रधानमन्त्री देउवाका स्वकीय सचिवसमेत भइसकेका कर्णबहादुर मल्लको पनि चर्चा छ। उनी कांग्रेसका पूर्वजिल्ला सभापति तथा नेपाली कांग्रेस जिल्ला सभापति भइसकेका छन्। नेपाली कांग्रेस बिपीका उपसभापति मल्ल स्थानीय तहमा परिचित छन्। कांग्रेसका कार्यकर्तासँगै अन्य दल र स्वतन्त्र उम्मेदवार पनि मतदाताको घरदैलोमा व्यस्त देखिन्छन्। न्युमहेश्वरी होटल एन्ड लजका तेज दियालका अनुसार, अहिले उम्मेदवारहरू गाउँका घरदैलोमै रहेकाले अमरगढी बजारमा चहलपहल खासै छैन। चुनावी प्रचारप्रसार रोकिएपछि बजार क्षेत्रमा चहलपहल बढ्छ, दियाल भन्छन्, आज प्रधानमन्त्री देउवा आउने चर्चा छ। त्यसपछि अलि चहलपहल बढ्छ। प्रधानमन्त्री देउवा २०४८, २०५१ २०५६, २०६४, २०७० र २०७४ मा भएको निर्वाचनमा विजयी भइसकेका छन्। २०६४ मा कञ्चनपुर ४ र २०७० मा कैलाली ६ बाट पनि निर्वाचित भएका थिए। त्यस्तै २०४८ सालमा गृहमन्त्री भएका देउवा २०५२, २०५९, २०६१, २०७४ र २०७८ मा गरी पाँचपटक प्रधानमन्त्री भइसकेका छन्। प्रधानमन्त्री देउवासँग तीनपटक चुनावी प्रतिस्पर्धा गरिसकेका नेकपा माओवादीका खगराज भट्ट प्रदेशसभाका लागि गठबन्धनबाट उम्मेदवार बनेका छन्। प्रतिनिधिसभाको निर्वाचनका लागि प्रधानमन्त्री देउवाले गत असोजमा डडेलधुराबाट उम्मेदवारी दर्ता गराएका थिए। कांग्रेस केन्द्रीय सदस्य एवं पत्नी आरजु राणा देउवाले वारेसनामामार्फत मनोनयन दर्ता गराएका थिए। देशव्यापी चुनावी दौडाहामा व्यस्त रहनुपर्दा प्रधानमन्त्री देउवाले चुनावी क्षेत्रमा घरदैलो गर्न भ्याएका छैनन्। तै पनि उनका कार्यकर्ता खटिएका देखिन्छन्। २०१५ सालको निर्वाचनमा प्रतिनिधिसभामा कुल १ सय ९ सिटमा कांग्रेसले दुईतिहाइ सिट जितेको थियो। त्यसयता कांग्रेसले कहिल्यै पनि दुईतिहाइ बहुमत पाएको छैन। २०७४ को आमनिर्वाचनमा एमालेको नेतृत्वमा दुईतिहाइभन्दा बढी बहुमतको वाम सरकार बन्दा कांग्रेस विपक्षीमा सीमित हुन पुगेको थियो। २०५१ को मध्यावधि चुनावबाहेक कुनै पनि राष्ट्रिय चुनावमा एमालेभन्दा कांग्रेसको अवस्था कमजोर थिएन। तर, २०७४ को चुनावमा कांग्रेसको हैसियत खस्कियो। मुलुकका प्रमुख पदहरू राष्ट्रपति, उपराष्ट्रपति, सभामुख, उपसभामुख, राष्ट्रियसभा अध्यक्ष, उपाध्यक्षलगायतका प्रदेश संसद्को सबै प्रमुखहरू कांग्रेसविहीन भएपछि देउवाको पार्टी भित्रसमेत आलोचना भएको थियो। तर, नेकपा माओवादी र नेकपा समाजवादीलाई मिलाएर सत्ता गठबन्धनको नेतृत्व गरेका देउवाले संयुक्त चुनावी सभालाई सम्बोधन गर्दै पार्टीको अवस्था सुदृढ गराउन व्यस्त रहँदा आफ्नो निर्वाचन क्षेत्रमा घरदैलो गर्नसमेत भ्याएका छैनन्। डडेलधुरा बहुमुखी क्याम्पसका प्रमुख गंगादत्त उप्रेतीका अनुसार, प्रधानमन्त्री देउवाको हालसम्मकै सर्वाधिक मतान्तरको फरकले विजयी हुने आकलन गरिएको बताउँछन्। पाँचपटक मुलुकको प्रधानमन्त्री भइसकेको व्यक्तित्व छ। त्यसमाथि गठबन्धनको बलियो साथ छ, उप्रेती भन्छन्, स्थानीय निर्वाचनमा पाएको मतलाई समेत आधारका रूपमा लिन सकिन्छ। अर्कोतर्फ प्रतिस्पर्धी अन्य उम्मेदवारहरूको राजनीतिक उचाइ देउवाको जस्तो अग्लो छैन। पहिलोपटक प्रतिस्पर्धा गरेको निर्वाचनको प्रचारका लागि देउवाले डडेलधुराका प्रायः गाउँमा पैदल हिँडेर घरदैलो गरेका थिए। त्यो बेला डडेलधुरामा बाटोघाटो केही थिएन। उहाँ पैदल हिँडेरै डडेलधुराका प्रायःजसो गाउँका घरघरै जानुभएको थियो उनका समकक्षी बताउँछन्। त्यसपछिका निर्वाचनबाट भने प्रधानमन्त्री देउवाले घरदैलो अभियान गरेर मतदातासँग मत माग्न जान भने छाडेका छन्। २०५१ को आमनिर्वाचनमा बहालवाला गृहमन्त्री भएका कारण २०४८ को निर्वाचनमा जस्तो घरदैलोमा जान नभ्याएको कांग्रेस कार्यकर्ता बताउँछन्।  दिनेश गौतमशिवराज भट्टधनबहादुर भण्डारी"
कायम रहला ओलीको किल्ला ?,"झापा : पूर्वप्रधानमन्त्री एवं एमाले अध्यक्ष केपी शर्मा ओली प्रतिनिधिसभा सदस्यका लागि झापा ५ बाट चुनावी मैदानमा छन्। झापाबाट उनको यो सातौं चुनावी प्रतिस्पर्धा हो। एमालेले भावी प्रधानमन्त्रीका रूपमा हेरेका उनले यो क्षेत्रबाट लगातार ५ पटक चुनाव जिते। २०७२ र २०७४ सालमा प्रधानमन्त्री पनि बने। पटकपटक मन्त्री पनि भए। २०५१ सालमा गृहमन्त्री र २०६३ सालमा उपप्रधानमन्त्री तथा परराष्ट्रमन्त्री भए। पहिलो पटक प्रधानमन्त्री हुँदा नाकाबन्दीका बेला भारतसँग कडा रूपमा प्रस्तुत बनेका थिए। यसले उनलाई थप उचाइ प्रदान गर्यो। २०७४ सालमा दोस्रो प्रधानमन्त्री हुँदा लिम्पियाधुरासहितको नेपालको नक्सा जारी गरेर वाइवाही पनि कमाए। पृथकतावादी आन्दोलन गरिरहेको सिके राउत र सशस्त्र संघर्ष गरेको नेत्रविक्रम चन्द (विप्लप)लाई मूलधारको राजनीतिमा ल्याएर हिंसात्मक गतिविधि रोक्ने काम पनि उनकै पालामा भए। रेल र पानी जहाजको सपना पनि बाँडे। धेरै आयोजनाको उद्घाटन शिलान्यास पनि गरे। यसलाई कतिपयले आलोचनाको विषयमा पनि बनाए। तर, काम धेरै भए। भ्रष्टाचार काण्डहरू छानबिन थाले। दुईदुई पटक प्रतिनिधिसभा विघटन गरेर आलोचना खेपे पनि त्यो कदम सकारात्मक थियो भन्नेमा अडिग रहे। ओलीलाई चुनौती दिन नसक्ने उम्मेदवार भए पनि सत्तारुढ गठबन्धनले उनीहरूलाई ओलीको प्रतिस्पर्धामा उठाएको नेपाली कांग्रेसकै झापाका नेताहरू बताउँछन्। ओलीको प्रतिस्पर्धी सत्तारुढ गठबन्धनले डाखगेन्द्र अधिकारीलाई बनाएको छ। २०७४ सालको निर्वाचनमा पनि अधिकारी नै प्रतिस्पर्धामा थिए। उनलाई ओलीले भारी मतान्तरबाट पराजित गरेका थिए। नेपाली कांग्रेसका उम्मेदवार अधिकारीको भन्दा दोब्बर बढी मत ल्याए। अधिकारीले २८ हजार २ सय ९७ मत ल्याउँदा ओलीको पक्षमा ५७ हजार १ सय ३९ मत आएको थियो। अधिकारी अघिल्लो पटकभन्दा आफू धेरै जनताको माझ भिजेको दाबी गर्छन्। अन्नपूर्ण पोस्ट्सँगको कुराकानीमा आफूले यो पटक ओलीलाई हराउने दाबी पनि गरे। भने, अघिल्लो पटक म यो क्षेत्रमा भिजेको थिइन् र त २८ हजार मत ल्याए। यो पटक त मलाई सबै यो क्षेत्रवासीले चिन्छन्। राम्रोसँग भिजेको छु। ओलीलाई हराउँछु। अघिल्लो निर्वाचन टिकट पाएपछि उनी प्राध्यापन पेसा छोडेर ओलीविरुद्ध चुनावमा होमिएका थिए। यो क्षेत्रमा ओलीका प्रतिस्पर्धी कांग्रेसका अधिकारीसहित १३ जना दलगत र १२ स्वतन्त्र गरी २५ जना उम्मेदवार छन्। त्यसो भनिरहँदा उनकै छिमेकी उम्मेदवार नै नचिनेको भन्दै घरमा नै आइपुगेका थिए। उता एमालेका प्रदेशसभा सदस्यका उम्मेदवार होमराज थापाले भारी मतले जितेर ओली देशको प्रधानमन्त्री हुने बताए। ओली स्वयम् पनि यो पटकले आफ्नो क्षेत्रमा चुनावी प्रचार गरेर देशव्यापी दौडाहामा लागे। बुधबार मात्रै उनी सुनसरी र मोरङका सभा सकेर झापा पुगेका छन्। २०४८ सालदेखि लगातार जितिरहेका ओलीको विजय अभियान २०६४ मा आएर रोकियो। २०४८ सालमा पहिलोपटक आमनिर्वाचनमा उम्मेदवार भएका ओलीले कांग्रेसका पूर्णानन्द शर्मालाई पराजित गरे। ०५१ मा निर्वाचन क्षेत्र नं ५ मा ओलीसँग प्रतिस्पर्धा गरेका केशवकुमार बुढाथोकी पराजित भए। २०५१ सालको मनमोहन अधिकारीको सरकारमा ओली गृहमन्त्री भए। अधिकारी नेतृत्व सरकार अहिलेसम्मकै सबैभन्दा लोकप्रिय सरकारको रूपमा चिनिन्छ। ०५६ को चुनावमा ओली झापा २ र ५ बाट उठेका थिए। क्षेत्र नम्बर २ म गिरिराजकुमारी प्रसार्इंलाई १७ मतले पराजित गरेका थिए। त्यही क्षेत्रमा नेकपा मालेका महासचिव सीपी मैनाली पनि लडेका थिए। एमालेलाई फुटाएर माले बनाएपछि मैनालीलाई हराउन नै ओली क्षेत्रमा लडेका थिए। आफ्नो क्षेत्र नम्बर ५ बाट काशीराज ताजपुरियालाई हराए। ताजपुरियाले आत्माहत्या गरिसकेका छन्। २०६४ सालमा भने ओलीको विजययात्रा रोकियो। माओवादी शान्ति प्रक्रियामा आएपछि उसको लहर नै चलेको थियो। २०६४ सालको पहिलो संविधानसभाको निर्वाचनमा ओली तत्कालीन माओवादीका उम्मेदवार विश्वदीप लिङ्देनसँग १ हजार मतले पराजित भए। लिङ्देनले १६ हजार ९९ मत ल्याउँदा ओलीको पक्षमा १४ हजार ९ सय ५९ मत आयो। ओली हराउने लिङ्देन माओवादी छोडेर कांग्रेस भइसकेका छन्। २०७० सालको दोस्रो संविधानसभाको निर्वाचनमा भने ओली पुनः यही क्षेत्रबाट निर्वाचित भए। ओलीले कांग्रेसका सुरेश सुब्बालाई हराए। यी क्षेत्रबाट माओवादीका गोपाल किराँती पनि ओलीलाई हराउँछु भन्दै उठेका थिए। उनी प्रतिस्पर्धामा पनि आएनन्। ब्रेक लागेको विजययात्रा फेरि सुरुवात गरे। २०४८ सालयता नै ओलीका प्रतिस्पर्धी चुनावपिच्छे नै फेरिरहेका थिए तर यो पटक २०७४ मा ओलीसँग लडेका डा अधिकारीलाई नै सत्ता गठबन्धनले उम्मेदवार बनाएको छ। ओलीलाई पराजित गर्ने लिङ्देन पनि गुमनाम जस्तै छन्। ओलीले २०२५ सालबाट पूर्णकालीन राजनीतिक यात्राको आरम्भ सुरु गरेका हुन्। २०२८ सालको झापा आन्दोलनपछि लामो समय जेल जीवनमा रहेकाले २०४४ पछि पुनः पार्टी गतिविधिमा सक्रिय भए। १४ वर्ष लामो जेल जीवन बिताए। त्यसपछि पनि पटकपटक जेल जीवन बिताएका छन्। तत्कालीन नेकपा मालेको लुम्बिनी प्रमुख २०४६ हुँदै प्रजातान्त्रिक राष्ट्रिय युवा संघको संस्थापक अध्यक्ष २०४७ भए। २०४७ मा नेकपा एमालेको स्थायी समिति सदस्य भए। २०७१ मा पार्टीमा १५ वर्ष लामो महासचिव रहेका माधवकुमार नेपाललाई हराएर पहिलो पटक पार्टी अध्यक्ष भए। २०७५ सालमा एमाले र तत्कालीन माओवादी केन्द्रको एकीकरणपछि नेपाल कम्युनिस्ट पार्टी (नेकपा) को शक्तिशाली अध्यक्ष भए। २०७८ सालमा भएको १०औं महाधिवेशन पुनः एमाले अध्यक्ष भए। यो निर्वाचन क्षेत्रमा दमक नगरपालिका, गौरादह नगरपालिका, गौरीगन्ज गाउँपालिका र कमल गाउँपालिकाका गरी २९ वडा पर्छन्। गौरादह नगरपालिकाका वडा नम्बरहरू १, २, ३, ४, ५, ६, ७, ८, गौरीगन्ज गाउँपालिकाका वडा नम्बरहरू ३, ४, ५ र ६, दमक नगरपालिकाका सबै वडा र कमल गाउँपालिकाका सबै वडा पर्छन्। जसमा स्थानीय तहको निर्वाचनमा एमालेले १८ वटा वडामा प्यानलै जितेको छ। गौरादह नगरपालिकामा एमाले मेयर उपमेयरसहित ६ वटा वडा जितेको छ भने दमक नगरपालिकामा मेयर राप्रपा र उपमेयर कांग्रेसले जितेको थियो। यो नगरपालिकामा एमाले सातवटा वडा, कांग्रेसले २ र एउटा वडा राप्रपाले जितेको छ। गौरीगन्ज गाउँपालिकामा अध्यक्षसहित २ वटा वडामा कांग्रेस, उपाध्यक्षसहित तीनवटा वडामा एमाले र एउटा वडामा माओवादीले जितेको छ भने कमल गाउँपालिका कांग्रेसले अध्यक्षसहित एउटा वडा र एमालेले उपाध्यक्षसहित अन्य पाँचवटा वडा जितेको छ। यी दुवै गाउँपालिकामा एमालेले धेरै वडा जितेको छ।"
शून्य समयको पूर्वसन्ध्यामा राजनीतिक दलको प्रचार र्याली,बागलुङ : निर्वाचनको मौन अवधि सुरु हुनुपूर्व बागलुङका राजनीतिक दल तथा उम्मेदवारहरूले चुनावी प्रचार र्याली गरेका छन्। बागलुङ क्षेत्र नं १ र प्रदेशसभा कका उमेदवारहरूसहित नेता र कार्यकताहरूले घरदैलो र चुनावी प्रचार र्याली गरेका हुन्। बिहीबार राती १२ बजेदेखि ४८ घण्टे मौन अवधि सुरु हुँदैछ। चुनावमा भाग लिएमा राजनीतिक दल तथा उम्मेदवारहरू बिहिबार बिहानैदेखि सक्रिय भएका थिए। मौन अवधि सुरु भए पछि चुनाव प्रचारप्रसार गर्न र मतदातालाई प्रभावित पार्ने कुनै पनि गतिविधि गर्न पाइँदैन। मौन अवधि सुरु हुनु अघि नेकपा (एमाले) बागलुङ क्षेत्र नम्बर १ चुनाव परिचालन समिति र सत्ता गठबन्धनको चुनाव परिचालन समितिले उम्मेदवार सहित बागलुङ बजारमा घरदैलो अभियान र प्रचार र्याली गरेका हुन्। स्वतन्त्र पार्टी तथा अन्य साना दल र स्वतन्त्र उम्मेदवार घर दैलो अभियानलाई प्राथमिकता दिए थिए। एमालेको चुनावी र्यालीमा प्रतिनिधिसभा सदस्यका उम्मेदवार डासूर्य पाठक र प्रदेशसभा कका उमेदवार हिराबहादुर केसीसहितका नेताहरू सहभागी थिए। घरदैलो गर्दै उनीहरूले युवाहरूको जाँगर प्रयोग गर्ने वातावरण बनाइदिन आग्रह गरे। यस्तै सत्ता गठबन्धनले प्रतिनिधिसभा सदस्यका उम्मेदवार चित्रबहादुर केसी र प्रदेशसभा कका उम्मेदवार दिपेन्द्रबहादुर थापा सहितका नेताहरूको उपस्थितिमा चुनावी र्याली गरेको हो। लोकतन्त्रको रक्षाका लागि आफूहरूलाई मतदान गर्न सत्ता गठबन्धनका उम्मेदवारहरूले आग्रह गरेका थिए।
बिजुक्छेले भने 'ठूला दल पैसा बाँड्न व्यस्त छन्',"भक्तपुर : नेपाल मजदुर किसान पार्टीका अध्यक्ष नारायणमान बिजुक्छेले ठूला दलहरू पैसा बाँडेर मत आफूहरूतिर आकर्षित गर्न लागेका आरोप लगाएका छन्। निर्वाचन प्रचारप्रसारको अन्तिम रात बिहीबार आफूहरू जनतालाई राजनीतिक चेतना दिन आमसभामा व्यस्त रहेका बेला ठूला दलहरू पैसा बाँडेर मत आफूहरूतिर आकर्षित गर्न व्यस्त रहेको उनको आरोप छ। पार्टीले बिहीबार राति भक्तपुरको टौमढीमा गरेको अन्तिम चुनावी सभामा बिजुक्छेले काठमाडौं उपत्यकामै ठूला दलहरू पैसा, सामान, दाल, चामललगायत वितरण गरी राजनीतिक रूपमा सचेत हुन नसकेको जनताको मत आकर्षित गरिरहेको दावी गरे। 'काठमाडौ उपत्यकामै ठूला दलहरू घरघरमा पैसा बाँडेर मत तानिरहेका छन्, उनले भने, काठमाडौं उपत्यकाभित्रै यस्तो देखिएको बेला देशका अन्य दुरदजारमा के होला सबैले सजिलै अनुमान गर्न सक्छन्।' घरघरमा प्रतिव्यक्ति खाममा पाँच पाँच हजार राखेर पैसा बाँडिरहेको खबर आएको उनको भनाइ थियो। उनले निष्पक्ष निर्वाचन हुन सकेमा आफूहरू भक्तपुरमा मात्रै नभई देशका धेरै जिल्लाबाट जितेर आउने दावी गरे। यो पटक आफूहरूले देशका ५८ जिल्लामा चार सय २७ जना उम्मदवार उठाएको उनले जनाए।"
अर्घाखाँचीमा निर्वाचनको तयारी पूरा,"सन्धिखर्क : आगामी मङ्सिर ४ गते हुने प्रतिनिधिसभा तथा प्रदेशसभा सदस्य निर्वाचनको तयारी पूरा भएको जिल्ला निर्वाचन कार्यालय अर्घाखाँचीले जनाएको छ। एक प्रतिनिधिसभा तथा दुईवटा प्रदेशसभा रहेको जिल्लामा कर्मचारी व्यवस्थापन, निर्वाचन सामग्री प्याकिङ, सवारी साधनको व्यवस्था लगायतका काम पूरा भएको निर्वाचन कार्यालयले जनाएको छ। निर्वाचनमा खटिएका कर्मचारी तथा सुरक्षाकर्मी आवश्यक निर्वाचन सामग्रीसहित सम्बन्धित मतदानस्थल पठाइएको जिल्ला निर्वाचन अधिकारी सुरेश भण्डारीले जानकारी दिए। तीन नगरपालिका र तीन गाउँपालिका गरी ६ स्थानीय तह रहेको जिल्लामा ९७ मतदानस्थल, २ सय २ मतदान केन्द्र र १ वटा अस्थायी मतदान केन्द्र तोकिएका छन्। एकवटा अस्थायी मतदान केन्द्रबाट कर्मचारी, नेपाली सेना, नेपाल प्रहरी र कारागारमा रहेका कैदीबन्दीले मताधिकार प्रयोग गर्ने मुख्य निर्वाचन अधिकृत एवं जिल्ला न्यायाधीश श्रीकृष्ण भट्टराईले जानकारी दिए। कर्मचारी, सुरक्षाकर्मी र कैदीबन्दीले प्रतिनिधिसभाको समानुपातिकतर्फ मात्र मतदान गर्न पाउने व्यवस्था छ। निर्वाचनमा नेपाली सेना, सशस्त्र प्रहरी, राष्ट्रिय अनुसन्धान कर्माचारी, नेपाल र म्यादी गरी दुई हजार ५ सय सुरक्षाकर्मी परिचालन गरिने डीएसपी मुकुन्द रिजालले जनारी दिए। यस्तै १ हजार १८ जना कर्मचारी खटिने छन्। अर्घाखाँचीका एक लाख ६४ हजार सात सय ७८ मतदाताले मतदान गर्ने कार्यालयका सूचना अधिकारी रवि अर्यालले जानकारी दिए।"
मंसिर ४ पछि मुख्य शक्तिमा उदाउँछौं,"विकास नै आगामि निर्वाचनको मुख्य एजेण्डा भएको बताउँछन् हाम्रो नेपाली पाटीका अध्यक्ष तथा प्रतिनिधिसभा सदस्य उम्मेदवार अनन्तराज घिमिरे । घिमिरेले भ्रष्टाचार विरुद्ध आफुहरुको शक्ति परिचालन हुने बताए । कार्यान्वयन र निष्पक्षता नै आफ्नो अभियानको मुख्य शक्ति रहेकाले मंसिर ४ पछि मुख्य शक्तिका रुपमा उदाउने बताउने घिमिरेसँग अन्नपूर्णकर्मी अजवी पौड्यालले गरेको कुराकानीको सम्पादित अंश: हाम्रो नेपाली पाटीको चुनावी एजेन्डा के हो ? तपाइँको उम्मेदवारी किन छैन?मैले उम्मेदवारी दिएको छैन । भर्खरै मात्रै स्वतन्त्र पाटीको रुपमा स्थापना भएकाले देशका सबै ठाउमा हामी पुग्न सकेका छैनौँ । पाटी संरचना बढाउन र समन्वय गर्नको लागी मैले उम्मेदवारी दिएको छैन । लौरो अभियानबाट कतिले उम्मेदवारी दिए ? लौरो अभियानबाट प्रतिनिधिसभा सदस्यको प्रत्यक्षतर्फ ६५ जना चुनावी मैदानमा छन् । प्रदेशसभा सदस्यको लागी १०१ जनाको उम्मेदवारी छ । लौरो चुनाव चिन्ह खुव चर्चामा छ नि ? स्वतन्त्र रुपमा राजनीतिमा आउन चाहने युवाले गण्डकी प्रदेशबाट अटेरी समूहको नाममा यो अभियान शुर गरेका हुन् । यो समूहमा इन्जिनियर, डाक्टर र विभिन्न क्षेत्रका पेशाकर्मी सहभागी छन् । स्थानीय चुनावमा काठमाडौका मेयर बालेन र धरानका मेयर हर्क स्याङपाङको जितपछि यो समूह अझ सक्रिय भयो । अहिले हामी संसदमा पुगेर भ्रष्टाचार निमूल पार्ने अभियानमा छौ । लौरोमा भोट किन हाल्ने ? लौरो काम गरी खाने पेशाकर्मीहरुको पाटी हो । यो अभियानमा जोडीने हर कोही कुनै न कुनै पेशा व्यवसायमा आवद्ध छन् । भ्रष्टाचारको अन्त्य विना यो देश बन्दैन । गाउदेखी शहरसम्म मौलाउदै गएको भ्रष्टाचारको जालो भत्काउनको लागी लौरोमा भोट हाल्न आवस्यक छ । यसका साथै तपाइ हामीले असम्भव ठानेको देशको विकास गर्नको लागी सक्षम व्यक्तिलाई सत्तामा पुराउनको लागी लौरोमा भोट जरुरी छ । भ्रष्टाचारमा लौरो लगाउने नै हो हाम्रो प्रमुख उदेश्य । संसदमा वैकल्पिक पाटी बन्नुहुन्छ ? लौरो स्वतन्त्रताको सिम्वोल हो । यसले हर कोहीलाई विकल्प दिन्छ । लौरो जनताको मनमा छ । यसले स्वतन्त्र सरकार निर्माण गर्न सक्छ । स्वतन्त्र न्यायापालिका र निकाय निर्माण गर्न सक्छ । शत्तिशाली छ लौरौ अभियान । राजनीनीतक दलका कार्यकर्ता भएको हर निकायमा निस्पक्ष सेवा पाइदैन । तर लौरो कुनै दलप्रति बफादार छैन । देश बनाउन हुटहुटी भएकाको समूह हो यो । जनताको आर्कषक छ यसमा । देशको व्यवस्था धेरैपटक परिवर्तन भैरह्यो । तर अवस्था परिवर्तन भएन । सत्ता प्राप्तीको लागी गठबन्धन गर्ने नेताहरु जनताको कामका लागी कहिल्यै मिल्न सकेनन । कुर्सी तानातानमै समय गयो । यसले पनि काम गर्ने व्यत्तिलाई सदनमा पुराउनको लागी लौरो अभियान तयारी अवस्थामा छ । देशलाई विकास गर्नको लागी, सिष्टम निर्माणका लागी युवा जुटेका छन् । स्थानीय निकायबाट अटेरी अभियान सुरु भएको हो । हामीले नगरे कस्ले गर्ने भन्ने जिम्मेवारी अनुभव गर्दे देशभर वैकल्पीक राजनीतीक शक्तिको रुपमा लौरो अभियान उदाउने पक्का छ ।"
"अन्नपूर्ण मतसर्वेक्षण : प्रत्यक्षमा गठबन्धन अगाडि, धेरैको चाहना ओली प्रधानमन्त्री","काठमाडौं: अन्नपूर्ण मिडिया नेटवर्कले गरेको जनमत सर्वेक्षणले समानुपातिकमा एमाले र प्रत्यक्षमा कांग्रेसले बढी सिट जित्ने देखाएको छ । समग्रतामा दुवै दल समान हैसियतमा रहने पाइएको छ । भावी प्रधानमन्त्रीमा कसलाई चाहनुहुन्छ ? भन्ने प्रश्नमा भने अत्यधिकले केपी शर्मा ओलीलाई चाहेका छन् । अहिलेसम्मका प्रधानमन्त्रीमध्ये को सबैभन्दा असल थिए ? भन्ने अर्को प्रश्नमा पनि अधिकांशको जवाफ ओली नै रहेको पाइएको छ । ७७ जिल्ला, १ सय ६५ निर्वाचन क्षेत्रका १९ हजार ८ सय ५८ मतदातामा उक्त सर्वेक्षण गरिएको हो । असोज ३० देखि कात्तिक १३ सम्म यसका लागि सर्वेक्षकहरू हरेक क्षेत्रमा खटाइएका थिए । प्रमुख दलले घोषणापत्र सार्वजनिक गरेपछि पुनः ३ दिन सर्वेक्षण गरिएको थियो । गठबन्धन अगाडि जनमत सर्वेक्षण परिणाम हेर्दा एमालेजसपा गठबन्धनभन्दा सत्तारुढ गठबन्धन नै केही ठूलो बन्ने देखिन्छ । प्रत्यक्ष र समानुपातिक जोड्दा कांग्रेसको ९५ देखि १ सय ५, माओवादीको ३० देखि ४०, एकीकृत समाजवादीको ९ देखि १२, लोसपाको २ देखि ४ र जनमोर्चाको १ देखि २ सिट आउने अवस्था छ । अर्कातिर एमालेको ९० देखि १०० र जसपाको ८ देखि १२ सिटका लागि सर्वेक्षणकर्ताले मत जाहेर गरेका छन् । अन्यमा राष्ट्रिय स्वतन्त्र पार्टी १० देखि १५, राप्रपा ६ देखि १०, नेमकिपा र नागरिक उन्मुक्ति पार्टी ११ र स्वतन्त्र उम्मेदवार ६ देखि १० विजयी हुने स्थिति देखिन्छ। प्रत्यक्षतर्फ कांग्रेस ५९ देखि ६३, माओवादी १७ देखि २१, एकीकृत समाजवादी ९ देखि १२, लोसपा १ देखि ४ र जनमोर्चा १ देखि २ सिटमा रहनेछन् । एमालेले ४७ देखि ५२ र जसपाले ४ देखि ८ सिट ल्याउने स्थिति छ । त्यस्तै राष्ट्रिय स्वतन्त्र पार्टी १ देखि ५ र राप्रपा २ देखि ६ सिटमा सीमित हुन सक्छन् । धेरैको चाहना : ओली प्रधानमन्त्री नेपालको अबको प्रधानमन्त्री को होला ? भन्ने प्रश्नमा सहभागीमध्ये ३११३ प्रतिशतले केपी ओली छानेका छन् । २०६९ ले शेरबहादुर देउवा, ११२६ ले पुष्पकमल दाहाल, १२०६ ले अन्य र २४८६ ले कोही पनि होइन भन्नेमा मत दिएका छन् । अन्य दलमा भोट हाल्न चाहनेले समेत प्रधानमन्त्रीमा ओलीलाई अघि सार्न चाहेका छन् । त्यस्तै अहिलेसम्मका प्रधानमन्त्रीमध्ये सबैभन्दा राम्रो कार्यकाल कसको रह्यो ? भन्नेमा ३४६० ले केपी ओली भनेका छन् । देउवालाई रुचाउने १२२०, दाहाललाई छान्ने १३०९, अन्यलाई १३३३ र कोही पनि होइन भन्नेलाई २६७९ प्रतिशतले मत दिएका छन् । समानुपातिकमा एमाले ठूलो सर्वेक्षणमा सहभागीले समानुपातिकतर्फ एमालेको ३४ प्रतिशत (४० सिट), कांग्रेसको ३० प्रतिशत (३६ सिट), माओवादीको ११ प्रतिशत (१४ सिट), राष्ट्रिय स्वतन्त्र पार्टीको ९ प्रतिशत (१० सिट) तथा जसपा र राप्रपाको ४४ प्रतिशत (५५ सिट) को प्रक्षेपण गरेका छन् । मिडिया आउटलेटको सहकार्यमा अन्नपूर्ण मिडिया नेटवर्कले यो अनुसन्धान गरेको हो । यसमा मार्जिन अफ इरर ५ प्रतिशत ठानिएको छ ।"
समानुपातिकमै सीमित समावेशिता,"बुटवल : निर्वाचनको मुखमा राजनीतिक दलहरूले समावेशी प्रतिनिधित्वको चर्का नारा लगाए पनि प्रतिनिधिसभा र प्रदेशसभाको प्रत्यक्ष निर्वाचनको उम्मेदवार उठाउँदा समावेशीकरणको अवधारणलाई लत्याएका छन्। यसले गर्दा समावेशिता बाध्यकारी रहेको समानुपातिक निर्वाचन प्रणालीमा मात्रै सीमित हुने भएको छ। संविधानको धारा ८४ को उपधारा २(ख) ले समानुपातिक निर्वाचन प्रणालीमा महिला, दलित, आदिवासी, मधेशी, थारु, मुस्लिम, पिछडिएको क्षेत्र र खस आर्यको समानुपातिक सहभागिता हुनुपर्ने व्यवस्था गरेको छ। मंसिर ४ गते हुने निर्वाचनका लागि लुम्बिनी प्रदेशमा मनोनयन गरेका उम्मेदवारमध्ये प्रमुख दलहरूका उम्मेदवारमा खसआर्यको बर्चश्व छ। नेकपा एमाले, नेपाली कांग्रेस, नेकपा माओवादी केन्द्र, नेकपा एकीकृत समाजवादी, जनता समाजवादी पार्टी, लोकतान्त्रिक समाजवादी पार्टीका उमेदवारमा महिला निकै कम छन्। निर्वाचन आयोगका अनुसार लुम्बिनी प्रदेशमा प्रतिनिधिसभाका लागि सबै राजनीतिक दल र स्वतन्त्र गरी ३ सय ४८ उम्मेदवार छन्। तीमध्ये ३७ जना मात्रै महिला रहेका छन्। प्रतिनिधिसभाका लागि लुम्बिनी प्रदेशका २६ निर्वाचन क्षेत्रमा प्रत्यक्षतर्फ ६ जना महिलामात्रै उम्मेदवार छन्। २०७४ मा प्रतिनिधिसभाको निर्वाचनमा लुम्बिनी प्रदेशबाट जनमोर्चाकी दुर्गा पौडेल मात्रै निर्वाचित भएकी थिइन्। यो पटक दुर्गा पौडेल, एमालेबाट शान्ता चौधरी र कोमल वली, कांग्रेसबाट पुष्पा भुसाल, माओवादी केन्द्रबाट रेखा शर्मा र एकीकृत समाजवादीबाट रामकुमारी झाक्री प्रतिनिधिसभाका लागि चुनावी मैदानमा रहेका छन्। जनता समाजवादी पार्टीबाट पाल्पा २ मा दुर्पता सोमै प्रत्यक्षतर्फ उम्मेदवार छन्। महिला उम्मेदवारमध्ये २ जना थारु र जनजाति समुदायबाट छन्। अरू सबै खस आर्य समुदायका हुन्। महिला मात्रै होइन, पुरुष उम्मेदवारमध्ये पनि समावेशिता कमजोर रहेको छ। मधेश केन्द्रित दलहरूले मधेशीलाई मात्रै उम्मेदवार बनाएका छन्। प्रतिनिधिसभामा लुम्बिनी प्रदेशबाट उम्मेदवार बनेका प्रमुख चार दलका ४० पुरुष उम्मेदवारमध्ये २६ जना खस आर्य समुदायका छन्। तीमध्ये एमालेबाट १५, कांग्रेसबाट ८, माओवादी केन्द्रबाट २ र एकीकृत समाजवादीबाट एक जना उम्मेदवार छन्। कांग्रेसबाट पुरुषमध्ये जनजातिबाट २ जना, मधेशी समुदायबाट तीन जना उम्मेदवार छन्। एमालेले जनजाति र दलितबाट एकएक जना र मधेशी समुदायबाट तीन जनालाई उम्मेदवार बनाएको छ। माओवादीबाट प्रदेशभर उम्मेदवार रहेकामध्ये जनजाति र खसआर्यबाट दुईदुई र दलितबाट एक जना उम्मेदवार बनेका छन्। महिला अधिकारकर्मी सुमित्रा शर्मा राजनीतिक दलहरूले महिला सहभागितालाई कमजोर बनाएको बताउँछिन्। प्रत्यक्षतर्फको चुनावमा पनि महिलाहरू भिड्न सक्छन, तर दलहरू उठाउन चाहदैनन, उनले भनिन्, महिलाहरूलाई कमजोर हुन्छन भन्ने भ्रम राखिएको छ। उनले समावेशितालाई बलियो बनाउनका लागि महिलाहरू नै शसक्त रूपमा दावेदार भएर उत्रिनुपर्ने बताइन्। प्रदेशसभाका लागि हुने प्रत्यक्षतर्फको चुनावमा पनि समावेशीकरणको अवस्था कमजोर छ। प्रमुख राजनीतिक दलबाट महिला उम्मेदवार निकै कम छ। प्रदेशसभाका लागि लुम्बिनी प्रदेशमा ४ सय ९७ जनाको उम्मेदवारी परेको छ। तीमध्ये २९ जनामात्रै महिला उम्मेदवार छन्। यी स्वतन्त्र र साना दलका समेत हुन्। लुम्बिनी प्रदेशसभामा समानुपातिक र प्रत्यक्ष गरी ८७ जना सांसद चुनिन्छ। संसदको पहिलो कार्यकालमा प्रदेश सभामा प्रत्यक्ष निर्वाचित महिला सांसद विमला वली मात्रै थिइन। उनी उप निर्वाचनबाट सांसद बनेकी थिइन्। आगामी निर्वाचनमा प्रदेशसभाको प्रत्यक्षतर्फको चुनावमा प्रमुख दलबाट चारजना मात्रै महिला भिडेका छन्। एमालेबाट रुकुम पूर्व २ मा भावना बुढाथोकी र बर्दिया २(२)मा कृष्णी थारु चुनावी मैदानमा छन्। माओवादी केन्द्रबाट बाके १ (१)मा कृष्ण केसी र बर्दिया १(२)मा अन्जु दहित उम्मेदवार छन्। कांग्रेसले प्रत्यक्षमा कुनै पनि महिलालाई अवसर दिएको छैन। महिलामध्ये थारु, जनजाति, दलित र खसआर्यबाट एकएक जना छन्। पुरुष उम्मेदवारमध्ये प्रमुख चार दलबाट ६१ जना खस आर्य समुदायका छन्। जनजातिबाट सबैभन्दा धेरै एमालेका उम्मेदवार छन्। एमालेले प्रदेशसभाका ५२ निर्वाचन क्षेत्रमध्ये १२ क्षेत्रमा जनजाति उम्मेदवार उठाएको छ। त्यस्तै दुई जना दलित, ४ जना मधेशी समुदायका उम्मेदवार छन्। कांग्रेसले जनजातिबाट ६ जना, मुस्लिमबाट ३, मधेसी समुदायबाट ९ जनालाई उम्मेदवार बनाएको छ। माओवादीबाट ५ जना जनजाति, २ जना दलित, एक जना अल्पसंख्यक, ८ जना खसआर्य समुदायका उम्मेदवार छन्। एकीकृत समाजवादीले ५ जना खसआर्य र एक जना मुस्लिमलाई उम्मेदवार बनाएको छ। नेकपा एमाले रूपन्देहीका अध्यक्ष तेजेन्द्र केसी निर्वाचनमा समावेशितासहित जित्न सक्ने व्यक्तिलाई ध्यान दिइएको बताए। प्रत्यक्ष निर्वाचनमा जित्न सक्ने व्यक्ति आवश्यक हुन्छ, त्यसरी व्यक्ति छनौट गर्दा समावेशितालाई पनि ध्यानमा दिएका छौं', उनले भने। कांग्रेसका प्रदेश सभापति पनि अमरसिंह पुन समावेशितालाई ध्यान दिदा दिँदै पनि बलियो उम्मेदवार पाउन कठिन हुने गरेको बताउछन्। समुदाय खोज्दा बलियो उम्मेदवार नबन्ने जोखिम हुनेरहेछ, उनले भने,गठबन्धनका कारण पनि केही जटिलता देखियो। सबै स्थानमा कांग्रेसकै एकल उम्मेदवार हुन सकेनन्। दलहरू समावेशिता समानुपातिकबाट कायम हुने बताउछन्। तर महिला अधिकारकर्मी शर्मा भने समानुपातिक निर्वाचन परिवारवाद र पहुँचवालामा मात्रै सीमित भएको भन्दै यसले वास्तविक समावेशिता कायम नगर्ने दावी गर्छिन्। दलितबाट ७ उम्मेदवार लुम्बिनी प्रदेशमा प्रतिनिधि सभाका लागि प्रमुख चार दलले जम्मा २ जना (दलले उठाएका उमेदवारको ४ दशमलव ४ प्रतिशत) दलित उम्मेदवारलाई प्रत्यक्षतर्फको निर्वाचनमा उठाएका छन्। लुम्बिनी प्रदेशमा दलित समुदाय जनसंख्याको १५ प्रतिशत छन्। प्रदेश सभाका लागि ५ जना (ती दलले उठाएका उमेदवारको ४ दशमलव ८ प्रतिशत) दलित समुदायका उम्मेदवार छन्। तीमध्ये एक जना महिला हुन् । नेकपा एमालेले प्रतिनिधिसभाको प्रत्यक्ष निर्वाचनमा एक र प्रदेशसभाको प्रत्यक्षमा तीन जना दलित उम्मेदवार उठाएको छ। माओवादी केन्द्रबाट एक प्रतिनिधिसभामा र २ प्रदेश सभामा उम्मेदवार छन्। कांग्रेस, एकीकृत समाजबादीबाट दलित उम्मेदवार छैनन्। एमालेबाट प्रतिनिधिसभातर्फ रूपन्देही क्षेत्र नम्बर १ मा छविलाल विश्वकर्मा र माओवादीबाट बाँके १ बाट महेश्वरजंग गहतराज उम्मेदवार छन्। समावेशिता सम्बन्धी कानूनी व्यवस्था प्रतिनिधिसभाका लागि समानुपातिक निर्वाचनतर्फ अनुसूची१ मा तोकिएको प्रतिशतअनुरूप दलित १३८, आदिवासी जनजाति २८७, खस आर्य ३१२, मधेसी १५३, थारू ६६, मुस्लिम ४४ प्रतिशत प्रतिनिधित्व गराउनुपर्ने संवैधानिक व्यवस्था गरिएको छ। प्रदेश सभामा जनसंख्याको अनुपातमा समानुपातिक सूची कार्यान्वयन हुने व्यवस्था गरिएको छ।"
मौन अवधिमा प्रचार गरे २५ हजार जरिवाना,"काठमाडौं : यही मङ्सिर ४ गते हुने प्रतिनिधिसभा र प्रदेशसभा सदस्य निर्वाचनका लागि आज मध्यरातदेखि मौन अवधि सुरु हुँदैछ। निर्वाचन (कसूर तथा सजाय) ऐन, २०७३ मा कसैले पनि मतदान हुने दिनभन्दा ४८ घण्टा अघिदेखि मतगणनाको काम पूरा नभएसम्मको अवधिमा दल तथा उम्मेदावरको पक्षमा प्रचारप्रसार गर्न नपाउने व्यवस्था गरेको छ। यस अवधिमा कुनै उम्मेदवार वा राजनीतिक दलको पक्ष वा विपक्षमा मतदान गर्ने वा नगर्ने उद्देश्यले सभा बोलाउन वा आयोजना गर्न, जुलुस निकाल्न वा नाराबाजी गर्न तथा अन्य कुनै पनि प्रकारले प्रचारप्रसार गर्न वा गराउन नपाइने कानुनी व्यवस्था छ। मौन अवधिको उल्लङ्घन गरे आयोग, निर्वाचन अधिकृत वा अनुगमनकर्ताले रु २५ हजारसम्म जरिवाना हुने आयोगले जनाएको छ। निर्वाचन आचारसंहिता, २०७९ मा मतदान हुने दिनको अघिल्लो ४८ घण्टादेखि मतदानको दिन मतदान केन्द्र बन्द नहुञ्जेलसम्म पालना गर्नुपर्ने विशेष आचरणसम्बन्धी व्यवस्था रहेको आयोगले जनाएको छ। केन्द्रीय आचारसंहिता अनुगमन समितिको आजको बैठकले राति १२ बजेपछि निर्वाचन प्रचारप्रसारसम्बन्धी कार्य गर्न नपाइने जनाउँदै निर्वाचन आचारसंहिताको प्रभावकारी कार्यान्वयन गर्न सरोकारवाला निकायलाई निर्देशन दिएको छ। बैठकले राति १२ बजेपछि निर्वाचन प्रचारप्रसार सम्बन्धी वा राजनीतिक दल वा उम्मेदवारको गतिविधि वा प्रचारप्रसार सम्बन्धी कुनै पनि समाचार प्रकाशन वा प्रसारण नगर्ने तथा नगराउने प्रबन्ध गर्न सञ्चार तथा सूचना प्रविधि मन्त्रालय र नेपाल प्रेस काउन्सिललाई लेखी पठाउने निर्णय गरेको छ। मतगणनाको काम पूरा नभएसम्म कुनै पनि प्रकारका छलफल, अन्तरक्रिया, सभा, सम्मेलन, कार्यशाला गोष्ठी, मस्तिष्क मन्थनलगायत निर्वाचन प्रचारप्रसारसम्बन्धी कुनै पनि गतिविधि नगर्न वा नगराउन राजनीतिक दल तथा उम्मेदवारलाई निर्देशन दिएको छ। आयोगले फेसबुक, ट्वीटर, युट्युब जस्ता सामाजिक सञ्जालमा निर्वाचन प्रचारप्रसार सम्बन्धी कुनै पनि सामग्री प्रकाशन वा प्रसारण, शेयर, ट्याग, लाइक, कमेन्ट वा प्रतिकमेन्ट नगर्न वा नगराउन तथा आफ्नो सामाजिक सञ्चालमा त्यस्तो सामग्री भएमा तत्काल हटाउन उम्मेदवार, राजनीतिक दललगायत सम्पूर्ण सरोकारवालालाई निर्देशन दिएको छ। बैठकले निर्वाचन प्रचारप्रसार सम्बन्धी कुनै पनि सामग्री फेसबुक, ट्वीटर, युट्युब जस्ता सामाजिक सञ्जालमा नराख्न, शेयर, ट्याग, लाइक, कमेन्ट वा प्रतिकमेन्ट नगर्न वा नगराउन सर्वसाधारणलाई आह्वान गर्ने निर्णय गरेको छ।"
अहिलेसम्म भोट हाल्न नपाएका ४४ वर्षीय मीनबहादुर,कास्की: पोखराको सेती किनार स्थित रामघाटको सुकुम्बासी बस्तीमा बस्दै आएका ४४ वर्षीय मीनबहादुर परियारले अहिलेसम्म निर्वाचनमा भोट दिने अवसर पाएका छैनन् । निर्वाचन आएपछि भोट माग्दै नेता कार्यकता आए पनि अहिलेसम्म आफूले नागरिकता बनाउन नसकेर भोट दिन नपाएको परियारले बताए । नागरिकता नभएसम्म मतदाता नामावलीमा नाम लेखाउन पाइँदैन । आफूले अहिले सम्म नागरिकता बनाउन नसकेकोले मतदाता नामावलीमा नाम लेखाउन नसकेको उनले बताए । बुवाआमासंगै सानै उमेरमा पुख्यौली जिल्ला पर्वतको गाउँको थाकथलो छाडेर उनको परिवार चितव सर्यो । बुवा आमाको मृत्यु पछि उनी पोखरामा बस्न थाले । उनी अहिले सेती नदी किनार रामघाटको सुकुम्बासी बस्तीमा बस्दै आएका छन् । नागरिकता बनाउन दुई पटक गाउँको वडामा पुगे पनि वडाले आवश्यक कागजाज नपुगेको भन्दै फिर्ता पठाएको उनले सुनाए । उनकी श्रीमतीको मृत्यु भइसक्यो । अहिले उनका १४ वर्षका छोरा छन् । श्रीमतीको नागरिकताबिहीन भएरै मृत्यु भएको सुनाउँदै उनले दाजुभाइले नागरिकता लिए पनि आफूले नपाएको गुनासो गरे ।
द्वन्द्वपीडित भन्छन्  चुनावमा हाम्रा मुद्दा ओझेल पारिए,"दाङ : दाङ द्वन्द्व प्रभावित क्षेत्र हो। तत्कालीन सशस्त्र द्वन्द्वको समयमा जिल्लाका सबै क्षेत्र वर्ग पूर्ण रूपमा प्रभावित भए। शान्ति प्रक्रियासँगै धेरै विषय सहज पनि भए तर खास द्वन्द्वबाट प्रभावित भएकाहरूका लागि भने कुनै पनि निर्वाचनले उनीहरूका मुद्दाहरू समेटन सकेका छैनन्। शान्ति प्रक्रियासँगै देशमा निरन्तर रूपमा निर्वाचनहरू भइरहेका छन्। २०६४ सालदेखि २०७९ साल सम्ममा आउँदा चारवटा आम निर्वाचन र दुईवटा स्थानीय निर्वाचन पनि भए। तर द्वन्द्वबाट प्रभावितहरूका लागि कुनै पनि निर्वाचनमा एजेण्डा बन्न सकेनन्। मंसिर ४ गते हुने निर्वाचनमा सहभागि कुनै पनि उम्मेदवार र जिल्लाका कुनै पनि दलले द्वन्द्वको व्यवस्थापन र प्रभावितहरूको मुद्दाका विषयमा मौन देखिएका छन्। द्वन्द्व प्रभावितहरूसँग नजिक भएर काम गरिरहेकी अधिवक्ता सुशीला चौधरीले अहिले कुनै पनि दलले द्वन्द्व प्रभावितहरूको एजेन्डा समावेश नगरेको बताइन्। उनले आफूले यो आन्दोलनमा सहभागी हुँदै गर्दा द्वन्द्व प्रभावितहरूको गुनासो दल र उम्मेदवारहरूले बेवास्था गर्दै आइरहेको बताइन। स्थानीय निर्वाचनमा दवाव दिएर दलहरूलाई द्वन्द्व पीडितको व्यवस्थापन लगायतका एजेण्डाहरू समावेश गराउन लगाए पनि अहिलेको आम निर्वाचनमा त्यो गर्न नसकिएको बताइन्। 'हामी यस पटक दवाव दिन सकेनौं, त्यही भएर पनि द्वन्द्वका मुद्दाहरू समेटिएनन् अधिवक्ता चौधरीले भनिन, यो विषयमा दलहरू मौन बस्नु राम्रो हैन। मौन बस्नु भनेकै द्वन्द्वको मुद्दा ओझेलमा पार्नु हो।' द्वन्द्व प्रभावितहरूले अहिले पनि न्याय पाएका छैनन्, त्यो न्याय अब पाउनु पर्छ द्वन्द्वप्रभावित लक्ष्मी परियारले भनिन्, उम्मेदवार र दलले हाम्रा मुद्दाको सुनुवाइ गरेको कही कतै भएको देखिएन। पटक पटक भन्दा पनि कसैले समस्या सुनेन उनले भनिन्। द्वन्द्वका समयमा पीडित भएका, प्रभावित भएकाहरूले न्याय नपाएको भन्दै उनले न्यायको माग गरिन्। पीडितहरूले पीडा भप्ने गरी राज्य पक्ष र गैरराज्य पक्षले बारम्बार घटनालाई स्मरण गराउँदै पीडा दिइरहेको तर खास विषय र पक्षमा ध्यान नदिएको उनीहरूको गुनासो छ। उनीहरूले पीडाका नाममा फूलमालाको सम्मान भएको भन्दै आफूहरूको आत्मा शान्त गराउन सामाजिक न्याय दिने योजना घोषणपत्रहरूमा नआएको प्रति गुनासो गरे। राज्यले हामीलाई न्याय र राहातभन्दा पीडा र आहात थुपारी रहेको छ, द्वन्द्व पीडित सुमी चौधरीले भनिन्, हामीलाई अब केही चाहिँदैन न्याय भए पुग्छ। राज्यबाट हामीहरूको पुरानो घाउ मेटाउन भूमिका खेलिदिनुस्, सामाजिक न्यायको वातावरण बनाइदिनुस् भनेका छौं त्यही पनि हुन सकेको छैन। हामीहरूले के गल्ती गरेका थियौँ र पीडित भयौं ? र राज्यले किन हामीलाई सम्वोधन गरेको छैन भवानी चौधरीले भनिन्।"
'मधेसी नेताकै कारण मधेसका मुद्दा कमजोर भएका हुन्',"सर्लाही: सर्लाहीको हरिपूर्वामा २०११ सालमा जन्मिएका महेन्द्र राय यादवले २०३७ सालमा कम्युनिस्ट पार्टीको सदस्यता लिएर राजनीति सुरु गरे । उनले पहिलोपटक २०४८ मा चुनाव लडे । २०५१ र २०५६ मा नेकपा एमालेको तर्फबाट उनी सर्लाहीबाट निर्वाचित भए । २०६२०६३ को जनआन्दोलनपछि तराईमधेस लोकतान्त्रिक पार्टीमा लागे । त्यसपछिका सबै निर्वाचनमा निर्वाचित बनेका उनी यसपटक अन्तिम चुनाव भन्दै भोट माग्ने दौडधुपमा छन् । सत्ता गठबन्धनका साझा उम्मेदवार नेपाल समाजवादी पार्टीका अध्यक्ष यादवसँग अन्नपूर्णकर्मी सुनिल ठाकुरले गरेको कुराकानीः चुनावी मैदानमा कस्ता खालका गुनासा सुन्नु भएको छ ? विकास निर्माणसँग जोडिएका पुराना योजना र नयाँ योजनाका बारेमा गुनासा आउँछन् । शिक्षा, स्वास्थ्य, कृषिको विकासमा जनताले बढी प्रश्न गरेका छन् । हुलाकी सडकको स्तरोन्नतिको विषयमा पनि आउँछ । तपाइँका जित्ने आधार के के छन् ? जनताबाट अनुमोदित भएको सत्ता गठबन्धन नै जित्ने सबैभन्दा ठूलो आधार हो । लामो समयको यात्रा गर्न गठबन्धन बनेको छ । यसमाथि जनता विश्वास र भरोसा छ । राजनीतिक स्थिरता ल्याउने, सुशासन कायम गराउने, जनताका इच्छा र आकांक्षा पूरा गराउने गठबन्धन भएकाले जनताले मलाई भोट दिन्छन् । म चुनाव जित्छु । नेपाल समृद्ध हुन्छ । वाम र प्रजातान्त्रिक गठबन्धन बनेको छ । विकासका काम यो क्षेत्रमा सबैभन्दा बढी गरेको छु । मधेस केन्द्रित दलको दुई ठूला नेता एउटै क्षेत्रबाट किन चुनाव लड्नु भयो ? जुन बेला यो संविधानमाथि खतरा थियो । केपी ओलीले संविधानलाई समाप्त पार्न खोजे । त्यतिखेर लोसपा उनकै साथमा गए । हामी अदालतमा संविधान बचाउन मुद्दा लड्दै थियौं । लोसपा प्रतिगामी कित्तामा गयो । ओलीसँग घाँटी जोडेर १८ दिने मन्त्री पनि पाए । मधेसको माग र पहिचान नेताले बिर्सिए । सबै मधेसबादी नेता वंशवाद र परिवारवादमा लागे । मधेस आन्दोलनको ब्याज खानेहरू भए । उपेन्द्र यादव सबैभन्दा बढी ब्याज खाने नेता हुन् । उनले धनुषा ३ बाट चुनाव जिते पनि गठबन्धनमा जो जहाँबाट चुनाव जितेको हो त्यहाँबाट चुनाव लड्ने भनेर सहमति भएको हो । धनुषा ३ बाट चुनाव जित्ने आधार नभएपछि पर्यटक उम्मेदवार बन्न यता आएको बुझेको छु । मसँग चुनाव हारेको मान्छे हो । फेरि किन मेरै प्रतिद्वन्द्वी ? आफ्नो पार्टीको चुनाव चिह्न छोडेर माओवादीको चुनाव चिह्न लिएर किन चुनाव लड्नु भयो ? जसपा पार्टी एकताका लागि अन्तिमसम्म प्रयास गर्यौँ । उपेन्द्र यादवले यस्तो गर्छन् भन्ने विश्वास थिएन । एकात्मक चरित्रका कारण बाध्य भएर हामी अलग भयौं । एकातिर चुनावको घोषणा हुँदै थियो । हामी पार्टी दर्ताको प्रक्रियामा थियौं । हामी आफ्नो पार्टीको चुनाव चिह्न लिएर लडेको भए हाम्रो समानुपातिक मत सफल हुँदैनथ्यो । त्यो समानुपातिकलाई संरक्षण गर्न माओवादीको चुनाव चिह्न लिएका हौं । नत्र मधेसवादी दलको थ्रेसहोल्ड बच्दैन । समानुपातिक मत सदर गर्न पनि माओवादीको चुनाव लिएका हौं । अब क्षेत्रीयभन्दा राष्ट्रिय पार्टीको आवश्यकताा देशमा छ । त्यही भएर हसियाँ हथौडाबाट चुनाव लडेका छौं । अब मधेसका माग पूरा होलान् ?पार्टीभित्र मधेसी नेताहरूको हैकमवादी चरित्र, नेतृत्वको अभाव, एकात्मक चरित्रका कारण पार्टीहरू अलग भएका हुन् । सामूहिक नेतृत्वमा पार्टी चलेन । मधेसी नेताकै कारण मधेसका मुद्दा कमजोर भएका हुन् । त्यसैले अब राष्ट्रिय पार्टी चाहिन्छ । गठबन्धन सरकारले मधेसका माग पूरा गर्छ । सत्ता बाहिर हुँदा मधेसीहरूको अधिकारको कुरा गर्नुहुन्छ । सत्तामा पुगेपछि यो मुद्दालाई किन बिर्सनुहुन्छ ? एमालेको दुई तिहाइको सरकार हुँदा पनि मधेसको माग र मुद्दा पूरा गराउन एक वर्षसम्म समर्थन गर्यौँ । समयको पहिचान गर्नुपर्छ । सत्तामा जान हतार गर्नु हुँदैन । अनि आफू पनि लड्ने, छोरा पनि लड्ने प्रवृत्तिले मधेसका मुद्दा ओझेलमा परेका हुन् । ८ बुँदे र १२ बुँदे सम्झौता, सत्यनिरूपण आदि काम बाँकी छन् । नागरिकताको समस्या पनि समाधान हुन्छ । संविधान संशोधनको एजेन्डा कता पुग्यो ?कतै हराएको छैन । गठबन्धनको नेतृत्वमा सरकार बनेपछि नयाँ राष्ट्रपति पाउँछ । संविधानमा उल्लेख हुनुपर्ने जति पनि माग र मुद्दा सबै पूरा हुन्छन् । पटक पटक मन्त्री बन्नु भयो, तर यसै क्षेत्रको विकास गर्नु भएन नि ?हुलाकी राजमार्ग राष्ट्रिय गौरवको योजना हो । राष्ट्रिय गौरवको योजनामा फिर्ता ल्याउन तीन वर्ष लाग्यो । दुई वर्ष कोरोनाको कारणले काम हुन सकेन । टेन्डर, मापदण्ड आदिले अल्झायो । ठेक्का काठमाडौंका कम्पनीले लिन्छन् । यस्तै थुप्रै कारण छन् । रूसयुक्रेन युद्धले अन्तर्राष्ट्रिय रूपमै मलको हाहाकार भयो । तराईमा नहुने कुरो भएन । सिँचाइ सुविधा पुर्याउन सुनकोसी मरिण डाइभर्सनको काम हुँदैछ । चुनाव जितेपछि माओवादीमा प्रवेश गर्नुहुन्छ कि ?हामी अलग पार्टी हौं । चुनावमा सहमति गर्दा पनि चुनाव चिह्न लिने कुरा भएको हो । चुनावपछि पनि समाजवादी पार्टीमै हो । मधेस आन्दोलनको मुख्य माग संघीयता प्राप्तिपछिका उपलब्धि के छन् ?खासै उपलब्धि हुन सकेन । देशमा एउटा शक्ति अहिले पनि संघीयता हत्याउने दाउमा छ । हामी सत्य, न्याय र संविधान रक्षाका लागि लड्दैछौं । प्रदेशको नामकरण र स्थानीय चुनाव भयो । प्रदेशले मान्यता प्राप्त गरेको छ । योजनाअनुसार काम भएको छैन । अन्त्यमा के भन्नुहुन्छ ?यो मेरो अन्तिम चुनाव हो । जनतासँग निवदेन गर्छु कि मलाई जिताएर बिदाबारी गरिदिनुस् । शिक्षा, स्वास्थ्य, कृषि र सडक विस्तारका काम पूरा गर्नेछु ।"
भोट माग्ने थलोमात्र बनेको सेती किनारमा सुकुम्बासी बस्ती,"कास्की: पोखराको रामघाट क्षेत्र वर्षा याममा वर्षेनी डुबानमा पर्छ । वर्षासंगै बाढी आउँदा बाढीबाट बच्न सेती नदी किनारमा बसेका सुकुम्बासी ज्यान जोगाउन भागाभाग गर्छन् । अचानक पहिल्यै बाढी आयो भने राति नै भाग्नु पर्ने अवस्था रहेको दुखेसो उनले सुनाए । पोखराको अहिले औधोगिक क्षेत्र रहेको जमिनमा पहिले आफ्नो घर रहेको र अधिग्रहणमा परेपछि सरकारले दिएको मुअब्जा रकम बुवाले सदुपयोग गर्न नसक्दा सुकुम्बासीको रुपमा सेती किनारमा बन्नु परेको उनले बताए । विभिन्न स्थान भौतारिँदै १६ वर्ष अघिदेखि सेती किनारमा उनको परिवार बस्दै आएको छ । निर्वाचनको बेलामा उम्मेदवारहरू विभिन्न आश्वासन लिएर मत माग्न सुकुम्बासी बस्तीमा आए पनि निर्वाचन जितेपछि भने देख्न नै मुस्कील हुने गरेको उनले सुनाए । वर्षौदेखि जोखिम क्षेत्रमा भागदौडको जिन्दगी बिताउँदै आएकोले सरकारले अन्यत्र बस्ने व्यवस्था मिलाए आफूहरू जान तयार रहेको पनि उनले सुनाए । पोखरा १० र ११ मा पर्ने रामघाट स्थिा सेती किनारमा ६५ घर धुरी सुकुम्बासी परिवार रहेका छन् । पोखराको अर्को यस्तै जोखिम क्षेत्र हो पृथ्वीचोक चाइनापुलस्थित सेती किनारको सुकुम्बासी बस्ती । यस क्षेत्रको सेती किनार बेला बेलामा भासिने र चिरा पर्ने गरेको छ । पहिले जमिन चिरा परेको क्षेत्रमै अहिले सुकुम्बसी बस्ती रहेको छ । जोखिम क्षेत्र हो भन्ने जान्दा जान्दै पनि अन्यत्र जमिन नभएकोले सेती किनारमा बस्नु परेको सेती किनारका सुकुम्बासी बताउँछन् । २०३६ सालदेखि यही पृथ्वीचोक क्षेत्रमा बुवा आमा बस्दै आएको र आफ्नो जन्म र बिहे पनि यही भएकोले यस क्षेत्र अब जोखिम नै भए पनि छोड्न गाहे हुने ३९ वर्षीय रेखा गुरुङले सुनाइन् । पहिले हामी बसपार्कको अहिले सटर बनेको क्षेत्रमा बस्थ्यो । सरकारले बसपार्क बनाउने भन्दै हामीलाई हटाएर सेती किनारमा धकल्यो बस पार्क त बनेन व्यक्तिको सटर भने बन्यो उनले सुनाइन् । घर भएको क्षेत्र नजिकै धर्ती नै फाटेर चिरा परेको छ । पुरपार गरेर घर बनेका छन् । जति जोखिम भएपनि सुबिधा जनक भएकोले र अन्यत्र जमिन नभएकोले यही क्षेत्र आफुकालागि प्यारो भएको ५५ वर्षीय विरमाया गुरुङको पनि भनाइ छ । पार्टीहरूले निर्वाचनको बेलामा लालपुजा दिने बताए पनि अहिले सम्म निस्सा मात्र पाएको रेखाले सुनाइन् । पोखरा महानगरपालिकाले निर्वाचन अघि यस क्षेत्रसहित बिभिन्न सेती किनार लगायत बिभिन्न क्षेत्रका सुकुम्बासीलाई प्रतिनिधि मुलक रुपमा जग्गाधनी पुर्जाको निस्सा वितरण गरेको छ । पोखरा महानगरपालिका प्रमुख धनराज आचार्य र राष्ट्रिय भूमि आयोग कास्की अध्यक्ष गंगा पोख्रेलले संयुक्त रुपमा निर्वाचन घोषण अघि निस्सा वितरण गरेका थिए । पोखरा महानगरपालिकाको सेती किनार वरपर भूमिहीन दलित, भूमिहीन सुकुम्बासी तथा अव्यवस्थित बसोबासीको संख्या ९ सय ११ रहेको महानगरपालिकाको तथ्याङ्क छ । कम्जोर सेती किनारमा बस्ती जोखिमपूर्णसेती किनार वरपरको कम्जोर भौगोलिक बनोटलाई आधार मानेर नदीको ५०५० मिटर दायाँ र बायाँ बस्ती बस्न नहुने अध्ययन रिपोट छ । खानी तथा भूगर्भ विभाग र जिओसाइन्स अफ इन्स्टिच्युटस अफ जर्मनीको संयुक्त अध्ययन टोलीले सन् १९९५मा पोखराको विस्तुत भौगर्भिक अध्ययन गरी यहाँको जोखिम क्षेत्र पहिल्याएको थियो । यही अध्ययन रिपोटको आधारमा सरकारले पहिल्यै व्यक्तिको लालपूर्जाको जमिनमा बनेका घरहरू र नयाँ बन्ने घरहरूलाई पनि नागरिकको जीवनको सुरक्षाका दृष्टिकोणले अन्यत्र बस्ने वातावरण बनाउनु पर्ने हो । तर त्यसको विपरित पोखरा महानगरपालिकाले सेतीको निकै कम्जोर रहेको भनेर अध्ययन रिपोटको अनुसन्धानबाट पत्तालागिसकेको पृथ्वीचोकको सेती किनारमै बसेका सुकुम्बासीलाई अन्यत्र सुरक्षित ठाउँमा सार्नु पर्नेमा निस्सा वितरण गरेको छ । निस्सा वितरण गरे पनि कम्जोर भूभागका स्थानीयलाई अन्यत्र सुरक्षित क्षेत्रमा सर्ने पनि महानगरपालिकाले जनाएको छ । सेती नदीको दायाँबायाँको कमजोर जमिनको अवस्थाको कारण भोली हुन सक्ने प्राकृतिक विपदबाट जोगिन अध्ययन टोलीले सुझाएको सेती नदीको मापदण्डलाई बेवास्था गर्दै अघिल्लो कार्यकालका महागनरपालिकाका मेयर मानबहादुर जिसीले सेती नदीको मापदण्ड घटाएर कही ५ मिटर सम्म कायम गरेका थिए । पटक पटक हिमताल बिस्फोट भएर १२ हजार वर्ष अघि पुरिएर अहिलेको पोखरा उपत्याका बनेको अध्ययन रिपोटम उल्लेख छ । यसरी पुरिएर बनेको कम्जोर भूभागका कारण सेती नदी पोखरा बजारको मध्यभागबाट गहिरिएर बगेको हो । अध्ययन प्रतिवेदनले कम्जोर मानेको र सेती किनारको धर्ती फाटेकै क्षेत्रमा बस्ती बस्नु जोखिम पूर्ण रहेको भूगोलविद डा कृष्ण केसी बताउँछन् । गहिरीएर बगेको सेती नदीको खोच ठाउँ अनुसार फरक प्रकृतिको छ । कुनै कमजोर माटोले बनेको छ र जोखिमपूर्ण छ भने कुनै बलियो बाध्येढुंगाले बनेको छ । रामघाट खाल्डो, वैरागी वन, पृथ्वीचोकको सेती माथीको पुलदेखि ढुंगेसाँघुसम्मको भाग कमजोर रहेको पोखरामा प्राकृतिक प्रकोप र विपद् विषयमा फ्रान्सको पेरिस विश्व विद्यालयबाट विद्यावारिधि गरेका वरिष्ठ जियो टेक्निकल इन्जिनियर नारायण गुरुङले बताउँछन् । यी ठाउँहरूमा जमिन चिरा परेकोले बस्ती बस्नु जोखिम रहेको इन्जिनियर गुरुङ बताए । सेती किनारका शान्ति बजार, लालटीन बजार, रामघाट वर्षा याममा आउने बाढीका कारण जोखिममा छन् । वर्षा मौसममा सेती किनारमै जोडिएका बस्तीमा बाढी पसेपछि भागाभाग समेत हुँदै आएको छ । जनताको जीवन रक्षा र सुरक्षित बसोबासको जिम्मा स्थानीय, प्रदेश र संघ सरकारको हो । प्रत्येक वर्ष जोखिमपूर्ण रुपमा वर्षा याममा ज्यान जोगाउन भागदौड गर्नु पर्ने अवस्थाको नदी किनारका बस्ती सुरक्षित स्थानमा सार्नु पर्नेमा भोटको राजनीति गर्दै जोखिम मै राख्ने प्रवृति गलत रहेको नागरिक समाज पोखराका पूर्वसंयोजक विष्णुहरि अधिकारी बताउँछन् ।"
विकासलाई निरन्तरता दिन आएको छु : विशाल भट्टराई,"एमाले पोलिटब्युरो सदस्य विशाल भट्टराई खोटाङबाट २०७० सालको दोस्रो संविधानसभा सदस्य र २०७४ सालको प्रतिनिधिसभा सदस्य विजयी भए । यसबीचमा एमालेको प्रमुख सचेतक बने । अबको निर्वाचनमार्फत ह्याट्रिक गर्ने दाउमा छन् । खोटाङमा विकासप्रेमीका रूपमा चिनिने भट्टराईसँग अन्नपूर्णले गरेको कुराकानीको सम्पादित अंश : प्रतिनिधिसभामा तपाईंको उम्मेदवारी किन ? २०७० सालको दोस्रो संविधानसभाको निर्वाचनमा हामी निर्वाचित भएपछि सर्वप्रथमतः संविधान निर्माणमा बढी ध्यान गयो । मुलुकको इतिहासमा जनताको छोरा निर्वाचित भएर संविधान बनाउन सफल भइयो । त्यो नै हाम्रो ठूलो उपलब्धि हो । त्यो अवधिमा नै मैले ठूलो उपलब्धिमूलक कामहरू गरेँ । संविधान निर्माणलाई मात्र ध्यानमा राखिन् । जिल्लाको विकासका लागि पनि उत्तिकै समय दिएँ । २०७४ सालको निर्वाचनमा पनि मलाई पार्टीले एमालेको उम्मेदवार बनायो र जितपश्चात् मेरो कार्यकालमा निकै ठूला र उपलब्धिमूलक काम भएका छन् । कतिपय सम्पन्न भएका छन् र कतिपय निर्माणकै चरणमा छन् भने कतिपय सुरु हुन बाँकी छन् । ती काम पूरा गर्न मेरो उम्मेदवारी हो । यसअघि केके काम गर्नुभयो ? फेरि पनि तपार्इंलाई खोटांगे जनताले किन भोट हाल्नुपर्ने ? म निर्वाचित हुनुअघि लामिडाँडामा एउटा मात्र पक्की पुल थियो । अहिले २० वटा पक्की पुल निर्माण भएका छन् । दर्जन बढी पुल सर्भे र टेन्डरको प्रक्रियामा छन् । तीनवटा विमास्थल पिच भएर सञ्चालनमा छन् । एक मिटर सडक ढलान भएको थिएन । आज आएर जयरामघाटदेखि चखेवासम्मको सडक पिच सकिन लागेको छ । दिक्तेलबजार ढलानको काम आधाभन्दा बढी सकिएको छ भने जिल्लाका हरेक टोलटोलमा पुग्ने सडक निर्माण भएको छ । अहिले १० वटै पालिकामा सहज हिसावले सडक यातायातबाट पुग्न सकिन्छ । स्वास्थ्यको हिसावले भन्नुपर्दा जिल्लामा धेरै समस्या थियो । बिरामी हुँदा त के मृत्यु हुँदा पोष्टमार्टम गर्नसमेत बाहिरी जिल्लाबाट डाक्टर झिकाउनुपथ्र्यो । अहिले जिल्लाको १० वटै पालिकामा २४ घण्टा स्वास्थ्य उपचार हुन्छ । जिल्ला अस्पताल, चिसापानी र ऐंसेलुखर्कमा डाक्टरको अभाव भएको छैन । कुनै दिन स्वास्थ्यकर्मी अभावले स्वास्थ्य संस्था बन्द भएको छैन । यो पनि हाम्रा लागि ठूलो उपलब्धि हो । मेरै पहलमा अर्को स्वास्थ्य क्षेत्रमा ठूलो काम भएको छ । जिल्ला अस्पतालमा ५० शय्याको भवन निर्माण हुँदैछ । रावाबेंसी, ऐंसेलुखर्क, साकेला, दिप्रुङ, हलेसी र चिसापानीमा १५ शय्याको आधारभूत अस्पताल बनिरहेको छ । यो पनि हाम्रो लागि ठूलो उपलब्धि हो । हरेक पालिकामा बैंक स्थापना भएको छ । सदरमुकामबाट हुने एमआरपी बनाउने बाहेक सबै काम पालिकाबाट हुन थालेको छ । ऐंसेलुखर्क र खोटाङबजारबाट नागरिकता बनाउने व्यवस्था भएको छ । नागरिकता बनाउन पनि सदरमुकाम पुग्नुपर्ने बाध्यता हटेको छ । पालिकापालिकामा सुरक्षाको हिसाबले प्रहरीचौकी स्थापना गरिएको छ । खानेपानीको हिसाबले हेर्ने भने पनि धेरै ठूलो काम भएको छ । ठूलाठूला खानेपानीका आयोजना सञ्चालन भइरहेका छन् । मेवा दोभानसाप्सु कालिका देविस्थान लिफ्टिङ खानेपानी आयोजना, विजयखर्क लिफ्टिङ खानेपानी आयोजना, दिप्रुङ चुईचुम्मा गाउँपालिका४ बतासे खानेपानी आयोजना, मात्तिम गुणस्तरीय खानेपानी आयोजना र खोटाङबजार गुणस्तरीय खानेपानी आयोजना निर्माण सुरु भएको छ । हलेसी क्षेत्रमा पर्ने दूधकोसी लिफ्टिङ खानेपानी आयोजना निर्माणको काम अन्तिम चरणमा पुगेको छ । यीबाहेक प्रदेश सरकार र स्थानीय स्तरमा नगरपालिका तथा गाउँपालिकाबाट पनि टोलटोलमा खानेपानीका योजनाहरू सञ्चालन भइरहेका छन् । सदरमुकाम दिक्तेलमा भने रम्भा खोला माझ खोला सानाशहरी खानेपानी आयोजना निर्माण भई मिटर सिस्टमले हरेक घरघरमा खानेपानी पुगेको छ । विद्युत्को क्षेत्रमा ठूलो काम भएको छ । म निर्वाचित हुनुअघि छिटफुट सदरमुकाम आसपास मात्र विद्युत् विस्तार थियो तर अहिले जिल्लाको १० स्थानीय तहमा पुगेको छ । केही वडा बाहेक सबै वडा र टोलटोलमा विद्युत् विस्तार भएको छ । बाँकी अधुरो विद्युत् विस्तारको काम दुई वर्षभित्र पुर्याउने वचनबद्धता गर्दछु । हामीले विद्युत्को क्षेत्रमा एउटा ठूलो सफलता हासिल गरेका छौं । त्यो हो दूधकोसी जलाशययुक्त आयोजना । यो देशकै गौरबको आयोजना हो । म निर्वाचित भएपछि सुरु गरेको हो । अहिले मुआब्जा वितरणको काम अघि बढेको छ । यो आयोजनालाई सम्पन्न गराउन पनि एमालेले जित्नु पर्नेछ । शिक्षाको क्षेत्रमा पनि ठूलो परिवर्तन भएको छ । जिल्लाका अधिकांश विद्यालय धुलोमुक्त बनेका छन् । ८० प्रतिशत बढी विद्यालयमा नयाँ पक्की भवन बनेका छन् । गुणस्तरीय शिक्षालाई ध्यानमा राखेर लाईब्रेरी स्थापना, कम्प्युटर शिक्षा शिक्षकको क्षमता वृद्धिका तालिम लगायतमा ध्यान दिएर काम गरेको छु । तपाईंका जित्ने आधारहरू केके हुन् ? मेरो जित्ने आधारहरू धेरैमाथि आइसकेका छन् । जनता र जनप्रतिनिधिको सम्बन्ध जोडिएर गएको छ । चुनाव जितेपछि अधिकांश समय जिल्लामा बसेर जनताको काम गरेको छु । हरेक जनताको घरघर गएको छु । कहीँ चुकेको छैन, जनताको विश्वासको पात्र बनेको छु । पहिला मैले १४ हजार बढी मत ल्याएको थिएँ । त्यो मत घट्न दिएको छैन । यसपटक भारी मत ल्याएर जित्ने विश्वास लिएको छु । जित्नु भयो भने अब केके काम गर्नुहुन्छ ? सर्वप्रथम मेरो जितपछि अघि मैले भन्ने गरेको छु, ढाँट्ने र झूठो आश्वसन दिने काम मबाट हुँदैन । गर्न सक्ने काम गर्छु भन्ने हो । जिल्लामा निर्माण भएका सडकहरू, सदरमुकामबाट पालिका जोड्ने सडकहरू, अन्तरजिल्ला र पालिका जोड्ने सबै सडक कालोपत्र गर्ने प्रतिबद्धता आमसञ्चारमाध्यमबाट गर्न चाहन्छु । जिल्ला अस्पतालमा निर्माण भइरहेको ५० शय्याको भवन निर्माण सम्पन्न गर्दै विशेषज्ञ डाक्टरसहितको सेवा सुचार गराउनेछु । सबै पालिकामा पक्की भवन निर्माण सम्पन्न हुनेछन् । पालिकामा मेरै पहलमा १५ बेडको आधारभूत अस्पताल निर्माण सुरु भएका छन्, निर्माण बाँकी रहेका अस्पतालको कामलाई यसै वर्ष बजेट व्यवस्था गरी निर्माणको काम सुरु गरिनेछ । मेरै कार्यकालमा जिल्लाका १० स्थानीय तहमा सुविधासम्पन्न आधारभूत अस्पताल निर्माण गरी सेवा सुरु गराउनेछु । व्यावसायिक अलैंची खेतीलाई प्राथमिकतामा राखेर जिल्लाको विकासमा जोड दिनेछु । र, अन्तमा के भन्न चाहन्छु भने सूर्य चिह्नमा मतदान गरी दिएको भोट खेर जान दिने छैन । खोटाङको शिर सधैँ उच्च राख्नेछु । पाँच वर्षभित्र समृद्ध खोटाङ बनाउने प्रतिबद्धता जनाउन चाहन्छु ।"
सुदूरपश्चिमका अतिसंवेदनशील जिल्लामा सुरक्षा प्रमुखको अनुगमन,"बाजुरा : यही मंसिर ४ गते हुने प्रतिनिधिसभा तथा प्रदेशसभा निर्वाचनलाई लक्षित गरी सुदूरपश्चिमका अतिसंवेदनशील जिल्लामा सुरक्षा प्रमुखले अनुगमन गरेका छन्। नेपाली सेनाको सुदूरपश्चिम पृतना हेडक्वाटरका पृतनापति तथा उपरथी विजय थापा सहितको टोली बाजुरा पुगेका हो। अनुगमनमा सुदूरपश्चिम प्रदेश सचिव नारायण प्रसाद दुवाडी शर्मा, प्रहरी नायव महानिरीक्षक मोहन आचार्य र सशस्त्र प्रहरी बरिष्ठ उपरीक्षक विश्व कुमार भट्टराई पुगेका थिए। गएको स्थानीय निर्वाचनमा बाजुराको बुढिगंगामा पहिलो चरणमा चुनावमा धाँधली भएको भन्दै दोस्रो चरणमा भएको थियो। स्थानिय चुनावमा भएका गतिबिधि तथा बिगतका क्रियाकलापले बाजुरा अतिसंबेदनशिल जिल्लाका रुपमा रहेको छ। बाजुरामा शान्तिपुर्ण तरिकाले चुनाव सम्पन्न गर्न सुरक्षा प्रमुखले अनुगमन गरेको हो। स्वतन्त्र, निष्पक्ष, भयरहित र शान्तिपुर्ण वातावरणमा निर्वाचन सम्पन्न गर्न अनुमगन तथा निरीक्षण भएको नेपाली सेना श्री दुर्गाभञ्जन गुल्मका गुल्मपति सेनानी दिवाकर खड्का वताएका छन्। टोलीले जिल्लाको भौगोलिक स्थिति, विद्यमान राजनीतिक तथा सुरक्षा स्थिति बारे छलफल तथा सुक्ष्म विष्लेषण गरेको थियो। जिल्लामा ७० मतदान स्थलमा एक सय १२ मतदान केन्द्र कायम छन्। बाजुरामा महिला ४० हजार पाँच सय ३७, पुरुष ४२ हजार एक सय ५१ र अन्य दुई गरि जम्मा ८२ हजार आठ सय ९० मतदाता रहेका छन्। जिल्लाका ४३ मतदान केन्द्र अतिसंवेदनशीलको सूचीमा रहेका छन्। बाजुराका सहायक प्रमुख जिल्ला अधिकारी लोकेन्द्र बिष्टका जानकारी अनुसार ७० मध्ये ४३ अतिसंवेदनशील र २३ संवेदनशील मतदान स्थल रहेका छन्।"
रसुवागढी नाका बिहीबार मध्यरातदेखि बन्द,"काठमाडौं : रसुवागढी नाका बिहीबार मध्यरातदेखि बन्द हुने भएको छ। यही मंसिर ४ गते हुने प्रतिनिधिसभा तथा प्रदेशसभा निर्वाचनलाई लक्षित गर्दै नाका बन्द गर्न लागिएको हो। मतदान हुनुभन्दा ७२ घण्टाअगाडि नै नाका बन्द गर्नुपर्ने व्यवस्था छ। जिल्ला प्रशासन कार्यालय रसुवाका अनुसार बिहीबार मध्यरात १२ बजेदेखि मंसिर ४ गते राति १२ बजेसम्मका लागि नाका सिल गरिने छ। कोभिड१९ सुरु भएयता रसुवागढी र तातोपानी नाका 'वान वे' सञ्चालन हुँदै आएको छ। दुई वर्षदेखि नाका पूर्णरूपमा सञ्चालनमा नआएका कारण नेपाल र चीनबीच व्यापार प्रभावित हुँदै आएको छ। कोरोना महामारीका कारण २०७६ माघ २५ देखि २०७७ जेठ २२ गतेसम्म रसुवागढी नाका बन्द भएको थियो। त्यसयता नाका सञ्चालनमा आए पनि न्यून मात्र सामग्रीको आयात हुँदै आएको छ। रसुवागढी नाकाबाट तयारी कपडा, स्याउ, विद्युतीय सामग्री, निर्माण सामग्री, जुत्ताचप्पल, चस्माको फ्रेमलगायत सामग्री आयात हुने गरेको छ। यस्तै नेपालबाट बाँसको मुडा, काठका सामग्री, हस्तकलाका सामग्री निर्यात हुने गरेको छ।"
बर्दिया १ मा गठबन्धनका गौतमलाई टक्कर दिँदै ठाकुर सिंह थारू,"काठमाडौं : केही समयअघिसम्म पत्रकारिता क्षेत्रमा आबद्ध रहेका बर्दियाका ठाकुर सिंह थारु नागरिक उन्मुक्ति पार्टीबाट बर्दिया १ मा प्रतिनिधिसभाका उम्मेदवार बनेका छन्। कान्तिपुर दैनिकको आकर्षक जागिर छाडेर उनी एकाएक चुनावमा किन होमिए? देशकै ठूलो पार्टी नेकपा एमालेको जिल्ला कमिटी सदस्य परित्याग गरेर उनी किन रेशम चौधरीको पार्टीबाट उम्मेदवार बने? यी प्रश्नका कयौं उत्तर होलान्। बर्दिया १ मा बलियो प्रतिस्पर्धी देखिएका ठाकुरले भने पहिचानका निम्ति आफू चुनावमा होमिएको बताए। थारूसहित उत्पीडनमा परेका जाति समुदायका लागि आफू चुनावमा होमिएको उनले बताए। 'पत्रकारितामार्फत् मैले धेरै विभेद्का कुरा लेखेँ। ग्रामिण समाजलाई लेखमार्फत् उजागर गरेँ। तर त्यतिमात्रले वर्गीय समानता र पहिचानको मुद्दा स्थापित हुन सकेन। एउटा पत्रकारले समाजलाई सचेत गर्न सक्छ तर विद्रोही बनाउन सक्दैन। त्यही वर्गीय मुक्तिका लागि र पहिचान स्थापित गर्न चुनावमा होमिए,' उनी भन्छन्। सबैभन्दा ठूलो जाति भएको जिल्ला हो, बर्दिया। तर सबैभन्दा पछाडि परेका थारू पनि त्यही बर्दियामा रहेको ठाकुरको बुझाइ छ। यसअघिका नेताहरुले पटकपटक सांसद जितेर गए पनि माखोसमेत नमारेको उनको गुनासो छ। 'खास भन्ने हो भने यो थारु समुदायको जिल्ला हो। तर यही जिल्लामा थारूको साक्षरता हेर्नुस् कहाँ छ?,' उनी प्रश्न गर्छन्, 'त्यसैले अब थारुहरु जागरुक हुनुपर्छ। जबसम्म थारुहरु एक ठाउँमा उभिन सक्दैन। तबसम्म पहिचानका मुद्दा र समग्र थारु समुदायको विकास हुन सक्दैन।' नेपाली कांग्रेसका संजय गौतम र नेकपा एमालेका लक्ष्मण ज्ञवालीसँग बराबरको टक्करमा रहेका ठाकुरले यस क्षेत्रमा निर्णायक मत थारुको रहेको बताए। 'यस क्षेत्रमा निर्णायक शक्ति भनेको थारु हो। थारुहरुले ठूला दल भनिएका नेताहरुसँग पटकपटक ठगिएको महसुस गरिसकेका छन्। बर्दियामा अब नागरिक उन्मुक्ति पार्टीको उदय हुनेछ,' उनी भन्छन्। उनले त्यसबाहेक सुशासन, आत्मसम्मान र समृद्धिलाई चुनाबी एजेण्डा बनाएका छन्। भ्रष्टाचार, बेरोजगारलाई पनि उनले प्रमुख एजेण्डाकै रुपमा अघि सारेका छन्। उनी भन्छन्, हामी आदिवासी जनाजाति, दलित, मधेसी, मुस्लिमलगायत राज्यद्वारा पछाडि पारिएका विभिन्न जाति र समुदायहरूले अब देशमा जातीय पहिचानको मुद्दालाई राजनीतिको मूल मुद्दा बनाएर अघि बढ्नु आवश्यक छ।' 'मलाई लाग्छ, मुक्त कमैयालाई ५ कठ्ठा जग्गा दिनुको कारण यस्तो छ, मुक्त कमैयालाई ५ कठ्ठा जग्गाले कहिले खान नपुगोस्, जग्गा कहिले बिक्री गर्ने नदिने नियम बनाएर जग्गा छोडेर कहिले नजाउन, बैंकमा पूर्जा राखेर ऋण नपओस् र व्यापार गर्न नपओस्र , अन्त्यमा सधैं कमैया बनिरहुन्,' उनी भन्छन्। उनले अहिले नेताहरूले विकासका नाममा बाटो, पुल र मठमन्दिर मात्र बनाएको आरोप लगाए। तीन ठूला दलहरूले विकासका नाममा केवल बाटो बनाउने, पुलपुलेसा निमार्ण गर्ने र मठमन्दिर बनाइदिने भ्रम सिर्जना गरिदिएका छन्। यी कुरा आवश्यक हो। तर यिनै कुराहरुलाई राजनीतिको मुद्दा बनाउँदै जनतालाई सधैं भ्रमित गराउनु जायज होइन। के बाटो, पुल पुलेसा र मठमन्दिरमात्रै विकासका विषय हुन्। यी त आधारभूत आवश्यकतामात्र हुन्। विकास त मान्छेले जानेको सिपलाई बजारीकरण गर्नु हो, उनी थप्छन्। उनले समुदायले जानेको सीपलाई मान्यता दिएर राष्ट्रिय मुद्दा बनाउनु नै विकासको गतिलाई अगाडि बढाउनु रहेको बताए। तर नेताहरूले विकासका नाममा जनतालाई केवल भ्रममा राखेको उनको भनाइ छ। नेताको भ्रममा नपर्न उनले बर्दिया क्षेत्र नं १ का जनतालाई आग्रह गरे। चुनाव जीत्नका लागि पैसा हैन जनताको साथ र समर्थन चाहिन्छ। ५१० हजार दिएर म जनतालाई भ्रमको ललिपप दिन सक्दिनँ। मैले दिने भनेको मेरो गाउँघरमा आफनो श्रम गरेर बँचिरहेका किसानलाई उनीहरुको श्रमको एजेण्डा दिने हो। त्यही एजेण्डाले नै ग्रामिण स्तरबाट विकासको मूल फुटाउने हो। यिनै कुराहरु हामीले अभियानकामार्फत् जनतालाई सचेत गराइरहेका छौं, उनले भने। उनले राज्य मुक्त कमैयालाई सधैं कमैया बनाउने नीति लिएको बताए। आफू त्यसका लागि लड्ने उनले बताए। 'मलाई लाग्छ, मुक्त कमैयालाई ५ कठ्ठा जग्गा दिनुको कारण यस्तो छ, मुक्त कमैयालाई ५ कठ्ठा जग्गाले कहिले खान नपुगोस्, जग्गा कहिले बिक्री गर्ने नदिने नियम बनाएर जग्गा छोडेर कहिले नजाउन, बैंकमा पूर्जा राखेर ऋण नपओस् र व्यापार गर्न नपओस्र , अन्त्यमा सधैं कमैया बनिरहुन्,' उनी भन्छन्। उनले निर्वाचनको पूर्वसन्ध्यामा प्रतिस्पर्धीहरुले भ्रम फैलाइरहेको आरोप लगाए। उनले सत्ता गठबन्धन र एमालेका उम्मेदवारले आफूले उनीहरुलाई समर्थन गर्ने भ्रम फैलाएको उनको भनाइ छ। 'गठबन्धन र एमालेका नेता र कार्यकर्ताहरुलाई मेरो चुनौती छ, दम छ भने आउनुस् खुलारुपमा बर्दियाको विकासका मुद्दामा बहस गरौं। दम छैन भने गठबन्धनले ठाकुर सिंह थारु एमालेलाई र एमालेले कांग्रेसलाई समर्थन गर्दैछ भनेर वहियात तर्क र भ्रमको खेती गर्न बन्द गर्नुस्। मसँग तर्क गर्न नसक्ने एमाले र गठबन्धनका नेताले मलाई किन्ने अवकात राख्न सक्दैन,' उनी भन्छन्। उनले आफू कान्तिपुर दैनिकको स्थायी जागिर र जीवनभरि कमाएको सर्वस्व गुमाएर पहिचानको मुद्दा बोकेर निर्वाचनमा होमिएको स्पष्ट पारे। 'म कान्तिपुरको स्थायी जागिर र जिवनभर कमाएको सर्वस्व गुमाएर पहिचानको मुद्दा बोकेर निर्वाचनमा होमिएको छु। पहिचानविरोधी गठबन्धन र एमालेलाई सहयोग गर्नु त के सोच्न पनि सक्दैन। आम मतदातामा अनुरोध, कूप्रचार र भ्रममा नपर्नुहोला। एक भोट पाए पनि पहिचानविरोधी पार्टी र नेतासँग मेरो कुनै सम्झौता हुन सक्दैन,' उनी थप्छन्।"
'जनताले विकल्प खोजेका छन्',"पुराना पार्टी र नेतासँग जनता दिक्क भएकाले यो चुनावबाट संसदमा राप्रपा मुख्य शक्तिका रुपमा स्थापित हुने दावी गर्छन्, राप्रपा नेता देवेन्द्र प्रधान । काठमाडौं ९ का उम्मेदवार प्रधानसँग अन्नपूर्ण पोष्टका नितु घलेले गरेको कुराकानी : तपाईलाई नै भोट किन दिने ? ठुला भनाउँदा दलहरुबाट जनता अत्यन्त आक्रान्त छन् । उनीहरुले यस पटक नयाँ विकल्प खोजेका छन् । नयाँ विकल्पको रुपमा रहेको राष्ट्रिय प्रजातन्त्र पाटी उचित विकल्पका रुपमा उभिएको छ । ठुला दलका नेताहरुको आश्वासनले रुष्ट जनताले यस पटक राप्रपालाई जिताउनेछन । तपाईका एजेन्डाहरु कस्ता छन् ? युवा नेता राजेन्द्र लिङदेनले नेतृत्व गरेको पाटीले पाँच वर्षे कार्यकालमा शुन्य भ्रष्टाचारको अभियान लिएर अगाडी बढयो । भ्रष्टाचार गर्नु भनेको आमाको रगत चुस्नु सरह हो भन्ने मुल नाराका साथ अगाडि बढेको छ । उनको कार्यशैलीबाट जनता एकदमै खुशी छन् । म आफू पनि महाधिवेशनबाट आएको केन्द्रिय सदस्य हो । काठमाडौंमा अहिले नो नट अगेन को लहड छ । चुनाव जितेर वषौंसम्म, पद र शक्तिमा बसिरहने, श्रीमती र आफन्तलाई ठाउँमा पुरयाउने व्यवहारले जनता रुष्ट भएकाछन् । यस पटक त्यस्ता व्यक्तिहरुलाई हराउनुपर्छ भन्ने एजेन्डा छ । जनताका अपेक्षा के के छन त ? म यही ठाउँमा जन्मे हुर्केको, एकमात्र भुमिपुत्र हुँ । यहाँका वास्तविक समस्या थाहा पाएको उम्मेरद्धार हुँ । अरु सबै पाहुना उम्मेरद्धार भए पनि म मात्र स्थानीय समस्याको ज्ञान भएको व्यक्ति हुँ । परिवारलाई मात्र घरको समस्या थाहा हुन्छ, पाहुनालाई हुँदैन । त्यसैले यस क्षेत्रमा यतिका वर्ष सम्म हुनुपर्ने कामहरु किन भएन ? मुख्य मुद्धा यही हो । हिन्दु धर्म र राजा बाकेको पाटी हो राप्रपा । भ्रष्टाचारीलाई ठेगान लगाउन र ०४६ सालपछि पछी कमाएको अकुत सम्पति जफत गरेर, भ्रष्टाचारीलाई नांगो बनाएर टुंडीखेलमा ल्याउन राप्रपा कटिबद्ध छ । संघीयताको विरोध किन ? संघीयताको नाममा राज्यले थेग्न नसक्ने बोझ छ । त्यसैले संघीयता खारेज गर्न चाहन्छौं । राप्रपाले नेपाल बन्द कहिल्यै गर्ने छैन । नेपाल बनाउनका लागि बाधा बनेका राज्यको व्यवस्था र नीति र राज्य गरिरहेका नेताहरुको विकल्प खोजेका छौं । जनतालाई हेप्ने होइन, जनतालाई माया गर्नेको जित चाहिन्छ । चार गतेपछि एउटा ठूलो शक्तिको रुपमा राप्रपाको उदय हुनेछ । भ्रष्टाचारीलाई ठेगान लगाउने, पाटीभित्र पनि त्यस्तो आवाज उठेमा ठेगान लगाउने छ । नेपाल अरु कसैले बनाउदैन राप्रपाले बाहेक । अरु भन्दा फरक एजेन्डा भएको पाटी हो । झुटो आश्वासन दिन चाहन्नौं । युवाहरुलाई आकर्षित गर्ने एजेण्डा के के छन ? हामीले नेपालबाट विदेशीन बाध्य भएका युवाहरुलाई यही रोजगारीको सुनिश्चित गर्न खोजेका छौं । संघीयताको नाममा भइरहेका भ्रष्ट तथा व्यापारीको पैसा देश विकासमा लगाएर इमान्दारपूर्व काम गर्न चाहेका छौं । हामी पाँचवर्षमा इमन्दारीका साथ काम गरेर देखाउन चाहन्छौं । सबै निर्वाचन क्षेत्रहरु भन्दा पृथक काम गरेर, जनताको शीर ठाडो बनाउने काम गर्नेछौं । मेहनत र इमान्दार भएर काम गर्नेछौं । राप्रपाको उपस्थिती यो चुनावमा कस्तो देख्नु हुन्छ ? यसपटक राप्रपाले अप्रत्याशीत रिजल्ट ल्याउँछ । किनकी जहाँ गए पनि जनताले हामीलाई बालेनको रुपमा देखेका छन् । किनकी हामीले बोकेका एजेन्डा धेरै फरक छन् । पुराना नेताहरुले बोकेका एजेन्डाले जनता दिक्क भएका छन् । हामीलाई जनताले श्रद्धाभाव देखाएको छ । वृद्धवृद्धाबाट आशिर्वाद पाएका छौं । हिन्दु धर्मको माग खोजेको देखेको छौं । देश हलोमय बन्नेछ । राप्रपाबाट अन्य दलले के सिक्ने ? एउटा युवाले दुई कार्यकालभन्दा धेरै प्रधानमन्त्री तथा अध्यक्ष नबन्ने र पाठ अन्य दलले सिक्नेछन् । वास्तवमा दलको विकल्प पनि छन् । अरु दलभन्दा फरक शैली भएको दल राप्रपा हो । राप्रपा एउटा विकल्प, आशाको किरण, क्षमतायुक्त शक्तिको रुपमा जनताले बुझ्नेछन् । एमालेसँग किन गठबन्धन गर्नुभयो ? एमालेसँग गठबन्त्रन गर्नलाई एमालेसँग सबैभन्दा बढी प्रतिस्पर्धा छ । किनकी देशमा सबैभन्दा बढी उम्मेदवारी दिने पार्टी राप्रपा हो । अन्य पार्टीले पचास, सय उम्मेदवारी कटाउन सकेको छैन । तर राप्रपाले मित्रवतरुपमा प्रतिस्पर्धा नै एमालेसँग भएकाले हामी प्रष्टरुपमा भन्न चाहन्छौं । पार्टीमा भागबन्डाका कारण उम्मेदवारी नै दिन नसक्ने अवस्था छ । तर हामी एमालेसँग मुलत: मित्रवत रुपमा प्रतिस्पर्धा गर्दैछौं ।"
देबी देवताको कसम खुवाएर भोट माग्दै,"मुगु : मंसिर ४ गते हुने निर्वाचनमा उम्मेदवारी दिएका गठबन्धनका उम्मेदवारले आफ्नो पक्षका मतदाताहरूलाई बिपक्षी दलका उम्मेदवारहरूलाई मतदान गर्नबाट रोक्न प्रत्येक बस्तीमा खसीबोका काटी, रगतमा औंला चोपाइ, टीका लगाइ देवी देवताको कसम खुवाउने गरेको खुलेको छ। निर्वाचन आचारसंहिता विपरित गठबन्धनका नेता तथा उम्मेदवारले गठबन्धन सर्मथकका मतदाताहरूले अन्य दलका उम्मेदवारलाई मतदान नगरोस् भन्ने हेतुले गठबन्धनका उम्मेदवार तथा नेताले देवी देवताको कसम खुवाउने गरेको खुलेको हो। मंसिर ४ गते हुने निर्वाचनमा गठबन्धनका तर्फबाट प्रतिनिधिसभा सदस्यमा नेपाली कांग्रेसबाट ऐनबहादुर शाही, कर्णाली प्रदेश (क)मा एकीकृत समाजवादीका गोपालबहादुर बम र (ख) माओवादीका मंगलबहादुर शाही रहेका छन्। त्यस्तै नेकपा एमालेबाट प्रतिनधिसभा सदस्यमा राजबहादुर कार्की र (क)मा जित बहादुर मल्ल र (ख)मा कर्णबहादुर मल्ल प्रतिस्पर्धामा रहेका छन्। एमालेका सचिव डवल रोकायाले गठबन्धनका उम्मेदवारले यस्ता कार्य गर्दै आएको आरोप लगाए। उनले निर्वाचन आचारसंहिता विपरित यस्ता कार्य गरेकाले सम्बन्धित निकायलाई जानकारी गराएको बताए। कांग्रेसका सचिव लोकेन्द्र मल्लले यस्ता कार्य नगर्न नेताकार्यकर्तालाई सचेत गराएको बताए। 'निर्वाचनमा भाग लिएका उम्मेदवारले आचारसंहिता विपरित कुनै गतिविधि गर्न पाउँदैनन्। यस्ता कार्य गरेको भेटिए वा मुख्य निर्वाचन अधिकृतको कार्यालयमा उजुरी परेमा आवश्यक कारबाही हुने अनुगमन समितिका संयोजक लक्ष्मीकृष्णा हमालले बताए।"
केपी ओलीको सबै सिद्धान्त फेल भइसक्यो : प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्ड ले स्थिरता र समृद्धिका लागि गठबन्धनलाई जिताउनुपर्ने बताएका छन्। कोटेश्वरमा आयोजित चुनावी सभालाई सम्बोधन गर्दै प्रचण्डले संविधानको रक्षा र स्थिरताका लागि गठबन्धन भएको बताएका हुन्। प्रचण्डले केपी ओलीप्रति लक्षित गर्दै भने, उनीहरू राजावादी छन्। राजतन्त्र फर्काउने कुरा गर्छन्। देशको एकता खलबल गराउने कुरा गर्छन्। उनीहरू दक्षिण पन्थी छन्। संविधान मिच्ने र च्यात्ने गर्छन्। त्यसो गर्नेलाई जनताले सोध्नुपर्छ। संविधान च्यात्न तपाईंहरूलाई भोट दिने हो ? भनेर। नेपालमा गणतन्त्र हुनुहुँदैन भन्ने केपी शर्मा ओलीको सिद्धान्त असफल भइसकेको उनको भनाइ थियो। प्रचण्डले भने, नैतिकताका आधारमा केपी ओलीजीले अब म राजनीतिमा रहन्न भन्नुपर्ने अवस्था भइसक्यो। तर, उहाँ मान्नुहुन्न। उहाँको सिद्धान्त असफल भइसक्यो। नेपालमा गणतन्त्र हुनुहुँदैन हुँदैन भन्ने सिद्धान्त केपी ओलीको हो। संविधान र समानुपातिक हुनुहुँदैन भन्ने सिद्धान्त पनि उहाँकै हो।' यो निर्वाचन अग्रगमन वा प्रतिगमनविचको जनमत संग्रह रहेको बताए। प्रचण्डले काठमाडौं २ मा ओनसरी घर्ती मगरलाई जिताउन आग्रह गरे। प्रचण्डले भने, ओनसरी घर्ती इनरजेटिभ र डायनामिक नेता हो। यो चुनावमा अवसर नगुमाउनुहोला। उनले प्रतिगमनलाई सदाका लागि परास्त गर्ने अवसरका रूपमा निर्वाचन आएको बताए। अन्तिम न्यायाधीश जनतानै रहेको प्रचण्डको भनाइ छ।"
जनलहर देखेर उत्साहित छु,"जनताको बीचमा रहेर काम गर्नुपर्छ भन्ने मान्यता बोकेकी नेतृ हुन् शारदादेवी थापा । उनी नेकपा एमालेबाट प्रदेशसभाका लागि दोस्रो पटक चुनावी मैदानमा उभिएकी छिन् । मंसिर ४ गते हुन गईरहेको आम निर्वाचनमा मधेस प्रदेशमा एमालेकी प्रभावशाली नेतृ समेत रहेकी थापा महोत्तरी क्षेत्र नम्बर १ कबाट प्रदेशसभा सदस्यका लागि दोहोरिने दाउमा छिन् । उनको अवस्था, चुनावी एजेण्डालगायतका विषयको सेरोफेरो थापासँग अन्नपूर्णकर्मी विजय कुमार सिंहले गरेको कुराकानी । घरदैलोको अन्तिम अन्तिम समयमा आईपुग्नुभएको छ । कस्तो छ तपाईको चुनावी माहोल ? माहोल हाम्रो पक्षमा छ । नेकपा एमाले घरदैलोमा आइदियोस् भन्ने सबैको चाहना छ । नेकपा एमालेप्रति एक किसिमको उत्साह जनमानसमा देखें मैले । प्रत्येक घरमा हामीलाई फुलमाला लिएर बाटो कुरिरहेको देखेर एउटा आत्मविश्वासका साथ मनैबाट जनतामा एमालेप्रति उत्साह र आशा जागेको पाएँ । जनतामा किन त्यसरी एमालेप्रतिको उत्साह देखिन्छ ? एमालेले नै जनताको सार्वभौमसत्ता, सार्वभौम अधिकार सम्पन्न गराउन सक्छ । भुँई मान्छेलाई सम्बोधन गरेर एमालेले योजनाहरु बनाएको छ । त्यसकारण पनि एमाले जनताको लोकप्रिय पार्टी हो । आठवटा सामाजिक सुरक्षा भत्ताको कारण पनि एमाले जनताको नजिकको विश्वास पात्र हो । युवालाई स्वरोजगार स्थानीय स्तरमै भएका स्रोत र साधनको परिचालन गरी युवालाई दुव्र्यसनी मुक्त बनाउनका लागि आर्थिक कार्यमा जोड्ने पार्टी नेकपा एमाले हो । छुवाछुत विरुद्धको अभियान चलाएर समाजमा समानताको एकता गरेर अगाडी बढाउने नै एमाले हो । यसरी सबै क्षेत्र, वर्ग, समुदाय र भूगोललाई समेटेर अगाडी बढेकै पार्टी भएको कारणले नेकपा एमाले जनताको बीचमा लोकप्रिय छ । तपाई दोस्रो पटक चुनावी मैदानमा हुनुहुन्छ । के भनेर भोट माग्दै हुनुहुन्छ यसपटक ? पहिलोपटक त मलाई चिनाउनलाई परेको थियो । हुनत म नेकपा एमालेको त्यतिखेर जिल्ला कमिटी सदस्य थिएँ र अखिल नेपाल महिला संघ जिल्ला कमिटीको अध्यक्षको रुपमा रहिरहँदा खेरी महोत्तरी जिल्लाको महिलाको नेतृत्व गर्दा मेरो एक किसिमको पार्टीको परिचय भईसकेको थियो । अब मेरो दोस्रो पटकको परिचय भनेको पार्टीकोसँगै जनप्रतिनिधिको पनि परिचय छ । एक किसिमले मलाई जनताले चिन्दिनुभको छ । मतदाताले स्वीकार गर्नुभएको छ । घरदैलोमा स्वागत गर्दिनुभको छ । मतदाताहरुले नै मेरो भोट माग्ने काम गर्दिनुभको छ । यस्तो माहोल देख्दा म निकै उत्साहित छु । एमालेले कस्तो एजेण्डाहरु अघि सारेका छन् । कस्तो एजेण्डा बोकेर घरदैलोमा पुगिरहनुभएको छ ? पार्टीको एजेण्डा अहिले हाम्रो घोषणापत्रमा विशेषत २० वटा बुँदामा बडो महत्वपूर्ण एजेण्डाहरु लिएर हिँडेका छौं । हाम्रो घोषणापत्रमा भुँईमान्छेलाई सम्बोधन भको छ । गरिब, निमुखा, किसान, युवाको पक्षमा सम्बोधन भएको छ । विकास र समृद्धिको पक्षमा सम्बोधन भएको छ । अपूरा रहेका योजनालाई पूरा गर्ने वाचाको पक्षमा सम्बोधन भएको छ । यस्ता धेरै विषयहरु समेटिएको छ । पाँचदलिय गठबन्धन एकातिर छन्, तपाई एकातिर । यस्तो अवस्थामा तपाई आफ्नो जित कतिको देख्नुभको छ ? पाँचवटा होईन नेपालमा भएभरका पार्टी एकापटी र नेकपा एमाले मात्रै एकापटी भयो भनेपनि सबै जनताले नेकपा एमालेलाई हाल्नुहुन्छ भोट । यति विश्वास पात्र भको छ एमाले । त्यसकारण कतिवटा दल छ त्यो पनि मलाई थाहा छैन । गठबन्धनमा कोको मिलेको छ । त्यो पनि मलाई थाहा छैन । सारा जनताले एमालेलाई माया गरेको छ । हाम्रो अभियानमा सम्पूर्ण जनमानसहरु अगाडी बढेको छ । त्यसकारण मलाई त लाग्दैन गठबन्धन कता के छ भन्ने कुरो । हाम्रो जित सुनिश्चित छ । नेकपा एमाले अहिले जनताको मत लिएर जनताको विश्वास लिएर अघि बढेको छ । जनताले प्रदेश र संघ दुवैमा एमालेको सरकार चाहेको स्पष्ट रुपमा देख्न सकिन्छ । देशमा एमाले सरकारको आवश्यकता कसरी देख्नुभयो ? जनताले किन एमालेकै सरकार चाहेका छन् ? नेकपा एमाले भनेको गरिबको पार्टी हो । दलितको पार्टी हो । महिलाको पार्टी हो । निमुखको पार्टी हो । परिवर्तनकारी पार्टी हो । निश्पक्ष ढंंगले अगाडी बढाएर जनताका मागलाई सम्बोधन गर्ने र जनताप्रति उतरदायी भएको पार्टी भएकै कारणले गर्दा नेकपा एमाले यो देशमा आवश्यकता छ । अहिले यो देशमा अधिकांश जनसंख्या जुन एमालेले सम्बोधन गर्न खोजेको जुन समुदाय छ, त्यो समुदायको संख्या बढी छ । त्यसको लागि पनि नेकपा एमालेले काम गर्नुपर्ने भएको हुनाले यो देशमा एमालेको आवश्यकता छ । मतदाताहरुलाई केही भन्न चाहनुहुन्छ ? मतदाताहरुले यति माया गर्दिनुभको छ । यो माया र विश्वासलाई र अहिले भईरहेको अवस्थालाई मंसिर ४ गतेसम्म थेगदिनु होला भनेर अनुरोध गर्न चाहन्छु । आफ्नो अवस्थामा परिवर्तन ल्याउन सुर्यमा भोट हाल्दिनुहोला । नेकपा एमालेले सुखी नेपाली, समृद्ध नेपाल भनेर जुन एउटा सपना बोकेको छ, त्यो हामी सबैको लागि उपयुक्त हुने हुँदा त्यतिखेरसम्म दृढ संकल्पका साथ नेकपा एमालेलाई भोट हाल्ने र पार्टीलाई सरकारमा पुर्याउने विश्वास राखेर ४ गतेसम्म यो अवस्थालाई कायम राख्दिनलाई सबैमा अनुरोध गर्दछु ।"
'देशलाई आत्मनिर्भर बनाउन उम्मेदवारी',"देशलाई आत्मनिर्भ बनाउनबारे कुनै पनि दलले ठोस एजेण्डा र काम नगरेकाले आफू स्वतन्त्र रुपमा उम्मेदवार बनेको बताउँछनश्री गुरुङ्ग । काठमाडौं निर्वाचन क्षेत्र नम्बर ५ मा उम्मेदवार बनेका गुरुङ्गसँग चुनावी एजेण्डाबारे अन्नपूर्ण पोष्टका सुनिता कार्कीले गरेको कुराकानी : तपाईको उम्मेदवारी किन? देशलाई आत्मनिर्भर बनाउन मेरो उम्मेदवारी हो । संसदमा राजनीति बाहेक देशलाई आत्मनिर्भर बनाउने कुरा कसैले गरेनन् । देशलाई आत्मनिर्भर बनाउने नीति बनाउनका लागि मेरो उम्मेदवारी हो । देश बनाउने तपाईका के कस्ता नीति तथा योजना छन त ? देशलाई आत्मर्निभर बनाउने मुख्य नीति नै पर्यटनको विकास भन्ने मेरो धारणा हो । पर्यटनले विदेशी मुद्रा पनि भित्र्याउँछ र रोजगारी पनि सृजना गर्छ । तर त्यसका लागि २०३५ सालमा बनेको पर्यटन ऐनलाई संशोधन गर्नुपर्छ । यो ऐनले अहिलेको अवस्थामा केहि पनि सम्बोधन गर्न सकेको छैन । नयाँ पर्यटन बनाउनका लागि संसदहरुले कहिल्यै पनि संसदमा छलफल गरेनन् । अब ४४ वर्ष अघि बनेको ऐनलाई संशोधन गर्न नीति तथा योजना मेरो छ। पर्यटनलाई नै किन आत्मनिर्भरको आधार देख्नुभएको हो? अहिले हाम्रो देशको अर्थतन्त्र डुबिसक्यो । अब हामी कति रेमिट्यान्सको भरमा र हाम्रा युवा जनशक्तिलाई विदेशमा बेचेर देश चलाउने भन्ने हो । पर्यटन भनेको विदेशी मुद्रा आर्जनको मुख्य स्रोत हाम्रो देशको सन्दर्भमा । सन् २०१९ मा १२ लाख पर्यटक भित्रिदा १५ लाख जनाले प्रत्यक्षअप्रत्यक्ष रोजगारी पाएका थिए भने करिब २ खर्ब भन्दा बढि आर्जन भएको थियो । पर्यटनले कृषकदेखि, कलाकारदेखि, होटलरेष्टुरेन्ट सबैलाई रोजगारी दिने हुन्छ । पर्यटनले पर्यटकसँगै डलर ल्याउँछ भने डलरसँगै योजना तथा लगानी पनि लिएर आउँछ । संसारमा धेरै देश पर्यटनबाट सम्वृद्ध भएका उदाहरण छन् । त्यसकारण हाम्रो देशमा पनि पर्यटनको अथाह सम्भावना छ । तर, विगत ५ वर्षमा संसदमा ८० विधेयक प्रस्ताव भए त्यसमा एउटा विधेयक पनि पर्यटनको बारेमा छैन । यसमा कुनै संसदलाई चासो देखिन । पर्यटन विश्वासका साथ यति धेरै लगानी भइरहेको छ । घरदैलो कार्यक्रममा कस्तो प्रतिक्रिया पाउनुभयो? जनताहरुको प्रतिक्रिया सकारात्मक नै पाइरहेको छु । आफैले नै मेरा लागि भोट मागिरहनुभएको छ । काठमाडौं ५ मा स्थानीयले आयोजना गरेका कार्यक्रममा मेरो जतिको सहभागिता सायद अरुको भएको होला । सामाजिक संजालमा पनि सकारात्मक प्रतिक्रया पाएको छु । अहिलेको अवस्थामा उत्साहित नै छु ।"
बाँकी जीवन काठमाडौं २ का जनतासँगै बिताउँछु : ओनसरी घर्तीमगर,"काठमाडौं : काठमाडौं निर्वाचन क्षेत्र नम्बर २ का उम्मेदवार ओनसरी घर्तीमगरले व्यवस्था रक्षाका लागि सदैव उभिने बताएकी छिन्। कोटेश्वरमा आयोजित चुनावी सभामा बोल्दै पूर्व सभामुख समेत रहेकी घर्ती मगरले गणतन्त्र संस्थागत गर्न र संघीयता कार्यान्वयनमा कटिवद्ध भएर लाग्ने बताएकी हुन्। ओनसरीले भनिन्, जे बोल्छु, त्यही गर्छु। म धेरै बोल्ने मान्छे होइन। काम गरेर देखाउने मान्छे हुँ। ओनसरीले काठमाडौं २ को विकासका लागि काम गरेर देखाउने बताइन्। ओनसरीले भनिन्, 'म रोल्पामा जन्मेकी छोरी हुँ। कर्मथलो काठमाडौं २ लाई बनाएको छु। संघर्षको यात्रा पार गरेर यहाँसम्म आएको हुँ। म बाँकी जिन्दगी काठमाडौं २ का बासीन्दासँगै व्यतित गर्न चाहन्छु।"
'निर्वाचन जित्नेमा ढुक्क छु',"मिलन पाण्डे काठमाडौं क्षेत्र नम्बर ९का उम्मेदवार हुन् । ३३ वर्षीय युवा संसदमा प्रवेश गर्न दोस्रो पटक प्रयासरत छन् । २०७४ को निर्वाचनमा तेस्रो स्थान आएका पाण्डे यसपटक जित निकाल्नेमा आशावादी छन् । कांग्रेसको उम्मेदवार नहुनु, एमालेका केही नेताले आफ्नो लागि भोट मागेको भन्दै उनले निर्वाचन जित्नेमा ढुक्क देखिन्छन् । निर्वाचनको तयारी, एजेन्डालगायत समसामयिक विषयमा विवेकशील अभियान, साझा पार्टी नेपालका युवा नेता इन्जिनियर मिलन पाण्डेसँग अन्नपूर्णकर्मी तुलसी सुवेदीले गरेको कुराकानी : निर्वाचनको तयारी कस्तो गर्दै हुनुहुन्छ ? बढी भन्दा बढी मतदातालाई भेट्ने, आफ्नो कुरा राख्ने आफ्नो एजेण्डा राख्ने गरिरहेका छौं । अरु भन्दा हामी किन फरक भन्ने देखाउन खोजेका छौं । अरु सबैभन्दा उत्तम उमेद्वार हो । हामी कसरी परिर्वतन गर्न चाहान्छौँ । हाम्रो अभियान के हो भन्ने राखिराखेका छौं । एकदमै उत्साहित भएका छौं । कतिपय मतदाताले नै यही अवस्था कायम रहे जित्ने निश्चित छ भनिरहेका छन् । यही अवस्था कायम रहे भन्नुको अर्थ अन्तिम चरणमा चलखेल हुन्छ भन्ने मनोविज्ञान छ । मलाई विश्वास छ, नागरिक जागी सक्या छन् । हाम्रो घरदैलो अभियान सबै मतदाताहरुले नै गर्दीराख्नुभएको छ । एउटा मतदाताले अर्को मतदातासँग मत मागिराख्नुभाको छ । यो लोकतन्त्रमा कुनै पनि निर्वाचन क्षेत्रमा दुर्लभ दृश्य कार्यकर्ताले मत माग्ने काम भएको छ । हिजो अर्को पार्टीमा मतदान गर्नेहरुले अहिले हामीलाई सहयोग गरिरहनुभएको छ । कांग्रेसको उम्मेदवार नभएकाले कार्यकर्ताको समर्थन आउँछ भन्ने लागेको थियो । तर, यहाँ एमालेकै उम्मेदवार हुँदा पनि समर्थन आइरहेको छ । पछिल्नो समय एमालेकै नेताहरु हाम्रो घरदैलोमा हिँडिराख्नुभएको छ । पृष्ठिभूमि एमाले भएकाहरु पनि मेरो पक्षमा खुलेर भोट मागिरहनुभएको छ । एकचोटीलाई साथ दिन्छु भनेर हिँडिराख्नुभएको छ । घरदैलो क्रममा मतदाताको गुनासाका साथै माया र सद्भाव पाइरहेका छौं । म सबैको सद्भाव लिएर अगाडि बढ्छु । तपाई अघिल्लो पटक पटक(२०७४) मा तेस्रो हुनुभएको थियो, तर, अहिले तपाईको दल झन् खस्किएको अवस्था छ, संगठन नबनाइ कसरी जित्ने विश्वस्त हुनुहुन्छ ? म त्यतिबेला परिपक्क थिइन् । अहिले परिपक्क छु । स्पष्ट व्यक्ति हु । शिक्षा क्षेत्रमा वकालत गर्दै आएको छ । संसदमा पुगेमा शिक्षा नीति परिवर्तन गर्नमा मेरो ध्यान जाने छ । स्वास्थ्य क्षेत्रमा पनि म सधैं सुधारको बाटोमा छु । स्वास्थ्य क्षेत्रको सुधारका लागि डा गोविन्द केसीसँग सँगसँगै अभियानमा छु । मेडिकल शिक्षामा काम गरिरहेका छु । नागरिकले मलाई भरोसा गर्नुभएको छ । संगठनको हिसाबले २०७४ मा मान्छे थिएनन् । तर अहिले मान्छे बढी छन् । विभिन्न माध्यमबाट अहिले हामीसँग धेरै मान्छे जोडिनुभएको छ । राजनीतिक संगठन हाम्रो सानो छ । सामाजिक संगठन ठूलो छ । अभियान तथा आस्थाको समर्थन छ । यो कांग्रेस र एमाले भन्दा पनि ठूलो छ । २०७४ मा वैकल्पिक शक्ति आउँदै छ भन्ने आशा थियो । यथार्थमा ठूला दलको विकल्पमा नयाँ शक्रि आउन सकेनन् । तपाईहरुलाई संगठन विस्तार गर्न के कुराले बाधा पुयायो । राजनीतिक संगठनको यथार्थता बुझुेर सामाजिक अभियानको गफ दिँदै हुनुहुन्छ नि ? संगठन बलयो नभएर विवेकशील साझा अगाडी आउन नसकेको यथार्थ हो । तर, यसले राजनीतिमा पराकम्पन लिएको छ । स्वतन्त्रको नाममा, नयाँ राजनीतिक दल आइरहेका छन् । अहिले स्वतन्त्र, नयाँ शक्तिको फाउन्डेसन २०७४ मा विकेकशील, उज्वल दाइहरुले लिएर भएको हो नि । यसलाई पूर्णरुपमा असफल भन्न मिल्दैन । अन्याय हुन्छ । सांगठनिक र सरचनाका हिसाबले समस्या रहे । संस्था बनाउँदा कहिले भत्काइन्छ, फेरि बनाइन्छ । यो नियमित प्रक्रिया हो । संगठन, संस्था बनाउने भनेको त्यति सजिलो कुरा होइन रहेछ । अहिलेको शक्ति ठिक छैन भन्ने लागेको छ । दल सुधार्न सकिन्छ । त्यसले काम गर्दैन भने नयाँ शक्ति ल्याउनुपर्छ । कांग्रेस, एमाले, देउवा, ओली, प्रचण्ड र उहाँका वरीपरी घुम्ने सुर्धिन्छन् भन्ने मलाई लाग्दैन । नयाँ प्रयोग आवश्यक छ । गोलबन्द आवश्यक छ । नयाँ बनाउने नै हो । कतिपय दलले युवालाई प्राथमिकता दिएनन् भन्ने सुनिन्छ, उनीहरु आफ्ना नेताको छाँयामा परेको बताइन्छ । युवा किन अघि आउन नसकेको जस्तो लाग्छ ? नेता कसरी बन्छौं भन्ने महत्वपूर्ण हो । नेता नै देउवा, ओली र प्रचण्डकै आर्शिवादले हुन्छौं भने मेरो भन्नु केही छैन । नेताले जे भन्छ, त्यही मान्ने होइन, आफ्ना नेताविरुद्ध पनि हस्तक्षेप गर्न जरुरी छ । स्थानीय तहका निर्वाचनका क्रममा स्वतन्त्रले जित निकाले । अहिले पनि स्वतन्त्रको चर्चा सुनिन्छ । के यो राजनीतिक दलको वितृष्णले हो कि, वैकल्पिक व्यवस्था खोजेको हो ? राजनीतिक दलप्रतिको वितृष्ण पनि हो । केही हुँदैन, भएन भन्ने प्रस्टेसन छ । त्यसकारण नयाँ राजनीतिक शक्ति बनाउनुपर्छ भन्ने हो । सबैले आआफ्नै तरिकाले नयाँ बनाउने प्रयत्न गरिरहनुभएको छ । प्रयोग हुन, परीक्षण हुन पाउनुपर्छ । हिडँेको बाटो पुग्ने निश्चत छ तर, नयाँ बाटो पनि हिड्नुछ । सबैले आफ्ना बाटो खोज्नु स्वभाविक नै हो । यो राजनीतिक सक्रमणकाल पनि हो । अब एउटा पुस्तालाई राजनीतिबाट फेजआउट गर्नुपर्छ । ३० वर्ष शासन गरे । लोकतन्त्र ल्याउन सफल भएपनि अरु धेरै कुरामा असफल भए । भौतिक सेवा दिन दलहरु असफल भए । पहिला नराम्राबीच प्रतिष्पर्धा हुन्थ्यो भने अब राम्रा राम्राबीच कलाई छान्ने भन्ने प्रतिष्पर्धा हुन थालेको छ । वैकल्पिक शक्ति राजनीतिक दलकै रुपमा आउन कत्तिको संभव देख्नुहुन्छ, त्यसका तपाईको भूमिका के हुन्छ ? म यो अभियानको एउटा नेता हुँ । पात्र हुँ, सदस्य हुँ । चुनावपछि सबैलाई एकठाउँमा लिएर आउने, गोलबन्द गर्ने मेरो प्रयत्न रहनेछ । संगठित गर्ने मेरो जिम्मेवारी हो । म त्यसमा पहल थाल्छु । बेरोजगार बढ्दो छ, बेरोजगारकै कारण १० वर्षे द्धन्द्ध पनि भयो । शान्तिप्रक्रियामा आएको १६ वर्ष भइसक्दा पनि रोजगारी कसैको प्राथमिकतामा परेन नि, किन होला ? देशको प्रमुख समस्या बेरोजगार हो । भाषणमा फ्रि भिसा फ्रि टिकट आउन थालेको छ । गत वर्ष ६ लाख युवाले देश छोडे । महिनामा ५० हजार र दैनिक १७ सय ले देश छोड्छन् । तर, यो मुद्धा कसैको प्राथमिकतामा पर्दैैन । युवालाई रोक्न राज्यले नीति ल्याउनुपथ्र्यो तर, कसैले पनि ल्याउन सकेनन् । सीपमूलक तालिम दिन सक्नुपथ्र्यो । योजना बनाउनुपथ्र्यो तर, भइरहेको छैन । रोजगारी सिर्जना गर्न वातावरण बनाउनुपर्छ । आइपीओमा लगानी गर्न इच्छुक धेरै छन् । अब युवालाई उद्योग खोल्ने वातावरण बनाइदिनुपर्छ । डुङङ बिजनेसमा हाम्रो देश ९४ औंमा पर्छ । यो देशमा काम गरेर खान सजिलो छैन । गाह्रो छ । कसरी सहज बनाउने त्यसतर्फ ध्यान दिनुपर्छ । कम्पनी खोल्न गाह्रो छ, त्यसलाई सहज बनाउनुपर्छ । प्रक्रियागत सरलीकृत, कानुनमा सहज व्यवस्था गर्नुपर्छ । कर तिर्दा घुस खुुवाउनुपर्ने अवस्था छ । ऋण लिन नै समस्या छ । । इन्डिकेटरमा काम गरेर गरिखाने व्यवस्था मिलाउनुपर्छ । दोस्रोमा रोजगारी व्यवस्थापनमा ध्यान दिनुपर्छ । धेरै क्षेत्रमा बाहिरबाट जनशक्ति ल्याउनुपर्ने वाध्यता छ । यहीँ दक्ष मानिस उत्पादन गर्न सक्छौं । प्राविधिक मान्छे तयार गर्न सक्छौं । कामको सम्मान नहुनु अर्को समस्या छ । तेस्रो, प्राथमिकता चयन गरी अघि बढ्नुपर्छ । पर्यटनबाट राम्रो गर्न सकिन्छ । ब्राडिङ गरौं । जलस्रोतबाट राम्रो गर्न सक्छौं । कृषिको उपेक्षा गरेर देश संमृद्धि हुँदैन । मल, बजार, सिन्डीकेट समस्या छ । सेवा क्षेत्र विस्तार गरी स्वदेशमा पर्याप्त मात्रामा रोजगारी सिर्जना गर्न सकिन्छ । नीतिगत सुधार गरी विदेश पुगेका युवालाई स्वदेशमै फर्काउने योजना ल्याउनुपर्छ । निर्वाचित भएपछि के गर्नुहुन्छ ? यो निर्वाचनमा अघिल्लोचोटी तेस्रो भएको थिएँ । मैले हाम्रो निर्वाचन क्षेत्रको समस्याको बारेमा ठोकेर लभिङ् गर्छु । शिक्षा, स्वास्थ्य रोजगारीमा काम गर्ने तीर्व इच्छा छ । शिक्षा नीति परिवर्तन गर्नैपर्छ । एकहोरोरुपमा पढाउने मात्रै काम भयो । प्यासन र प्रोफेसन एउटै नहुने अवस्था छ । अब तीन चरणमा शिक्षा अघि बढाउनुपर्छ । ८ कक्षा पढ्दैदेखि शैद्धान्तिक, प्राविधिक तथा रोजगारमूलक शिक्षा दिनुपर्छ । शिक्षकलाई सांसदभन्दा बढी तलब दिनुपर्छ । सांसद सरह मानार्थ दिनुपर्छ । देश बनाउन शिक्षामा रुपान्तरण गर्नैपर्छ । अरु देश शिक्षामै लगानी गरेकाले अगाडि बढेका हुन् । राजनीतिक क्षेत्रमा पछिल्लो समयमा आकर्षण देखिन्छ, विभिन्न क्षेत्रका मानिस आइरहेको देखिन्छ, के उनीहरु सफल हुन सक्छन् ? उज्जल थापा दाइले विवेकशील साझाको प्लेटफर्म बनाउनुभयो । धेरै मान्छे आकर्षित भए । प्रेरणा दियो । ८१० वर्षमा धेरै युवा दक्ष भएर आए । बाहिर पढेर पनि आए । नेपाल आएर राजनीतितर्फ लागे । सामाजिक सञ्जालले नेताहरुले नग्याइदियो । यस्ता नेता भन्दा त मै भन्छु भन्ने आक्रोशको भावना आयो । नेताहरुको एक्सपोजरका कारणले पनि युवामा राजनीतिप्रति आकर्षण बढेको हो । तपाईले उज्जल थापाको धेरैपटक नाम लिनुभयो । कुनै समयमा रवीन्द्र मि श्र पनि अग्रपंकीमा हुनुहुन्थ्यो । विवेकशील र साझा जोडिने फुट्ने भयो । किन एकमत हुन सक्नुभएन ? त्यतिबेला रवीन्द्र मि श्र र उज्जल थापाबीच कस्तो पार्टी बनाउने भन्ने विवाद थियो । राजावादी पार्टी बनाउने मि श्रले वकालत गर्नुभयो । विगत हेर्ने पार्टी बनाउने कि भविष्य हेर्ने पार्टी बनाउने भन्ने बहस भयो । भविष्य हेर्ने पार्टी बनाउने हो, युवा हेर्ने पार्टी बनाउने हो । समाधानमुखी पार्टी बनाउने कि, समस्या कोट्याइरहने पार्टी बनाउने भन्ने विवाद रह्यो । युवामैत्री पार्टी बनाउने, नेपाल कस्तो बनाउने भन्नेमा विवाद भयो । त्यो कुरामा मि श्रले पञ्चायत, राणा, राजवादी दृष्टिकोणबाट अघि बढ्नुभयो । अहिलेको व्यवस्थाबाट म पनि खुसी छैन । तर, यसलाई अझै उन्नत बनाउन सकिन्छ । प्रोग्रेसिभ डेमोक्रेसीमा विश्वास गर्छु । पपुलिस्ट र लिडरमा फरक कुरा रहेछ । पपुलिस्टले समस्या बल्झाउने र त्यसमा खेल्ने गर्छ । तर, लिडरले समस्या समाधानतर्फ ध्यान केन्द्रीत गर्नुपर्छ । मि श्र राप्रपामा गइसक्नुभयो । जाने मान्छे गइसकेपछि अब यसमा बहस गर्नु जरुरी पनि देख्दैन । तपाई अनुभवबाट खारिएका कृष्णगोपाल श्रेष्ठसँग चुनावी मैदानमा हुनुहुन्छ, के उहाँलाई जित्न सक्छु भन्ने लाग्छ ? कृष्णगोपाल श्रेष्ठ पहिलोचोटी उठ्दा म २ वर्षको थिएँ । अहिले म ३३ वर्षको भएँ । म नै दोस्रो चोटी यो ठाउँबाट उठिरहेको छु । मेरो प्रतिष्पर्धी उहाँ नै हुनुहुन्छ । मेरो टोलमा अझै पानी आउँदैन तर, पानी नआए पनि पैसा तिनुपर्छ । नआउने धाराको पनि बिल तिर्नुपर्ने मानवताविरुद्धको अपराध हो । नेतामा पानी, बाटोघाटो, स्वास्थ्य पूर्वाधार ल्याउन सक्ने क्षमता नभएको हो । व्यवस्था ल्याउन क्षमता भएपनि अरु क्षेत्रमा असक्षम नै हो । अहिले मतदाताले कसलाई भोट हाल्ने सन्तानलाई सोध्ने गरेको अनुभव सुनाउँछन् । कृष्णगोपाल अंकल आठौं चोटी लड्दै हुनुहुन्छ । ३० वर्षमा गर्न नसकेको कुरा अब के गर्नुहुन्छ ? अन्तिम पटक भनेको सुने । मतदातालाई फ्रेसनेस चाहिएको छ । हाकाहाकी चाहिएको छ । त्यो म गर्न सक्छु । म संसदमा गएर प्रश्न सोध्न सक्छु । शिक्षा नीतिमा वकालत गर्ने मेरो जिम्मेवारी हो । मेरो विज्ञता पनि हो । म पूरानो दलको होइन, युवाको प्रतिनिधित्व गर्छु । स्थानीय मुद्धा बोक्ने मान्छे हुँ । त्यसकारण म जित्छु । संमृद्धि र विकास नै लक्ष्य हो । म इन्जिनियर भएकाले पनि धेरै कुरा विकास नहुनुमा मलाई राम्रोसँग थाहा छ । युवाको प्रतिनिधित्व मसँग छ । कर्मचारीतन्त्र र राजनीतिक दलप्रति तालमेल नमिलेको जस्तो देखिन्छ, जसले गर्दा धेरै कामहरु प्रभावित हुने गरेको पाइन्छ, यसलाई कसरी सुधार्न सकिन्छ ? राजनीतिक दल र कर्मचारीतन्त्र दुवैमा कमजोरी छ । राजनीतिक दल सक्षम र असल हुनैपर्छ । त्यस्तो नहुँदा कर्मचारीले हेप्न खोज्छन् । नेतृत्वले कर्मचारीलाई सही ट्रयाकमा ल्याउन सक्छ । कर्मचारीलाई मूल्यांकन विधिबाट कम सुधार गर्न सकिन्छ । सेवाग्राहीबाट मुल्यांकन हनुपर्छ । फेयर हुनुपर्छ । लेनदेन गर्नुभएन । नियमित तालिम गर्नुपर्छ । र्याकिंङ गर्नुपर्छ ।"
बिजुली बेचेरै देशलाई धनी बनाउछौं : प्रधानमन्त्री देउवा,"अछाम : प्रधानमन्त्री एवम् नेपाली कांग्रेसका सभापति शेरबहादुर देउवाले गठबन्धनका उम्मेदवारले जिते मात्र मुलकमा स्थायित्व आउने बताएका छन्। बिहीबार अछामको चौरपाटी गाउँपालिकामा आयोजित चुनावी आमसभालाई सम्बोधन गर्न पुगेका प्रधानमन्त्री देउवाले गठबन्धनको सरकारले मुलकमा विकासको लहर ल्याउने भन्दै सुदूरपश्चिममा निर्माणधीन रहेका ठुल्ठुला जलविद्युत् आयोजनाहरू सम्पन्न गरी बिजुली बेचेर मुलकलाई सम्पन्न र समृद्ध बनाउने दाबी गरे। प्रधानमन्त्री देउवाले पञ्चेश्वर र पश्चिम सेती जलविद्युत् आयोजनाको भारतीय कम्पनीसँग सम्झौता भएको भन्दै भारत नेपालमा बिजुली खरिद गर्न सहमत भएको र भारतलाई वर्षको डेढ अर्बमा बिजुली निर्यात गरिने बताए। उनले भने, हाम्रो देश जनस्रोतको धनी देश हो ठुला ठुला नदीनालाहरू छन्, बिजुली उत्पादन गरेर हामीले बिजुली बेच्ने भारतलाई नै हो त्यसैले भारतले वर्षका डेढ अर्बको बिजुली किन्ने सहमति भइसकेको छ। बिजुली बेचेर मुलकलाई हामी सम्पन्न, धनी राष्ट्र बनाउछौं। यो तब मात्र सम्भव छ जब गठबन्धनको सरकार बन्छ। गठबन्धन आइसकेपछि मुलकमा वैदेशिक लगानी समेत बढेको भन्दै देउवाले मुलुकबाट गरिबी हटाउने बताए। जनमतको उपहास गर्दै केपी ओली सरकारले संसद विघटन गरेर जनमतको उपहास गरेको भन्दै अब यो निर्वाचनमा त्यस्ता तत्वहरूलाई पाखा लगाउन जरुरी रहेको बताए। उनले सेती राजमार्गको कामले अब गति लिने समेत दाबी गरे। प्रधानमन्त्री देउवाले सुदूरपश्चिममा कात्तिक २२ गते गएको भूकम्पले गरेको क्षति प्रति दुःख प्रकट गर्दै सरकारले राहत उपलब्ध गराउने र भूकम्पमा परी ज्यान गुमाएका प्रति श्रद्धाञ्जली व्यक्त गरे।"
नवलपरासीमा मतदान अधिकृत बर्खास्त,परासी : नवलपरासीमा एक मतदान अधिकृतलाई प्रहरीले नियन्त्रणमा लिएको छ। नवलपरासी निर्वाचन क्षेत्र नम्बर २ को प्रदेशसभा क अन्तरगत रहेको सुनवल नगरपालिकास्थित वाक्वाणी माध्यामिक विद्यालय सेमराहना मतदान स्थलमा खटाइएका मतदान अधिकृत पृथ्वीराज चौधरीलाई प्रहरीले नियन्त्रणमा लिएको हो। उनलाई मुख्य निर्वाचन अधिकृतको कार्यालयले बर्खास्त गरेको छ। ५६ वर्षीय चौधरी पाल्हीनन्दन गाउँपालिकाको पशु सेवा शाखामा कार्यरत हुन्। निर्वाचन सामग्री बुझ्ने क्रममा मुख्य निर्वाचन अधिकृतसँग मादक पदार्थ सेवन गरी अस्वभाविक व्यवहार देखाएकाले उनलाई नियन्त्रणमा लिएको डीएसपी भोजराज पाण्डेले बताए। उनको ठाउँमा वैकल्पिक मतदान अधिकृतलाई खटाइएको छ। नियन्त्रणमा रहेका चौधरीलाई मुख्य निर्वाचन अधिकृतको निर्देशनअनुसार कारबाही प्रक्रिया अघि बढाइने प्रहरीले जनाएको छ।
तीन दिनभित्र प्रत्यक्षतर्फको नतिजा सार्वजनिक गर्ने आयोगको योजना,"काठमाडौं : आगामी प्रतिनिधिसभा सदस्य तथा प्रदेशसभा सदस्यको पहिलो हुने निर्वाचित हुने निर्वाचन प्रणालीको नतिजा तीन दिनभित्र सार्वजनिक गर्ने निर्वाचन आयोगको योजना रहेको छ। निर्वाचनको तयारीबारे जानकारी दिन बिहीबार आयोजित पत्रकार सम्मेलनमा प्रमुख निर्वाचन आयुक्त दिनेशकुमार थपलियाले निर्वाचन भएको तीन दिन अर्थात् मङ्सिर ७ गते बेलुकासम्ममा प्रत्यक्षतर्फका सबै नतिजा सार्वजनिक गरिसकिने कार्ययोजना बताए। 'सबै मतपेटिकाहरू सङ्कलन भएको लगत्तैदेखि मतगणना प्रारम्भ हुनेछ', उनले भने, 'तीन दिनभित्र प्रत्यक्षतर्फ र त्यसको पाँच दिनभित्र समानुपातिकका सबै मतगणना सक्ने गरी योजना बनाएका छौँ।' मङ्सिर २२ गतेभित्र निर्वाचनको सम्पूर्ण नतिजाको प्रतिवेदन आयोगले राष्ट्रपतिसमक्ष बुझाउन चाहेको जनाउँदै उनले भने, 'निर्वाचन प्रक्रियामा सबैको प्रतिबद्धता र सहयोग भएको खण्डमा त्यो सम्भव हुन्छ भन्नेमा आयोग ढुक्क छ।' अस्वाभाविकरूपले मतदान भएका केन्द्रलाई आयोगले विशेष सूचीमा राख्ने जानकारी दिँदै प्रमुख निर्वाचन आयुक्त थपलियाले मतदान केन्द्रमा तीनवटा सुरक्षा घेरा रहने व्यवस्था गरिएको बताए। उनले कुनै केन्द्रमा अप्रिय घटना भएमा ३० मिनेटभित्र नेपाली सेना पुग्ने व्यवस्था मिलाइएको जानकारी दिए। बुथ कब्जा गरेर चुनाव जित्ने सोच नराख्न राजनीतिक दल र उम्मेदवारलाई सुझाव दिँदै उनले वारेसका आधारमा मतदान गर्ने प्रवृत्तिलाई निस्तेज तुल्याइने बताए। आगामी दुई दिनभित्र मतदान केन्द्र निर्माणको कार्य पूरा भइसक्ने आयोगले जनाएको छ। प्रजातन्त्रको मेरुदण्डका रूपमा रहेको आवधिक निर्वाचनको मुख्य सरोकार पक्ष भनेको उम्मेदवार र मतदाता नै हुन्। सार्वजनिक सञ्चारमाध्यम र सामाजिक सञ्जालमार्फत मतदाता शिक्षा कार्यक्रम सञ्चालन भएकाले विगतका जस्तो तडकभडक नभएको आयोगले जनाएको छ। यही मङ्सिर ४ गते देशभर एकै चरणमा हुने उक्त निर्वाचनको लगभग सम्पूर्ण तयारी पूरा भएको सो अवसरमा जानकारी दिइयो। उक्त निर्वाचनमा एक करोड ७९ लाख ८० हजार पाँच सय ७० मतदाता कायम छन्। यही मङ्सिर ३ गतेसम्म १८ वर्ष उमेर पुगेका बालिग मतादाताले निर्वाचनमा मतदान गर्न पाउनेछन्। मतदानका लागि १० हजार आठ सय ९२ मतदान स्थलमा २२ हजार दुई सय २७ मतदान केन्द्र कायम गरिएको छ। यस्तै एक सय ४१ अस्थायी मतदान केन्द्र र आफूलाई पायक पर्ने तथा आफू खटिएका मतदान केन्द्रबाट करिब चार लाख ५० हजार अस्थायी मतदाताले प्रतिनिधिसभाको समानुपातिक निर्वाचन प्रणालीतर्फ मतदान गर्ने छन्।"
'विदेशीको 'इन्ट्रेस्ट' सरकार आफ्नो हातमा नाचोस् भन्ने हुन्छ' (भिडियो वार्ता),काठमाडौं: निर्वाचनको मिति संघारमा आइसकेको छ । अब तीन दिनपछि मतदानको दिन आउँछ । निर्वाचन आयोगले आज मध्यरातदेखि स्थिर समय (मौन अवधि) सुरु हुँदैछ। मंसिर ४ को निर्वाचनका लागि त्यो समयमा चुनाव प्रचारप्रसार गर्न र मतदातालाई प्रभावित पार्ने कुनै पनि गतिविधि गर्न पाईंदैन। तर यही समयमा धेरै चलखेल हुने गरेको पाइन्छ । पूर्वप्रमुख निर्वाचन आयुक्त सूर्यप्रसाद श्रेष्ठ मतदानअघिको तीन दिनमा हुने चलखेलमा विशेष निगरानी गराउनुपर्ने बताउँछन् । अन्नपूर्ण पोस्टको कार्यक्रम 'द न्यूज मेकर'मा भूपाल लुइँटेलसँग कुरा गर्दै श्रेष्ठले अब निर्वाचनको दिनसम्म विशेष सावधानी अपनाउनुपर्ने बताउँछन् । उनले विदेशीको 'इन्ट्रेस्ट' सरकार आफ्नो हातमा नाचोस् भन्ने भएकाले पनि धेरै चलखेल हुनसक्ने श्रेष्ठको भनाइ छ । हेर्नुहोस् श्रेष्ठसँगको कुराकानी ।
कृषिबाट समृद्धि ल्याउँछु: पिताम्बर महतो,"महोत्तरी: पिताम्बर महतो सत्ता गठबन्धनबाट महोत्तरी१(क)का साझा उम्मेदवार हुन् । लोकतान्त्रिक समाजवादी पार्टी नेपालका नेता महतोले जल र जमिनको उपयोग गरी आफ्नो क्षेत्रलाई समृद्ध बनाउने योजनासहित चुनावी मैदानमा होमिएका छन् । नेता महतोसँग अन्नपूर्णकर्मी गोविन्द महतोले गरेको कुराकानीको सम्पादित अंश: चुनावी प्रचार कस्तो चल्दैछ ? तपाइँलाई भोट किन दिने? यो क्षेत्रको समस्या समाधान गर्न नै म यहाँको उम्मेदवार भएको हो । प्रदेश सभामा गएर प्रदेश सञ्चालनका लागि चाहिने नियम, कानून निर्माणसँगै प्रदेशलाई विकासको गतिमा अघि बढाउने काम गर्नुछ । मैले अल्पकालिन, मध्यकालिन र दीर्घकालिन विकासका योजना लिएर आएको छु । यी योजनालाई साकार बनाए हाम्रो क्षेत्र र प्रदेश समृद्ध बन्नेछ । त्यसैले मेरा योजना साकार बनाउन मलाई भोट दिनपर्छ । मैले मेरो कामको प्राथमिकीकरण गरेको छु । जसअन्तर्गत अघिल्लो जनप्रतिनिधिले गरेको राम्रो कामको निरन्तरता दिन्छु । कृषिमा आधुनिकीकरण, पुर्नजागरण, भूमीको वर्गीकरण, कृषिको पकेट क्षेत्र तय गरी आवश्यक बालीको विकास मेरा एजेण्डामा छन् । मैले हाम्रो क्षेत्रलाई समृद्ध बनाउन कृषिको विकासलाई नै प्राथमिकतामा राखेको छु । मलखाद्यको व्यवस्थापनसहित कृषि उपजको भण्डारण, खेतीयोग्य जग्गामा सिंचाई लगायतको सुविधा जनतालाई दिएर आम्दानीको बाट बढाउने छु । विद्यालयलाई पूर्वाधार सम्पन्न प्रविधिमैत्री डिजिटल शैक्षिक प्रविधि, किसाननगरमा प्राकृतिक व्यवस्थापन कलेजमा अध्ययन अध्यापन गराईने विषय मेरो योजनामा राखेको छु । मधेसलाई मरुभुमीकरणबाट बचाउन चूरे वनको संरक्षण, सामूदायिक धनको रुपमा वनलाई अगाडी बढाउने नीति लिनेछु । यी कुरा कार्यान्वयन गर्न जनताले मलाई भोट दिनुहुन्छ भन्नेमा विश्वस्त छु । चुनावी अभियानका क्रममा जनताले के भने ?हामी चुनावी अभियानमा हिँड्दा जनताका धेरै अपेक्षा सुन्यौँ । सबैले पूर्वधारको विकासलाई प्राथमिकतामा राख्नुभएको छ । स्थानीय निकायदेखि प्रदेश वा प्रतिनिधि सभाका जहाँका पनि जनप्रतिनिधिले विकासका काम गर्नुपर्छ भन्ने सोच्नुहुन्छ । जिम्मेवारी अनुसार काम फरक हुन्छ । हामीले उहाँहरूका अपेक्षा पूरा गर्ने काम गर्छौँ । जनताले विशेषतः ग्रामीण समस्या मल, खाद्य, सडक, बाटो, पूल, पूलेसा जस्ता समस्याको समाधान खोज्न आग्रह गरेका छन् । मैले सकेसम्म सबैका गुनासा सुनेर समस्या हलको प्रयास गर्छु भनेको छु । तपाइँले जनतासँग गरेका प्रतिबद्धता के के हुन् ?परिवर्तन धेरै भए । तर नागरिकको दैनिकी परिवर्तन भएन । गरिबी बढेको छ । जनतालाई रोजिरोटीकै समस्या छ । जनताको दैनिकी सुधारका लागि मैले काम गर्ने प्रतिबद्धता जनाएको छु । यसका लागि कृषिलाई आधुनिकीकरण गरेर आम किसानको आर्थिक विकास गराउन म लाग्नेछु । सीप सिकाउने, उत्पादन र बजार जोड्ने, उत्पादित वस्तुको मूल्य निर्धारण गर्ने लगायतका काममा मेरो भूमिका हुन्छ । भौतिक पूर्वाधारको विकासमा पनि काम गर्नेछु । कृषि सडक सञ्जाल, गुणस्तरीय शिक्षा, निःशुल्क स्वास्थ्य उपचार, शुद्ध खानेपानी जस्ता आधारभुत आवश्यकता पूरा गर्न म लागि पर्छु । यी कामका लागि मतदाताले मलाई मत दिनुहुन्छ भन्नेमा विश्वस्त छु ।"
एमाले उम्मेदवारलाई मत माग्ने मतदान अधिकृत जिम्मेवारीमुक्त,"बेनी : म्याग्दीका एक जना मतदान अधिकृतलाई मुख्य निर्वाचन अधिकृतको कार्यालयले बिहीबार जिम्मेवारीमुक्त गरेको छ। धवलागिरी गाउँपालिका५ मलम्पारको महेन्द्र आधारभूत विद्यालयका मतदान अधिकृत नवीन कार्कीलाई जिम्मेवारीबाट हटाइएको मुख्य निर्वाचन अधिकृतको कार्यालयले जनाएको छ। कार्कीले बिहीबार बिहान प्रतिनिधिसभा सदस्यमा नेकपा एमालेका उमेदवार हरिकृष्ण श्रेष्ठलाई मतदान गरेर जिताउन अपिल गरिएको डिजिटल पोष्टर आफ्नो फेसबुक पेजमा सेयर गरेका थिए। कार्कीको फेसबुकको स्क्रिनसर्ट सहित नेकपा माओवादी केन्द्रका प्रतिनिधिले मुख्य निर्वाचन अधिकृतको कार्यालय अन्तर्गतको जिल्ला आचारसंहिता अनुगमन समितिलाई उजुरी दिएका थिए। उजुरीका आधारमा कार्कीलाई कार्यालयले लिखित स्पष्टीकरण मागेको थियो। कार्कीले मानवीय भुलका कारण सेयर, लाइक गरेको र तत्काल हटाएको स्विकार गरेका थिए। आचारसंहिता अनुगमन समितिको बैठकबाट कार्कीलाई मतदान अधिकृतबाट जिम्मेवारीमुक्त गर्ने निर्णय भएको मुख्य निर्वाचन अधिकृत कृष्णप्रसाद नेपालले बताए। कार्कीलाई हटाएपछि सोही केन्द्रका सहायक मतदान अधिकृत बिष्णुप्रसाद पौडेललाई मतदान अधिकृतको जिम्मेवारी दिइएको छ। मालिका गाउँपालिका४ को ओखरबोट माविका प्रअ रहेका कार्कीले निर्वाचन र मतदान अधिकृतको आचारसंहिता विपरीतको कार्य गरेपछि जिम्मेवारीबाट हटाइएका हुन्।"
केपी ओलीको नेतृत्वमा सरकार बन्ने कुनै सम्भावना छैन : माधव नेपाल,"काठमाडौं : नेकपा एकीकृत समाजवादीका अध्यक्ष माधवकुमार नेपालले चुनावपछि केपी ओली नेतृत्वमा सरकार बन्ने कुनै सम्भावना नरहेको बताएका छन्। कोटेश्वरमा आयोजित चुनावी सभामा नेपालले सो कुरा बताएका हुन्। उनले एमाले अध्यक्ष केपी शर्मा ओलीलाई जनताले कारबाही गर्नुपर्ने बताएका छन्। ओलीले चुनावबाट बहुमत ल्याएपनि मतको उपयोग नगरेको बताएका हुन्। नेपालले भने, २०७४ सालको निर्वाचनमा एमाले र माओवादी केन्द्रका कारण दुई तिहाइ आएको थियो। नत्र त्यति धेरै मत आउने थिएन। केपी ओलीले झण्डै दुई तिहाइ बहुमतको दुरुपयोग गरे। जनमतलाई अवहेलना गरेका कारण जनताले केपी ओलीलाई सजाय दिनै पर्छ। नेपालले ओलीप्रति लक्षित गर्दै गफाडीलाई मत दिए देश डुब्ने बताए। नेपालले भने, केपी ओलीको गठबन्धन प्रतिगामी छ। राजावादीसँग गरेको गठबन्धनलाई जनताले कारबाही गर्नैपर्छ। नेपालले भने, अहिलेको सरकारलाई सर्वोच्च अदालतको आदेशबाट बनेको भनेर प्रचार गरिएको छ। राष्ट्रपतिले संसदको अपमान गरेकै कारण सर्वोच्चमा पुग्नु परेको हो। स्वयम् राष्ट्रपतिबाट संसद र सांसदको अपमान गर्ने काम भएको छ। ओलीको चुनावी अभियानमा व्यक्ति पूजाबाहेक अरू केही नभएको नेपालको भनाइ छ। ओलीले भ्रष्टाचारीलाई संरक्षण गर्ने गरेको बताए। काठमाडौं२ मा गठबन्धनले सानदार जित हुने बताए। नेपालले भने, सूर्यमा ग्रहण लागिसकेको छ। त्यसैले यो निर्वाचन क्षेत्रमा जनतासँग घुलमिल गर्ने ओनसरी घर्तीलाई मत दिनुस्।"
मधेसका समस्या रहन्जेल मधेसवाद चलिरहन्छ : महतो,"प्रतिनिधिसभा निर्वाचनमा सर्लाही २ बाट लोकतान्त्रिक समाजवादी पार्टीका वरिष्ठ नेता राजेन्द्र महतो र नेपाल समाजवादी पार्टीका अध्यक्ष महिन्द्र राय यादवबीच चुनावी प्रतिस्पर्धा हुँदैछ । यादव सत्तारूढ गठबन्धनबाट हुन् । कुनै समय एउटै दलमा आबद्ध दुई हस्ती अहिले एउटै मैदानबाट छुट्टाछुट्टै दलको झण्डामुनि चुनावी मैदानमा प्रतिस्पर्धी छन् । यो चुनावी भिडन्तलाई मधेसको राजनीतिमा देखिएको फुटपछिको शक्ति प्रदर्शनको रूपमा हेरिएको छ । महतोसँग अन्नपूर्णकर्मी गोविन्द महतोले गरेको कुराकानी : तपाईंले भनेको मधेस र मधेसवाद के हो ? मधेस एउटा भूगोल हो । जबसम्म मधेसका समस्या रहिरहन्छन्, तबसम्म मधेसवाद चलिरहन्छ । मधेसको अधिकार पहिचानको लडाईंमा अस्तित्व स्थापना नभएसम्म यो चलिरहन्छ । जबसम्म मुलुकमा नागरिकनागरिकबीच भेदभाव रहन्छ, अन्याय, अत्याचार हुन्छ, तबसम्म अधिकारको खोजी हुन्छ । मधेसवादको रटान धेरै भयो । समृद्धि कहिले ल्याउनु हुन्छ ? राष्ट्रियता आफैंमा केही होइन । जनताको मनमा राष्ट्रप्रति प्रेम र सद्भाव हुनु नै राष्ट्रियता हो । नेपालमा राष्ट्रियताको परिभाषा नै ठीकसँग भएको छैन । गाली गरेर राष्ट्रवादी भइन्छ भन्ने चिन्तन र सोच छ । जुन बिल्कुलै गलत हो । राष्ट्रियता भनेको देशको समृद्धि, जनताको भलाइ, तिनको अधिकार र पहिचान हो । शासकहरूले राष्ट्रियतालाई कमजोर गर्ने काम गरे । मुख्य भनाउँदा पार्टीहरूले राष्ट्रवादको खोक्रा नारा दिए । विमलेन्द्र निधिलाई हराएर धनुषा ३ मा कब्जा जमाउनु भयो । तर अहिले किन गृह जिल्ला फर्किनु भयो ? निर्वाचन जनताको माग हो । कतिले रुचाए वा रुचाएनन्, पार्टीले पत्यायो, पत्याएन आदिको लेखाजोखा निर्वाचनले गर्नेछ । जनताको माग र पार्टीको निर्णयअनुसार यहाँ आएँ । पार्टीको निर्णयअनुसार धनुषा जिल्ला आएँ । पहिले पनि संसददेखि सडकसम्मका काम गरें । विकासका कामले फड्को मार्यो । गृह जिल्लाबाट जनताको पनि माग भयो । जिल्लावासीमा एउटा पनि राम्रो काम भएन भनेर खड्कियो । जनतामा निराशा छायो । सबैतिरको हुलाकी सडक बन्यो, सर्लाहीको अलपत्र छ । जनतालाई पीडा छ भनेपछि आएँ । धनुषामा लोकप्रियता घटेर सर्लाहीमा आउनु भएको हो कि ? त्यस्तो होइन । त्यहाँको नेता कार्यकर्ताले पनि यहाँ आउनोस्, किन अनिलजीलाई पठाएको ? भने । तर बाध्यता पहिले जस्तो छैन । एउटा मान्छे दुईवटा क्षेत्रबाट चुनाव लड्न पाउँदैन । गृहजिल्ला पनि फर्किनु थियो । लोकप्रियता घटेको होइन । गृहजिल्लाका जनताको माग पनि सम्मान गर्नुपर्ने दायित्व ठानें । पुरानो धनुषा ३ तपाईंले जितेको क्षेत्र फेरि फर्किन्छ ? जनताको परिवर्तनको चाहना जनताले नै पूरा गर्छ । जनताले चाहेर म यता आएँ । उता अनिलजी जानुभयो । जनताको दृढ इच्छाशक्ति छ । धनुषा निर्वाचन क्षेत्र फेरि पनि हाम्रो पार्टीले जित्छ । सत्तारूढ गठबन्धनमा तपाईं जत्तिको वरिष्ठ नेता नै अटाउनु भएन । किन ? वास्तवमै मलाई गठबन्धन चाहिएको थिएन । के को गठबन्धन ? चुनावमा गठबन्धन गर्नु पार्टीको सिस्टमलाई नै आघात पुयाउने काम हो । वास्तवमै सरकार बनाउन गठबन्धन ठीकै हो तर जनतासँग भोट माग्न यस्तो गठजोर जनताले राम्रो मानेका छैनन् । जनताले आआफ्नो पार्टीलाई भोट दिने हो । तर, अवस्थाले हाम्रो पार्टी पनि बिना गठबन्धन चुनाव लड्ने कुरै भएन । गठबन्धनमा आउनै पयो । संघर्ष गर्ने मान्छे भए पनि धनुषामा संघर्ष गर्नु नपर्ला । यहाँ गठबन्धन छ तर मित्रवत् प्रतिस्पर्धा छ । एउटा पाँचदलीय गठबन्धनभित्र पनि नेपाली कांग्रेस र लोसपाको गठबन्धन छ । चुनावी गठबन्धनको परिपाटीले दलहरूप्रतिको विश्वास घट्न थालेको बुझिन्छ नि ? लोकतान्त्रिक पद्धतिमा पार्टी सिस्टममा दलीय मुल्य मान्यतालाई स्थापित गराउने निर्वाचन हो । तर दलहरूको मूल्य मान्यता घट्छ तब यस्ता गठबन्धन गर्ने गरिन्छ । दुनियाँमा निर्वाचनमै गठबन्धन गर्ने परिपार्टी बहुतै कम छ । तर नेपालमा यो पटक देखियो त्यो पनि खुल्लमखुल्ला । दलहरूले एक्ला एक्लै चुनाव लड्न नसकेर गठबन्धनको सहारा लिन पुगेको हो । यसलाई जनताले पनि सहजै पचाउन सकिरहेको छैन । जनताको भावनाविपरीत चुनावी गठबन्धन भएको स्पष्ट छ । पाँचदलीय गठबन्धनमा मित्रवत् प्रतिस्पर्धा नगर्ने हो भने म आउने थिइनँ । जनताको भावनाविपरीत गठबन्धन भएको जनताले महसुस गरिरहेका छन् । गठबन्धन हुँदाहुँदै पनि लोकप्रिय उम्मेदवार जनताको मर्का बुझ्ने नभएपछि काम न काजको भएको छ । ताल न बेतालको अझ भनौं सत्ता स्वार्थको गठबन्धन गरिएको छ । एमाले अध्यक्ष केपी शर्मा ओलीसँगको साँठगाँठमा सत्तामा विराजमानपछि डिभोर्स, फेरि चुनावी सरकारसँग तालमेलको अर्थ के हो ? कस्तो प्रभाव पर्ला ? लोकतान्त्रिक समाजवादी पार्टीको मुल मुद्दा र सबाललाई बनाएको हो । माग र मुद्दाको लागि हामी जहिल्यै पनि सरकारमा भएको दल र शक्तिसँग माग पूरा गर्न बाध्य पार्ने हो । मुद्दा सम्बोधन भएको बखत सहयोग पनि गर्ने हो । जो विगतको केपी ओली सरकारलाई पनि गरेको हो । जुन केपी ओली मधेस विरोधीको रूपमा स्थापित थियो, उस्ले नै नागरिकता समस्या समाधानको बचन र नेता कार्यकर्ता माथि लागेको मुद्दा फिर्ता गर्ने लिखित सहमति, संविधान संशोधनको कार्यदल बनाएपछि सहयोग र समर्थन गरेको हो । नेपाली कांग्रेसको सरकारलाई पनि समस्या समाधानको लागि बाध्य पायौं । नागरिकता समस्या समाधानको बिल पनि आयो । दुईदुई पटक संसद्बाट पारित भयो । तर एमालेको इशारामा राष्ट्रपतिले अजहरमा लटकाई दियो । त्यसैले देशमा नागरिकताको समस्या होइन् मानसिकताको समस्या हो । मधेस विरोध मानसिकताका कारणले नागरिकता समस्या बल्झाइएको हो । मधेसवादको नारा विस्तारै स्खलित हुँदै गएको हो ? हैन, हैन । मुद्दा स्खलित भएको नभनौं । मधेसवादको नारा उठाउनेहरू र उनीहरूको तौरतरिका चाहिँ स्खलन आएको, विचलन आएको भन्न सकिन्छ । विचार र सिद्धान्त स्खलित हुने होइन व्यक्ति चाहिँ स्खलन हुने हो । मुद्दा यथावत् छ । मधेसको समस्या मधेसी जनताको पीडा यथावत् छ । विचार सिद्धान्त गौण हुन्छ, शक्तिलाई सञ्चय गर्छ । फेरि पनि अधिकार र प्राप्तिको आन्दोलन निरन्तर हुन्छ । मधेसी भनिने व्यक्तिहरू एमाले भए, माओवादी भए तर नारा र विचार त छँदैछ नि ! त्यो कहाँ जान्छ । महेन्द्र राय यादवले मधेसको मुद्दा छोड्दैमा मधेसको मुद्दा मरिजान्छ, मधेसको समस्या उठ्दैन भन्ने छैन । एक जनाले मधेसको मुद्दा छोड्छ अन्य सय जना थपिएर झन् मधेसको मुद्दा उठाउने काम हुन्छ । त्यसैले मुद्दा नेता र पार्टीले छोड्दैमा, व्यक्तिमा विचलन आउँदैमा विचार र सिद्धान्त खत्तम हुँदैन । धनुषा ३ मा अबको परिणाम के हुन्छ जस्तो लाग्छ ? तपाईंको भूमिका के हुन्छ ? धनुषा निर्वाचन क्षेत्र गठबन्धन दलबाट हामीले पाएको निर्वाचन क्षेत्र हो । अनिलजी हाम्रो उम्मेदवार हो । गठबन्धन जित्छ, अनिल झाजी जित्नु हुन्छ । गठबन्धनको अत्यधिक मत भएकोले पनि अनिल झाले जित्ने निश्चित छ । गठबन्धन दलमा धोकाघडी वा बेइमानी हुन्छ भनेर कल्पना गर्न सकिन्न । त्यसैले गठबन्धनको साझा उम्मेदवार झाले जित्नुहुन्छ । अन्तिममा मधेसभित्रको मधेसवाद के हो ? यो कहिलेसम्म चल्छ ? मधेसको सबाल, पीडा, मधेसी जनताको माग उठाउनु नै मधेसवाद हो भन्ने मैले यसलाई यसरी परिभाषित गरें । कहिलेसम्म उठ्छ भन्ने सबालमा गजेन्द्रनारायण सिंहले एकचोटी भन्नुभएको थियो कि हिन्दीमा शोषित इन्सान रहेगा तबत क धर्तीपर तुफान रहेगाअर्थात् जबसम्म शोषित, पीडित, मानिस यहाँ रहन्छ, मधेसी शोषित पीडित हुन्छ तबसम्म यहाँ संघर्ष भइरहन्छ । मधेसवादको लागि संघर्ष अनवरत रूपमा चलिरहन्छ ।"
समानुपातिक उम्मेदवारलाई परिचयपत्र उपलब्ध हुने,काठमाडौं : निर्वाचन आयोगले यही मङ्सिर ४ गते हुने प्रतिनिधिसभा सदस्य तथा प्रदेशसभा सदस्य निर्वाचनका लागि समानुपातिक निर्वाचन प्रणालीतर्फ अन्तिम बन्दसूचीमा नाम रहेका उम्मेदवारहरूलाई परिचयपत्र उपलब्ध गराउने भएको छ। समानुपातिक निर्वाचन प्रणालीतर्फ अन्तिम बन्दसूचीमा नाम रहेका प्रतिनिधि सभा तथा प्रदेश सभातर्फका उम्मेदवारहरूले परिचयपत्र माग गर्न आएमा परिचयपत्र उपलब्ध गराउनुपर्ने छ। उम्मेदवारहरूलाई आयोगको वेबसाइटमा रहेको प्रतिनिधिसभा र प्रदेशसभा समानुपातिक निर्वाचनका लागि प्रकाशित उम्मेदवारको अन्तिम बन्दसूचीमा उल्लेखित मतदाता भएको प्रदेश अन्तर्गतको जिल्लाको खण्ड हेरी आफ्नो जिल्ला अन्तर्गतको भए सम्बन्धित प्रदेश र जिल्ला निर्वाचन कार्यालयले आफ्नो कार्यालयबाट जारी हुने परिचयपत्र बमोजिमको विवरण अभिलेख राखी तोकिएको ढाँचामा परिचयपत्र उपलब्ध गराउन आयोगले सबै प्रदेश र जिल्ला निर्वाचन कार्यालयलाई निर्देशन दिने निर्णय गरेको छ।
निर्वाचन स्थलमा खटिए पाल्पाका मतदान अधिकृतहरू,"तानसेन : यही मंसिर ४ गते हुने प्रतिनिधिसभा र प्रदेशसभा निर्वाचनका लागि पाल्पाका मतदान अधिकृत, सहायक मतदान अधिकृत, सहायक कर्मचारी र सुरक्षाकर्मीहरू मतपत्र बोकी मतदान स्थलमा खटिएका छन्। निर्वाचन अधिकृतको कार्यालय, जिल्ला निर्वाचन कार्यालयबाट मतदानका लागि चाहिने मतपत्रसहित ५८ प्रकारका सामग्री बुझी कर्मचारी, सुरक्षाकर्मीहरू आआफ्नो मतदान केन्द्रमा खटिएका छन्। पाल्पाका ११८ मतदान स्थलका २४६ केन्द्रमा मतपत्र सहित आवश्यक सामग्री पुगेका मुख्य निर्वाचन अधिकृत कमलराज विष्टले बताए बिहीबार पाल्पामा मुख्य निर्वाचन अधिकृतको कार्यालय र निर्वाचन अधिकृतको कार्यालयमा निकै भीडभाड देखियो। मतदान केन्द्रमा खटिएका कर्मचारीहरू उस्साहका साथ मतदानका सरसमान बुझेर सुरक्षाकर्मीको साथमा मतदान स्थलमा लागेका हुन्। बिहीबार बेलुकासम्म सबै मतदान अधिकृतहरूले मतदान स्थलमा ४ प्रकारको सूचना टाँस गर्नुपर्ने, पहिलो बैठक बस्नुपर्ने मुख्य निर्वाचन अधिकृत विष्टले बताए। जिल्लामा मतदान अधिकृत र सहायक मतदान अधिकृतसहित सहायक कर्मचारी गरी १ हजार ९ सय ७३ जना कर्मचारी, १ हजार २ सय १५ जना म्यादी प्रहरी, १ हजार नेपाल प्रहरी, २ सय ५० को संख्यामा सशस्त्र प्रहरी र ४ सय ५० को संख्यामा नेपाली सेना परिचालित भएका छन्।"
मुस्ताङमा मतदान सामग्रीसहित कर्मचारी प्रस्थान,"जोमसोम: मंसिर ४ गते हुने प्रतिनिधि र प्रदेशसभा निर्वाचनका लागि हिमाली जिल्ला मुस्ताङका ३९ मतदान केन्द्र र एक अस्थायी मतदान केन्द्रमा खटिने कर्मचारीहरुलाई सम्वन्धित मतदान केन्द्रमा खटाईएको छ । मुख्य निर्वाचन अधिकृतको कार्यालयले बिहिबार मतदान अधिकृत र सहायक मतदान अधिकृतहरुलाई आवश्यक मतपत्र र मतदान सामाग्रीसहित सम्वन्धित कार्यस्थलमा खटाईएको हो । मुस्ताङमा स्थानीय तह,संघ र प्रदेश कार्यालयमा कार्यरत कर्मचारीहरुलाई मतदान अधिकृत र सहायक मतदान अधिकृतको जिम्मेवारी दिईएको हो । यसअघि मुस्ताङका एक अस्थायी मतदान केन्द्रसहित ४० मतदान केन्द्रका मतदान केन्द्रमा खटिने मतदान अधिकृत र सहायक मतदान अधिकृतहरुलाई निर्वाचन स्वच्छ, निश्पक्ष,पारदर्शी र शान्तिपूर्ण वातावरणमा सम्पन्न गर्न जिल्ला निर्वाचन कार्यालय आवश्यक तालिम प्रदान गरेको थियो ।"
ललितपुर २ : पूर्वसहकर्मीलाई पराजित गर्ने दाउमा प्रेम महर्जन,"काठमाडौं : ललितपुर क्षेत्र नं २ मा दुई मित्रबीच रोचक प्रतिस्पर्धा हुने भएको छ। सत्ता गठबन्धनका तर्फबाट नेकपा एकीकृत समाजवादीका कृष्णलाल महर्जन र नेकपा एमालेका प्रेम महर्जन प्रतिनिधिसभाका लागि चुनावी मैदानमा छन्। पार्टी फुट्नुअघि घनिष्ट मित्र रहेका यी दुईबीच आसन्न निर्वाचनमा रोचक प्रतिस्पर्धा हुँदैछ। सोही क्षेत्रबाट दुईपटक सांसद भइसकेका कृष्णलाललाई यसपटक रोक्ने प्रयासमा छन् प्रेम। पहिलोपटक चुनावी मैदानमा उत्रिएका प्रेमले सो क्षेत्रको विकास मोडलसहितको घोषणा पत्र लिएर घरदैलो अभियानमा जुटेका छन्। विसं २०३९ सालदेखि विद्यार्थी राजनीति सुरु गरेका उनी अनेरास्ववियुको पाटन संयुक्त क्याम्पसको कोषाध्यक्षको जिम्मेवारी निर्वाह गरेका थिए। उनले नेकपा एमालेबाट विसं २०४९ र २०५४ सालको स्थानीय तह निर्वाचनमा वडाध्यक्षमा विजयीसमेत भएका थिए। स्थानीय जनप्रतिनिधि भएर उनले दस वर्ष ललितपुरको वडा८ क्षेत्रमा विकासको मूल फुटाएका थिए। त्यसपछि ललितपुर क्षेत्र नं २ को अध्यक्ष, जिल्ला कमिटीको सचिवालय सदस्य, २०५४ देखि ०६५ सम्म युवा संघको जिल्ला अध्यक्षको जिम्मेवारी निभाएका थिए। अहिले उनी बागमती प्रदेश कमिटी सदस्य र क्षेत्रीय इन्चार्ज रहेका छन्। ग्रामिण विकासमा स्नातकोत्तर गरेका उनी कानुनसमेत स्नातक गरेका छन्। सानै उमेरदेखि सामाजिक काममा सक्रिय रहेका प्रेमले आसन्न निर्वाचनमा शिक्षा, स्वास्थ्य, भौतिक पूर्वाधार, कृषि, रोजगारी, आयआर्जन, भूमि व्यवस्था, संस्कृति, पर्यटनको क्षेत्रमा आमूल परिवर्तन गर्ने प्रतिवद्धता जनाएका छन्। उनले शिक्षाको गुणस्तर उकास्ने र औपचारिक शिक्षा पूरा नगरेका युवाहरूलाई सीपमूलक तालिमको व्यवस्था गर्ने बताए। ललितपुरको सांस्कृतिक सम्पदा रहेको पाटन क्षेत्रको विकासका लागि उनले प्राचीन ऐतिहासिक महत्व बोकेका बस्तीहरुमा पूर्वाधार विकास गर्दा स्थानीय पहिचान र सम्पदा संरक्षणलाई उच्च प्राथमिकता दिने बताए। उनले पाटनभित्र रहेका ऐतिहासिक ढुंगेधारा तथा पोखरीहरुलाई संरक्षण गरी प्राचीन शैलीमा पुनःनिर्माण गर्ने बताए। उनले पाटन दरवार क्षेत्रमा रहेका जीर्ण जिल्ला अदालतको भवनलाई पुनःनिर्माण गर्ने प्रतिवद्धता जनाए। उनले सांस्कृतिक बजागाजा, भजन, तुतः नामसंगीत पाठ, पूजाविधि, जात्रापर्वको संरक्षण प्रवर्द्धन गर्ने बताए। उनले ट्राफिकको चाप व्यवस्थापन गर्न ग्वार्कोसहित चक्रपथमा फ्लाई ओभर निर्माण गर्ने बताए। उनले स्थानीय हस्तकला, मूर्तिकला, काष्ठकलाको व्यावसायिकतामा जोड दिँदै रोजगारी अभिवृद्धि र निर्यात प्रवर्द्धन गर्ने उनको भनाइ छ। ललितपुर क्षेत्र नं २ मा परम्परागत पहिचानको रुपमा रहेका उत्पादन र त्यसको संस्कृतिलाई बचाइराख्ने र लुभुको कपडँ बुनाई उद्योग र सिद्धिपुरको वरालको सामाग्रीलगायत उत्पादनलाई थप व्यावसायिक बनाउने र ती उत्पादनहरुको बजार प्रवर्द्धन गर्ने उनले बताए । आवासविहीनलाई सुरक्षित आवास, मर्यादित जीवन उपलब्ध गराउने नेकपा एमालेको अवधारणाअनुसार लक्षित वर्गलाई आवासको प्रबन्ध गर्ने उनको भनाइ छ। उनले प्रतिवद्धता पत्रमा बुद्ध शिक्षा र बौद्धाभ्यासको संस्कृतिलाई जगेर्ना गर्ने उल्लेख गरेका छन्। 'ललितपुर क्षेत्र नं २ अद्वितीय बौद्ध सम्पदाहरुले सजिएको छ। मध्यकालीन इतिहासमा यो नगर अन्तर्राष्ट्रिय विद्याकेन्द्रहरुको रुपमा ख्याति प्राप्त थियो। यस्तो सम्पदालाई संरक्षण गर्ने प्राचीनकालदेखि यस उपत्यकामा चलिआएको बुद्ध र बौद्धाभ्यासको संस्कृतिलाई विश्वसामु चिनाउनेछु,' प्रतिवद्धता पत्रमा भनिएको छ। उनले रातो मछिन्द्रनाथ तथा मीनानाथको जीवन्त संग्राहलय निर्माण गर्ने जोड दिएका छन्। त्यस्तै सो क्षेत्रमा पर्ने बहाः, बही, मठमन्दिर र पाटीपौवाहरुको भौतिक र सांस्कृतिक संरक्षणलाई प्राथमिकताले दिने उनको भनाइ छ। उनले पाटन दरवार क्षेत्रमा रहेका जीर्ण जिल्ला अदालतको भवनलाई पुनःनिर्माण गर्ने प्रतिवद्धता जनाए। उनले सांस्कृतिक बजागाजा, भजन, तुतः नामसंगीत पाठ, पूजाविधि, जात्रापर्वको संरक्षण प्रवर्द्धन गर्ने बताए।त्यस्तै लाकुरेभन्ज्याङ, लामाटार क्षेत्रलाई पर्यापर्यटन क्षेत्रको रुपमा विकास गर्ने उनको चुनावी एजेण्डा रहेको छ। 'सहरी वातावरणमा स्वच्छता कायम राख्न फोहोर व्यवस्थापनलाई विशेष प्राथमिकता दिई प्रविधिको प्रयोगबाट जैविक तथा रासायनिक फोहोरको व्यवस्थापन गर्न प्रांगारिक मल उत्पादनमा सम्बन्धित निकायसँग सहकार्य गरिनेछ,' उनको चुनावी प्रतिवद्धता पत्रमा भनिएको छ।"
रौतहटमा स्वतन्त्र उम्मेदवारका कार्यकर्ताबीच झडप,रौतहट : कटहरिया नगरपालिकामा दुई स्वतन्त्र उम्मेदवारका कार्यकर्ताबीच झडप भएको छ । बुधबार राति करिब ९ :३० बजेतिर कटहरिया५ बजारस्थित शान्ति पेट्रोल पम्प अगाडी रौतहट क्षेत्र नम्बर ३ का स्वतन्त्र उम्मेदवार ओमप्रकाश जयसवाल समर्थक र प्रदेशसभाका स्वतन्त्र उम्मेदवार कुन्दन कुशवाहाका समर्थकबीच झडप भएको हो। वादविवाद भइ दुवै पक्षका कार्यकर्ता बीच झडप भएपछि नेपाल प्रहरीले ४ राउण्ड अश्रुग्यास र सशस्त्र प्रहरीले २ राउण्ड गोली हवाई फायर गरेको थियो । प्रहरीले घटनालाई शान्त पार्न अश्रुग्यास र हवाई फायर गरेको उनले बताए । आक्रोशित केही व्यक्तिले अचानक ढुंगा र सीसाका टुक्राले प्रहार गर्न थालेपछि झडप नियन्त्रण लिन प्रहरीले हवाई फायर र अश्रुग्यास प्रहार गर्नु परेको सइ सिंहले बताए।
संविधानलाई पूर्ण बनाउन गठबन्धनलाई मौका दिनुस्: प्रकाशमान सिंह,काठमाडौंः नेपाली कांग्रेसका नेता प्रकाशमान सिंहले अहिलको गठबन्धन संविधानको रक्षाका लागि बनेको बताएका छन् । बिहीबार काठमाडौंमा आयोजित अन्तक्रिया कार्यक्रममा नेता सिंहले संविधानको रक्षाका लागि गठबन्धन बनेकाले संविधानलाई पूर्ण बनाउन पनि अब गठबन्धनलाई मौका दिनुपर्ने बताए। उनले पहिलो र दोस्रो संविधानसभाबाट संविधान बनाउन र त्यसपछिको प्रतिनिधिसभा संविधानलाई पूर्ण बनाउन उपयोग गरेकाले अब चौथो पटक मुलुकको विकासका लागि गठबन्धन दलहरूलाई मौका दिनुपर्ने बताए । नेता सिंहले अब जनतालाई साथमा लिएर मुलुकको विकास र समृद्धिको बाटोमा अघि बढ्ने जिकिर गरे ।
स्याङ्जा सदरमुकाम गुल्जारमय बनाउँछु : थापा,"स्याङ्जा : प्रतिनिधिसभा क्षेत्र नं १ का प्रत्यक्षतर्फका उम्मेदवार राजु थापाले स्याङ्जा सदरमुकाम गुल्जारमय बनाउने बताएका छन्। निर्वाचन आउन अब ३ दिन मात्र बाँकी रहदा सदरमुकामबासी मतदाताका घरदैलो गर्दै उनले सदरमुकाम गुल्जारमय बनाउन त्यसक्षेत्र वरपरका दुई जिल्ला तथा दुई क्षेत्र जोड्न सडकमार्ग पक्की सहित आवश्यकता अनुरुपका विकास सहित उद्योगधन्दाका लागि वातावरण निर्माण गर्ने उनले बताए। लामो समयसम्म एकपक्षीय राजनीतिक अखडा भएकै कारण सदरमुकामबासीले विकास र परिवर्तनको अनुभूत गर्न पाएनन्। जसका कारण शिक्षा, स्वास्थ्य र रोजगारका लागि अन्यत्र शहर जान बाध्य हुनुपरयो।।उनले थपे, 'अब ति सबै सेवा र सुविधा सदरमुकाममै उपलब्ध गराउने वातावरण मिलाएर बाहिर गएकालाई पनि फर्काउने काममा म जुट्नेछु। उनले भने, 'दुई जिल्ला जोड्ने पक्की सडकहरु बाडखोलादुलेगौडा, पुतलीखेत कार्कीनेटा, छोरेपाटन बाडखोला, घुम्ति चिसापानी सडक पक्की बनाउने, डेडीकेटेड सहितको २ लेनको सिद्धार्थ राजमार्ग मेरो प्राथमिकतामा छन्। यसैगरी, सर्वशुलभ र निशुल्क शिक्षा, स्वास्थ्य, खाद्य, खानेपानी, भौतिक पूर्वाधार, सडक, यातायात, उद्योग, ब्यवसाय, निजी क्षेत्र, संस्कृति तथा पर्यटन, युवा लक्षित योजना, शहरी विकास, सुशासन, वनवातावरण, उर्जा, जलस्रोत, श्रम रोजगार, पुल पुलेसा सहित उनका चुनावी एजेण्डा छ्न्। युवा र महिलालाई रोजगारसंग जोडी आयआर्जन र सीपमूलक तालिम तथा उद्योग ब्यवसाय संचालनगरी युवा र महिलालाई आत्मनिर्भर बनाउने, सबै धर्म सम्प्रदायलाई समान शिक्षा, रोजगार र अवसरमा सहयोग, जिल्ला अस्पताललाई एक सय शैयामा स्तरोन्नती, आधीखोला, सेतीखोला, दरौंखोलामा तटबन्ध, कृषिलाई प्राथमिकतामा राख्ने लगायतका चुनावी एजेण्डा छन्। रोजगारका लागि घर बाहिर रहदा यहाँका उर्वरभूमिको उपयोग हुन नसकेको जनाउँदै उनले कृषिका माध्यमबाट आयआर्जनसंग पारिवारिक मेल गराउने वातावरण सृजना गर्ने उनले जोड दिए। नेपालकै सबैभन्दा गुणस्तरीय र स्वादिला सुन्तला हुने स्याङ्जाका सुन्तला चीन लगायतका छिमेकी मुलुकमा निर्यात गर्ने, बाँझा जग्गाजमिनको उपयोग गर्दे कफी, मौसमी तथा बेमौसमी फलफूल तथा तरकारमा व्यवासायिकरण उद्यम संचालन गर्ने जस्ता किसानमुखी नीति निर्माणगरी रोजगारका लागि अन्यत्र सहरमा जाने वा विदेशिने युवापंक्तिलाई जिल्लामै अड्याउने वातावरण बनाउने उनका प्रतिवद्धता छन्। एशियाकै पहिलो नमूना पर्यटकीय गाउँ शिरुवारी, निर्माणाधिन गोर्खा स्मारक (साल्मेडाँडा), दरौंको थाप्ले स्थित एशियाकै अग्लो बुद्ध मूर्ति, मिलेनियम ट्रयाक लगायतका महत्वकांक्षी एवं निर्माण सम्पन्न हुन नसकेका विशेष र महत्वाकांक्षी आयोजनाहरु प्रति राज्यको ध्यानाकर्षण गराउँदै उचित सम्बोधन गर्ने उनले बताए। म २०७० सालमा निर्वाचित भएपछि सुरुवात गरेका कामलाई एमाले सरकारले थप वजेट नदिदा अलपत्र परेको छ,' उनले भने, नागरिकका दैनिक जनजीवनसँग जोडिएका ती विकासे योजनालाई पुरा गर्ने प्रतिवद्धतासंगै स्याङ्जाको भुगोल सुहाउँदो उद्यम, व्यवसाय सञ्चालन गरी स्वरोजगारसँग जोडिएका कामलाई प्राथमिकतामा राखेकोछु। दोस्रो पटकको संविधानसभा निर्वाचनमा नेपाली कांग्रेसका उम्मेदवार थापाले जितेपछि यस क्षेत्रमा थापाको आर्कषण बढेको छ। युवाका आर्कषणमा रहने उनी यसपटक आफनो जित सुनिश्चित रहेको दावी गर्छन। विस २०७० को संविधानसभा, २०७४ को प्रतिनिधिसभा र अहिले पनि थापा र मरासिनी नै प्रतिस्पर्धी उम्मेदवार हुन्। ०७० मा थापा निर्वाचित भए भने ०७४ मा मरासिनी। ०७४ मा नेकपा माओवादी, एमाले सहित बामगठबन्धन थियो भने अहिले कांग्रेस सहितको लोकतान्त्रिक बामगठबन्धन छ। स्थानीय निर्वाचनको मतपरिणाम हेर्दा कांग्रेसको मत बढी छ। त्यसमा पनि लोकतान्त्रिक बामगठबन्धनका उम्मेदवारलाई नेकपा माओवादी र नेकपा एकिकृत समाजवादीको पनि मत थपिनेछ। यसरी हेर्दा सबैले इमान्दारितापूर्वक मतदान गरेमा यस क्षेत्रमा लोकतान्त्रिक बामगठबन्धनका साझा उम्मेदवार राजु थापाको जित सुनिश्चित भएको कांग्रेस प्रवक्ता भरतप्रसाद लम्साल भन्छन्। त्यसो त, नेपाली कांग्रेस, नेकपा माओवादी केन्द्र, नेकपा एकीकृत समाजवादी, राष्ट्रिय जनमोर्चा र नेकपा समाजवादी पार्टीले इमान्दारिता प्रर्दशन गर्दै लोकतान्त्रिक बामगठबन्धनका साझा उम्मेदवारलाई भोट दिएमा स्याङ्जामा लोकतान्त्रिक साझा गठबन्धनको जीत सुनिश्चित देखिन्छ। नेकपा एमालेले झण्डै २० वर्षसम्म जितेको यस क्षेत्रमा २०७० सालमा थापाले जितेका थिए। भने नगरपालिका घोषणापछि स्थानीय पालिकामा पनि नेपाली कांग्रेसले पहिलो पटक अहिले जितेको छ। स्याङ्जाका २ प्रतिनिधिसभा र ४ प्रदेशसभा छ। लोकतान्त्रिक बामगठबन्धन र नेकपा एमालेबीच यहाँ चुनावी प्रतिस्पर्धा हुन्छ। प्रतिनिधिसभा क्षेत्र नं १ मा स्वतन्त्र सहित ११ राजनीतिक दल चुनावी प्रतिस्पर्धामा छन्।"
"झापा३: अंकगणितले लिङ्देन अगाडि, विपक्षीको मत तान्ने सिटौलाको दाउ","झापा: मतदानको मिति आउन अब तीन दिन बाँकी छ । चुनावी प्रचारमा रहेका राजनीतिक दल र उम्मेदवारको प्रचारको आज अन्तिम दिन हो । प्रचारको महत्वपूर्ण दिनलाई सदूपयोग गर्दै उम्मेदवारले सकेसम्म धेरै मतदातालाई आफ्नो पक्षमा पार्ने कोशिस गरिरहेका छन् । निर्वाचन प्रचार तथा उम्मेदवारको तीव्र प्रतिस्पर्धाले झापा३ को चर्चा देशभर छ । यो क्षेत्रमा नेपाली कांग्रेसका नेता कृष्णप्रसाद सिटौला र राष्ट्रिय प्रजातन्त्र पार्टीका अध्यक्ष राजेन्द्र लिङ्देन चुनावी मैदानमा छन् । लिङ्देन र सिटौलाबाहेकका अन्य दलका उम्मेदवार तथा स्वतन्त्र उम्मेदवारको चर्चा धेरै नभएको स्थानीय बताउँछन् । चुनावी अभियानदेखि अन्य गतिविधिमा एक धार लिङ्देन र अर्को धार सिटौला जस्तो देखिएको स्थानीयको भनाइ छ । यो दबाबले चुनावी सभासम्मेलन पनि एकले अर्कोलाई चुनौती दिने गरी सञ्चालन भइरहेका छन् । चलायमान मतलाई कसरी आफ्नो पक्षमा ल्याउने, विपक्षीको मत आफ्नो पक्षमा कसरी तान्ने भन्ने रणनीतिमा दुवै नेताले आफ्ना कार्यकर्तालाई परिचालन गरेका छन् । यस्तो छ चुनावी अंकगणित झापा३ को चुनावी नतिजाको अनुमान अहिले चोकचोकमा भइरहेको छ । सिटौला र लिङदेन दुवैका पक्षमा समान सम्भावना र चुनौतीको बहस हुने गरेको छ । जनताले दुई नेता बारे गरेको टिप्पणीलाई आधारमान्दा पूर्वानुमान त्यति सजिलो छैन । त्यो मतदाताको मनस्थितिमा भर पर्ने कुरा हो । तर, चुनावी पूर्वानुमानलाई गत बैशाख ३० गते सम्पन्न स्थानीय तह निर्वाचनको मत परिणामलाई आधार मान्दा संगठनको सबै मत उही ठाउँमा आए लिङ्देनलाई केही सहज देखिन्छ । झापा ३ मा कचनकवल गाउँपालिका, हल्दिबारी गाउँपालिका र बाह्रदशी गाउँपालिकाका सबै वडा, भद्रपुर नगरपालिकाको १ देखि ८ नम्बर वडा र बिर्तामोड नगरपालिकाको १० नम्बर वडा पर्छन् । यो निर्वाचन क्षेत्रमा २८ वटा वडा छ । निर्वाचन आयोगको अद्यावधिक तथ्यांक अनुसार यो क्षेत्रमा १ लाख ३१ हजार ४३२ मतदाता छन् । स्थानीय तहको मत परिणाम अनुसार राप्रपा र एमाले गठबन्धन अगाडि छ । वडा अध्यक्षमा निर्वाचित भएको मत परिणाम अनुसार २८ वडामध्ये १६ वडामा कांग्रेस विजयी भएको छ, भने माओवादी दुई वडामा निर्वाचित भएको छ । वडा अध्यक्षतर्फ सत्तारुढ गठबन्धन १८ र बाँकी १० मा मात्र एमाले र राप्रपाले वडामा जितेको हो । त्यसैलाई आधार मान्ने हो भने सत्तारुढ गठबन्धन पनि बलियो स्थितिमा देखिन्छ । स्थानीय निर्वाचनमा सत्तारुढ गठबन्धनले भद्रपुर, बाह्रदशी र बिर्तामोडमा चुनावी तालमेल गरेका थिए । हल्दिबारी र कचनकवलका वडाहरिमा भने छुट्टाछुट्टै चुनाव लडेका थिए । २८ वडामा पाएका वडा अध्यक्षहरूको मत जोडा एमाले २१ हजार ८५, काँग्रेस २५ हजार ९४९, राप्रपा २१ हजार १५९ मत र माओवादी केन्द्र ६ हजार ५८५ मत पाएका थिए । एमाले र राप्रपासँग ४२ हजार २४४ मत छ, भने सत्तारुढ गठबन्धन कांग्रेस, माओवादी र एकीकृत समाजवादीसँग ३२ हजार ६३४ मत छ । दुवै मतको तुलना गर्दा एमाले र राप्रपा गठबन्धनबाट उम्मेदवार बनेका लिङ्देन ९ हजार ६१० मतले अगाडि छन् । २०७४ सालको निर्वाचन भन्दा यस पल्ट सिटौलाले यस क्षेत्रमा धेरै सुधार गरेकोले स्थानीय तहमा राम्रो नतिजा ल्याउन सफल भएको र त्यसको प्रभाव पर्ने सक्ने राजनीतिक विश्लेषकहरू बताउँछन् । स्थानीय तहभन्दा आम निर्वाचनमा मत अर्को पार्टीका उम्मेदवारलाई जानु (मत ट्रान्सफर) हुन सक्ने अनुमान गरिएको छ । अहिले सिटौलाले एमालेको मत आफ्नो पक्षमा तान्ने रणनीति बनाएर काम गरिरहेका छन् । यता लिङदेन असन्तुष्ट बनेका एमाले कार्यकर्तालाई फकाउँदै आफ्नो विपक्षमा रहेकाको मत तान्ने रणनीतिसहितको चुनावी प्रचार गरिरहेका छन् । २०७४ सालको निर्वाचनभन्दा २०७९ निर्वाचनमा धेरै सुधार आएकोमा सिटौला उत्साहित छन् । उनले भने, आफ्नो पक्षमा मतदान गर्ने मतदाता बढेको छ, त्यसैले मेरो जित निश्चित जस्तै छ। लिङ्देन पनि आफ्नो जित निश्चित रहेको दावी गर्छन्। उनले भने, 'अंकगणितको आधारमा यस पटक पनि मेरो जित निश्चित जस्तै छ । कति मतान्तर बढाउन सक्छु भनेर लागेको छु ।' दुवैले असन्तुष्टलाई फकाउँदैनेकपा (एमाले)ले झापा जिल्लामा राप्रपासँग चुनावी तालमेल गरेसँगै एमालेभित्र असन्तुष्ट बढेको छ । विशेष गरी झापा ३ मा त्यसको प्रभाव बढी छ । स्थानीय तह निर्वाचनमा तालमेल गर्ने एमाले र राप्रपा आम निर्वाचनमा तालमेल गरेपछि यस क्षेत्रमा एमालेभित्रै विद्रोह भएको थियो । विद्रोह गर्दै एमालेका जिल्ला सदस्य हल्दिबारी निवासी डम्बर गिरीले स्वतन्त्र उम्मेदवारी दिए । एमालेबाट हल्दिबारी गाउँपालिकाको अध्यक्षमा उठेका गिरी राप्रपासँग पराजित भएका थिए । गाउँपालिकाका उपाध्यक्ष रहेका बेला गिरी राप्रपा जनप्रतिनिधिसँग मनमुटाबका बीच आफ्नो ५ बर्षीय कार्यकालमा पूरा गर्दै दुरी बढाएका थिए । त्यही कारणले राप्रपाका अध्यक्ष लिङ्देनलाई कुनै पनि हालतमा सघाउन नसकिने भन्दै उनी स्वतन्त्र उम्मेदवार बने । हाल उनलाई एमाले कारबाही गर्दै निलम्बन गरिसकेको छ । तर, उनीसँग रहेको एमाले पक्षको मत कहाँ खस्ने भन्ने अहिले व्यापक चर्चा छ । मंगलबार मात्र यस क्षेत्रका २०३ एमाले कार्यकर्ताले विज्ञप्ति निकाल्दै सामूहिक राजीनामा दिएका छन् । विज्ञप्तिमा भनिएको छ, राप्रपामा कुनै पनि हालतमा साथ दिन नसक्ने भन्दै हामीले पार्टी परित्याग गर्न बाध्य भयौँ। एमालेको मत घट्दा लिङ्देनलाई आफ्नो पक्षमा परिणाम निकाल्न जोखिम छ । तर, एमालेबाट यस क्षेत्रमा प्रदेशसभा सदस्यमा वसन्तकुमार बानियाँ र छविलाल चुँडाल उम्मेदवार छन् । एमाले दुवै उम्मेदवारलाई जित्न पनि राप्रपाको मत आवश्यक पर्छ । उता बाह्रदसी गाउँपालिकामा सत्तारुढ गठबन्धनप्रति असन्तुष्ट जनाउँदै माओवादी केन्द्रका प्रदेश सदस्यसहित १३४ जनाले सामूहिक राजीनामा दिएका छन् । माओवादीले पार्टी छाडेपछि कांग्रेस उम्मेदवार सिटौलालाई पनि चुनौती छ । सिटौला एमाले नेता तथा कार्यकर्तालाई रिझाउने कसरतमा जुटेका छन् । बुधबार मात्रै सिटौलाले एमालेका केन्द्रीय सदस्य तथा मेडिकल व्यवसायी दुर्गाप्रसाद प्रसाईंलाई भेटेका थिए । पछिल्लो समय प्रसाईंको झापा ३ मा बढी प्रभाव मानिन्छ । त्यसैले अब झापा३ को निर्वाचन परिणाम एमाले र माओवादी केन्द्रको असन्तुष्ट पक्षले गर्ने मतदानले फरक पार्न सक्ने देखिन्छ ।"
निर्वाचन तयारीको जानकारी दिँदै आयोग (लाइभ),निर्वाचन तयारीको जानकारी दिँदै आयोग
"भक्तपुरमा एमालेको ऐतिहासिक जित हुन्छ, कम्तिमा ६० हजार मत ल्याउँछौं : नेता बस्नेत","भक्तपुर : भक्तपुर क्षेत्र नं २ का प्रतिनिधिसभाका उम्मेदवार महेश बस्नेतले मंसिर ४ गते हुने प्रतिनिधिसभा तथा प्रदेशसभाको निर्वाचनमा भक्तपुरबाट एमालेलाई कम्तिमा पनि ६० हजार मत ल्याइ ऐतिहासिक जित निकाल्ने दावी गरेका छन्। निर्वाचन परिचालन कमिटी भक्तपुर क्षेत्र नं १ ले आयोजना गरेको क्षेत्रीय चुनावी सभालाई सम्बोधन गर्दै पूर्वमन्त्री बस्नेतले प्रधानमन्त्री तथा नेपाली कांग्रेसका सभापति शेरबहादुर देउवालाई लक्षित गर्दै जनताले मंसिर ४ गते सूर्यमा भोट दिने र ६ गते रुखमा भोट दिने बताए। प्रधानमन्त्री देउवाले केही समय अधि एक कार्यक्रममा मंसिर ४ मा हुने निर्वाचनलाई मंसिर ६ गते हुने भनि अभिव्यक्ति दिएका थिए । प्रधानमन्त्रीलाई निर्वाचनको मिति समेत जानकारी नहुने सुस्त दिमागको भएको उल्लेख गर्दै उनले मुलुक निर्माणको लागि एमालेका अध्यक्ष केपी ओलीजस्तो दुरदृष्टि भएको नेतालाई प्रधानमन्त्री बनाउनुपर्नेमा जोड दिए। नागरिकता विधेयक, एमसीसी, एसपीपी जस्ता राष्ट्रघाती कार्य गर्ने गठबन्धन सरकार देश र जनताको पक्षमा नरहेको उल्लेख गर्दै उनले हिजो एमालेलाई प्रतिगमन भन्नेहरु राष्ट्रघाती रहेको तथ्य एकपछि अर्को गर्दै जनताले बुझ्दै गएको बताए । केपी ओली नेतृत्वको सरकारले विकास र समृद्धिको साथमा परराष्ट्र नीति तथा चाइनासँग पारवहन सन्धी गरी नेपाललाई ल्याण्डलक कन्ट्रीबाट ल्याण्ड लिङ्क कन्ट्री बनाएको स्मरण गर्दै नेता बस्नेतले मुलुकको समृद्धिका असंख्य योजनाहरु सुरु गरेको बताए। मुलुकको हित छान्ने की मुलुकको वर्वादी छान्ने भन्ने कुरा आगामी निर्वाचन रहेको उल्लेख गर्दै उनले गठबन्धनले देशलाई दिनानुदिन अधोगतिमा लान खोजेता पनि एमालेले सशक्त प्रतिवाद गरी दुर्घटनाबाट बचाइरहेको दावी गरे। उनले भने, आगामी निर्वाचनमा जनताले मुलुकको हित चाहने हो भने एमाले छान्नुपर्नेछ । मुलुकको वर्वादी छान्ने हो भने गठबन्धनलाई गठबन्धनलाई भोट हाल्नुपर्नेछ । त्यस्तै आम नेपाली जनताले मुलुक वर्वादी गर्ने गठबन्धनलाई हैन, एमालेलाई भोट हाल्नु अपरिहार्य बनेको छ । एमालेका अध्यक्ष केपी शर्मा ओलीले नेपालको गुमेको भूमि कालापानी, लिपुलेक र लिम्पियाधुरालाई आफ्नो देशको नक्सामा समेट्न गठबन्धनका दलहरुलाई घिसारेर, लतारेर संविधान संशोधनको लागि ल्याउनुभएको स्मरण गर्दै नेता बस्नेतले नाकाबन्दी लाग्दा नाकाबन्दी हो भन्न समेत नसक्ने गठबन्धनका दलहरुलाई निर्वाचनको माध्यमबाट विदा गर्नुपर्नेमा जोड दिए। केपी ओली नेतृत्वको सरकारले विकास र समृद्धिको साथमा परराष्ट्र नीति तथा चाइनासँग पारवहन सन्धी गरी नेपाललाई ल्याण्डलक कन्ट्रीबाट ल्याण्ड लिङ्क कन्ट्री बनाएको स्मरण गर्दै नेता बस्नेतले मुलुकको समृद्धिका असंख्य योजनाहरु सुरु गरेको बताए। जनताले आगामी मंसिर ४ गते सूर्यमा भोट हालेपछि फेरि एमालेको सरकार आउने र विकासको लहर व्यापक मात्रामा ल्याउने उल्लेख गर्दै उनले जनताले भोट नदिएर गठबन्धनलाई सवक सिकाउने पर्नेमा जोड दिए। पाइपलाइनबाट पेट्रोलियम पदार्थ ल्याउने, रेलमार्ग, सुरुङ मार्ग, पानी जहाज, ठूला ठूला एयरपोर्टहरु निर्माण, पूर्वपश्चिम राजमार्ग, उत्तर दक्षिण जोड्ने दर्जनौं राजमार्गलगायतका मुलुकलाई दिर्घकालसम्म ऐतिहासिक फाइदा पुग्ने कार्यहरु केपी ओली नेतृत्वको सरकार गरेको उल्लेख गर्दै उनले गठबन्धनका दलहरु दलाल नोकरसाही रहेकाले मुलुकको हितमा कुनै पनि कार्य गर्न नसक्ने पुष्टि भएको बताए। जनताले आगामी मंसिर ४ गते सूर्यमा भोट हालेपछि फेरि एमालेको सरकार आउने र विकासको लहर व्यापक मात्रामा ल्याउने उल्लेख गर्दै उनले जनताले भोट नदिएर गठबन्धनलाई सवक सिकाउने पर्नेमा जोड दिए। जनताको ब्राण्डेड पार्टी एमाले भएकाले जनताले पनि आगामी निर्वाचनमा एमालेका ब्राण्डेड उम्मेदवारलाई जिताउनेमा विश्वास गर्दै उनले लोकल पार्टी छानेर पुनः गल्ती नगर्न भक्तपुर क्षेत्र नं १ का जनतालाई आग्रह गरे। चाँगुनारायण नगरपालिकामा यो पटक हार्ने छुट नभएको उल्लेख गर्दै नेता बस्नेतले क्षेत्र नं १ का प्रतिनिधिसभाका उम्मेदवार नवराज गेलाल, प्रदेश सभाका उम्मेदवार मोहनविर श्रेष्ठ तथा नारायण सिन्ताकलालाई विजयी गराउनेपर्ने बताए।"
'गठबन्धनलाई भोट दिन जनता आतुर',"जनताले सत्ताा गठबन्धनलाई स्पष्ट बहुमत दिने दाबी गर्छन्, कांग्रेसका युवा नेता एनपी साउद । चुनावपछिको ५ वर्ष पनि गठबन्धन कायमै रहने उनको तर्क छ। चुनावी रणनीति र समसामयिक राजनीतिबारे अन्नपूर्ण पोस्ट्का नरेन्द्र साउदले कांग्रेस नेता साउदसँग गरेको कुराकानी: चुनावी प्रचारप्रसारको अन्तिमतिर पुग्दा जनताको प्रतिक्रिया केकस्तो पाउनुभएको छ ? जनताबाट असाध्यै राम्रो प्रतिक्रिया पाएका छौं। चुनावप्रति जनतामा उत्साह छ। लोकतन्त्रलाई समृद्ध, परिस्कृत र जीवन्त बनाउने भनेको आवधिक निर्वाचन हो। नेपाली कांग्रेस र गठबन्धनका पक्षमा जनता छन्। संविधानको रक्षा, देशको विकास र समृद्धिका पक्षमा जनताको मत प्रकट हुने विश्वास छ। हामीले भोट माग्दा जनताले हार्दिकतापूर्वक स्वागत गरेका छन्। र, गठबन्धनले चुनाव जित्नुपर्छ भनिरहेका छन्। त्यसैले ४ गते गठबन्धनका पक्षमा मतदान गर्न जनता आतुर छन्। तपाईंकै क्षेत्रको एउटा प्रदेशसभामा गठबन्धनबाट साझा उम्मेदवार चयन गर्न सक्नुभएन। त्यसले चुनावी प्रचारमा के कस्तो कठिनाइ भयो ? त्यस्तो कठिनाइ छैन। प्रदेश (ख) मा गठबन्धनका साझा उम्मेदवार तय गर्न सकेनौं। त्यसैकारण, त्यो प्रदेशको चुनावमा गठबन्धनका दलहरूबीच मित्रवत् प्रतिस्पर्धा गर्ने निर्णय गरेका हौं। त्यहाँ पनि साथीहरूले हार्दिकतापूर्वक प्रचारप्रसार गरिरहनुभएको छ। उहाँहरू दुवै जनाले प्रतिनिधिसभामा मलाई सहयोग गरिरहनुभएको छ। मित्रवत प्रतिस्पर्धा भए पनि गठबन्धनका उम्मेदवार जित्नुपर्छ भन्नेमा उहाँहरू प्रतिबद्ध हुनुहुन्छ। मित्रवत प्रतिस्पर्धाका कारण गठबन्धनमा कुनै समस्या आउँदैन। जनताको मन र भावना पनि त्यही नै छ। गठबन्धनका दल र कार्यकर्ताहरू इमान्दार छन्। जहाँ जुन पार्टीको उम्मेदवार भए पनि आफ्नै पार्टीको ठानेर मतदान गर्नेमा ढुक्क छौं। चुनावपछि गठबन्धन के हुन्छ ? कुनै रहर र लहडले गठबन्धन बनाएका होइनौं। तत्कालीन नेकपाका प्रधानमन्त्री केपी ओलीले जननिर्वाचित संसदलाई दुईदुई पटक विघटन गरेर देशलाई अस्थिरता र अँध्यारो सुरुङतिर धकेल्ने कोसिस गर्नुभयो। संविधान च्यात्ने, मुलुकलाई असंवैधानिक कदमतिर लैजाने र लोकतान्त्रिक गणतन्त्रकै भविष्य संकटमा पार्ने कुचेष्टा भएपछि परिवर्तनकारी ५ दल एक ठाउँ उभिएका थियौं। ओलीको असंवैधानिक कदमविरुद्ध पाँच दल सडक संघर्षमै होमियौं। उक्त आन्दोलनमा नागरिक समाज, बौद्धिक वर्ग र विभिन्न पेसागत संघसंस्थाले ऐक्यबद्धता जनाए। हाम्रै जोडबल र जनताको बलमा संसद् पुनःस्थापना भयो र उपलब्धिहरू जोगिए। परिवर्तनलाई नरुचाउने र मुलुकलाई अस्थिरतामै राख्न खोज्ने तत्वहरू अझै सक्रिय छन्। तिनीहरूविरुद्ध परिवर्तनकारी शक्तिहरू एकजुट हुन जरुरी छ। त्यसैले ५ दलीय गठबन्धन चुनावपछि पनि कायम रहन्छ। जबसम्म संविधान, गणतन्त्र र जनताका अधिकार सुनिश्चित हुँदैनन्, तबसम्म गठबन्धन अघि बढछ। चुनावपछिको प्रधानमन्त्री को हो ? चुनावपछि कांग्रेसको नेतृत्वमा सरकार बन्छ। शेरबहादुर देउवा नै प्रधानमन्त्री हो। गठबन्धनका दलहरूको सहकार्यमा सरकार बन्छ। अरू दलका नेता पनि आकांक्षी त हुनुहुन्छ होला। कांग्रेसकै गगन थापाले आफूलाई प्रधानमन्त्रीको उम्मेदवारका रूपमा प्रचार गरिरहनु भएको छ नि ? त्यो त गगन थापालाई नै सोध्नुहोला। पार्टीमा त्यसबारे छलफल वा बहस भएको छैन। कांग्रेस विधि र नीतिमा चल्ने पार्टी हो। प्रधानमन्त्रीका लागि इच्छा र चाहना राख्ने कुरालाई अन्यथा लिनु पनि हुन्न। माओवादी केन्द्रका अध्यक्ष प्रचण्डले चुनावपछि पनि कांग्रेसकै नेतृत्व स्वीकार गर्नु होला त ? उहाँले प्रधानमन्त्रीका लागि आकांक्षा राख्नु स्वाभाविकै हो। माओवादी केन्द्र पनि गठबन्धनको प्रमुख पक्ष हो। त्यस विषयमा गठबन्धनमा छलफल पनि होला। तर, मैले भन्नुपर्दा, शेरबहादुर देउवा नै प्रधानमन्त्री हो। प्रधानमन्त्रीकै लागि विवाद भयो भने गठबन्धन भत्किने त होइन नि ? मलाई त्यस्तो लाग्दैन। गठबन्धन एउटा बलियो जगमा स्थापना भएको हो। हामीले स्थानीय तह निर्वाचनमा पनि गठबन्धनका दलहरू एक ठाउँ उभिएर चुनाव लडेका थियौं। अहिले प्रतिनिधिसभा र प्रदेशसभा चुनावमा पनि एक ठाउँ उभिएका छौं। साझा उम्मेदवार बनाएर चुनाव लडेका छौं। त्यसैकारण चुनावपछि पनि गठबन्धन कायमै रहन्छ। त्यसपछिको सत्ता सञ्चालन पनि गठबन्धनका दलहरू मिलेर नै गर्ने हो। तपाईंहरूबीच विवादका कारण चुनाव हार्नुहुन्छ भन्ने कार्यकर्ताको गुनासो छ नि ? हामीबीच अत्यन्तै सौहाद्रपूर्ण सम्बन्ध छ। कुनै तिक्तता छैन। हामी नमिलेर चुनाव हारेको भन्ने कुरामा सत्यता छैन। रूखमा भोट हाल्न पाइएन भन्दै कांग्रेसका थुप्रै नेताहरू स्वतन्त्र उठनु भएको छ नि ? उहाँहरूलाई पार्टीलाई कारबाही गरिसकेको छ। जहाँ कांग्रेसले टिकट पाएको छ, त्यहाँ न हँसिया हथौडा छ, न कलम छ। त्यहाँ सबैले रूखमा भोट हाल्ने हो। अनि, जहाँ माओवादीले टिकट पाएको छ, त्यहाँ कांग्रेसले पनि हँसिया हथौडामा भोट हाल्ने हो। गठबन्धनबाट ज जसले टिकट पाएका छन, ती सबै ५ पार्टीका उम्मेदवार हुन। त्यसैले कहाँ कसले के मा भोट हाल्योभन्दा पनि संविधान र परिवर्तनका पक्षमा उभिने कि नउभिने भन्ने मुख्य कुरा हो। ११स्वतन्त्रहरू पनि बग्रेल्ती छन नि ? मुख्य सहरतिर होलान्। तर, यहाँका जनताहरू प्रमुख दलकै पक्षमा छन्। जसले संविधान बनाए, तिनीहरूले नै देश बनाउनुपर्छ। देशलाई सम्बद्ध बनाउनुपर्छ भन्नेमा यहाँका जनता एकमत छन्। पुराना नेताहरूविरुद्ध नो नट अगेन भन्ने अभियान पनि सुरु भएको छ नि ? हेर्नुहोस, जसले इतिहास रचेका छन्। लोकतन्त्र र जनताको हितका लागि आफ्नो सम्पूर्ण जीवन समर्पण गरेका छन्, ती नेताहरूको बेइज्जत गरेर रमाइलो गर्नु कदापी पनि राम्रो होइन। राम्रो काम गरेकालाई राम्रो भनौं, नराम्रो गरेकालाई नराम्रो भनौं। सबैलाई एउटै डालोमा हालेर सामाजिक सञ्जालमा बदनाम गर्ने काम लोकतन्त्र सुहाउँदो होइन। लोकतन्त्रमा दलको विकल्प अरू हुन सक्दैन। जसरी लोकतन्त्रको विकल्प अझ उन्नत लोकतन्त्र मात्रै हो। गठबन्धन भए पनि एमाले एक्लैले बहुमत ल्याउँछु भनिरहेको छ नि ? दाबी गर्न पाइन्छ। तर, व्यवहारमा त्यस्तो नतिजा आउँदैन। एमाले प्रमुख प्रतिपक्षी बन्छ।"
काठमाडौं महानगरकी उपप्रमुख डंगोलको निर्देशन : जोखिम नक्साङ्कनको काम तत्काल थालनी गर्नू,"काठमाडौं : काठमाडौं महानगरपालिकाकी उपप्रमुख सुनिता डंगोलले विपद व्यवस्थापन विभागका अधिकारीहरुलाई जोखिम नक्साङ्कनको काम तत्काल थालनी गर्न आग्रह गरेकी छन्। आज उनकै कार्यकक्षमा विभागको जिम्मेवारीमा परेका काम र त्यसको प्रगतिका विषयमा जानकारी लिँदै यस्तो आग्रह गरेकी हुन्। उनले भनिन्, सहरको अवस्था र विशेषता जान्नका लागि जोखिम अवस्थाको सूचना प्राथमिक सूचक हो। यसका विषयमा हामीलाई थाहा हुनुपर्छ। डंगोल सहरमा रहेका पेट्रोल पम्पहरु र ग्याँस डिपोमा भण्डारण तथा वितरणका लागि मापदण्ड आवश्यक भएको डंगोलले बताइन्। सहरमा रहेका पेट्रोल पम्पहरु र ग्याँस डिपोहरु सम्भावित ठूलो दुर्घटनाको माध्यम बन्न सक्छन्। यी सामग्री भण्डारण तथा वितरणका लागि मापदण्ड आवश्यक छ। अहिले पम्प र डिपो आसपासका नागरिक सम्भावित विपदको त्रासमा छन्। उजले भन्नुभयो, वडास्तरीय विपद व्यवस्थापन समितिलाई सक्रिय पारेर समुदायस्तरीय क्षमता विकास, सचेतना र सहभागिताका कार्यक्रमलाई बढाउनुपर्छ। विपद व्यवस्थापन, खोज तथा उद्धारमा प्रयोग हुने ४८ प्रकारका सामग्री विभागमा छन्। ती सामग्री वडाहरुमा वितरण गर्ने तयारी छ। विभागका प्रमुख रविनमा श्रेष्ठले विभागबाट सम्पादन भइरहेका काम र जनशक्ति व्यवस्थापनका विषयमा जानकारी गराएका थिए। छलफलमा काठमाडौं महानगरपालिका आपतकालीन कार्य सञ्चालन केन्द्र, (एमईओसी) को कार्यस्थललाई व्यवस्थापन गर्ने, अग्नि नियन्त्रणका लागि बालाजु स्टेशन सञ्चालनमा ल्याउने, रामहिटी स्टेशनमा तालिमका कार्यक्रम बढाउने, भित्री सहरी क्षेत्रमा टेकाले अड्याइएका घरहरुको जोखिम व्यवस्थापन गर्ने, दमकल जान नसक्ने गल्लीहरुमा फायर हाइड्रेन्डको नक्साङ्कन र लागतअनुमान तयार पार्नेलगायतलगायत कामका विषय थिए।"
' प्रचण्डले आफ्नो स्वार्थका लागि नेकपा फुटाए ',"काठमाडौं : नेकपा एमाले नेता लेखराज भट्टलेले अहिलको नेकपा एमाले नेकपाको निरन्तरता भएको बताएका छन्। उनले राजधानीमा आयोजित एक कार्यक्रममा बोल्दै प्रचण्डले आफ्नो स्वार्थका लागि नेकपा फुटाएको स्पष्ट पारेका हुन्। 'म त के भन्छु भने अहिलको नेकपा एमाले एकीकरणको निरन्तरता हो, नेकपाको निरन्तरता हो,' प्रश्न गर्दै भट्टले भने,' प्रचण्डले त आफ्नो स्वार्थका लागि नेकपा फुटाएका होइनन्?' नेता भट्टले अहिले प्रचण्ड पनि संसदीय अभ्यासमा चुनाव लडिरहेको र आफूले पनि त्यही गरेको बताए। 'प्रचण्डले आफ्नो व्यक्तिगत स्वार्थका लागि जतिबेला जता जाउँ भन्यो त्यतिबेला म त्याँ गएन। अहिले प्रचण्ड पनि संसदीय अभ्यासमा चुनाव लडिरहेका छन्, म पनि लडिरहेको हुँ। भनेपछि इतिहास नबुझ्नेहरूले लगाउने आरोप हो त्यो,' उनले भने,' स्थानीय तहको निर्वाचनका आधारमा तपार्इंको क्षेत्रमा गठबन्धनको मत एमालेको भन्दा झण्डै १० हजारले बढी छ, कसरी चुनाव जितिन्छ ? पहिलो कुरा त स्थानीय तहको मतका आधारमा मत कम बढी भनेर विश्लेषण गर्नुनै गलत हो भन्छु म त। किन भने स्थानीय तहमा पार्टीभन्दा पनि व्यक्ति, नातागोताका कारण मतहरू यताउता हुन्छन्। '"
सुकुमबासी बस्तीलाई तत्काल हटाउनु हुँदैन : नेता सिंह,"काठमाडौं : नेपाली कांग्रेसका नेता प्रकाशमान सिंहले काठमाडौंका भूमिहीन, सुकुमबासी र अव्यवस्थित बसोबासलाई निर्वाचनको समयमा हटाउन खोजिएको भन्दै आपत्ती जनाएका छन् । यो काम निर्वाचन आचारसंहिता विपरीत हुने उनको जिकिर छ । काठमाडौं महानगरपालिका वडा नम्बर ३१ जागृती नगरको बस्तीमा बिहीबार बिहान आयोजित चुनावी कार्यक्रमलाई सम्बोधन गर्दै काठमाडौं क्षेत्र नम्बर १ उम्मेदवारसमेत रहेका सिंहले भूमि आयोगको प्रतिवेदनका सुझाव नआएसम्म प्रतिक्षा गर्नुपर्ने बताए । यसअघि वाग्मती सभ्यता एकीकृत विकास समितिले बागमती करिडोर आसपासका सुकुमबासी बस्ती मंसिर ४ गतेभित्र हटाउन सूचना जारी गरेको थियो। बागमती नदी किनारका बस्ती हटाउन सूचना जारी गरिएकोमा आपत्ती जनाउँदै उनले भने, वागमती सभ्यता सर्वाधिकार सम्पन्न समितिले राष्ट्रिय भूमि आयोगको प्रतिवेदनमा जुन सुझावहरु दिइएको हुन्छ, ती सुझावहरुलाई कार्यान्वयन गर्ने समयसम्म हामी सबै त्यसको प्रतिक्षामा बस्नुपर्छ । अव्यवस्थित बसोबास, जोखिमपूर्ण बसोबास, सुकुमबासी र भूमिहीनको उचित समाधान निकाल्नका लागि सरकारले नीति बनाएर व्यवस्थित गर्नुपर्ने उनले बताए । आफूले अरु दलका नेताहरुले जस्तो झुठो आश्वासन नदिने बताउँदै उनले भूमि आयोगको प्रतिवेदनका सुझावमा सरोकारवालासँग पनि छलफल गर्ने र समस्याको समाधान निकाल्ने कुरा विश्वस्त रहन आग्रह गरे। सुकुमबासी र भूमिहीनका इच्छा, आकांक्षा र चाहनालाई पूरा गर्नका लागि प्रतिबद्ध रहेको बताउँदै उनले भने, तपाईंहरुले कत्तिको ख्याल गर्नु भएको छ, मैले यो कुरा संसदमा होस् वा सार्वजनिक कार्यक्रममा पनि बोल्दै आएको छु । उनले भूमिहीन र सुकुमबासीहरुको समस्याको समाधान आफूहरुले मात्रै गर्ने सक्ने जिकिर समेत गरे । कुन चाहिं उम्मेदवारलाई जिताउँदाखेरि आफ्नो भविष्य राम्रो हुन्छ, भन्ने लेखाजोखा गरेर कांग्रेसलाई मंसिर चार गतेका दिन रुख चिन्हमा मतदान गर्न आह्वान गरे।"
निर्वाचनको सबै तयारी पूरा : निर्वाचन आयोग,काठमाडौं : निर्वाचन आयोगले निर्वाचनको सबै तयारी पूरा भएको जनाएको छ। आयोगले बिहीबार गरेको पत्रकार सम्मेलनमा प्रमुख आयुक्त दिनेश कुमार थपलियाले निर्वाचनको सबै तयारी पूरा भएको बताएका हुन्। एकै चरणमा हुने प्रतिनिधिसभा तथा प्रदेशसभा सदस्य निर्वाचनका लागि १ करोड ७९ लाख ८८ हजार ५७० मतदाताले १० हजार ८ सय ९२ मतदान स्थलबाट मतदान गर्ने बताए। देशभर २२ हजार २२७ मतदान केन्द्र तोकिएका छन्। आयोगले अस्थायी मतदाता नामावली समेत तयार पारेको उनले बताए। करिव ४ लाख ५० हजार अस्थायी मतदाताले प्रतिनिधिसभाको समानुपातिकतर्फ मतदान गर्ने बताए। प्रतिनिधिसभा प्रत्यक्षतर्फ २ हजार ५ सय १२ जना चुनावी मैदानमा भिड्दैछन्। आज बिहीबार राती १२ बजेदेखि निर्वाचनको प्रचारप्रसार गर्न पाइने छैन।
मानवअधिकार तथा शान्ति समाजको सभापतिमा रेग्मी,"स्याङ्जा : मानवअधिकार तथा शान्ति समाज स्याङ्जाको १८ औं साधारणसभाले हरिप्रसाद रेग्मीको सभापतित्वमा ११ सदस्यीय जिल्ला कार्य समिति चयन गरेको छ। साधारणसभाको उदघाटन गर्दै जेष्ठ नागरिक, सामाजिक अभियन्ता, पूर्व जिल्ला विकास समितिको उपसभापति भोलानाथ लम्सालले मानवअधिकारकर्मीले सबैका हक, हित र अधिकारको पक्षमा निष्पक्षभई सेवाभावरहि काम गर्नुपर्ने बताए। पछिल्लो समय विभिन्न उद्देश्य पुरा गर्नका निम्ति स्थापित मानवअधिकारवादी संस्थाहरु सृजना गरिएका र साचो अधिकारकर्मी को हुन त्यसका पहिचानगरी अघि बढ्न सुझाव दिए। मानवअधिकार तथा शान्ति समाजका केन्द्रीय उपसभापति कृष्णबहादुर रावलले राज्यका ३ प्रमुख अंगबीचको शक्ति सन्तुलन नभएका कारण मुलुकले गति लिन नसकेको बताउनुभयो । जवसम्म लोकतन्त्र बलियो हुदैन तवसम्म मानवअधिकारकर्मीले शुसासन कायम, आर्थिक, पारदर्शिता, हिंसा नगर्न र दुब्र्यसनका विरुद्धका पक्षमा आवाज उठाइरहुन पनेमा जोड दिए। कार्यक्रममा पूर्व केन्द्रीय सदस्य एवं पूर्वजिल्ला सभापति भरतप्रसाद लम्साल, कास्की शाखा सभापति तिर्थराज न्यौपाने, पूर्वसभापति प्रकाश डोटेल, मुक्तिनाथ विकास बैंक क्षेत्रीय कार्यालय प्रमुख नविन काफले, आमा मिलन केन्द्रका अध्यक्ष सुनिता पौडेल लगायतले मानवअधिकारकर्मी पहरेदारका रुपमा रहनुपर्ने बताए। सभामा सचिव भवानी अधिकारीले सांगठनिक प्रतिवेदन, कोषाध्यक्ष शान्ति ढकालले आर्थिक प्रतिवेदन र उपसभापति भवानीशंकर पोखरेलले सभापतिको प्रतिवेदन प्रस्तुत गरेका थिए। स्याङ्जामा समाजका ३१ जना आजिवन सदस्य सहित ७ जना साधारण सदस्य छन्। तस्बिर : भवानी अधिकारी"
प्रचण्डले बोकेको हंसिया हथौडा नक्कली हो : ओली,"कामाडौंः नेकपा एमालेका अध्यक्ष केपी शर्मा ओलीले गठबन्धनले देशलाई अधोगतितर्फ लगेको बताएका छन् । झापामा आयोजित चुनावी सभामा बोल्दै अध्यक्ष ओलीले गठबन्धन हावाको पछाडि नपर्न आग्रह गरेका हुन् । ओलीले भने, 'गठबन्धन भनेको शेरबहादुर देउवा र प्रचण्डको मितेरी साइनो मात्रै हो । एकै खालका चरासँगै उड्छन् । एउटाको नाम कांग्रेस अर्काको कम्युनिस्ट छ । एउटै छन् यिनीहरु । प्रचण्ड अब मुसो हुने बाटोमा छ । यो गठबन्धन धोद्रो परेको रुख हो । प्रचण्डले बोकेको हंसिया हथौडा नक्कली हो ,' उनले भने। वर्तमान गठबन्धनलाई विकाउ मालको संज्ञा दिँदै उनले सबै नेपालीले नागरिकता दिलाउने बताए। विदेशीलाई नागरिकता दिने गठबन्धनको सपना पुरा हुन नदिने ओलीको भनाइ छ। देशको नेतृत्व एमालेले गरे जनताका सपना साकार हुने बताए ।"
काठमाडौंमा भूमिहीन सुकुमबासीको खबरदारी र्याली (फोटोफिचर),"काठमाडौं : आफूहरुलाई जबरजस्ती हटाउन पटकपटक सूचना प्रकाशित गरेको भन्दै भूमिहीन, सुकुमबासी, अव्यवस्थित बसोबासीलगायतले काठमाडौंमा खबरदारी र्याली निकालेका छन्। अधिकार सम्पन्न वाग्मती सभ्यता एकीकृत विकास समितिले खोला किनाराका अवैध घरटहरा हटाउन अल्टिमेटम जारी गरेपछि संयुक्त राष्ट्रिय सुकुमबासी मोर्चा, भूमि अधिकार तथा श्रमिक संगठन, नेपाल सुकुमबासी व्यवस्थापन संघलगायत दर्जन बढि संघसंगठनहरुको अगुवाईमा माइतीघरदेखि बानेश्वरसम्म खबरदारी र्याली निकालिएको हो । आफूहरुलाई प्रमाणित हुने समय समेत नदिइ अल्टिमेटम दिएको, बसोबासको ग्यारेन्टी नगरिएको र आफूहरुको बाँच्ने अधिकार खोस्न लागिएको भन्दै उनीहरु आन्दोलनमा उत्रिएका हुन् । र्यालीमा सहभागीहरुले सुकुमबासीको उचित व्यवस्थापन गर, भूमिहिन एक हौं, हामी न्याय चाहन्छौंलगायत लेखिएका प्लेकार्ड प्रदर्शन गरेका थिए । समितिले केहि दिन अघि सार्वजनिक सूचना जारी गर्दै खोला किनाराका अवैध घरटहरा हटाउन १० दिने अल्टिमेटम जारी गर्दै नहटाए बल प्रयोग गरेर हटाउने चेतावनी दिएको थियो ।"
"लमजुङ२ : कृष्णप्रसाद र भेषबहादुरबीच कडा प्रतिस्पर्धा, कस्ले मार्ला बाजी ?","बेंसीसहर : लमजुङको क्षेत्र नं २ मा नेकपा एमालेबाट पहिलो पटक नयाँ अनुहार निर्वाचनमा लड्दैछन् । यसअघि सात पटकसम्म नेकपा एमालेका नेता पृथ्वीसुब्बा गुरुङ लगातार उम्मेदवार बन्दै आएको यो क्षेत्रमा यसपटक जिल्ला अध्यक्ष कृष्णप्रसाद अधिकारीले डेब्यू गर्दैछन् । सातपटकमा गुरुङले दुईपटक मात्र जित निकाले । पहिलो संविधानसभा निर्वाचन २०६४ मा नेपाली कांग्रेसका दिलबहादुर घर्तीलाई र ०७४ को निर्वाचनमा बाम गठबन्धनबाट कृष्णप्रसाद अधिकारीलाई गुरुङले पराजित गरे । गण्डकी प्रदेशका मुख्यमन्त्री भइसकेका पार्टीका उपमहासचिव गुरुङ यसपटक पनि प्रदेशमा दोहोरिन चाहन्थे । तर, पार्टीले उनलाई प्रतिनिधिसभामा र जिल्ला अध्यक्ष कृष्णप्रसाद अधिकारीलाई प्रदेशमा टिकट दियो । ०५४ मा तत्कालिन उदिपुर गाविस अध्यक्ष जितेका अधिकारी यसपटक प्रदेशसभामा छिर्न चुनावी मैदानमा छन् । उनलाई अघिल्लो पटक गुरुङले जितेको साख जोगाउनुपर्नेछ । दुवै स्थानीय भएकाले चुनावी प्रतिस्पर्धा रोमाञ्चक बन्ने भएको छ । स्थानीय तह निर्वाचनमा नेकपा एमालेले बेंसीसहर नगरपालिकाको प्रमुख र उपप्रमुख, सुन्दरबजार र मध्येनेपाल नगरपालिकामा उपप्रमुख र क्व्होलासोथार गाउँपालिकामा क्ल्निस्वीप गरेको थियो। अधिकारीसँग नेपाली कांग्रेसबाट निवर्तमान जिल्ला सभापति भेषबहादुर पौडेलले प्रतिस्पर्धा गर्दैछन् । प्रदेश सांसदमा उनको पनि डेब्यू हो । यसअघि पटकपटक जित्दै आएको कांग्रेसको साख जोगाउने जिम्मेवारी उनको काँधमा छ । लमजुङ२ मा तीन नगरपालिका र एक गाउँपालिका पर्छन् । बेसीसहर नगरपालिका, सुन्दरबजार नगरपालिका, मध्यनेपाल नगरपालिका र क्व्होलासोथार गाउँपालिका । तीन पालिकाका सबै वडा र बेसीसहर नगरपालिकाको १० र ११ नं वडा बाहेकका ९ वटा वडा यस क्षेत्रमा पर्छन् । यस क्षेत्रमा कूल ६९ हजार ९ सय ८४ मतदाता छन् । दुवै उमेदवार बेसीसहर नगरपालिकाका स्थानीय हुन् । लमजुङमा सबैभन्दा धेरै मत यही पालिकामा छ । दुवै स्थानीय भएकाले चुनावी प्रतिस्पर्धा रोमाञ्चक बन्ने भएको छ । स्थानीय तह निर्वाचनमा नेकपा एमालेले बेंसीसहर नगरपालिकाको प्रमुख र उपप्रमुख, सुन्दरबजार र मध्येनेपाल नगरपालिकामा उपप्रमुख र क्व्होलासोथार गाउँपालिकामा क्ल्निस्वीप गरेको थियो । गठबन्धनबाट नेपाली कांग्रेसले मध्येनेपाल र सुन्दरबजार नगरपालिका प्रमुखमा जित निकालेको थियो । बेंसीसहर र क्व्होलासोथारमा गरेर एमाले ३ हजार ३ सय भन्दा बढी मतले अगाडि छ । सुन्दरबजार र मध्यनेपालमा प्रमुखले पाएको मतमा नेपाली कांग्रेस ९ सय ४२ मतले मात्र अगाडि छ । स्थानीय तहको मतलाई आधार मान्ने हो भने यसपटक एमाले उम्मेदवार कृष्ण अधिकारीलाई जीत निकाल्न सजिलो देखिन्छ । तर, कांग्रेस उम्मेदवार पौडेल बेंसीसहर बजारकै भएकाले उनले स्थानीय तहमा भन्दा मतभार बढाउन सक्ने मतदाताहरुको आंकलन छ । यदी पौडेलले बेंसीसहरबाट मत बढाएर अघि बढे र अन्य पालिकामा पनि सुधार गरे भने अधिकारीका लागि चुनौती हुनसक्छ । एमाले उम्मेदवार अधिकारी र कांग्रेसका पौडेल दुवै युवा हुन् । दुवै राजनीतिसँगै सामाजिक कार्यमा पनि उत्तिकै क्रियाशिल छन् । प्रजातान्त्रिक युवा संघको अध्यक्ष, पार्टी सचिव हुँदै जिल्ला अध्यक्ष बनेका अधिकारी कानुन व्यवसायी पनि हुन् । उनले चार कार्यकाल जिल्ला बार ईकाईको अध्यक्ष भएर काम गरिसकेका छन् । तरुण दलको अध्यक्ष हुँदै पार्टी सभापति भइसकेका पौडेल उद्योग व्यवसायमा परिचित छन् । जिल्लामा रिसोर्ट सञ्चालन गरेका पौडेलले उद्योग बाणिज्य संघको अध्यक्ष भएर काम गरिसकेका छन् । अधिकारीले ०५४ मा गाविस अध्यक्ष बनेर काम गरिसकेका छन् भने पौडेल ०७० को स्थानीय निर्वाचनमा बेसीसहर नगरपालिकाको प्रमुखमा पराजित भएका थिए । युवाहरुमाझ लोकप्रिय र पार्टीमा राम्रो छवि बनाएका यी दुई उम्मेदवारमध्ये प्रदेशसभामा छिर्ने सौभाग्य कसले पाउँछन्, त्यसका लागि मंसिर ४ नै कुर्नुपर्नेहुन्छ ।"
"निर्वाचन सफल पार्नु सबैको दायित्व, यसलाई लोकतन्त्रको उत्सवको रुपमा लिऔं : प्रम देउवा","काठमाडौं : प्रधानमन्त्री एवं नेपाली कांग्रेसका सभापति शेरबहादुर देउवाले यही मङ्सिर ४ गते हुने प्रतिनिधिसभा र प्रदेशसभा सदस्य निर्वाचन सफल पार्नु सबैको दायित्व भएको बताए। उनले बिहीबार एक भिडियो सन्देश जारी गर्दै मुलुक निर्वाचनको अन्तिम चरणमा रहेकोले यसलाई लोकतन्त्रको उत्सवको रुपमा लिन पनि सबैमा अपील गरे। उनले लोकतान्त्रिक शासन व्यवस्थामा निर्वाचन लोकतन्त्रको आत्मा भएको बताए। उनले भने, 'निर्वाचनको ऐतिहासिक महायज्ञलाई सफल पार्नु हामी सबैको दायित्व हो । जाहाँनिया राणा शासनविरुद्धको आन्दोलनदेखि अहिलेसम्म मुलुकले राजनीतिक सङ्घर्षको चरण पूरा गरिसकेको छ । अब सङ्घीय लोकतान्त्रिक गणतन्त्रलाई मजबुत बनाउँदै मुलुकलाई समृद्धिको बाटोमा अघि बढाउनुपर्ने छ ।' कांग्रेस मुलुकमा भएका हरेक राजनीतिक सामाजिक आन्दोलनको नेतृत्व गरेको पार्टी भएको उनले बताए। उनले मुलुकलाई समृद्धितर्फ अघि बढाउनु कांग्रेसको जिम्मेवारी भएको उल्लेख गरे। विसं २०४६ पछि मुलुकले आर्थिक र सामाजिक विकासमा एक बाटो लिएको भए पनि अझै धेरै काम गर्न बाँकी रहेको उनले बताएका छन्। 'हाम्रा युवा प्रविधि र ज्ञानमा उत्कृष्टता हासिल गर्दै छन् । उनीहरुको ज्ञानको कदर हुने गरी आगामी दिनमा हामी नयाँ सोचका साथ अघि बढने छौँ । हाम्रा शासन प्रणालीलाई आधुनिक बनाउँदै सरकारी सेवालाई चुस्त दुरुस्त पार्ने परिपाटीको विकास गर्नेछौँ', प्रधानमन्त्री देउवाले भने। सीमान्तकृत समुदायको अधिकार प्राप्तिदेखि पिछडिएको समुदाय र क्षेत्रको उत्थानमा कांग्रेसको सरकारले धेरै महत्वपूर्ण काम गरेको बताउँदै उनले यसलाई अझै परिणाम देखिने गरी अघि बढाइने उल्लेख गरेका छन्। निर्वाचनमा जनताको अमूल्य मतले मुलुकको भाग्य र भविष्यको मार्गचित्र तय गर्ने उनको भनाई छ । उनले दुई दुई पटक संसद् विघटन भएपछि असहज र अन्योलपूर्ण परिस्थिति आएको कुरा सबैमा जगजाहेर नै रहेको उल्लेख गर्दै सहमति र सहकार्यको जगमा गठबन्धनको सरकार गठन भएको र त्यही सूत्रका आधारमा मुलुकलाई अघि बढाउन आफूहरु दृढ सङ्कल्प रहेको बताए। उनले आफूहरु कुरा मात्र नभइन काम गर्ने भन्नेमा विश्वास दिलाउँदै मतदानलाई लोकतन्त्रको उत्सवका रुपमा लिन सबैलाई हार्दिक अपिल गरेका छन्।"
सत्ता गठबन्धनका उम्मेदवारलाई विजयी गराउन आह्वान,"काठमाडौंः सत्ता गठबन्धनले संविधानको रक्षा, स्थिरता र समृद्धिका लागि सत्ता गठबन्धनका उम्मेदवारलाई मतदान गर्न संयुक्त अपील जारी गरेको छ । कांग्रेस सभापति शेरबहादुर देउवा, माओवादी केन्द्रका अध्यक्ष पुष्पकमल दाहाल 'प्रचण्ड', नेकपा एकीकृत समाजवादीका अध्यक्ष माधवकुमार नेपाल र राष्ट्रिय जनमोर्चा अध्यक्ष चित्रबहादुर केसीले सत्ता गठबन्धनलाई विजयी बनाउन अपील जारी गरेका हुन् । यो निर्वाचनको परिणामले विघटनकारी र प्रतिगमनका पक्षधरहरुको गठबन्धनलाई उदाङ्गो पार्दै परास्त गर्नु परेको अपीलमा भनिएको छ । संविधानको भावना अनुरुप लोकतान्त्रिक गणतन्त्रको संस्थागत विकासका पक्षधर लोकतान्त्रिक वाम गठबन्धनलाई विजयी गराउन गठबन्धनले अपील गरेको छ । पाँच वर्षमा हुने यो आम निर्वाचनलाई राष्ट्रिय महोत्सवका रुपमा लिएर मतदानमा सहभागी भई लोकतान्त्रिक वामगठबन्धनका उम्मेदवारलाई अत्याधिक बहुमतले विजयी गराउन आह्वान गरेको छ । अपीलमा भनिएको छ, संविधान, कानुन, विधि र प्रक्रिया उल्लंघन गरी दुई दुई पटक गरेको प्रतिनिधिसभा विघटन र कोरोना महामारीमा परेका नागरिकलाई खोप दिलाउनुको सट्टा भ्रष्टाचारमा निर्लिप्त हुँदै अनेकन स्वेच्छाचारी र प्रतिगामी कदम चालेपछि तत्कालीन सरकारविरुद्ध २०७८ असारमा यो गठबन्धन बनाउनु परेको विदितै छ । गठबन्धनको स्पष्ट बहुमतबाट नै भोलिको सरकार गठन हुने र यसले संविधानको भावना अनुरुप राजनीतिक स्थायित्व दिने हो ।'"
नेपाल कमर्स क्याम्पसका प्रमुखलाई निर्वाचन आयोगले सोध्यो स्पष्टीकरण,"काठमाडौं : नेपाल कमर्स क्याम्पस मिनभवनका क्याम्पस प्रमुख ध्रुवप्रसाद सिलवाललाई निर्वाचन आयोगले स्पष्टीकरण सोधेको छ। नेकपा एमालेको तर्फबाट काठमाडौं जिल्ला प्रतिनिधि सभा सदस्य क्षेत्र नम्बर १ का उम्मेदवार किरण पौडेलको प्रचारप्रसारमा सहभागी भएको श्रव्यदृश्य सामग्री समेत संलग्न गरी उजुरी परेको सन्दर्भमा बुधबार क्याम्पस प्रमुख सिलवाललाई स्पष्टीकरण सोधेको हो। निर्वाचन आचारसंहिता, २०७९ को दफा १०, विद्यालय, महाविद्यालय वा विश्वविद्यालय तथा सोमा सम्बद्ध कर्मचारी, प्राध्यापक तथा शिक्षकले पालना गर्नुपर्ने आचरण अन्तर्गत खण्ड (क) मा कुनै राजनीतिक दल वा उम्मेदवारको पक्ष वा विपक्षमा प्रचारप्रसारमा संलग्न हुन वा प्रचारप्रसार गर्न नहुने र ऐ दफाको खण्ड (ज) मा सामाजिक सञ्जालमा कुनै राजनीतिक दल वा उम्मेदवारको पक्ष वा विपक्षमा कुनै सन्देश, सूचना, प्रचारप्रसारका सामग्री पोष्ट वा शेयर गर्न वा सामाजिक सञ्जाल मार्फत मत माग्न नहुने व्यवस्था छ । कुनै माध्यमबाट यो पत्र प्राप्त भएको २४ घण्टाभित्र निर्वाचन आयोगमा प्राप्त हुने गरी लिखित स्पष्टीकरण पेश गर्न निर्देशन दिइएको छ । स्पष्टीकरणपत्रमा भनिएको छ, तपाईंले राजनीतिक दलका उम्मेदवारको प्रचारप्रसार गरेको देखिने सामग्री आयोगमा पेश भएको छ । तपाईंले उक्त कार्य गरेको होईन भन्ने आधार प्रमाण के छ ?"
आज मध्यरातपछि प्रसारप्रचार गरे २५ हजार जरिवाना तिराउँछौ : प्रमुख आयुक्त,"काठमाडौंः निर्वाचन आयोगका प्रमुख आयुक्त दिनेशकुमार थपलियाले आज राति १२ बजेपछि कुनै उम्मेदवारले निर्वाचनसम्बन्धी प्रचारप्रसार गरेको पाइए २५ हजार रुपैयाँ जरिवाना तिराउने बताए। आयोगले बिहीबार आयोजना गरेको पत्रकार सम्मेलनमा प्रमुख आयुक्त थपलियाले कसैले पनि मतदान हुने दिनभन्दा ४८ घण्टा अघिदेखि मतगणनाको कार्य पूरा नभएसम्म प्रचार प्रसार गर्न नपाइने बताए। निर्वाचन कसुर तथा सजाय ऐनको दफा २४ को ५ ले कसैले पनि मतदान हुने दिन भन्दा ४८ घण्टा अघिदेखि मतगणनाको कार्य पुरा नभएसम्म कुनै उम्मेदवार वा राजनीतिक दलको पक्ष विपक्षमा मतदान गर्ने वा नगर्ने उद्देश्यले सभा बोलाउन वा आयोजना गर्न जुलुस निकाल्न वा नाराबाजी गर्न वा अन्य कुनैपनि प्रकारले प्रचारप्रसार गर्न वा गराउन नहुने व्यवस्था छ । यस्तो कार्य गरेको पाइए आयोग, निर्वाचन अधिकृत वा अनुगमनकर्ताले २५ हजार रुपैयाँसम्म जरिवाना गर्न सक्ने प्रावधान छ । थपलियाले भने, 'आयोग काठमाडौंमा भएपनि निर्वाचन अधिकृत र अनुगमनकर्ता स्थानीय तहमै भएकाले उहाँहरुलाई यो व्यवस्था प्रभावकारी ढंगले कार्यान्वयन गर्न निर्वाचन आचारसंहिता केन्द्रीय अनुगमन समितिको निर्णय आजै गरेको छ । यस्तै, निर्वाचन विथोल्ने, बहिष्कार गर्ने वा बुथ कब्जा गर्ने, मतदातालाई मतदानको अवसरबाट बञ्चित गराउने, डर धाक धम्की दिने कार्य रोक्न आवश्यक सुरक्षा रणनीति अपनाइएको छ ।"
'हामीप्रति जनताको भरोसा छ,"प्रहरी सेवाबाट अवकाश पछि एमाले प्रवेश गरेका पूर्वडीआईजी नवराज सिलवाल ललितपुर क्षेत्र नं १ बाट प्रतिनिधिसभा सदस्यका उम्मेदवार हुन् । २०७४ सालको निर्वाचनमा उनी सोही क्षेत्रबाट विजयी भएका थिए । यसपटक गठबन्धनका उम्मेदवार उदय शमशेर राणासँगै चुनावी प्रतिस्पर्धामा उत्रिएका नेता सिलवालसँग अन्नपूर्णकर्मी रामकला खड्काले गरेको कुराकानी । निकै उत्साहपूर्ण ढंगमा टोलटोलबाट निस्किएर उहाँहरूले हामीलाई सहयोग गरिरहनुभएको छ । पाँच वर्ष मैले जुन काम गरें, विकास र सम्वृद्धिको जुन आधार निर्माण गरें, त्यसप्रति उहाँहरूको भरोसा र विश्वास छ । फेरि त्यही जगमाथि हामीले थप निर्माण गर्नुपर्नेछ । युवा र महिलालाई रोजगारीसँग जोड्नुपर्नेछ । प्रहरी सेवामा रहेर काम गरेपछि राजनीतिमा प्रवेश गर्नुभयो । यी दुई क्षेत्रमा काम गर्दाको अनुभव कस्तो पाउनुभयो ? हिजो पनि मैले जनतालाई सामाजिक न्याय दिने हिसाबमै काम गरेको हुँ । आज पनि कानुन बनाउने र त्यसको कार्यान्वयन गरी मुलकको समग्र विकास र सम्वृद्धिमा काम गरें । हिजोभन्दा आजको क्षेत्र अलि विशाल छ । तर म एउटै हिसाबले जनता र समाजकै सेवामा समर्पित छु । मैले राष्ट्रिय र अन्तर्राष्ट्रिय रुपमा जनताको भरोसा र विश्वास पाएको छु । मैले गरेका कामका मुल्यांकन भएका छन् । हिजो र आजको अनुभव मिलाएर भन्नुपर्दा म एकदमै खुसी छु । यसपटक तपाईंका चुनावी एजेन्डाहरू के के छन् ? यसपटक हामीले दुई चारवटा ल्याण्डमार्क योजनाहरू अघि सारेका छौं । भट्टेडाँडामा आन्तरिक विमानस्थल बनाउनुपर्ने माग राखेका छौं । ललितपुरको चापागाउँ क्षेत्र लिच्छविकालिन सहर हो । लिच्छविकालिन संस्कृति, सभ्यता, जात्रा, पर्व, फाल्चा, पोखरी, मन्दिर सबैलाई संरक्षण गरेर यसलाई ऐतिहासिक सहरको रूपमा स्थापना गर्ने योजना छ । बज्रबाराही मन्दिर वरपर रहेका बनलाई बगैचा बनाउने र चापागाउँ, लेले, गोदावरी, फुलचोकी क्षेत्रलाई पर्यटकीय स्थलको रुपमा विकास गर्न डीपीआर तयार गरिसकिएको छ । लेले चन्दनपुर सडकलाई लेले चन्दनपुर, ठूला दुरलुङ, फापरबारी हुँदै धरान चतारासम्म जोड्ने एउटा राजमार्गका रूपमा विकास गर्ने छौं । गोदावरीबाट काभ्रेको माने भन्ज्याङसम्म जोड्ने एउटा सुरुङ निर्माण गर्ने अभियानको पनि डीपीआर पुरा भइसकेको छ । दलचोकी, माझखण्ड, कालेश्वर र बैतरणी धाम लगायतका ठाउँलाई पर्यटकिय गन्तब्यको रुपमा विकास गर्ने योजना छ । तत्कालिन रुपमा आर्थिक सामाजिक रुपमान्तरणका लागि युवा र महिलालाई रोजगारीसँग जोड्ने सोच छ । घरघरमा रोजगारी सिर्जना गरी उद्यमशीलता विकास गर्ने अभियान अगाडि बढाएका छौं । हरेक गाउँपालिकामा एउटा उद्योगग्राम बनाउने हाम्रै सरकारको पालामा गरेको निर्णय कार्यान्वयन गराउन काम गर्छौं । कृषि, सेवा क्षेत्र, पर्यटन र उद्योगमा व्यापक रूपमा रोजगारी सिर्जना गरेर हामी ललितपुर क्षेत्र नम्बर १ लाई आर्थिक रूपमा सवल बनाउनेछौं । राजनीतिमा प्रवेश गर्दा किन एमाले नै रोज्नुभयो ? एमाले जनताको पार्टी हो । यसले सामाजिक न्यायसहितको सम्वृद्धिको कुरा गरेको छ । असल लोकतन्त्रको कुरा गरेको छ । सामाजिक न्यायसहितको सम्वृद्धि हासिल गरी कसरी समाजवादसम्म जाने भन्ने बहुदलिय जनवादको लोकप्रिय नारा र विचार लिएको छ । त्यो विचारले मजदुर, किसान, उत्पीडित र पछाडि परेका वर्गहरूलाई समेटेर अगाडि बढ्न प्रेरित गर्छ । एमाले नै एउटा यस्तो पार्टी हो जसले मुलुकको रुपान्तरणमा सहयोग पुर्याउँछ । त्यसैले एमाले नै रोजेको हुँ । अघिल्लो कार्यकालमा तपाईं गृहमन्त्री हुने हल्ला चलेको थियो । चुनाव पछि एमाले नेतृत्वको सरकार बने, मन्त्री हुने रहर छ कि ? पार्टी र जनताले चाहेको अवस्थामा आवश्यकता अनुसार म जुनसुकै जिम्मेवारी लिन तयार छु । गृह मन्त्रालयलगायत महत्वपूर्ण जिम्मेवारी निर्वाह गर्न सक्ने अनुभव र क्षमता राख्छु । र म त्यो जिम्मेवारी लिन उत्सुक छु । लिएपछि उत्कृष्ट ढंगले काम गर्न सक्ने व्यक्ति पनि हुँ । निर्वाचनमा नयाँ पुस्ता र स्वतन्त्रको बढ्दो लहरलाई कसरी हेर्नुहुन्छ ? अहिलेको नयाँ पुस्ता भनेकै हामी हौं । युवा भनेको हामी नै हौं । म राजनीतिमा आएको पनि यसलाई सुधार्न हो । राजनीतिमा रहेका विकृतिलाई अन्त्य गरेर अगाडि बढ्नु पर्छ भनेर हो । नयाँ पुस्ताको जिम्मेवारी पनि हामी नै लिन्छौं । जनताका मुर्जाएका सपनालाई ब्युझाउने काम हामीले गरिरहेका छौं । ती सपनालाई साकार बनाउने अभियानमा हामी लाग्नेछौं । प्रहरी सेवामा रहँदा अन्त्यतिर तपाईंको पदमाथि नै राजनीतिकरण भयो । राजनीतिमा लाग्दा यस भित्रका गलत प्रवृति हटाउन सकिन्छ भनेर पो रोज्नुभएको हो कि ? यसलाई सम्पूर्ण रूपमा परिवर्तन गर्नुपर्छ । किनभने न्यायमुलक ढंगले सबैभन्दा सिनियर र उत्कृष्ट मान्छेलाई नबनाएर शेरबहादुर देउवाहरूले ममाथि राजनीति गर्नुभयो । त्यसलाई चिर्नुपर्छ । तपाईंहरू सर्वेसर्वा होइन, मनपरी गर्न पाउनुहुन्न भन्ने आवाज पनि हो मेरो । संस्थाहरूलाई राजनीतिकरण गर्ने पुरानो शासन शैलीलाई चिर्ने र कानुन बमोजिम स्वतन्त्र ढंगले चल्ने प्रणालीको विकास गरेर जाँदा जनतामा सेवा प्रवाह पनि हुन्छ । यसले भ्रष्टाचारी, घुसखोरी, काममा ढिलासुस्ती जस्ता समस्यालाई हटाउन सकिन्छ । देउवाको कुरा गर्नुहुन्छ भने त्यतिखेर मलाई नदिने मात्र होइन, थुन्ने र रेड कर्नर नोटिस जारी गर्ने गरे । जिन्दगीभर जेलमा सडाउन यी तमाम नक्कली मुद्धा खडा गर्न लागी परेकै हुन् । अब उनको समय सकिएको छ । उनीजस्ता व्यक्तिलाई विदा गरेर नयाँ सोच, दृष्टिकोण र युवा पुस्ताले सोचेअनुरुप राजनीतिमा निर्मलीकरण गरेर जानुपर्नेछ । त्यसमा मेरो पनि योगदान हुनेछ । जितको सम्भावना कत्तिको देख्नुभएको छ ? हामी सतप्रतिशत जित्छौं । जनताको भरोसा छ हामीसँग । नेकपा एमाले र नवराज सिलवालको पक्षमा जनता घरघर, टोलटोल ,गाउँगाउँ र बस्तीबस्तीबाट उठेका छन् । । मैले पाँच वर्ष निस्वार्थ ढंगमा विकास निर्माणका जुन काम गरें, मेरो जनप्रतिनिधि भनेर जनताले गौरव गर्ने हिसावले गरें । यो सामान्य चुनाव होइन । यो राष्ट्रियता जोगाउने चुनाव हो । अत्याचार र निष्ठाबीचको, भ्रष्टाचार र सुशानबीचको चुनाव हो । हामी न्याय, सुशासन र सम्वृद्धिको पक्षमा छौं । जनताको पक्षमा छौं । त्यसैले जनताको साथले गठबन्धनका उमेदवारप्रति विजय प्राप्त गर्ने मैले विश्वास गरेको छु ।"
ताप्लेजुङका चीन र भारतसँग जोडिएका सिमानाका बन्द,"ताप्लेजुङ : दुई देशसँग सिमाना जोडिएको ताप्लेजुङमा तीन सिमानाका बन्द गरिने भएको छ । जिल्ला प्रशासन कार्यालय ताप्लेजुङले मंसिर १ गते बिहीबार मध्यरातिदेखि मंसिर ४ गते मतदान कार्य सम्पन्न नभए सम्मका लागि नाका बन्द रहने जनाएको हो । निर्वाचन सुरक्षालाई मध्यनजर गर्दै सिमानाका बन्द गरिएको प्रमुख जिल्ला अधिकारी महेशकुमार पोखरेलले जानकारी दिए । नेपालका ७७ जिल्लामध्ये ताप्लेजुङ र र दार्चुलाले मात्र भारत र चीन दुबैलाई छोएका छन् । यता तीन दिन जिल्लाभरी मादक पदार्थको बिक्री वितरण तथा सेवन गर्न प्रतिबन्ध गरेको छ । प्रमुख जिल्ला अधिकारी महेशकुमार पोखरेलले प्रतिनिधि तथा प्रदेशसभा निर्वाचन स्वच्छव, निष्पक्ष भयरहित वातावरणमा सम्पन्न गर्न निर्वाचन निर्देशिकाको व्यवस्था अनुसार उक्त निर्णय भएको बताए । निर्णय विपरित कार्य गरे प्रचलित कानुन बमोजिम कारबाही हुने प्रजिअ पोखरेलले जानकारी दिए । मंसिर १ गते बिहीबार मध्यरातिदेखि मतदान कार्य सम्पन्न नभए सम्मका लागि जिल्लाभरी कोहिकसै व्यक्तिले कुनैपनि प्रकारको हातहतियार लिएर हिँड्न समेत प्रबन्ध गरिएको प्रशासन कार्यालयले जनाएको छ । प्रशासनको सूचना बिपरित कसैले हातहतियार लिएर हिँडेमा कानुन बमोजिम कारवाही हुने प्रशासन कार्यालयले जनाएको छ ।"
"अहिले बैंकमा पैसा छैन, गठबन्धनको सरकार बनेपछि पर्याप्त मौज्दात हुने वातावरण बनाउँछौं : पुन","रोल्पा : नेकपा माओवादी केन्द्रका उपमहासचिव वर्षमान पुन अनन्तले मुलुकको अर्थतन्त्र संकटग्रस्त हुनुमा ओली जिम्मेवार रहेको आरोप लगाएका छन्। पूर्वअर्थमन्त्रीसमेत रहेका पुनले ओली प्रधानमन्त्री बन्नुअघि सात खर्ब हाराहारीमा रहेको वैदेशिक ऋण बढेर २१ खर्ब पुगेको उनको भनाई छ। विगतमा सात खर्ब हाराहारीमा रहेको ऋण ओली प्रधानमन्त्री भएपछि २१ खर्ब पुगेको छ। झण्डैझण्डै ओलीले ७० हजारको हाराहारीमा ऋण बढाउने काम गरेका छन्। गृहजिल्ला रोल्पाको लिवाङमा आयोजित घरदैलो कार्यक्रमपछि सभालाई सम्बोधन गर्दै पुनले भने, जनताले बैंकबाट पैसा लिएर व्यवसाय गर्छु भन्न पाउँदैन। बैंकमा पैसा छैन। हामी गठबन्धनको सरकार बनेपछि बैंकमा पर्याप्त मौज्दात हुने वातावरण बनाउछौं। राज्यले गर्नुपर्ने खर्च नगरेर जनताको गोजी रित्याउने काम हुँदैन। राज्यले पैसा खर्च गरेपछि जनताले सस्तोमा ऋण पाउने र अर्थतन्त्र चलायमान हुने उनको भनाइ थियो। पुनले भने पैसा सरकारको ढुकुछटीमा थुपारेर राख्ने होइन। जनताको आयस्तर बढाउन उद्योग र ठूला आयोजनाहरु निर्माण गर्नुपर्छ। उनले सत्तारुढ गठबन्धन सफल भएको बताए। पुनले गठबन्धन थप बलियो भएको र चुनावमा एकअर्का दललाई शत प्रतिशत मत ट्रान्सफरहुने अवस्था निर्माण भएको धारणा राखे। नेताहरुको सत्ता स्वार्थका कारण नभई आफूहरुले केपी ओलीको निरंशुकता र प्रतिगमनविरुद्ध सैद्धान्तिक गठबन्धन निर्माण गरेको उनको भनाइ छ। देशव्यापी रुपमा देखिएको जनलहर देखिएको भन्दै उनले गठबन्धनका उम्मेदवारहरुको विजयको औपचारिक घोषणामात्र बाँकी रहेको उल्लेख गरे। धेरैले सत्ता स्वार्थका लागि गरिएको गठबन्धन धेरै दिन नटिक्ने भनेका थिए। जनताले त्यस्तो दाबीलाई अस्वीकृत गरेका छन्। यो गठबन्धन केपी ओलीको प्रगितमनविरुद्धको गठबन्धन हो।, पुनले भने, गठबन्धनले संविधान र लोकतन्त्रको रक्षा गरेको छ। जसले केपी ओलीको स्वेच्छाचारिता, निरंकुशता र तानाशाही प्रवृत्तिविरुद्ध संघर्ष गरेको छ। सत्ता गठबन्धन कम्तिमा पाँच वर्ष टिक्ने भन्दै उनले राजीतिक स्थायित्व, सुशासन, विकास र समृद्धिका लागि काम गर्ने बताए। उनले ओलीले जस्तै आफूहरुले संसद विघटन नगर्ने र लोकतन्त्रका नाममा निर्वाचित तानाशाही प्रवृत्ति नदेखाउने प्रतिबद्धता जनाए। ओली तन्त्रमा जस्तो सरकार र नेताले गल्ती गर्दा आलोचना गर्न र लेख्न नपाउने अवस्था गठबन्धन सरकारका कारण आउँदैन, पुनले भने, लोकतन्त्र नेताको पेवा र सत्ता स्वार्थका लागि सुदरुयोग गर्ने वस्तु होइन।"
उम्मेदवारलाई मालै माला,"जाजरकोट : झट्ट हेर्दा यी तस्बिरका व्यक्ति निर्वाचनमा विजेता हुन् कि जस्तो लाग्नसक्छ। नझुक्किनुहोला, जाजरकोटमा दलका कार्यकर्ताबीच आफ्ना उम्मेदवारलाई सयपत्री फूलका मालाले यसरी मुहारै ढाक्ने होड चलेको छ। सामाजिक सञ्जालमा पनि आफ्नो पक्षमा धेरै जनता देखाउन र स्थानीय मतदाताले भब्य स्वागत गरेको देखाउन कार्यकर्ताले गाउँघरमा जताततै निःशुल्क पाइने सयपत्री फूलका माला उनेर उम्मेदवारलाई लगाउने होडबाजी नै चलेको वीरेन्द्र ऐश्वर्य मावि लिम्साका प्रधानाध्यापक गोरखबहादुर सिंहले बताए। जनताले भन्दा कार्यकर्ताले माहोल देखाउन धेरै माला लगाइदिने गरेका छन् उनले भने, चुनाव नजित्दै गलाभरि माला लगाएका नेता सामाजिक सञ्जालमा छाउँदा र गाउँमा हुने कार्यक्रममा माला र अविरावरण गर्दा साँच्चिकै चुनावको रौनक बढेको देखिन्छ, यो लोकतन्त्रका लागि निकै सुखद् कुरा हो। नेतालाई अरुबेला जतिसुकै गाली गरे पनि गाउँमा आएको बेला स्वागत गर्नु, उम्मेदवारका कुरा सुन्नु र आफ्ना गुनासा राख्नु राम्रो संस्कारका रूपमा लिनुपर्ने उनको भनाइ छ। चुनावले गाउँघरमा निकै चहलपहल बढेको छ। साँचिकै पर्व आएको जस्तो अनुभूति भएको छेडागाड नगरपालिका२ का दीपक बुढाले बताए। कतै उम्मेदवारहरू स्थानीयसँगै नाचेर मन जित्ने प्रयास गरिरहेका छन् भने कतै समृद्धि र विकासका आश्वासन दिएर मत मागिरहेका छन्। यसअघि पैदलै हिँड्नुपर्ने नेताहरू गाउँगाउँमा गाडी पुगेका कारण प्रचारमा निकै सहजता भएको छ। प्रतिनिधिसभाका लागि १ निर्वाचन क्षेत्र रहेको जाजरकोटमा वामलोकतान्त्रिक गठबन्धनका तर्फबाट माओवादी केन्द्रका उपमहासचिव शक्ति बस्नेत र एमालेका निरज आचार्यबीच नै मुख्य प्रतिस्पर्धा छ। स्वतन्त्र उम्मेदवार नरबहादुर कार्कीले पनि दुवै उम्मेदवारलाई टक्कर दिइरहेका छन्। त्यस्तै प्रदेशसभाको (क) मा वाम लोकतान्त्रिक गठबन्धनबाट नेपाली कांग्रेसका वेदराज सिंह र एमालेका डम्बर सिंहबीच नै मुख्य प्रतिस्पर्धा छ। यस्तै प्रदेशसभा (ख) मा गठबन्धनका तर्फबाट नेपाली कांग्रेसका राजीवविक्रम शाह र एमालेका खिमबहादुर शाहीबीच नै प्रतिस्पर्धा छ।"
सोलुका ४ जनप्रतिनिधिलाई आयोगको स्पष्टीकरण,"सोलुखुम्बु : सोलुखुम्बुका तीन स्थानीय सरकार प्रमुख र एक उपप्रमुखलाई जिल्ला आचार संहिता अनुगमन समितिले स्पष्टीकरण सोधेको छ। निर्वाचन आचार संहिता उल्लंघनबारे परेको उजुरीका आधारमा थुलुङ दुधकोशी गाउँपालिका अध्यक्ष असिम राई, माप्यदुधकोशी गाउँपालिका अध्यक्ष बुद्धिकिरण राई, खुम्बु पासाङ ल्हामू गाउँपालिका अध्यक्ष मिङ्मा छिरी शेर्पा र उपाध्यक्ष टासी ल्हामु शेर्पालाई समितिले लिखित स्पष्टीकरण सोधेको हो। मुख्य निर्वाचन अधिकृतको कार्यालयका अनुसार थुलुङ दुधकोशी गाउँपालिका र माप्यदुधकोशी गाउँपालिका अध्यक्षहरुले स्पष्टीकरण पेश गरिसकेका छन् भने खुम्बु पासाङ ल्हामु गाउँपालिका अध्यक्ष र उपाध्यक्षले पेश गर्न बाँकी रहेको छ। माप्यदुधकोशी गाउँपालिका अध्यक्षले कार्तिक २३ गते र थुलुङ दुधकोशी गाउँपालिका अध्यक्षले कार्तिक २५ गते लिखित जवाफ पेश गरेका हुन्। चारै जनाको जवाफ प्राप्त भएपछि आयोगमा पठाइने जिल्ला आचार संहिता अनुगमन समितिका संयोजक समेत रहेका मुख्य निर्वाचन अधिकृत प्रकाश कुमार अधिकारीले बताए। थुलुङ दुधकोशी र माप्यदुधकोशी गाउँपालिका अध्यक्ष विरुद्ध पालिका क्षेत्रको चुनावी सभामा भोट मागेको र खुम्बु पासाङ ल्हामु गाउँपालिका अध्यक्ष र उपाध्यक्षले निर्वाचन आचार संहिता लागु भईसकेपछि मतदातालाई प्रभावित पार्ने गरि खानेपानी र विद्युत सर्वेका लागि प्राविधिक खटाएको भन्दै मुख्य निर्वाचन अधिकृतको कार्यालयमा उजुरी परेको छ।"
मंसिर ४ पछि गठबन्धन सकिन्छ : ओली,"विराटनगर : नेकपा एमालेका अध्यक्ष केपी शर्मा ओलीले मंसिर ४ पछि गठबन्धनको आयु सकिने बताएका छन्। निर्वाचनबाट बहुमत ल्याएर एमालेले सरकार बनाउँछ। त्यसपछि गठबन्धनको आयु सकिन्छ, विराटनगर विमानस्थलमा बुधबार सञ्चारकर्मीसँग कुरा गर्दै ओलीले भने, खरानीको डल्ला सरह रहेको गठबन्धन फुट्छ। अझ माओवादी त ५७ सिटमा खुम्चिन्छ। उनले अहिलेको गठबन्धन मंसिर ४ बाट उता जानै नसक्ने जिकिर गरे। शासकीय स्वरूप परिवर्तनको मागसहित माओवादी सडकमा जाने कुरा हल्ला मात्रै भएको उनको भनाइ छ। अबको चुनावबाट माओवादी ५७ सिटमा खुम्चिन्छ। अस्तित्व नै सकिएपछि सडकमा जान सक्ने अवस्थामै हुँदैन, उनले भने, एमालेको बहुमतको सरकार बन्छ। गठबन्धन नै रहँदैन। नेकपा माओवादी केन्द्रका अध्यक्ष पुष्पकमल दाहाल प्रचण्डले गठबन्धन २० वर्ष टिक्छ भनेर दिएको अभिव्यक्तिप्रति लक्षित गर्दै ओलीले भने, हिजो छोरी बिकाउन १५ वर्ष भनेको र आज आफू बिक्नका लागि २० वर्ष भनेर हल्ला मात्र चलाइएको हो। गठबन्धन २० वर्ष टिक्छ भनेर कसैका श्रीमती, छोरी र ज्वाइँलाई जिताउन नचाहिने हिसाबले बाँडेको प्रलोभन राष्ट्रिय राजनीतिको विषय नबन्ने उनको भनाइ छ। शासकीय स्वरूप परिवर्तन गर्ने कुरा सामान्य विषय भएको उनको भनाइ छ। नेपालको प्रणाली कुनै पनि दलले बहुमत नल्याउने र अस्थिरता भइरहने खालको देखिएको ओलीले बताए। उनले अहिलेको प्रणालीमा कुनै पनि दलले बहुमत नल्याउँदा हङ पार्लियामेन्ट हुने, सधैं अस्थिरता निम्त्याइरहने र सधैं स्वार्थमा केन्द्रित हुने खालका प्रवृत्तिहरू देखिएको उनको जिकिर छ। हङ पार्लियामेन्ट अन्त्यका लागि स्वार्थ केन्द्रित नभएर उद्देश्य केन्द्रित हुनुपर्नेमा ओलीको जोड छ। तर, शासकीय स्वरूप परिवर्तन सवैको सल्लाहले गर्न सकिने उनको भनाइ छ। डेमोक्रोसीका विभिन्न रूप छन्। त्यसमा शासकीय स्वरूप परिवर्तन गर्ने विषय धेरै ठूलो कुरा हैन, उनले भने, शासकीय स्वरूप परिवर्तन गर्नेनगर्ने भन्ने कुरा विकास गर्ने या नगर्ने भन्ने कुरा हैन। अहिलेकै शासकीय स्वरूपबाट पनि विकास सम्भव छ।"
सर्वोच्चलाई राष्ट्रपतिको जवाफ : नागरिकता विधेयक संविधानको भावनाविपरीत,"काठमाडौं : राष्ट्रपति कार्यालय शीतल निवासले नागरिकता विधेयक प्रमाणीकरण नगर्नुका कारणबारे सर्वोच्च अदालतलाई १३ बुँदे जवाफ पठाएको छ। नागरिकता विधेयक प्रमाणीकरणका विषयमा परेको रिटमा सर्वोच्च अदालतले सुनुवाइ गर्दै त्यसबारे कारण देखाऊ आदेश जारी गरेपछि राष्ट्रपति कार्यालयले लेखेको जवाफमा रिट खारेज गर्न माग गरिएको छ। नागरिकता विधेयक संविधानको भावना, विधि र प्रक्रियाविपरीत हुने गरी, अघिका १५ बुँदे सुझावको कुनै सम्बोधन नै नगरी विधेयक पुनः प्राप्त भएपछि यथावस्थामा राखिएको राष्ट्रपति कार्यालयले उल्लेख गरेको छ। राष्ट्रपति कार्यालयका सचिव यादवप्रसाद कोइरालाले सोमबार लिखित जवाफ सर्वोच्च अदालतमा पेस गरेका हुन्। प्रमाणीकरणका लागि आएको विधेयक फिर्ता पठाउँदा १५ बुँदे सन्देशसहित विधेयक पुनर्विचारका लागि पठाइएको स्मरण गराउँदै राष्ट्रपति कार्यालयले त्यसबारे संसद्मा थप छलफलबहसपरामर्श भएर नयाँ विधेयक तर्जुमा हुनेमा विश्वस्त भए पनि त्यो नभएको जनाएको छ। राष्ट्रपतिले संसद्लाई पठाएको १५ बुँदे सन्देश र ध्यानाकर्षणमा नागरिकता समस्या सम्बोधन गर्न तत्काल कानुन आवश्यक रहे पनि कानुनी व्यवस्थाको संवेदनशीलतामा ध्यान दिन भनिएको थियो। राष्ट्रपतिले संसद्लाई लेखेको पत्रमा वैवाहिक नागरिकता दिने व्यवस्थाबारे नेपालको ऐतिहासिक अभ्यास र विश्वका विभिन्न मुलुकका असल व्यवस्थाको समेत अध्ययन गर्न पनि सुझाव दिइएको थियो। त्यो सन्देशको कुनै विषय सम्बोधन नगरी जस्ताको तस्तै आएपछि विधेयक यथावस्थामा राखिएको अहिलेको जवाफमा उल्लेख छ। जवाफमा भनिएको छ, २००९ सालदेखि हालसम्म समाधान हुन नसकी विवादित भएका विभिन्न सवालमा सन्देशको भावना र मर्मबमोजिम नयाँ संघीय नागरिकता ऐन तर्जुमा भई प्रमाणीकरणका लागि सम्माननीय राष्ट्रपतिज्यू समक्ष पेस हुनुपर्नेमा २०६३ सालमा बनेको नागरिकता ऐनका केही प्रावधानहरू समावेश गरी सुरु अवस्थामा पेस भएको विधेयकलाई यथावत् रूपमा राखी प्रमाणीकरणका लागि पेस भएको देखिन्छ। विधि, प्रक्रिया र संविधानको भावना प्रतिकूल हुने गरी पुनः प्राप्त हुन आएकाले उक्त विधेयक यथावस्थामा राखिएको सम्म हो। राष्ट्रिय एकताको प्रवद्र्धन गर्ने जिम्मेवारी र दायित्व राष्ट्रपति संस्थामा रहेको हुँदा संविधानको धारा ५ बमोजिम राष्ट्रिय हितका आधारभूत विषयको पालना गर्नु राष्ट्रपति संस्थालगायत सबैको कर्तव्य भएको स्मरण गराउँदै लेखिएको जवाफमा राष्ट्रहित प्रतिकूलको आचरण र कार्य कानुनतः दण्डनीयसमेत हुने संवैधानिक प्रावधान भएकाले राष्ट्रपतिबाट राष्ट्रिय अभिभावकत्व निर्वाह गर्दै मुलुकको हितका लागि सम्पादन गरेको कार्यलाई अन्यथा भन्न र आदेश जारी गरी पाउँ भनी रिट निवेदन दिन नमिल्ने उल्लेख गरिएको छ। राष्ट्रपति कार्यालयले नागरिकता विधेयक प्रमाणीकरण नगर्नुका संवैधानिक आधार, सिद्धान्त र कानुनी आधारलाई २४ बुँदामा जवाफ दिएको छ। नागरिकता जस्तो संवेदनशील विषयमा संसद् र सरकारले बृहत्तर राष्ट्रिय हितलाई अंगीकार गर्न नसकेकामा राष्ट्रपति भण्डारीले संविधानबमोजिम नयाँ कानुन तर्जुमा गर्ने प्रयोजनका लागि विधेयक फिर्ता पठाइएको दाबी गरिएको छ। राष्ट्रपति कार्यालयले संविधानको धारा ११३ (३) बमोजिम उत्पत्ति भएको विधेयक राष्ट्रपतिबाट सदनमा फिर्ता पठाइएपछि त्यसबारे संसद्मा कसरी व्यवहार गर्ने भन्ने सवाल महत्वपूर्ण रहेको दाबी गरेको छ। कार्यालयले लेखेको जवाफमा भनिएको छ, संसद्को दुवै सदनसमक्ष राष्ट्रपतिको सन्देश पेस भइसकेपछि त्यस्तो विधेयकलाई पुनर्विचार गर्नैपर्ने बाध्यात्मक व्यवस्था देखिन आउँछ। राष्ट्रपतिले कुनै विधेयक सन्देशसहित फिर्ता गरेमा त्यस्तो विधेयकमाथि दुवै सदनले पुनर्विचार गरी भनी संविधानमा उल्लेख भएको वाक्यको अर्थ पुनर्विचार गरिरहनु नपर्ने भन्ने हुँदैन। पुनर्विचार गर्नुमात्र यस वाक्यांशको अनिवार्य मार्गदर्शन हो भन्ने स्पष्ट बुझ्न सकिन्छ। संसद्ले पुनर्विचार गरिसकेपछि मात्र त्यस्तो विधेयकलाई प्रस्तुत रूपमा वा संशोधनसहित पारित गर्नुपर्नेमा पुनर्विचार नै नगरी प्रस्तुत रूपमा पारित गरेको देखिन आयो। यस तथ्यलाई नेपाल नागरिकता ऐन, २०६३ लाई संशोधन गर्न बनेको विधेयक प्रमाणीकरणका लागि प्रतिनिधिसभाका सम्माननीय सभामुखबाट राष्ट्रपतिको कार्यालयमा मिति २०७९५२० मा गरिएको पत्राचारले समेत पुष्टि गर्दछ। संसद्ले संविधानले अनिवार्य गरेको पुनर्विचारसम्बन्धी महत्वपूर्ण प्रक्रिया नै पूरा नगरी जस्ताको त्यस्तै विधेयक पुनः प्रमाणीकरणका लागि पठाउनु संविधानको धारा ११३ (४) विपरीत भएको राष्ट्रपति कार्यालयको दाबी छ। त्यस्तै, कार्यालयले नयाँ संविधानबमोजिम नयाँ विधेयक तर्जुमा हुनुपर्नेमा नेपाल नागरिकता ऐन २०६३ कै केही व्यवस्था हेरफेर गरी प्रमाणीकरणका लागि पेस गरिएको भन्दै त्यस्तो गर्नु संघीय संसद्कै अपमान हुने उल्लेख गरेको छ। कार्यालयले जवाफमा भनेको छ, तीन वर्षसम्म संसद्मा विचाराधीन विधेयक हठात् फिर्ता लिनुपर्ने कारण प्रस्तुत नगरी नयाँ विधेयकका नाममा पुरानै ऐनका सीमित दफालाई संशोधन गर्ने उद्देश्य राखिनुले संवैधानिक उत्तरदायित्वको सिद्धान्त उल्लंघन हुन गएको छ। राष्ट्रपति कार्यालयले राष्ट्रपतिविरुद्व अदालतमा दर्ता भएको रिट नै गैरकानुनी र बदनियतपूर्ण रहेको भन्दै रिट खारेजीको माग गरेको छ। राष्ट्रपति र उपराष्ट्रपतिको पारिश्रमिक सुविधा तथा सेवा शर्तसम्बन्धी ऐन, २०७४ को दफा १६ बमोजिम राष्ट्रपति र उपराष्ट्रपतिलाई आफूले गरेको काम कारबाहीउपर पदमा रहँदा वा नरहँदा कुनै अदालतमा मुद्दा लाग्ने छैन भन्ने व्यवस्था रहेको भन्दै नागरिकता विधेयक प्रमाणीकरणको सवालमा अदालतमा भएको रिट निवेदन पेस र दर्ता नै कानुनविपरीत भएको भन्दै खारेज गर्न माग गरेको छ। राष्ट्रपति कार्यालयले राष्ट्रपति विद्यादेवी भण्डारीले नागरिकता विधेयक प्रमाणीकरण नगरेको विषयमा परेको रिटमाथि सर्वोच्च अदालतले सुनुवाइ गर्नु राष्ट्रपति संस्थाकै अपमान भएको जिकिर गरेको छ।"
"भोट हाल्न नयाँ उत्साही, पुराना निराश","महेन्द्रनगर : कञ्चनपुरको बेदकोट नगरपालिका७ का राजेश भट्ट मंसिर ४ मा हुने निर्वाचनमा पहिलोपटक मतदान गर्दैछन्। पहिलोपटक मतदान प्रक्रियामा सहभागी हुन पाउँदा उनी उत्साहित देखिन्छन्। पहिलोपटक भोट हाल्दै छु, के होला कसो होला भन्ने उत्सुकता छ, उनले भने, भ्रष्टाचार नगर्ने, जनताका पक्षमा काम गर्ने उम्मेदवारलाई भोट दिन्छु। पहिलो पटक मतदान प्रक्रियामा सहभागी हुँदा उनले आफ्नो मत बदर हुने पो हो कि भन्ने चिन्ता रहेको सुनाए। भोट माग्न त आए, कसरी भोट दिनुपर्छ भनेर सिकाएनन्, उनले भने, टेलिभिजनमा विज्ञापन हेरेर थाहा त पाएको छु । पहिलो पटक भएर अलि डराएको छु। उनले आफूले खसाल्ने पहिलो पटकको मत खेर नजाखोस् भन्ने चाहना रहेको बताए। बेदकोट नगरपालिकाकै सरला पन्त पनि पहिलोपटक मतदान प्रक्रियामा सहभागी हुन पाउँदा खुसी भएको बताउँछिन्। तर, चोक चौतारामा नेताहरूप्रतिका टीकाटिप्पणीले भने उनीहरूप्रतिको विश्वास टुटेको उनले बताइन्। भोट त दिन्छु नै तर जितेर गएपछि नेताहरूले राम्रो काम गर्लान् भन्ने विश्वास छैन, उनले भनिन्, अहिलेसम्म त केही गरेनन्, अब पो के गर्लान् र ? नयाँ मतदाता मतदान गर्न उत्सुक देखिए पनि पुराना मतदाता भने निराश देखिन्छन्। यसअघि धेरै पटक मतदान गरिसकेका भीमदत्त नगरपालिका८ का ६३ वर्षीया कमलापति जोशी भने निराश देखिन्छन्। पञ्चायतदेखि अहिलेको व्यवस्थासम्म भोट हालेकै हुँ। जुन जोगी आए पनि कानै चिरेका, उनले भने, अघिल्लो निर्वाचनमा अब केही गर्लान् कि भन्ने आस थियो तर यी त घरभित्र झगडा गर्न थाले। उनले अब नेताले विकास गर्लान् भन्ने आस मरिसकेको बताए।मेरा नाति पनि भोट हाल्ने भइसके केही प्रगति भएन अब के गर्लान् यी स्वतन्त्र पनि भाग नपाएर हुन्, उनले आक्रोशित हुँदै भने। भीमदत्त नगरपालिका३ का सपना उपाध्याय पनि नेताहरूका कर्मप्रति सन्तुष्ट छैनन्। विकास भएको केही छैन रोजगारीको समस्या छ, उनले भनिन्, अब कम्तीमा भ्रष्टाचार नगर्ने, जनताको पक्षमा काम गर्ने नेतालाई भोट दिनुपर्छ। त्यसैगरी, बेदकोट नगरपालिका७ का देवकी पन्त मंसिर ४ मा चौथोपटक मतदान गर्दैछन्। उनी भोट हाल्न आतुर भए पनि निराश छिन्। अघिल्लो निर्वाचनमा मत दिएकाहरूले राम्रो काम गर्न सकेनन् यसपटक मत परिवर्तन गर्छु, उनले भने, हाम्रा समस्या समाधान गर्नेलाई भोट दिन्छु।"
बर्दियामा गठबन्धनलाई पछ्याउँदै एमाले,"गुलरिया : बर्दियामा प्रतिनिधिसभा सदस्य निर्वाचनमा वामलोकतान्त्रिक गठबन्धन र एमाले उम्मेदवारबीच मुख्य प्रतिस्पर्धा देखिएको छ। बर्दिया क्षेत्र नं १ मा कांग्रेसका सञ्जय गौतम, एमालेका लक्ष्मणराज ज्ञवाली, राष्ट्रिय प्रजातन्त्र पार्टीका सूर्यबहादुर सिंह, जनता समाजवादी पार्टी नेपालका रेशमबहादुर खत्री, नेपाल मजदुर किसान पार्टीका हरिलाल न्यौपाने, राष्ट्रिय स्वतन्त्र पार्टीका प्रवेश भुसाल, जनमत पार्टीका सोहराव पठान, नेश्नलिष्ट पिपल्स पार्टीका रामरतन थारु, नागरिक उन्मुक्ति पार्टीका ठाकुरसिंह थारु र स्वतन्त्र देवीप्रसाद तिवारी उम्मेदवार छन्। सत्ता गठबन्धनको साथ पाएर गौतम अरूभन्दा बलियो छन्। गुलरिया, बाँसगढी, बढैयाताल र बारबर्दियाको ८ वटा वडा रहेको बर्दिया क्षेत्र नं १ मा वामलोकतान्त्रिक गठबन्धनका दलले स्थानीय तहमा वडाध्यक्षमा ५९ हजार १३० मत ल्याएका छन्। जबकी एमालेका वडाध्यक्षले ल्याएको मत ३६ हजार ९१८ मात्र छ। गठबन्धन र एमालेबीच २२ हजार २१२ मतान्तर छ। बाँकी मत अन्य दल तथा स्वतन्त्रले प्राप्त गरेका छन्। कांग्रेसका गौतम सुखी र समृद्ध नेपाल बनाउने, हाम्रो बर्दियालाई राम्रो बर्दिया बनाउने मेरो अभियानलाई पूर्णता गर्न पनि मलाई भोट दिनुपर्छ। एमालेका उम्मेदवार ज्ञवाली बर्दियाका विकास निर्माणका समस्या समाधान गर्दै बबई नदीको जब्दीघाटमा पुल र नदीमा तटबन्धन गर्नका लागि आफूलाई जिताउनुपर्छ भनिरहेका छन्। स्थानीय तहमा ल्याएको मतका आधारमा बर्दिया क्षेत्र नं २ मा पनि गठबन्धन नै बलियो देखिएको छ। प्रतिनिधिसभा सदस्यमा माओवादी केन्द्रका सुरेश पन्थ, एमालेका पंकजसिंह राठौर, राष्ट्रिय प्रजातन्त्र पार्टीका विनय रावल, नेपाल मजदुर किसान पार्टीका धर्मराज जैसी आचार्य, लोकतान्त्रिक समाजवादी पार्टी नेपालका अनिरुध्या आर्य, राष्ट्रिय स्वतन्त्र पार्टीका ओमप्रकाश बसौला, स्वतन्त्र रामप्रसाद आचार्य र लालवीर चौधरी उम्मेदवार छन्। पाँच दलीय गठबन्धनका साझा उम्मेदवार माओवादी केन्द्रका पन्त र एमालेका राठौरबीच नै मुख्य प्रतिस्पर्धा छ। ठाकुरबाबा, मधुवन, राजापुर, गेरुवा र बारबर्दियाको तीन वटा वडा रहेको बर्दिया क्षेत्र नं १ मा वामलोकतान्त्रिक गठबन्धनका दलले स्थानीय तह निर्वाचनमा मत वडाध्यक्षको ६८ हजार ८३७ र एमालेको २३ हजार ३२० रहेको छ। ४५ हजार ५१७ मतको फरक छ। माओवादी केन्द्रका उम्मेदवार पन्थ बर्दिया जिल्ला कृषिको उर्वरा जमिन भएको र कृषिमा आधुनिकीकरण आवश्यक रहेको र इच्छाले होइन शिक्षाले खेती गर्ने उत्पादन मुलक कृषिका लागि पहल र प्रतिबद्धता जाहेर गरेकाले जित्ने दाबी गर्छन्। एमाले उम्मेदवार पंकज सिंह राठौर जनताहरू कृषिमा आश्रित भएकाले सिँचाइ, मल, बीउका समस्या समाधान गर्ने मेरो एजेन्डा भएकाले आफूलाई जिताउन आवश्यक रहेको बताउँछन्। यी दुवै उम्मेदवारलाई कांग्रेस पृष्ठभूमिका राप्रपाका युवा नेता विनय रावलले टक्कर दिइरहेका छन्। रावल भन्छन्, विकासका लागि सडक पूर्वाधार, पर्यटन, युवा स्वरोजगार, नदी नियन्त्रण लगायतका एजेन्डा लिएर म निर्वाचनमा आएकाले आफू जित्नेमा ढुक्क छु। बर्दियाका ८ स्थानीय तहमध्ये नेपाली कांग्रेसले ५ वटामा (गुलरिया, ठाकुरबाबा, बारबर्दिया, मधुवन ४ नगरपालिका र गेरुवा गाउँपालिका)मा जितेको छ। नेकपा (माओवादी केन्द्र) २ स्थानीय तह (राजापुर नगरपालिका र बढैयाताल गाउँपालिका) जितेको छ। नेकप एमालेले बाँसगढी नगरपालिकामा नगर प्रमुख, उपप्रमुखका साथै ठाकुरबाबा नगरपालिका र बढैयाताल गाउँपालिकामा उपाध्यक्ष जितेको छ। जिल्लाका दुई निर्वाचन क्षेत्रमा ३ लाख १५ हजार २८४ मतदाता छन्। स्थानीय तहको मतमा पाँच दलीय सत्ता गठबन्धन बलियो छ भने दुबै निर्वाचन क्षेत्रमा एमालेले गठबन्धनलाई पछ्याइरहेको छ।"
जोगिएला देउवाको गढ ?,"डडेलधुरा : प्रधानमन्त्री तथा कांग्रेस सभापति शेरबहादुर देउवाले सातौंपटक प्रतिनिधिसभा सदस्यका लागि उम्मेदवारी दिएको डडेलधुरामा अहिले जित, हारभन्दा मतान्तरको चर्चा छ। ७७ वर्षीय देउवाले डडेलधुराबाट निर्वाचनमा छैटौंपटक विजय हासिल गरिसकेका छन्। उनलाई राजनीतिक जीवनको उत्तराद्र्धमा हालसम्मको सर्वाधिक मतान्तरले विजयी बनाउन कार्यकर्ता दौडधुपमा छन्। पाँचपटक प्रधानमन्त्री भइसकेका देउवा निर्वाचनपछि छैटौंपटक प्रधानमन्त्री बन्ने दौडमा छन्। हेभिवेटमा गनिने देउवासँगै यतिबेला स्वतन्त्र उम्मेदवारी दिएका सागर ढकालको पनि चर्चा छ। सत्ता गठबन्धन दलका चुनावी आमसभामा समेत समय दिनु परेकाले प्रधानमन्त्री देउवा बुधबार साँझ मात्रै डडेलधुरा आउँदैछन्। ढकाल भने मतदाताको घरदैलोमा व्यस्त छन्। ३१ वर्षीय ढकाल स्वतन्त्र उम्मेदवारी दिएसँगै चर्चामा छन्। उनीसँगै ३४ वर्षीय लालबहादुर कठायतले पनि स्वतन्त्र रूपमा उम्मेदवारी दिएका छन्। त्यस्तै राष्ट्रिय प्रजातन्त्र पार्टीका ४२ वर्षीय गोविन्द खडायत पनि प्रचारप्रसारमा तल्लीन छन्। जनता समाजवादी पार्टीबाट ४३ वर्षीय श्याम सिनाल चुनावी मैदानमा उत्रिएका छन्। स्वतन्त्र रूपमा उम्मेदवारी दिएका ४८ वर्षीय कर्णबहादुर मल्ल, ५० वर्षीय विक्रमबहादुर शाही चुनावी मैदानमा देखा परेका छन्। ८४ वर्षीयकर्ण सिंह रावलले पनि स्वतन्त्र रूपमा चुनावमा उत्रिएका छन्। प्रधानमन्त्री देउवाका साथै प्रतिनिधिसभाको उम्मेदवारका रूपमा प्रधानमन्त्री देउवाका साथै सागर ढकाल, कर्ण सिंह रावल, विक्रमबहादुर शाही, लालबहादुर कठायत, गोविन्द खडायत (राप्रपा), कर्णबहादुर मल्ल (कांग्रेस बिपी ) र श्याम सिनाल (जनता समाजवादी पार्टी) का उम्मेदवार चुनावी मैदानमा छन्। गुल्मी, मध्यति गाउँपालिका ६, पीपलनेटाका सागर ढकालको क्रेज युवामाझ देखिएको छ। अक्सफोर्डबाट अध्ययन गरी फर्केका ढकालको उम्मेदवारीको प्रस्तावकमा डडेलधुराकै पर्शुराम नगरपालिका ६ का नवीन धामी र समर्थकमा सुरेन्द्र धामी छन्। ढकाल हाइड्रोमेकानिकल इन्जिनियर हुन्। उनी पनि गाउँगाउँमा मत मागिरहेका छन्। क्याम्पस प्रमुख उप्रेतीका अनुसार ढकालको पक्षमा मतदाता सूचीमा नामसमेत नभएका युवाहरूको सहभागिता देखिएको छ। युवा माझ बढी चर्चा पाइरहेका छन्। जिल्लामा भन्दा बढी काठमाडौं लगायतका सहरहरूमा ढकालको चर्चा भइरहेको छ। उप्रेतीले भने, पाँचपटक प्रधानमन्त्री भइसकेको व्यक्तिले गर्न नसकेको काम भर्खर आएका ढकालले के गर्न सक्लान् र ? भन्ने सोंच मतदातामा छ। प्रधानमन्त्री देउवाका स्वकीय सचिवसमेत भइसकेका कर्णबहादुर मल्लको पनि चर्चा छ। उनी कांग्रेसका पूर्वजिल्ला सभापति तथा नेपाली कांग्रेस जिल्ला सभापति भइसकेका छन्। नेपाली कांग्रेस बिपीका उपसभापति मल्ल स्थानीय तहमा परिचित छन्। कांग्रेसका कार्यकर्तासँगै अन्य दल र स्वतन्त्र उम्मेदवार पनि मतदाताको घरदैलोमा व्यस्त देखिन्छन्। न्युमहेश्वरी होटल एन्ड लजका तेज दियालका अनुसार, अहिले उम्मेदवारहरू गाउँका घरदैलोमै रहेकाले अमरगढी बजारमा चहलपहल खासै छैन। चुनावी प्रचारप्रसार रोकिएपछि बजार क्षेत्रमा चहलपहल बढ्छ, दियाल भन्छन्, आज प्रधानमन्त्री देउवा आउने चर्चा छ। त्यसपछि अलि चहलपहल बढ्छ। प्रधानमन्त्री देउवा २०४८, २०५१ २०५६, २०६४, २०७० र २०७४ मा भएको निर्वाचनमा विजयी भइसकेका छन्। २०६४ मा कञ्चनपुर ४ र २०७० मा कैलाली ६ बाट पनि निर्वाचित भएका थिए। त्यस्तै २०४८ सालमा गृहमन्त्री भएका देउवा २०५२, २०५९, २०६१, २०७४ र २०७८ मा गरी पाँचपटक प्रधानमन्त्री भइसकेका छन्। प्रधानमन्त्री देउवासँग तीनपटक चुनावी प्रतिस्पर्धा गरिसकेका नेकपा माओवादीका खगराज भट्ट प्रदेशसभाका लागि गठबन्धनबाट उम्मेदवार बनेका छन्। प्रतिनिधिसभाको निर्वाचनका लागि प्रधानमन्त्री देउवाले गत असोजमा डडेलधुराबाट उम्मेदवारी दर्ता गराएका थिए। कांग्रेस केन्द्रीय सदस्य एवं पत्नी आरजु राणा देउवाले वारेसनामामार्फत मनोनयन दर्ता गराएका थिए। देशव्यापी चुनावी दौडाहामा व्यस्त रहनुपर्दा प्रधानमन्त्री देउवाले चुनावी क्षेत्रमा घरदैलो गर्न भ्याएका छैनन्। तै पनि उनका कार्यकर्ता खटिएका देखिन्छन्। २०१५ सालको निर्वाचनमा प्रतिनिधिसभामा कुल १ सय ९ सिटमा कांग्रेसले दुईतिहाइ सिट जितेको थियो। त्यसयता कांग्रेसले कहिल्यै पनि दुईतिहाइ बहुमत पाएको छैन। २०७४ को आमनिर्वाचनमा एमालेको नेतृत्वमा दुईतिहाइभन्दा बढी बहुमतको वाम सरकार बन्दा कांग्रेस विपक्षीमा सीमित हुन पुगेको थियो। २०५१ को मध्यावधि चुनावबाहेक कुनै पनि राष्ट्रिय चुनावमा एमालेभन्दा कांग्रेसको अवस्था कमजोर थिएन। तर, २०७४ को चुनावमा कांग्रेसको हैसियत खस्कियो। मुलुकका प्रमुख पदहरू राष्ट्रपति, उपराष्ट्रपति, सभामुख, उपसभामुख, राष्ट्रियसभा अध्यक्ष, उपाध्यक्षलगायतका प्रदेश संसद्को सबै प्रमुखहरू कांग्रेसविहीन भएपछि देउवाको पार्टी भित्रसमेत आलोचना भएको थियो। तर, नेकपा माओवादी र नेकपा समाजवादीलाई मिलाएर सत्ता गठबन्धनको नेतृत्व गरेका देउवाले संयुक्त चुनावी सभालाई सम्बोधन गर्दै पार्टीको अवस्था सुदृढ गराउन व्यस्त रहँदा आफ्नो निर्वाचन क्षेत्रमा घरदैलो गर्नसमेत भ्याएका छैनन्। डडेलधुरा बहुमुखी क्याम्पसका प्रमुख गंगादत्त उप्रेतीका अनुसार, प्रधानमन्त्री देउवाको हालसम्मकै सर्वाधिक मतान्तरको फरकले विजयी हुने आकलन गरिएको बताउँछन्। पाँचपटक मुलुकको प्रधानमन्त्री भइसकेको व्यक्तित्व छ। त्यसमाथि गठबन्धनको बलियो साथ छ, उप्रेती भन्छन्, स्थानीय निर्वाचनमा पाएको मतलाई समेत आधारका रूपमा लिन सकिन्छ। अर्कोतर्फ प्रतिस्पर्धी अन्य उम्मेदवारहरूको राजनीतिक उचाइ देउवाको जस्तो अग्लो छैन। पहिलोपटक प्रतिस्पर्धा गरेको निर्वाचनको प्रचारका लागि देउवाले डडेलधुराका प्रायः गाउँमा पैदल हिँडेर घरदैलो गरेका थिए। त्यो बेला डडेलधुरामा बाटोघाटो केही थिएन। उहाँ पैदल हिँडेरै डडेलधुराका प्रायःजसो गाउँका घरघरै जानुभएको थियो उनका समकक्षी बताउँछन्। त्यसपछिका निर्वाचनबाट भने प्रधानमन्त्री देउवाले घरदैलो अभियान गरेर मतदातासँग मत माग्न जान भने छाडेका छन्। २०५१ को आमनिर्वाचनमा बहालवाला गृहमन्त्री भएका कारण २०४८ को निर्वाचनमा जस्तो घरदैलोमा जान नभ्याएको कांग्रेस कार्यकर्ता बताउँछन्।  दिनेश गौतमशिवराज भट्टधनबहादुर भण्डारी"
"उम्मेदवारलाई प्रश्न गर्दा कुटपिट, उल्टै प्रहरीलाई बुझाइयो","विराटनगर : मोरङको कटहरी गाउँपालिका३ चम्राहीमा सत्तारुढ गठबन्धनले आयोजना गरेको चुनावी सभामा उम्मेदवारमाथि प्रश्न गर्ने एक जना युवक कुटिएका छन् । सुनसरीको कोसी गाउँपालिका७ घर भई कटहरीमा डेरा गरेर बस्दै आएका २१ वर्षीय शंकरकुमार साफीलाई गठबन्धन समर्थकले कुटपिट गरेका हुन् । कटहरीमा बसेर दैनिक ६० जना विद्यार्थीलाई उनले ट्युसन पढाउँदै आएका छन् । कटहरी३ का वडाध्यक्ष जद्दुलाल कामतसहित सत्तारुढ गठबन्धनका ४५ जनाले धुरिएर आफूमाथि कुटपिट गरेको साफीले बताए । चम्राहीको मदरसामा गठबन्धनले बुधबार चुनावी सभाको आयोजना गरेको थियो । सभामा मोरङ क्षेत्र नम्बर ४ का प्रतिनिधिसभा सदस्य उम्मेदवार अमनलाल मोदी लगायत सहभागी थिए । नेकपा (माओवादी केन्द्र)का केन्द्रीय सदस्यसमेत रहेका मोदीले सभामा आफ्नो मन्तव्य राखेपछि साफीले तपाईं १० वर्ष सांसद भएर आफ्नो क्षेत्रमा के के विकास गर्नु भयो र अहिले भोट माग्दै आउनुहुन्छ? भनेर प्रश्न गरेका थिए । सार्वजनिक हिसाबले आयोजना गरिएको कार्यक्रममा माओवादी नेतालाई प्रश्न गर्दा साफीमाथि कुटपिट गरिएको प्रत्यक्षदर्शीले बताएका छन् । प्रश्न सोधेको निहुँमा कुटपिट गरिएपछि सभा भाँडिएको थियो । साफीले भने, मैले प्रश्न गर्नासाथ कुटपिट गर्न थाले । कार्यक्रमबाट बाहिर निकाले । उनीहरुले फेरि प्रश्न गर्छन् भन्दै पिटे । मैले गर्छु भनिदिएँ । उम्मेदवारमाथि प्रश्न गर्न किन नपाउनु भनेर जिज्ञासा राख्दा आफूलाई लछारपछार पार्दै थप कुटपिट गरिएको गुनासो उनको छ । टाउको लगायत शरीरका विभिन्न भागमा मुक्का र लात्ता प्रहार गरिएको उनले बताए । कुटपिटका कारण कानमा समस्या भएको साफी बताउँछन् । घटनापछि उनलाई उम्मेदवार मोदीले चिया खान र गफ गर्न आग्रह गरेका थिए । तर साफीले अस्वीकार गरे । साफी विज्ञान संकायमा स्नातकको पढाइको तयारी गर्दैछन् । उम्मेदवार र जनप्रतिनिधिमाथि प्रश्न गर्दा कुटाइ खाइन्छ भने पुनः प्रश्न गर्न आफू तयार रहेको उनले बताए । जनताले जिताएर पठाएका र पुनः भोट माग्दै आएका जनप्रतिनिधिलाई प्रश्न नै गर्न नपाउने यो कस्तो प्रवृत्ति हो ?', उनले प्रश्न गरे । कुटपिटपछि सत्ता गठबन्धनका कार्यकर्ताले उनलाई उल्टै सशस्त्र प्रहरीको जिम्मा लगाएका थिए । सशस्त्रले नेपाल प्रहरीलाई जिम्मा लगायो । तर नियन्त्रणमा नराखिकन साफीलाई छाडिसकिएको मोरङ प्रहरीका प्रवक्ता डीएसपी दीपक श्रेष्ठले बताए । घटना खासै ठूलो हैन । उम्मेदवार र जनप्रतिनिधिहरुलाई आमनागारिकले प्रश्न गर्छन् नै । तर प्रश्न गरेकै निहुँमा कुटपिट गर्नुपर्ने कुनै कारण थिएन, घटनास्थलमा रहेका एक जना सुरक्षाकर्मीले भने, होहल्ला र कुटपिट हुन थालेपछि त्यहाँको अवस्था असामान्य हुने देखेर प्रश्नकर्तालाई नियन्त्रणमा लिँदै नेपाल प्रहरीको जिम्मा लगाइयो हो । त्यसपछि माहोल अलि साम्य भयो । ती सुरक्षाकर्मीका अनुसार उम्मेदवारलाई प्रश्न गर्ने युवामा अलि बढी आक्रोश देखिन्थ्यो । आक्रोशपूर्ण हिसाबले प्रश्न गर्नु भनेको आमनागरिकको असुन्तष्टिका रूपमा बुझ्नुपर्छ । प्रश्न गर्न नपाउने भन्ने त कुरै हुँदैन, उनले भने, प्रश्नकर्ता कुनै पार्टीको मान्छे हो जस्तो लागेन । चुनावी सभाको सुरक्षाका हिसाबले पनि तत्काल नियन्त्रणमा लिनुपर्ने अवस्था आयो । सुरक्षाकर्मीले नियन्त्रणमा नलिएको भए प्रश्नकर्तामाथि थप हमला हुने सम्भावना रहेको उनले बताए । कुटपिटको आरोप लागेका वडाध्यक्ष जद्दुलालले भने आफू कार्यक्रममा उपस्थित नै नरहेको बताए । होहल्ला हुन थालेपछि म त्यहाँ पुगेको हुँ । बदनाम गराउने हिसाबले कुटपिट गरेको भनेर नाम जोडिएको छ, उनले भने, विपक्षीले चुनावका बेला अनेक फण्डा निकाल्छन् । कार्यक्रममै नगएको मान्छेलाई कुटपिटमा संलग्न भएको आरोप लगाइयो । नेपाली कांग्रेसबाट वडाध्यक्षमा निर्वाचित भएका उनले निर्वाचन आचारसंहिताका कारण चुनावी सभामा जनप्रतिनिधि जान नपाउने बताए । स्थानीयले भने वडाध्यक्ष जद्दुलाल आचारसंहिताविपरीत चुनावी सभामै उपस्थित रहेको बताएका छन् । उम्मेदवार मोदीका स्वकीय सचिव ताजिम अन्सारीले भने मदरसामा भएको अनौपचारिक कार्यक्रममा आएर साफीले अनावश्यक प्रश्न गर्दै कार्यक्रम बिथोल्ने प्रयास गरेको बताए । प्रश्नकर्ता एमालेबाट परिचालित व्यक्ति हुन् । कार्यक्रमलाई असर पुयाउन खोजेपछि स्थानीयले नियन्त्रणमा लिएर प्रहरीको जिम्मा लगाए, उनले भने, कुटपिट र लछारपछार भएको छैन । कुट्नलाई जनताले चैँ झम्टिन खोजेका थिए । राम्रा र जिम्मेवार मान्छेहरु कार्यक्रममा उपस्थित भएकाले पनि कोही कसैमाथि कुटपिट हुने सम्भावना नरहेको अन्सारीको भनाइ छ ।"
गठबन्धनले नै विकास गर्छ : देउवा,"डडेल्धुरा : प्रधानमन्त्री तथा नेपाली कांग्रेसका सभापति शेरबहादुर देउवाले गठबन्धन अहिलेको आवश्यकता भएको भन्दै गठबन्धनको सरकारले नै देश विकास गर्ने बताएका छन्। गृहजिल्ला डडेल्धुराको भागेश्वर गाउँपालिका३ बोगटामा आयोजित चुनावी सभालाई बुधबार सम्बोधन गर्दै प्रधामन्त्री देउवाले संविधान मिचिने खतरा बढेकाले गठबन्धन गरिएको र अबको विकास पनि गठबन्धनकै सरकारले गर्ने बताए। संविधानको रक्षासँगै देशलाई समृद्ध बनाउन गठबन्धन अझै लामो समयसम्म गर्नुपर्ने आवश्यक रहेको उनको भनाइ थियो। गठबन्धन जोगाउन मंसिर ४ गतेको निर्वाचनमा गठबन्धनका उम्मेदवारलाई जिताउन उनले मतदातासँग अपिल गरे। उनले भने, तपाईंहरूलाई थाहा छ। केपी ओलीले संविधान मिच्न खोज्नुभयो। त्यो पनि दुईदुई पटक। उहाँहरूले गठबन्धनको सरकार बनाएपछि राजनीतिक स्थिरता होला, देशमा विकास होला, देश समृद्ध हुन्छ भन्ने तपाईं हामी सबैलाई लागेको थियो। तर, उहाँले उल्टो गर्नुभयो। दुःख गरेर बनाएको नयाँ संविधान र लोकतन्त्रको मर्म विपरीत प्रतिनिधिसभा विघटन गरेर देशमा फेरि राजनीतिक अस्थिरता ल्याउन खोजियो। त्यसकारण हामीले गठबन्धन गरेका हौं। संविधान मिच्नबाट जोगायौं। त्यसका साथै गठबन्धनबाट उमेदवार बनेका प्रदेश (क) का उमेदवार खगराज भट्ट र (ख) का उम्मेदवार समाजिक विकास मन्त्री गोविन्दराज बोहरालाईसमेत जिताउन आग्रह गरे। चुनावी प्रचारप्रसारका लागि प्रधानमन्त्री देउवा बुधबार दोस्रो पटक गृहजिल्ला डडेल्धुरा पुगेर चुनावी सभालाई सम्बोधन गरेका छन्।"
अर्घाखाँचीमा भुसाल कि रायमाझी ?,"सन्धिखर्क : अर्घाखाँचीमा प्रतिनिधिसभाका लागि नेपाली कांग्रेसबाट पूर्वउपसभामुख पुष्पा भुसाल र नेकपा एमालेबाट पूर्वउपप्रधानमन्त्री टोपबहादुर रायमाझीसहित ११ जनाले उम्मेदवारी दर्ता गराएका छन्। निर्वाचनका लागि ११ जना संघमा उम्मेदवार भए पनि मुख्य प्रतिस्पर्धा भुसाल र रायमाझीबीच हुने भएको छ। २०७४ को निर्वाचनमा तत्कालीन नेकपा एमाले, नेकपा माओवादी र राष्ट्रिय जनमोर्चालगायतका गठबन्धन दलबाट नेकपा माओवादीको चुनाव चिह्नबाट निर्वाचन जितेका रायमाझीले अहिले एमालेको एकल उम्मेदवारका रूपमा सूर्य चिह्नबाट उम्मेदवारी दिएका छन्। आर्थिक समृद्धि र मुलुकको विकासका लागि आफ्नो जित हुने नेता रायमाझीको भनाइ छ। २०७४ को वामगठबन्धनमा माओवादीबाट एमाले र राष्ट्रिय जनमोर्चाको सहयोगमा उनले चुनाव जितेका थिए। रायमाझी नेकपा विभाजनपछि माओवादी केन्द्र छोडेर एमालेमा प्रवेश गरेका हुन्। अहिलेको निर्वाचनमा कांग्रेस, माओवादी केन्द्र, राष्ट्रिय जनमोर्चा, एकीकृत समाजवादीलगायतका दलको समर्थनबाट लोकतान्त्रिक वामगठबन्धनको तर्फबाट कांग्रेसका नेता भुसालको उम्मेदवारी परेको छ। जिल्लाको विकासका लागि आफ्नो जित हुने नेता भुसालको भनाइ छ। उनले जिल्लामा विकासका नाममा आएको बजेटको अडिट अर्घाखाँचीवासीले गर्नुपर्ने बताइन्। यता, २०६४ को पहिलो संविधानसभा चुनावमा पुष्पाले तत्कालीन निर्वाचत क्षेत्र २ बाट चुनाव जितेकी थिइन्।"
"सडकमा हिउँ, मतदान केन्द्र जानै कठिन","जोमसोम : मुस्ताङडोल्पा सडकमा हिउँ थुप्रिएपछि पुनः सडक अवरुद्ध भएको छ। मौसम प्रतिकूलतासँगै दसैंअघि परेको भारी हिमपात अझै मुस्ताङडोल्पा सडकमा जमेर बस्दा पटकपटक सडकमा हिउँ थुप्रिन पुगेको हो। सडकमा हिउँ थुप्रिएसँगै मंसिर ४ गतेको लागि मतदान केन्द्रमा खटिएका कर्मचारी समयमै पुग्न कठिन पर्ने देखिएको छ। जोमसोमदेखि करिब ४० किमी उत्तरपश्चिमतर्फको वारागुङ मुक्तिक्षेत्र५ साङ्ता गाउँको हिमाली आधारभुत विद्यालय मतदान केन्द्रमा जाने कर्मचारी र सुरक्षाकर्मीलाई त्यहाँ पुग्न कठिन पर्ने देखिएको छ। कुल १३ घरधुरी रहेको साङ््तामा ३५ मतदाता छन््। मतदान, मतदान केन्द्रको पूर्वाधार निर्माण तथा व्यवस्थापन, आवश्यक तयारी र सर्वदलीय बैठक बसेर मतदान प्रक्रियाअघि बढाउन निर्वाचन आयोगले मंसिर १ गते सबै मतदान केन्द्रमा आवश्यक मतदान सामाग्रीसहित उपस्थित हुनुपर्ने उल्लेख गरिएको छ। तर, मुस्ताङको साङ््ता मतदान केन्द्र जाने मुस्ताङडोल्पा सडकको दुई स्थानमा करिब एक सय मिटर हिउँ जमेकाले सहजै सवारीसाधन लैजान समस्या पर्ने देखिएको हो। दुई साताअघि सोही स्थानको मतदान केन्द्र निरीक्षण गर्न मुस्ताङ प्रजिअ नेत्रप्रसाद शर्मा, मुख्य निर्वाचन अधिकृतलगायत सुरक्षाकर्मीको टोली साङ्ता पुगेको थियो। त्यसबेला पनि मुस्ताङडोल्पा सडकमा हिउँ जमेकाले सुरक्षाकर्मीले जेनतेन हिउँ पन्छ्याएर सडक मार्ग काम चलाउ गराएका थिए। त्यसअघि पनि वारागुङ मुक्तिक्षेत्रले डोजर परिचालन गरी सडकको हिउँ पन्छ्याएको थियो। तर, त्यसपछि हिमपात नभए पनि सडकमाथिको पाखोका थुप्रिएको हिउँ भिरालो सतह भएकाले पुनः सडकमै आएर थुप्रिन पुगेको वारागुङ मुक्तिक्षेत्र५ का वडाध्यक्ष सुरेन्द्र गुरुङले बताए। निर्वाचन नजिकिँदै छ। सडक हिउँ फेरि जस्ताको त्यस्तै छ, वडाध्यक्ष गुरुङले भने, भोलि जाने भनेका कर्मचारी पर्सी जानुस् भनेका छौं। भोलि गापाले डोजर लगेर हिउँ पन्छ्याउन पहल गर्छौं।"
मदन भण्डारीको विरासत जोगाउँछु,"काठमाडौं १ लाई एमालेले ऐतिहासिक क्षेत्रका रूपमा लिने गर्छ। तत्कालीन महासचिव मदनकुमार भण्डारीले नेपाली कांग्रेसका नेता कृष्णप्रसाद भट्टराईलाई पराजित गरेको क्षेत्र हो यो। त्यसपछि कांग्रेसका प्रकाशमान सिंह धेरैपटक निर्वाचित बने। अबको निर्वाचनमा एमालेको भ्रातृ संगठन राष्ट्रिय युवा संघ नेपालका अध्यक्ष किरण पौडेल यहाँबाट उम्मेदवार छन्। उनको मुख्य प्रतिस्पर्धा कांग्रेसका प्रकाशमान सिंह र राप्रपाका रवीन्द्र मिश्रसँग हुने देखिन्छ। उम्मेदवार पौडेलसँग चुनावी तयारीका बारेमा रविन भट्टराईले गरेको कुराकानी : विद्यार्थी जीवनदेखि नै राजनीति गर्दै युवासंघको अध्यक्षसमेत बन्नुभयो। अहिले संसदीय निर्वाचनमा उम्मेदवार हुनुहुन्छ। तपार्इंको उम्मेदवारी किन ? अहिलेका जनप्रतिनिधिहरू ५ वर्षसम्म के गर्छन् ? कसका निम्ति हिँड्दैछन् ? भन्ने कुराको महसुससमेत जनताले गर्न पाएनन्। चुनाव जितेपछि यो क्षेत्रलाई फर्किएर हेरेनन्। म यस क्षेत्रको समस्या उठाउन र त्यसलाई नीतिगत रूपमा समाधान गर्न उम्मेदवार बनेर आएको हुँ। मुख्य कुरो अब युवाको हातमा विकासको डोरी आउनुपर्छ। हरेक क्षेत्रको विकास युवाबाट मात्रै सम्भव छ भनेर म यो क्षेत्रमा प्रवेश गरेको हुँ। अनि जनताले तपाईंबाट के आधारमा परिवर्तनको महसुस गर्न पाउँछन् ? म यो क्षेत्रबाट निर्वाचित भएँ भने हरेक बिहान निर्वाचन क्षेत्रका जनताको समस्या हेर्छु, गुनासो सुन्छु। गुनासो सुन्नका लागि जनतासँग जनप्रतिनिधि भन्ने अभियान सञ्चालन गर्छु। यहाँका जनताले आफ्नो प्रतिनिधि रहेछ भन्ने महसुस दिलाउँछु। मतदाताहरूको चर्किरहेको घाउलाई निको पारेर जनताका चासो र सरोकारका विषयमा म प्रत्यक्ष जोडिएर समाधान गर्छु। शिक्षा, स्वास्थ्यका समस्याहरूको समाधान गर्ने पक्षमा नेकपा एमालेको पनि प्रतिबद्धता रहेकाले यो कार्यमा म सफल बन्नेछु। यिनै आधार म मतदाता समक्ष राख्छु। चुनावी कार्यक्रममा दौड्दा मतदाताको चासो के पाउनुभयो, कस्ता प्रश्न आउँदा रहेछन् ? जितेपछि फर्किने हो कि होइन भन्ने चासो धेरै रहेछ। हुन पनि यस अघिका जनप्रतिनिधिले त्यसै गरेका थिए। अनि प्रश्न पनि किन नगरून् र ? ५५ वर्षमा आउँछौं यस्तोयस्तो गर्छौं भनेर भन्छांै र जितेपछि फर्किएर आउँदैनौं भनेर गुनासो पोख्नुभयो। यो एक वा दुई नभई आममतदाताको गुनासो पनि रहेछ। निर्वाचनको समयमा मात्रै मतदाताको घरघर आउने बाँकी ५ वर्ष हराउने चलन धेरै भएको रहेछ। यो परिस्थितिको सिर्जना विगतमा निर्वाचित भएका जनप्रतिनिधिहरूले त्यस प्रकारको गल्तीका कारण भएको हो। पटकपटक निर्वाचित हुनुभयो। यहाँबाट निर्वाचित मन्त्री हुनुभयो र उपप्रधानमन्त्री पनि बन्नुभयो। तर, मतदातालाई बिर्सनुभयो। मुलुक चलाउने सिंहदरबार रहेको क्षेत्रका नागरिकले नै जनप्रतिनिधि नभएको महसुस गरेको ठाउँबाट उम्मेदवार बन्द चुनौती धेरै देख्नुहुन्न ? समस्या समाधानका लागि पहलकदमी गर्ने हो। तर, यहाँबाट निर्वाचित जनप्रतिनिधिले त्यतातर्फ चासो दिएनन्। मतदाताबाट व्यक्तिको फेदमा अँध्यारो भन्ने प्रकारको गुनासो आउनु स्वाभाविक पनि हो। त्यसैले हाम्रो प्रतिबद्धता पत्रमा घरदैलो चुनावपछि सुरु हुन्छ, भन्ने कुरालाई प्राथमिकताका साथ लेखेका पनि छौं। औपचारिक हिसाबले विधि पूरा गर्नका लागि अहिले हो। २४ घण्टा यही स्थानीय समस्या समाधान गर्न केन्द्रित नभए पनि प्रत्येक दिन टोलटोलमा २ घण्टा पुग्नेछौं। गुनासो, चासो र समस्याबारे समाधान खोज्ने र सल्लाह तथा सुझाव लिनेछौं। विकास लगायतका काम त महानगरले पनि गरिरहेका छ नि ! त्यहीँ आसा पुनः बाँड्नुपर्छ र ? हामीले सहकार्यमा काम गर्ने हो। महानगरलाई काम गर्न सहज हुने नीति नियममा हामीले पहल गर्ने हो। अनि मात्रै विकास हुने हो। कति महानगरले गर्ने काम ऐन, नियमका कारण रोकिएका छन्। ती कुरालाई सहज बनाए त विकासमा सहजता हुन्छ नि ! यहाँको अर्को समस्या भनेको खानेपानीको न्यायोचित वितरण नहुनु पनि हो। कुनै टोलमा पानी आउँछ कुनैमा आउँदैन। सडकमै खोला बग्छ। म यस्ता कुराको सुधारका लागि नीतिगत पहल गर्छु। पूरै सहरी क्षेत्र मात्रै भएको निर्वाचन क्षेत्र हो यो। उम्मेदवार बन्दा सहरी क्षेत्रमा प्राथमिकताको मुख्य विषयचाहिँ के पर्यो ? सदनमा उठाउने प्रमुख विषय भनेको नीति निर्माण नै भएकाले मैले मुख्य विषय बनाएको भनेको व्यवस्थित सहरीकरणको नीति नै हो। अनि शिक्षा, स्वास्थ्य, सञ्चार र खानेपानी त त्यसभित्र नै पर्छन्। पुराना ऐन, नियम र कानुले असर पुर्याएको छ भने त्यसको परिवर्तनमा मुख्य भूमिका खेल्ने हो। कानुन र विधि निर्माण गर्ने विषयमा बढी केन्द्रित हुने हो। त्यो नीति बनाइरहँदा पनि मेरो क्षेत्रका बासिन्दाले कसरी लाभ लिन सक्छन्, सरोकारका मुद्दाहरूको सम्बोधन कसरी गर्न सकिन्छ भन्ने विषयमा मूल रूपमा केन्द्रित हुन्छु। मैले बोल्ने कुरा सञ्चारमाध्यममा टीआरपी बढाउन मात्रै हुँदैन र त्यसलाई सार्थक निष्कर्षमा पुर्याउन सक्छु। भन्ने मेरो लक्ष्य पनि हो। युवा उम्मेदवार धेरै भएको क्षेत्र पनि हो र यस अघिका परिचित नेता उम्मेदवार भएको निर्वाचन क्षेत्र पनि हो तपाईं उठ्नुभएको ठाउँ। यसले त तपाईंलाई समस्या पनि होला नि ? सबैलाई स्वागत गर्छु म। तर, मैले जे जति मुद्दाहरू उठाएको छु त्यो नागरिक मैत्री छ। जनताको कुरा बोक्ने म हो। नाम चलेका उम्मेदवार र नेताले काम नगरेको त देखेकै छ। अब मतदाता नेता छान्न नसक्ने छैनन्। त्यसैले जति उम्मेदवार भए पनि मलाई त्यो विषयले असर गर्न भन्ने मलाई लाग्दैन। लोकतन्त्र हो सबैलाई स्वागत गर्छौं। उल्झन सहँदै यो अवस्थामा पुग्यौं। उहाँहरू अकस्मात आएर उम्मेदवार बन्दै हुनुहुन्छ। सोच सबैको राम्रो छ तर, त्यसलाई कार्यान्वयन गर्ने कसरी हो भन्ने विषयमा मात्रै मतभिन्नता हो। हिजो लोकतान्त्रिक हक अधिकारका लागि संघर्ष गरेका थियौं। काम कारबाहीले उपलब्ध सफलताअनुसार सन्तोषजनक र चित्त बुझ्दो छैन। यसमा कुन पार्टी कति दोषी छ हिसाब गर्ने हो। तुलनात्मक रूपमा को कम दोषी छ भनेर छान्ने हो। चाहे पनि नचाहे पनि देश बनाउने राजनीतिबाटै हो। यही क्षेत्रमा एमालेका तत्कालीन महासचिव मदनकुमार भण्डारीले नेपाली कांग्रेसका नेता कृष्णप्रसाद भट्टराईलाई पराजित गरेका थिए। त्यसपछि केही निर्वाचनमा प्रकाशमान सिंहले जिते। एमालेको साख फर्काउन सक्नुहुन्छ ? हिजो हामी थिएनौं। हाम्रो पुस्ता थिएन। आज हामी छौं हाम्रो पुस्ता छ। यो पुस्ता परिवर्तन चाहन्छ। मदन भण्डारी परिवर्तन चाहने नेता उहाँले जित्नुभयो। अब ठ्क्याक्कै त्यहीँ समय आएको छ। अब त्यो समय फर्कनेछ। अहिले पार्टी मात्रै नभएर बाहिरको युवा पुस्ताको समर्थन मलाई छ। देशविदेश सबैतिरबाट युवा धेरै छन्। धेरै आरोह अवरोह पार गरेर आएको युवा हुँ। कुनै ठाउँ कुनै पार्टी विशेषको हुँदैन। पछिल्लो स्थानीय तहको चुनावी परिणाम हेर्ने हो भने कांग्रेसको मत र हाम्रो बराबरी हो। अन्यको निश्चित जनाधार छैन। मेरो स्थीर जनाधार छ। साथै, मलाई आफ्नो पार्टी बाहिर पनि समर्थन भैरहेको छ। त्यसैले म र पार्टी ढुक्क छ।"
आज मध्यरातदेखि मौन अवधि : केके गर्न पाइँदैन ?,"काठमाडौं : बिहीबार मध्यरातबाट स्थिर समय (मौन अवधि) सुरु हुँदैछ। मंसिर ४ को निर्वाचनका लागि त्यो समयमा चुनाव प्रचारप्रसार गर्न र मतदातालाई प्रभावित पार्ने कुनै पनि गतिविधि गर्न पाईंदैन। निर्वाचन आचार संहिता२०७९ अनुसार चुनाव हुनुभन्दा ४८ घण्टा अगाडिबाट स्थिर समय लागु हुन्छ। मौन अवधिलाई यसपालिदेखि स्थिर समय वा शान्त समय भनेर आयोगले परिभाषित गरेको छ। आचारसंहिता उल्लंघन गरेर निर्वाचनमा धाँधली गरेको ठहर भएमा आयोगले उम्मेदवारीसम्म रद्द गर्ने छ। स्थिर समयमा सबै उम्मेदवारका घोषणा पत्र, विचार र विगत बारे मतदातालाई सोच्न दिने समय हो। आयुक्त तथा निर्वाचन आचारसंहिता केन्द्रीय अनुगमन समितिका संयोजक रामप्रसाद भण्डारीका अनुुसार निर्वाचन हुनुभन्दा ४८ घण्टा अगाडिदेखि निर्वाचन प्रचार प्रसारका कुनै पनि गतिविधि गर्न पाइँदैन। मंसिरको १ गते राती १२ बजेदेखि प्रचारप्रसारका सम्पूर्ण काम निषेध हुन्छन्। राजनीतिक दल र उम्मेदवारले मतदाताहरूलाई घोषणापत्र घरघरमा गएर दिए। विचार र सिद्धान्त मतदातालाई सुनाए। निर्वाचनको ४८ घण्टाअघिकोे समय भनेको दल र दलले दिलाएको विश्वास र दिएको आश्वासन ठीक हो या गलत ? मतदातले छुट्याउने तथा शान्त भएर सोच्ने समय हो, आयुक्त भण्डारीले अन्नपूर्णसित भने, तपाईंहरू(राजनीतिक दल र उम्मेवार)हरू शान्त हुनुहोस्, अब तपाईंका बारेमा मतदातालाई सोच्न दिनुहोस्। मतदना हुने दिनको अघिल्लो ४८ घण्टादेखि मतदानको दिन मतदान केन्द्र बन्द नहुन्जेलसम्म राजनीतिक दलका पदाधिकारी, उम्मेदवार, दलका भातृ संगठन र सम्बन्धित व्यक्तिका लागि आयोगले विशेष आचरण पालना गर्नुपर्ने निर्धारण गरेको छ। निर्वाचनको स्थितर समयमा निर्वाचन प्रचारप्रसारका लागि छलफल, अन्तरक्रिया, सभा, सम्मेलन, कार्यशाला गोष्ठी गर्न नपाइने आचारसंहितामा उल्लेख छ। आचारसंहिता अनुसार स्थिरसमय सुरु हुनुभन्दा पहिले नै मतदान स्थलको तीन सय मिटर वरिपरी राखिएका राजनीतिक दल तथा उम्मेदवारका चुनाव प्रचारप्रसारका सामग्री हटाउनु पर्ने छ। राजनीतिक दल र उम्मेवारहरू अब शान्त हुनुहोस्, मतदातालाई सोच्न दिनुहोस्।  रामप्रसाद भण्डारी, निर्वाचन आयुक्त कुनैपनि विधि, प्रक्रिया वा माध्यमबाट मत माग्न र निर्वाचन प्रचारप्रसार गर्न पाइने छैन। सामाजिक सञ्जाल, अनलाइन, छापालगायत अन्य कुनै माध्यमबाट राजनीतिक दल तथा उम्मेदवारको पक्ष वा विपक्षमा प्रचारप्रसार गर्न पाइँदैन। ती सन्देश, सूचना, प्रचारप्रसारका सामग्री पोस्ट तथा शेयर गर्न गराउन निषेध गरिएको छ।अनुगमनमा गोप्य टिम निर्वाचनको अन्तिम समयमा बढी चलखेल हुँदै आएको छ। सत्तामा र सरकारी निकाय नजिक रहेको सरकारी सम्पत्तिको पनि प्रयोग हुँदै आएको छ। यसको नियन्त्रणका लागि आयोगले अख्तियार दुरुपयोग अनुसन्धान आयोग, राष्ट्रिय अनुसन्धान विभाग, नेपाल प्रहरी, केही गोप्य टिमहरू देशैभर खटाइएको प्रमुख निर्वाचन आयुक्त दिनेशकुमार थपलियाले अन्नपूर्णलाई जानकारी दिए। मदिरा बिक्री वितरणमा रोक निर्वाचनको शान्ति सुरक्षाका लागि मदिराजन्य समाग्रीको बिक्री वितरणमा रोक लगाइएको छ। यस अवधिमा हामीले मदिराजन्य समाग्री ओसारपसार तथा बिक्री वितरणमा नियन्त्रण गरेका छौं, उनले भने, शान्ति भंग हुने कुनै काम गर्न दिँदैनौं। यसपल्ट उम्मेदवारभन्दा तिनले नियुक्ति गरेका र मतलाई तलमाथि गर्ने अदृश्य ठेकेदारहरूको बढी चलखेल हुन्छ कि भन्ने आशंका लागेको छ। त्यसका लागि आयोगले विशेष निगरानी बढाइएको उनले बताए। कुनै उम्मेदवारले आयोगले बनाएको आचारसंहिताको उल्लंघन गरेर निर्वाचनमा धाँधली गरे उम्मेदवारी रद्द हुने कानुनी व्यवस्था छ। यसरी उम्मेदवारी रद्द गर्नु अघि सम्बन्धित उम्मेदवारलाई सफाइको उचित मौका दिइने छ। कानुन अनुसार आचारसंहिता उलंघन गर्ने राजनीतिक दल, उम्मेदवार, व्यक्ति, संस्था, पदाधिकारी र निकायलाई आयोगले एक लाख रुपैयाँसम्म जरिबाना गर्न छन्।"
कायम रहला ओलीको किल्ला ?,"झापा : पूर्वप्रधानमन्त्री एवं एमाले अध्यक्ष केपी शर्मा ओली प्रतिनिधिसभा सदस्यका लागि झापा ५ बाट चुनावी मैदानमा छन्। झापाबाट उनको यो सातौं चुनावी प्रतिस्पर्धा हो। एमालेले भावी प्रधानमन्त्रीका रूपमा हेरेका उनले यो क्षेत्रबाट लगातार ५ पटक चुनाव जिते। २०७२ र २०७४ सालमा प्रधानमन्त्री पनि बने। पटकपटक मन्त्री पनि भए। २०५१ सालमा गृहमन्त्री र २०६३ सालमा उपप्रधानमन्त्री तथा परराष्ट्रमन्त्री भए। पहिलो पटक प्रधानमन्त्री हुँदा नाकाबन्दीका बेला भारतसँग कडा रूपमा प्रस्तुत बनेका थिए। यसले उनलाई थप उचाइ प्रदान गर्यो। २०७४ सालमा दोस्रो प्रधानमन्त्री हुँदा लिम्पियाधुरासहितको नेपालको नक्सा जारी गरेर वाइवाही पनि कमाए। पृथकतावादी आन्दोलन गरिरहेको सिके राउत र सशस्त्र संघर्ष गरेको नेत्रविक्रम चन्द (विप्लप)लाई मूलधारको राजनीतिमा ल्याएर हिंसात्मक गतिविधि रोक्ने काम पनि उनकै पालामा भए। रेल र पानी जहाजको सपना पनि बाँडे। धेरै आयोजनाको उद्घाटन शिलान्यास पनि गरे। यसलाई कतिपयले आलोचनाको विषयमा पनि बनाए। तर, काम धेरै भए। भ्रष्टाचार काण्डहरू छानबिन थाले। दुईदुई पटक प्रतिनिधिसभा विघटन गरेर आलोचना खेपे पनि त्यो कदम सकारात्मक थियो भन्नेमा अडिग रहे। ओलीलाई चुनौती दिन नसक्ने उम्मेदवार भए पनि सत्तारुढ गठबन्धनले उनीहरूलाई ओलीको प्रतिस्पर्धामा उठाएको नेपाली कांग्रेसकै झापाका नेताहरू बताउँछन्। ओलीको प्रतिस्पर्धी सत्तारुढ गठबन्धनले डाखगेन्द्र अधिकारीलाई बनाएको छ। २०७४ सालको निर्वाचनमा पनि अधिकारी नै प्रतिस्पर्धामा थिए। उनलाई ओलीले भारी मतान्तरबाट पराजित गरेका थिए। नेपाली कांग्रेसका उम्मेदवार अधिकारीको भन्दा दोब्बर बढी मत ल्याए। अधिकारीले २८ हजार २ सय ९७ मत ल्याउँदा ओलीको पक्षमा ५७ हजार १ सय ३९ मत आएको थियो। अधिकारी अघिल्लो पटकभन्दा आफू धेरै जनताको माझ भिजेको दाबी गर्छन्। अन्नपूर्ण पोस्ट्सँगको कुराकानीमा आफूले यो पटक ओलीलाई हराउने दाबी पनि गरे। भने, अघिल्लो पटक म यो क्षेत्रमा भिजेको थिइन् र त २८ हजार मत ल्याए। यो पटक त मलाई सबै यो क्षेत्रवासीले चिन्छन्। राम्रोसँग भिजेको छु। ओलीलाई हराउँछु। अघिल्लो निर्वाचन टिकट पाएपछि उनी प्राध्यापन पेसा छोडेर ओलीविरुद्ध चुनावमा होमिएका थिए। यो क्षेत्रमा ओलीका प्रतिस्पर्धी कांग्रेसका अधिकारीसहित १३ जना दलगत र १२ स्वतन्त्र गरी २५ जना उम्मेदवार छन्। त्यसो भनिरहँदा उनकै छिमेकी उम्मेदवार नै नचिनेको भन्दै घरमा नै आइपुगेका थिए। उता एमालेका प्रदेशसभा सदस्यका उम्मेदवार होमराज थापाले भारी मतले जितेर ओली देशको प्रधानमन्त्री हुने बताए। ओली स्वयम् पनि यो पटकले आफ्नो क्षेत्रमा चुनावी प्रचार गरेर देशव्यापी दौडाहामा लागे। बुधबार मात्रै उनी सुनसरी र मोरङका सभा सकेर झापा पुगेका छन्। २०४८ सालदेखि लगातार जितिरहेका ओलीको विजय अभियान २०६४ मा आएर रोकियो। २०४८ सालमा पहिलोपटक आमनिर्वाचनमा उम्मेदवार भएका ओलीले कांग्रेसका पूर्णानन्द शर्मालाई पराजित गरे। ०५१ मा निर्वाचन क्षेत्र नं ५ मा ओलीसँग प्रतिस्पर्धा गरेका केशवकुमार बुढाथोकी पराजित भए। २०५१ सालको मनमोहन अधिकारीको सरकारमा ओली गृहमन्त्री भए। अधिकारी नेतृत्व सरकार अहिलेसम्मकै सबैभन्दा लोकप्रिय सरकारको रूपमा चिनिन्छ। ०५६ को चुनावमा ओली झापा २ र ५ बाट उठेका थिए। क्षेत्र नम्बर २ म गिरिराजकुमारी प्रसार्इंलाई १७ मतले पराजित गरेका थिए। त्यही क्षेत्रमा नेकपा मालेका महासचिव सीपी मैनाली पनि लडेका थिए। एमालेलाई फुटाएर माले बनाएपछि मैनालीलाई हराउन नै ओली क्षेत्रमा लडेका थिए। आफ्नो क्षेत्र नम्बर ५ बाट काशीराज ताजपुरियालाई हराए। ताजपुरियाले आत्माहत्या गरिसकेका छन्। २०६४ सालमा भने ओलीको विजययात्रा रोकियो। माओवादी शान्ति प्रक्रियामा आएपछि उसको लहर नै चलेको थियो। २०६४ सालको पहिलो संविधानसभाको निर्वाचनमा ओली तत्कालीन माओवादीका उम्मेदवार विश्वदीप लिङ्देनसँग १ हजार मतले पराजित भए। लिङ्देनले १६ हजार ९९ मत ल्याउँदा ओलीको पक्षमा १४ हजार ९ सय ५९ मत आयो। ओली हराउने लिङ्देन माओवादी छोडेर कांग्रेस भइसकेका छन्। २०७० सालको दोस्रो संविधानसभाको निर्वाचनमा भने ओली पुनः यही क्षेत्रबाट निर्वाचित भए। ओलीले कांग्रेसका सुरेश सुब्बालाई हराए। यी क्षेत्रबाट माओवादीका गोपाल किराँती पनि ओलीलाई हराउँछु भन्दै उठेका थिए। उनी प्रतिस्पर्धामा पनि आएनन्। ब्रेक लागेको विजययात्रा फेरि सुरुवात गरे। २०४८ सालयता नै ओलीका प्रतिस्पर्धी चुनावपिच्छे नै फेरिरहेका थिए तर यो पटक २०७४ मा ओलीसँग लडेका डा अधिकारीलाई नै सत्ता गठबन्धनले उम्मेदवार बनाएको छ। ओलीलाई पराजित गर्ने लिङ्देन पनि गुमनाम जस्तै छन्। ओलीले २०२५ सालबाट पूर्णकालीन राजनीतिक यात्राको आरम्भ सुरु गरेका हुन्। २०२८ सालको झापा आन्दोलनपछि लामो समय जेल जीवनमा रहेकाले २०४४ पछि पुनः पार्टी गतिविधिमा सक्रिय भए। १४ वर्ष लामो जेल जीवन बिताए। त्यसपछि पनि पटकपटक जेल जीवन बिताएका छन्। तत्कालीन नेकपा मालेको लुम्बिनी प्रमुख २०४६ हुँदै प्रजातान्त्रिक राष्ट्रिय युवा संघको संस्थापक अध्यक्ष २०४७ भए। २०४७ मा नेकपा एमालेको स्थायी समिति सदस्य भए। २०७१ मा पार्टीमा १५ वर्ष लामो महासचिव रहेका माधवकुमार नेपाललाई हराएर पहिलो पटक पार्टी अध्यक्ष भए। २०७५ सालमा एमाले र तत्कालीन माओवादी केन्द्रको एकीकरणपछि नेपाल कम्युनिस्ट पार्टी (नेकपा) को शक्तिशाली अध्यक्ष भए। २०७८ सालमा भएको १०औं महाधिवेशन पुनः एमाले अध्यक्ष भए। यो निर्वाचन क्षेत्रमा दमक नगरपालिका, गौरादह नगरपालिका, गौरीगन्ज गाउँपालिका र कमल गाउँपालिकाका गरी २९ वडा पर्छन्। गौरादह नगरपालिकाका वडा नम्बरहरू १, २, ३, ४, ५, ६, ७, ८, गौरीगन्ज गाउँपालिकाका वडा नम्बरहरू ३, ४, ५ र ६, दमक नगरपालिकाका सबै वडा र कमल गाउँपालिकाका सबै वडा पर्छन्। जसमा स्थानीय तहको निर्वाचनमा एमालेले १८ वटा वडामा प्यानलै जितेको छ। गौरादह नगरपालिकामा एमाले मेयर उपमेयरसहित ६ वटा वडा जितेको छ भने दमक नगरपालिकामा मेयर राप्रपा र उपमेयर कांग्रेसले जितेको थियो। यो नगरपालिकामा एमाले सातवटा वडा, कांग्रेसले २ र एउटा वडा राप्रपाले जितेको छ। गौरीगन्ज गाउँपालिकामा अध्यक्षसहित २ वटा वडामा कांग्रेस, उपाध्यक्षसहित तीनवटा वडामा एमाले र एउटा वडामा माओवादीले जितेको छ भने कमल गाउँपालिका कांग्रेसले अध्यक्षसहित एउटा वडा र एमालेले उपाध्यक्षसहित अन्य पाँचवटा वडा जितेको छ। यी दुवै गाउँपालिकामा एमालेले धेरै वडा जितेको छ।"
उम्मेदवारको पर्खाइमा मतदाता,"दोलखा : दोलखाका दुर्गम दुई हिमाली गाउँ लप्ची र बेदिङका मतदाता निर्वाचन आउन २ दिन बाँकी हुँदासम्म पनि उम्मेदवारहरू मत माग्न आउँछन् कि भन्ने आशामा देखिन्छन्। उम्मेदवार मत माग्न आए दुर्गम गाउँमा भोग्नुपरेको पीडा सुनाउने उनीहरूको चाहना छ। दोलखाको विगु गाउँपालिका१ लप्चीका स्थानीय ८३ वर्षीय लमुदावा शेर्पालाई निर्वाचनका बेला मत माग्न गाउँमा उम्मेदवार आएको अहिलेसम्म याद छैन। यसपटक उम्मेदवार आउँछन् कि भन्ने आसमा छु, लमुदावाले भने, यातायातको समस्याले हामी बिरामी हुँदा उपचार गर्न सहज ढंगले स्वास्थ्यचौकीसम्म पनि जान सक्दैनौं। न टेलिफोनकै सुविधा छ। हाम्रो समस्या बुझ्न एकपटक पनि गाउँ नआउने उम्मेदवारलाई कसरी मत दिनु। दोलखाकै गौरीशंकर९ बेदिङमा पनि अहिलेसम्म उम्मेदवारहरू नआएको स्थानीय दावाछिरिङ शेर्पाले बताए। उम्मेदवारहरू यहाँ आए सडक, विद्यालय जस्ता भौतिक पूर्वाधारको लागि सहयोग चाहियो भन्ने मन छ। तर, ख्वै अहिलेसम्म कोही आएका छैनन्, शेर्पाले भने। विगु गाउँपालिका१ लप्चीमा ४६ घरधुरी तथा १ सय ५० जनसंख्या रहेको लप्चीमा ६१ जना मतदाता छन् । बेदिङमा ९१ जना मतदाता छन्। लप्ची पुग्न सडकले छोएको अन्तिम गाउँ लामाबगरबाट दुई दिन हिँड्नुपर्छ। बेदिङ पुग्न सिमिगाँउबाट दुई दिन हिँड्नुपर्छ। मतदाता कम रहेको र धेरै हिँड्नुपर्ने भएकाले पनि उम्मेदवारले हिमाली गाउँलाई प्राथामिकतामा नराखेको स्थानीयको गुनासो छ। राजनीतिक दलहरूले बेदिङका वासिन्दालाई भोट बैंकका रूपमा प्रयोग गरेको तर गाउँको विकासमा कुनै चासो नदिएको स्थानीयको गुनासो छ।"
"मतदानलाई लोकतन्त्रको उत्सव बनाऔं, निर्वाचनको सफल पार्नु सबैको दायित्व हो : प्रधानमन्त्री देउवा","काठमाडौं : प्रधानमन्त्री एवं नेपाली कांग्रेसका सभापति शेरबहादुर देउवाले मंसिर ४ गते हुने प्रतिनिधिसभा र प्रदेशसभा सदस्य निर्वाचनको ऐतिहासिक महायज्ञलाई सफल पार्नु सबैको दायित्व भएको बताएका छन्। देउवाले आज एक भिडियो सन्देश जारी गर्दै मुलुक निर्वाचनको अन्तिम चरणमा रहेको र लोकतान्त्रिक शासन व्यवस्थामा निर्वाचन लोकतन्त्रको आत्मा भएको उल्लेख गरेका हुन्। देउवाले भने, 'निर्वाचनको ऐतिहासिक महायज्ञलाई सफल पार्नु हामी सबैको दायित्व हो। जाहाँनिया राणा शासनविरुद्धको आन्दोलनदेखि अहिलेसम्म मुलुकले राजनीतिक सङ्घर्षको चरण पूरा गरिसकेको छ। अब सङ्घीय लोकतान्त्रिक गणतन्त्रलाई मजबुत बनाउँदै मुलुकलाई समृद्धिको बाटोमा अघि बढाउनुपर्ने छ।' कांग्रेस मुलुकमा भएका हरेक राजनीतिक सामाजिक आन्दोलनको नेतृत्व गरेको पार्टी भएको उल्लेख गर्दै उनले अब मुलुकलाई समृद्धितर्फ अघि बढाउनु कांग्रेसको जिम्मेवारी भएको बताए। विसं २०४६ पछि मुलुकले आर्थिक र सामाजिक विकासमा एक बाटो लिएको भए पनि अझै धेरै काम गर्न बाँकी रहेको उनले बताए। 'हाम्रा युवा प्रविधि र ज्ञानमा उत्कृष्टता हासिल गर्दै छन्। उनीहरुको ज्ञानको कदर हुने गरी आगामी दिनमा हामी नयाँ सोचका साथ अघि बढने छौँ। हाम्रा शासन प्रणालीलाई आधुनिक बनाउँदै सरकारी सेवालाई चुस्त दुरुस्त पार्ने परिपाटीको विकास गर्नेछौँ', प्रधानमन्त्री देउवाले भने। सीमान्तकृत समुदायको अधिकार प्राप्तिदेखि पिछडिएको समुदाय र क्षेत्रको उत्थानमा कांग्रेसको सरकारले धेरै महत्वपूर्ण काम गरेको बताउँदै उनले यसलाई अझै परिणाम देखिने गरी अघि बढाइने उल्लेख गरे। निर्वाचनमा जनताको अमूल्य मतले मुलुकको भाग्य र भविष्यको मार्गचित्र तय गर्ने उनको भनाई छ। उनले दुई दुई पटक संसद् विघटन भएपछि असहज र अन्योलपूर्ण परिस्थिति आएको कुरा सबैमा जगजाहेर नै रहेको उल्लेख गर्दै सहमति र सहकार्यको जगमा गठबन्धनको सरकार गठन भएको र त्यही सूत्रका आधारमा मुलुकलाई अघि बढाउन आफूहरु दृढ सङ्कल्प रहेको जानकारी गराए। प्रधानमन्त्री देउवाले यही मङ्सिर ४ गते निर्वाचनमा उत्साहपूर्वक सहभागी भई प्रत्यक्षतर्फ कांग्रेस नेतृत्वको गठबन्धनका उम्मेदवारको चुनाव चिह्नमा र समानुपातिकतर्फ कांग्रेसको रुख चिह्नमा अमूल्य मतदान गर्न सबै मतदातालाई आग्रह गरे। उनले आफूहरु कुरा होइन काम गर्छौं भन्नेमा विश्वास दिलाउँदै मतदानलाई लोकतन्त्रको उत्सवका रुपमा लिन सबैलाई हार्दिक अपिल गरेका छन्। रासस"
सत्ता गठबन्धनले आज कोटेश्वरमा चुनावी सभा गर्दै,"काठमाडौं : सत्तारुढ गठबन्धनले आज काठमाडौंमा बृहत् चुनावी सभा गर्दैछ। गठबन्धनको काठमाडौं क्षेत्र नम्बर२ चुनाव परिचालन समितिको आयोजनामा दिउँसो २ बजे कोटेश्वरमा अन्तिम चुनावी सभा हुन लागेको हो। सभालाई माओवादी केन्द्रका अध्यक्ष पुष्पकमल दाहाल प्रचण्ड, नेकपा एकीकृत समाजवादीका अध्यक्ष माधवकुमार नेपाल, कांग्रेस महामन्त्री गगन थापा, गठबन्धनबाट क्षेत्र नम्बर२ को साझा उम्मेदवार पूर्वसभामुख ओनसरी घर्तीलगायतले सम्बोधन गर्ने कार्यक्रम छ। ४ मंसिरमा हुने निर्वाचनका लागि काठमाडौं२ मा गठबन्धनबाट पूर्वसभामुख एवं माओवादी केन्द्रकी स्थायी समिति सदस्य घर्ती, प्रदेशसभा (क) मा कांग्रेसका ध्रुव केसी र प्रदेशसभा (ख) मा एकीकृत समाजवादीका भरतप्रसाद फुयाँल उम्मेदवार छन्। बिहीबार मध्यरातबाट मौन अवधि सुरु हुँदैछ। मंसिर ४ को निर्वाचनका लागि त्यो समयमा चुनाव प्रचारप्रसार गर्न र मतदातालाई प्रभावित पार्ने कुनै पनि गतिविधि गर्न पाईंदैन। निर्वाचन आचार संहिता२०७९ अनुसार चुनाव हुनुभन्दा ४८ घण्टा अगाडिबाट स्थिर समय लागु हुन्छ। मौन अवधिलाई यसपालिदेखि स्थिर समय वा शान्त समय भनेर आयोगले परिभाषित गरेको छ। आचारसंहिता उल्लंघन गरेर निर्वाचनमा धाँधली गरेको ठहर भएमा आयोगले उम्मेदवारीसम्म रद्द गर्ने छ।"
'विदेशीको 'इन्ट्रेस्ट' सरकार आफ्नो हातमा नाचोस् भन्ने हुन्छ' (भिडियो वार्ता),काठमाडौं: निर्वाचनको मिति संघारमा आइसकेको छ । अब तीन दिनपछि मतदानको दिन आउँछ । निर्वाचन आयोगले आज मध्यरातदेखि स्थिर समय (मौन अवधि) सुरु हुँदैछ। मंसिर ४ को निर्वाचनका लागि त्यो समयमा चुनाव प्रचारप्रसार गर्न र मतदातालाई प्रभावित पार्ने कुनै पनि गतिविधि गर्न पाईंदैन। तर यही समयमा धेरै चलखेल हुने गरेको पाइन्छ । पूर्वप्रमुख निर्वाचन आयुक्त सूर्यप्रसाद श्रेष्ठ मतदानअघिको तीन दिनमा हुने चलखेलमा विशेष निगरानी गराउनुपर्ने बताउँछन् । अन्नपूर्ण पोस्टको कार्यक्रम 'द न्यूज मेकर'मा भूपाल लुइँटेलसँग कुरा गर्दै श्रेष्ठले अब निर्वाचनको दिनसम्म विशेष सावधानी अपनाउनुपर्ने बताउँछन् । उनले विदेशीको 'इन्ट्रेस्ट' सरकार आफ्नो हातमा नाचोस् भन्ने भएकाले पनि धेरै चलखेल हुनसक्ने श्रेष्ठको भनाइ छ । हेर्नुहोस् श्रेष्ठसँगको कुराकानी ।
बाघको आक्रमणमा बघिनीको मृत्यु,"गुलरिया : बर्दियाको मधुवन नगरपालिका८ स्थित गणेश शिवदुर्गा सामुदायिक वनमा मृत पाटेबाघ फेला परेको छ। जंगलभित्र मृत्यु भएकै अवस्थामा वयस्क पोथी पाटेबाघ भेटिएको हो। मधुवनस्थित सामुदायिक बन भित्र वयस्क पोथी पाटेबाघ मृत अवस्थामा फेला परेको डिभिजनल वन अधिकृत प्रविण विडारीले बताए। बर्दिया राष्ट्रिय निकुञ्ज र राष्ट्रिय प्रकृति संरक्षण कोष बर्दिया संरक्षण कार्यक्रम (एनटीएनसी) सहितको प्राविधिक टोली घटना स्थल पुगेर मृत बाघको बारेमा जानकारी संकलन गरेका छन्। खाता जैविकमार्गलगायत आसपासका जंगलमा पाटेबाघहरू बस्ने गरेको प्रमुख बिडारीको भनाइ छ। बर्दियामा पाटेबाघको संख्या बढेसँगै बर्दिया राष्ट्रिय निकुञ्जलगायत यसका मध्यवर्ती क्षेत्रहरूमा बाघको ओहोर दोहोर हुने गरेको छ। सामुदायिक वनमा भालेसँगको लडाइँमा पोथी बाघको मृत्यु भएको प्रारम्भिक अनुसन्धानबाट बुझिन आएको एनटीएनसी बर्दियाका संरक्षण अधिकृत डाक्टर रविन कडरियाले जानकारी दिए। यौन एवं आधार इलाका निर्माणका क्रममा बाघहरूबिच लडाइँ हुने उनीहरूको सामान्य प्रक्रिया भएकाले कतिपय बाघहरू बाघकै आक्रमणबाट मर्ने गरेका छन्। जंगलमा आधार ईलाकाको प्रभुत्व जमाउन, संसर्गका बेला र भालेले बच्चा मार्ने क्रममा बाघ बाघविच लडाइँ हुने कडरियाले प्रष्ट्याए। कहिलेकाहीँ घमासान युद्ध पनि हुन जान्छ। त्यसैले शरिरमा बेस्सरी चोट लागेको अवस्थामा बाघ मर्छ। जैविकविविधताको प्रणालीमा यसलाई सामान्य रूपमै लिइन्छ। खाता जैविक मार्ग क्षेत्रमा दुई बर्षको अवधिमा तिन बटा पाटेबाघ मरेको छ।"
तनहुँ जलविद्युत् आयोजनाको ५६० मिटर सुरुङ निर्माण,"तनहुँ : तनहुँ जलविद्युत् आयोजनाको विद्युत्गृहतर्फ पाँच सय ६० मिटर सुरुङ खन्ने कार्य सम्पन्न भएको छ। कूल एक हजार चार सय आठ मिटर लामो सुरुङ खन्नुपर्ने छ। विद्युत्गृहअन्तर्गत सुरुङ निर्माण कार्यमा चार सय ७५ जना जनशक्ति परिचालन गरिएको आयोजनाको वातावरण शाखाका प्रतिनिधि सन्तोष तिवारीले जानकारी दिए। बाँधस्थलबाट पनि छिट्टै सुरुङ खन्ने कार्य अघि बढाइने छ। उनले भने, 'आयोजनाले चौबिसै घण्टा निर्माण कार्यलाई अघि बढाएको छ।' प्याकेज दुईअन्तर्गत १, २ र ३ को विद्युत्गृह जाने टनेलको सबै काम सम्पन्न भइसकेको छ। ऋषिङ गाउँपालिका१ झापुटारमा निर्माणाधीन एक सय ४० मेगावाट क्षमताको उक्त आयोजनाको निर्माण कार्यलाई तीव्रता दिइएको छ। पानी निस्कने सुरुङको ढलान गर्ने काम भइरहेको आयोजनाका सहायक निर्देशक भोजराज पोख्रेलले जानकारी दिए। उक्त प्याकेजको ठेक्का सोङ दाकालिका जेभीले पाएको छ। त्यसैगरी, प्याकेज दुई अन्तर्गतको विद्युत्गृह खन्ने कामसमेत सम्पन्न भइसकेको छ। आयोजनाको प्याकेज दुईअन्तर्गत सुरुङ, विद्युत््गृह निर्माण र हाइड्रोमेकालीन तथा इलेक्ट्रोमेकानिकल उपकरण आपूर्ति, जडान तथा सञ्चालनलगायत कामको जिम्मेवारी सिनो हाइड्रोपावर लिमिटेडले पाएको छ। सिनो हाइड्रोपावर लिमिटेडले ८९ मिटर लम्बाइ, २२ मिटर चौडाइ र ५१ मिटर उचाइ भएको भूमिगृत विद्यृत्गृहको सुरुङ खन्ने काम सम्पन्न गरेको आयोजनाले जनाएको छ। विद्युत्गृहको सुरुङ खन्ने काम सन् २०२० अगष्टदेखि प्रारम्भ भएको हो। सिनोहाइड्रो कम्पनीले ४३७ दशमलव एक मिटर लामो सुरुङ खन्ने काम सम्पन्न गरिसकेको छ। दुई सय ८० दशमलव ८५ मिटर लामो मुख्य पहुँच सुरुङ र बाँधस्थल जाने तीन सय १४ मिटर लामो पहुँच सुरुङ निर्माण कार्य पनि सम्पन्न गरेको छ। रासस"
पर्यटनमन्त्री श्रेष्ठले मरणोपरान्त अङ्गदान गर्ने,"काठमाडौं : संस्कृति, पर्यटन तथा नागरिक उड्डयनमन्त्री जीवनराम श्रेष्ठले आफ्ना शरीरका विभिन्न अङ्ग मृत्युपश्चात् जुनसुकै बिरामीलाई प्रत्यारोपण गर्ने गरी दानको घोषणा गरेका छन्। मन्त्री श्रेष्ठले मृत्युपश्चात् मिर्गौला, मुटु, फोक्सो, कलेजो, प्याङ्क्रियाज, सानो आन्द्रा दान दिने मन्जुरी नामामा हस्ताक्षर गरेका हुन्। मन्जुरी नामामा भनिएको छ, 'मेरो मृत्युपश्चात् मेरो शरीरबाट मिर्गौला, मुटु, फोक्सो, कलेजो, प्याङ्क्रियाज, सानो आन्द्रा झिकी मिर्गौला, मुटु, फोक्सो, कलेजो, प्याङ्क्रियाज, सानो आन्द्रा आवश्यक भएको जुनसुकै बिरामी व्यक्तिको शरीरमा प्रत्यारोपण गर्न मेरो मन्जुरी भएकाले मानव शरीरको अङ्ग प्रत्यारोपण नियमित तथा निषेध ऐन २०५५ को दफा १६ को उपदफा (१) को खण्ड (ख) बमोजिम जानीबुझी स्वेच्छाले यो मञ्जुरी नामा लेखिदिएको छु ।' आफूले दान गरेका अङ्गबाट कुनै बिरामीले पुनर्जीवन पाउने भएकाले अङ्गदानको घोषणा गरेको मन्त्री श्रेष्ठको सचिवालयले जनाएको छ । रासस"
भोलिदेखि निर्वाचनसम्म मौसम सफा रहने,"काठमाडौं : प्रतिनिधिसभा तथा प्रदेशसभा सदस्य निर्वाचनको दिन देशभरको मौसम सामान्यतया सफा रहने जल तथा मौसम विज्ञान विभाग, मौसम पूर्वानुमान महाशाखाले जनाएको छ । महाशाखाले प्रतिनिधिसभा तथा प्रदेशसभा सदस्य निर्वाचनका लागि यही मङ्सिर २ देखि ४ गतेसम्मको प्रारम्भिक मौसम पूर्वानुमान बुलेटिन जारी गर्दै निर्वाचनको समयमा मौसम सफा रहने जनाएको हो । निर्वाचनका दिन र त्यसको दुई दिनअघिको मौसम सामान्यतया सफा रहँदा मतदाता र उमम्मेदवारका लागि सहज हुने महाशाखाले उल्लेख गरेको छ । हाल नेपालमा पश्चिमी वायुको सामान्य प्रभाव रहेको छ । हालको मौसमी विश्लेषणअनुसार निर्वाचनका दिन मौसम सफा रहने महाशाखाका मौसमविद् हीरा भट्टराईले बताए। उनले भने, 'मौसम बदली आज मात्रै हो निर्वाचनका दिन मौसम सफा रहने अनुमान गरिएको छ । उच्च पहाडी र हिमाली भेगका थोरै क्षेत्रमा हल्का हिमपातको सम्भावना छ ।' महाशाखाले जारी गरेको प्रारम्भिक मौसम पूर्वानुमान अनुसार मङ्सिर २ गते प्रदेश १, बागमती प्रदेश र गण्डकी प्रदेशका पहाडी तथा हिमाली भूभागमा आंशिकदेखि सामान्य बदली रही बाँकी भेगमा मौसम सफा रहनेछ । प्रदेश १, बागमती तथा गण्डकी प्रदेशका उच्च पहाडी तथा हिमाली भेगका थोरै स्थानमा हल्का हिमपातको सम्भावना छ । मङ्सिर ३ गते प्रदेश १, बागमती प्रदेश र गण्डकी प्रदेशको पहाडी तथा हिमाले भेगमा आंशिक बदली रही बाँकी भेगमा मौसम सामान्यतया सफा रहने सभवना छ । सोही प्रदेशका उच्च पहाडी तथा हिमाली भेगका एक वा दुई स्थानमा हल्का वर्षाको सम्भावना छ । त्यसैगरी मङ्सिर ४ गते प्रदेश १, बागमती प्रदेश र गण्डकी प्रदेशको पहाडी तथा हिमाली भूभागमा आंशिकदेखि सामान्य बदली रही बाँकी भेगमा मौसम सफा रहनेछ । उल्लेखित प्रणालीलाई निरन्तर अनुगमन गरिरहेको र आवश्यकताअनुसार थप बुलेटिन जारी गरिने महाशाखाले उल्लेख गरेको छ । हल्का वर्षा र हिमपातको सम्भावना पश्चिमी वायुको सामान्य प्रभावले बिहीबार हल्का वर्षा र हिमपातको सम्भावना रहेको महाशाखाले जनाएको छ । राजधानी काठमाडौंमा बिहान सामान्य बदली रहे पनि केहीबेर अघि खुलेर पारिलो घाम लागेको छ । मौसमविद् भट्टराईका अनुसार दिउँसो प्रदेश १, बागमती प्रदेश र गण्डकी प्रदेशका पहाडी भूभागमा आज दिनभर बदली रहनेछ । प्रदेश १ र गण्डकी प्रदेशका एक वा दुई स्थानमा हल्का वर्षाको सम्भावना रहेको छ । साथै प्रदेश नं १, बागमती प्रदेश र गण्डकी प्रदेशको हिमाली भूभागका एक वा दुई स्थानमा हल्का हिमपातको सम्भावना रहेको छ । रातिको समयमा पनि सोही मौसमी प्रणाली कायम रहनेछ । आज काठमाडौंको न्यूनतम तापक्रम नौ दशमलव आठ र अधिकतम तापक्रम २१ दशमलव पाँच डिग्री सेल्सियस छ ।"
"जुम्लामा जीप दुर्घटना, सहायक मतदान अधिकृतसहित ८ जना घाइते",मुगु : जुम्लामा जीप दुर्घटना हुँदा सहायक मतदान अधिकृतसहित ८ जना घाइते भएका छन्। जनजागृति मावि ताम्तीस्थित मतदान केन्द्रमा खटिएका कर्मचारी र मतदान सामग्री बोकेको भे १ च २१८८ नम्बरको जीप तिला गाउँपालिका ४ राउतबाडामा दुर्घटना हुँदा सहायक मतदान अधिकृतसहित ८ जना घाइते भएको प्रमुख जिल्ला अधिकारी मुकेशकुमारी केशरीले अन्नपूर्णलाई जानकारी दिए। उनका अनुसार घाइतेमध्ये तीनजनाको अवस्था गम्भीर रहेको छ। घाइतेहरुलाई उपचारका लागि कर्णाली स्वास्थ्य विज्ञान प्रतिष्ठान जुम्ला लगिएको छ।
रसुवाबाट करिब डेढ करोड बराबरको अवैध सामान बरामद,"काठमाडौं : सशस्त्र प्रहरीले रसुवाबाट करिब डेढ करोड मूल्य बराबरको अवैध सामान बरामद गरेको छ। भन्सार छली सीमा इलाकाको अस्थायी ड्राइपोट रसुवामा राखिएको अवस्थामा सामान बरामद गरेको सशस्त्र प्रहरी बल बीओपी टिमुरे रसुवाले जनाएको छ। गोप्य सूचनाका आधारमा करिब डेढ करोड मूल्य बराबरको अवैध सामान बरामद गरेको सशस्त्र प्रहरी नायव उपरीक्षक शैलेन्द्र थापाले जानकारी दिए। बरामद सामानमा महंगा मदिरा, चुरोट लगायतका रहेका छन् । बरामद सामान भन्सार कार्यालय टिमुरेमा बुझाइएको छ । निर्वाचनको मौका छोपी हुन सक्ने अवैध क्रियाकलाप रोक्न उत्तरी सीमा नाकामा समेत प्रहरीले विशेष निगरानी बढाएको छ।"
बालकुमारीबाट लागुऔषधसहित दुईजना पक्राउ,"काठमाडौं : काठमाडौं महानगरपालिका३२ कोटेश्वर बालकुमारीबाट लागुऔषधसहित दुईजनालाई प्रहरीले पक्राउ गरेको छ। विशेष सूचनाको आधारमा प्रहरीले जाँच गर्ने क्रममा लागुऔषधसहित उनीहरूलाई पक्राउ गरेको हो । पक्राउ पर्नेमा ललितपुर महानगरपालिका७ बस्ने ३६ वर्षीय प्रज्वल देउला र अर्का एकजना रहेका छन्। उनीहरुको साथबाट नाइट्राभेट १ सय ३९ ट्याब्लेट, डाइजेपाम ६ सय ६५ एम्पुल, नुफिन ७ सय १६ एम्पुल, फेनारगन ८ सय ५२ एम्पुल, एकथान स्कुटर, ५ थान मोबाइल र ९२ हजार बढि नगद बरामद गरेको प्रहरीले जनाएको छ।"
मोरङमा ज्वेलर्स सञ्चालक दम्पती ८२ लाख ठगीको आरोपमा पक्राउ,विराटनगर : सर्वसाधारणको ८२ लाख रूपैयाँभन्दा बढी रकम ठगी गरेको आरोपमा प्रहरीले मोरङको सुन्दरहरैँचा नगरपालिकाबाट ज्वेलर्स (सुनचाँदी पसल) सञ्चालक दम्पतीलाई पक्राउ गरेको छ । मोरङ प्रहरीका प्रवक्ता डीएसपी दीपक श्रेष्ठका अनुसार सुन्दरहरैँचा नगरपालिका१० मा रहेको कमला ज्वेलर्सका सञ्चालक ४२ वर्षीय राजु विश्वकर्मा र उनकी पत्नी ३८ वर्षीया कमला विश्वकर्मालाई पक्राउ गरिएको हो । आफ्नो ज्वेलर्समा रकम जम्मा गर्न लगाएर सर्वसाधारणको लाखौं रूपैयाँ ठगी गरेको पाइएपछि विश्वकर्मा दम्पतीलाई पक्राउ गरिएको उनले बताए । श्रेष्ठका अनुसार १७ प्रतिशत ब्याज दिने भनेर प्रलोभनमा पार्दै ८२ लाख ७४ हजार ६ सय २ रूपैयाँ ठगी गरेको प्रारम्भिक अनुसन्धानबाट खुलेको छ । बचतकर्ताले रकम फिर्ताको माग गरेपछि उनीहरु ज्वेलर्स नै बन्द गरेर भागेका थिए । गत साउन १७ गतेदेखि फरार बनेका राजु र कमलालाई जिल्ला प्रहरी कार्यालयबाट खटिएको टोलीले ४ महिनापछि पक्राउ गरेको हो । प्रारम्भिक अनुसन्धानबाट ६५ जना सर्वसाधारणलाई ठगी गरेको खुलेको छ । विश्वकर्मा दम्पतीबाट अरु पनि सर्वसाधारण ठगिएको हुनसक्ने प्रहरीको अनुमान छ । सर्वसाधारणलाई रकम जम्मा गर्न लगाउने र पासबुक बनाएर दिने गरेको पाइएको छ । प्रहरीका अनुसार बचतकर्ताले रकम फिर्ताको माग गर्न थालेपछि उनीहरु ज्वेलर्स बन्द गरेर भागेका थिए । पक्राउ परेकाविरुद्ध ठगी मुद्दा चलाउन बुधबार म्याद थप गरेर अनुसन्धानको बाँकी प्रक्रिया अघि बढाइएको जानकारी डीएसपी श्रेष्ठले दिए ।
"नेपालगन्जमा विस्फोट, विप्लव कार्यकर्ता घाइते",नेपालगन्ज : प्रतिनिधिसभा तथा प्रदेशसभा निर्वाचन नजिकिँदै गर्दा बाँकेको नेपालगन्जमा बम बनाउँदै गर्दा विस्फोेटनमा परी विप्लवका दुई जना कार्यकर्ता घाइते भएका छन्। जिल्ला प्रहरी कार्यालय बाँकेका प्रमुख एसपी श्यामकृष्ण अधिकारीका अनुसार बुधबार राति ८ बजेतिर नेपालगन्ज १० भृकुटीनगरमा प्रेसर कुकर बम बनाउँदै गर्दा विस्फोट भएर सल्यानको बागचौर नगरपालिका२ घर भएका २७ वर्षीय डिल्लीबहादुर बीसी र कैलालीको घोडाघोडी नगरपालिका१ घर भएका ३३ वर्षीय धर्मबहादुर सुनार घाइते भएका हुन्। दुवै जनाको नेपालगन्ज मेडिकल कलेजमा उपचार भइरहेको छ। घरमा अरु भए नभएको बारे सेनाको बम डिस्पोजल टोलीले सर्च गरिरहेको छ। विस्फोटबाट घरको सिलिङमा क्षति पुगेको छ भने छर्राले भित्ता फुटेको छ। एसपी अधिकारीले बाँकेमा निर्वाचन विथोल्न तर्साउने उद्देश्यले बम बनाउँदै गरेको अवस्थामा विस्फोट भएको बताए। नेपाली सेनाको टोलीले घरमै रहेको अर्को प्रेसर कुकर बमलाई राति १०ः४० मा डिस्पोज गरेको जिल्ला प्रहरी कार्यालय बाँकेका प्रवक्ता डीएसपी रामप्रसाद घर्ती मगरले जानकारी दिए। उनले अरु प्रेसर कुकर भए पनि बम भए नभएको सेनाको सर्चबाट थाहा हुने बताए।
चुनावी एजेण्डामा सीमित मध्यपहाडी लोकमार्ग : २४ वर्षसम्म भएन कालोपत्रे,"बागलुङ : राष्ट्रिय गौरवको आयोजना हो मध्यपहाडी (पुष्पलाल) लोकमार्ग । पूर्वको फिदिमदेखि पश्चिमको बैतडी जिल्लालाई जोड्ने लोकमार्गको सबैभन्दा धेरै खण्ड (दुरी) बागलुङमा पर्छ । २४ वडा जिल्ला र २२५ वटा बस्तीलाई जोड्ने लोकमार्गको एक हजार सात सय ८६ किलोमिटरमध्ये सबैभन्दा बढी १ सय ३४ किलोमिटर खण्ड बागलुङमा पर्छ । ट्रयाक खोलिएको २४ वर्ष पुरा भइसक्दा समेत अझै सडक कालोपत्रे नभएकाले लोकमार्ग हुँदै यात्रा गर्ने यात्रुहरुले सास्ती खेप्न बाध्य छन् । जिल्ला सदरमुकाम बागलुङ बजारदेखि नै कालोपत्रेको काम बाँकी रहेको मध्य पहाडी लोकमार्गको पछिल्लो एक वर्षमा बजारदेखि केहि मिटर मात्र सडक कालोपत्रे भएको छ । समयमै कालोपत्रे नहुँदा लोकमार्गमा यात्रा गर्ने बागलुङबासीहरुले निर्माण व्यवसायी र नेताहरुलाई प्रश्न उठाइ रहेका छन्। तर, समयमा काम भएकै छैन । लोकमार्ग चाडै कालोपत्रे गर्ने भनेर नेकपा एमाले बागलुङ र बागलुङ क्षेत्र नम्बर १ मा सत्ता गठबन्धनका उम्मेदवारहरुले आगामी मंसिर ४ गते हुने प्रतिनिधिसभा तथा प्रदेशसभा निर्वाचनको लागि प्रतिबद्धता पत्रमा समावेश गरेका छन् । पाँच वर्ष अगाडीको प्रतिबद्धता पत्रमै सीमित भएपछि पुनः दोहोराएका छन् । बर्खाको समयमा हिलाम्मे र हिउँदको समयमा धुलाम्मे बन्ने उक्त सडकमा यात्रा गर्दा धेरै जोखिम भोग्नुपरेको यात्रुहरुको गुनासो छ । देशकै गौरवको आयोजना र जिल्लाको मुख्य सडकको रुपमा रहेको मध्यपहाडीको दुरदशाले देशको राजनीतिक अवस्थालाई चित्रण गरेको छ । सडक कालोपत्रे गर्नको लागि निर्माण कम्पनीलाई पटक पटक समय थप गरिदिने गर समयमै काम सम्पन्न नहुने गरेका कारण स्थानीयले उम्मेदवारहरुले समयमै काम सम्पन्न गराउने प्रतिबद्धता गरेपनि विश्वास गरेका छैनन । बिहिबार उक्त सडकमा मोटरसाइकलमा काठेखोला गाउँपालिका७ रेश पुगेर बागलुङ बजार फर्किदै गरेका अमन रत्नले लोकमार्गको अवस्था देखेर दिकदार बनेको बताए । उनले बाटोको अवस्था अत्याधिक खराबका कारण यात्रा गर्दा शरीर दुखिरहेको गुनासो गरे । बाटोको अवस्था अत्याधिक खराब छ,रत्नले भने,शरीर दुखिरहेको छ । नगरपालिकामा रहेको मुख्य सडक हो भन्दा पनि अच्चम लाग्छ । उनले उम्मेदवारहरुले चाडै बनाउँछौं भनेर प्रतिबद्धता गरेपनि आफुले त्यसलाई विश्वास नै नगरेको बताए । आम निर्वाचनमा उम्मेदवार बनेका उम्मेदवारहरुले समयमै कालोपत्रे गराउँछौं भनेर प्रतिबद्धता गरेका रहेछन्, रत्नले भने,यो बाटो बन्न लागेको २४ वर्ष बढी भयो अझैसम्म अवस्था उस्तै छ । निर्वाचन जित्नको लागि बनाउँछौ भनेर प्रतिबद्धता गरेपनि समयमै बन्नेमा मलाई विश्वास नै छैन । रत्न मात्र होइन उक्त सडकमा यात्रा गर्ने काठेखोला गाउँपालिका५ विहुँका कर्णबहादुर विकले समेत उम्मेदवारहरुको चुनावी एजेण्डालाई विश्वास गर्न सकेका छैनन् । कर्णलाई भोट माग्न जाने उम्मेदवारहरुले २०८० असार मसान्तसम्म लोकमार्ग कालोपत्रे हुने आश्वासन दिएका छन् । उम्मेदवारहरुले २०८० सालको असार मसान्तमा लोकमार्ग कालोपत्रे गराउँछम भनेका छन्, सडकमा यात्रा गर्दैगर्दा भेटिएका विकले भने,मलाई विश्वास छैन । कालोपत्रे हुन्छ भन्न लागेको र समय दिएको त कति भयो भयो । समय सकिन लाग्दा ठेकदार भाग्यो, अरु के के भयो भनेर टार्छन त्यसैले ढुक्क छैन । धुलोकै कारण सडक छेउका स्थानीय बिरामी मध्यपहाडी (पुष्पलाल) लोकमार्ग सडक किनारमा घर भएकी काठेखोला गाउँपालिका१ की दिल कुमारी खड्का धुलोको कारण बिरामी परिन् । सडकको धुलोको कारण स्वासप्रस्वासमा समस्या भएपछि खड्काले ४ लाख रुपैयाँ खर्च गरेर उपचार गराइसकेकी छिन् । धुलो घर भित्रै आउँछ, खड्काले भनिन्,स्वासप्रस्वासमा समस्या भएपछि अस्पताल गएर उपचार गराउँदा ४ लाख रकम खर्च भैसक्यो । डाक्टरहरुले धुलोको कारण समस्या भएको बताए । खड्काले जस्तै लोकमार्गको बागलुङघोडाबाधे खण्डको सडक छेउमा घर भएकाहरुले घुलो र हिलोको समस्या भोग्दै आएका छन् । लोकमार्ग छेउमै सानो पसल राखेकी काठेखोला१ पाला खहरेकी देवकुमारी केसीले समेत यात्रा गर्ने यात्रुलाई जस्तै हिउँदमा धुलो र बर्खामा हिलोले हैरानी पारेको बताइन । उनले सडक निर्माण सुरुभएदेखि अहिलेसम्म कुनै परिवर्तन नै नभएको बताइन । अहिले दशै अगाडी कालोपत्रे गराउने भनेका थिए तर पानी पर्यो भनेर गरेनन्, केसीले भनिन्दशै तिहार मान्न घर गएका कामदार पनि आएका छैनन् । सडकमा कामदार नै नभएपछि कसरी कालोपत्रे हुन्छ ? केसीले हिउँदमा धुलो र बर्खामा हिलोले समस्या भएको बताइन् । हिउँदमा सडकको सबै धूलो घरभित्रै पस्छ । अहिले धूलो खाने र बस्ने भएको छ उनले भनिन्,पानी पर्दा खुट्टा गढ्ने हिलो हुँदा वारिपारि गर्न समेत सकिदैन् । केसीले नेताहरुले आफ्नो दुनो सोझाएपछि केहि काम नगरेको बताउँदै चुनावमा कालोपत्रे गर्छौं भनेपनि जितेपछि काम गर्छन् भन्नेमा विश्वास नै नरहेको बताइन । खहरेकी ७२ वर्षीय चन्द्रकला केसीले धूलोको हैरानीले घरै छाडेर हिँड्नुजस्तो हुने गरेको बताइन् । घरमा धूलो भित्र गएर बस्नै नहुने भएको छ, केसीले भनिन्,हामीले धूलो खाँदाखाँदै दिकदार भएर घर नै छाडेर हिँड्नुजस्तो हुन्छ । घरमा बस्नै नसकिने अवस्था छ । केसीले चुनावको बेला स्थानीय नेताहरु आएर भोट माग्दै लोकमार्ग कालोपत्रे गर्ने आश्वासन दिने गरेको बताइन् । चुनाव लाग्योकी गाउँका नेताहरु भोट माग्न आउँछन् । बाटो बनाउँछौं भन्छन्, केसीले भनिन्,तर जितेपछि केहि गर्दैनन् । यो बाटो बन्छ भन्नेमा हामीलाई विश्वास नै लाग्दैन ।उनले धूलो र हिलोका खाडलले बाटो हिँड्न समेत समस्या भएको बताउँदै सडक नबन्दा बाटो अवरुद्ध गरौं जस्तो लाग्ने गरेको बताइन् । १४ किलोमिटर सडक कालोपत्रे गर्न अझै बाँकी लोकमार्गको बागलुङ बजारको उपल्लाचौरदेखि अक्षेतेबिहुँ खण्ड २०७३ माघ १४ गते भारतसिद्धिसाई जेभीले १३ किलोमिटर र बिहुँ घोडाबाँधे खण्ड २०७२ माघ १० गते एमपीएससिएफइसिसी जेभीले १२ किलोमिटर सडक दुई वर्षमा कालोपत्रे गर्ने ठेक्का सम्झौता गरेका थिए । बागलुङ बजारको उपल्लाचौरदेखि घोडाबाधेसम्मको सडक दुई खण्डमा विभाजन गरी ठेक्का सम्झौता गरिएको सडक तल्लो खण्डमा खहरेसम्म ५ किलोमिटर र उपल्लो खण्डमा इनारपानीसम्म ६ किलोमिटर सडक कालोपत्र भइसकेको भएपनि खहरेदेखि अछेतेहुँदै इनारपानीसम्मको १४ किलोमिटर सडक कालोपत्रे हुँन बाँकी रहेकोले यात्रुलाई यात्रा गर्न घण्टौ लाग्ने गरेको छ । कालोपत्रे गर्न बाँकी रहेको सडकको दुवस्था उस्तै छ । फेरि २०८० को असार मसान्तसम्मको म्याद थपिएको छ । समयमै कालोपत्रे नहुँदा यात्रुले हिउँदमा धुलाम्मे र बर्खामा हिलाम्मे सडकमा यात्रा गर्न बाध्य भएका छन् । १४ किलोमिटर सडकमा यात्रा गर्न अहिले दुई घण्टाभन्दा बढी समय लाग्ने गरेको चालक भिम गुरुङले दुखेसो गरे । हिउँदमा धुलाम्मे र बर्खामा हिलाम्मे हुँदा यात्रा गर्न धेरै गाह्रो छ, 'चालक गुरुङले भने,सडकमा खाल्टाहरु भएकोले यात्रा गर्न निकै सास्ती खेप्नुपर्छ । सम्बन्धित निकायले ध्यान दिएर चाडो कालोपत्रे गरेमा यात्रा गर्न सहज हुने थियो । लोकमार्गको कालोपत्रे हुन बाँकी खण्डमा नाली निर्माण गर्न, बाटो चक्ला गर्न समेत बाँकी छ । घोडाबाँधेदेखि बुर्तिबाङ खण्ड कालोपत्रे सम्पन्न भइसकेर पनि पुनः मर्मतको लागि अहिले काम भइरहेको छ । उम्मेदवारका आआफ्नै दाबी लोकमार्गले बागलुङको पूर्वदेखि पश्चिमसम्म नै छोएको छ । लोकमार्ग जिल्ला सदरमुकामदेखि क्षेत्र नम्बर २ मा पुग्ने मुख्य सडक रहेकोले दुवै क्षेत्रका उम्मेदवारहरुले लोकमार्ग कालोपत्रे गर्ने चुनावी एजेण्डा बनाएका छन् । नेकपा एमालेले जारी गरेको प्रतिबद्धता पत्रमा बागलुङकै मेरुदण्डको रुपमा रहेको लोकमार्गको बागलुङबुर्तिबाङ खण्डको पिच गर्न बाँकी कार्य यथाशिघ्र सम्पन्न गरि सडकलाई स्तरोन्नती गर्न विशेष जोड दिइने बताइएको छ । यस्तै क्षेत्र नम्बर १ का सत्ता गठबन्धनका उम्मेदवारहरुले राष्ट्रिय गौरवको आयोजना कालीगण्डकी करिडोर, मध्यपहाडी पुष्पलाल लोकमार्ग निर्माण कार्यलाई छिटो सम्पन्न गर्न पहल गर्ने प्रतिबद्धतापत्रमा समावेश गरेका छन् । पार्टीबाट जारी गरिएको प्रतिबद्धतापत्रमा समयमै सम्पन्न गर्न पहल गरिने बताएपनि उम्मेदवारहरुले ठेक्का रद्ध गरी नयाँ टेन्डर गरेर समयमै सम्पन्न गर्ने प्रतिबद्धता समेत जारी गरेका छन् । प्रतिनिधिसभा तर्फ बागलुङ क्षेत्र नम्बर २ मा नेकपा एमालेबाट उम्मेदवारी दिएकी मञ्जु शर्मा चालिसेले आफुले जितेमा नयाँ ठेक्का लगाएर एक वर्षभित्र कालोपत्रे गर्ने बताएकी छिन् । लोकमार्गको बागलुङघोडाबाँधे खण्ड ठेकेदाको लापरबाहीका कारण निर्धारित समयमा कालोपत्र हुन सकेको छैन्, सामाजिक सञ्जालमा चुनावी क्याम्पेन गर्दै उम्मेदवार चालिसेले भनेकी छिन्,म निर्वाचित भएपछि यो प्रक्रिया रद्ध गरी पुनः नयाँ टेन्डर गरी एक वर्षभित्र कालोपत्रे गर्ने प्रतिबद्धता गर्छु । प्रतिनिधिसभाका पूर्वसदस्य तथा क्षेत्र नम्बर १ मा एमालेका उम्मेदवार सुर्य पाठकले ठेकदारहरुको चरम लापरबाहिको कारण कालोपत्रे गर्न नसकिएको बताए । मैले काम गर्न नसक्ने ठेकदारको ठेक्का रद्ध गरी नयाँ प्रक्रियामा जाउँ भनेर संसदमा बोलेको पनि छु, पाठकले भने,मेरो हातमा सवै अधिकार छैन । त्यसैले ठेक्का रद्ध गर्न सकिन । उनले सार्वजनिक खरिद ऐनमा भएको समस्याले अप्ठ्यारो पारेको बताउँदै तत्कालीन प्रोजेक्ट म्यानेजरलाई ठेक्का रद्ध गरि नयाँ प्रक्रियामा जाऊँ भनेर आग्रह गर्दा सिफारिस गर्न नमानेको बताए । उम्मेदवार पाठकले लोकमार्ग हामी सवैको चासोको विषय भएकोले सवैले मिलेर दबाब सिर्जना गरेर काम अगाडी बढाउनुपर्ने बताए । गत आमनिर्वाचनमा निर्वाचित भए लगतै एक कार्यक्रममा सडकको काम ६ महिनाभित्र पुरा नगरे ठेकेदारलाई जेलमा हाल्ने बताएका क्षेत्र नम्बर २ बाट उम्मेदवारमा दोहोरिएका शिक्षा, विज्ञान तथा प्रविधिमन्त्री तथा माओवादीका नेता देवेन्द्र पौडेलले लोकमार्गको धेरै काम सकिएको दाबी गरे । उनले विहुँ खण्डलाई मात्र देखाएर लोकमार्गको कामै भएको छैन भनेर प्रचार गरिनु गलत हुने बताउँदै धेरै काम भएको बताए । लोकमार्गका धेरै काम भएको छ, पौडेलले भने,विहुँ खण्डलाई मात्र देखाएर लोकमार्गको कामै भएको छैन भनेर प्रचार गरिनु गलत हुन्छ । बाँकी काम समेत ठेकेदारको लापरबाहीले नभएको हो । हामीले पहल गरिरहेका छौं । मन्त्री पौडेलले सार्वजनिक खरिद ऐनले अदालत गएर पनि ठेकदारले म्याद थप्ने अवस्था देखिएकाले अप्ठ्यारो भएको बताए ।"

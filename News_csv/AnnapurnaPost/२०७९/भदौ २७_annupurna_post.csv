शीर्षक,विवरण
हेटौंडा सिमेन्टको भ्वाङ,"कुनै पनि मालवस्तु बिक्री गर्न अनेक विज्ञापन र ब्रान्डिङ गर्नुपर्छ। कतिपयलाई किंवदन्ती लाग्न सक्छ हेटौंडा सिमेन्ट किन्न भने सोर्सफोर्स लगाउनुपथ्र्याे। पैसा तिरेर सिमेन्ट किन्छु भन्दा पनि हारालुछ हुने गरेको हेटौंडा सिमेन्टसँग जोडिएका त्यस्ता तथ्यहरू साँच्चिकै आज किंवदन्ती हुँदैछन्। आजको सत्य के हो भने हेटौंडा सिमेन्ट उद्योगको उत्पादन बिक्री नभएर गोदाममा थन्किएको छ। किन्नेले बजारमा सजिलै पाएको छैन, बेच्नुपर्नेले बजारमा पुर्याउन सकेको छैन। जबकि पछिल्लो समय नेपाली अर्थतन्त्रको एउटा सुखद समाचार दिएको सिमेन्ट उद्योगहरूले हो। कुनै गतिला चिज निर्यात गर्न नसकेको मुलुकका निजी उद्योगहरू धमाधम सिमेन्ट निर्यात गरिरहेका छन्। यही बेला सरकारी स्वामित्वको हेटौंडा सिमेन्टले सिमेन्ट होइन जग्गा बेच्ने समाचार आएको छ। कारण के भने उद्योग चल्न सकेन, घाटामा गयो। अरू उपाय केही भएन अनि जग्गा बेचेर भ्वाङ टाल्ने। यो उद्योग एसियाली विकास बैंकको सहयोगमा चार दशकअघि स्थापना भएको हो। जति बेला निजी क्षेत्रले सिमेन्ट कारखाना खोल्ने आँट र क्षमता राख्दैनथ्यो। जसै मुलुकमा प्रजातन्त्र आयो, सरकारले उदार अर्थतन्त्रको नीति लियो। निजी क्षेत्रले सिमेन्ट उद्योगमा पनि लगानी लगाउन थाल्यो। बजार प्रतिस्पर्धी भयो। उदार अर्थात् पुँजीवादी अर्थतन्त्रको विशेषता नै होजसले प्रतिस्पर्धा गर्न सक्छ, बिक्छ र टिक्छ पनि, नसक्ने डुब्छ। तर, लाजमर्दाे कुरा के भने राज्यको स्वामित्वको हेटौंडा सिमेन्टले निजी क्षेत्रसँग प्रतिस्पर्धा गर्न सकेन। तर पत्याउने पो कसरी ? जब कि नीति नियम बनाउने पनि सरकार, राज्यको खर्बौंको ढुकुटी चलाउने पनि सरकार। कमी के को हुने ? सरकारले चाहँदा जुनसुकै व्यवसाय वा उद्यमले राज्यका संस्थानसँग प्रतिस्पर्धा गर्नै सक्दैनन्। बरु त्यही भएर प्रतिस्पर्धा गर्न निजी क्षेत्रलाई दिएर राज्यको भूमिका नियमनमा सीमित हुनुपर्छ भन्ने उदार अर्थनीतिको मान्यतै छ। हेटौंडा सिमेन्ट उद्योगको स्वामित्वको ५७ मध्ये ५ बिघा जग्गा ८० करोड रुपैयाँमा बेच्ने उद्योगको तयारी छ। उसको प्रस्ताव मन्त्रिपरिषद्ले पारित गरेमात्रै योजना साकार हुन्छ। गएका ४ वर्षमा हेटौंडालाई ६५ करोड ४७ लाख रुपैयाँ घाटा भएको छ। र, जग्गा बिक्रीबाट आउने पैसा नयाँ उपकरण खरिदमा लगाउने योजना छ। हेटौंडा सिमेन्ट घाटामा जानुको मुख्य कारण चार दशक पुरानो प्रविधिबाट उद्योग चलाउनु हो। जब कि यो उद्योगको स्वामित्वमा चुनढुंगाका तीन वटा खानी छन्। त्यो स्रोत हेर्ने हो भने यसले अहिलेभन्दा तेब्बर चौबर टन सिमेन्ट उत्पादन गर्न सक्छ। जब अहिले दैनिक ७ सय ५० टन उत्पादन क्षमता छ। त्यो क्षमताको पनि पूरा उपयोग भएको छैन। प्रविधिमा स्तरोन्नति गर्न ध्यान नदिएको सरकारले हो। कहिले महाप्रबन्धक नियुक्त नगरेर उद्योग नेतृत्वविहीन बनायो सरकारले। कहिले आफ्नो मान्छे नियुक्ति गर्ने नाममा हस्तक्षेप गर्यो। उद्योगलाई कसरी आधुनिक र प्रतिस्पर्धी बनाउने भन्नेभन्दा दोहन कसरी गर्ने भन्ने ध्याउन्न सरकारका मान्छेहरूमा देखियो। राजनीतिक नियुक्ति पाएकाहरू भ्रष्टाचारमा पनि मुछिए। राष्ट्रिय सतर्कता केन्द्रको छानबिनले सार्वजनिक खरिद ऐननियमावलीको मर्म विपरीत ४३ लाख ७८ हजारको बियरिङ खरिद गरेको देखाएको तीन वर्षअघि सार्वजनिक भएको थियो। हाम्रो सरकारी पारा कस्तो भने कतै अनावश्यक कर्मचारीको भार थपिदिने कतै आवश्यक पनि नदिने। हेटौंडामा कर्मचारी अभाव यसको अधोगतिको एउटा कारण हो। आवश्यक के हो भने सरकारी स्वामित्वको र प्रचुर सम्भावना भएको सिमेन्ट उद्योगलाई अत्याधुनिक बनाउन सरकारले लगानी गर्नुपर्छ। राजनीतिक हस्तक्षेपबाट मुक्त पार्नुपर्छ। स्वायत्त तरिकाले चल्न दिनुपर्छ। चुनढुंगाजस्तो प्राकृतिक स्रोतमा निर्भर यस्ता उद्योग सरकारले चलाउँदा आर्थिक फाइदा राज्यलाई हुन्छ, त्यो भनेको जनताकै लागि फाइदा हो। कुनै बेला १२ अर्ब रुपैयाँ नयाँ लगानीका साथ नयाँ तरिकाले उद्योग चलाउन भएको प्रस्ताव लत्याएर जग्गा बिक्री गर्ने नयाँ योजना आउनु स्वाभाविक छैन। सरकारले हेटौंडा सिमेन्टमा परेका जति पनि भ्वाङ छन्, तिनलाई टाल्नुपर्छ। भ्वाङ नटाली लगानी गर्दा फेरि खेर जान भने सक्छ।"
त्यसपछि फैलियो तास,"चितवन : बेग्लै तरिकाबाट भुटेको खसीको फल मासु र भुजा। भुजामाथि छ भुटेको मसला। गोलभेंडा र मुला पकाएर बनाएको अचार राखिएको छ खण्डे थालको दायाँपट्टी। त्यसको देब्रेतर्फ छ सलाद। स्वादका पारखीले चितवन आएपछि सम्झिने यही परिकार हो तास। यो खाजा चितवनको पहिचानजस्तै बनेको छ। एकपटक स्वाद लिएपछि प्रायः ग्राहकको रोजाइमा परिहाल्छ। खास स्वादमा जोकोही लठ्िठन्छन्। नारायणघाटमा थुप्रै होटल थिए। नयाँ थप गर्नु चुनौतीपूर्ण थियो। गोविन्दले फरक स्वाद खोजे। कसैले नबनाएको परिकारको परिकल्पना गरी मासुको परिकार तास बनाए। उनकै परिकल्पनाको खाजा लोकप्रिय बनेको छ। उनले नारायणघाटको शहिद चोकमा भेटघाट रेष्टुराँमा ३५ वर्षदेखि चलाउँदै आएका छन्। ग्राहकको भीड उत्तिकै रहेको उनले सुनाए। मैले जन्माएको परिकार देशभर प्रख्यात हुँदा खुसी लाग्छ, उनले भने, मैले परिकल्पना गरेको तासको परिकार अहिले धेरै होटलले राखेका छन्। यसबाट धेरैले प्रगति गरेका छन्। मेरो सफलता र सन्तुष्टि नै यही हो। उनको जीवन नै तासमय बनेको छ। उनले परिकारको नामकरण गरे, उनकी श्रीमती पवित्रादेवीले रेष्टुराँको। उनीहरूको त्यही कामले भेटघाटसँगै स्वादमा रमाउने रोजाइको थलो बनाएको हो। खसी किन्ने बेलादेखि तास तयार हुन्जेल उनीहरू स्वादमा ख्याल गर्छन्। पकाउने बेला मसला हाल्नेदेखि आगोको राप पनि मिलाउनुपर्ने गोविन्दको भनाइ छ। उनका अनुसार त्यसको मसला तयार गर्नै एक वर्ष लाग्यो। ग्राहकको रोजाइमा पार्न सुरुमा साथीलाई चखाए। साथीभाइले मन पराए। त्यसपछि आफूले ग्राहकलाई आकर्षित बनाएको उनको भनाइ छ। स्वास्थ्यमा असर नगर्ने मसला रहेको दाबी उनले गरे। सुरुमा तीन किलो मासु ल्याएर पहिले साथीभाइलाई खुवाएँ। उनीहरूले यो अचम्मको चिज कहाँबाट ल्याइस कसरी बनाइस भन्न थाले। त्यसपछि मात्रै होटलको सोच आयो, उनले सुरुवाती दिन सम्झिए, ताासको टिपिकल स्वाद ल्याउन मैले एक वर्ष कठोर मिहेनत गरेँ। उनका अनुसार मासुमा मसला र काँचो तेल मोलेर चारदेखि पाँच घन्टा फ्रिजमा राखिन्छ। ठूलो तावामा तातेको तेलमा मज्जाले भुटेपछि तास तयार हुन्छ। भुटेको मसलाले स्वाद थप्छ। पाकेको मासुबाट छुट्टिएको झुर्रा मिठो हुन्छ। गोविन्दले जन्माएको तासको स्वाद देशको मुख्य सहरसहित अन्तर्राष्ट्रिय स्तरमा फैलिएको छ। जिरा, मरिच, धनियाँ, ल्वाङ, सुकुमेल, दालचिनी, अदुवा, लसुन, पिप्ला, सुठो, अलैंची, जाइपत्री, खुर्सानीलगायत घरायसी मसलाको मि श्रण गरेर उनले तासको स्वाद बनाएका हुन्। जुन स्वाद सबैको जिब्रोमा झुन्डिएको छ। मसला स्वास्थ्यका लागि स्वस्थ रहेको दाबी उनको छ। चितवनमा तयार गरिएको तासको मासु र मसला काठमाडौं, हेटौंडा र पोखरामा हरेक दिन जान्छ। भेटघाटको तास खान दिउँसोदेखि साँझसम्म भीड लाग्छ। गिरिजाप्रसाद कोइराला, कृष्णप्रसाद भट्टराई चितवन आएका बेला भेटघाटको तास खान आइपुग्थे। मनमोहन अधिकारी पनि आएका थिए। माओवादी केन्द्र अध्यक्ष पुष्पकमल दाहाल भूमिगत जीवनबाट सार्वजनिक भएपछि भेटघाटमा छिरेको गोविन्दले सुनाए। दाहाल सडकमा गाडी रोकेर पसलमा आउँदा सर्वसाधारणको भीड लागेको सम्झना ताजै छ उनलाई। उनका अनुसार कांग्रेस नेता रामचन्द्र पौडेल, डा शशांक कोइरालाको पनि रोजाइमा परिकार हो। जिल्लाका हरेक तहतप्काका व्यक्तिले रुचाउने उनले बताए। उनी १६ वर्षकै उमेरमा पैसा खोजखाज गरेर व्यवसायमा लागे। व्यवसाय गर्न नै २०३५ सालमा कास्किबाट चितवन आए। त्यति बेला आफू, श्रीमती र तीन छोराछोरीको हातमुख जोड्नै समस्या थियो। बिहान बेलुका मिठो कसरी खान सकिन्छ भन्ने मात्रै सपना थियो। अरू पेसा व्यवसायमा प्रगति नगरेपछि यो परिवार तासमा लागेको थियो। जसले अवस्था फेरिदियो। त्यसअघि सामान्य परिवारका उनी किराना पसल गर्थे। त्यसले परिवारको खर्च धान्न सकेन। होटल खोल्ने सोच बनाए। तर, परिवार सहमत हुन सकेन। आर्थिक अभावले चिन्तित परिवारमा लगानी डुबे बिचल्ली होला भन्ने डर थियो। परिवारले सम्झाउँदा उनले होटलमै जोड गरे। होटलमा पनि के राख्ने भन्ने दोधार भयो। उनले फरक स्वाद खोजे। त्यसबाटै व्यावसायिक सफलता मिल्यो। परिवारको दुःख पनि हट्यो। उनले २०४४ वैशाख १६ गते भेटघाट सञ्चालनमा ल्याएका हुन्। छाप्रोबाट तास बनाउन सुरु गरेका थिए। श्रीमान् श्रीमती र तीन स्टाफ खटिए। गोविन्द आफू मासु काटेर मसला मोल्ने, आफैं पकाउने गर्थे। उनकी श्रीमती काउन्टरमा बस्थिन्। होटल चल्छ कि चल्दै भन्ने चिन्ता यो दम्पतीलाई थियो। १ लाख रुपैयाँ लगानीमा खोलेको पसलले उनीहरूलाई करोडपति बनाइदियो। पहिला छोराछोरी पढाउन हम्मेहम्मे थियो। यो व्यवसायका कारण उनीहरूका सन्तानले उच्च शिक्षा हासिल गरेका छन्। तीन सन्तानमध्ये छोरी डा निभा तिवारी बालरोग विशेषज्ञ हुन्। उनी क्यान्सर अस्पतालमा काम गर्छिन्। ठूलो छोरा महेशबाबु काठमाडौं विश्वविद्यालयबाट एमबीए गरेर व्यवसायमा छन्। कान्छो डा मनोजबाबुले बंगलादेशबाट मुटु रोगमा एमडी गरेका छन्। महेशले बैंकको जागिर छोडेर बुवाको पेसा धानेका छन्। म एकदम खुसी छु। यही व्यवसायले छोराछोरीले चाहेको पढाउन सकेँ। यो नै मेरो ठूलो सम्पत्ती हो, उनले भने। नारायणगढको धेरै होटलमा यो परिकार पाक्छ। उनीसँगै काम गरेका धेरैले सिकेर आफैं व्यवसाय गरेका छन्। धेरै ठाँउमा तासको स्वाद फैलिएको छ। चितवनका ३० भन्दा बढी होटल तासकै लागि खोलिएका छन्। तर, भेटघाटको स्वाद पुरानै मौलिक रहेको उनको दाबी छ। भेटघाटमा ग्राहकलाई सेवा गर्न भ्याइनभ्याइ हुन्छ। सुरुमा आठ रुपैयाँ पर्ने एक प्लेट तासको मूल्य अहिले ३ सय ५० पर्छ। अमेरिका, जापान, अस्ट्रेलिया, कोरिया, जर्मनी, लन्डन, फिलिपिन्सलगायत देशमा उनले तास बनाउने सामग्री पठाएका छन्। २० भन्दा बढी देशका नागरिकले खसीको मासुको तास खाएको उनले बताए। उनका अनुसार सबैभन्दा धेरै जापान र कोरियाली नागरिकले मन पराएका छन्। ग्राहकको रोजाइमा तास परेपछि अरू परिकारमा जोड नगरेको उनको भनाइ छ। गोविन्दको सुरुवाती संघर्षदेखि सफलतासम्म सहयात्री थिइन् श्रीमती पवित्रादेवी। पवित्रालाई २०७० सालमा क्यान्सर पुष्टि भयो। त्यही रोगका कारण २०७१ कात्तिकमा उनको निधन भयो। यो परिवारलाई बज्रपात पर्यो। भेटघाटमा पहिला पवित्रादेवी बस्ने काउन्टरको भित्तामा मुस्कानसहितको उनको फोटो राखिएको छ। बिहानै पसल खोलेपछि गोविन्द त्यो फोटो हेर्छन् अनि भावुक बन्छन्। मन सम्हालेर आफ्नो दैनिकी सुरु गर्छन्। जसले धाने बुवाको बिँडो महेश तिवारीले काठमाडौं अनामनगरमा भेटघाट रेस्टुराँ चलाएका छन्। सुरुमा प्रतिस्पर्धा गर्न चुनौती थियो। हवाईजहाजबाट हरेक दिन चितवनबाट मसला मोलेको मासु काठमाडौं लगिन्छ। अनामनगरपछि हेटौंडामा पनि यसको शाखा छ। बुवाले गर्नुभएको आँटले परिवारको अवस्था फेरियो, महेशले भने, बुवालाई आज सबैले चिनेका छन्। बुवाको इतिहास जोगाउन उहाँकै पेसा धानेको छु। बुवालाई मनाएर १० वर्षअघि उनले काठमाडौंमा शाखा सुरु गरेका हुन्। उनले भरतपुरको लंकुमा जेम्स वल्र्ड फन फार्क खोलेका छन्।"
हेटौंडा सिमेन्टको भ्वाङ,"कुनै पनि मालवस्तु बिक्री गर्न अनेक विज्ञापन र ब्रान्डिङ गर्नुपर्छ। कतिपयलाई किंवदन्ती लाग्न सक्छ हेटौंडा सिमेन्ट किन्न भने सोर्सफोर्स लगाउनुपथ्र्याे। पैसा तिरेर सिमेन्ट किन्छु भन्दा पनि हारालुछ हुने गरेको हेटौंडा सिमेन्टसँग जोडिएका त्यस्ता तथ्यहरू साँच्चिकै आज किंवदन्ती हुँदैछन्। आजको सत्य के हो भने हेटौंडा सिमेन्ट उद्योगको उत्पादन बिक्री नभएर गोदाममा थन्किएको छ। किन्नेले बजारमा सजिलै पाएको छैन, बेच्नुपर्नेले बजारमा पुर्याउन सकेको छैन। जबकि पछिल्लो समय नेपाली अर्थतन्त्रको एउटा सुखद समाचार दिएको सिमेन्ट उद्योगहरूले हो। कुनै गतिला चिज निर्यात गर्न नसकेको मुलुकका निजी उद्योगहरू धमाधम सिमेन्ट निर्यात गरिरहेका छन्। यही बेला सरकारी स्वामित्वको हेटौंडा सिमेन्टले सिमेन्ट होइन जग्गा बेच्ने समाचार आएको छ। कारण के भने उद्योग चल्न सकेन, घाटामा गयो। अरू उपाय केही भएन अनि जग्गा बेचेर भ्वाङ टाल्ने। यो उद्योग एसियाली विकास बैंकको सहयोगमा चार दशकअघि स्थापना भएको हो। जति बेला निजी क्षेत्रले सिमेन्ट कारखाना खोल्ने आँट र क्षमता राख्दैनथ्यो। जसै मुलुकमा प्रजातन्त्र आयो, सरकारले उदार अर्थतन्त्रको नीति लियो। निजी क्षेत्रले सिमेन्ट उद्योगमा पनि लगानी लगाउन थाल्यो। बजार प्रतिस्पर्धी भयो। उदार अर्थात् पुँजीवादी अर्थतन्त्रको विशेषता नै होजसले प्रतिस्पर्धा गर्न सक्छ, बिक्छ र टिक्छ पनि, नसक्ने डुब्छ। तर, लाजमर्दाे कुरा के भने राज्यको स्वामित्वको हेटौंडा सिमेन्टले निजी क्षेत्रसँग प्रतिस्पर्धा गर्न सकेन। तर पत्याउने पो कसरी ? जब कि नीति नियम बनाउने पनि सरकार, राज्यको खर्बौंको ढुकुटी चलाउने पनि सरकार। कमी के को हुने ? सरकारले चाहँदा जुनसुकै व्यवसाय वा उद्यमले राज्यका संस्थानसँग प्रतिस्पर्धा गर्नै सक्दैनन्। बरु त्यही भएर प्रतिस्पर्धा गर्न निजी क्षेत्रलाई दिएर राज्यको भूमिका नियमनमा सीमित हुनुपर्छ भन्ने उदार अर्थनीतिको मान्यतै छ। हेटौंडा सिमेन्ट उद्योगको स्वामित्वको ५७ मध्ये ५ बिघा जग्गा ८० करोड रुपैयाँमा बेच्ने उद्योगको तयारी छ। उसको प्रस्ताव मन्त्रिपरिषद्ले पारित गरेमात्रै योजना साकार हुन्छ। गएका ४ वर्षमा हेटौंडालाई ६५ करोड ४७ लाख रुपैयाँ घाटा भएको छ। र, जग्गा बिक्रीबाट आउने पैसा नयाँ उपकरण खरिदमा लगाउने योजना छ। हेटौंडा सिमेन्ट घाटामा जानुको मुख्य कारण चार दशक पुरानो प्रविधिबाट उद्योग चलाउनु हो। जब कि यो उद्योगको स्वामित्वमा चुनढुंगाका तीन वटा खानी छन्। त्यो स्रोत हेर्ने हो भने यसले अहिलेभन्दा तेब्बर चौबर टन सिमेन्ट उत्पादन गर्न सक्छ। जब अहिले दैनिक ७ सय ५० टन उत्पादन क्षमता छ। त्यो क्षमताको पनि पूरा उपयोग भएको छैन। प्रविधिमा स्तरोन्नति गर्न ध्यान नदिएको सरकारले हो। कहिले महाप्रबन्धक नियुक्त नगरेर उद्योग नेतृत्वविहीन बनायो सरकारले। कहिले आफ्नो मान्छे नियुक्ति गर्ने नाममा हस्तक्षेप गर्यो। उद्योगलाई कसरी आधुनिक र प्रतिस्पर्धी बनाउने भन्नेभन्दा दोहन कसरी गर्ने भन्ने ध्याउन्न सरकारका मान्छेहरूमा देखियो। राजनीतिक नियुक्ति पाएकाहरू भ्रष्टाचारमा पनि मुछिए। राष्ट्रिय सतर्कता केन्द्रको छानबिनले सार्वजनिक खरिद ऐननियमावलीको मर्म विपरीत ४३ लाख ७८ हजारको बियरिङ खरिद गरेको देखाएको तीन वर्षअघि सार्वजनिक भएको थियो। हाम्रो सरकारी पारा कस्तो भने कतै अनावश्यक कर्मचारीको भार थपिदिने कतै आवश्यक पनि नदिने। हेटौंडामा कर्मचारी अभाव यसको अधोगतिको एउटा कारण हो। आवश्यक के हो भने सरकारी स्वामित्वको र प्रचुर सम्भावना भएको सिमेन्ट उद्योगलाई अत्याधुनिक बनाउन सरकारले लगानी गर्नुपर्छ। राजनीतिक हस्तक्षेपबाट मुक्त पार्नुपर्छ। स्वायत्त तरिकाले चल्न दिनुपर्छ। चुनढुंगाजस्तो प्राकृतिक स्रोतमा निर्भर यस्ता उद्योग सरकारले चलाउँदा आर्थिक फाइदा राज्यलाई हुन्छ, त्यो भनेको जनताकै लागि फाइदा हो। कुनै बेला १२ अर्ब रुपैयाँ नयाँ लगानीका साथ नयाँ तरिकाले उद्योग चलाउन भएको प्रस्ताव लत्याएर जग्गा बिक्री गर्ने नयाँ योजना आउनु स्वाभाविक छैन। सरकारले हेटौंडा सिमेन्टमा परेका जति पनि भ्वाङ छन्, तिनलाई टाल्नुपर्छ। भ्वाङ नटाली लगानी गर्दा फेरि खेर जान भने सक्छ।"
छानबिन समितिको प्रतिवेदन सार्वजनिक भएपछि असन्तुष्ट थिए अलमुताइरी,"काठमाडौं : नेपाली राष्ट्रिय फुटबल टोलीका मुख्य प्रशिक्षक अब्दुल्लाह अलमुताइरीले राजीनामा दिएका छन्। आइतबार सामाजिक सञ्जाल फेसबुकमा स्टाटस लेख्दै अलमुताइरीले मुख्य प्रशिक्षकबाट राजीनामाको घोषणा गरेका हुन्। नेपाली राष्ट्रिय फुटबल टोलीको मुख्य प्रशिक्षकको जिम्मेवारी सम्हालेको पाँच सय २५ दिनपछि राजीनामा दिएको अलमुताइरीले बताएका छन्। नेपाली फुटबलको सेवा गरेको पाँच सय २५ दिनपछि मुख्य प्रशिक्षक पद छाडेको घोषणा गर्दछु, अलमुताइरीले स्टाटसमा लेखेका छन्, खुसी, माया, दुःख र पीडाको यो यात्रामा मलाई साथ दिनुहुने सबैलाई धन्यवाद। अखिल नेपाल फुटबल संघ (एन्फा) का प्रवक्ता सुरेश साहले अलमुताइरीले महासचिव किरण राईलाई पत्र लेख्दै मुख्य प्रशिक्षक पद त्यागको घोषणा गरेको जानकारी दिए। उहाँले महासचिवलाई पत्र पठाउँदै सम्झौता समाप्त भएको पत्र पठाउनु भएको छ। यसलाई हामीले राजीनामा दिएको बुझेका छौं, प्रवक्ता साहले भने, यस बारे थप निर्णय कार्यसमितिले गर्नेछ। अलमुताइरीले २०७८ साउन १० गते पनि सामाजिक सञ्जाल फेसबुकमा स्टाटस लेख्दै आफूले राष्ट्रिय टोलीको मुख्य प्रशिक्षकबाट राजीनामा दिन लागेको घोषणा गरेका थिए। उनले अखिल नेपाल फुटबल संघ (एन्फा) का वरिष्ठ उपाध्यक्ष पंकजविक्रम नेम्वाङका कारण राजीनामा दिन बाध्य भएको बताएका थिए। त्यसपछि विवादले उग्र रुप लिएपछि राष्ट्रिय खेलकुद परिषद्ले बोर्ड सदस्य पुरेन्द्रविक्रम लाखेको संयोजकत्वमा सात सदस्यीय छानबिन समिति गठन गरेको थियो। समितिले विवादको मुल जड सामाजिक सञ्जालको अत्याधि प्रयोग, आपसी सम्बन्ध विस्तार हुन नसक्नु, आचारसंहिता पूर्ण रुपमा प्रयोग नगर्नु, खेल क्षेत्रमा धुम्रपान र मद्यपानलगायतका क्रियाकलापलाई निरुत्साहन गर्न नसक्नुलगायतका विषय औंल्याउँदै अलमुताइरीलाई सचेत गराउनुपर्ने सुझाव दिएको थियो। प्रतिवेदन सार्वजनिक भएपछि अलमुताइरीले असन्तुष्टि व्यक्त गरेका थिए। उनले सामाजिक सञ्जाल फेसबुकमा संक्षिप्त स्टाटस लेख्दै असन्तुष्टि व्यक्त गरेका थिए। म बाहिरिएँ। राजनीतिले काम गरोस्, भन्ने स्टाटस लेख्दै राष्ट्रिय टोली छाड्ने घोषणा गरेका थिए। तर, पछि त्यो विषय त्यक्तिकै साम्य भएको थियो। यही विवादपछि अलमुताइरी भने चर्चाको शिखरमा पुगेका थिए। कुवेतका प्रो लाइसेन्स प्राप्त अलमुताइरीलाई एन्फाले २०७७ चैत २२ गते मुख्य प्रशिक्षक नियुक्त गरेको थियो। उनी कतार फुटबल संघको सहयोगमा नेपाल आएका थिए। अलमुताइरीको नेतृत्वमा नेपालले पहिलो पटक साफ च्याम्पियनसिप खेलेको थियो। गत असोजमा माल्दिभ्स भएको च्याम्पियनसिपको फाइनलमा नेपाल भारतसँग पराजित भएको थियो। अलमुताइरीको प्रशिक्षणमा नेपालले एएफसी एसियन कप छनोटको दोस्रो चरण खेलेको थियो। गत वैशाख १३ गते मुख्य प्रशिक्षक अलमुताइरीको कार्यशैलीप्रति असन्तुष्टि जनाउँदै १० खेलाडीले बन्द प्रशिक्षण छाडेपछि उनी विवादमा तानिएका थिए। उनले प्रशिक्षण छाडेका १० खेलाडीबिनै एएफसी एसियन कप छनोटका लागि नेपाली टोली घोषणा गरेका थिए। युवा टोलीले सोचे अनुरुप प्रदर्शन गर्न नसकेपछि अलमुताइरी नेपाल फर्किएनन्। एन्फामा पंकजविक्रम नेम्बाङको अध्यक्षमा नयाँ टिम आएपछि अलमुताइरी र राष्ट्रिय टोलीका १० खेलाडीबीचको विवाद समाधानका लागि छानविन समिति गठन गरिएको थियो। छानविन समितिले अलमुताइरीलाई दोषी ठहर गरेको थियो। प्रतिवेदनले एसियन कप छनोटपछि कतार फुटबल संघसँगको सहयोगलाई निरन्तरता र सहमती कायम राख्दै मुख्य प्रशिक्षकको अर्को विकल्प खोज्न सिफारिस गरेको थियो। छानविन समितिको प्रतिवेदनप्रति पनि अलमुताइरीले आपत्ति जनाएका थिए। अलमुताइरीको अनुपस्थितिमा एन्फाले प्रदीप हुमागाईलाई कार्यवाहक मुख्य प्रशिक्षक नियुक्त गरेको थियो। नेपालले असोज दोस्रो साता हुमागाईको नेतृत्वमा बंगलादेशसँग मैत्रीपूर्ण खेल खेल्नेछ। मैत्रीपूर्ण खेल असोज ११ गते दशरथ रंगशालामा हुनेछ।"
जलवायु परिवर्तनले बढ्यो हानिनोक्सानी,"काठमाडौं : बेमौसमी वर्षाको वितण्डाले झेल्नु परेको पीडा बोकेर बुधबार सिंहदरबार छिरे लोकेन्द्रकुमार थापा। खप्तड छान्ना गाउँपालिका२, बझाङका थापा वर्षदिनदेखि घरविहीन छन्। १५ महिने छोरासहित ७ जनाको परिवार छ। भएको जायजेथा सबै पहिरोले स्वाहा पारेपछि उनको परिवार बिचल्लीमा परेको छ। तर, पीडा सुनिदिने निकायले बेवास्ता गरेपछि बाध्य भएर काठमाडौं आउनु परेको गुनासो पोखे। बाढीपहिरोको चपेटामा भोगेको पीडा राष्ट्रिय विपद् जोखिम न्यूनीकरण तथा व्यवस्थापन प्राधिकरणका कार्यकारी प्रमुख अनिल पोखरेलसँग पोखे। खप्तडछान्नामा गतवर्ष असोज ३१ देखि कात्तिक ४ गतेसम्म अत्यधिक वर्षा भएको जल तथा मौसम विज्ञान विभागले समेत पुष्टि गरेको छ। उक्त घटना मनसुन सकिएपछि भएको स्थानीयको तर्क छ। ३५ वर्षीय थापाले त्यस्तै खालको वर्षा पहिला कहिल्यै अनुभव नगरेको बताए। उक्त वर्षामा थलारा गाउँपालिकाका३१ र खप्तडछान्ना गाउँपालिकामा ८ जनासहित ३९ जनाको मृत्यु भएको थियो। वडा १ देखि ७ सम्म ७६ घर बगेको प्राधिकरणको तथ्यांक छ। प्राधिकरणले उक्त तथ्यांकलाई पूर्ण मानेको छैन। बस्तीको बीचमा खोला बगिरहेको छ। सयौं बिगा खेतीयोग्य जमिनमा बालुवा मात्र छ अहिले थापाले उनको घर भएको ठाउँको तस्बिर देखाउँदै भने यहाँनिर मेरो घर थियो, अहिले भग्नावशेष मात्रै छ। थापा थप्न्छन्, गाउँका मानिसहरू अस्थायी टहरा र छहारीमा बसिरहेका छन्। खोला छेउछाउका मानिसहरू बर्खा लाग्नेबित्तिकै लेकतिर सर्नुपर्ने बाध्यता छ। त्यस्तो बेला बालबालिका पढाइबाट बञ्चित हुँदै आएका छन्। दुई वर्षदेखि बालबालिकाहरूले यो समस्या भोगिरहेका छन्। उक्त पहिरोमा खप्तड उच्च माध्यमिक विद्यालयका करिब ९ सय विद्यार्थी प्रभावित भएका छन्। वडा १ मा अवस्थित जगदम्बा निमावि र ७ वडाको दुर्गश्वरी प्रावि पनि बगाएको छ। यी दुवै विद्यालयमा कम्तीमा अढाई सय विद्यार्थी प्रभावित बनेको खप्तडछान्ना ७ का नेपाली कांग्रेसका सभापति देवबहादुर सिंहले जानकारी दिए। आफ्नो घरको भग्नावशेष देखाउँदै लोकेन्द्रकुमार थापा। तस्बिर : नितु घले जलवायुजन्य हानिनोक्सानी (लस एन्ड ड्यामेज) को मुद्दा पछिल्लो समय निकै चर्को गरी उठेको छ। समयमा वर्षा नहुने र भए अस्वाभाविक रूपमा कतै कम र कतै बढी हुँदा बाढी, पहिरोका घटना बढेका छन्। यस्तो हुनु जलवायु परिवर्तनको असर पनि हुन सक्ने विज्ञ बताउँछन्। मनसुन सुरु हुने र अन्त्य हुने समय पनि फेरिएको जल तथा मौसम विज्ञान विभागको तथ्यांकले पुष्टि गर्छ। आर्थिक वर्ष ०७७७८ मा १० हजार ८ सय ५६ वटा घर मनसुनजन्य घटनामा भत्किए। यस्ता घटनाले नेपालमा मानवीय र भौतिक क्षति बढाउँदै छ। प्राधिकरणका प्रमुख पोखरेलका अनुसार गतवर्ष मात्र ९ सय ९३ वटा विद्यालय मनसुनजन्य घटनाबाट क्षतिग्रस्त भएको थियो। मनसुनजन्य घटनाको विवरण प्राधिकरणको स्थापनापछि (२०७६) मात्रै व्यवस्थित गरिएको उनको दाबी छ।। उनले भने, व्यवस्थित सिस्टम प्रणाली नहुँदा पहिला र अहिलेका घटनालाई तुलनात्मक रूपमा अध्ययन गर्न पनि अप्ठेरो भएको छ। प्राधिकरणका कार्यकारी प्रमुखसँग पहिरोमा बगेको घरको नक्सा देखाउँदै थापा । यस्ता घटनालाई जलवायु परिवर्तनको एउटा स्वरूप मान्न सकिने पोखरेलको भनाइ छ। कात्तिकमा अत्यधिक वर्षा हुनु स्वाभाविक होइन पोखरेलले भने, यी घटना नेपालका हिमाली क्षेत्रमा देखिएको जलवायु परिवर्तनको स्पष्ट चित्र हुन्। तर, यस्ता विकराल अवस्था भोगिरहे पनि यस्ता गतिविधि जलवायु परिवर्तन या अरू नै कारण बढिरहेका छन् भन्ने विषयमा अध्ययन नहुँदा समस्या परेको बताए। जसका कारण नेपाल जस्ता मुलुकले दाबी गरेर लिन सक्ने जलवायुवित्त लिनलाई समस्या परेको उनले बताए। प्राधिकरणको तथ्यांकअनुसार ०७७७८ मा मात्रै १० हजार ८ सय ५६ वटा घर मनसुनजन्य घटनामा परेका छन्। यस वर्षको तथ्यांक आइसकेको छैन। तर, विपद्ले ल्याएको वास्तविक हानी नोक्सानी कति हो ? कसैसँग रेकर्ड नभएको पोखरेलले प्रष्ट्याए। जलवायुजन्य हानिनोक्सानी (लस एन्ड ड्यामेज) को मुद्दा निकै चर्को बनेको छ यबितेला। वन तथा वातावरण मन्त्रालयले आगामी नोभेम्बरमा इजिप्टमा हुन लागेको कोप २७ मा हानिनोक्सानीको विषयलाई मुख्य मुद्दा बनाउने बताउँदै आएको छ। जलवायुजन्य घटनाले हानिनोक्सानी बढाउँदै गएको सत्य भएको पोखरेलले बताए। जतिबेला हामीसँग प्रमाण हुन्छ। हानिनोक्सानी मुद्दा त्यतिबेला सफल हुन्छ, उनले थपे पहिला तथ्यांक व्यवस्थापन गर्ने कोही थिएन। त्यसले जलवायु वित्त माग्ने आधार थिएन। अहिले हामीसँग सिस्टम छ। हानिनोक्सानी मूल्यांकन गर्नका लागि तथा सूचना प्रणाली विकास गर्नलाई समेत जलवायु वित्तको आवश्यक छ। गाउँपालिका तथा स्थानीय तहसँग मिलेर काम गरेकाले पीडितहरूको सूचना राख्न तथा हानिनोक्सानीको विषय व्यस्थापन राख्न खोजिएको बताए। तर, नेपाल जस्तो मुलुकले हानिनोक्सानीको कति क्षति भयो आकलन गर्न सकेको छैन। राष्ट्रिय रूपमा कस्ता समस्या छन् त्यस्ता कुराको अध्ययन गर्न नसकेको गुनासो उनले गरे। खप्तडछान्नाबाट सिंहदरबार आएका जितेन्द्र थापाले हानिनोक्सानी जे भए पनि कतैबाट सुनुवाइ नभएको बताए। थापाका अनुसार कतिपय मानिस पालिका या जिल्लासम्म पुग्न सक्दैनन्। गरिब छन्। घरपरिवार तहसनहस भएकाहरू दैवको खेल भन्दै बसिरहेको बताए। खप्तडछान्नाका केही पात्रहरू भने सहयोग माग्दै बालुवाटार, गृह मन्त्रालयदेखि राष्ट्रिय योजना आयोगसमेत पुगे। तर, सहयोग मिलेन। मकवानपुरमा गएको पहिरो । हिउँदमा समेत सुक्खा पहिरो खस्ने समस्या बढेको छ। यो उमेरसम्म पहिला यस्तो समस्या कहिल्यै भोगेको थिइन, ३५ वर्षीय थापाले भने बझाङीहरू सोच्थे हाम्रा सडक पक्का बलिया छन्। तर, ती बलिया भनिएका सडकको नामोनिसाना छैन। अनौंठा खालका विपद्का घटना बढ्न थालेको स्थानीयहरूले महसुस गरेको बताए। प्राधिकरणका प्रमुख पोखरेलले डडेलधुराको आलितालमा पहिरोले ४० घरको विजोग भएको घटना समेते सूचना प्रणालीमा नआएको बताए। मनसुन सकिएको घोषणा भएपछि गतवर्ष असोज ३१ देखि कात्तिक ४ सम्म लगातार वर्षा भयो। वर्षाले देशैभरि धानबाली नष्ट गरेको थियो। बझाङको रयाल, सुनकुण्ड, कालुखेती रसाइली लगायतका सातवटा स्टेसनले पनि अत्यधिक वर्षात् भएको देखाएको जल तथा मौसम विज्ञान विभागमा कार्यारत जलवायु विश्लेषण शाखाका प्रमुख, वरिष्ठ मौसमविद् डा इन्दिरा कँडेलले जनाइन्। गतवर्ष कालुखेती स्टेसनमा ३१४ र थलारामा १७२ मिलिमिटर पानी परेको छ। चौबीस घण्टामा १४० मिलिमिटरभन्दा बढी पानी पर्यो भने त्यसले विपद् गराउँछ भन्ने बुझाइ रहेको कँडेलले बताइन्। उनका अनुसार स्थानअनुसार फरक खालको प्रभाव पर्छ। मुस्ताङतिर थोरै वर्षाले पनि समस्या निम्त्याउँछ। वर्षा भइरहने ठाउँमा समस्या हुँदैन। सुदूरपश्चिम, कर्णाली सुक्खा क्षेत्र हुन्। सुक्खा क्षेत्रमा बढी प्रभाव देखिन्छ। डा कँडेलका अनुसार पुरानो मान्यताअनुसार अक्टोबर ५ मा मनसुन सकिन्छ भन्ने थियो। गतवर्ष मनसुन सकिएपछि (अक्टोबर १७) मा भारी वर्षा भयो। यस घटनाले वर्षात्को शैली फेरिएको जनाउँछ। उनले भनिन्, मनसुनको स्टान्डर्ड मिति फरक परेको छ। यो घटना हाम्रो एभरेज मितिभन्दा पछि भएको हो। कात्तिक २ गते वर्षा हुँदैनथ्यो पहिला। अक्टोबर महिनामा त्यस्तो ठूलो वर्षात् २००९ मा भएका थियो। त्यसपछि गतवर्ष कालुखेतीमा ३१४ मिलिमिटर वर्षा भएको थियो। सन् २००० को जुन २३ मा सय मिलिमिटर पानी परेको तथ्यांकमा छ। त्यस ठाउँमा २०० मिलिमिटर भन्दा धेरै वर्षा भएको छैन। बढीमा सय मिलिमिटरभन्दा कम नै भएको छ। जलवायुको असर हेर्नलाई लामो समयलाई अध्ययन गर्नुपर्ने हुन्छ। तर, यस्ता घटनाले चरम मौसमी घटना बढेको देखाएको छ। एउटा मात्रै घटनालाई हेरेर जलवायुको असर भन्न चाहिँ मिल्दैन। तर, विज्ञानले पनि दक्षिण एसियन मुलुकमा पानीको शैली परिवर्तन भएको र त्यसले विपद्जन्य हानिनोक्सानी बढेको बताइसकेको छ। सहप्राध्यापक त्रिभुवन विश्वविद्यालय, जल तथा मौसम केन्द्रीय विज्ञान विभागका सहप्राध्यापक विनोद पोखरेलका अनुसार यस्ता घटनालाई जलवायु परिवर्तनको स्वरूप मान्ने स्पष्ट आधार भएको बताए। किनभने कात्तिकमा यस्तो खालको पानी पर्नु अस्वाभाविक हो। सामान्य रूपमा हेर्दा त्यो खालको वर्षा त्यस्तो समयमा नभएको भन्नु नै जलवायुको असर मान्न सकिन्छ। डाटा व्यवस्थापन नगर्दा समस्या भएको हो। नत्र अक्टोबरमा कति पानी परेको थियो। हेर्न सकिन्छ। गत वर्षको पानी पहिलाको भन्दा डबल नै हो। जलवायुको असर हो भन्नलाई अध्ययन हुनुपर्छ। तर, पनि सामान्य रूपमा स्थानीय बासिन्दाहरूसँगको कुरालाई यथेष्ठ प्रमाणका रूपमा मान्न सकिने बताए। हामीसँग भएका घटनालाई जलवायुजन्य प्रमाणको रूपमा मान्न सकिन्छ। सम्बन्धित निकाय धाउँदै दिक्क सम्बन्धित निकायले आफ्ना माग सम्बोधन नगरेको बाढीपहिरो पीडितको गुनासो छ। बझाङका बाढीपीडित थापा, सिंहलगायतले अनेकौं निकायमा धाउँदा दिक्क बनेको बताए। तुरुन्त रेस्पोन्सका लागि १५ हजार रूपैयाँ दिने गरिन्छ। घर बनाउन भने तीन किस्तामा पैसा प्रवाह गरिने प्राधिकरणले जनाएको छ। पाँच लाख तीन किस्तामा, पालिकाले १० प्रतिशत, प्रदेश सरकार र प्राधिकरणले ६० प्रतिशत पैसा हाल्ने गर्छ।"
"सिट बाँडफाँटमा अझै अल्झन, कसको अडान के छ ?","काठमाडौं : पाँच दलीय सत्ता गठबन्धनभित्र सिट बाँडफाँटका लागि हुँदै आएको छलफलले अझै निकास पाउन सकेको छैन। शीर्ष नेताहरू कार्यदलले बुझाएको प्रतिवेदनसम्बन्धी छलफलमै सीमित देखिएका छन्। गठबन्धन दलको बैठक आइतबार बसेको थियो। एकीकृत समाजवादी नेता झलनाथ खनालले करिब ५० प्रतिशत सहमति भएको, बाँकी टुंगो लगाउन गाह्रो नहुने बताए। आज बस्ने शीर्ष नेताहरूको बैठकबाट सिट बाँडफाँटका विषयमा सहमति जुटाउने प्रयास हुन्छ, नेता खनालले भने, छलफल लामो र सकारात्मक भयो। अडान लिने भन्ने प्राकृतिक कुरा हो तर सम्मानजनक र व्यावहारिक हिसाबले साथीहरूले दाबी गर्नुभयो भने यो टुंगिन बेर लाग्दैन। अब हामी सहमति नजिक छौं। कसको कारण निष्कर्षमा पुग्न नसकेको हो भन्ने प्रश्नमा खनालले भने, यसको उसको भन्ने छैन। सबैको दाबी सबैको अडान छ। सोमबार घनिभुत छलफल हुन्छ। हामी टुंग्याउँछौं। कार्यदलका साथीहरूलाई सहमतिमा जानेछौं। सिट बाँडफाँटको टुंगो लगाउन यसअघि शीर्ष नेताले कार्यदल गठन गरी जिम्मा दिएका थिए। तर, कार्यदल सहमति जुटाउन असफल भएको थियो। कांग्रेसकै कारण सकस भएको कार्यदलमा सहभागी नेता बताउँछन्। ती नेताले भने, सहमति जुटिसकेको छ। ठूला भन्ने दलहरू कांग्रेस र माओवादीका कारण टुंगिन सकेको छैन। ती नेताका अनुसार सम्मानजनक सिट सबैले चाहेका छन्। त्यो नपाउँदा सबैलाई असन्तुष्टि बढेको हो। यद्यपि माओवादीमा त्यति धेरै अडान छैन, उनले भने, कांग्रेसमा प्रधानमन्त्री देउवाजी लचिलो हुनुहुन्छ। उहाँलाई उहाँकै पार्टीको प्रतिपक्षको दबाब छ। १०० भएन भने ९० सम्म बस्नु भन्ने आन्तरिक दबाब छ। ९० मा मिल्न पनि सकस छ। शीर्ष नेताबीचमा सहमति हुन नसक्दा छलफल लामो समय गएको जसपा नेता रामसहाय यादवले बताए। उनले भने, मुख्यतः कसले कति सिट लिने भन्ने विषयमा कुरा मिल्न मिल्न खोज्छ। तर, मिल्न सकेको छैन। अझै १२ दिन सहमति हुँदैन। मिलाउन सक्नेसम्म मिलाइ सकिएको छ। त्योभन्दा घटबढ पनि हुँदैन तर शीर्षनेताहरू सकेसम्म आफ्ना अडान छोड्न मान्नुभएको छैन। यद्यपि गठबन्धन दलले आफ्ना अडानमा केही लचकता देखाएको अवस्थामा सहमति जुट्न कठिन थिएन। सहमतिको वातावरण तय गरेरै कार्यदलले प्रतिवेदन बुझाएको माओवादी नेता देव गुरुङले बताए। उनले भने, कांग्रेस र माओवादीको कुरा हैन। एकीकृत समाजवादी पार्टी र जनता समाजवादी पार्टी पनि सकेसम्म धेरै सिटनै पाए हुन्थ्यो भन्नेमै हुनुहुन्छ। यो अडानको कुरा हो। अडानलाई व्यावहारिक रूपमा पनि ढालेर हेरौं भन्ने हो। कांग्रेसको कुरामा पनि दुईथरि तर्क छ। संस्थापन टिमले लचकता देखाएको छ। इत्तरले १०० को माग अडान यथावत् छ। कार्यदलले प्रतिवेदन नै बुझाए पनि विगतमा जितेको सिटभन्दा बढीमा एकीकृत समाजवादी र जसपाले दाबी गरिरहेका छन्। एकीकृत समाजवादीले पहिला एमालेले जितेको सिट दाबी गरेको छ। जसपाले भने तत्कालीन राजपा महन्थ ठाकुरसहितको सिटमा दाबी गर्न छोडेको छैन। तत्कालीन राजपाले जितेको ठाउँमा जसपाले आफ्नो सीट दाबी गरिरहेका कारण विवाद मिल्न मुस्किल भएको कार्यदलकै अर्का एक नेताले बताए। अडान लिने भन्ने प्राकृतिक कुरा हो। तर, सम्मानजनक र व्यावहारिक हिसाबले साथीहरूले दाबी गर्नुभयो भने यो टुंगिन बेर लाग्दैन। अब हामी सहमतिनजिक छौं।झलनाथ खनाल, नेता, एकीकृत समाजवादी कांग्रेसले १०० सिटभन्दा तल नझर्ने दाबी गर्दै आए पनि कार्यदल र गठबन्धनको छलफलका क्रममा भने कांग्रेसले पनि लचकता देखाउन तयार रहेको बताउँदै आएको छ। कांग्रेस प्रवक्ता डा प्रकाशशरण महतले गठबन्धनमा जाने हो भने केही न केही लचकता अपरिहार्य रहेको बताए। उनले भने, पार्टीले गठबन्धनको निर्णय गरिसकेपछि अब यसमा केहि लचिलो पनि हुनुपर्छ। हाम्रो पार्टीका साथीहरू १०० को अडान गर्नु पनि अनुपयुक्त होइन। यत्ति कुरा हो गठबन्धनमा व्यावहारिक पक्षलाई नियालौं। मलाई लाग्छ। अब सिट बाँडफाँट टुंगिने तरखरमा छ। अब समस्या छैन। कांग्रेसले ८६, माओवादी केन्द्रले ४०, नेकपा एकीकृत समाजवादी, जसपाले २२२२ र राष्ट्रिय जनमोर्चाले १ सिटमा सहमति जनाउन सक्ने जसपाका एक नेताले बताए। कांग्रेसका डा शेखर कोइराला पक्षधर नेताकै अडानका कारण प्रधानमन्त्री शेरबहादुर देउवालाई सिट बाँडफाँट मिलाउन गाह्रो भएको छ। कांग्रेसकै संस्थापन पक्षका एक नेता भने पार्टी सभापति देउवाले ८६ सिटसम्म सहमतिमा मिल्न सकिने संकेत दिएको बताए। भने, कोइराला समूहको १०० सिटको अडानका कारण प्रधानमन्त्रीजीलाई निर्णय लिन सकस भएको छ। डा शेखर कोइरालाले आजसम्म पनि १०० सिटभन्दा कममा गठबन्धन गरेदेखि अर्को विद्रोह सुरु हुने बताउँदै आउनुभएको छ। त्यसकै कारण गठबन्धनमा मिलाउन सकस भएको छ। कोइरालाले गठबन्धनमा कांग्रेसले सय सिट नलिए पार्टीभित्र विद्रोह सुरु हुने बताएका छन्। जनकपुरको एक कार्यक्रममा बोल्दै उनले कांग्रेसले अहिले गर्न लागेको गठबन्धन विचार, सिद्धान्तमा आधारित नभई विचित्रको संज्ञा दिएका थिए।"
दुई राजदूतले लिए सपथ,काठमाडौं : विभिन्न दुई देशमा नियुक्त भएका राजदूतहरुले सोमबार पद तथा गोपनीयताको सपथ लिएका छन्। म्यानमारका लागि हरिचन्द्र घिमिरे र मलेसियाका लागि डिल्लीराम पौडेले राष्ट्रपति विद्यादेवी भण्डारीसमक्ष पद तथा गोपनीयताको सपथ लिएका हुन्। सपथ समारोहमा परराष्ट्रमन्त्री डानारायण खड्कालगायत नेपाल सरकारका उच्च पदस्थ अधिकारीहरुको उपस्थिति रहेको थियो।
सभामुख सापकोटा र ली चानसुबीच नयाँ बानेश्वरमा भेटवार्ता,"काठमाडौं : सभामुख अग्निप्रसाद सापकोटा र जनकंग्रेसका स्थायी समिति अध्यक्ष ली चानसुबीच शिष्टाचार भेटवार्ता भएको छ। नयाँ बानेश्वरस्थित संसद भवनमा उनीहरुबीच भेटवार्ता भएको हो। 'सम्माननीय सभामुख अग्निप्रसाद सापकोटा र नेपाल भ्रमणमा रहनुभएका जनवादी गणतन्त्र चीनको राष्ट्रिय जन कांग्रेस स्थायी समितिका महामहिम अध्यक्ष ली चानशुबीच शिष्टाचार भेट भएको छ। उहाँहरुबीच संघीय संसद भवन नयाँ वानेश्वरको तिलिचो हलमा शिष्टाचार भेट भएको हो,' सभामुखको सचिवालयले भनेको छ। चार दिने भ्रमणका लागि काठमाडौं आइपुगेका ली चानसुको सम्मानमा आजै सोल्टी होटलमा रात्रिभोजको आयोजना गरिएको छ। सभामुख सापकोटा रात्रिभोजमा सरिक हुन साँज ७ बजे सोल्टी होटल जाने कार्यक्रम छ। ली चानसुले भोलि (मंगलबार) प्रधानमन्त्री शेरबहादुर देउवा र परराष्ट्रमन्त्री डा नारायण खड्कासँग शिष्टाचार भेटवार्ता गर्नेछन्। भोलि नै नेकपा एमाले अध्यक्ष केपी शर्मा ओली र नेकपा माओवादी केन्द्रका अध्यक्ष पुष्पकमल दाहाल प्रचण्डसँग पनि भेटवार्ता गर्नेछन्। ली चानसुले पर्सी (बुधबार) राष्ट्रपति विद्यादेवी भण्डारीसँग भेटवार्ता गर्ने तय भएको परराष्ट्र मन्त्रालयले जनाएको छ।"
कांग्रेस संसदीय दलका नेताले फिर्ता गरे सरकारी गाडी,"विराटनगर : नेपाली कांग्रेस प्रदेश १ संसदीय दलका नेता राजीव कोइरालाले सरकारी गाडी फिर्ता गरेका छन्। प्रदेशसभा सदस्य कोइरालाले आफूले प्रयोग गर्दै आएको सरकारी सवारीसाधन प्रदेशसभालाई फिर्ता गरेका हुन्। संसदीय दलको नेताको हैसियतमा प्राप्त गरेको को १ झ ६५४ नम्बरको गाडी उनले सोमबार बुझाएको प्रदेशसभा सचिवालयले जनाएको छ। निर्वाचन नजिकिँदै गइरहेकाले त्यसको तयारीमा लाग्नु परेका कारण सरकारी सम्पत्ति समयमा नै फिर्ता गरेको कोइरालाले जानकारी दिए। सरकारी गाडी प्रयोग गरेर चुनावको प्रचारप्रसारमा जान नमिल्ने र सरकारी सम्पत्तिको दुरुपयोग नहोस् भनेर फिर्ता गरेको उनको भनाइ छ। 'समानुपातिक उम्मेदवारको मनोनयन सूची बुझाएसँगै सांसदको कार्यकाल सकिने कुरा आइरहेको छ। सूची बुझाउने समय पनि नजिकिँदै छ,' उनले भने, 'अरुले के गर्नुहुन्छ भन्ने कुरा थाहा भएन। तर भोलिका दिनमा नैतिकताको प्रश्न आउने भएकाले मैले चैँ समयमै गाडी फिर्ता गरेको हुँ।' आगामी मंसिर ४ गतेका लागि घोषणा गरिएको प्रतिनिधि तथा प्रदेशसभा निर्वाचनमा कोइराला सुनसरीको क्षेत्र नम्बर २ बाट प्रत्यक्षतर्फ प्रतिनिधिसभाको उम्मेदवार सिफारिस भएका छन्। कांग्रेसका केन्द्रीय सदस्यसमेत रहेका कोइरालासँगै उक्त क्षेत्रबाट प्रतिनिधिसभा सदस्य सीताराम मेहता र केन्द्रीय सदस्य राजीव ढुंगानाको नाम प्रत्यक्षका लागि सिफारिस भएको छ। 'प्रत्यक्षमा मेरो पनि नाम सिफारिस भएको छ। प्रदेशसभाबाट प्राप्त गरेको अनुभवलाई अब प्रतिनिधिसभामा लैजाने हो,' कोइरालाले भने, 'प्रदेशसभामा खेलेको भूमिकालाई पार्टीले न्याय गर्नेछ भन्ने अपेक्षा गरेको छु। पार्टीले अघिल्लो पटक दिएको जिम्मेवारी कुशलतापूर्वक निर्वाह गरेको छु।' अब पनि पार्टीकै निर्देशनमा अघि बढ्ने उनले बताए। कोइराला २०७४ सालको प्रदेशसभा निर्वाचनमा सुनसरीको क्षेत्र नम्बर २ 'ख' बाट प्रदेशसभा सदस्य निर्वाचित भएका हुन्। १७ हजार ८ सय ९२ मत ल्याएर उनी विजयी हुँदा निकटतम प्रतिद्वन्द्वी नेकपा (एमाले)का रामप्रसाद महतोले १६ हजार ४ सय ७५ मत मात्रै प्राप्त गरेका थिए।"
मिटरब्याजी अपराध नियन्त्रण सिफारिस कार्यदलले बुझायो प्रतिवेदन,"काठमाडौं : मिटरब्याजी अपराध नियन्त्रणका उपाय सिफारिस गर्न गठित कार्यदलले तोकिएको समयसीमाभित्रै मिटरब्याजी अपराध नियन्त्रणका उपायहरूको सिफारिससहित प्रतिवेदन पेस गरेको छ। कार्यदलका संयोजक डा भीष्मकुमार भूसालले सोमबार गृहमन्त्री बालकृष्ण खाँणलाई प्रतिवेदन बुझाएका हुन्। प्रतिवेदनमा स्थानीय प्रशासनले प्राप्त उजुरीमा तत्काल छानबिन र कारवाहीमा निरन्तरता दिनुपर्ने शीर्षक अन्तर्गत ४ वटा, सङ्घीय एकाईहरूको भूमिका र राजनीतिक प्रतिवद्धता शीर्षकमा ५ वटा, सरकारका वार्षिक नीति तथा कार्यक्रम अन्तर्गत २ वटा, कानुनी सचेतना र सुधारअन्तर्गत १० वटा एवं सचेतना साक्षरता र वित्तीय पहुँचअन्तर्गत ११ वटा गरी जम्मा ३२ बुँदामा आफ्नो सिफारिस प्रस्तुत गरेको छ। प्रतिवेदनमा ऋणीले मिटरब्याजीसँग ऋण लिनुपर्ने बाध्यकारी कारकहरू, श्रमिक तथा गरिब किसानहरूको बैङ्क तथा वित्तीय संस्थाबाट प्रवाह हुने कर्जामा पहुँच नपुग्नाका कारणहरू, साहुमहाजनसँग ऋण लिने प्रकृया, मिटरब्याजी विरुद्ध उजुरी गर्दा पनि ऋणी पक्ष कमजोर हुने कारणहरू, मिटरब्याजको दुष्चक्र, मिटरब्याजी विरुद्धको कारवाहीका अन्तर्राष्ट्रिय अभ्यासहरू एवं अदालती प्रकृयामा पीडितको अवस्थाका बारेमा समेत विस्तृत विश्लेषण गरिएको छ। प्रतिवेदनमा भदौ २८ गतेसम्म २२८९ उजुरी दर्ता भएको उल्लेख छ। ती उजुरीमध्ये ५९ वटा फरफारक भैसकेका छन् भने ७ वटा उजुरीमा छानबिन गरी सम्बन्धित अदालतमा मुद्दा दायर गरिएको र अन्य ७ वटामा प्रहरीद्वारा अनुसन्धान भइरहेको छ। मिटरब्याजीविरुद्ध उजुरी दर्ता गर्ने कार्यलाई निरन्तरता दिँदै उजुरीउपर छानबिन गर्ने प्रक्रियालाई सम्बन्धित स्थानीय प्रशासनले तीव्रता दिएको छ। प्राप्त उजुरीहरूको विश्लेषण गर्दा एउटै व्यक्तिका विरुद्ध ४ वा सोभन्दा बढी उजुरी परेका आरोपितहरूको संख्या ३३ रहेको र एकै व्यक्तिले २३ जनाविरुद्ध मिटरब्याजीको उजुरी दर्ता गरेको देखिएको छ।"
गठबन्धनले देशलाई बर्बादीतिर लग्यो : ओली,"जनकपुर : नेकपा एमालेका अध्यक्ष केपी ओलीले देश बचाउनका लागि एमालेलाई बहुमत आवश्यक रहेको बताएका छन्। सोमबार जनकपुरधाममा नेपाल बुद्धिजीवी परिषदको प्रथम मधेस प्रदेश अधिवेशन उद्घाटन गर्दै ओलीले एमालेलाई सरकारमा जान मात्रै नभएर मुलुकलाई बचाउन, समृद्धिको बाटोतर्फ अघि बढाउन बहुमत आवश्यक रहेको बताएका हुन्। उनले एमालको नेतृत्वमा मात्रै देशका शिक्षा, स्वास्थ्य पूर्वाधार लगायतको विकास हुने बताए । आगामी निर्वाचनले देशप्रति समर्पित सरकार दिन सक्नुपर्ने पनि उनले बताए । अध्यक्ष ओलीले अहिलेको निर्वाचन समान्य निर्वाचन नभएको र देशको भाग्य र भविष्यको फैसला गर्ने निर्वाचन भएको धारणा राखे। उनले पछिल्लो १४ महिनामा गठबन्धनले देशलाई बर्बादीतिर लगेको आरोप लगाउँदै अर्को पाँच वर्ष फेरि गठबन्धनलाई दिन नहुने उल्लेख गरे। ओलीले अबको निर्वाचन एमालेको पक्षमा नआए देश बर्बाद हुने समेत बताए।"
"चिनियाँ जनकंग्रेसका अध्यक्ष लीले राष्ट्रपति, प्रधानमन्त्रीसहित शीर्ष नेताहरुलाई भेट्ने, यस्तो छ कार्यतालिका",काठमाडौं : सभामुख अग्निप्रसाद सापकोटा र चिनियाँ राष्ट्रिय जनकंग्रेसका स्थायी समिति अध्यक्ष ली चानसु सोमबार भेटवार्ता हुने भएको छ। चीनबाट अपरान्ह काठमाडौं आउने ली चानसुको टोलीलाई सभामुख सापकोटाले साँझ ५ बजे संसद भवनमा स्वागत गर्ने कार्यतालिका रहेको छ। उनीहरुबीच ५:२० बजेदेखि छलफल हुनेछ। एक घन्टा चल्ने छलफलमा दुई देशबीच विभिन्न विषयमा हस्ताक्षर हुने बताइएको छ। हस्ताक्षर हुने विषय भने खुलाइएको छैन। ली चानसु त्यसपछि सोल्टी होटल फर्किनेछन्। साँझ ७ बजे सभामुख सापकोटा सोल्टी जाने कार्यक्रम रहेको छ। चानसुको सम्मानमा सापकोटाद्वारा आयोजना गरिएको रात्रिभोज ७:३० बजेदेखि सुरु हुने कार्यतालिका रहेको छ। भोलि मंगलबार ली चानसुको कार्यतालिका ९ बजेदेखि सुरु हुनेछ। सोल्टीबाट उनी सिधै बानेश्वरस्थित संसद भवन आउनेछन्। ९:१५ पछि राष्ट्रिय सभाध्यक्ष गणेश प्रसाद तिमिल्सिनासँग भेटवार्ता हुने कार्यक्रम छ। लगत्तै १० बजे नेकपा एमाले अध्यक्ष केपी शर्मासँग भेटवार्ता हुनेछ भने १०:४५ बजे नेकपा माओवादी केन्द्रका अध्यक्ष पुष्पकमल दाहाल 'प्रचण्ड'सँग चानसुले भेटवार्ता गर्नेछन्। १२:३० बजे होटल फर्किएपछि केही समय आराम गर्ने र भोलि नै ३ बजे सोल्टी होटलमै परराष्ट्रमन्त्री डा नारायण खड्कासँग शिष्टाचार भेटवार्ता हुने कार्यक्रम तय भएको छ। त्यस्तै प्रधानमन्त्री शेरबहादुर देउवासँग पनि भोलि नै भेट्ने कार्यतालिका रहेको छ। त्यसका लागि ली चानसु भोलि ४ बजे प्रधानमन्त्री निवास बालुवाटार पुग्नेछन्। प्रधानमन्त्रीसँग आधा घन्टा शिष्टाचार भेटवार्ता भएपछि उनी होटल फर्किनेछन्। त्यस्तै पर्सी बुधबार ली चानसु भक्तपुर जाने कार्यक्रम रहेको छ। उनी त्यसका लागि ९:३० बजे त्यसतर्फ प्रस्थान गर्ने कार्यक्रम रहेको छ। दुई घन्टाको 'साइट सीन'पछि उनी होटल फर्किनेछन्। ली चानसुले पर्सी बुधबार राष्ट्रपति विद्यादेवी भण्डारीसँग शिष्टाचार भेटवार्ता गर्ने कार्यक्रम रहेको छ। त्यसका लागि उनी ४ बजे महारागन्जस्थित शीतल निवास पुग्नेछन्। चार दिने भ्रमणका लागि काठमाडौं आउन लागेको ली चानसु नेतृत्वको टोली बिहीबार चीन फर्किने कार्यक्रम रहेको छ।
चार दिने भ्रमणका लागि चिनियाँ जनकंग्रेसका अध्यक्ष ली काठमाडौंमा,काठमाडौं : चिनियाँ राष्ट्रिय जनकंग्रेसका स्थायी समिति अध्यक्ष ली चानसु नेतृत्वको टोली चारदिने भ्रमणका लागि काठमाडौं आइपुगेका छन्। सोमबार अपरान्ह त्रिभुवन अन्तर्राष्ट्रिय विमानस्थल आइपुगेका ली चानसुलाई सभामुख अग्निप्रसाद सापकोटाले स्वागत गरेका थिए।् ली चानसु नेतृत्वको टोली सिधै सोल्टी होटल जानेछन्। चिनियाँ दूतावासले उनीहरुका लागि चार दिनको लागि होटल बुक गरेका छन्। केहीबेरको आरामपछि ली चानसु नेतृत्वको टोली बानेश्वरस्थित संसद भवन आउने कार्यक्रम छ। सभामुख अग्नि प्रसाद सापकोटाले उनीहरुलाई स्वागत गर्ने कार्यक्रम छ। उनीहरुबीच हुने छलफलमा द्विपक्षीय सम्झौता हुने बताइएको छ। ली चानसुले भोलि मंगलबार प्रधानमन्त्री शेरबहादुर देउवा र परराष्ट्रमन्त्री डा नारायण खड्कासँग भेटवार्ता गर्नेछन्। राष्ट्रपति विद्यादेवी भण्डारीसँग भने ली चानसुले बुधबार भेटवार्ता गर्ने कार्यक्रम तय भएको छ। यस्तो छ ली चानसुको कार्यतालिका सभामुख अग्निप्रसाद सापकोटा र चिनियाँ राष्ट्रिय जनकंग्रेसका स्थायी समिति अध्यक्ष ली चानसु सोमबार भेटवार्ता हुने भएको छ। चीनबाट अपरान्ह काठमाडौं आउने ली चानसुको टोलीलाई सभामुख सापकोटाले साँझ ५ बजे संसद भवनमा स्वागत गर्ने कार्यतालिका रहेको छ। उनीहरुबीच ५:२० बजेदेखि छलफल हुनेछ। एक घन्टा चल्ने छलफलमा दुई देशबीच विभिन्न विषयमा हस्ताक्षर हुने बताइएको छ। हस्ताक्षर हुने विषय भने खुलाइएको छैन। ली चानसु त्यसपछि सोल्टी होटल फर्किनेछन्। साँझ ७ बजे सभामुख सापकोटा सोल्टी जाने कार्यक्रम रहेको छ। चानसुको सम्मानमा सापकोटाद्वारा आयोजना गरिएको रात्रिभोज ७:३० बजेदेखि सुरु हुने कार्यतालिका रहेको छ। भोलि मंगलबार ली चानसुको कार्यतालिका ९ बजेदेखि सुरु हुनेछ। सोल्टीबाट उनी सिधै बानेश्वरस्थित संसद भवन आउनेछन्। ९:१५ पछि राष्ट्रिय सभाध्यक्ष गणेश प्रसाद तिमिल्सिनासँग भेटवार्ता हुने कार्यक्रम छ। लगत्तै १० बजे नेकपा एमाले अध्यक्ष केपी शर्मासँग भेटवार्ता हुनेछ भने १०:४५ बजे नेकपा माओवादी केन्द्रका अध्यक्ष पुष्पकमल दाहाल 'प्रचण्ड'सँग चानसुले भेटवार्ता गर्नेछन्। १२:३० बजे होटल फर्किएपछि केही समय आराम गर्ने र भोलि नै ३ बजे सोल्टी होटलमै परराष्ट्रमन्त्री डा नारायण खड्कासँग शिष्टाचार भेटवार्ता हुने कार्यक्रम तय भएको छ। त्यस्तै प्रधानमन्त्री शेरबहादुर देउवासँग पनि भोलि नै भेट्ने कार्यतालिका रहेको छ। त्यसका लागि ली चानसु भोलि ४ बजे प्रधानमन्त्री निवास बालुवाटार पुग्नेछन्। प्रधानमन्त्रीसँग आधा घन्टा शिष्टाचार भेटवार्ता भएपछि उनी होटल फर्किनेछन्। त्यस्तै पर्सी बुधबार ली चानसु भक्तपुर जाने कार्यक्रम रहेको छ। उनी त्यसका लागि ९:३० बजे त्यसतर्फ प्रस्थान गर्ने कार्यक्रम रहेको छ। दुई घन्टाको 'साइट सीन'पछि उनी होटल फर्किनेछन्। ली चानसुले पर्सी बुधबार राष्ट्रपति विद्यादेवी भण्डारीसँग शिष्टाचार भेटवार्ता गर्ने कार्यक्रम रहेको छ। त्यसका लागि उनी ४ बजे महारागन्जस्थित शीतल निवास पुग्नेछन्। चार दिने भ्रमणका लागि काठमाडौं आउन लागेको ली चानसु नेतृत्वको टोली बिहीबार चीन फर्किने कार्यक्रम रहेको छ।
साहित्यिक कृतिहरुलाई संकलन गरी बाहिर ल्याउनुपर्छ : राष्ट्रपति,"काठमाडौं : राष्ट्रपति विद्यादेवी भण्डारीले नेपाली समाजका युगौंदेखि रहँदै आएका लोकसाहित्य एवं साहित्यिक कृतिहरुलाई संकलन गरी बाहिर ल्याउनुपर्ने बताएका छन्। नेपाल प्रज्ञा प्रतिष्ठानले सोमबार काठमाडौंमा आयोजना गरेको प्रज्ञा पुरस्कार तथा राष्ट्रिय कविता महोत्सव पुरस्कार वितरण कार्यक्रमलाई सम्बोधन गर्दै राष्ट्रपति भण्डारीले नेपालका अनेकौं कालदेखिका ज्ञानग्रन्थ, विज्ञानको महत्वलाई संकलन गरी बाहिर ल्याउनुपर्ने बताएकी हुन्। उनले नेपाली सिर्जनाहरु विश्व साहित्यको उत्कृष्ट कोटीमा पर्नसक्ने कुरालाई विश्वसामु पुर्याएर प्रमाणित गर्नुपर्नेमा जोड दिइन्। त्यस्तै, उनले प्राज्ञिक विमर्श, अध्ययन, अनुसन्धान गरी विश्वसामु ज्ञान पस्कन प्रतिष्ठानले नेतृत्वदायी भूमिका निर्वाह गर्नुपर्ने धारणा राखिन् । कविता महोत्सवले अन्तर पुस्तागत समूहलाई प्रोत्साहन गरेको भन्दै उनले प्रतिष्ठानको प्रसंशा समेत गरिन्। कार्यक्रममा राष्ट्रपतिले एक लाख २८ हजारभन्दा बढी शब्द सङ्ग्रह गरिएको प्रज्ञा नेपाली बृहत् शब्दकोश र तस्बिरमा नेपालको अङ्ग्रेजी संस्करण बिमोचन गरेकी थिइन्। त्यस्तै, राष्ट्रिय कविता महोत्सव २०७९ मा पहिलो हुने टीका आत्रेय, दोस्रो हुने यात्रीप्रकाश पाण्डे , तेस्रो हुने सीता तुम्खेवा लगायतलाई पुरस्कार प्रदान गरिएको थियो ।"
"चिनियाँ दूतावासले चार दिनका लागि गर्यो सोल्टी होटल रिजर्भ, लिको सुरक्षामा उच्च सर्तकता","काठमाडौं : चिनियाँ राष्ट्रिय जनकंग्रेसका स्थायी समिति अध्यक्ष ली चानसु नेतृत्वको चिनियाँ प्रतिनिधि मण्डल सोल्टी होटलमा बस्ने भएको छ । नेपालस्थित चिनियाँ दूतावासले चार दिनका लागि सोल्टी होटल रिजर्भ गरेको स्रोतले बताएको छ । आइतबारदेखि बुधबारसम्म चार दिनका लागि चिनियाँ दूतावासले होटल रिजर्भ गरेको हो । अध्यक्ष लिको सुरक्षालाई मध्यनजर गर्दै चिनियाँ दूतावासले होटल नै रिजर्भ गरेको स्रोतले बताएको छ । लिको प्रतिनिधि मण्डलमा ७० जनाभन्दा बढी चिनियाँ अधिकारीहरु सहभागी छन् । केही चिनियाँ अधिकारीहरु आइतबार नै काठमाडौं ओर्लिएका छन् । उनीहरु आइतबारबाटै सोल्टी बसेका छन् । चिनियाँ दूतावासले सोल्टी होटल रिजर्भ गरेपछि प्रहरीले त्यस आसपासको सुरक्षा व्यवस्था मजबुत बनाएको छ । सोल्टी होटल प्रशासनले जीम, स्पालगायतका गतिविधि ४ दिनका बन्द गरेको स्रोतले बताएको छ । अन्य पाहुनाहरुलाई चार दिनका लागि सोल्टी होटल प्रवेशमा निषेध गरिएको छ । गृहमन्त्री बालकृष्ण खाडले लिको सुरक्षा व्यवस्थापनमा कुनै कसर बाँकी नराख्न सुरक्षा निकायका अधिकारीहरुलाई निर्देशन दिएका छन् । आइतबार गृह मन्त्रालयमा बसेको केन्द्रीय सुरक्षा समितिको बैठकमा लिको सुरक्षाका बारेमा छलफल भएको थियो । अध्यक्ष लि मंगोलिया, रुसहुँदै नेपाल आउन लागेका हुन् । लि अपरान्ह काठमार्डौ उत्रिदै छन् । लिले आजै सभामुख अग्नीप्रसाद सापकोटासँग द्विपक्षीय भेटवार्ता गर्दैछन् ।"
"गठबन्धनलाई सिट बाँडफाँट गर्न सकस, एउटै क्षेत्रमा धेरै दावी","काठमाडौं : एउटै क्षेत्रको सिटमा विभिन्न दलको दावी परेपछि सत्ता गठबन्धनभित्र सिट बाँडफाँटमा सहमति जुटाउन ढिलाइ भएको छ। प्रधानमन्त्री निवास बालुवाटारमा सोमबार बसेको सत्ता गठबन्धनको बैठकमा सिट बाँडफाँटका विषयमा विभिन्न तहमा छलफल भएपनि सहमति भने हुन सकेन। बैठकपछि सञ्चारमन्त्री ज्ञानेन्द्र बहादुर कार्कीले दुई, तीन र सर्वपक्षीय छलफलबाट सहमतिको प्रयास जारी रहेको जानकारी दिए। उनले सिट बाँडफाँटमा सहमति नजिक पुगेपनि अन्तिम टुङ्गो लाग्न बाँकी रहेको बताए। उनले एउटै क्षेत्रको सिटमा पनि दुई तीनवटा दावी गरेको अवस्था रहेको र यसको समाधानको प्रयास भइरहेको उल्लेख गरे। सबै दलहरु लचिलो भएर अघि बढ्नुपर्ने अवस्था रहेको उनको भनाइ छ। गठबन्धनका शीर्ष नेतालाई यसअघि नै कार्यदलले दलहरूको आआफ्नो अडान सहितको प्रतिवेदन बुझाइसकेको छ। उक्त प्रतिवेदनमाथि शीर्ष तहमा छललफल भएपनि सहमति भने जुट्न सकेको छैन।"
"भावना शून्य, विचारहीन राप्रपामा बसिरहन आत्माले दिएन : सांसद माझी","हेटौंडा : राष्ट्रिय प्रजातन्त्र पार्टी (राप्रपा) की केन्द्रीय सदस्य एवम् बागमती प्रदेशसभा सदस्य रिता माझीले पार्टी परित्याग गरेकी छन् । प्रतिनिधिसभा तथा प्रदेशसभा निर्वाचनको संघारमा माझीले पार्टी परित्यागको घोषणा गरेकी हुन् । उनले देशले एउटा बलियो राष्ट्रवादी प्रजातान्त्रिक शक्ति खोजिरहेको अवस्थामा राप्रपा त्यसतर्फ अघि बढ्न नसकेको आरोप लगाउँदै पदत्यागको घोषणा गरेकी हुन्। छरिएर रहेका सबै राष्ट्रवादी, देशभक्त प्रजातन्त्र प्रेमीहरूलाई समेटेर लैजान सक्ने सक्षम नेतृत्व मुलुकले खोजिरहेको छ । तर, दुर्भाग्य अहिलेको आवश्यकतालाई परिपूर्ति गर्ने ढंगबाट राप्रपा अघि बढ्न सकेको छैन । संकीर्ण सोच, व्यवहार, अंहकार तथा कुण्ठा अनि पूर्वाग्रह प्रेरित भावनाबाट नेतृत्व तह अघि बढ्नुलाई आम कार्यकर्ताले अस्वभाविक रुपमा लिएका छन्,' माझिले भनिन् । राप्रपा बाहिरबाट हेर्दा मोटाएको जस्तो देखिने तर भित्रभित्रै रोगले सुन्निएको अवस्थाबाट गुज्रिरहेको टिप्पणी गरिन् । यो सबै घाम जत्तिकै छर्लङ्ग तथ्यलाई बुझेर पनि भावना शून्य, विचारहीन राप्रपामा बसिरहन आत्माले स्वीकार नगरेका कारण राप्रपा परित्याग गरेँ ,'उनले भनिन् । उनले अबको राजनीतिक यात्रालाई गम्भीर रुपमा विचार गरेर मात्रै अघि बढाउने उल्लेख गरेकी छन् । माझी तत्कालीन राप्रपामा कमल थापा निकट थिइन् । रामेछाप स्थायी घर भएकी माझी राप्रपाको निर्वाचित केन्द्रीय सदस्य हुन्। उनलाई राप्रपाले सामानुपातिकबाट प्रदेश सभा सदस्य बनाएको थियो ।"
आयोगले तोकेको खर्चको सीमा हेरफेर हुँदैन : प्रमुख निर्वाचन आयुक्त,"काठमाडौं : निर्वाचन आयोगका प्रमुख निर्वाचन आयुक्त दिनेश थपलियाले आगामी निर्वाचनमा आयोगले तोकेको खर्चको सीमा हेरफेर नहुने स्पष्ट पारेका छन्। सिंहदरबारमा सोमबार बसेको राष्ट्रिय सरोकार तथा समन्वय समितिको बैठकमा थपलियाले खर्चका सीमाका बारेमा विभिन्न टिकाटिप्पणी सुनिएको भन्दै यसमा आयोगले कुनै हेरफेर नगर्ने स्पष्ट पारे। नेपालको निर्वाचन प्रणाली महङ्गो भयो भन्नेहरू नै खर्चको सीमामा असन्तुष्ट देखिएको उनले बताए। थपलियाले निर्वाचनमा दलले भाग लिने भएकाले उम्मेदवारहरूको खर्च पनि सबै दलले नै व्यहोर्ने व्यवस्था भए झन उचित हुने जिकिर गरे। निर्वाचन क्षेत्र, मतदाता र मतदान केन्द्रका आधारमा उम्मेदवारको खर्चको सीमा तोक्ने गरी खाका तयार गरिरहेको उनले बताए। त्यस्तै उनले आचारसंहिताप्रतिको बुझाई सत्तामा रहँदा वा नरहँदा फरक हुने देखिएकाले समस्या हुने गरेको धारणा राखे। उनले मन्त्री मात्रै नभई कोही सार्वजनिक पद धारण गरेका व्यक्तिहरूले पनि निर्वाचन प्रचार गर्न नपाउनेमा आयोग प्रष्ट रहेको बताए। निर्वाचन आचारसंहिता उलंघन गरेको प्रमाण फेला परे आयोगले आवश्यक कारवाही गर्ने उनले बताए। त्यस्तै उनले आगामी निर्वाचनमा राजनीतिक दलले ३३ प्रतिशत महिला उम्मेदवार हुनुपर्ने गरी निर्वाचन ऐन संशोधन प्रस्ताव तयार गरेको जानकारी दिए। बैठकमा समिति सदस्यहरूले निर्वाचन खर्च, प्रचारप्रसार लगाएतका विषयमा आयोगले गरेको व्यवस्थाका बारेमा ज्ञिसासा राखेका थिए।"
नेपाल र चीनबीच अन्तर संसदीय सहयोगसम्बन्धी ६ बुँदे सम्झौतापत्रमा हस्ताक्षर,"काठमाडौं : नेपाल र चीनबीच अन्तर संसदीय सहयोगसम्बन्धी ६ बुँदे सम्झौतापत्रमा हस्ताक्षर भएको छ। नयाँ बानेश्वरस्थित संसद् भवनमा सभामुख अग्निप्रसाद सापकोटा र राष्ट्रिय जनकंग्रेसका अध्यक्ष ली सानचुबीच समझदारी पत्रमा हस्ताक्षर भएको हो। दुवै पक्षले एकअर्काको स्वतन्त्रता, सार्वभौमसत्ता र भौगोलिक अखण्डताको सम्मान गर्न, एकअर्काको स्वतन्त्र रुपमा छनोट गरिएको सामाजिक प्रणाली र विकास पथको सम्मान गर्न तथा एकअर्काका मूल हित र महत्वपूर्ण सरोकारका विषयमा साथ दिन सहमत भएका छन्। 'दुवै पक्षले दुई राष्ट्र र जनताबीचको द्विपक्षीय सम्बन्ध थप गहन बनाउन र सहयोगमा योगदान पुर्याउन बहुआयमिक माध्यमबाट सबै तहमा अन्तरसंसदीय आदानप्रदान र सहयोग सुदृढ गर्न प्रयास गर्नेछन्,' सम्झौतपत्रमा भनिएको छ, 'दुवै पक्षले नेपाल र जनवादी गणतन्त्र चीनका दुई व्यवस्थापिकाबीच उच्चस्तरीय भ्रमण र सम्पर्कको आदानप्रदानमा प्राथमिकता दिनेछन्।' ली सानचु चार दिने भ्रमणका लागि काठमाडौं आइपुगेका हुन्। उनले भोलि प्रधानमन्त्री र परराष्ट्रमन्त्रीसँग शिष्टाचार भेट गर्ने कार्यक्रम रहेको छ भने पर्सी राष्ट्रपति विद्यादेवी भण्डारीसँग भेटवार्ता गर्ने कार्यसूची रहेको छ। यस्तो छ ६ बुँदे सम्झौतापत्र१ दुवै पक्ष आपसी विश्वास सदृढ र विकास गर्न, एकअर्काको स्वतन्त्रता, सार्वभौमसत्ता र भौगोलिक अखण्डताको सम्मान गर्न, एकअर्काको स्वतन्त्र रुपमा छनोट गरिएको सामाजिक प्रणाली र विकास पथको सम्मान गर्न तथा एकअर्काका मूल हित र महत्वपूर्ण सरोकारका विषयमा साथ दिन सहमत भएका छन् ।२ दुवै पक्षले दुई राष्ट्र र जनताबीचको द्विपक्षीय सम्बन्ध थप गहन बनाउन र सहयोगमा योगदान पुर्याउन बहुआयमिक माध्यमबाट सबै तहमा अन्तरसंसदीय आदानप्रदान र सहयोग सुदृढ गर्न प्रयास गर्नेछन् । ३ दुबै पक्षले नेपाल र जनवादी गणतन्त्र चीनका दई व्यवस्थापिकाबीच उच्चस्तरीय भ्रमण र सम्पर्कको आदानप्रदानमा प्राथमिकता दिनेछन् ।  ४ दुवै पक्षले संसदीय मैत्री समूहहरुलाई उनीहरुको संलग्नता अभिवृद्धि गर्न प्रोत्साहन गर्नेछन् र साथ दिनेछन् तथा दुई व्यवस्थापिका बीच सदभाव र समझदारी प्रवर्द्धन गर्न सक्रिय भूमिका निर्वाह गर्न प्रोत्साहन गर्नेछन् । ५ दुबै पक्षले एकअर्काको विधायिकी, सुपरिवेक्षकीय र शासन सञ्चालन सम्बन्धी अभ्यासका वारेमा जानकारी आदानप्रदान गर्ने र दुई सरकार बीच सहमति भएबमोजिम बेल्ट एण्ड रोड इनिसिएटिभ मार्फत समेत दुई राष्ट्रहरु बीच अन्तरआवद्धता अभिवृद्धि गरी पारस्परिक लाभको सहयोगमा सहजीकरण गर्न महत्व दिनेछन् । ६ दुबै पक्ष साझा हितको विषयमा इन्टर पार्लियामेण्टरी यूनियन लगायतका अन्तर्राष्ट्रिय तथा क्षेत्रीय संसदीय संगठनहरुको खाका अन्तर्गत सहयोग सुदृढ गर्न सहमत भएका छन् ।"
मिटरब्याजी पीडितमाथि प्रहरीको लाठी चार्ज : कीर्तिपुरबाट ४५ जना नियन्त्रणमा,"काठमाडौं : मिटरब्याजीविरुद्ध आन्दोलनमा उत्रिएका ४५ जनालाई प्रहरीले नियन्त्रणमा लिएको छ। मिटरब्याजीविरुद्धको मजदुर किसान संघर्ष समितिका अध्यक्ष रामसुरत गुप्तासहित कम्तिमा ४५ जना पीडितलाई कीर्तिपुरबाट प्रहरीले पक्राउ गरेको हो । उनीहरुलाई कीर्तिपुर प्रहरीवृत्तमा राखिएको छ । आन्दोलनका क्रममा प्रहरीले पीडितलाई लाठी चार्ज, बुट प्रहार समेत गरेको थियो । चन्द्रागिरी १५ तिनथानास्थित टहरामा बस्दै आएका मिटरब्याजी पीडितहरुको आन्दोलन रोक्न प्रहरीले सो स्थानमा घेरा हालेको थियो । आन्दोलनकारीहरु कीर्तिपुर बजारबाट नाराजुलुश गर्दै पैदल माइतीघर मण्डलातर्फ आउँदै थिए । सो क्रममा उनीहरुलाई नयाँबजार गेट नजिकैबाट नियन्त्रणमा लिएको हो । प्रहरीको लाठीचार्जबाट एक दर्जन प्रदर्शनकारी घाइते भएका छन् । आन्दोलनमा उत्रिएका दिवेश गौतमको टाउको फुटेको छ । उनको टाउकोमा तीनवटा टाँका लागेको छ । मिटरब्याजीले दृष्टिबन्ध गरेको सबै जग्गा फुकुवा हुनुपर्ने, झुक्याएर पास गराएको जग्गा पीडितको नाममा फर्काउनु पर्ने, जाली तमसुक सबै च्यात्नु पर्ने, हिसाबभन्दा बढी लिएको पैसा फिर्ता गर्नुपर्ने र मिटरब्याजी पक्रेर जेल हाल्नु पर्ने पीडितको माग छ । संघर्ष समिति अध्यक्ष गुप्ताले माग पूरा नभएसम्म घर नफर्किने बताए । मिटरब्याजीको पीडा खप्नै नसकेर देशैभरीका पीडितहरु न्याय माग्न ४० दिनदेखि काठमाडौंको माइतीघरमा धर्ना बसिरहेका छन् ।"
"गृहमन्त्री र कानुनमन्त्रीले भेटे प्रचण्ड, निर्वाचन र विधेयकबारे छलफल","काठमाडौं : गृहमन्त्री बालकृष्ण खाण र कानुन न्याय तथा संसदीय मामिलामन्त्री गोविन्द शर्मा(कोइराला)ले नेकपा (माओवादी केन्द्र)का अध्यक्ष पुष्पकमल दाहाल 'प्रचण्ड'सँग छलफल गरेका छन्। सोमबार बिहान प्रचण्ड निवास खुमलटारमा उनीहरुबीच समसामयिक विषयमा छलफल भएको हो । भेटमा मंसिर ४ गते हुने प्रतिनिधि सभा तथा प्रदेश सभा सदस्यको निर्वाचन, प्रतिनिधि सभा र राष्ट्रिय सभामा प्रक्रियामा रहेका विभिन्न विधेयकका विषयमा कुराकानी भएको गृहमन्त्री खाणले जानकारी दिए । प्रतिनिधिसभाको कार्यकाल असोज १ गते समाप्त हुँदैछ। पाँच दलीय सत्ता गठबन्धनभित्र सिट बाँडफाँटका लागि हुँदै आएको छलफलले अझै निकास पाउन सकेको छैन। शीर्ष नेताहरू कार्यदलले बुझाएको प्रतिवेदनसम्बन्धी छलफलमै सीमित देखिएका छन्। समानुपातिकतर्फको चुनावमा भाग लिन चाहने दलहरुलाई असोज २ र ३ गतेभित्र बन्दसूची पेश गर्न निर्वाचन आयोगले सूचना जारी गरिसकेको छ। आयोगले बन्दसूचीमा पेश गरेको नाम सच्याउने अन्तिम म्याद असोज १६ गतेसम्म हुने जानकारी गराएको छ। आयोगले जारी गरेको विज्ञप्ति अनुसार कानूनले तोकेअनुसारको बन्दसूची भए नभएको चेक गर्ने समय असोज ४ देखि ९ गतेसम्म तोकिएको छ। आयोगले जाँचबुझ गरेपछि दलहरूलाई असोज १० देखि १६ गतेसम्म दलहरुले बन्दसूची सच्याउन पाउनेछन्। यता प्रधानन्यायाधीश चोलेन्द्रशमशेर जबराविरुद्ध महाभियोग प्रस्तावमाथि छानबिन गरिरहेको सिफारिस समितिले ४ दिनभित्र प्रतिवेदन तयार पार्नुपर्छ। तर, समितिले जबरासँगको बयान लिने काम नै सकेको छैन। जबरामाथि लगाइएका आरोपहरूको प्रमाण संकलन गर्ने, सम्पत्ति विवरण माग्ने र प्रतिवेदन लेख्ने कामको थालनी नै गरेको छैन। ११ सदस्यीय सिफारिस समितिलाई भदौ मसान्तभित्र प्रतिवेदन तयार पार्नुपर्ने दबाब छ। समितिले जबरामाथि महाभियोग लाग्नेनलाग्ने भन्ने विषयको टुंगो नै नलगाई प्रतिनिधिसभाको कार्यकाल समाप्त भए महाभियोग प्रस्ताव नै जीवित रहने वा निष्क्रिय हुने भन्नेमा दुईथरी मत देखा परेका छन्। भेटमा नेपाल सरकारसँग विभिन्न समयमा सहमति र सम्झौता गरेका विभिन्न राजनीतिक पार्टीका माग पूरा गर्ने सन्दर्भमा अहिलेसम्म भएका प्रगतिबारे पनि कुराकानी भएको छ।"
एमाले कसैसँग गठबन्धन नगरी चुनाव लड्छ : केपी ओली,"जनकपुरधाम : नेपाल कम्युनिष्ट पार्टी एमालेका केन्द्रीय अध्यक्ष केपी शर्मा ओलीले आउँदो निर्वाचनमा एमाले कुनैपनि अन्य राजनीतिक दलसँग गठबन्धन नगरि एक्लै चुनाव लड्ने बताएका छन्। जनकपुरमा सोमबार एमालेद्वारा आयोजित पार्टी प्रवेश कार्यक्रमलाई सम्बोधन गर्दै पूर्व प्रधानमन्त्री ओलीले गठबन्धन सिद्धान्तहिन, नैतिकहिन, योजनाविहीन र कामै नलाग्ने विषय भएको हुनाले एमाले यस्तो कार्यमा संलग्न नहुने बताए। निर्वाचनको बेला थुप्रै राजनीतिक दलहरुलाई रेसक्यु पनि गर्नुपर्ने हुन्छ त्यसैले चुनावी तालमेल, छलफल हुनसक्छ तर, गठबन्धन भने हुँदैन्,' एमाले अध्यक्ष ओलीले भने, एमालेबाट तर्सिएका दलहरूलाई त गठबन्धन गर्नु नै पर्यो वहाँहरू एक्लै एमालेसँग भिड्ने कल्पना नगरे हुन्छ।'"
दलीय प्रणालीलाई कमजोर बनाउने काम कसैले पनि गर्नु हुँदैन : ईश्वर पोखरेल,"काठमाडौं : नेकपा एमालेका वरिष्ठ उपाध्यक्ष ईश्वर पोखरेलले वर्तमान सरकारका कारण मुलुकको सुशासन लज्जाजनक अवस्थामा पुगेको बताएका छन्। सोमबार काठमाडौंको बिशालनगरमा पुनर्निर्मित पञ्चकुमारी धर्मशालाको उद्घाटन गर्दै पोखरेलले संसद, न्यायालय र सरकारको अवस्था हेर्दा लाज मान्नुपर्ने अवस्था आएको बताएका हुन्। उनले राजनीतिक दलहरुमा पनि विकृति पैदा भएकाले खबरदारी गर्नुपर्ने बेला आएको बताए। मुलुकलाई सहि दिशामा लैजान अहिलेको प्रणालीलाई बलियो बनाउनुपर्ने उनको भनाइ छ । उनले दलीय प्रणालीलाई कमजोर बनाउने काम कसैले पनि गर्न नहुने जिकिर गरे। त्यस्तै, बागमती प्रदेश सांसद नारायण सिलवालले मापदण्डको पूर्वजानकारी नराखि काठमाडौं महानगरले आतंक फैलाएर संरचना भत्काउने काम गरेको बताए । उनले एकजना व्यक्ति पनि अन्यायमा नपर्ने गरि महानगरले आफ्नो काम अघि बढाउनुपर्ने धारणा राखे। उनले आतंकको रुपमा नभई सचेतना फैलाउँदै सार्वजनिक सम्पतीको संरक्षण गर्नुपर्ने धारणा राखे।"
राप्रपा पाल्पाले उम्मेदवार सिफारिस गर्यो,"तानसेन : आगामी मंसिर ४ गते हुने निर्वाचनका लागि राष्ट्रिय प्रजातन्त्र पार्टी पाल्पाले प्रतिनिधिसभा तथा प्रदेशसभा सदस्यको उम्मेदवारहरूको नाम सिफारिस गरेको छ। राप्रपा पाल्पाको विभिन्न क्षेत्रबाट आएका सिफारिसहरूका आधारमा प्रत्यक्षतर्फ प्रतिनिधिसभातर्फ क्षेत्र नम्बर १ मा ज्ञान बहादुर सिंजाली, क्षेत्र नं २ मा भोजिन्द्र बहादुर कुवँरलाई सर्वसम्मत एकल नाम सिफारिस गरेको छ। यसैगरी प्रदेशसभा सदस्यमा प्रत्यक्षतर्फ क्षेत्र नम्बर १ 'क' मा वृहस्पति अर्याल, क्षेत्र नम्बर १ 'ख' मा तुल्सी प्रसाद श्रेष्ठ, क्षेत्र नम्बर २ 'क' मा राजु गैरे, क्षेत्र नम्बर २ 'ख' मा चक्रपाणी पौडेलको सर्वसम्मत एकल नाम सिफारिस गरेको छ। प्रदेशसभा सदस्य समानुपातिकतर्फ क्षेत्र नम्बर १ 'क' मा गायत्री न्यौपाने र राजेन्द्र ढकाल क्षेत्र नम्बर १ 'ख' मा डुल बहादुर गाँहा र यम बहादुर विश्वकर्माको नाम सिफारिस गरेको छ। क्षेत्र नम्बर २ 'क' मा कपिल ढुङ्गाना, शान्ती परियार, महमद इमरान खान, मान बहादुर नेपाली, भानु कुमार बज्राचार्य, देवी प्रसाद न्यौपाने (अपाङ्ग) र माधव पराजुली र क्षेत्र नम्बर २ 'ख' मा मिन बहादुर कुवँरको नाम सिफारिस गरेको पार्टीका जिल्ला अध्यक्ष डुल बहादुर कुवँरले बताए।"
प्रगतिशील युवा संघ नेपालमा नयाँ नेतृत्व,"काठमाडौं : प्रगतिशील युवा संघ नेपालको नयाँ नेतृत्व चयन भएको छ। काठमाडौंस्थित नेकपा (माले)को केन्द्रीय कार्यलयमा भएको राष्ट्रिय भेलाले अध्यक्षमा दिनेश खाती, उपाध्यक्षमा मोहन कार्की, महासचिवमा उदिम खड्का, कोषाध्यक्षमा बसन्त पाण्डे, सचिव राजेश गिरी चयन गरेको हो। राष्ट्रिय भेलाले खातीकोको अध्यक्षतामा ५ सदसीय सचिवालय र २५ सदस्यीय केन्द्रीय कमिटी बनाएको छ। योभन्दा अगाडि कार्की युवा संघ नेपालको सहसंयोजकको रुपमा संगठनमा काम गर्दै आएका थिए। भेलाले नयाँ कार्यसमिति निर्माण गर्ने पहिलो बैठकले नै रामेछापबाट निर्वाचनमा प्रगतिशील युवा संघको तर्फबाट उम्मेदवारीमा उठाउने र प्रगतिशील युवा संघ नेपालको सबै शक्ति रामेछापमा केन्द्रीत गर्ने पनि निर्णय गरेको छ। प्रगतिशील युवा संघले आउँदा दिनमा युवाहरुको उन्नति, प्रगति र समस्यालाई मुलभूत रुपमा उठाएर सावधान गर्नेतर्फ लाग्ने गरी नीति बनाउन लागेको कार्कीले जानकारी दिए।"
चिनियाँ जनकंग्रेस अध्यक्ष आज आउँदै,"काठमाडौं : चिनियाँ राष्ट्रिय जनकंग्रेसका स्थायी समिति अध्यक्ष ली चानसु नेतृत्वको टोली चारदिने भ्रमणका लागि सोमबार नेपाल आउँदै छ। टोलीको नेपाल भ्रमणका विषयमा परराष्ट्र मन्त्रालयले आइतबार विज्ञप्ति निकालेर औपचारिक जानकारीसमेत दिएको छ। टोलीको सुरक्षाका विषयमा आइतबार केन्द्रीय सुरक्षा समिति बैठकमा छलफलसमेत भएको थियो। तिब्बती शरणार्थीले भ्रमणका समयमा गर्नसक्ने विरोध र अन्य सुरक्षा चुनौतीका विषयमा छलफलमा कुराकानी भएको थियो। उक्त बैठकमा गृहमन्त्री खाँणले सुरक्षा अधिकारीहरूसँग चानसु नेतृत्वको भ्रमण टोलीको सुरक्षाबारे चासो राखेका थिए। जवाफमा सुरक्षा निकायका प्रमुखहरूले सुरक्षा व्यवस्था चुस्तदुस्त बनाएको गृहमन्त्री खाँणलाई ब्रिफिङ गरेका थिए। भ्रमणको समयमा तिब्बती शरणार्थीहरूले विरोधका कार्यक्रम गर्न सक्ने भन्दै गृहमन्त्री खाँणले निगरानी बढाउन सुरक्षा निकायका प्रमुखलाई निर्देशन दिएको स्रोतले बताएको छ। विदेशी उच्च पदस्थ अधिकारीहरू आउँदा आआफ्नो जिम्मेवारी अनुसारको सुरक्षा व्यवस्थामा कुनै कमी हुन नदिनसमेत उनले निर्देशन दिएका छन्। सभामुख अग्निप्रसाद सापकोटाको निमन्त्रणामा चानसु नेपाल आउन लागेको बताइएको छ। अध्यक्ष ली र सभामुख सापकोटाबीच गत चैत २४ मा भएको भर्चुअल संवादमा आपसमा अनुकूल समयमा भ्रमणको निम्तो आदानप्रदान गरेका थिए। दुवै मुलुकका विधायिकीबीच यस्ता भ्रमण र विचार आदानप्रदानले थप घनीभूत सम्बन्ध स्थापना हुने उनीहरूको निष्कर्ष थियो। त्यसपछि सभामुख सापकोटाको निमन्त्रणाअनुसार परराष्ट्र मन्त्रालयले भ्रमणको प्रक्रिया सुरु गरेको थियो। चानसुको भ्रमणका क्रममा दुईपक्षीय हितका विषयमा कुराकानी हुने परराष्ट्र मन्त्रालयले जनाएको छ। मन्त्रालयका अनुसार चानसुले राष्ट्रपति विद्यादेवी भण्डारीसँग पनि भेटवार्ता गर्नेछन्। स्तै चानसुले मंगलबार प्रधानमन्त्री शेरबहादुर देउवासँग पनि भेट गर्ने कार्यक्रम रहेको छ। नेपाल भ्रमणमा रहँदा चानसुले पूर्वप्रधानमन्त्री एवं एमाले अध्यक्ष केपी ओली, माओवादी केन्द्रका अध्यक्ष पुष्पकमल दाहाल, राष्ट्रियसभा अध्यक्ष गणेश तिमिल्सेना र परराष्ट्रमन्त्री डा नारायण खडकासँग छुट्टाछुट्टै भेटवार्ता गर्ने कार्यक्रम रहेको परराष्ट्रद्वारा जारी विज्ञप्तिमा उल्लेख छ। भ्रमणका क्रममा सभामुख सापकोटा र लीबीच समझदारीपत्रमा हस्ताक्षरसमेत हुने कार्यक्रम रहेको संसद् सचिवालयले जनाएको छ। भ्रमणमा संसदीय अनुभव साटासाट र प्राविधिक सहयोगसम्बन्धी पत्रमा हस्ताक्षर हुने सचिवालय स्रोतले बतायो। भेटका क्रममा संसद्को प्रभावकारिता र रचनात्मक विकासका लागि पनि थप चिनियाँ सहयोगको घोषणा हुने बताइएको छ।"
"सिट बाँडफाँटमा अझै अल्झन, कसको अडान के छ ?","काठमाडौं : पाँच दलीय सत्ता गठबन्धनभित्र सिट बाँडफाँटका लागि हुँदै आएको छलफलले अझै निकास पाउन सकेको छैन। शीर्ष नेताहरू कार्यदलले बुझाएको प्रतिवेदनसम्बन्धी छलफलमै सीमित देखिएका छन्। गठबन्धन दलको बैठक आइतबार बसेको थियो। एकीकृत समाजवादी नेता झलनाथ खनालले करिब ५० प्रतिशत सहमति भएको, बाँकी टुंगो लगाउन गाह्रो नहुने बताए। आज बस्ने शीर्ष नेताहरूको बैठकबाट सिट बाँडफाँटका विषयमा सहमति जुटाउने प्रयास हुन्छ, नेता खनालले भने, छलफल लामो र सकारात्मक भयो। अडान लिने भन्ने प्राकृतिक कुरा हो तर सम्मानजनक र व्यावहारिक हिसाबले साथीहरूले दाबी गर्नुभयो भने यो टुंगिन बेर लाग्दैन। अब हामी सहमति नजिक छौं। कसको कारण निष्कर्षमा पुग्न नसकेको हो भन्ने प्रश्नमा खनालले भने, यसको उसको भन्ने छैन। सबैको दाबी सबैको अडान छ। सोमबार घनिभुत छलफल हुन्छ। हामी टुंग्याउँछौं। कार्यदलका साथीहरूलाई सहमतिमा जानेछौं। सिट बाँडफाँटको टुंगो लगाउन यसअघि शीर्ष नेताले कार्यदल गठन गरी जिम्मा दिएका थिए। तर, कार्यदल सहमति जुटाउन असफल भएको थियो। कांग्रेसकै कारण सकस भएको कार्यदलमा सहभागी नेता बताउँछन्। ती नेताले भने, सहमति जुटिसकेको छ। ठूला भन्ने दलहरू कांग्रेस र माओवादीका कारण टुंगिन सकेको छैन। ती नेताका अनुसार सम्मानजनक सिट सबैले चाहेका छन्। त्यो नपाउँदा सबैलाई असन्तुष्टि बढेको हो। यद्यपि माओवादीमा त्यति धेरै अडान छैन, उनले भने, कांग्रेसमा प्रधानमन्त्री देउवाजी लचिलो हुनुहुन्छ। उहाँलाई उहाँकै पार्टीको प्रतिपक्षको दबाब छ। १०० भएन भने ९० सम्म बस्नु भन्ने आन्तरिक दबाब छ। ९० मा मिल्न पनि सकस छ। शीर्ष नेताबीचमा सहमति हुन नसक्दा छलफल लामो समय गएको जसपा नेता रामसहाय यादवले बताए। उनले भने, मुख्यतः कसले कति सिट लिने भन्ने विषयमा कुरा मिल्न मिल्न खोज्छ। तर, मिल्न सकेको छैन। अझै १२ दिन सहमति हुँदैन। मिलाउन सक्नेसम्म मिलाइ सकिएको छ। त्योभन्दा घटबढ पनि हुँदैन तर शीर्षनेताहरू सकेसम्म आफ्ना अडान छोड्न मान्नुभएको छैन। यद्यपि गठबन्धन दलले आफ्ना अडानमा केही लचकता देखाएको अवस्थामा सहमति जुट्न कठिन थिएन। सहमतिको वातावरण तय गरेरै कार्यदलले प्रतिवेदन बुझाएको माओवादी नेता देव गुरुङले बताए। उनले भने, कांग्रेस र माओवादीको कुरा हैन। एकीकृत समाजवादी पार्टी र जनता समाजवादी पार्टी पनि सकेसम्म धेरै सिटनै पाए हुन्थ्यो भन्नेमै हुनुहुन्छ। यो अडानको कुरा हो। अडानलाई व्यावहारिक रूपमा पनि ढालेर हेरौं भन्ने हो। कांग्रेसको कुरामा पनि दुईथरि तर्क छ। संस्थापन टिमले लचकता देखाएको छ। इत्तरले १०० को माग अडान यथावत् छ। कार्यदलले प्रतिवेदन नै बुझाए पनि विगतमा जितेको सिटभन्दा बढीमा एकीकृत समाजवादी र जसपाले दाबी गरिरहेका छन्। एकीकृत समाजवादीले पहिला एमालेले जितेको सिट दाबी गरेको छ। जसपाले भने तत्कालीन राजपा महन्थ ठाकुरसहितको सिटमा दाबी गर्न छोडेको छैन। तत्कालीन राजपाले जितेको ठाउँमा जसपाले आफ्नो सीट दाबी गरिरहेका कारण विवाद मिल्न मुस्किल भएको कार्यदलकै अर्का एक नेताले बताए। अडान लिने भन्ने प्राकृतिक कुरा हो। तर, सम्मानजनक र व्यावहारिक हिसाबले साथीहरूले दाबी गर्नुभयो भने यो टुंगिन बेर लाग्दैन। अब हामी सहमतिनजिक छौं।झलनाथ खनाल, नेता, एकीकृत समाजवादी कांग्रेसले १०० सिटभन्दा तल नझर्ने दाबी गर्दै आए पनि कार्यदल र गठबन्धनको छलफलका क्रममा भने कांग्रेसले पनि लचकता देखाउन तयार रहेको बताउँदै आएको छ। कांग्रेस प्रवक्ता डा प्रकाशशरण महतले गठबन्धनमा जाने हो भने केही न केही लचकता अपरिहार्य रहेको बताए। उनले भने, पार्टीले गठबन्धनको निर्णय गरिसकेपछि अब यसमा केहि लचिलो पनि हुनुपर्छ। हाम्रो पार्टीका साथीहरू १०० को अडान गर्नु पनि अनुपयुक्त होइन। यत्ति कुरा हो गठबन्धनमा व्यावहारिक पक्षलाई नियालौं। मलाई लाग्छ। अब सिट बाँडफाँट टुंगिने तरखरमा छ। अब समस्या छैन। कांग्रेसले ८६, माओवादी केन्द्रले ४०, नेकपा एकीकृत समाजवादी, जसपाले २२२२ र राष्ट्रिय जनमोर्चाले १ सिटमा सहमति जनाउन सक्ने जसपाका एक नेताले बताए। कांग्रेसका डा शेखर कोइराला पक्षधर नेताकै अडानका कारण प्रधानमन्त्री शेरबहादुर देउवालाई सिट बाँडफाँट मिलाउन गाह्रो भएको छ। कांग्रेसकै संस्थापन पक्षका एक नेता भने पार्टी सभापति देउवाले ८६ सिटसम्म सहमतिमा मिल्न सकिने संकेत दिएको बताए। भने, कोइराला समूहको १०० सिटको अडानका कारण प्रधानमन्त्रीजीलाई निर्णय लिन सकस भएको छ। डा शेखर कोइरालाले आजसम्म पनि १०० सिटभन्दा कममा गठबन्धन गरेदेखि अर्को विद्रोह सुरु हुने बताउँदै आउनुभएको छ। त्यसकै कारण गठबन्धनमा मिलाउन सकस भएको छ। कोइरालाले गठबन्धनमा कांग्रेसले सय सिट नलिए पार्टीभित्र विद्रोह सुरु हुने बताएका छन्। जनकपुरको एक कार्यक्रममा बोल्दै उनले कांग्रेसले अहिले गर्न लागेको गठबन्धन विचार, सिद्धान्तमा आधारित नभई विचित्रको संज्ञा दिएका थिए।"
बागमतीमा सरकारी कामकाजका लागि नेवारी र तामाङ भाषा,मकवानपुर : बागमती प्रदेशले नेवारी र तामाङ भाषालाई सरकारी कामकाजका लागि प्रयोगमा ल्याउने निर्णय गरेको छ। सोमबार मुख्यमन्त्री राजेन्द्रप्रसाद पाण्डेको अध्यक्षतामा बसेको मन्त्रिपरिषद् बैठकले प्रदेशका १३ वटै जिल्लामा नेवारी र तामाङ भाषालाई सरकारी कामकाजका लागि प्रयोगमा ल्याउने प्रक्रिया अघि बढाउने निर्णय गरेको सरकारका प्रवक्ता एवम् आन्तरिक मामिला तथा कानूनमन्त्री कृष्णप्रसाद शर्मा खनालले जानकारी दिए। प्रवक्ता खनालले दुवै भाषालाई बोलीचाली तथा सरकारी कामकाजका निम्ति प्रयोगमा ल्याउने प्रक्रिया अघि बढाई कार्यान्वयनको चरणमा तत्कालै लैजाने बताए। यसअघि सरकारी कामकाजमा नेपाली भाषा मात्रै प्रयोगमा आइरहेको थियो। प्रदेश सरकारको यो निर्णय कार्यान्वयन भएसँगै अब तीनवटा भाषा सरकारी कामकाजका लागि प्रयोग हुनेछ। त्यस्तै मन्त्रिपरिषद् बैठकले प्रदेश औद्योगिक व्यवसायी नियमावली२०७९ स्वीकृत गरेको छ। प्रदेश स्वास्थ्य सेवा ऐन२०७५ लाई संशोधन गर्न बनेको अध्यादेश२०७९ स्वीकृत गर्नुका साथै हेटौंडास्थित एकमात्र सरकारी अस्पताल हेटौंडा अस्पताललाई मदन भण्डारी स्वास्थ्य विज्ञान प्रतिष्ठानको शैक्षिक अस्पतालका रूपमा विकास गर्ने निर्णय पनि मन्त्रिपरिषद्ले गरेको छ।
विराटनगरमा 'सिएनआई एक्स्पो२०२३',"विराटनगर : स्वदेशी उत्पादन प्रवर्द्धनको उद्देश्यसहित मोरङको विराटनगरमा अन्तर्राष्ट्रियस्तरको कृषि तथा औद्योगिक प्रर्दशनी हुने भएको छ। नेपाल उद्योग परिसंघ प्रदेश १ को आयोजनामा आगामी माघको तेस्रो साता विराटनगरमा 'सिएनआई एक्स्पो२०२३' हुने भएको हो। सोमबार विराटनगरमा पत्रकार सम्मेलन गर्दै उद्योग परिसंघले प्रर्दशनीबारे जानकारी दिएको छ। आयोजकका अनुसार सिएनआई एक्स्पो माघ १९ गतेबाट सुरु हुनेछ। मेलामा कृषि एवं औद्योगिक मेशिनरीहरूको प्रर्दशनी तथा बिक्री वितरण हुनेछ। मेलाले कृषि आधुनिकीकरण, नयाँ प्रविधिको पहिचान, स्वदेशी उत्पादनको प्रर्वद्धन र पर्यटन विकासमा टेवा पुर्याउने अपेक्षा गरिएको छ। स्थानीय उत्पादनलाई बजारसँग जोडने विषयमा पनि एक्स्पोले विशेष भूमिका निर्वाह गर्ने सिएनआई एक्स्पो२०२३ का संयोजक राजेन्द्र राठीले बताए। माघ १९ गतेदेखि २८ गतेसम्म चल्ने एक्स्पो विराटनगर२ स्थित शंकरपुर मार्गको मैदानमा आयोजना हुने जनाईएको छ। विशेष आर्कषणसहित आयोजना हुने एक्स्पो विगतका वर्षहरूभन्दा फरक हुने आयोजकको दाबी छ। आयोजकका अनुसार एक्स्पोमा स्वदेश तथा विदेशका विभिन्न उत्पादनसहित कुल ३५० स्टलहरू रहने छन्। नौ दिन चल्ने एक्स्पोमा नेपालसँगै भारत, चीन, बङ्गलादेश र पाकिस्तानलगायत अन्य विभिन्न मुलुकका उत्पादनहरू बिक्री वितरण हुने छन्। मेलालाई आर्कषक बनाउन विविध मनोरञ्जन र सांस्कृतिक कार्यक्रमहरूको समेत प्रबन्ध मिलाइएको जनाइएको छ। एक्स्पो करिब साढे तीन लाख बढी उपभोक्ताहरूले अवलोकन गर्ने उद्योग परिसंघको अनुमान छ। परिसंघका अनुसार एक्स्पोमा भने करिब ५० करोड बराबरको कारोबार हुने अपेक्षा गरिएको छ।"
३ सय घरधुरीमा खानेपानी अभाव,सन्धिखर्क : अर्घाखाँचीको छत्रदेव गाउँपालिका र मालारानी गाउँपालिकाका करिब ३ सय घरधुरीले प्रयोग गर्दै आएको खानेपानी नआएपछि खानेपानीको चरम अभाव भएको छ। छत्रदेव गाउँपालिका वडा नम्बर ७ र ८ तथा मालारानी गाउँपालिका१ का स्थानीयले प्रयोग गर्दै आएको मरेङ्ग बेहोरो खानेपानी आयोजनाको खानेपानी बन्द भएपछि खानेपानीको चरम अभाव भएको हो। स्थानीय करिब ३ सय घरधुरीले प्रयोग गर्दै आएको खानेपानी आयोजनाले विद्युतको महशुल तिर्न नसकेपछि विद्युत् प्राधिकरण अर्घाखाँची शाखाले लायन काटेको हो। विद्युतको लाइन कटेपछि विगत ४ दिनदेखि गाउँमा खानेपानीको चरम अभाव भएको स्थानीय जीवनराज आचार्यले बताएका छन्।
'माइतीघर मण्डलामा प्रदर्शन गर्न पाइँदैन रे' (भिडियो),"काठमाडौं : मिटरब्याजीवरुद्ध पीडितहरू ४० दिनसम्म काठमाडौंको माइतीघर मण्डलामा धर्ना दिइसकेका थिए। ४१औं दिनका लागि उनीहरू सोमबार बिहानै खाना खाएर कीर्तिपुरतिरबाट माइतीघरतर्फ लाग्ने सुरमा थिए। तर, प्रहरी टोली आएर बसेको स्थानमा घेरा हालेका थिए। पीडितहरू प्रहरीले रोक्न लाग्दा सरकारविरुद्ध नारा जुलुस गर्दै माइतीघरतिर आउने प्रयास गरे। तर कीर्तिपुर बजारबाटै प्रहरीले पीडितलाई लखेट्न थाले। उनीहरूमाथि लाठी चार्ज गरे। मिटरब्याजी पीडितहरू जबरजस्ती गर्न खोज्दा प्रहरीले पक्राउ गरेर महानगरीय प्रहरी बृत्त कीर्तिपुरमा ल्याए। मिटरब्याजीले दृष्टिबन्ध गरेको सबै जग्गा फुकुवा हुनुपर्ने, झुक्याएर पास गराएको जग्गा पीडितको नाममा फर्काउनु पर्ने, जाली तमसुक सबै च्यात्नुपर्ने, हिसाबभन्दा बढी लिएको पैसा फिर्ता गर्नुपर्ने र मिटरब्याजीलाई पक्रेर जेल हाल्नुपर्ने मागसहित प्रदर्शन गरिरहेका छन्। आफूहरुको माग पूरा नभएसम्म घर नफर्किने उनीहरुले बताएका छन्। भीआईपीको भ्रमण रहेको भन्दै प्रहरीले माइतीघर मण्डलामा तीन दिन प्रदर्शन गर्न नपाउने माइकिङ गरिरहेका थिए। भिडियो हेर्नुस्:"
कैलालीमा किशोरी बलात्कार प्रकरण : बियर खुवाएर सामूहिक बलात्कार गरेको खुलासा,"टीकापुर : कैलालीको मध्यवर्ती घोडाघोडी नगरपालिकाको सुख्खडमा सामूहिक बलात्कारको शिकार भएकी १५ वर्षीया किशोरीलाई उनकै चिनजानका साथीले बियर ख्वाएर सामूहिक बलात्कार गरेको खुलासा भएको छ । भदौ २१ गते राति चिनजानका साथीहरुले खाजा खान होटलमा लगेर बियर खुवाई सामूहिक बलात्कार गरेको खुलासा भएको हो । जिल्ला प्रहरी कार्यालय कैलालीका प्रवक्ता डीएसपी बेदप्रकाश जोशीले गौरा पर्वको अवसरमा आयोजित देउडा हेर्न गएकी ती किशोरीलाई खाजा खान जाऊ भन्दै होटलमा लगेर बियर खुवाएर सामूहिक बलात्कार गरेको प्रारम्भिक अनुसन्धानबाट खुलेको बताए। किशोरीले प्रहरीलाई दिएको जाहेरीका आधारमा प्रहरीले सामूहिक बलात्कारको आरोपमा घोडाघोडी नगरपालिका वडा नं १ का १८ वर्षीय हिमाल सापकोटा, २० वर्षीय एसु सापकोटा र घोडाघोडी नगरपालिका वडा नं २ बस्ने १८ वर्षीय बसन्त बिष्टलाई पक्राउ गरेको छ । प्रहरीका अुनसार घटनामा संलग्न रहेका एकजना आरोपी फरार छन् । उनीहरुलाई इलाका प्रहरी कार्यालय सुखडले नियन्त्रणमा लिएर अनुसन्धान गरिरहेको छ । देउडा हेर्ने ठाउँमा भेटिएका मध्ये दुईजना पीडित किशोरीसँग पूर्व चिनजानका भएको प्रहरी अनुसन्धानबाट खुलेको छ । प्रहरीमा दिएको जाहेरी अनुसार देउडा हेरिरहेका बेला चिनजानकै एकजनाले पीडित किशोरीलाई अर्की एक साथीसँगै होटलमा खाजा खाना भनेर लगेका थिए । खाजा खाने बेला ती किशोरीलाई बियर खुवाइएको थियो । आफ्नो घर नजिकै पुगेपछि किशोरीकी साथी छुटिएर घर हिँडेकी थिइन् । प्रहरीका अनुसार घर नजिकै छोडेर उनकी साथी आफ्नो बाटो लागेपछि पिछा गर्दै पुगेका एकजनाले राति भइसकेकाले आफ्नै घरमा बस्न कर गरेका थिए । ती किशोरको आग्रह स्वीकार गर्दै ती किशोरी युवकको घरमा गएकी थिइन् । किशोरीलाई बाहिरबाट ढोका थुनेर अरु तीनजना साथीहरु बोलाएर पालैपालो बलात्कार गरेको पीडितले जाहेरीमा उल्लेख गरेको प्रहरीले जनाएको छ । आत्महत्याको प्रयास डीएसपी जोशीका अनुसार ती किशोरीले भोलिपल्ट साथीलाई घटनाबारे बताएकी थिइन् । उनकी साथीले प्रहरीमा उजुरी गर्न आग्रह गरे पनि बदनाम हुने भन्दै भदौ २३ गते आत्महत्या गर्न स्यानिटाइजर पिएकी थिइन् । स्यानिटाइजर पिएर बाटोमा बेहोस् अवस्थामा भेटिएकी उनलाई सुख्खड प्रहरीले उपचारका लागि घोडाघोडी अस्पताल पुगाएपछि घटना बाहिरिएको हो । किशोरीले आत्महत्या गर्ने प्रयास गरेपछि उनका अभिभावकले प्रहरीमा उजुरी दिएका थिए । अस्पतालमा उपचारपछि उनको होस् खुल्दा उनले आफूमाथि घटेको घटनाबारे बताएकी थिइन् । त्यसपछि चारजनाले सामूहिक रूपमा बलात्कार गरेको भन्दै ती किशोरीका तर्फबाट इलाका प्रहरी कार्यालय सुख्खडमा भदौ २३ गते नै जाहेरी दर्ता भएको थियो । आरोप लागेका चारजनामध्ये तीनजनालाई प्रहरीले २४ गते नै पक्राउ गरिसकेको छ । पक्राउ परेका माथि थप अनुसन्धान भइरहेको इलाका प्रहरी कार्यालय सुख्खडका प्रमुख डीएसपी लक्ष्मण शाहीले बताए ।"
नुवाकोटमा ठूलो मात्रामा अखाद्य वस्तु नष्ट,"नुवाकोट : नुवाकोटमा उपभोक्ताहरूले खाद्य सामग्रीबारे गुनासो गरेपछि सोमबार बजार अनुगमन गरिएको छ। अनुगमन टोलीले बजार अनुगमनका क्रममा अखाद्य वस्तु नियन्त्रणमा लिएर नष्ट गरेको छ। मुख्य चाडपर्व नजिकिएसँगै संयुक्त बजार अनुगमन समितिले नुवाकोटमा बजार अनुगमनलाई तीव्रता दिएको छ। सहायक प्रमुख जिल्ला अधिकारी वेदप्रसाद अर्याल संयोजक रहेको समितिले सोमबार विदुर नगरपालिकाको विभिन्न स्थानमा बजार अनुगमन गरेको छ। विदुर नगरपालिका५ देवीघाट बजारमा संयुक्त रूपमा बजार अनुगमन गरिएको घरेलु तथा साना उद्योग कार्यालयका प्रमुख रामप्रसाद भुसालले जानकारी दिए। उनका अनुसार १० वटा खाद्यान्न, किराना सप्लायर्स, एकएक वटा फेन्सी, मासुपसल, मदिरा र मिष्ठान्न भण्डार गरी उपभोक्तासँग प्रत्यक्ष सरोकार रहेको १५ वटा पसलहरूमा अनुगमन गरिएको हो। अनुगमनको क्रममा भेटिएका ठूलो परिमाणको अखाद्य वस्तुहरू नियन्त्रणमा लिएर नष्ट गरिएको अनुगमनका संयोजक सप्रजिअ वेदप्रसाद अर्यालले बताए। उनका अनुसार अनुगमनका क्रममा म्याद गुज्रिनुका साथै विविध कारणले अखाद्य भएका वस्तुहरू नियन्त्रणमा लिएर नष्ट गरिएको हो। अनुगमन टोलीले बिस्कुट, चकलेट, खाने तेललगायतका विविध सामग्रीसमेत गरी १५ हजार चारसय ८५ रुपैयाँ बराबरको सामग्री अखाद्य रहेको पुष्टि गरेपछि तत्काल नियन्त्रणमा लिएर नष्ट गरिएको हो। अनुगमन गर्दा आठवटा पसलहरूमा अखाद्य वस्तु भेटिएपछि पहिलो पटकलाई नियन्त्रणमा लिएर नष्ट गरिएको र पुनः दोस्रो पटकको अनुगमनमा पनि अखाद्य वस्तु भेटिएमा नियन्त्रणका साथै कानून अनुसार जरिवाना समेत गरिने सप्रजिअ अर्यालको भनाइ छ। अनुगमनको क्रममा व्यवसाय दर्ता नवीकरण, मूल्य सूची, नापतौल, खाद्यवस्तु उत्पादनको मिति, म्याद समाप्त मिति, खरिद बिल र बिक्री बिलको निरीक्षण गरिएको थियो। निरीक्षणका क्रममा देखिएका कमजोरी हटाउन निर्देशन दिइएको संयोजक अर्यालले बताए। चाडपर्व नजिकिएसँगै अनुगमनलाई तीव्रता दिइएको टोलीले जनाएको छ। चाडपर्व मात्रै नभई न्यूनतम महिनाको एक पटक अनिवार्य अनुगमन गरिनुपर्ने उपभोक्ताहरूको माग छ। साथै उपभोक्तालाई सचेत भएर खाद्य सामग्री खरिदका लागि जिल्ला प्रशासनले आग्रह गरेको छ। अनुगमनमा सहायक प्रमुख जिल्ला अधिकारी वेदप्रसाद अर्यालको संयोजकमा घरेलु तथा साना उद्योग कार्यालय, खाद्य प्रविधि तथा गुण नियन्त्रण कार्यालय, जिल्ला प्रहरी कार्यालय, उपभोक्ता अधिकार मञ्च, नेपाल पत्रकार महासंघका प्रतिनिधिहरूको सहभागिता रहेको थियो।"
मिटरब्याजीविरुद्धको आन्दोलनमा प्रहरी हस्तक्षेप (फोटोफिचर),काठमाडौं : माइतीघरमा धर्ना बस्न जान लागेका मिटरब्याजी पीडितलाई प्रहरीले हस्तक्षेप गरेको छ। मिटरब्याजीविरुद्ध ४१ दिनदेखि अनशन र आन्दोलनरत उनीहरु न्याय माग्दै माइतीघर मण्डलामा धर्ना दिइरहेका छन्। सोमबार माइतीघर आउन लागेका उनीहरुलाई प्रहरीले बसेको स्थान चन्द्रागिरी १५ तीनथानाबाट निस्किन दिएको छैन। प्रहरीले बाहिर निस्कन नदिएपछि पीडितहरु सरकार र प्रहरी प्रशासनविरुद्ध नाराबाजी गरिरहेका छन् । मिटरब्याजीलाई हदैसम्मको कारबाही हुनुपर्ने र आफूलाई सरकारले न्याय दिलाउनुपर्ने पीडितको माग छ। पीडितलाई हिरासतबाटै धम्क्याउन थालेपछि पीडितले असुरक्षा भएको बताउँदै आएका छन्। मोरङमा मिटरब्याजीविरुद्ध ३७ उजुरी मिटरब्याजले मधेसमा बढी पीडित मिटरव्याजीविरुद्ध झापामा २४ जनाले दिए उजुरी मिटरब्याजीविरुद्ध गृह कडा मोरङमा मिटरब्याजीविरुद्ध ३७ र सप्तरीमा ११४ जनाले दिए उजुरी वित्तीय पहुँच नहुँदा मिटरब्याजीबाट पीडित : कार्यदल मिटरब्याजीविरुद्ध उजुरी दर्ता हुन थालेपछि त्रासमा साहु मिटर ब्याजी पीडित आमाको वेदना : १४ लाखको ४४ लाख ब्याज तिर्दा पनि छोरो ३ महिनादेखि जेलमै मिटरब्याजले पुर्यायो सडकमा
पर्यटकको रोजाइमा धरानको चिण्डे डाँडाको भ्यु टावर,"धरान :धरान उपमहानगरपालिका २० स्थित चिण्डेडाँडामा भ्यु टावर बनेपछि आन्तरिक तथा बाह्यय पर्यटकहरुको आगमन हुन थालेको छ । चिण्डेडाँडा  ५ तले भ्युटावरको निर्माण सम्पन्न भएसँगै पर्यटकहरुको चहलपहल सुरु भएको हो। प्रदेश १ सरकारको ५४ लाख रुपैयाँ बजेटमा भ्यु टावरको निर्माण सम्पन्न भएको चिण्डेडाँडा भ्यु टावर निर्माण समितिका अध्यक्ष सम्फर तामङले बताए। उनले भ्यु टावर बनेपछि रमणीय दृश्य अवलोकन गर्न आन्तरिक तथा बाह्यय पर्यटक आउने गरेको बताए। भ्यु टावरबाट धरान , तरहरा , इटहरी बजार र सप्तकोसीको सुन्दर दृश्य अवलोकन गर्न सकिन्छ । झट्ट हेर्दा इलामको श्रीअन्तुजस्तो देखिने यो ठाउँ आविक बिष्णु पादुका गाविसमा पर्छ । बिष्णुपादुका गाविस धरान उपमहानगरपालिकामा गभिएर वडा नम्बर २० भएको छ । धरानको जानकी चोकदेखि ४ किलो मिटरको दुरीमा रहेको चिण्डेडाँडाको मौसम बार्है महिना चिसो हुने गरेको छ । भ्यु टावरमा आउने पर्यटकहरुको लागि भुँइतलामा रेष्टुरेन्ट सञ्चालनमा छ। भ्यु टावर बनेपछि आन्तरिक तथा भारतीय पर्यटकहरु आउन थालेको रेस्टुरेन्ट सञ्चालक राजकुमार तामाङ्ले बताए । धरानदेखि भ्युटावरसम्मको सडक कालोपत्रे भए पर्यटकलाई आउजाउमा सहज हुने उनको भनाइ छ। भ्युटावरको संरक्षक समेत रहेका धरानका उपमेयर अइन्द्रविक्रम बेघाले धरानदेखि सुलिकोटसम्मको मोटरबाटो कालोपत्रे गरी यस क्षेत्रलाई नयाँ पर्यटकीय गन्तव्यका रुपमा विकास गरिने बताए।"
"रिसिबी साँध्न खुकुरी प्रहार, घाइतेलाई थप उपचारका लागि काठमाडौं पठाइयो",हेटौंडा : खुकुरी प्रहारबाट गम्भीर घाइते भएका हेटौंडा उपमहानगरपालिका  १२ सिग्रेनी निवासी २६ वर्षीय बिरन घिसिङलाई थप उपचारको लागि काठमाडौंको बीएनबी अस्पताल पठाइएको छ । स्थानीय ३८ वर्षीय झोन सागर ब्लोनको प्रहारबाट घाइते भएका घिसिङलाई उपचारका लागि हेटौंडा अस्पताल ल्याइएको थियो । घाइतेको अवस्था गम्भीर भएकाले हेटौंडा अस्पतालले काठमाडौंको बीएनबी अस्पताल रिफर गरेको जिल्ला प्रहरी कार्यालय मकवानपुरका प्रवक्ता टेकबहादुर कार्कीले जानकारी दिए । घरनजिकै रहेको चौतारामा बसिरहेका घिसिङलाई ब्लोनले आइतबार राति पुरानो रिसिबीको कारण खुकुरी प्रहार गरेको प्रहरीको प्रारम्भिक अनुसन्धानबाट खुलेको छ । घिसिङको बायाँ हातमा गहिरो लागेको छ । खुकुरी प्रहार गर्ने ब्लोनलाई खुकुरी र खुँडासहित नियन्त्रणमा लिएर थप अनुसन्धान अघि बढाइएको प्रहरीले जनाएको छ ।
जलवायु परिवर्तनले बढ्यो हानिनोक्सानी,"काठमाडौं : बेमौसमी वर्षाको वितण्डाले झेल्नु परेको पीडा बोकेर बुधबार सिंहदरबार छिरे लोकेन्द्रकुमार थापा। खप्तड छान्ना गाउँपालिका२, बझाङका थापा वर्षदिनदेखि घरविहीन छन्। १५ महिने छोरासहित ७ जनाको परिवार छ। भएको जायजेथा सबै पहिरोले स्वाहा पारेपछि उनको परिवार बिचल्लीमा परेको छ। तर, पीडा सुनिदिने निकायले बेवास्ता गरेपछि बाध्य भएर काठमाडौं आउनु परेको गुनासो पोखे। बाढीपहिरोको चपेटामा भोगेको पीडा राष्ट्रिय विपद् जोखिम न्यूनीकरण तथा व्यवस्थापन प्राधिकरणका कार्यकारी प्रमुख अनिल पोखरेलसँग पोखे। खप्तडछान्नामा गतवर्ष असोज ३१ देखि कात्तिक ४ गतेसम्म अत्यधिक वर्षा भएको जल तथा मौसम विज्ञान विभागले समेत पुष्टि गरेको छ। उक्त घटना मनसुन सकिएपछि भएको स्थानीयको तर्क छ। ३५ वर्षीय थापाले त्यस्तै खालको वर्षा पहिला कहिल्यै अनुभव नगरेको बताए। उक्त वर्षामा थलारा गाउँपालिकाका३१ र खप्तडछान्ना गाउँपालिकामा ८ जनासहित ३९ जनाको मृत्यु भएको थियो। वडा १ देखि ७ सम्म ७६ घर बगेको प्राधिकरणको तथ्यांक छ। प्राधिकरणले उक्त तथ्यांकलाई पूर्ण मानेको छैन। बस्तीको बीचमा खोला बगिरहेको छ। सयौं बिगा खेतीयोग्य जमिनमा बालुवा मात्र छ अहिले थापाले उनको घर भएको ठाउँको तस्बिर देखाउँदै भने यहाँनिर मेरो घर थियो, अहिले भग्नावशेष मात्रै छ। थापा थप्न्छन्, गाउँका मानिसहरू अस्थायी टहरा र छहारीमा बसिरहेका छन्। खोला छेउछाउका मानिसहरू बर्खा लाग्नेबित्तिकै लेकतिर सर्नुपर्ने बाध्यता छ। त्यस्तो बेला बालबालिका पढाइबाट बञ्चित हुँदै आएका छन्। दुई वर्षदेखि बालबालिकाहरूले यो समस्या भोगिरहेका छन्। उक्त पहिरोमा खप्तड उच्च माध्यमिक विद्यालयका करिब ९ सय विद्यार्थी प्रभावित भएका छन्। वडा १ मा अवस्थित जगदम्बा निमावि र ७ वडाको दुर्गश्वरी प्रावि पनि बगाएको छ। यी दुवै विद्यालयमा कम्तीमा अढाई सय विद्यार्थी प्रभावित बनेको खप्तडछान्ना ७ का नेपाली कांग्रेसका सभापति देवबहादुर सिंहले जानकारी दिए। आफ्नो घरको भग्नावशेष देखाउँदै लोकेन्द्रकुमार थापा। तस्बिर : नितु घले जलवायुजन्य हानिनोक्सानी (लस एन्ड ड्यामेज) को मुद्दा पछिल्लो समय निकै चर्को गरी उठेको छ। समयमा वर्षा नहुने र भए अस्वाभाविक रूपमा कतै कम र कतै बढी हुँदा बाढी, पहिरोका घटना बढेका छन्। यस्तो हुनु जलवायु परिवर्तनको असर पनि हुन सक्ने विज्ञ बताउँछन्। मनसुन सुरु हुने र अन्त्य हुने समय पनि फेरिएको जल तथा मौसम विज्ञान विभागको तथ्यांकले पुष्टि गर्छ। आर्थिक वर्ष ०७७७८ मा १० हजार ८ सय ५६ वटा घर मनसुनजन्य घटनामा भत्किए। यस्ता घटनाले नेपालमा मानवीय र भौतिक क्षति बढाउँदै छ। प्राधिकरणका प्रमुख पोखरेलका अनुसार गतवर्ष मात्र ९ सय ९३ वटा विद्यालय मनसुनजन्य घटनाबाट क्षतिग्रस्त भएको थियो। मनसुनजन्य घटनाको विवरण प्राधिकरणको स्थापनापछि (२०७६) मात्रै व्यवस्थित गरिएको उनको दाबी छ।। उनले भने, व्यवस्थित सिस्टम प्रणाली नहुँदा पहिला र अहिलेका घटनालाई तुलनात्मक रूपमा अध्ययन गर्न पनि अप्ठेरो भएको छ। प्राधिकरणका कार्यकारी प्रमुखसँग पहिरोमा बगेको घरको नक्सा देखाउँदै थापा । यस्ता घटनालाई जलवायु परिवर्तनको एउटा स्वरूप मान्न सकिने पोखरेलको भनाइ छ। कात्तिकमा अत्यधिक वर्षा हुनु स्वाभाविक होइन पोखरेलले भने, यी घटना नेपालका हिमाली क्षेत्रमा देखिएको जलवायु परिवर्तनको स्पष्ट चित्र हुन्। तर, यस्ता विकराल अवस्था भोगिरहे पनि यस्ता गतिविधि जलवायु परिवर्तन या अरू नै कारण बढिरहेका छन् भन्ने विषयमा अध्ययन नहुँदा समस्या परेको बताए। जसका कारण नेपाल जस्ता मुलुकले दाबी गरेर लिन सक्ने जलवायुवित्त लिनलाई समस्या परेको उनले बताए। प्राधिकरणको तथ्यांकअनुसार ०७७७८ मा मात्रै १० हजार ८ सय ५६ वटा घर मनसुनजन्य घटनामा परेका छन्। यस वर्षको तथ्यांक आइसकेको छैन। तर, विपद्ले ल्याएको वास्तविक हानी नोक्सानी कति हो ? कसैसँग रेकर्ड नभएको पोखरेलले प्रष्ट्याए। हानिनोक्सानी सम्बोधन गर्न सिस्टम व्यवस्थापन : जलवायुजन्य हानिनोक्सानी (लस एन्ड ड्यामेज) को मुद्दा निकै चर्को बनेको छ यबितेला। वन तथा वातावरण मन्त्रालयले आगामी नोभेम्बरमा इजिप्टमा हुन लागेको कोप २७ मा हानिनोक्सानीको विषयलाई मुख्य मुद्दा बनाउने बताउँदै आएको छ। जलवायुजन्य घटनाले हानिनोक्सानी बढाउँदै गएको सत्य भएको पोखरेलले बताए। जतिबेला हामीसँग प्रमाण हुन्छ। हानिनोक्सानी मुद्दा त्यतिबेला सफल हुन्छ, उनले थपे पहिला तथ्यांक व्यवस्थापन गर्ने कोही थिएन। त्यसले जलवायु वित्त माग्ने आधार थिएन। अहिले हामीसँग सिस्टम छ। हानिनोक्सानी मूल्यांकन गर्नका लागि तथा सूचना प्रणाली विकास गर्नलाई समेत जलवायु वित्तको आवश्यक छ। गाउँपालिका तथा स्थानीय तहसँग मिलेर काम गरेकाले पीडितहरूको सूचना राख्न तथा हानिनोक्सानीको विषय व्यस्थापन राख्न खोजिएको बताए। तर, नेपाल जस्तो मुलुकले हानिनोक्सानीको कति क्षति भयो आकलन गर्न सकेको छैन। राष्ट्रिय रूपमा कस्ता समस्या छन् त्यस्ता कुराको अध्ययन गर्न नसकेको गुनासो उनले गरे। खप्तडछान्नाबाट सिंहदरबार आएका जितेन्द्र थापाले हानिनोक्सानी जे भए पनि कतैबाट सुनुवाइ नभएको बताए। थापाका अनुसार कतिपय मानिस पालिका या जिल्लासम्म पुग्न सक्दैनन्। गरिब छन्। घरपरिवार तहसनहस भएकाहरू दैवको खेल भन्दै बसिरहेको बताए। खप्तडछान्नाका केही पात्रहरू भने सहयोग माग्दै बालुवाटार, गृह मन्त्रालयदेखि राष्ट्रिय योजना आयोगसमेत पुगे। तर, सहयोग मिलेन। मकवानपुरमा गएको पहिरो । हिउँदमा समेत सुक्खा पहिरो खस्ने समस्या बढेको छ। यो उमेरसम्म पहिला यस्तो समस्या कहिल्यै भोगेको थिइन, ३५ वर्षीय थापाले भने बझाङीहरू सोच्थे हाम्रा सडक पक्का बलिया छन्। तर, ती बलिया भनिएका सडकको नामोनिसाना छैन। अनौंठा खालका विपद्का घटना बढ्न थालेको स्थानीयहरूले महसुस गरेको बताए। प्राधिकरणका प्रमुख पोखरेलले डडेलधुराको आलितालमा पहिरोले ४० घरको विजोग भएको घटना समेते सूचना प्रणालीमा नआएको बताए। के बझाङमा यस्तो वर्षा भएको थिएन ? मनसुन सकिएको घोषणा भएपछि गतवर्ष असोज ३१ देखि कात्तिक ४ सम्म लगातार वर्षा भयो। वर्षाले देशैभरि धानबाली नष्ट गरेको थियो। बझाङको रयाल, सुनकुण्ड, कालुखेती रसाइली लगायतका सातवटा स्टेसनले पनि अत्यधिक वर्षात् भएको देखाएको जल तथा मौसम विज्ञान विभागमा कार्यारत जलवायु विश्लेषण शाखाका प्रमुख, वरिष्ठ मौसमविद् डा इन्दिरा कँडेलले जनाइन्। गतवर्ष कालुखेती स्टेसनमा ३१४ र थलारामा १७२ मिलिमिटर पानी परेको छ। चौबीस घण्टामा १४० मिलिमिटरभन्दा बढी पानी पर्यो भने त्यसले विपद् गराउँछ भन्ने बुझाइ रहेको कँडेलले बताइन्। उनका अनुसार स्थानअनुसार फरक खालको प्रभाव पर्छ। मुस्ताङतिर थोरै वर्षाले पनि समस्या निम्त्याउँछ। वर्षा भइरहने ठाउँमा समस्या हुँदैन। सुदूरपश्चिम, कर्णाली सुक्खा क्षेत्र हुन्। सुक्खा क्षेत्रमा बढी प्रभाव देखिन्छ। मनसुनको स्टान्डर्ड मिति फेरिएको छ डा कँडेलका अनुसार पुरानो मान्यताअनुसार अक्टोबर ५ मा मनसुन सकिन्छ भन्ने थियो। गतवर्ष मनसुन सकिएपछि (अक्टोबर १७) मा भारी वर्षा भयो। यस घटनाले वर्षात्को शैली फेरिएको जनाउँछ। उनले भनिन्, मनसुनको स्टान्डर्ड मिति फरक परेको छ। यो घटना हाम्रो एभरेज मितिभन्दा पछि भएको हो। कात्तिक २ गते वर्षा हुँदैनथ्यो पहिला। ०७७७८ मा मात्रै १० हजार ८ सय ५६ वटा घर मनसुनजन्य घटनाले भत्किएका छन्। यस वर्षको तथ्यांक आइसकेको छैन। हिउँदमा समेत सुक्खा पहिरो खस्ने समस्या बढ्दै विपद्ले ल्याएको वास्तविक हानिनोक्सानी कति हो ? कसैसँग रेकर्ड छैन। हानिनोक्सानी मूल्यांकन गर्नका लागि तथा सूचना प्रणाली विकास गर्नलाई समेत जलवायु वित्ताको आवश्यकता अक्टोबर महिनामा त्यस्तो ठूलो वर्षात् २००९ मा भएका थियो। त्यसपछि गतवर्ष कालुखेतीमा ३१४ मिलिमिटर वर्षा भएको थियो। सन् २००० को जुन २३ मा सय मिलिमिटर पानी परेको तथ्यांकमा छ। त्यस ठाउँमा २०० मिलिमिटर भन्दा धेरै वर्षा भएको छैन। बढीमा सय मिलिमिटरभन्दा कम नै भएको छ। जलवायुको असर हेर्नलाई लामो समयलाई अध्ययन गर्नुपर्ने हुन्छ। तर, यस्ता घटनाले चरम मौसमी घटना बढेको देखाएको छ। एउटा मात्रै घटनालाई हेरेर जलवायुको असर भन्न चाहिँ मिल्दैन। तर, विज्ञानले पनि दक्षिण एसियन मुलुकमा पानीको शैली परिवर्तन भएको र त्यसले विपद्जन्य हानिनोक्सानी बढेको बताइसकेको छ। हामीसँग भएका घटना नै प्रमाणः सहप्राध्यापक त्रिभुवन विश्वविद्यालय, जल तथा मौसम केन्द्रीय विज्ञान विभागका सहप्राध्यापक विनोद पोखरेलका अनुसार यस्ता घटनालाई जलवायु परिवर्तनको स्वरूप मान्ने स्पष्ट आधार भएको बताए। किनभने कात्तिकमा यस्तो खालको पानी पर्नु अस्वाभाविक हो। सामान्य रूपमा हेर्दा त्यो खालको वर्षा त्यस्तो समयमा नभएको भन्नु नै जलवायुको असर मान्न सकिन्छ। डाटा व्यवस्थापन नगर्दा समस्या भएको हो। नत्र अक्टोबरमा कति पानी परेको थियो। हेर्न सकिन्छ। गत वर्षको पानी पहिलाको भन्दा डबल नै हो। जलवायुको असर हो भन्नलाई अध्ययन हुनुपर्छ। तर, पनि सामान्य रूपमा स्थानीय बासिन्दाहरूसँगको कुरालाई यथेष्ठ प्रमाणका रूपमा मान्न सकिने बताए। हामीसँग भएका घटनालाई जलवायुजन्य प्रमाणको रूपमा मान्न सकिन्छ। सम्बन्धित निकाय धाउँदै दिक्क सम्बन्धित निकायले आफ्ना माग सम्बोधन नगरेको बाढीपहिरो पीडितको गुनासो छ। बझाङका बाढीपीडित थापा, सिंहलगायतले अनेकौं निकायमा धाउँदा दिक्क बनेको बताए। तुरुन्त रेस्पोन्सका लागि १५ हजार रूपैयाँ दिने गरिन्छ। घर बनाउन भने तीन किस्तामा पैसा प्रवाह गरिने प्राधिकरणले जनाएको छ। पाँच लाख तीन किस्तामा, पालिकाले १० प्रतिशत, प्रदेश सरकार र प्राधिकरणले ६० प्रतिशत पैसा हाल्ने गर्छ।"
"ट्रकको ठक्करबाट आमाको मृत्यु, छोरीसहित तीनजना घाइते",झापा : भद्रपुरको देउनियाँ पुलमा इँटा बोकेको ट्रकले पैदलयात्री आमाछोरीलाई ठक्कर दिँदा आमाको मृत्यु भएको छ । मृत्यु हुनेमा भद्रपुर नगरपालिका२ गैरीगाउँ निवासी २३ वर्षीया तुलसा खवास (तामाङ) रहेको प्रहरी कार्यालय झापाले जनाएको छ । ट्रकको ठक्कर ठक्करबाट मृतककी २ वर्षीया छोरी लुपुसमङ गम्भीर घाइते छन् । मेची अस्पताल भद्रपुरमा उपचार सम्भव नभएपछि थप उपचारका लागि बिर्तामोडस्थित बिएण्डसी अस्पताल पठाएको प्रहरीले जनाएको छ । प्रहरीका अनुसार कचनकवलबाट प्रेम इँटा बोकेर पाँचथर जाने क्रममा सोमबार दिउँसो भद्रपुरस्थित ज्ञानेचोक नजिकैको देउनियाँ पुलमाथि प्र१०१००१ ख ३६५९ नम्बरको ट्रकले पैदलयात्री आमाछोरीलाई ठक्कर दिएको थियो । ट्रक अनियन्त्रित भई पुलमाथिबाट तल खसेको थियो । ट्रकमा सवार दुई कामदार घाइते भएका छन् । घाइतेहरू बिर्तामोड२ निवासी बुद्धलाल राजवंशी र सोही ठाउँका अनिल हाँस्दा रहेका छन् । उनीहरूलाई बीएण्डसी अस्पताल उपचारका लागि पठाइएको छ । यता ट्रक चालकलाई वडा प्रहरी कार्यालय भद्रपुरले नियन्त्रणमा लिएको छ ।
"डागोविन्द केसीले भने : सरकार माग सम्बोधनमा गम्भीर भएन, धनगढीबाट फेरि अनसन सुरु गरें","धनगढी: चिकित्सा क्षेत्र सुधार अभियन्ता डा गोविन्द केसीले धनगढी पुगेर अनसन सुरु गरेका छन्। माग सम्बोधनमा सरकार गम्भीर नबनेको भन्दै डा केसीले २०औं सत्याग्रह सुरु गरेका हुन्। उनी धनगढीस्थित श्रीकृष्ण मन्दिरमा अनसन बसेका छन्। सरकारले माग सम्बोधनमा संवेदनशील नभएपछि अनसन बस्न बाध्य भएको बताए। स्वास्थ्य विज्ञान प्रतिष्ठानसम्बन्धी छाता ऐन जारी गर्नुपर्ने, सार्वजनिक पदमा बस्नेहरुको स्वार्थको द्वन्द्व रोक्न तत्काल कानुनी व्यवस्था गनुपर्ने, प्रतिष्ठान र विश्वविद्यालयका पदाधिकारी नियुक्तिको मापदण्डसहित ऐनको व्यवस्था गर्नुपर्ने डा केसीको माग छ।"
"मिटरब्याजीविरुद्ध आन्दोलनमा उत्रिएकामाथि प्रहरीको लाठीचार्ज, एक दर्जन घाइते",काठमाडौं : मिटरब्याजीविरुद्ध ४१ दिनदेखि आन्दोलनरत पक्ष र प्रहरीबीच झडप भएको छ। सोमबार माइतीघर आउन लागेका उनीहरुलाई प्रहरीले लाठी चार्ज गरेको हो। बसेको स्थान चन्द्रागिरी १५ तीनथानाबाट निस्किन नदिएपछि प्रदर्शनमा उत्रिएका उनीहरुमाथि प्रहरीले लाठी चार्ज गरेको हो । प्रहरीको लाठीचार्जबाट एक दर्जन प्रदर्शनकारी घाइते भएका छन्। उनीहरुको शरिरका विभिन्न भागमा चोट लागेको छ। मिटरब्याजीविरुद्धको आन्दोलनमा प्रहरी हस्तक्षेप (फोटोफिचर) प्रहरीले माइतीघर आउन नदिएपछि पीडितहरु सरकार र प्रहरी प्रशासनविरुद्ध नाराबाजी गरिरहेका छन्। प्रहरीले उनीहरुलाई नियन्त्रणमा समेत लिएको छ। मिटरब्याजीलाई हदैसम्मको कारबाही हुनुपर्ने र आफूलाई सरकारले न्याय दिलाउनुपर्ने पीडितको माग छ। तस्बिर : राजकरण महतो
त्यसपछि फैलियो तास,"चितवन : बेग्लै तरिकाबाट भुटेको खसीको फल मासु र भुजा। भुजामाथि छ भुटेको मसला। गोलभेंडा र मुला पकाएर बनाएको अचार राखिएको छ खण्डे थालको दायाँपट्टी। त्यसको देब्रेतर्फ छ सलाद। स्वादका पारखीले चितवन आएपछि सम्झिने यही परिकार हो तास। यो खाजा चितवनको पहिचानजस्तै बनेको छ। एकपटक स्वाद लिएपछि प्रायः ग्राहकको रोजाइमा परिहाल्छ। खास स्वादमा जोकोही लठ्िठन्छन्। नारायणघाटको थुप्रै होटलको भीडमा तासका लागि ब्रान्ड नै बनेको छ भेटघाट। तास र यो रेस्टुराँका जन्मदाता गोविन्द तिवारी हुन्। उनले ख्यालख्यालमै राखेको नाम नै अहिले धेरैको रोजाइ परेको छ। धेरैले मादक पदार्थसँगै मासु रुचाउँछन्। यससँगै तास खेलेको सम्झिए। त्यसमै गमेर उनले नामकरण गरे तास। नारायणघाटमा थुप्रै होटल थिए। नयाँ थप गर्नु चुनौतीपूर्ण थियो। गोविन्दले फरक स्वाद खोजे। कसैले नबनाएको परिकारको परिकल्पना गरी मासुको परिकार तास बनाए। उनकै परिकल्पनाको खाजा लोकप्रिय बनेको छ। उनले नारायणघाटको शहिद चोकमा भेटघाट रेष्टुराँमा ३५ वर्षदेखि चलाउँदै आएका छन्। ग्राहकको भीड उत्तिकै रहेको उनले सुनाए। मैले जन्माएको परिकार देशभर प्रख्यात हुँदा खुसी लाग्छ, उनले भने, मैले परिकल्पना गरेको तासको परिकार अहिले धेरै होटलले राखेका छन्। यसबाट धेरैले प्रगति गरेका छन्। मेरो सफलता र सन्तुष्टि नै यही हो। उनको जीवन नै तासमय बनेको छ। उनले परिकारको नामकरण गरे, उनकी श्रीमती पवित्रादेवीले रेष्टुराँको। उनीहरूको त्यही कामले भेटघाटसँगै स्वादमा रमाउने रोजाइको थलो बनाएको हो। खसी किन्ने बेलादेखि तास तयार हुन्जेल उनीहरू स्वादमा ख्याल गर्छन्। पकाउने बेला मसला हाल्नेदेखि आगोको राप पनि मिलाउनुपर्ने गोविन्दको भनाइ छ। उनका अनुसार त्यसको मसला तयार गर्नै एक वर्ष लाग्यो। ग्राहकको रोजाइमा पार्न सुरुमा साथीलाई चखाए। साथीभाइले मन पराए। त्यसपछि आफूले ग्राहकलाई आकर्षित बनाएको उनको भनाइ छ। स्वास्थ्यमा असर नगर्ने मसला रहेको दाबी उनले गरे। सुरुमा तीन किलो मासु ल्याएर पहिले साथीभाइलाई खुवाएँ। उनीहरूले यो अचम्मको चिज कहाँबाट ल्याइस कसरी बनाइस भन्न थाले। त्यसपछि मात्रै होटलको सोच आयो, उनले सुरुवाती दिन सम्झिए, ताासको टिपिकल स्वाद ल्याउन मैले एक वर्ष कठोर मिहेनत गरेँ। उनका अनुसार मासुमा मसला र काँचो तेल मोलेर चारदेखि पाँच घन्टा फ्रिजमा राखिन्छ। ठूलो तावामा तातेको तेलमा मज्जाले भुटेपछि तास तयार हुन्छ। भुटेको मसलाले स्वाद थप्छ। पाकेको मासुबाट छुट्टिएको झुर्रा मिठो हुन्छ। गोविन्दले जन्माएको तासको स्वाद देशको मुख्य सहरसहित अन्तर्राष्ट्रिय स्तरमा फैलिएको छ। जिरा, मरिच, धनियाँ, ल्वाङ, सुकुमेल, दालचिनी, अदुवा, लसुन, पिप्ला, सुठो, अलैंची, जाइपत्री, खुर्सानीलगायत घरायसी मसलाको मि श्रण गरेर उनले तासको स्वाद बनाएका हुन्। जुन स्वाद सबैको जिब्रोमा झुन्डिएको छ। मसला स्वास्थ्यका लागि स्वस्थ रहेको दाबी उनको छ। चितवनमा तयार गरिएको तासको मासु र मसला काठमाडौं, हेटौंडा र पोखरामा हरेक दिन जान्छ। भेटघाटको तास खान दिउँसोदेखि साँझसम्म भीड लाग्छ। गिरिजाप्रसाद कोइराला, कृष्णप्रसाद भट्टराई चितवन आएका बेला भेटघाटको तास खान आइपुग्थे। मनमोहन अधिकारी पनि आएका थिए। माओवादी केन्द्र अध्यक्ष पुष्पकमल दाहाल भूमिगत जीवनबाट सार्वजनिक भएपछि भेटघाटमा छिरेको गोविन्दले सुनाए। दाहाल सडकमा गाडी रोकेर पसलमा आउँदा सर्वसाधारणको भीड लागेको सम्झना ताजै छ उनलाई। उनका अनुसार कांग्रेस नेता रामचन्द्र पौडेल, डा शशांक कोइरालाको पनि रोजाइमा परिकार हो। जिल्लाका हरेक तहतप्काका व्यक्तिले रुचाउने उनले बताए। तासको स्वादले फेरियो परिचय उनी १६ वर्षकै उमेरमा पैसा खोजखाज गरेर व्यवसायमा लागे। व्यवसाय गर्न नै २०३५ सालमा कास्किबाट चितवन आए। त्यति बेला आफू, श्रीमती र तीन छोराछोरीको हातमुख जोड्नै समस्या थियो। बिहान बेलुका मिठो कसरी खान सकिन्छ भन्ने मात्रै सपना थियो। अरू पेसा व्यवसायमा प्रगति नगरेपछि यो परिवार तासमा लागेको थियो। जसले अवस्था फेरिदियो। त्यसअघि सामान्य परिवारका उनी किराना पसल गर्थे। त्यसले परिवारको खर्च धान्न सकेन। होटल खोल्ने सोच बनाए। तर, परिवार सहमत हुन सकेन। आर्थिक अभावले चिन्तित परिवारमा लगानी डुबे बिचल्ली होला भन्ने डर थियो। परिवारले सम्झाउँदा उनले होटलमै जोड गरे। होटलमा पनि के राख्ने भन्ने दोधार भयो। उनले फरक स्वाद खोजे। त्यसबाटै व्यावसायिक सफलता मिल्यो। परिवारको दुःख पनि हट्यो। उनले २०४४ वैशाख १६ गते भेटघाट सञ्चालनमा ल्याएका हुन्। छाप्रोबाट तास बनाउन सुरु गरेका थिए। श्रीमान् श्रीमती र तीन स्टाफ खटिए। गोविन्द आफू मासु काटेर मसला मोल्ने, आफैं पकाउने गर्थे। उनकी श्रीमती काउन्टरमा बस्थिन्। होटल चल्छ कि चल्दै भन्ने चिन्ता यो दम्पतीलाई थियो। १ लाख रुपैयाँ लगानीमा खोलेको पसलले उनीहरूलाई करोडपति बनाइदियो। पहिला छोराछोरी पढाउन हम्मेहम्मे थियो। यो व्यवसायका कारण उनीहरूका सन्तानले उच्च शिक्षा हासिल गरेका छन्। तीन सन्तानमध्ये छोरी डा निभा तिवारी बालरोग विशेषज्ञ हुन्। उनी क्यान्सर अस्पतालमा काम गर्छिन्। ठूलो छोरा महेशबाबु काठमाडौं विश्वविद्यालयबाट एमबीए गरेर व्यवसायमा छन्। कान्छो डा मनोजबाबुले बंगलादेशबाट मुटु रोगमा एमडी गरेका छन्। महेशले बैंकको जागिर छोडेर बुवाको पेसा धानेका छन्। म एकदम खुसी छु। यही व्यवसायले छोराछोरीले चाहेको पढाउन सकेँ। यो नै मेरो ठूलो सम्पत्ती हो, उनले भने। नारायणगढको धेरै होटलमा यो परिकार पाक्छ। उनीसँगै काम गरेका धेरैले सिकेर आफैं व्यवसाय गरेका छन्। धेरै ठाँउमा तासको स्वाद फैलिएको छ। चितवनका ३० भन्दा बढी होटल तासकै लागि खोलिएका छन्। तर, भेटघाटको स्वाद पुरानै मौलिक रहेको उनको दाबी छ। भेटघाटमा ग्राहकलाई सेवा गर्न भ्याइनभ्याइ हुन्छ। सुरुमा आठ रुपैयाँ पर्ने एक प्लेट तासको मूल्य अहिले ३ सय ५० पर्छ। अमेरिका, जापान, अस्ट्रेलिया, कोरिया, जर्मनी, लन्डन, फिलिपिन्सलगायत देशमा उनले तास बनाउने सामग्री पठाएका छन्। २० भन्दा बढी देशका नागरिकले खसीको मासुको तास खाएको उनले बताए। उनका अनुसार सबैभन्दा धेरै जापान र कोरियाली नागरिकले मन पराएका छन्। ग्राहकको रोजाइमा तास परेपछि अरू परिकारमा जोड नगरेको उनको भनाइ छ। दुःखको क्षण गोविन्दको सुरुवाती संघर्षदेखि सफलतासम्म सहयात्री थिइन् श्रीमती पवित्रादेवी। पवित्रालाई २०७० सालमा क्यान्सर पुष्टि भयो। त्यही रोगका कारण २०७१ कात्तिकमा उनको निधन भयो। यो परिवारलाई बज्रपात पर्यो। भेटघाटमा पहिला पवित्रादेवी बस्ने काउन्टरको भित्तामा मुस्कानसहितको उनको फोटो राखिएको छ। बिहानै पसल खोलेपछि गोविन्द त्यो फोटो हेर्छन् अनि भावुक बन्छन्। मन सम्हालेर आफ्नो दैनिकी सुरु गर्छन्। जसले धाने बुवाको बिँडो महेश तिवारीले काठमाडौं अनामनगरमा भेटघाट रेस्टुराँ चलाएका छन्। सुरुमा प्रतिस्पर्धा गर्न चुनौती थियो। हवाईजहाजबाट हरेक दिन चितवनबाट मसला मोलेको मासु काठमाडौं लगिन्छ। अनामनगरपछि हेटौंडामा पनि यसको शाखा छ। बुवाले गर्नुभएको आँटले परिवारको अवस्था फेरियो, महेशले भने, बुवालाई आज सबैले चिनेका छन्। बुवाको इतिहास जोगाउन उहाँकै पेसा धानेको छु। बुवालाई मनाएर १० वर्षअघि उनले काठमाडौंमा शाखा सुरु गरेका हुन्। उनले भरतपुरको लंकुमा जेम्स वल्र्ड फन फार्क खोलेका छन्।"
इन्द्रजात्राको प्रसाद छ्याङ पिउन महिलाको भीड (तस्बिर),काठमाडौं : इन्द्रजात्राका अवसरमा स्वेत भैरवको मूर्तिमा जोडिएको पाइपबाट छ्याङ (जाँड ) बगाउने र त्यसलाई खाने चलन छ। आठ दिनसम्म चल्ने इन्द्रजात्रामा यो नियमित परम्परा नै हो। काठमाडौं हनुमानढोका परिसरमा आइतबार इन्द्रजात्राको पाँचौं दिन छ्याङ खाएर जात्रा मनाइएको छ। पहिला पुरुषहरूमात्र सहभागी हुने गरेपनि केही वर्षयता एक दिन महिलाका लागि मात्र छुट्याउन थालिएको छ। सोहीअनुसार हनुमानढोकामा रहेको स्वेत भैरवको मूर्तिबाट छ्याङको प्रसाद ग्रहण गर्न महिलाहरूको भीड लागेको थियो। मूर्तिको पाइपबाट बगेको छ्याङ मुख बायर पिउने चलन छ। छ्याङसँगै समयवजी लगायतका प्रसाद खुवाउने चलन छ। हेर्नुस् सुनिता डंगोलले खिचेका तस्बिरहरू
दानपेटिका फुटाइ नगद चोरी गर्ने पक्राउ,हेटौंडा : मन्दिरको दान पेटिका फुटाई नगद चोरी गर्ने किशोरलाई प्रहरीले पक्राउ गरेको छ । पक्राउ पर्नेमा हेटौंडा उपमहानगरपालिका  ७ निवासी १६ वर्षीय किशोर रहेका छन् । हेटौंडा६ गौरीटारस्थित श्री कृष्ण प्रणामी मन्दिरको दान पेटिकाबाट गत भदौ २४ गते नगद चोरी भएको थियो । मन्दिर संरक्षण समितिले दिएको निवेदनको आधारमा प्रहरीले अनुसन्धान अघि बढाएको थियो । चोरी गरी लगेको नगद ३ हजार ५१० रुपैयाँसहित ती किशोरलाई पक्राउ गरी अनुसन्धान अघि बढाइएको जिल्ला प्रहरी कार्यालय मकवानपुरका प्रवक्ता टेकबहादुर कार्कीले जानकारी दिए ।
बाढीपहिरोले दार्चुलामा ९१ परिवार प्रभावित,"दार्चुला : बाढी र पहिरोबाट दार्चुलाका महाकाली र नौगाडका ९१ परिवार प्रभावित बनेका छन्। जिल्ला प्रहरी कार्यालयको तथ्यांकअनुसार ४२ घरमा पूर्ण र नौ घरमा आंशिक क्षति पुगेको छ। ४० घर जोखिममा परेका छन्। महाकाली नगरपालिकाका वडा नम्बर १, २, ३ र ४ को बंगाबगडसम्मका घरमा बाढीले क्षति पुर्याएको छ। बाढीपहिरोमा परेका पाँच जनाको शव भेटिएको थियो। १० जना बेपत्ता छन्। पहिरोमा ८ जना घाइते भएका प्रमुख जिल्ला अधिकारी दीर्घराज उपाध्यायले बताए। पाँच जनाको उपचार भइरहेको छ। ३ जना डिस्चार्ज भएका छन्। नेपाली सेना, नेपाल प्रहरी, नेपाल रेडक्रस र सशस्त्र प्रहरीको टोलीले बेपत्ताको खोजी सुरु गरिसकेको दार्चुलाका प्रमुख जिल्ला अधिकारी दीर्घराज उपाध्यायले बताए। पीडितको उद्धारमा सहयोग गर्न उद्योग, वाणिज्य तथा आपूर्तिमन्त्री दिलेन्प्रसाद बडूसमेत लास्कु खोलामा ढुंगा बोक्ने र तार जाली हाल्ने काममा खटिएका छन्। उनी शनिबार नेपाली सेनाको हेलिकोप्टरमार्फत राहत लिएर सुदूरपश्चिम प्रदेशका उद्योग, पर्यटन, वन तथा वातावरणमन्त्री मानबहादुर धामीसँगै जिल्ला आएका थिए। बस्ती जोगाउन तत्काल ढुंगा र जाली लगाएर नदीको धार परिवर्तन गर्नुपर्ने आवश्यकता रहेको उद्योगमन्त्री बडूले बताए। भने, अहिलेलाई पहिलो चरणमा कटान रोक्ने काम गरौँ। बजार क्षति भयो भने फेरि दर्जनौँ घर, पसलमा क्षति हुने देखिन्छ। सेनाकै हेलिकोप्टरले दुवै स्थानीय तहका बाढी र पहिरो प्रभावितका लागि राहत सामग्री ढुवानी गरेको छ। स्थानीय सरकार र नेपाल रेडक्रस सोसाइटीसँगको समन्वयमा राहत वितरण गरिएको छ। उद्योग, वाणिज्य तथा आपूर्तिमन्त्री दिलेन्द्रप्रसाद बडू, सुदूरपश्चिम प्रदेशका आन्तरिक मामिला तथा कानुनमन्त्री रणबहादुर रावल र वनमन्त्री मानबहादुर धामी दार्चुला आएका छन्। उनीहरूले त्रिपाल, खाद्यान्न र कम्बलजस्ता राहत सामग्री ल्याएर बितरण गरेका छन्। जिल्ला विपद् व्यवस्थापन समितिको आइतबार बिहान बसेको बैठकले राहत वितरण गर्ने निर्णय गरेको थियो। महाकाली नदी र लास्कु खोलाको बाढीले जिल्ला सदरमुकाम खलंगा हुँदै दुहुँव्याँस जोड्ने सडक अवरुद्ध भएको छ। दार्चुलातिंकर सडकअन्तर्गत रिंगलतालदेखि कलौनभिरसम्म सडक अवरुद्ध भएको हो। दुहुँ गाउँपालिका र महाकाली नगरपालिका जोड्ने यो सडक बगाएपछि उक्त क्षेत्रका बासिन्दालाई आवतजावतमा समस्या भएको छ। लास्कु खोलामाथिको मोटरेबल र झोलुङे पुल नै बगाएको छ। महाकाली ४ बंगाबगड हुँदै वडा नम्बर १ छापरी जाने पुल पनि बगाएको छ। चट्याङले मरे ३६९ भेंडाबाख्रा नौगाडमा चट्याङ लागेर ३६९ भेंडाबाख्रा मरेका छन्। नौगाड गाउँपालिका४ को सीमा क्षेत्र जमाउमा सात जनाका भेंडाबाख्रा चट्याङ परेर मरेका स्थानीय हरकसिंह धामीले बताए। नौगाड४ का डम्बरसिंह धामी, वीरसिंह ठगुन्ना, झुने महता, विरभान ठगुन्ना र मार्मा गाउँपालिका५ का रामचन्द्र महता, लोचन महता र नरेन्द्र महताले संयुक्त रूपमा चार सय ४२ भेंडा पालेका थिए। तीमध्ये ७३ भेडाबाख्रा मात्रै जीवित भेटिएका हुन्। बाढी"
कीर्तिपुर प्रहरी वृत्तमा मिटरब्याजी पीडितको धर्ना,"काठमाडौंः आन्दोलनका क्रममा आफ्ना साथीहरुलाई प्रहरीले पक्राउ गरेपछि मिटरब्याजी पीडितहरु प्रहरी कार्यालयमा धर्ना बसेका छन् । न्याय माग्दा उल्टै प्रहरी प्रशासनबाट हस्तक्षेप भएको भन्दै उनीहरु महानगरीय प्रहरी वृत्त कीर्तिपुरमा धर्नामा बसेका हुन्। सोमबार मिटरब्याजीविरुद्ध आन्दोलनमा उत्रिएकाहरुमाथि प्रहरीले लाठी चार्ज गरेको थियो। सोही क्रममा दर्जनौं प्रदर्शनकारीहरुलाई प्रहरीले पक्राउ गरेको छ। आन्दोलनको ४१औं दिन प्रहरीले दमन गरेर केही पीडितलाई पक्राउ गरी महानगरिय प्रहरी वृत्त कीर्तिपुरमा राखेको छ। उनीहरुलाई कीर्तिपुरबाट पक्राउ गरेको हो। प्रहरीको लाठीबाट कतिपय पीडितहरु घाइते भएका छन्। पीडितहरु प्रहरी दमनविरुद्ध प्रहरी कार्यालयमै नाराजुलुस गरिरहेका छन् । प्रहरी नियन्त्रणमा रहेको मिटरब्याजीविरुद्धको संघर्ष समितिका अध्यक्ष रामसुरत गुप्ताका अनुसार चरम गरिबीको चपेटामा रहेका पीडितहरुलाई नै प्रहरीले थप पीडा दिएको बताए। उनले भने, ' मजदुर र किसानलाई साहुहरुले ऋण लिँदा उठिबास छन् । मर्दापर्दा गाउँका मिटरब्याजीहरुसँग गरिबहरु कर्जा लिन्छन् । तिनै पीडितमाथि प्रहरीले पनि दमन गर्यो।' उनले मिटरब्याजीको पीडा खप्न नसकेर देशैभरीका पीडितहरु न्याय माग्दा प्रहरीको लाठी खानुपरेको दुखेसो पोखे। उनले भने,' मिटरब्याजीको पीडा खप्नै नसकेर देशैभरीका पीडितहरु न्याय माग्न हामी ४१ औं दिनका लागि कीर्तिपुरबाट माइतीघरमा धर्ना बस्न जाँदा प्रहरीले हामीमाथि दमन गरेको छ । हाम्रा साथीहरुका टाउका फुटेका छन् । यसको जिम्मा सरकारले लिनुपर्छ। उनीहरुले घाइतेको तत्काल उपचारको माग गरेका छन् । आफ्नो माग सरकारले नसुनेको पीडित प्रेमनारायण कोइरीले बताए ।"
दार्चुला बाढी : महेन्द्र नमुना उद्दारमा,"दार्चुला : भाद्र २४ गते राति आएको विनाशकारी बाढीले दार्चुलाको बाङ्गाबगडलाई क्षतविक्षत बनाएको छ। पाँच जनाको मृत्यु भएको छ। १० जना बेपत्ता भएका छन्। त्यसैगरी ८ जना घाइते भएका छन्। अहिले उद्दार कार्यमा जिल्लाका सबै शैक्षिक सस्थाहरू लागि परेका छन्। आज महाकाली नगरपालिकाले शोक विज्ञप्ती जारी गर्दै एक दिनका लागि शैक्षिक संस्थाहरूमा बिदा दिएको छ। शोक बिदा मनाउनुभन्दा पनि महेन्द्र नमुना माध्यमिक विद्यालयका प्रधानाध्यापकलगायत शिक्षक, शिक्षिकाहरू उद्दारमा खटिएका हुन्।"
विराटनगर चक्रपथ अलपत्र,"विराटनगर : विराटनगर चक्रपथ निर्माण थालेको २५ वर्षसम्म अधुरै छ। यहाँको विकास र ट्राफिक व्यवस्थापनमा सहयोग पुग्ने लक्ष्यसहित यो काम सुरु गरिएको थियो। तर, बजेट अभाव र मुआब्जा विवादलगायत कारणले दुई दशकभन्दा बढी समयदेखि परियोजना नै अलपत्र छ। टुक्रे बजेट र इच्छाशक्ति अभावका कारण चक्रपथको योजना कागजमै सीमित छ। तत्कालीन भौतिक यातायात तथा योजनामन्त्री विजयकुमार गच्छदारले २०५४ सालमा ४२ किलोमिटर लामो चक्रपथको शिलान्यास गरेका थिए। तर, विस्तार हुन सकेको छैन्। मोरङको दरैयाबाट ग्रामथान जोड्ने सो सडकखण्ड अधिकांश भागमा बाटो पिच, ग्राभेल तथा केही ठाउँमा ट्रयाक खोल्नेलगायत कार्य बाँकी नै छन्। गुणस्तरहीन निर्माणका कार्यका कारण पिच भएका सडक पनि भत्किँदै गएको विराटनगर४ जुलाटोलका श्रीचन्द्र सिकदार बताउँछन्। रोड बन्नु त टाढाको कुरा हो। बनेको पिच पनि ग्राभेलमा परिणत हुँदैछ, उनले भने, दिनहुँ सडक दुर्घटना हुन्छ। दीर्घकालीन कार्ययोजना र विस्तृत अध्ययन अनुसन्धानबिना नै ट्रयाक खोलेर पिचको काम सुरु गर्दा समस्या देखिएको छ। कसैको पूरै घर नै चक्रपथको रेखांकनमा परेको छ। कसैको जग्गा कटानको समस्या छ। रोड बनेको ठाउँमा ह्युमपाइप नहुँदा स्थानीयवासी हरेक वर्षायाममा डुबान समस्या झेल्न बाध्य छन्। यो निकासबिनाको अपूर्ण विकास हो, स्थानीय तोताराम विश्वास भन्छन्, वर्षायाममा प्रत्येक वर्ष ठूलो धनजनको क्षति हुने गरेको छ। ५ वर्षअघि चक्रपथ निर्माणको जिम्मा संघीय सरकारको सहरी विकास कार्यालय मातहत रहेको थियो। तर, पछिल्लो समय प्रदेश सरकारको पूर्वाधार विकास कार्यालय मोरङले सो परियोजनाको जिम्मा पाएको छ। आर्थिक वर्ष २०७६७७ को मंसिर १६ मा पूर्वाधार विकास कार्यालयले १ किलोमिटर सडक ग्राभेल गर्न थालेको थियो। कार्यालयले सुनसरीको शाह निमार्ण सेवा कम्पनीलाई कुल ३ करोड ८८ लाख ७४ हजार ३ सय ५० रुपैयाँ लागतमा विराटनगर६ केशलिया रोडस्थित ब्रह्मपुराबाट १ किलोमिटर उत्तरको सडक ग्राभेल गर्ने ठेक्का लगाएको थियो। सात महिनाभित्र योजना सम्पन्न गर्ने सम्झौता भए पनि कम्पनीले पूर्णता दिन सकेन। त्यस बेला सो क्षेत्रको ६ सय ६० मिटरमा कम्पनीले माटो फिलिङ र ५४० मिटरमा सबग्रेडिङको काम गरेको थियो। त्यसबापत २०७७ वैशाख ११ मा कम्पनीले ६२ लाख ९९ हजार २ सय ७४ रुपैयाँ भुक्तानीसमेत लग्यो। तर, बजेट अभावका कारण निर्माण कार्य अलपत्र परेपछि ६ महिने म्याद थप गर्दै ०७७ पुस १५ भित्र काम सम्पन्न गर्ने सम्झौतासहित निर्माण कम्पनीले पुनः १ किलोमिटर सडक विस्तारको काम सुरु गर्यो। त्यस अवधिमा कम्पनीले ५ वटा पाइप कल्भर्ट बिछ्याउने, रिटेनिङ वाल खडा गर्ने र ६६५ मिटरमा सबबेस बनाउनेलगायत कार्य गयो। त्यसबापत पूर्वाधार विकास कार्यालयले ७२ लाख २२ हजार ९ सय २३ रुपैयाँ भुक्तानी गरेको छ। अहिलेसम्म उक्त योजनामा १ करोड ३५ लाख २२ हजार १९७ रुपैयाँबराबरको काम भइसकेको पूर्वाधार विकास कार्यालय मोरङले जनाएको छ। तर, खुद्रा बजेट र निमार्ण कम्पनीको ढिलासुस्तीका कारण १ किलोमिटर पिच गर्नुपर्ने उक्त सडकले हालसम्म पूर्णता पाउन नसकेको कार्यालयका इन्जिनियर मनोजकुमार ठाकुर बताउँछन्। भन्छन्, हाल १ किलोमिटर उक्त सडकलाई पूर्णता दिन निर्माण कम्पनीले पुनः ६ महिनाको म्याद थप माग गर्दैै कार्यालयमा चिठी पठाएको छ। चक्रपथमा मुआब्जा विवाद पहिलेका आठ गाविस जोड्ने गरी ४२ किलोमिटर लामो चक्रपथ निर्माण थालिएको थियो। हालसम्म ३७ किलोमिटरमा ट्रयाक खोलेर सडक ग्राभेल गर्ने कार्य भइसकेको छ। ३ किलोमिटर सडक पिचसमेत भइसकेको छ। मुआब्जा विवादका कारण २ किलोमिटरमा ट्र्याक खोल्न अझै बाँकी नै छ। मोरङका झोराहाट र विराटनगरस्थित दरैया बस्तीमा मुआब्जा विवादका कारण ट्रयाक खोल्ने काम भएको छैन। झोराहाटका बासिन्दा जग्गाको मुआब्जा माग गर्दै अदालतमा मुद्दा हालेका छन्। दरैयामा पनि १०१२ घर भत्किने भएपछि स्थानीयवासीले ट्रयाक खोल्न दिएका छैनन्। चक्रपथमा मेरो घर परेको छ। घर भत्काएर बाटो बनाउन दिने कुरो भएन, स्थानीय आनन्दी ठाकुर भन्छन्, जग्गाको उचित मुआब्जा दिनुपयो। सरकारी मूल्यांकनका आधारमा मुआब्जा चाहिँदैन्। चलनचल्तीको भाउ दिनुपर्छ। दरैया बस्तीको तालिम केन्द्रछेउ विनोद पोद्धारको २ तले घर छ। उनले पनि घर बचाउन मुद्दा हालेका छन्। अदालतबाट फैसला नआउन्जेल चक्रपथको काम अघि बढ्न सक्ने देखिँदैन। पोद्धारले घरबाट केही मिटर परबाट चक्रपथ विस्तारको कार्य अघि बढाउन जोडबल गरिरहेका छन्। पोद्धारले महल बचाउने र झोपडी भत्काउने प्रयास गरिरहेको स्थानीय पुष्कर सेडाईं बताउँछन्। हामीले नै ट्रयाक खोल्न नदिएका हौं। महल बचाउने, झोपडी भत्काउने पनि हुन्छ ? , उनी भन्छन्, बाटो बनाउनुनै छ भने सबैसँग समान व्यवहार हुनुपर्छ। कसैलाई काखा, कसैलाई पाखा लगाउने कार्य मान्य हुँदैन्। सरकारले चक्रपथको जग्गाको विषयमा छुट्टै परामर्शदाता नियुक्ति गरेर सबै जग्गाको नापी र अवस्था अध्ययन गर्नुपर्ने स्थानीयवासी बताउँछन्। ल्यान्ड पुलिङको अवधारणा आधारित सो परियोजनाबारे स्थानीयलाई बुझाउनु पनि आवश्यक रहेको उनीहरूको भनाइ छ। ल्यान्ड पुलिङको अवधारणा विराटनगरलाई सशक्त औद्योगिक तथा व्यापारिक केन्द्रका रूपमा विकास गर्न चक्रपथ निमार्णको कार्य प्रारम्भ गरिएको थियो। आवश्यक पूर्वाधारसहित योजनाबद्ध एवं व्यवस्थित सहरी विकासको नमुनाका रूपमा चक्रपथ विकास गर्ने लक्ष्य लिइएको हो। साबिक पूर्वाञ्चलमा पहिलोपटक एकीकृत जग्गा विकासको माध्यमबाट चक्रपथको अधिकार क्षेत्रका लागि आवश्यक जग्गाको व्यवस्थापन गरी चक्रपथको दुवैतर्फ २ सय मिटरको क्षेत्रमा योजनाबद्ध एवं व्यवस्थित बस्ती विकास गर्ने परियोजनाको उद्देश्य थियो। पूर्वाधार विकास कार्यालयका अनुसार मोरङका कटहरी, झोराहाट, लखन्तरी, टंकीसिनवारी, निमुवा र भाथिगछसहित विराटनगर महानगरपालिकाका विभिन्न वडालाई छुने गरी चक्रपथ निमार्ण थालिएको थियो। ३४ मिटर चौडाइ रहने चक्रपथको सहायक सडक १० मिटरको हुने योजना गरिएको थियो। चक्रपथ निर्माणका लागि सरकारले बजेट निकासा गर्ने र जग्गा विकास कार्यक्रमअन्तर्गत स्थानीयको सहभागितामा व्यवस्थित सहर निर्माणका लागि बजेटको व्यवस्थापन गरिने सरकारको योजना थियो। बाटो एवं खुला क्षेत्रका लागि आवश्यक जग्गासम्बन्धित जग्गा धनीहरूबाट योगदानका रूपमा लिएर त्यसलाई सहरीकरणका लागि आवश्यक पूर्वाधार निर्माण गरेर विकसित घडेरी स्वयंम जग्गाधनीलाई फिर्ता गर्ने यो परियोजनाको परिकल्पना थियो। तर, निर्माणाधीन अवस्थामा रहेको चक्रपथ निर्माणको लागि आउने खुद्रा बजेट प्रत्येक वर्ष फ्रिज हुँदै गएपछि हाल यो परियोजना अलपत्र परेको छ। सरकारको चक्रपथ : मालपोत तिर्दै स्थानीयवासी मोरङको विराटनगर१६ स्थित दरैया बस्तीका पवनकुमार रायको कपाल त्यतिखेर कालै थियो। छोराछोरी सानै थिए। अहिले उनको कपाल खुइलिएको छ। छोराछोरी पनि कलेज जाने भइसके। उनले सोही समयदेखि चक्रपथका लागि रेखाङ्कन गरिएको जग्गाको मालपोत तिर्दै आइरहेका छन्। उनको १ बिघामध्ये ७ कठ्ठा जग्गा चक्रपथमा पर्ने भनि रेखाङ्कन गरिएको छ। तर, रेखांकित जग्गाको योजना अलपत्र हुँदा जग्गाको मालपोत राय आफैंले तिरिरहेका छन्। त्यो ७ कठ्ठाको उब्जनी कम्तीमा पनि मेरो घर परिवारले वर्षदिन त खान्थ्यो, उनले भने तर त्यसो भएन, जग्गा पनि गयो र उल्टै कर पनि तिर्दैछौं। व्यवस्थित सहरी विकासको परिकल्पना बमोजिम सरकारले दुई दशकअघि चक्रपथ निमार्णको परिकल्पना गरेको थियो। सरकारले त्यही समयमा चक्रपथमा पर्ने जग्गाको रेखाङ्कनसमेत गरिसकेको थियो। तर, चक्रपथमा परेको जग्गाको मालपोत स्थानीय जग्गाधनीहरूले अझै पनि तिरिरहेका छन्। पछिल्लो समय चक्रपथ निमार्णका लागी बर्षमा आउने गरेको खुद्राखुद्री बजेट गिट्टी बालुवा हालेरै सकिने गरेको छ। कालोपत्रे कहिले हुने पत्तो छैन। २५ वर्ष भइसक्यो, चक्रपथमा जग्गा गएको तर नक्सामा अझै पनि जग्गा आफ्नै नाममा हुँदा स्थानीय कर तिर्न बाध्य छन्। योजना अलपत्र बनाएर छोडिदिँदा जग्गाको मोलभाउ पनि नबढनुका साथै पानीको निकास नहुँदा वर्षायाममा डुबानको अर्को समस्यासमेत सिर्जना भएको स्थानीय बताउँछन्। यता, विराटनगर महानगरपालिकाले पनि चक्रपथको निमार्ण कार्यलाई पुनः तीव्रता प्रदान गर्न सरोकारवालाहरूसँग बारम्बार लविङ र छलफल गर्दै आएको जनाएको छ। विराटनगर मात्रै नभएर छिमेकी स्थानीय तहलाई पनि लाभदिन सक्ने परियोजना भएकाले यसलाई पुनः सुचारु गर्नु आवश्यक रहेको महानगरकी उपप्रमुख शिल्पा निराला कार्की बताउँछिन्। चक्रपथको विस्तारको कार्य अघि बढाउन महानगरले आवश्यक पहल गर्छ, उनीले भनिन्, विराटनगरसँग जोडिएको र अलपत्र परेका योजनालाई प्राथमिकतामा राखेर पुनःसुचारु गर्नेगराउने हाम्रो योजना छ।"
पोखरा उद्योग वाणिज्य संघमा पवनकुमार प्रजापती निर्वाचित,"पोखरा : व्यवसायी पवनकुमार प्रजापती पोखरा उद्योग वाणिज्य संघको अध्यक्ष निर्वाचित भएका छन् । संघको ३४ औं महाधिवेनअन्तर्गत भएको निर्वाचनको नतिजा आइतबार राति आएको हो । १ हजार ६१३ मत ल्याएर प्रजापती अध्यक्ष निर्वाचित हुँदा उनका प्रतिस्पर्धी अर्जुन पोखरेलको पक्षमा ८९७ मत पर्यो । गोकर्ण कार्की वरिष्ठ उपाध्यक्ष, देवेन्द्र केसी उद्योग उपाध्यक्ष, उत्तममान बुद्धाचार्य वाणिज्य उपाध्यक्ष, बलराम आचार्य महासचिव, शोभा गौतम उपमहासचिव र दिनेशचन्द्र बाँस्तोला कोषाध्यक्ष निर्वाचित भएका छन् । उद्योग उपाध्यक्ष केसीबाहेक सबै पवनको पक्षबाट निर्वाचनमा उम्मेदवार बनेका हुन् । १० जना कार्यसमिति सदस्यमा १९ जनाको उम्मेदवारी थियो । त्यसमध्ये बालकृष्ण कोइराला, दिलीपकुमार श्रेष्ठ, भरत केसी, माधव बस्ताकोटी, कृष्णप्रसाद कोइराला, भीम गौतम, मनोजकुमार श्रेष्ठ, प्रभा सुवेदी, सुदीप प्रधानांग र सुदीप ओझा विजयी भएका छन् । वस्तुगत सदस्यमा जीवनप्रकाश श्रेष्ठ, प्रेमप्रसाद सुवेदी, लेखनाथ सुवेदी र लीलाधर चपागाईं निर्वाचित भए । औद्योगिक सदस्यमा युवकबहादुर बस्नेत र कर्पोरेट सदस्यतर्फ रामप्रसाद कँडेल र बन्दना कार्की केसी निर्विरोध भएका हुन् ।"
बालिका बलात्कार गरेको आरोपमा सेनाका अमल्दार पक्राउ,गोरखा : रक्सीले मात्तिएर बालिका बलात्कार गरेको आरोपमा नेपाली सेनाका अमल्दार पक्राउ परेका छन्। बाग्लुङ गलकोट ११ घर भई हाल नेपाली सेनाको सडक निर्माण कार्यदलमा कार्यरत अमल्दार मनबहादुर रानालाई नियन्त्रणमा लिइएको जिल्ला प्रहरी कार्यालय गोरखाले जनाएको छ। रानामाथि चुमनुब्री ३ पामो (सिर्दिबास)की १४ वर्षीया बालिका बलात्कार गरेको आरोप छ। गत शनिबार अपरान्ह साँढे पाँच बजे बारीमा तरकारी टिप्न गएकी बालिकामाथि बलात्कार गरेको आरोपमा घटनास्थलमै स्थानीयले अमल्दार रानालाई नियन्त्रणमा लिई प्रहरी चौकीमा जिम्मा लगाएका थिए। प्रत्यक्षदर्शी एक महिलाले घटनास्थलमा पुगेर स्थानीयलाई हारगुहार गरेपछि गाउँलेले घेरा हालेर प्रहरीको जिम्मा लगाएको गाउँपालिकाकी उपाध्यक्ष लक्ष्मी गुरुङले जानकारी दिइन्। पीडित बालिकाका अनुसार रानाको मुखमा रक्सी गन्हाईरहेको थियो। गएराती जिल्ला प्रहरी कार्यालयमा ल्याइएको र अहिले जाहेरी दिने तयारी भइरहेको पीडितका दाजुले जानकारी दिए। विगत १७ वर्षदेखि नेपाली सेनामा कार्यरत राना अहिले बेनिघाट आरुघाट लार्के सडक निर्माण कार्यदलमा कार्यरत छन्।

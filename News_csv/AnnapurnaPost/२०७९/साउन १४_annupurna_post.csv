शीर्षक,विवरण
जनार्दन शर्माको बयानमाथि आशंकै आशंका,"काठमाडौं : अनधिकृत व्यक्ति भनेर रघुनाथ घिमिरेको नाम आएको छ, तपाईं चिन्नुहन्छ भन्ने प्रश्नमा जनार्दन शर्माले चिनेको कुरा स्वीकार गरेका छन्। तत्कालीन अर्थमन्त्री शर्माले अनधिकृत व्यक्तिलाई प्रवेशपहुँच दिएको विषयमा छानबिन गर्न बनेको संसदीय विशेष समितिको प्रतिवेदनमा मन्त्रालय आउने जाने क्रममा चिनजान भएको जवाफ दिएको उल्लेख गरिएको छ। पुराना कर्मचारीहरूलाई पनि कहिलेकाहीँ विभागहरूले केही काममा लगाउँदा रहेछन्। मन्त्रालय आउनेजाने क्रममा सामान्य चिनजान छ, नजिकबाट चिन्दिनँ, व्यक्तिगत सम्पर्क छैन, उनले भनेका छन्। तर, घिमिरे २०७८ भदौ २४ गते राति पनि प्रतिस्थापन बजेटमा राजस्व र करका दर हेरफेरमा सक्रिय थिए। शर्मा मन्त्री भएपछि उनको नियमित अर्थ मन्त्रालयमा आवात्जावत एकदमै बाक्लो थियो। अर्थ मन्त्रालयका अधिकांश कर्मचारी घिमिरेको आवात्जावत एक महिनाअघिदेखि एकदम बाक्लो रहेको बताउँछन्। अर्थ मन्त्रालयको लामो अनुभव भएका शोभाकान्त पौडेलजस्ता कर्मचारीलाई बाहिर पठाएर कम अनुभव भएका कर्मचारीलाई किन ल्याउनुभयो भन्ने प्रश्नमा उनले गोलमोटल उत्तर दिएका छन्। शर्माको बयानअनुसार सचिवमा बढुवा हुन लागेका सहसचिवलाई प्रदेशमा सचिवका रूपमा खटाइने हुँदो रहेछ, त्यही कारण पुरानाहरू प्रदेशमा सरुवा हुनु भयो, नियमित प्रक्रियाअनुसार नै सरुवा भएको हो। उपसचिवसम्म अर्थ मन्त्रालयकै विशिष्टगत कर्मचारी हुने भएकोले त्यसमा समस्या हुँदैन। तर पौडेललाई लामो समय प्रदेशमा पठाउँदै पठाइएन, उनलाई संघीय मामला तथा सामान्य प्रशासन मन्त्रालयको अतिरिक्त समूह (जगेडा)मा लामो समय राखियो। अर्थमन्त्री प्रकरण बाहिर आएपछि मात्र उनलाई खानेपानी मन्त्रालयमा सरुवा गरिएको छ। मन्त्रीले सीसीटीभीसम्बन्धी कार्यविधि नै थाहा नभएको गैरजिम्मेवार उत्तर दिएका छन्। शर्मा योभन्दा अघि गृहमन्त्रीसमेत भइसकेका व्यक्ति हुन्। के गृहमन्त्री भएका व्यक्तिलाई नै यो थाहा नभए कस्लाई थाहा होला ? उनले बयानमा भनेका छन्, सीसीटीभीसम्बन्धी कार्यविधि मलाई पनि थाहा थिएन, क्षमता कति छ भनेर प्राविधिक कुरा थाहा थिएन। म मन्त्री हुँदै एउटा संस्थाबाट माग भएको थियो। सचिवले यस्तो आएको छ भनेरदेखाउनु भएको थियो, प्रक्रियामा पुर्याएर दिनुहोस् भनेर निर्देशन दिएको थिएँ। प्रतिवेदनमा फरक मत राख्दै एमालेका सांसदले यस विषयमा स्पष्ट कार्यादेश सहितको संयन्त्र बनाएर थप छानविन गर्नु पर्ने र छानविनको क्रममा दोषी ठहर भएकाहरुलाई कानुन बमोजिम कार्बाही गर्नु आवश्यक रहेको राय प्रस्तुत गरेका छन्। अनधिकृत भनेर भनिएको व्यक्ति लगायत छानविनको दायरामा रहेका व्यक्तिहरुको कल डिटेल र मोबाइल लोकेसन हेर्न नदिइएको, बजेट निर्माणको रातिको सम्पूर्ण दृष्य सङ्ग्रहित दुरुस्त अवस्थाको सिसिटिभी फुटेज उपलब्ध नगराइएको, बजेट निर्माण प्रक्रियामा सङ्लग्न व्यक्तिहरुको नामनामेसी अर्थ मन्त्रालयले उपलब्ध नगराएको, त्यसले गर्दा त्यस दिन उपस्थित सबै व्यक्तिसँग सोधपुछ गर्न नपाइएको, ड्युटी फेरिएपछि रातिको सुरक्षा जिम्मेवारी लिने सुरक्षाकर्मीसँग सोधपुछ गर्न समेत अवरोध भएको र करका दरको हेरफेरबाट मकांमा परेका सरोकारवालासँग पटक पटकको आग्रहका बाबजुद छलफल गर्न समितिका सत्तापक्षीय कतिपय सदस्यहरु इच्छुक नभएको आदि कारणले आर्थिक वर्ष २०७९ को आर्थिक विधेयकमा करका दरहरु हेरफेर गर्ने सम्बन्धमा अनधिकृत व्यक्तिको प्रवेश भएको होइन थिएन भन्ने विषयमा गहिरो अनुसन्धान नै हुन सकेन । तसर्थ, अनुसन्धान नै पूर्ण र पर्याप्त हुन नसकेका कारण यत्तिकै आधारमा अनधिकृत व्यक्तिको प्रवेश भएको थिएन भन्ने निष्कर्षमा पुग्न सकिदैन । प्रतिवेदनको फरक मतमा भनिएको छ, बरु अनधिकृत व्यक्तिको प्रवेश सम्बन्धी विषयलाई विषयान्तर गर्न र सिसिटिभी सम्बन्धी यथार्थ विवरण लुकाउन अर्थ मन्त्रालयका कर्मचारीहरुले प्रधानमन्त्रीको राजनीतिक संरक्षकत्व खोज्नु, ३ महिनासम्म सिसिटिभी फुटेज सुरक्षित राख्नु पर्ने नियमको उल्लङ्घन हुनु करका दरको हेरफेरपछिको असरको विश्लेषण गर्दा बजेट निर्माणका क्रममा स्थापित मान्यताहरु स्पष्ट ढङ्गले उल्लङ्घन भएको देखिनु र निश्चित व्यवसायिक समूहलाई लाभ हुने गरी कतिपय करका दरहरु हेरफेरहरु भएको लगायत परिस्थितिजन्य प्रमाणहरुले यस क्रममा अनधिकृत व्यक्तिको प्रवेश भएको आशङ्कालाई नै बल पुयाउँछन् ।"
जनार्दन शर्मा र रघुनाथ घिमिरेको किन चाहियो कल डिटेल ?,"काठमाडौं : तत्कालीन अर्थमन्त्री जनार्दन शर्माले बजेट निर्माणमा प्रकरणको विषयमा अपूर्ण प्रतिवेदन बनाएको छ। शर्माले अनधिकृत व्यक्तिलाई प्रवेशपहुँच दिएको विषयमा छानबिन गर्न बनेको संसदीय विशेष समितिको बहुमतले आफैंमाथि थुप्रै प्रश्न उठाउँदै त्यस्तो केही नदेखिएको प्रतिवेदन बुझाएको हो। समितिका सभापति लक्ष्मणलाल कर्णले छोटो निष्कर्षसहितको प्रतिवेदन सभामुख अग्निप्रसाद सापकोटालाई बुझाएका छन्। सभापति कर्णले १७ दिनको कार्यवधिमा २३ बैठक बसी ७५ घण्टा समय बिताएर यो प्रतिवेदन तयार गरेको बताए। प्रतिवेदनमा १ निष्कर्ष र ११ वटा सुझाव छन्। २२ जनासँग बयान लिएको प्रतिवेदनमा उल्लेख छ। यसलाई विपक्षीतर्फका प्रतिनिधि सांसदले भने अपूर्ण भनेका छन्। बजेटमा करका दर निर्धारण गर्न अनाधिकृत व्यक्ति प्रयोगका विषयमा समितिको प्रतिवेदनमा विश्वसनीय हुन सकेको छैन्। प्रतिवेदननै शंकाको घेरामा परेको छ। नभेटिएको सीसीटीभी फुटेजमा नदेखिएको दृश्यलाई उनीहरूले अन्तिम आधिकारिक प्रमाण मानेका छन्। गहन छानबिन गर्नुपर्ने धेरै ठाउँ जानाजान छाडिदिएका छन्। एमालेबाट समितिमा समाविष्ट चार सदस्यले भने फरक मत लेख्दै सीसीटीभी लुकाइएको, कल डिटेल हेर्न नदिइएको, मुख्य आरोपीलाई बयानबाट तर्काइएको उल्लेख गरेका छन्। उनीहरूले थप छानबिन आवश्यक रहेको देखाएका छन्। छानबिनका क्रममा सीसीटीभी रिकभर हुन नसकेपछि यथार्थ पत्ता लगाउने बलियो साधनका रूपमा कल डिटेल र मोबाइल लोकेसनलाई उपयोग गर्न विपक्षी दलका सदस्यहरूले अडान राखेका थिए। तर, बहुमतसामु उनीहरू निरीह बने। त्यसलाई उनीहरूले फरक मतमा व्यक्त गरेका छन्। सीसीटीभी रिकभर हुन नसकेपछि यथार्थ पत्ता लगाउने बलियो साधनका रूपमा कल डिटेल र मोबाइल लोकेसनलाई उपयोग गरिनु पर्थ्यो। हाम्रो तर्फबाट बारम्बार तत्कालीन अर्थमन्त्री र अनधिकृत व्यक्ति भनिएका रघुनाथ घिमिरेको कल डिटेल र मोबाइल लोकेसन खोजी गर्न आग्रह गर्यौं। तर कार्यविधिमा उल्लेख गरिएको यस विषयमा समेत सत्तापक्षका कतिपय सदस्यहरू सहमत हुनु भएन। यो कुनै व्यक्तिको गोपनीयताको हनन गर्ने विषय थिएन, यो त सरकारलाई संसद्प्रति र संसदमार्फत जनताप्रति उत्तरदायी बनाउने विषय थियो, चार सदस्यको फरक मतमा भनिएको छ, सार्वजनिक पदमा बसेका व्यक्तिको हकको विषय निरपेक्ष होइन, सापेक्ष हुन्छ। यसका लागि प्रचलित अभ्यास र विधिअनुसार निजहरूको सहमति लिएर नै कल डिटेल अगाडि सारिएको थियो। तर यो विधि अवलम्बन गर्न समितिकै कतिपय सदस्यहरू बाधक हुँदा प्रस्तुत विवादमा यकिन तथ्यमा पुग्ने बाटो नै बन्द भयो। समितिले आफूलाई तोकिएको दायित्व पूरा गर्न कल डिटेलको विवरण खोजीलगायतका विधि अवलम्बन गर्न पाउनु पर्थ्यो। यसो हुन नदिनु समितिलाई तथ्यको खोजीमार्पत सत्यको गहिराइमा पुग्न गरिएको अवरोधका अर्थमा लिनु पर्छ भन्ने मत व्यक्त गर्न चाहन्छौं। अनधिकृत व्यक्ति भनेर रघुनाथ घिमिरेको नाम आएको छ, तपाईं चिन्नुहन्छ भन्ने प्रश्नमा उनले चिनेको कुरा स्वीकार गरे। पुराना कर्मचारीहरूलाई पनि कहिलेकाहीँ विभागहरूले केही काममा लगाउँदा रहेछन्। मन्त्रालय आउनेजाने क्रममा सामान्य चिनजान छ, नजिकबाट चिन्दिनँ, व्यक्तिगत सम्पर्क छैन, उनले भनेका छन्। तर, घिमिरे २०७८ भदौ २४ गते राति पनि प्रतिस्थापन बजेटमा राजस्व र करका दर हेरफेरमा सक्रिय थिए। शर्मा मन्त्री भएपछि उनको नियमित अर्थ मन्त्रालयमा आवात्जावत एकदमै बाक्लो थियो। अर्थ मन्त्रालयका अधिकांश कर्मचारी घिमिरेको आवात्जावत एक महिनाअघिदेखि एकदम बाक्लो रहेको बताउँछन्। अर्थ मन्त्रालयको लामो अनुभव भएका शोभाकान्त पौडेलजस्ता कर्मचारीलाई बाहिर पठाएर कम अनुभव भएका कर्मचारीलाई किन ल्याउनुभयो भन्ने प्रश्नमा उनले गोलमोटल उत्तर दिएका छन्।"
दोहोरो भूमिकालाई सँगसँगै अघि बढाउनुपर्छ : वरिष्ठ उपाध्यक्ष पोखरेल,"ललितपुर : नेपाल कम्युनिष्ट पार्टी (एमाले)का वरिष्ठ उपाध्यक्ष ईश्वर पोखरेलले सङ्गठनमा आवद्ध व्यक्तिले आफ्ना दोहोरो भूमिकालाई सँगसँगै अघि बढाउनुपर्ने बताए। सार्वजनिक संस्था कर्मचारी सङ्गठन नेपालले आयोजना गरेको '१० औं राष्ट्रिय महाधिवेशन उद्घाटन समारोह'मा आज शनिबार उनले सार्वजनिक संस्थामा आवद्ध व्यक्तिले कर्मचारीका साथै पार्टीको एक कार्यकर्ताको समेत जिम्मेवारीलाई नभुल्न आग्रह गरे। उनले भने, 'तपाईँहरू एमाले पार्टीको कार्यकर्तासमेत रहँदा कर्मचारीको जिम्मेवारीलाई पनि नबिर्सिनुहोस्। एक व्यक्तिले दोहोरो भूमिका निर्वाह गर्दा धेरै कुराको ज्ञान आर्जन गर्न सक्छ।' सो दोहोरो भूमिकामा रहेर कर्मचारीले हाल सार्वजनिक संस्थामा देखिएको भनिने सङ्कट हटाउन जरुरी रहेको उनले जिकिर गरे। कर्मचारीले पार्टीका साथै आफ्ना काममा समेत मध्यनजर गर्दा सङ्गठन मर्नबाट जोगिने वरिष्ठ उपाध्यक्षको ठहर छ। २०७२ सालको महाभूकम्पमा ध्वस्त भएका २७ हजार मानिसका घरटहरा बनाउने पार्टी एमाले रहेको दाबी गर्दै यस पार्टी विचारका आधारमा अघि बढ्ने भएकाले अझै शक्ति निर्माण गर्न चाहने धारणा व्यक्त गरे।"
राष्ट्रिय मगर संघको सभापतिमा दिनेश थापामगर,"काठमाडौं : नेपाली कांग्रेसको भ्रातृ संस्था नेपाल राष्ट्रिय मगर संघको सभापतिमा दिनेश थापामगर सर्वसम्मत चयन भएका छन्। लोकतन्त्रवादी मगरहरुको साझा संगठन संघमा उनी सर्वसम्मत चयन भएका हुन्। नेपाली कांग्रेसको केन्द्रीय कार्यालय सानेपामा आज शनिबार बसेको केन्द्रीय समितिको बैठकले उनलाई चयन गरेको हो। नेपाली कांग्रेसमा लामो समयदेखि विभिन्न जिम्मेवारीमा रहेका थापामगर नेपाली कांग्रेसको सूचना सञ्चार तथा प्रचार विभागको निवर्तमान सचिव हुन्। नेपाल राष्ट्रिय मगर संघको संस्थापक सचिव, महासचिव, उपसभापति हुँदै सभापति चयन भएका थापामगरले सभापति चयन भएपश्चात् लोकतन्त्रमा आस्थावान मगर समुदायलाई पार्टी एवं राज्यका विभिन्न तहमा स्थापित गर्न आफ्नो भुमिका केन्द्रित हुने बताए। उनले निर्धारित समयमा नै राष्ट्रिय महाधिवेशन गरि नेतृत्व हस्तान्तरण गर्न प्रतिबद्ध रहेको समेत बताए।"
दलीय प्रणालीलाई बलियो बनाउनुपर्छ : कांग्रेस प्रवक्ता महत,"काठमाडौं : नेपाली कांग्रेसका प्रवक्ता डा प्रकाशशरण महतले दलीय प्रणालीलाई बलियो बनाउनुपर्ने बताएका छन्। उनले भूपरिवेष्टित मुलुक नेपालले अन्तर्राष्ट्रिय सम्बन्धलाई सन्तुलित राख्नका लागि पनि दलीय प्रणालीलाई बलियो पार्नुपर्नेमा जोड दिए। नेपाल प्रेस युनियन कैलाली शाखाले नवौँ महाधिवेशनबाट निर्वाचित कार्यसमितिलाई बधाई ज्ञापन गर्न काठमाडौंमा आज आयोजना गरेको कार्यक्रममा नेता महतले नेपालमा अहिले स्वतन्त्र बन्ने प्रवृत्ति मौलाइरहेको बताए। उनले मुलुकको दीर्घकालीन विकासका लागि स्वतन्त्र प्रवृत्ति घातक सावित हुनसक्ने खतरा औँल्याए। प्रवक्ता महतले काठमाडौं महानगरको नगरप्रमुखमा स्वतन्त्र उम्मेदवारको सफलतापछि देशैभरि स्वतन्त्र बन्ने प्रवृत्ति मौलाएको बताए। स्वतन्त्र व्यक्ति महानगरको नगरप्रमुख हुँदा प्रभावकारी काम गर्न नसकेको उदाहरण काठमाडौंमै देखिएको भन्दै उनले कतिपय जिल्लामा स्वतन्त्र नेतृत्वले कुरा गरेअनुरूप काम गर्न नसकिरहेको जिकिर गरे। काठमाडौं महानगरका नगरप्रमुख बालेन्द्र शाहलाई पनि चुनावका बेला प्रतिबद्धता जनाएबमोजिम काठमाडौंको फोहर व्यवस्थापन गर्न निकै हम्मे परिरहेको उनको भनाइ थियो। नेता महतले कांग्रेस नेतृत्वमा मात्रै नेपालले छिमेकीसहित सबै मित्र राष्ट्रसँग सन्तुलित सम्बन्ध राख्न सक्ने भन्दै कांग्रेसभित्रका केही कमजोरीलाई सुधारेर अघि बढ्नुपर्नेमा जोड दिए। 'हामीमा केही कमजोरी नै छैनन् भन्ने होइन। तर कमजोरी हुँदाहुँदै पनि देशलाई निकास दिएर विकासको पथमा हिँड्न कांग्रेसको विकल्प छैन। कांग्रेस अब सुधारिएर अघि बढ्दै जनताको समस्या समाधान गर्न लागिपर्छ', डा महतले भने। उनले राष्ट्रको समृद्धि र स्वतन्त्रतालाई बलियो पार्न नेपाली कांग्रेसको हैसियत बलियो हुनुपर्ने भएकाले आगामी निर्वाचनमा बढीभन्दा बढी स्थानमा जित हासिल गर्ने गरी तयारीमा जुट्न आह्वान पनि गरे। कार्यक्रममा कांग्रेसका केन्द्रीय सदस्य रामजनम चौधरीले पार्टीका भ्रातृ सङ्गठनलाई चलायमान बनाउनुपर्ने बताए। निर्वाचन नजिक आइसकेकाले अब सबै पार्टीपङ्क्तिले कांग्रेसलाई विजयी बनाउन लाग्नुपर्ने खाँचो औँल्याए। चौधरीले नवौँ महाविधेशनबाट निर्वाचित प्रेस युनियनको नयाँ नेतृत्वले देशभर लोकतन्त्रका पक्षमा जागरण ल्याउन भूमिका खेल्नुपर्ने बताए।"
अर्थमन्त्रीविरुद्धको मुद्दा अन्तर्राष्ट्रिय बनाऔं : केपी ओली,"काठमाडौं : नेकपा एमाले अध्यक्ष केपी शर्मा ओलीले बजेटमा अनधिकृत व्यक्तिको प्रवेश गराई करको दायरा हेरफेर गराउने अर्थमन्त्री जनार्दन शर्माविरुद्धको मुद्दा अन्तर्राष्ट्रिय मुद्दा बनाउनुपर्ने बताएका छन्। युवा संघको कार्यक्रममा बोल्दै उनले देशविरुद्धको अपराध भएकाले अन्तर्राष्ट्रिय मुद्दा बनाउनुपर्ने बताए। 'यो देशको विरुद्ध अपराध हो। देशको अर्थतन्त्रका विरुद्धको अपराध हो। एकात घरानालाई पोस्नका लागि उद्योग र अर्थतन्त्रलाई धरासायी पार्ने, जानीजानी अपराध गरिएको छ। यस्तो अपराध मामुली कुरा होइन। मलाई कसैले च्यालेन्ज गर्छ भने इन्टरनेशनल मुद्दा बनाऔं,' उनले भने। अध्यक्ष ओलीले संसदीय समिति सत्ता गठबन्धनकै बहुमत पुग्नेगरी बनाएको आरोपसमेत लगाए। 'समितिका ६ जनाले प्रमाणित हुनै दिएन। उनीहरुले प्रमाणित गर्नै मानेन। त्यो त पार्लियामेन्टमै फैसला गरे हुन्थ्यो नि,' उनले व्यंग्य गर्दै भने, 'संसदमै हुन्छ, हुन्न भने भइहाल्थ्यो। गठबन्धनसँग बहुमत छँदैछ।' संसदीय छानबिन समितिको रिपोर्ट तथ्यमा आधारित नभएको उनले बताए। उनले यो सरकार बजेटमारा र ढिकुटीमाराहरुको सरकार भएको टिप्पणी गरे। कमिशन खाएर व्यपारीको एजेन्ट राखेर करको दायरा हेरफेर गर्ने अपराध सरकारले गरेको उनको भनाइ छ। 'छानबिन गरौं भन्दा किन गर्ने? उल्टै किन फुटेज देखाउने? कल डिटेल हेरौंभन्दा हेर्न हुँदैन, कल डिटेल हेर्दा त थाहा भइाल्छ नि, किन हेर्न पर्यो कल डिटेल,' समितिका बसेकाहरुलाई इंगित गर्दै उनले भने। उनले प्रहरीमाथि पनि आशंका व्यक्त गरे। उनले गठबन्धनले आइजीपीलाई बोल्नै नदिएको आरोपसमेत लगाए। 'परीक्षण गर्ने प्रहरी बेसगरी भए एसपी तहको होला। गठबन्धनले आइजीपीलाई त बोल्न दिँदैन। अनि एसपीले के गरोस् विचारा। जस्तो रिपोर्ट भन्यो त्यस्तै दियो होला।'"
जनार्दन शर्माको बयानमाथि आशंकै आशंका,"काठमाडौं : अनधिकृत व्यक्ति भनेर रघुनाथ घिमिरेको नाम आएको छ, तपाईं चिन्नुहन्छ भन्ने प्रश्नमा जनार्दन शर्माले चिनेको कुरा स्वीकार गरेका छन्। तत्कालीन अर्थमन्त्री शर्माले अनधिकृत व्यक्तिलाई प्रवेशपहुँच दिएको विषयमा छानबिन गर्न बनेको संसदीय विशेष समितिको प्रतिवेदनमा मन्त्रालय आउने जाने क्रममा चिनजान भएको जवाफ दिएको उल्लेख गरिएको छ। पुराना कर्मचारीहरूलाई पनि कहिलेकाहीँ विभागहरूले केही काममा लगाउँदा रहेछन्। मन्त्रालय आउनेजाने क्रममा सामान्य चिनजान छ, नजिकबाट चिन्दिनँ, व्यक्तिगत सम्पर्क छैन, उनले भनेका छन्। तर, घिमिरे २०७८ भदौ २४ गते राति पनि प्रतिस्थापन बजेटमा राजस्व र करका दर हेरफेरमा सक्रिय थिए। शर्मा मन्त्री भएपछि उनको नियमित अर्थ मन्त्रालयमा आवात्जावत एकदमै बाक्लो थियो। अर्थ मन्त्रालयका अधिकांश कर्मचारी घिमिरेको आवात्जावत एक महिनाअघिदेखि एकदम बाक्लो रहेको बताउँछन्। अर्थ मन्त्रालयको लामो अनुभव भएका शोभाकान्त पौडेलजस्ता कर्मचारीलाई बाहिर पठाएर कम अनुभव भएका कर्मचारीलाई किन ल्याउनुभयो भन्ने प्रश्नमा उनले गोलमोटल उत्तर दिएका छन्। शर्माको बयानअनुसार सचिवमा बढुवा हुन लागेका सहसचिवलाई प्रदेशमा सचिवका रूपमा खटाइने हुँदो रहेछ, त्यही कारण पुरानाहरू प्रदेशमा सरुवा हुनु भयो, नियमित प्रक्रियाअनुसार नै सरुवा भएको हो। उपसचिवसम्म अर्थ मन्त्रालयकै विशिष्टगत कर्मचारी हुने भएकोले त्यसमा समस्या हुँदैन। तर पौडेललाई लामो समय प्रदेशमा पठाउँदै पठाइएन, उनलाई संघीय मामला तथा सामान्य प्रशासन मन्त्रालयको अतिरिक्त समूह (जगेडा)मा लामो समय राखियो। अर्थमन्त्री प्रकरण बाहिर आएपछि मात्र उनलाई खानेपानी मन्त्रालयमा सरुवा गरिएको छ। मन्त्रीले सीसीटीभीसम्बन्धी कार्यविधि नै थाहा नभएको गैरजिम्मेवार उत्तर दिएका छन्। शर्मा योभन्दा अघि गृहमन्त्रीसमेत भइसकेका व्यक्ति हुन्। के गृहमन्त्री भएका व्यक्तिलाई नै यो थाहा नभए कस्लाई थाहा होला ? उनले बयानमा भनेका छन्, सीसीटीभीसम्बन्धी कार्यविधि मलाई पनि थाहा थिएन, क्षमता कति छ भनेर प्राविधिक कुरा थाहा थिएन। म मन्त्री हुँदै एउटा संस्थाबाट माग भएको थियो। सचिवले यस्तो आएको छ भनेरदेखाउनु भएको थियो, प्रक्रियामा पुर्याएर दिनुहोस् भनेर निर्देशन दिएको थिएँ। प्रतिवेदनमा फरक मत राख्दै एमालेका सांसदले यस विषयमा स्पष्ट कार्यादेश सहितको संयन्त्र बनाएर थप छानविन गर्नु पर्ने र छानविनको क्रममा दोषी ठहर भएकाहरुलाई कानुन बमोजिम कार्बाही गर्नु आवश्यक रहेको राय प्रस्तुत गरेका छन्। अनधिकृत भनेर भनिएको व्यक्ति लगायत छानविनको दायरामा रहेका व्यक्तिहरुको कल डिटेल र मोबाइल लोकेसन हेर्न नदिइएको, बजेट निर्माणको रातिको सम्पूर्ण दृष्य सङ्ग्रहित दुरुस्त अवस्थाको सिसिटिभी फुटेज उपलब्ध नगराइएको, बजेट निर्माण प्रक्रियामा सङ्लग्न व्यक्तिहरुको नामनामेसी अर्थ मन्त्रालयले उपलब्ध नगराएको, त्यसले गर्दा त्यस दिन उपस्थित सबै व्यक्तिसँग सोधपुछ गर्न नपाइएको, ड्युटी फेरिएपछि रातिको सुरक्षा जिम्मेवारी लिने सुरक्षाकर्मीसँग सोधपुछ गर्न समेत अवरोध भएको र करका दरको हेरफेरबाट मकांमा परेका सरोकारवालासँग पटक पटकको आग्रहका बाबजुद छलफल गर्न समितिका सत्तापक्षीय कतिपय सदस्यहरु इच्छुक नभएको आदि कारणले आर्थिक वर्ष २०७९ को आर्थिक विधेयकमा करका दरहरु हेरफेर गर्ने सम्बन्धमा अनधिकृत व्यक्तिको प्रवेश भएको होइन थिएन भन्ने विषयमा गहिरो अनुसन्धान नै हुन सकेन । तसर्थ, अनुसन्धान नै पूर्ण र पर्याप्त हुन नसकेका कारण यत्तिकै आधारमा अनधिकृत व्यक्तिको प्रवेश भएको थिएन भन्ने निष्कर्षमा पुग्न सकिदैन । प्रतिवेदनको फरक मतमा भनिएको छ, बरु अनधिकृत व्यक्तिको प्रवेश सम्बन्धी विषयलाई विषयान्तर गर्न र सिसिटिभी सम्बन्धी यथार्थ विवरण लुकाउन अर्थ मन्त्रालयका कर्मचारीहरुले प्रधानमन्त्रीको राजनीतिक संरक्षकत्व खोज्नु, ३ महिनासम्म सिसिटिभी फुटेज सुरक्षित राख्नु पर्ने नियमको उल्लङ्घन हुनु करका दरको हेरफेरपछिको असरको विश्लेषण गर्दा बजेट निर्माणका क्रममा स्थापित मान्यताहरु स्पष्ट ढङ्गले उल्लङ्घन भएको देखिनु र निश्चित व्यवसायिक समूहलाई लाभ हुने गरी कतिपय करका दरहरु हेरफेरहरु भएको लगायत परिस्थितिजन्य प्रमाणहरुले यस क्रममा अनधिकृत व्यक्तिको प्रवेश भएको आशङ्कालाई नै बल पुयाउँछन् ।"
"पाँच दलीय गठबन्धन कायम रहन्छ, यसमा दायाँबायाँ गरिँदैन : प्रचण्ड","काठमाडौं : नेकपा माओवादी केन्द्रका अध्यक्ष पुष्पकमल दाहाल 'प्रचण्ड' ले अहिले यही गठबन्धन कायम रहने बताएका छन्। राजधानीमा आयोजित कार्यक्रममा प्रचण्डले पाँच दलीय गठबन्धन दाँयाबाया नहुने बताएका हुन्। उनले भने,'अहिले यहि पाँच दलीय गठबन्धन कायम हुन्छ, यसमा दायाँबायाँ गरिँदैन। तालमेल गर्दापनि हामी पहिलो हुने हो। सायद पहिलो कांग्रेस हुने हो। दोस्रो हामी हुने हो। त्यसमा सहयोग गर्ने हो भने सबै चिज सहज जान्छ नत्र जादैंन । परिवर्तनको बाहक माओवादी हो।' नेताहरूलाई गाली गरेर समाज भत्काउने संस्कार तर्कसहित बिरोध गर्नुपर्ने बताए। प्रचण्डले भने, 'एसपीपी अमेरीकी सरकारलाई फिर्ता पठाउने कुरामा हाम्रो पार्टीको योगदान छ। आउने तीन महिना निकै चुनौती र अवसरको महिना हो। तीन महिना अभियानको रूपमा गयौं भने देशको मानचित्र बदल्न सक्छौं। परिवर्तन बिरोधी परिवर्तनका मालिकजस्ता भएका छन्।' उनले भने, 'कतिपयले नेताहरूलाई विदा गर्ने भन्छन्। मानव समाज व्यवस्थित रूपले अघि बढ्छन्। समाजलाई हेण्डल गर्ने कुरामा युवाहरू हुन्छन्। समाजमा प्रौढहरू पनि हुन्छन्। तिनीहरूको सहभागिताविना समाज सन्तुलित, गतिशील र स्थिर हुन सक्दैन। आमा बाहरूको अनुभव पनि काम लाग्छ। एक थरी मानिसहरु बुढाहरू, प्रौढहरू चाहिँदैन भन्छ्न। त्यो समाज भत्काउने विचार हो। सबैको उचित समायोजनबाट मात्रै राष्ट्र अघि बढ्छ।'"
बाबुराम त माओवादी नै होइनन् : प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले डा बाबुराम भट्टराई माओवादीनै नभएको बताएका छन्। शनिबार पार्टीको सम्पर्क समन्वय प्रदेश कमिटीको प्रशिक्षणमा सम्बोधन गर्दै प्रचण्डले देशमा अब एउटा मात्रै माओवादी रहेको दावी गरेका हुन्। उनले भने, यो चुनावबाट माओवादी भनेको माओवादी केन्द्र मात्रै हो, अरुको काम छैन भन्ने प्रमाणित भयो। किरण माओवादी काम छैन, विप्लव माओवादीको पनि अब अर्थ छैन, बाबुराम त माओवादी नै होइनन्, अब तिनको त हिसाब रहेन।' प्रचण्डले भने, 'आगामी चुनावमा तालमेल गर्दापनि पहिलो हुने हो। नेपाली कांग्रेसका नेताहरूसँग भनेको छु। पहिलो तपाईंहरू हुनुहुन्छ। दोस्रो माओवादी केन्द्र हुने हो। होइन भने स्थिती सहज हुनेछैन भनेको छु।'"
विश्वमा आणविक हतियारको होडबाजी रोकिनुपर्छ,"काठमाडौं : राष्ट्रपति विद्यादेवी भण्डारीले कुनै पनि राष्ट्रहरूका बीचमा विवाद उत्पन्न भएमा शान्तिपूर्ण माध्यमबाट त्यसको समाधान खोजिनुपर्ने नेपालको मान्यता रहेको बताएकी छिन्। शनिबार ललितपुरमा आयोजित अन्तर्राष्ट्रिय कानुनसम्बन्धी एसिया क्षेत्रीय सम्मेलनको उद्घाटन गर्दै राष्ट्रपति भण्डारीले विश्वमा आणविक हतियारको होडबाजी रोकिनुपर्नेमा जोड दिँदै सबै प्रकारका युद्धको विरोध गर्ने बताएकी हुन्। संयुक्त राष्ट्रसंघको बडापत्र, पञ्चशीलका सिद्धान्तमा आधारित शान्तिपूर्ण सहअस्तित्व, विश्वबन्धुत्वको भावना, अनाक्रमण र अहस्तक्षेपको नीतिले मात्र विद्यमान अन्तर्राष्ट्रिय कानुनको पालना एवम् विकासमा योगदान गर्ने नेपालको स्पष्ट दृष्टिकोण रहेको बताइन्। जलवायु परिवर्तन आजको विश्वले भोग्नुपरेको ठूलो चुनौतीका रूपमा खडा भएको भन्दै उहाले यसका लागि अन्तर्राष्ट्रिय कानुनहरू बन्न बाँकी नै रहेको धारणा राखिन्। उनले न्यायमा आधारित विश्व व्यवस्थाले मात्र नेपाल जस्ता राष्ट्रहरूको विशिष्ट आवश्यकतालाई गम्भीरतापूर्वक बोध गर्नसक्ने बताइन्। नेपाल संयुक्त राष्ट्रसंघको वडापत्र, मानवअधिकारको विश्वव्यापी घोषणापत्र, आफूले हस्ताक्षर गरेका द्विपक्षीय, बहुपक्षीय सन्धि, अभिसन्धि र महासन्धिप्रति सदैब प्रतिबद्ध रहेको बताइन्। राष्ट्रपति भण्डारीले नेपालमा हुने अन्तराष्ट्रिय सम्मेलनहरुले नेपालको पहिचान अन्तर्राष्ट्रिय जगतमा अझ विस्तारित हुने र अन्तर्राष्ट्रिय कानुनको विकासमा नेपालको योगदान स्थापित हुने विश्वास गरिन्। उनले भनिन्, 'न्यायको सम्बन्ध कर्तव्य र उत्तरदायित्वसँग हुने भएकाले जलवायु परिवर्तनको असर न्यूनीकरण गर्न विश्वका राष्ट्रहरूले जनाएको प्रतिबद्धता तब मात्र हासिल हुन सक्दछ, जब हरेक मुलुकसँग यसबारे न्यायपूर्ण दृष्टिकोण र भावना निर्माण हुन्छ। अन्तर्राष्ट्रिय सम्मेलनको एउटा महत्वपूर्ण लक्ष्य पारस्परिक अन्तरक्रियाका माध्यमबाट ज्ञान, अनुभव र सम्बन्धित विषयमा विकास भएका नवीनतम् सिद्धान्त एवं अभ्यासका बारेमा जानकारी साझा गर्नु रहेको हुन्छ। यस सम्मेलनले आपसी सम्बन्ध, मित्रता र छलफललाई स्थायी रूपमा अगाडि बढाउँदै अन्तर्राष्ट्रिय कानुनका क्षेत्रमा महत्वपूर्ण योगदान गर्ने अपेक्षा गरेको छु।'"
आयल निगमलाई निजीकरण गरिँदैन : मन्त्री बडू,"काठमाडौं : उद्योग, वाणिज्य तथा आपूर्तिमन्त्री दीलेन्द्रप्रसाद बडूले पेट्रोलिमय पदार्थ आयातको एकाधिकार पाएको नेपाल आयल निगमलाई निजीकरण नगरिने दोहोर्एका छन्। आज शनिबार काठमाडौंमा आयोजित नेपाल एलपी ग्यास उद्योग सङ्घको २७ औँ वार्षिक साधारणसभामा उनले भने, 'निगमले निजी क्षेत्रको सहयोगमा नै नेपालमा पेट्रोलियम पदार्थको आपूर्ति गरिरहको छ, निगमलाई निजीकरण गरिँदैन।' सरकारले जनताप्रतिको दायित्व र जिम्मेवारीवोध गरेर पेट्रोलियम पदार्थमा लगाइँदै आइएको कर घटाइएको जनाउँदै उनले निगमको सञ्चित नोक्सानी कम गर्न अनावश्यक खर्च कटौतीका साथै निगममा सुधारको खाँचो औँल्याए। निजी क्षेत्रले भोग्दै आएको समस्या समाधान गर्न सरकार प्रतिबद्ध रहेको उल्लेख गर्दै मन्त्री बडूले आफू समस्याको नीतिगत, पद्धतिगत र दीर्घकालीन समाधान खोज्न लागिपरेको बताए। 'निजी क्षेत्रले व्यहोर्नुपरेको समस्या स्थायीरूपमा समाधान हुन्छन्, सरकारले त्यसतर्फ पहल गरिरहेको छ।'"
"बजेट निर्माण प्रकरणमा लिङ्देनले भने, सिण्डिकेट निर्माण गर्नुहोस्, चोख्याउनुहोस् ,चोखिनुहोस्","काठमाडौं : राप्रपाका अध्यक्ष राजेन्द्र लिङ्देनले बजेट निर्माण प्रकरणमा छानबिन गर्न बनेको संसदीय विशेष समितिले तत्कालीन अर्थमन्त्री जनार्दन शर्मालाई चोख्याएको संकेत गरेका छन्। तत्कालीन अर्थमन्त्री शर्माले बजेट निर्माणमा अनधिकृत व्यक्तिलाई प्रवेशपहुँच दिएको विषयमा छानबिन गर्न बनेको समितिको बहुमतले त्यस्तो केही नदेखिएको प्रतिवेदन बुझाएपछि उनले यस्तो संकेत गरेका हुन्। उनले भने,जनता नजागेसम्म सिण्डिकेट निर्माण गर्नुहोस्, चोख्याउनुहोस,चोखिनुहोस्। नभेटिएको सीसीटीभी फुटेजमा नदेखिएको दृश्यलाई उनीहरूले अन्तिम आधिकारिक प्रमाण मानेर छानबिन समितिले गहन छानबिन गर्नुपर्ने धेरै ठाउँ जानाजान छाडिदिएका छन्। समितिले मुख्य आरोपी रघुनाथ घिमिरेसँग बयान लिन चाहेन। घिमिरे, तत्कालीन अर्थमन्त्री शर्मा र अन्य अर्थ अधिकारीहरूको कल डिटेल लिनबाट पन्छियो। अर्थका कर्मचारीलाई समूहसमूहमा बयान लियो। गहन अनुसन्धान बाँकी राखेर भनिदियो, केही देखिएन। लिङ्देनको बुझाइमा यो तत्कालीन अर्थमन्त्री मन्त्रीलाई चोख्याउने काम भएको हो। उनले जनता सधैं सुतेर नबस्ने भन्दै चेतावनीसमेत दिए। लिङ्देनले भने,तर याद गर्नुहोस् न सधैं रात हुन्छ न त जनता सधैं सुतेर बस्छ ! एमालेतर्फका सदस्यहरूले भने छानबिन अपूर्ण रहेको, अर्थका अधिकारीबाट पर्याप्त सहयोग नपाएको भन्दै फरक मत राखेका छन्। एमालेबाट प्रतिनिधित्व गर्ने खगराज अधिकारी, प्रदीपकुमार ज्ञवाली, विमला विक र भानुभक्त ढकालले कडा सुझाव दिएका छन्, यस विषयमा स्पष्ट कार्यादेशसहितको संयन्त्र बनाएर थप छानबिन गर्नुपर्ने र छानबिनका क्रममा दोषी ठहर भएकाहरूलाई कानुनबमोजिम कार्बाही गर्नु आवश्यक रहेको राय प्रस्तुत गर्न चाहन्छौं। छानबिनका क्रममा सीसीटीभी रिकभर हुन नसकेपछि यथार्थ पत्ता लगाउने बलियो साधनका रूपमा कल डिटेल र मोबाइल लोकेसनलाई उपयोग गर्न विपक्षी दलका सदस्यहरूले अडान राखेका थिए। तर, बहुमतसामु उनीहरू निरीह बने। त्यसलाई उनीहरूले फरक मतमा व्यक्त गरेका छन्। सीसीटीभी रिकभर हुन नसकेपछि यथार्थ पत्ता लगाउने बलियो साधनका रूपमा कल डिटेल र मोबाइल लोकेसनलाई उपयोग गरिनु पथ्र्यो। हाम्रो तर्फबाट बारम्बार तत्कालीन अर्थमन्त्री र अनधिकृत व्यक्ति भनिएका रघुनाथ घिमिरेको कल डिटेल र मोबाइल लोकेसन खोजी गर्न आग्रह गर्यौं। तर कार्यविधिमा उल्लेख गरिएको यस विषयमा समेत सत्तापक्षका कतिपय सदस्यहरू सहमत हुनु भएन। यो कुनै व्यक्तिको गोपनीयताको हनन गर्ने विषय थिएन, यो त सरकारलाई संसद्प्रति र संसदमार्फत जनताप्रति उत्तरदायी बनाउने विषय थियो, चार सदस्यको फरक मतमा भनिएको छ, सार्वजनिक पदमा बसेका व्यक्तिको हकको विषय निरपेक्ष होइन, सापेक्ष हुन्छ। करको दायरा हेरफेर गरेको आरोप लागेपछि राजीनामा दिएपछि तत्कालीन अर्थमन्त्री शर्मामाथि छानविन गर्न समिति गठन भएको थियो। सो समितिले हालसम्म गरेको अनुसन्धानको प्रतिवेदन सार्वजनिक भएको हो।शर्मामाथि छानबिन गर्ने सरकारले ११ सदस्यीय संसदीय विशेष समिति गठन गरिएको हो। समितिमा लक्ष्मणलाल कर्ण, खगराज अधिकारी, देवप्रसाद गुरुङ, प्रदीपकुमार ज्ञवाली, मानबहादुर विश्वकर्मा, भानुभक्त ढकाल, बिमला विक, शक्तिबहादुर बस्नेत, सरलाकुमारी यादव, सीताराम महतो, सुरेन्द्र यादव रहेका छन् ।"
'गठबन्धनले गरेका कुकृतिहरूको भण्डाफोर गर्नुपर्छ',"काठमाडौं : नेकपा एमालेका उपाध्यक्ष इश्वर पोखरेलले कांग्रेसले नेतृत्व गरेको केन्द्रमा देश विकास गर्ने कुनै योजना नभएको बताएका छन्। एमाले भोजपुर काठमाडौं सम्पर्क मञ्चले आयोजना गरेको कार्यक्रममा बोल्दै पोखरेलले कांग्रेससँग कुनै योजना नभएको र स्वार्थमा लिप्त भएको बताएका हुन्। उनले भने, 'देश बनाउने सपनालाई जागृत गर्न जरुरी छ। एमालेले देशको एजेण्डा बोकेको छ। राष्ट्रिय मुद्दाहरूमा हामी केन्द्रित हुनुपर्छ।' उनले गठबन्धनलाई कमजोर बनाउनु आफू बलियो हुनुपर्ने बताए। उनले भने, 'भाकल गरेर गठबन्धन कमजोर हुँदैन। कामेर गठबन्धन कमजोर हुँदैन। गठबन्धनले गरेका कुकृतिहरूको भण्डाफोर गर्नुपर्छ।' उनले हालै भएको निर्वाचनमा एमालेले सर्वाधिक लोकप्रिय मत प्राप्त गरेको बताए।"
बाम गठबन्धन नबन्दासम्म मुलुकले निकास पाउँदैन : उपाध्यक्ष शाक्य,"बेसीसहर : नेकपा एमालेको केन्द्रीय उपाध्यक्ष अष्टलक्ष्मी शाक्यले वर्तमान गठबन्धन तोडेर बाम गठबन्धन नबन्दासम्म मुलुकले निकास नपाउने बताएकी छन्। नेकपा एमाले लमजुङले सदरमुकाम बेसीसहरमा शनिबार आयोजना गरेको जिल्लास्तरीय कार्यकर्ता प्रशिक्षण भेलालाई सम्बोधन गर्दै उपाध्यक्ष शाक्यले वर्तमान गठबन्धन सरकारलाई ढालेर बामपंथी सरकार निर्माण गर्नुपर्ने बताइन्। उनले अब कम्युनिस्ट पार्टीको नाममा ससना पसल थापिरहँदा बामपन्थी सरकार नबन्ने र मुलुकले गति पनि लिन नसक्ने बताइन्। 'यो सरकार रहँदासम्म देशमा भ्रष्टाचार रोकिन्न, महङ्गी घट्दैन, न त सम्वृद्वी नै आउँछ', शाक्यले भनिन्, 'हेर्नुहोस त एमसीसी पास गरेर अमेरिकी सेना भित्राउँदैछन। यो सिधै चाइनामाथि धावा बोल्न हो।' मुलुकमा संघीयता सही ढङ्गले सञ्चालन गर्न नसक्दा व्यवस्था माथिनै प्रश्न उठ्न थालेको भन्दै उनले चिन्ता ब्यक्त गरिन। उनले भनिन, 'हिजो सबैले देशलाई संघीयतामा लैजाउँ भनेर संविधानमै सात प्रदेशको व्यवस्था गरियो। तर अहिले व्यस्थापन गतिलो नगरेर व्यवस्थाप्रति नै नकारात्मक टिप्पणी भैरहेको छ, यो कार्य गलत छ। संघीयता सही ढंगले सञ्चालन गर्नसके नागरिकले विकास र सम्वृद्धि छिटो पाउनेछन।' उनले हिजोका दिनमा प्रदेश सरकार राम्रोसँग सञ्चालन गरेको र प्रदेशलाइ बलियो बनाउन संघसंग निरन्तर लडिरहेको भन्दै उपहासचिव एंव गण्डकी प्रदेशका पुर्व मुख्यमन्त्री पृथ्वीसुब्बा गुरूङको प्रशंसा गरिन्। उपमहासचिव पृथ्वीसुब्बा गुरूङले आगामी चुनावमा बामपन्थी शक्ति एक हुन नसकेपनि गठबन्धन विरुद्ध एमाले एक्लै लड्न उच्च मनोवलका साथ तयार हुनुपर्ने बताए। उनले गण्डकी प्रदेशमा अहिलेपनि एमाले पहिलो शक्तिको रूपमा रहेको बताउँदै आगामी चुनावमा अझ बलियो बनेर आउनुपर्ने बताए। उनले पुँजीवादको अवशेषको रूपमा रहेको कांग्रेसको पछि लागेका कम्युनिस्ट पार्टीहरू समाजवादी बन्न नसक्ने आरोप लगाए। उनले अब छिट्टै एमालेबाट अन्यपार्टीमा लागेका, माओवादी, समाजवादीमा रहेकाहरूलाई पार्टीमा भित्र्याउने बताए। नेता गुरूङले स्थानीय चुनावमा पार्टीभित्र केही अन्तर्घात भएको बताउँदै उनीहरूलाई आगामी चुनावपछि कारबाही गरिने बताए।"
जनार्दन शर्मा र रघुनाथ घिमिरेको किन चाहियो कल डिटेल ?,"काठमाडौं : तत्कालीन अर्थमन्त्री जनार्दन शर्माले बजेट निर्माणमा प्रकरणको विषयमा अपूर्ण प्रतिवेदन बनाएको छ। शर्माले अनधिकृत व्यक्तिलाई प्रवेशपहुँच दिएको विषयमा छानबिन गर्न बनेको संसदीय विशेष समितिको बहुमतले आफैंमाथि थुप्रै प्रश्न उठाउँदै त्यस्तो केही नदेखिएको प्रतिवेदन बुझाएको हो। समितिका सभापति लक्ष्मणलाल कर्णले छोटो निष्कर्षसहितको प्रतिवेदन सभामुख अग्निप्रसाद सापकोटालाई बुझाएका छन्। सभापति कर्णले १७ दिनको कार्यवधिमा २३ बैठक बसी ७५ घण्टा समय बिताएर यो प्रतिवेदन तयार गरेको बताए। प्रतिवेदनमा १ निष्कर्ष र ११ वटा सुझाव छन्। २२ जनासँग बयान लिएको प्रतिवेदनमा उल्लेख छ। यसलाई विपक्षीतर्फका प्रतिनिधि सांसदले भने अपूर्ण भनेका छन्। बजेटमा करका दर निर्धारण गर्न अनाधिकृत व्यक्ति प्रयोगका विषयमा समितिको प्रतिवेदनमा विश्वसनीय हुन सकेको छैन्। प्रतिवेदननै शंकाको घेरामा परेको छ। नभेटिएको सीसीटीभी फुटेजमा नदेखिएको दृश्यलाई उनीहरूले अन्तिम आधिकारिक प्रमाण मानेका छन्। गहन छानबिन गर्नुपर्ने धेरै ठाउँ जानाजान छाडिदिएका छन्। एमालेबाट समितिमा समाविष्ट चार सदस्यले भने फरक मत लेख्दै सीसीटीभी लुकाइएको, कल डिटेल हेर्न नदिइएको, मुख्य आरोपीलाई बयानबाट तर्काइएको उल्लेख गरेका छन्। उनीहरूले थप छानबिन आवश्यक रहेको देखाएका छन्। छानबिनका क्रममा सीसीटीभी रिकभर हुन नसकेपछि यथार्थ पत्ता लगाउने बलियो साधनका रूपमा कल डिटेल र मोबाइल लोकेसनलाई उपयोग गर्न विपक्षी दलका सदस्यहरूले अडान राखेका थिए। तर, बहुमतसामु उनीहरू निरीह बने। त्यसलाई उनीहरूले फरक मतमा व्यक्त गरेका छन्। सीसीटीभी रिकभर हुन नसकेपछि यथार्थ पत्ता लगाउने बलियो साधनका रूपमा कल डिटेल र मोबाइल लोकेसनलाई उपयोग गरिनु पर्थ्यो। हाम्रो तर्फबाट बारम्बार तत्कालीन अर्थमन्त्री र अनधिकृत व्यक्ति भनिएका रघुनाथ घिमिरेको कल डिटेल र मोबाइल लोकेसन खोजी गर्न आग्रह गर्यौं। तर कार्यविधिमा उल्लेख गरिएको यस विषयमा समेत सत्तापक्षका कतिपय सदस्यहरू सहमत हुनु भएन। यो कुनै व्यक्तिको गोपनीयताको हनन गर्ने विषय थिएन, यो त सरकारलाई संसद्प्रति र संसदमार्फत जनताप्रति उत्तरदायी बनाउने विषय थियो, चार सदस्यको फरक मतमा भनिएको छ, सार्वजनिक पदमा बसेका व्यक्तिको हकको विषय निरपेक्ष होइन, सापेक्ष हुन्छ। यसका लागि प्रचलित अभ्यास र विधिअनुसार निजहरूको सहमति लिएर नै कल डिटेल अगाडि सारिएको थियो। तर यो विधि अवलम्बन गर्न समितिकै कतिपय सदस्यहरू बाधक हुँदा प्रस्तुत विवादमा यकिन तथ्यमा पुग्ने बाटो नै बन्द भयो। समितिले आफूलाई तोकिएको दायित्व पूरा गर्न कल डिटेलको विवरण खोजीलगायतका विधि अवलम्बन गर्न पाउनु पर्थ्यो। यसो हुन नदिनु समितिलाई तथ्यको खोजीमार्पत सत्यको गहिराइमा पुग्न गरिएको अवरोधका अर्थमा लिनु पर्छ भन्ने मत व्यक्त गर्न चाहन्छौं। अनधिकृत व्यक्ति भनेर रघुनाथ घिमिरेको नाम आएको छ, तपाईं चिन्नुहन्छ भन्ने प्रश्नमा उनले चिनेको कुरा स्वीकार गरे। पुराना कर्मचारीहरूलाई पनि कहिलेकाहीँ विभागहरूले केही काममा लगाउँदा रहेछन्। मन्त्रालय आउनेजाने क्रममा सामान्य चिनजान छ, नजिकबाट चिन्दिनँ, व्यक्तिगत सम्पर्क छैन, उनले भनेका छन्। तर, घिमिरे २०७८ भदौ २४ गते राति पनि प्रतिस्थापन बजेटमा राजस्व र करका दर हेरफेरमा सक्रिय थिए। शर्मा मन्त्री भएपछि उनको नियमित अर्थ मन्त्रालयमा आवात्जावत एकदमै बाक्लो थियो। अर्थ मन्त्रालयका अधिकांश कर्मचारी घिमिरेको आवात्जावत एक महिनाअघिदेखि एकदम बाक्लो रहेको बताउँछन्। अर्थ मन्त्रालयको लामो अनुभव भएका शोभाकान्त पौडेलजस्ता कर्मचारीलाई बाहिर पठाएर कम अनुभव भएका कर्मचारीलाई किन ल्याउनुभयो भन्ने प्रश्नमा उनले गोलमोटल उत्तर दिएका छन्।"
छानबिन अपूर्ण,"काठमाडौं : तत्कालीन अर्थमन्त्री जनार्दन शर्माले बजेट निर्माणमा अनधिकृत व्यक्तिलाई प्रवेशपहुँच दिएको विषयमा छानबिन गर्न बनेको संसदीय विशेष समितिको बहुमतले आफैंमाथि थुप्रै प्रश्न उठाउँदै त्यस्तो केही नदेखिएको प्रतिवेदन बुझाएको छ। नभेटिएको सीसीटीभी फुटेजमा नदेखिएको दृश्यलाई उनीहरूले अन्तिम आधिकारिक प्रमाण मानेका छन्। गहन छानबिन गर्नुपर्ने धेरै ठाउँ जानाजान छाडिदिएका छन्। एमालेबाट समितिमा समाविष्ट चार सदस्यले भने फरक मत लेख्दै सीसीटीभी लुकाइएको, कल डिटेल हेर्न नदिइएको, मुख्य आरोपीलाई बयानबाट तर्काइएको उल्लेख गरेका छन्। उनीहरूले थप छानबिन आवश्यक रहेको देखाएका छन्। तत्कालीन अर्थमन्त्री जनार्दन शर्माले बजेट निर्माणमा अनधिकृत व्यक्तिलाई प्रवेशपहुँच दिएको विषयमा छानबिन गर्न बनेको संसदीय विशेष समितिको बहुमतले आफैंमाथि थुप्रै प्रश्न उठाउँदै त्यस्तो केही नदेखिएको प्रतिवेदन बुझाएको छ। नभेटिएको सीसीटीभी फुटेजमा नदेखिएको दृश्यलाई उनीहरूले अन्तिम आधिकारिक प्रमाण मानेका छन्। गहन छानबिन गर्नुपर्ने धेरै ठाउँ जानाजान छाडिदिएका छन्। एमालेबाट समितिमा समाविष्ट चार सदस्यले भने फरक मत लेख्दै सीसीटीभी लुकाइएको, कल डिटेल हेर्न नदिइएको, मुख्य आरोपीलाई बयानबाट तर्काइएको उल्लेख गरेका छन्। उनीहरूले थप छानबिन आवश्यक रहेको देखाएका छन्। समितिले मुख्य आरोपी रघुनाथ घिमिरेसँग बयान लिन चाहेन। घिमिरे, तत्कालीन अर्थमन्त्री शर्मा र अन्य अर्थ अधिकारीहरूको कल डिटेल लिनबाट पन्छियो। अर्थका कर्मचारीलाई समूहसमूहमा बयान लियो। गहन अनुसन्धान बाँकी राखेर भनिदियो, केही देखिएन। एमालेतर्फका सदस्यहरूले भने छानबिन अपूर्ण रहेको, अर्थका अधिकारीबाट पर्याप्त सहयोग नपाएको भन्दै फरक मत राखेका छन्। एमालेबाट प्रतिनिधित्व गर्ने खगराज अधिकारी, प्रदीपकुमार ज्ञवाली, विमला विक र भानुभक्त ढकालले कडा सुझाव दिएका छन्, यस विषयमा स्पष्ट कार्यादेशसहितको संयन्त्र बनाएर थप छानबिन गर्नुपर्ने र छानबिनका क्रममा दोषी ठहर भएकाहरूलाई कानुनबमोजिम कार्बाही गर्नु आवश्यक रहेको राय प्रस्तुत गर्न चाहन्छौं। छानबिनका क्रममा पाएका तथ्यका आधारमा उनीहरूले निम्न दृष्टान्त प्रस्तुत गरेका छन् छानबिनका क्रममा सीसीटीभी रिकभर हुन नसकेपछि यथार्थ पत्ता लगाउने बलियो साधनका रूपमा कल डिटेल र मोबाइल लोकेसनलाई उपयोग गर्न विपक्षी दलका सदस्यहरूले अडान राखेका थिए। तर, बहुमतसामु उनीहरू निरीह बने। त्यसलाई उनीहरूले फरक मतमा व्यक्त गरेका छन्। सीसीटीभी रिकभर हुन नसकेपछि यथार्थ पत्ता लगाउने बलियो साधनका रूपमा कल डिटेल र मोबाइल लोकेसनलाई उपयोग गरिनु पथ्र्यो। हाम्रो तर्फबाट बारम्बार तत्कालीन अर्थमन्त्री र अनधिकृत व्यक्ति भनिएका रघुनाथ घिमिरेको कल डिटेल र मोबाइल लोकेसन खोजी गर्न आग्रह गर्यौं। तर कार्यविधिमा उल्लेख गरिएको यस विषयमा समेत सत्तापक्षका कतिपय सदस्यहरू सहमत हुनु भएन। यो कुनै व्यक्तिको गोपनीयताको हनन गर्ने विषय थिएन, यो त सरकारलाई संसद्प्रति र संसदमार्फत जनताप्रति उत्तरदायी बनाउने विषय थियो, चार सदस्यको फरक मतमा भनिएको छ, सार्वजनिक पदमा बसेका व्यक्तिको हकको विषय निरपेक्ष होइन, सापेक्ष हुन्छ। यसका लागि प्रचलित अभ्यास र विधिअनुसार निजहरूको सहमति लिएर नै कल डिटेल अगाडि सारिएको थियो। तर यो विधि अवलम्बन गर्न समितिकै कतिपय सदस्यहरू बाधक हुँदा प्रस्तुत विवादमा यकिन तथ्यमा पुग्ने बाटो नै बन्द भयो। समितिले आफूलाई तोकिएको दायित्व पूरा गर्न कल डिटेलको विवरण खोजीलगायतका विधि अवलम्बन गर्न पाउनु पथ्र्यो। यसो हुन नदिनु समितिलाई तथ्यको खोजीमार्पत सत्यको गहिराइमा पुग्न गरिएको अवरोधका अर्थमा लिनु पर्छ भन्ने मत व्यक्त गर्न चाहन्छौं। समितिका सभापति कर्णले छोटो निष्कर्षसहितको प्रतिवेदन सभामुख अग्निप्रसाद सापकोटालाई बुझाएका छन्। सभापति कर्णले १७ दिनको कार्यवधिमा २३ बैठक बसी ७५ घण्टा समय बिताएर यो प्रतिवेदन तयार गरेको बताए। प्रतिवेदनमा १ निष्कर्ष र ११ वटा सुझाव छन्। २२ जनासँग बयान लिएको प्रतिवेदनमा उल्लेख छ। यसलाई विपक्षीतर्फका प्रतिनिधि सांसदले भने अपूर्ण भनेका छन्। प्रतिवेदनमा सत्तापक्षका सदस्यहरूको निष्कर्षमा भनिएको छ, समितिले अर्थ मन्त्रालयका पदाधिकारीहरूसँग गरेका छलफल, अर्थ मन्त्रालयबाट प्राप्त गरेको जवाफ र कागजात, प्राप्त सीसीटीभी फुटेजको अध्ययनलगायत हालसम्म समितिले गरेका छानबिन र संकलन गरेका प्रमाणका आधारमा करका दर निर्धारणमा अनधिकृत व्यक्तिको प्रवेश गरेको देखिएन। सो नदेखिएपछि करका दर हेरफेरमा अनाधिकृत व्यक्तिको प्रभावको प्रसँग सान्दर्भिक रहेन। यो प्रतिवेदनले पनि करका दर हेरफेरमा अनधिकृत व्यक्ति नरहेको भन्ने ठहर नै पनि गर्न सकेको छैन। हालसम्म समितिले गरेका छानबिन र संकलन गरेका प्रमाणको आधारमा नदेखिएको भन्ने कुरा उल्लेख गरेको छ। बजेटमा करका दर निर्धारण गर्न अनाधिकृत व्यक्ति प्रयोगका विषयमा समितिको प्रतिवेदनमा विश्वसनीय हुन सकेको छैन्। प्रतिवेदननै शंकाको घेरामा परेको छ। यो समितिले काम थालनी देखिनै कसरी चोख्याउन सकिन्छ भन्ने ध्याउन्नमा लाग्यो। करका दरको अर्थतन्त्रमा पारेका प्रभावको विषयमा छानविन नै नगरेको समितिले नै स्वीकार गरेको छ। प्रतिवेदनमा नै भनिएको छ, करका दरले अर्थतन्त्रमा पारेका प्रभावहरूको नियमित अध्ययन संसद्को सम्बन्धित विषयगत समितिले गर्ने नै हुँदा त्यसतर्फ यस समितिले थप केही गर्नु पर्ने देखिएन। समितिले सुझावमा केही महत्त्वपूर्ण पक्षलाई उजागर गरेको छ। समितिले निश्कर्षमा लेख्नु पर्ने विषयमा सुझाव दिएको छ। समितिको सुझावमा प्रश्नै प्रश्न उब्जाइदिएको छ। समितिको प्रतिवेदनमा सुझावमा उठाएका विषयले नै बजेट निर्माणमा करका दर निर्धारण गर्दा अनाधिकृत व्यक्ति रहेको स्पष्ट गराएको छ। समितिले दिएको ११ वटा सुझावले धेरै विषय छर्लंग हुन्छ। समितिले सीसीटीभी जडान तथा सञ्चालन निर्देशिका २०७२ लाई अर्थ मन्त्रालय र निर्देशिका जारी गर्ने गृह मन्त्रालयसमेतले पूर्णरूपमा पालना नगरेको भनेको छ। उसले सीसीटीभी जडान गर्ने सम्पूर्ण सरकारी निकायलाई निर्देशिका पालना गर्न सुझाव दिएको छ। सिंहदरबारको सुरक्षा प्रणालीमा समितिले नै प्रश्न खडा गरेको छ। सुझावमा भनिएको छ, सिंहदरबार परिसरभित्र प्रवेश गर्ने र बाहिर निस्कने व्यक्तिको व्यवस्थित अभिलेख राख्ने, पद्धतिको विकास गर्न, सबै निकायमा सीसीटीभी प्रणाली व्यवस्थित गर्न र सिंहदरबार परिसरको समग्र सुरक्षा प्रणालीलाई व्यवस्थित गर्न छुट्टै अध्ययन गर्नुपर्ने देखिन्छ। अर्थ मन्त्रालयका जिम्मेवार अधिकारीले समितिलाई नटेरेको कुरा पनि प्रतिवेदनमा उल्लेख छ। यसले समिति कति लाचार थियो भन्ने स्पष्ट गर्छ। मागेका कागजात उपलब्ध नगरेको देखिन्छ। अर्थ मन्त्रालयले संसद् र संसदीय समितिले माग गरेका कागजात प्रमाणहरू र गरिएका पत्राचारको जवाफ र विवरण उपलब्ध गराउने सिलसिलामा विषयको गाम्र्भीर्यलाई ध्यान नदिई हलुका ढंगले व्यवहार गरेको समितिले छानबिनको क्रममा महसुस गरेकाले अर्थ मन्त्रालयका जिम्मेवार अधिकारीहरूले आफ्नो जिम्मेवारी र जवाफदेही सही रूपमा बहन गर्नपर्ने हुन्छ, प्रतिवेदनमा भनिएको छ। राजस्वको दरसम्बन्धी प्रस्तावमा राजस्व नीति कार्यान्वयनमा प्रमुख जिम्मेवारी रहने राजस्व सचिव र राजस्व व्यवस्थापन महाशाखाका प्रमुख भूमिकाविहीन बनाइएको देखिन्छ। समितिको सुझावमा राजस्वको दरसम्बन्धी प्रस्तावमा राजस्व नीति कार्यान्वयनमा नै राजस्व सचिव र राजस्व महाशाखा प्रमुखको समेत हस्ताक्षर हुनुपर्ने उल्लेख गरिएको छ। राजस्व सचिव कृष्णहरि पुष्कर र महाशाखा प्रमुख भूपाल बरालको हस्ताक्षर छैन। उनीहरूले आफूलाई संलग्न नगराएको भन्दै हस्ताक्षर गरेका थिएनन्। समितिले अर्थ मन्त्रालयका राजस्व सचिव र अर्थसचिव गरी दुई सचिव रहने व्यवस्था रहे तापनि आर्थिक विधेयक निर्माण र राजस्व व्यवस्थापनमा समेत राजस्व सचिवको भूमिका प्रष्ट नभएको आशयको अभिव्यक्ति राजस्व सचिवबाटै आएकाले पद अनुरूपको पदाधिकार कायम गर्न पनि सुझाव दिएको छ। बजेट तर्जुमाको कार्यमा संलग्न पदाधिकारी र कर्मचारीको जिम्मेवारीसम्बन्धी विधिमा उल्लिखित राजस्व दरहरू परिवर्तन, खारेजी तथा नयाँ प्रस्ताव गरी आर्थिक विधेयकलाई अन्तिम रूप दिने छलफलमा अर्थमन्त्री, अर्थ राज्यमन्त्री, अर्थ सचिव, राजस्व सचिव, राजस्व व्यवस्थापन महाशाखा प्रमुख, भन्सार विभाग तथा आन्तरिक राजस्व विभागका महानिर्देशकहरू र राजस्व व्यवस्थापन महाशाखाका भन्सार र आन्तरिक राजस्व हेर्ने उपसचिवबाहेक अन्य कुनै पनि पदाधिकारीलाई संलग्न नगराउने व्यवस्थाबमोजिम संलग्न हुन पाउने पदाधिकारीलाई संलग्न गराउन उचित हुने सुझाव दिएको छ। प्रतिवेदनमा नै राजस्वका दर परिवर्तनले स्वदेशी उद्योग मर्कामा परेको र समान किसिमको व्यवसाय गर्ने व्यवसायीबीच असमान व्यवहार भएको उल्लेख छ। सेनिटरी प्याड, फलाम, विद्युतीय गाडी, पाम र पामोलिन तेललगायतका वस्तुमा गरिएको राजस्वका दर परिवर्तनले स्वदेशी उद्योगलाई मर्का परेको र समान किसिमको व्यवसाय गर्ने व्यवसायीहरूबीच असमान व्यवहार गरेको भन्ने गुनासो व्यापकरूपमा आएकोले यथार्थ स्थितिको विश्लेषण गरी आवश्यक अनुरूप दररेटमा पुनरावलोकन गरिनुपर्छ, प्रतिवेदनमा भनिएको छ। सीमित व्यक्ति वा समूहको फाइदामा राजस्वका दर हेरफेर हुने गरेको प्रतिवेदनले स्पष्ट पारेको छ। सीमित व्यक्ति वा समूहलाई फाइदा हुने राजस्वका दरमा हेरफेर हुने गरेको बहस विगतदेखि नै हुँदै आएको छ, राजस्व दर निर्धारण र हेरफेर गर्ने कार्यलाई व्यवस्थित कसरी गर्न सकिन्छ भन्ने बारेमा छुटै अध्ययनको आवश्यकता महसुस भएको छ, जसले आगामी बजेटका सन्दर्भमा यस्ता बहस कम हुँदै जान सकुन्, प्रतिवेदनमा भनिएको छ। राजस्वका दर निर्धारण र हेरफेर अर्थतन्त्रमा दूरगामी र बहुआयामिक प्रभाव पार्ने संवेदनशील विषय भएकोले यस प्रक्रियामा संलग्न हुने आन्तरिक राजस्व विभाग, भन्सार विभाग, राजस्व व्यवस्थापन महाशाखा, राजस्व सचिव र अर्थ सचिवले गरेका काम कारबाहीको लिखित अभिलेख व्यवस्थित गर्न पनि समितिले सुझाव दिएको छ। निर्णयहरूको अभिलेख राख्नुपर्ने, तल्लो तहबाट प्रस्ताव गरिएका नीति र दरहरूको सिफारिसको अभिलेख सुरक्षित राख्नुपर्ने, करका दर हेरफेर गर्ने कारण र औचित्य पुष्टि तथा राजस्व परिचालनमा पार्ने अनुमानित असरको प्रक्षेपण गर्ने कागजातहरू गोपनीयता उल्लंघन नहुने गरी सुरक्षित राख्न पनि समितिले भनेको छ। राजस्वका दर निर्धारण र हेरफेर गर्दा मुलुकमा लगानीको वातावरण प्रवद्र्धन हुने र समग्र अर्थतन्त्रमा प्रतिकूल प्रभाव नपर्ने गरी गर्नुपर्ने सुझाव समितिको छ। नीतिगत निरन्तरताालई समेत ध्यान दिई तीव्र आर्थिक वृद्धि हासिल गर्दै दिगो आर्थिक विकास गर्ने तथा प्राप्त उपलब्धिको न्यायोचित वितरण गरी आर्थिक असमानताको अन्त्य गर्ने र राष्ट्रिय अर्थतन्त्रलाई आत्मनिर्भर, स्वतन्त्र तथा उन्नतिशील बनाउँदै समाजवाद उन्मुख, स्वतन्त्र, समृद्ध अर्थतन्त्रको विकास गर्ने संविधानद्वारा निर्दिष्ट राज्यका आर्थिक उद्देश्य हासिल गर्ने दिशातर्फ उन्मुख हुने गरी वैज्ञानिक र वस्तुनिष्ट आधारमा गर्नुपर्छ, प्रतिवेदनमा भनिएको छ। अनधिकृत व्यक्ति भनेर रघुनाथ घिमिरेको नाम आएको छ, तपाईं चिन्नुहन्छ भन्ने प्रश्नमा उनले चिनेको कुरा स्वीकार गरे। पुराना कर्मचारीहरूलाई पनि कहिलेकाहीँ विभागहरूले केही काममा लगाउँदा रहेछन्। मन्त्रालय आउनेजाने क्रममा सामान्य चिनजान छ, नजिकबाट चिन्दिनँ, व्यक्तिगत सम्पर्क छैन, उनले भनेका छन्। तर, घिमिरे २०७८ भदौ २४ गते राति पनि प्रतिस्थापन बजेटमा राजस्व र करका दर हेरफेरमा सक्रिय थिए। शर्मा मन्त्री भएपछि उनको नियमित अर्थ मन्त्रालयमा आवात्जावत एकदमै बाक्लो थियो। अर्थ मन्त्रालयका अधिकांश कर्मचारी घिमिरेको आवात्जावत एक महिनाअघिदेखि एकदम बाक्लो रहेको बताउँछन्। अर्थ मन्त्रालयको लामो अनुभव भएका शोभाकान्त पौडेलजस्ता कर्मचारीलाई बाहिर पठाएर कम अनुभव भएका कर्मचारीलाई किन ल्याउनुभयो भन्ने प्रश्नमा उनले गोलमोटल उत्तर दिएका छन्। शर्माको बयानअनुसार सचिवमा बढुवा हुन लागेका सहसचिवलाई प्रदेशमा सचिवका रूपमा खटाइने हुँदो रहेछ, त्यही कारण पुरानाहरू प्रदेशमा सरुवा हुनु भयो, नियमित प्रक्रियाअनुसार नै सरुवा भएको हो। उपसचिवसम्म अर्थ मन्त्रालयकै विशिष्टगत कर्मचारी हुने भएकोले त्यसमा समस्या हुँदैन। तर पौडेललाई लामो समय प्रदेशमा पठाउँदै पठाइएन, उनलाई संघीय मामला तथा सामान्य प्रशासन मन्त्रालयको अतिरिक्त समूह (जगेडा)मा लामो समय राखियो। अर्थमन्त्री प्रकरण बाहिर आएपछि मात्र उनलाई खानेपानी मन्त्रालयमा सरुवा गरिएको छ। मन्त्रीले सीसीटीभीसम्बन्धी कार्यविधि नै थाहा नभएको गैरजिम्मेवार उत्तर दिएका छन्। शर्मा योभन्दा अघि गृहमन्त्रीसमेत भइसकेका व्यक्ति हुन्। के गृहमन्त्री भएका व्यक्तिलाई नै यो थाहा नभए कस्लाई थाहा होला ? उनले बयानमा भनेका छन्, सीसीटीभीसम्बन्धी कार्यविधि मलाई पनि थाहा थिएन, क्षमता कति छ भनेर प्राविधिक कुरा थाहा थिएन। म मन्त्री हुँदै एउटा संस्थाबाट माग भएको थियो। सचिवले यस्तो आएको छ भनेरदेखाउनु भएको थियो, प्रक्रियामा पुर्याएर दिनुहोस् भनेर निर्देशन दिएको थिएँ।  प्रमुख प्रतिपक्षले सीसीटीभी फुटेज मागेको छ नि, किन दिनुहुन्न ? भनी राखेको जिज्ञाशामा तत्कालीन अर्थमन्त्रीले सार्वजनिक सञ्चारमाध्यममा को हो एमाले र मैले फुटेज दिनुपर्ने ? भनेर चुनौती दिनु भयो। तर असार २२ गते प्रतिनिधिसभामा मन्तव्य दिँदा र यस समितिमा उपस्थित भएर जवाफ दिँदा भने सीसीटीभी कति क्षमताको जडान भएको छ, मलाई थाहा थिएन भन्नुभयो। यो जवाफ आफैंमा विरोधाभाषपूर्ण छ। सोझै बुझ्न सकिन्छ, प्रमुख प्रतिपक्षलाई सार्वजनिक चुनौती दिएको दिनसम्म सीसीटीभीमा त्यस दिनका दृश्यहरू सुरक्षित थिए। अन्यथा किन दिने? भन्ने चुनौती दिने प्रश्न नै उठ्दैनथ्यो। फुटेजहरू नष्ट गरिए या भएपश्चात् मात्रै उहाँले यससम्बन्धी आफूलाई जानकारी नभएको जवाफ दिएको देखिन्छ। जुन स्वयंमा सन्देहास्पद छ। ००० मन्त्रालयलगायत सार्वजनिक स्थलहरूमा सीसीटीभी जडान गर्नु भनेको सम्बन्धित स्थलको सुरक्षाका लागि हो, गहना जस्तो प्रदर्शनीका लागि होइन। यसमा कार्यविधिले व्यवस्था गरे बमोजिम तीन महिनासम्मका अभिलेख सुरक्षित नराख्नु भनेको गम्भीर लापर्बाही मात्र होइन, कानुनको उल्लंघन पनि हो। मलाई कार्यविधि सम्बन्धमा कुनै जानकारी थिएन भन्ने तत्कालीन अर्थमन्त्रीको अभिव्यक्ति र अर्थ मन्त्रालयमा मात्रै होइन अरू मन्त्रालयमा पनि तीन महिनाको अभिलेख सुरक्षित छैनन् भन्ने आशयको अर्थ सचिवको जवाफ चरम गैरजिम्मेवारपन हो। यति गम्भीर लापर्बाहीको जवाफदेही के कसैले लिनु पर्दैन ? सीसीटीभी जडानसम्बन्धी मन्त्रालयका सम्बद्ध अधिकारीको भनाइ र पछि प्राप्त सार्वजनिक खरिदका कागजातहरू आपसमा बाझिएका छन्। सम्बद्ध अधिकारीहरूले मन्त्रालयमा २०७० सालमा सीसीटीभी जडान भएको र पछि त्यसमा क्यामरा मरम्मत र थप गर्ने बाहेक सिस्टममा कुनै परिवर्तन नगरेको बताए पनि सार्वजनिक खरिद कार्यसम्बन्धी कागजातहरू अध्ययन गर्दा २०७६ र २०७८ सालमा मन्त्रालयमा नयाँ प्रणाली र डिभाइस जडान भएका देखिन्छन्। अर्थ मन्त्रालयले किन यथार्थलाई लुकाउन खोजिरहेको हो ? अनधिकृत व्यक्तिको प्रवेश सम्बन्धमा यथार्थ पत्ता लगाउन सबैभन्दा बलियो आधारका रूपमा रहेको सीसीटीभी फुटेजलाई रिकभर गर्न नेपाल प्रहरीको विधि विज्ञान प्रयोगशालामा पठाउन सम्पर्क गर्दा प्रयोगशालाका तर्फबाट यस प्रक्रियाका लागि सामान्य अवस्थामा १५ दिन र रातदिन गरेर काम गरे १० दिन लाग्ने जानकारी गराइएको थियो। तर समितिको समयावधि थप गर्ने सम्बन्धमा सम्माननीय सभामुखसँग समितिको तर्फबाट प्रस्ताव राख्ने क्रममा उहाँले गृहमन्त्रीसँग आग्रह गरेर प्रक्रिया छोट्ट्याइएको जानकारी गराउनु भयो। यसरी प्रक्रिया छोट्ट्याउन भनिनु हुन्थ्यो कि हुँदैनथ्यो र यसले फरेन्सिक जाँचको समग्र प्रक्रियामा कुनै प्रभाव पर्यो कि परेन भन्ने थाहा हुन सकेन। ०००अनधिकृत व्यक्ति भनेर भनिएका रघुनाथ घिमिरेको संलग्नता प्रतिस्थापन विधेयक निर्माणदेखि नै थियो भन्ने सम्बन्धमा एकपछि अर्को समाचार सार्वजनिक सञ्चार माध्यमहरूमा आइरहेका छन्। समितिलाई दिइएको कार्यादेशमा आर्थिक विधेयक २०७९ मा करका दरहरू हेरफेरको विषय उल्लेख भएको भए पनि प्रतिस्थापन विधेयकदेखि नै निजको संलग्नता अध्ययन गर्न सकेको भए छानबिनको कामलाई भरपर्दो सहयोग पुर्याउने थियो। तर त्यस विषयमा प्रवेश गर्ने स्थिति बनेन। समितिमा थप प्रमाण संकलनतर्फ अगाडि बढ्ने वातावरण नै निर्माण भएन। त्यसरी नै, यस विषयको उठान गर्ने सञ्चारकर्मीहरूले आफूहरूलाई समाचारको विश्वसनीयतामा कुनै शंका नरहेको, त्यससम्बन्धी प्रमाण आफूहरूसँग सुरक्षित रहेको तर समाचारको स्रोत संरक्षण गर्नु आफूहरूको दायित्व रहेको भनेर दिएको अभिव्यक्तिलाई पनि यहाँनिर स्मरण गर्नु वाञ्छनीय हुन्छ। सुरेन्द्र काफ्लेतारा चापागाईंममता थापा ००० प्रतिवेदनको पूर्णपाठ"
पाँच दलीय गठबन्धन निर्वाचनपछिसम्म दिगो रहन्छ : अध्यक्ष नेपाल,"डोटी : नेपाल कम्युनिष्ट पार्टी (एकीकृत समाजवादी) का अध्यक्ष एवं पूर्वप्रधानमन्त्री माधवकुमार नेपालले पाँच दलीय गठबन्धन सङ्घीय र प्रदेश निर्वाचनपछिसम्म पनि दिगो रहने बताएका छन्। एकीकृत समाजवादी जिल्ला कमिटीले आयोजना गरेको भेलालाई सम्बोधन गर्न आज सदरमुकाम सिलगढी आइपुग्नुभएका अध्यक्ष नेपालले सञ्चारकर्मीसँग कुरा गर्दै गठबन्धन अहिलेको आवश्यकता भएको उल्लेख गरेका छन्। 'पछिसम्म पनि गठबन्धन कायम राख्न पाँच दलका शीर्ष नेता सहमत भएका छन्', उनले भने। फरक प्रसङ्गमा अध्यक्ष नेपालले गठबन्धनकै भर परेर स्थानीय तह निर्वाचनमा आफ्नो पार्टीले अपेक्षित सिट हासिल गर्न नसकेको बताए। उनले भने, 'स्थानीय तहमा अपेक्षित सिट हासिल गर्न सकिएन, अबको सङ्घप्रदेशको निर्वाचनमा हामी सोचेभन्दा बढी सिट हासिल गर्छौँ।'"
कांग्रेस वरिष्ठ नेता कोइरालालाई कोरोना सङ्क्रमण,"काठमाडौं : नेपाली कांग्रेसका वरिष्ठ नेता शेखर कोइरालालाई कोरोना भाइरस सङ्क्रमण भएको छ। आज बिहान परीक्षण गर्दा कोइरालामा सङ्क्रमण पुष्टि भएको उनका स्वकीय सचिव दिनेश थपलियाले जानकारी दिए। उनका अनुसार नेता कोइरालालाई आज बिहान ५ बजेदेखि सामान्य ज्वरो, खोकी र वान्ता भएको थियो। अहिले नेता कोइरालाको उपचार ग्राण्डी इन्टरनेशल अस्पतालको आइसोलेशन शै्ययामा भइरहेको छ।"
विश्वविद्यालय असफल हुँदा प्रधानमन्त्री आफैँ असफल हुने हो,"काठमाडौं : सांसद विद्या भट्टराईले सार्वजनिक विश्वविद्यालय असफल हुँदा सरकार र प्रधानमन्त्री आफैँ असफल हुने बताएकी छन्। पूर्वप्राध्यापक समेत रहेकी भट्टराईले त्रिभुवन विश्वविद्यालयमा लगातारको तालाबन्दी र गुन्डागर्दीका कारण विश्वविद्यालयको वातावरण सधै तनावपूर्ण बनिरहेको बताएकी हुन्। त्रिभुवन विश्वविद्यालयलाइ शैक्षिक उत्कृष्टताको केन्द्र बनाउने सरकारको योजनालाई सत्ता सम्बन्धित दलअन्तर्गतकै गलत व्यवहारले असफल बनाउने छ । भट्टराईले भनिन्,त्रिभुवन विश्वविद्यालयमा लगातारको तालाबन्दी र गुन्डागर्दीका कारण विश्वविद्यालयको वातावरण सधै तनावपूर्ण बनिरहेको छ। तालाबन्दीले तनावपूर्ण वातावरणलाई निराकरण गर्ने जिम्मेवारी विश्वविद्यालयका कुलपति, प्रधानमन्त्री शेरबहादुर देउवाको भएको उनको भनाई छ। एमालेबाट सांसदसमेत रहेकी भट्टराईले सामाजिक सञ्जालमार्फत भनेकी छन्, सार्वजनिक विश्वविद्यालय असफल हुँदा सरकारको नेतृत्व गर्ने दल, सरकार र प्रधानमन्त्री आफैँ पनि असफल हुने हो भन्ने हेक्का समयमै हुन जरुरी छ। त्रिभुवन विश्वविद्यालयमा प्राध्यापक र विद्यार्थीले विभिन्न माग राख्दै निरन्तर तालाबन्दी हुँदै आएको छ।"
ब्राउन सुगरसहित दुई जना पक्राउ,झापा : झापामा फेरि प्रतिबन्धित लागुऔषध ब्राउन सुगरसहित दुई जना पक्राउ परेका छन्। पक्राउ पर्नेहरूमा बाह्रदशी गाउँपालिका६ बिहीबारे निवासी ३० वर्षीय पूरण राई र सप्तरी बोदे बर्साइन घर भई हाल बिर्तामोड नगरपालिका१ स्थित भगवान् चौकमा डेरा गरी बस्ने ३५ वर्षीय नागेन्द्र कुमार यादव रहेको प्रहरी कार्यालय झापाले जनाएको छ। उनीहरूलाई मेचीनगर नगरपालिका६ स्थित काँकडभिट्टाको पुरानो मेची पुलबाट पक्राउ गरिएको हो। इलाका प्रहरी कार्यालय र लागुऔषध नियन्त्रण ब्युरो काँकडभिट्टाबाट खटिएको प्रहरी टोलीले प्र३०१०२४ च ८००० नम्बरको गाडीलाई शङ्का लागि चेकजाँच गर्दा उनीहरूको साथबाट २ ग्राम ८०० मिलिग्राम ब्राउन फेला परेको थियो। पक्राउ परेका दुवैलाई इलाका प्रहरी कार्यालय काँकडभिट्टामा राखेर थप अनुसन्धान भइरहेको प्रहरीले जनाएको छ।
मुस्ताङको घाँसामा बन्यो कालिज फर्म,"जोमसोम : हिमाली जिल्ला मुस्ताङको घाँसामा पहिलो पटक कालिज फर्म तथा रेन्वो ट्राउट माछा पोखरी पूर्वाधार निर्माण भएको छ। सरकारले स्थानीयस्तरमा रोजगार सिर्जना गर्ने तथा कृषि पर्यटन प्रवर्द्धन गर्ने उद्देश्यअनुरूप मुस्ताङको घाँसामा पहिलो पटक कालिज फर्म र रेन्वो ट्राउट पूर्वाधार निर्माण गरिएको हो। थासाङ गाउँपालिकाका लागि आर्थिक वर्ष २०७८०७९ को संघीय सरकारको विशेष अनुदान शीर्षकमा १ करोड २५ लाख बजेट विनियोजित भएको थियो। गाउँपालिकाले ९८ करोड ९५ लाख लागतमा कालिज फार्म तथा रेन्वो ट्राउट लगायतका पूर्वाधार निर्माण गर्न सानु कन्ट्रक्सन काठमाडौंसँग ठेक्का सम्झौता गरेको थियो। पूर्वाधार निर्माणका लागि गत आर्थिक वर्ष २०७८७९ को जेठ ५ गते सम्झौता भएको र सम्पन्न गर्न ४० दिनको म्याद कायम गरिएको थियो। सोही सम्झौताअनुसार कन्ट्रक्सनले घाँसामा कालिज फार्मसम्मको सडक निर्माण तथा मर्मत, कालिज फार्म, माछा पोखरी निर्माण, पानी ट्यांकी निर्माण, पाइप लाइन र स्टोर रुम आदि निर्माण सम्पन्न गरेको गाउँपालिका प्रमुख प्रशासकीय अधिकृत नरेन्द्र सुवेदीले जानकारी दिए। थासाङको घाँसामा कालिज फार्म तथा रेन्वो ट्राउट पूर्वाधार निर्माण भएसँगै कृषि पर्यटनको प्रवर्द्धन, स्थानीयस्तरमा रोजगारीको सिर्जना र गाउँपालिकाको आन्तरिक आम्दानीमा योगदान पुग्ने प्रमुख प्रशासकीय अधिकृत सुवेदीले उल्लेख गरे। घाँसामा करिब १५ रोपनी सार्वजनिक खाली जंगल भएको पाखोमा कालिज फार्म तथा रेन्वो ट्राउट पूर्वाधार निर्माण भएको उनले बताए। 'कालिज फार्म तथा रेन्वो ट्राउट पूर्वाधार निर्माण भएको छ, अब त्यसलाई कसरी सञ्चालन गर्ने भन्ने कार्यविधि निर्माण गर्नेछौं, 'प्रशासकीय अधिकृत सुवेदीले भने, 'गाउँकार्यपालिकाले बैठक बसेर त्यसको सञ्चालन मापदण्ड र भाडादर कायम गरी पूर्वाधार निर्माणको जिम्मा लगाउने छौं।' उनले पूर्वाधार उपयोग गर्न व्यक्ति, समुदाय, संघसंस्था कसलाई प्राथमिकता दिने र कसरी बढी राजस्व संकलन हुनसक्छ भन्नेतर्फ जोड दिइने बताए। सरकारले पछिल्लो समय कालिजपालन व्यवसायलाई प्रोत्साहन गर्ने र त्यसलाई पर्यटनसँग जोड्दै रोजगार सिर्जना गर्ने लक्ष्य लिइएको पाइन्छ। कालिज कुखुरा प्रजातिको जंगली पंक्षी हो। समून्द्री सतहको २५० मिटर उचाईदेखि ३०५० मिटरको अग्लो उचाइको भूभागमा कालिज पाइने गर्छ। कालिज अक्सर पहाडी भूभागमा बढी बस्ने गर्छ। नेपालमा कालिजपालनको व्यवसाय फस्टाउँदै जान थालेको छ। मुस्ताङ भने पहिलो पटक यसको पूर्वाधार निर्माण भएको हो। नेपालका जंगल हुने कालिज प्रतिबन्धित गरिएको छ। तर नेपालमा विदेशबाट कालिजको अण्डा झिकाएर ह्याचरी गरी कालिज उत्पादन गर्ने गरिएको छ। कालिजको मासु स्वादिलो र प्रोटिनयुक्त हुनाले पारखीहरूको कालिजको मासु खान लालायित हुन्छन्। सुत्केरी महिला र बाथ रोगका बिरामीलाई कालिजको मासुले फाइदा पुर्याउने गर्छ। एउटै कालिजको मूल्य ३ हजारदेखि ४ हजारसम्म मूल्य पर्छ। कालिजको चल्ला पाँच महिना हुर्काउँदा मासुका लागि योग्य हुन्छन्।"
एसईई ग्रेड वृद्धि परीक्षा भदौ ११ र १२ गते,काठमाडौं : माध्यमिक शिक्षा परीक्षा (एसईई) ग्रेड वृद्धि परीक्षा भदौ ११ र १२ गते हुने भएको छ। सी वा सोभन्दा कम ग्रेड प्राप्त गर्नेले ग्रेड वृद्धि परीक्षा दिन पाउने छन्। राष्ट्रिय परीक्षा वोर्ड परीक्षा नियन्त्रण कार्यालय कक्षा १० का परीक्षा नियन्त्रक अर्जुनबहादुर रायमाझीले बोर्डको बैठकले भदौ ११ र १२ गते परीक्षा गर्ने निर्णय भएको अन्नपूर्णलाई जानकारी दिए।
एसईईका उत्कृष्ट छात्रछात्रालाई एक लाख पुरस्कार,खोटाङ : जिल्लाको केपिलासगढी गाउँपालिकाले माध्यमिक शिक्षा परीक्षा (एसईई) मा सबैभन्दा बढी अङ्क ल्याउने गाउँपालिकाभित्रका दुई विद्यार्थीलाई एकएक लाख रुपैयाँ नगद पुरस्कार प्रदान गर्ने भएको छ। गाउँपालिकाभरिको सामुदायिक विद्यालयबाट एसइई दिएकामध्येमा सबैभन्दा बढी अङ्क ल्याउने एक छात्र र एक छात्रालाई गाउँपालिकाले नगद पुरस्कार प्रदान गर्ने भएको हो। विद्यार्थीलाई सामुदायिक विद्यालयमा पढ्न अझ अभिप्रेरित गर्ने उद्देश्यले एसईईमा सबैभन्दा बढी अङ्क ल्याउने विद्यार्थीलाई पुरस्कारको व्यवस्था गरिएको गाउँपालिका प्रमुख समिर राईले बताए। विद्यार्थीलाई पुरस्कृत गर्ने कार्यक्रम गाउँपालिकाको आर्थिक वर्ष २०७९८० को नीति तथा कार्यक्रममा समावेश गरिएको छ। यस्तै एसईई दिएका गाउँपालिकाभरिका गरिब तथा जेहेन्दार दुई छात्रछात्रालाई गाउँपालिकाले पढाउने भएको छ। उनीहरूका लागि गाउँपालिकाले १८ महिने प्राविधिक शिक्षा अध्ययनको व्यवस्था मिलाउने तयारी गरिएको गाउँपालिकाले जनाएको छ। एसईईमा सबैभन्दा बढी अङ्क ल्याउने दुई विद्यार्थी र गरिब तथा जेहेन्दार दुई विद्यार्थी पहिचान गर्ने कामको थालनीसमेत गरिएको गाउँपालिकाले जनाएको छ। उनीहरूलाई आगामी भदौ २३ गते अन्तर्राष्ट्रिय साक्षरता दिवसका अवसरमा सार्वजनिक गरेर पुरस्कार प्रदान गरिने जनाइएको छ। २०७८ सालको एसइईमा गाउँपालिकाको सातवटा सामुदायिक विद्यालयबाट दुई सय ५२ विद्यार्थीले परीक्षा दिएका थिए। पछिल्लो समय सामुदायिक विद्यालयप्रति विद्यार्थीको आकर्षण घट्दै गएपछि त्यसलाई रोक्न गाउँपालिकाले विद्यार्थी प्रोत्साहन कार्यक्रम गाउँसभाबाटै पारित गरेर ल्याएको हो। गत वैशाख ९ गतेबाट २० गतेसम्म देशभर सञ्चालन भएको एसइई परीक्षाको नतिजा गत साउन ११ गते सार्वजनिक भइसकेको छ। जिल्लाबाट तीन हजार आठ सय नौ विद्यार्थी एसइई परीक्षामा सहभागी भएका थिए।
काठमाडौंको सडकमा फोहरको थुप्रो,"काठमाडौं : बाटो मर्मतको कारण साबिकबमोजिम फोहर व्यवस्थापन हुन नसक्दा काठमाडौंको सडकमा फोहर थुप्रिन थालेका छन्। सिसडोलबाट बञ्चरेडाँडासम्म जाने सडक मर्मतको काम पूरा नभएकाले साबिकबमोजिम फोहर व्यवस्थापन हुन नसक्दा काठमाडौंको मुख्य चोकमा फोहर थुप्रिन थालेको हो। मुख्यगरी अनामनगर, कलङ्की, कालीमाटी, बल्खुलगायतका स्थानमा फोहर थुप्रिन थालेको छ। यही असार ४ गते काठमाडौं महानगरपालिकाले सार्वजनिक सूचना जारी गर्दै सडक मर्मतको काम गर्नुपर्ने भएकाले एक हप्ताका लागि घरबाहिर फोहर ननिकाल्न आग्रह गरेको थियो। एक हप्ताको समयमा पनि सडक मर्मतको काम पूरा नभएपछि सबै सवारीसाधन चलाउन कठिन भएकाले फोहर व्यवस्थापनमा समस्या भएको कामपाका प्रवक्ता नवीन मानन्धरले जानकारी दिए। उक्त बाटो मर्मतको काम सम्पन्न गर्न अझै समय लाग्ने भएकाले कही दिन सबै स्थानको फोहर व्यवस्थापन गर्न कठिन हुने उनको भनाइ छ। त्यसैगरी बञ्चरेडाँडाका स्थानीयले सम्झौताअनुसार काम नभएको भन्दै आगामी भदौ १ गतेदेखि फोहर व्यवस्थापन गर्न नदिने चेतावनी दिएका छन्। समयमा नै सडक मर्मतको काम नगरेको, फोहर बोक्ने गाडीमा (लिचड ट्याङ्की) फोहरको लेदो रहने भाँडो व्यवस्था नगरिएको, स्थानीयको स्वास्थ्य बीमा, शिक्षाको ग्यारेन्टी जस्ता विषयबारे बेवास्ता गरिएको भन्दै स्थानीयवासीले फोहर व्यवस्थापन गर्न नदिने चेतावनी दिएका छन्। कामपाले बञ्चरेडाँडाका स्थानीयको माग सम्बोधनको चरणका रहेको जनाउँदै उपत्यकाको कुहिने फोहर यही व्यवस्थापन गर्नका लागि स्थान पहिचानको काम गरिरहेको जानकारी दिएको छ। त्यसका लागि उपत्यकाको अन्य नगरपालिकासँगको सहकार्यमा जग्गा पहिचानको काम भइरहेको बताइएको छ। यसअघि हरेक दिन उपत्यकाबाट एक हजार दुई सय मेट्रिक टन फोहर सिसडोलमा व्यवस्थापन गरिँदै आएको थियो । सबैभन्दा बढी कामपामा पाँच सय मेट्रिक टन फोहर निस्कने गर्दछ। उपत्यकाबाट दैनिक उत्सर्जन हुने फोहरमध्ये करिब ७५ प्रतिशत उक्त स्थानमा व्यवस्थापन गरिँदै आएको थियो। (रासस)"
रसुवामा सम्बन्धविच्छेद बढ्दै,"रसुवा : रसुवामा सम्बन्धविच्छेदको मुद्दा बढेको छ। गत आर्थिक वर्ष २०७८७९ मा दायर भएका देवानी तथा फौज्दारीसमेत विभिन्न किसिमका ६४ थान मुद्दामध्ये ५० प्रतिशतभन्दा बढी सम्बन्धविच्छेदको रहेका रसुवा जिल्ला अदालतले जनाएको छ। अघिल्लो आर्थिक वर्षमा २९ वटा सम्बन्धविच्छेदको मुद्दा दर्ता भएको थियो। गत आर्थिक वर्षमा यो सङ्ख्या बढेर ३५ पुगेको छ । विगतको तुलनामा गत वर्ष सम्बन्धविच्छेदको सङ्ख्या २० दशमलव ६८ प्रतिशतले वृद्वि भएको हो। यसका साथै अदालतमा जबर्जस्ती करणी, चोरी, ठगी, ज्यान मार्ने उद्योग, सवारी ज्यान, अपहरण, जग्गा खिचलोजस्ता विविध प्रकारका मुद्दा दायर भएका थिए। विगतको जिम्मेवारी सरेका र गत वर्ष दायर भएका समेत ९९ मुद्दा विचाराधीन रहेकोमा ५९ थान फछ्र्योट भइसकेको अदालतका श्रेस्तेदार (उपसचिव) मुना अधिकारी ढकालले बताइन्। उनका अनुसार बाँकी ४० वटा मुद्दाको फैसला प्रक्रियामा अघि बढिरहेको छ।"
"तरकारीको ट्रकमा लागूऔषध ओसारपसार, बन्दाकोपी बोकेको ट्रकभित्र ६ बोरा गाँजा बरामद","झापा : नेपालबाट भारत निर्यात हुने सागसब्जी (तरकारी)को ट्रकमा लागू औषध ओसारपसार हुने गरेको पाइएको छ। नेपालभारत सीमा नाका मोरङको विराटनगरबाट भारतको जोगवनीतर्फ बिना भन्सार लुकाइछिपाइ लैजाँदै गरेको बन्दाकोपी बोकेको मिनी ट्रकभित्र लागु औषध गाँजा बरामद भएसँगै यस्तो कारोबार हुने गरेको खुलेको हो। सशस्त्र प्रहरी बल नेपाल बोर्डर आउट पोस्ट रानीबाट सशस्त्र प्रहरी सहायक निरीक्षक देवबहादुर खड्काको कमान्डमा खटिएको टोलीले विशेष सूचनाको आधारमा बिहीबार मध्यराती साढे ११ बजे रानी ढाट नजिकैबाट प्र१०२००१ ख ८६७७ नम्बरको बन्दाकोपी लोड गरिएको एउटा मिनी ट्रकसहित चालकलाई नियन्त्रणमा लिएको छ। ट्रकमा लोड गरिएको बन्दाकोपीभित्र लुकाइछिपाई राखेको ६ बोरा गाँजा सशस्त्र प्रहरीले फेला पारेको सशस्त्र प्रहरी बल, नेपाल नम्बर १ बराहा बाहिनी मुख्यालय सुनसरीका एसएसपी तथा प्रवक्ता विश्वराज भट्टराईले जानकारी दिए। मिनी ट्रकमा ४६ बोरा बन्दाकोपी थियो, प्रवक्ता भट्टराईले भने, 'बन्दाकोपीको बोरासँगै गाँजा प्याक गरिएको ६ वटा बोरा फेला पर्यो। बरामद गरिएको १५६ केजी गाँजासहित ट्रक, ट्रक चालक धनकुटा सहिदभुमि गाउँपालिका३ बस्ने २९ वर्षीय विवेक राईलाई आवश्यक कारबाहीका लागि इलाका प्रहरी कार्यालय रानी बुझाइसकेको उनले बताए। भन्सारमा राजश्व तिरेर तरकारी लैजाने प्रक्रियामाथि सरकारले कडाइ गरेपछि कारोबारी तथा व्यापारीले भेरिया नाकाबाट तस्करीको माध्यमबाट तरकारी भारत पठाउँदै आएको छ। सोही नाकाबाट जान लागेको बन्दाकोपी बोकेको ट्रक चालक बाटो बिर्सिएर रानी नाका पुगेका थिए।"
बैतडीमा पासोमा अल्झिएको चितुवाको आक्रमणबाट एक जना घाइते,"बैतडी : बैतडीमा बँदेलका लागि थापेको पासोमा अल्झिएको चितुवाको आक्रमणमा एक जना घाइते भएका छन् । मेलौली नगरपालिका २ कोटका ६८ वर्षीय गणेश चन्द घाइते भएका हुन् । उनको हात र घाँटीमा चोट लागेको घाइतेका आफन्त एवम् मेलौली नगरपालिकाका स्वास्थ्य साखा प्रमुख नारायण चन्दले जानकारी दिए । चितुवाले खोरबाट बाख्रालाई लेखेटेर लगेको थियो, छुटाउन जाँदा बँदेलका लागि थापेको पासोमा अल्झिएको चितुवाले चन्दमाथि आक्रमण गरेको हो, उनले भने । स्थानीय स्वास्थ्य चौकीमा उनको उपचार भइरहेको उनले बताए । केहिबेर पासोमा फसेको चितुवा फुत्केर गएको पनि उनले जानकारी दिए । जिल्लाको तल्लो स्वाराड क्षेत्रका ३ स्थानीय तह मेलौली नगरपालिका तथा शिवनाथ गाउँपालिका र पञ्चेश्वर गाउँपालिका चितुवा प्रभावित क्षेत्रहरु हुन् । २०६८ सालदेखि हालसम्म २ दर्जन बढी मानिसहरुको चितुवाको आक्रमणबाट ज्यान गइसकेका छन्।"
रवीन्द्र मिश्रले भनेः हृदयन्द्रलाई एकदिन राजाका रूपमा देख्न चाहन्छु,"काठमाडौं : विवेकशील साझा पार्टीका पूर्वअध्यक्ष रवीन्द्र मिश्रले पूर्वराजा ज्ञानेन्द्र शाहका नाती हृदयेन्द्रलाई एक दिन राजाको रूपमा देख्न चाहेको बताएका छन्। मिश्रले आज सामाजिक सञ्जाल फेसबुकमार्फत हृदयन्द्रलाई जन्मदिनको शुभकामना दिँदै राजाको रूपमा देख्न चाहेको बताएका हुन्। उनले लेखेका छन्, '२० वर्षको पत्रकारिता, ५ वर्षको राजनीति तथा अन्य अनुभव र अध्ययनले पुर्याएको निष्कर्ष के हो भने बदलिएको विश्व भूराजनीतिको भूमरी, लगभग पूर्णतः आर्थिक परनिर्भर्ता, भ्रष्ट र कमजोर संस्था, आन्तरिक अवस्था तथा अन्य कतिपय कारणले यो देश ढिलोचाँडो नराम्रो संकटमा फस्छ फस्छ। त्यसैले, संकटका बेलामात्र सदुपयोग गर्ने उद्येश्यका साथ संसदले बाँधेर खोपामा भए पनि राजसंस्था राखौँ। म यहाँलाई एकदिन राजाका रूपमा देख्न चाहन्छु। २१औँ जन्मदिनको शुभकामना।'"
गुणस्तरहीन खाद्य पदार्थ उत्पादन गर्ने आठ उद्योगलाई मुद्दा,"हेटौंडा : खाद्य प्रविधि तथा गुण नियन्त्रण कार्यालय हेटौंडाले न्यून गुणस्तरको खाद्य पदार्थ उत्पादन गर्ने आठ उद्योगमाथि गत आर्थिक वर्ष २०७८७९ मा मुद्दा दायर गरेको छ। विभिन्न उद्योगबाट उत्पादित नमूनाको सङ्कलन गरी जाँच गर्दा मापदण्डअनुसारको उत्पादन नभएकाले ती उद्योगमाथि सम्बन्धित जिल्ला अदालत र जिल्ला प्रशासन कार्यालयमा मुद्दा दायर गरिएको सो कार्यालयले जनाएको छ। कार्यालयले वार्षिक प्रतिवेदन सार्वजनिक गर्दै गत आव र अघिल्लो आवको सात मुद्दाको फैसला भएकोमा चार मुद्दाको फैसला हुन बाँकी रहेको बताइएको छ। कूल ११ वटा मुद्दा दुई आवमा दायर भएको थियो। गत आवमा उपभोक्ताबाट कार्यालयमा छ उजुरी प्राप्त भएकोमा पाँच उजुरीको अनुसन्धान सकिएको छ। जसमा दुई उजुरीमाथि मुद्दा दायर दायर गरिसकिएको छ भने दुईमा अनुगमन गरी सुधारात्मक निर्देशन दिइएको छ। एउटा उजुरीउपर नमूना सङ्कलन गरी प्रयोगशाला विश्लेषण गर्दा कैफियत नपाइएको तथा एउटा उजुरी अनुसन्धानको क्रममा रहेको जनाइएको छ। प्रतिवेदनमा उपभोक्ताको स्वास्थ्य र सुविधा कायम राख्न विद्यमान खाद्य ऐन र नियमको प्रभावकारी कार्यान्वयन गर्दै सरोकारवालाको सहयोग र समन्वयमा कार्यक्रम सञ्चालन हुँदै आएको उल्लेख गरिएको छ। गत आवमा कार्यालयले ६० बजार, दुई सय १० उद्योग तथा ४१ होटल तथा रेष्टुराँ र चमेना गृहको अनुगमन गरिएको प्रतिवेदनमा जनाइएको छ। गत आवमा कार्यालयवाट २९ खाद्य तथा दानाको अनुज्ञापत्र जारी गरिएको, एक सय चार खाद्य पदार्थको अनुज्ञापत्र नवीकरण गरिएको तथा उद्योग स्थापानार्थ ७८ उद्योगको सिफारिस गरिएको सो कार्यालयले जनाएको छ। त्यस्तै अनुगमनको क्रममा सात होटल र रेष्टुराँलाई स्तरीकरण लोगो वितरण गरिएको बताइएको छ। कार्यालयका सूचना अधिकारी प्रगति अधिकारीका अनुसार सेवाग्राहीलाई विश्वसनीय प्रयोगशालाको अनुभूति गराउनका लागि कार्यालयले गत आर्थिक वर्षमा २ हजार एक सय २० खाद्य पदार्थ नमूना विश्लेषण गरेकोमा ९६ वटा नमूना प्रतिकूल रहेको उल्लेख गरिएको छ। कार्यालयले उपरोक्त विभिन्न शीर्षकवाट गत आर्थिक वर्षमा रु १९ लाख ६२ हजार नौ सय राजशव सङ्कलन गरेको थियो। साथै, कार्यालयले जिल्ला प्रशासन कार्यालय मकवानपुरको आदेशमा गत आर्थिक वर्षमा युनिलिभर नेपाल लिमिटेडको म्याद सकिएको २ हजार २ सय २८ वोरा चियापत्ती नष्ट गरेको बताइएको छ।"
"स्वर्गद्वारी दर्शन गरेर फर्केको जिप दुर्घटना : एक जनाको मृत्यु, १५ घाइते",बुटवल : प्यूठानको स्वर्गद्वारी दर्शन गरेर फर्कंदै गरेको जिप स्वर्गद्वारी नगरपालिका ४ स्थित भ्यागुते भन्ने स्थानमा दुर्घटना भएको छ । शनिबार लु ३ च ३५३ नम्बरको बोलेरो जिप दुर्घटनामा हुँदा घटनास्थलमै एक जनाको मृत्यु भएको छ भने १५ जना घाइते भएका छन् । दुर्घटनामा परी मायादेवी गाउँपालिका ३ कि ३२ वर्षीय गुडिया ठाकुरको मृत्यु भएको प्रहरीले जनाएको छ । दुर्घटनामा परी १५ जना घाइते भएका छन् । घाइते सबैको अवस्था गम्भीर रहेको प्रहरीले जनाएको छ । प्रहरीका अनुसार चालक सकुसल छन् । घाइतेहरुलाई थप उपचारका लागि बुटवल ल्याउने तयारी भइरहेको छ ।
बिमाको साढे २ करोडका लागि नक्कली विवाह र हत्या,"काठमाडौं : कोहलपुर २ बाँकेकी २१ वर्षीया सपना मल्ल साउन ९ गते त्रिभुवन अन्तर्राष्ट्रिय विमानस्थलबाट दिल्ली हुँदै जापानका लागि उड््ने तयारीमा थिइन्। सबै प्रक्रिया पूरा गरेर उनको अन्तिम सुरक्षा जाँचको काम चल्दै थियो। त्यसै समयमा सादा पोसाकमा खटिएका प्रहरीले उनको केरकार सुरु गर्यो। सुरुमा आफू कुनै पनि आपराधिक गतिविधिमा संलग्न नरहेको दाबी गरेकी उनलाई जब प्रहरीले एउटा प्रमाण देखायो, उनी अक्क न बक्क भइन्। त्यो थियो उनको नक्कली विवाह र हत्यामा संलग्नको प्रमाण। सुरुमा अस्वीकार गरेकी उनले घटना स्विकारिन्। प्रहरीले हत्कडी लगायो। उनी जापान होइन प्रहरीको कठघरामा पुगिन्। उनले विवाह गरेका बैजनाथ६ बाँकेका २१ वर्षीय सर्जन विकको २०७८ वैशाख २ मा बैजनाथकै लालपुरमा मोटरसाइकल दुर्घटनामा मृत्यु भएको थियो। उनलाई गाडीले पछाडिबाट ठक्कर दिएको थियो। २०७७ फागुन २८ मा उनको रिलायन्स लाइफ इन्सुरेन्समा २ करोड ५० लाखको जीवन बिमा भएको थियो। सोही बिमा रकम हत्याउन सपनासहितको एउटा समूहले सर्जनको हत्या गरेको प्रहरीले बताएको छ। शुक्रबार पत्रकार सम्मेलन गर्दै प्रहरीले दुर्घटना जस्तो देखाएर बिमाको रकम हात पार्नमा उनको पनि संलग्नता रहेको सार्वजनिक गरेको हो। तत्कालीन अवस्थामा दुर्घटना भनेर यसै छाडिए पनि बिमा गर्ने संस्थालाई शंका लागेर प्रहरीलाई अनुसन्धानका लागि भनेको थियो। अनुसन्धान गर्दै जाँदा दुर्घटना आफैं नभएर सर्जनको ज्यान लिने नियतले गराइएको खुलेको ब्युरो प्रमुख एआईजी उत्तम सुवेदीले जानकारी दिए। उनको हत्या पछाडि प्रलोभनमा पारेर नक्कली विवाह, ठूलो रकमको बिमा गराइनु र मृत्युपश्चात्् पाइने रकमका लागि उनलाई जानाजान दुर्घटनामा पारेर मारिएको खुलेको छ। यस घटनामा संलग्न ६ जना आरोपी छन्, उनले भने। पक्राउ पर्नेमा एक डिपो सञ्चालक सञ्जीव अर्याल, मृतकसँग विवाह दर्ता गरेकी सपना मल्ल, कोहलपुरका सरदार अहमद खाँ, मिनीबसका चालक टोपबहादुर राना क्षेत्री, कोहलपुर घर भएका ३८ वर्षीय दीपक केसी र २१ वर्षीया ललिता सापकोटा छन्। हत्याको योजना २०७७ सालबाटै प्रहरीका अनुसार सर्जन विकको हत्याको योजना २०७७ बाटै बनेको देखिन्छ। उनी कोहलपुरस्थित गिट्टी, बालुवा र ढुंगा सप्लाई गर्ने डिपोका कामदार हुन्। त्यही डिपोको सञ्चालक हुन् स्याङ््जा घर भई कोहलपुरमा बस्ने ३१ वर्षीय सञ्जीव अर्याल। अर्यालकै निर्देशनअनुसार सर्जन उक्त दिन भे १० प १७२७ नम्बरको मोटरसाइकल लिएर टिप्परमा बालुवा लोड गराएर बैजनाथ गाउँपालिका६ स्थित लालपुर हुँदै सर्जन कोहलपुर नगरपालिकाको सम्झनातिर फर्किंदै थिए। कोहलपुरबाट डिगियातर्फ गइरहेको भे १ ख २४९१ नम्बरको मिनीबसले सर्जनको मोटरसाइकललाई ठक्कर दियो। ठक्कर दिएर बसलाई घटनास्थलमै छाडेर चालक टोपबहादुर राना क्षेत्री भागे। प्रहरीका अनुसार भाग्नुअघि उनले मिनीबस अगाडि र पछाडि सारेर मोटरसाइकल चालकको मृत्यु भएको नभएको हेरेका थिए। सर्जनलाई प्रहरीले कोहलपुर मेडिकल कलेजमा लग्यो। अस्पतालमै उनको मृत्यु भयो। मिनीबस चालकविरुद्ध सवार ज्यान मुद्दा दर्ता भयो। माघ २५ मा अदालतले मिनीबसका चालक टोपबहादुरलाई ३० दिन कैद र दुई हजार जरिबाना हुने फैसला सुनायो। मृतकले चलाएको मोटरसाइकलका धनी कोहलपुर नगरपालिका१५ घर भएका सरदार अहमद खाँले पनि सफाइ पाए। सर्जन दुर्घटनामा पर्नुअघि नै २ करोड ५० लाखको सार्वधिक जीवन बिमा र म्यादी जीवन बिमा गरेर सो रकम लिन योजनाबद्ध दुर्घटना गराएको एआईजी सुवेदीले बताए। भने, रिलायन्स लाइफ इन्स्योरेन्सबाट मृतकसँग विवाह दर्ता गरेकी सपना मल्लले चेक बुझेर कामना सेवा विकास बैंकको आफ्नो खातामा रकम जम्मा गरेको देखिन्छ। प्रहरीका अनुसार २०७७ चैत २ गते सपना र सर्जनको विवाह दर्ता भएको प्रमाण छ। तर, विवाहपछि उनीहरू दुवैको भेट भएको छैन। डिपेन्डेन्ट भिसामा अस्टेलिया जाने भनेर भिसा प्रोसेसको लागि विवाह दर्ता गर्ने भनेर सर्जनलाई सपनासँग विवाह गराइएको अनुसन्धानबाट खुलेको छ। यो कामको योजना बनाएका थिए सञ्जीवले। विवाह दर्ता भए पनि सपना र सर्जनबीच कहिल्यै पनि भेटघाट र कुराकानी भएन। सर्जनको मृत्यु हुँदा सपना घरमा पनि गइनन्। विवाह दर्ता पछि पढ््न भन्दै सपना काठमाडौंमा आएकी थिइन्। रिलायन्स लाइफ इन्सुरेन्स कोहलपुर शाखामा २०७७ फागुन २८ गते मृतक सर्जन विकको नाममा २५ वर्षे अवधि रहेको १ करोड २० लाखबराबरको सार्वधिक जीवन बिमा र ७० लाखको एक्सिडेन्टल बिमा गरिएको थियो। इच्छाइएको व्यक्तिमा श्रीमती सपना मल्ल लेखिएको थियो। बिमाबापत लाग्ने सम्पूर्ण खर्च सञ्जीव अर्यालले नै तिरेको अनुसन्धानबाट खुलेको छ। बिमा गर्दा उनीहरूबीच विवाह दर्ता भइसकेको थिएन। सर्जनको मृत्युपछि साढे २ करोडको चेक सपना मल्लको बैंक खातामा जम्मा गरियो। सो रकम योजनामा संलग्न सबैले बाँडेर लिएको एआईजी उत्तम सुवेदीले बताए। मुख्य योजनाकार सञ्जीव अर्यालले ८० लाख ३६ हजार र दीपक केसीले ६० लाख रुपैयाँ लिएको थाहा भएको छ। सपना मल्लले ८६ लाख ८९ हजार र सपनाको आमा छविकुमारी खत्रीको बैंक खातामा १७ लाख जम्मा गरेको भेटिएको छ। सो रकम सपनाको एटीएम कार्डबाट ३ लाख ५० हजार र पीओएस मेसिनमार्फत २ लाख ६९ हजार खर्च गरेको भेटिएको छ। बिमा रकम बुझेको दिन उनीहरूले ५ हजार ३ सय रुपैयाँ रिचार्ज कार्ड किन्न खर्च गरेका थिए।"

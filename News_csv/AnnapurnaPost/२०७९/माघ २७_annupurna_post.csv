शीर्षक,विवरण
कामदारमाथि कपट,"वैदेशिक रोजगारीमा जानेका लागि सरकारले फ्रि भिसा र फ्रि टिकटको सुविधा भए पनि ९५ प्रतिशतभन्दा बढीले शुल्क तिरिरहेकै छन्। सेवा शुल्कबापत १० हजार रुपैयाँभन्दा बढी लिन नपाइने हुँदाहुँदै लाखौंलाखौं रुपैयाँको असुली रोकिएको छैन। खाडी, मलेसिया जानै पनि नेपाली युवाले साढे दुई लाख रुपैयाँसम्म बुझाइरहेको ओपन सेक्रेट छ। अहिले फेरि मौसमी कामदारका लागि विकसित केही मुलुकमा नेपालीलाई रोजगारीको अवसर नआउँदै ठगीधन्दा सुरु भइसक्यो। बेलायतलगायत देशले मौसमी कामदार लिने र त्यसमा नेपालीलाई पनि सामेल गर्ने खबरसँगै ठगीधन्दा सुरु भइसक्यो। जब कि बेलायतको मौसमी कामदारका लागि नेपाल सरकारको आधिकारिक निकायहरूमा डिमान्ड आइसकेको छैन। मौसमी कामदार भनेको ३ देखि ९१० महिनासम्मका लागि काममा जाने हो। बेलायत, कोरिया, इजरायल, क्यानडा र जर्मनजस्ता विकसित देशहरूले मौसमी कामदार लिने खबरले नेपाली आकर्षित हुनु स्वाभाविक हो। तर निकै छोटो समयका लागि मात्रै जान पाइने देशका लागि १० लाख रुपैयाँ असुली गर्ने धन्दा सुरु हुनु निकै दुर्भाग्यपूर्ण हो। स्थानीय तह वा संस्थाले मात्रै त्यसरी मौसमी कामदार पठाउने र निःशुल्क पठाउने सरकारी नीति हुँदाहुँदै व्यक्तिहरूले प्रलोभन देखाएर ठगी गरिरहेका छन्। विदेश जाने र जसरी पनि जाने भन्ने परिस्थितिका दास भइरहेका नेपाली युवालाई ठग्न आकर्षक गन्तव्य देशहरूको मौसमी रोजगारी गतिलो माध्यम बनेको छ। जबकि सरकारले मौसमी कामदार व्यवस्थापन निर्देशिका, २०७९ नै जारी गरी निःशुल्क भिसा प्रक्रिया र हवाई यातायातको व्यवस्थाको प्रत्याभूति गरेको छ। अरू वैदेशिक रोजगारी र फेरि वैदेशिक मौसमी कामदारमा ठगी हुनुको मूल कारण वैदेशिक रोजगारप्रति नेपाली युवाको आकर्षणमात्रै नभई बाध्यता पनि हो। त्यही बाध्यताको फाइदा ठगहरूले उठाउन खोजेको हुँदा सरकारले कडाइ गर्न जरुरी छ। र, मौसमी कामदारका लागि जाँदा कुनै शुल्क नलाग्ने र आधिकारिक निकाय तथा संस्थाले मात्रै लैजान सक्ने सचेतता व्यापक रूपमा फैलाउन आवश्यक छ। स्वदेशमा बेरोजगार भएरै वैदेशिक रोजगारीको मुख ताक्न बाध्य नेपाली युवा जब ठगिन्छ, तब तातो तावाबाट उम्केर भुंग्रोमा परेसरह हुन्छ। यी पीडाको मर्म राज्यले बुझेरै ठगीधन्दा रोक्ने उपाय गर्नुपर्छ। मूल कर्तव्य स्वदेशमै रोजगारी सिर्जना गर्ने हो भन्ने बिर्सनै हुँदैन।"
सगरमाथा आरोहण गर्ने एकै गाउँका ६५ जना,"करिब चारसय जनसंख्या रहेको यो गाउँका ६ महिला र ५९ जना पुरुषद्वारा सगरमाथाको सफल आरोहण दोलखा : दोलखा गौरीशङ्कर गाउँपालिका९ मा पर्ने बेदिङ गाउँका ६५ जनाले सगरमाथाको सफल आरोहण गरेका छन्। करिब चारसय जनसंख्या रहेको यो गाउँका ६ महिला र ५९ जना पुरुष गरी ६५ जनाले सर्वोच्च शिखर सगरमाथाको सफल आरोहण गरेको स्थानीय आरोही दावाछिरी शेर्पाले बताए। च्छो रोल्पा हिमताल पुग्ने पदमार्गको मुख्य गन्तव्य रहेको यो गाउँमा ८३ घरधुरी रहेको छ। ६५ जना सगरमाथा आरोहीमध्ये ९ जनाको भने मृत्यु भइसकेको दावाछिरीले बताए। बेदिङ गाँउका मिङ्मा छिरी शेर्पाले सबैभन्दा बढी २० पटक सर्वोच्च शिखर सगरमाथाको आरोहण गरेका छन्। पेमाछिरीङ शेर्पाले १९ पटक, निमागोम्बु शेर्पाले १८ पटक र आफुले १३ पटक सर्वोच्च शिखर सगरमाथाको सफल आरोहण गरेको दावाछिरीले बताए। हिमाल आरोहणको अन्तराष्ट्रिय गाईडसमेत रहेका मिङ्मा छिरी शेर्पाले बेदिङकै दावाटासी शेर्पा, पेम्बादोर्जे शेर्पा (ठूलो) र गेल्बु शेर्पा (मृत्यु भइसकेको) सहित सन् १९९७ मा नेपालबाट पहिलो पटक पाकिस्तानमा रहेको विश्वको दोस्रो अग्लो शिखर केटुकोसमेत सफल आरोहण गरेका छन्। त्यसैगरी बेदिङकै मिङमा गेल्जेन शेर्पा, दावातेन्जीङ शेर्पा र किलि पेम्बा शेर्पाले जाडो सिजनमा विश्वमै पहिलो पटक केटु हिमालको सफल आरोहण गरेको आरोही दावाछिरीले बताए। बेदिङ हिमआरोहिहरूको गाँउ भएकोले अहिले यो क्षेत्रमा पर्यटकहरूको चहलपहल निक्कै बढेको स्थानीय बताउछन्। बेदिङका वासिन्दा जाडो मौसममा ना गाँउमा बस्ने गर्छन्। अहिले बेदिङ र ना गाउँमा धेरै सुविधा सम्पन्न होटल र होमस्टे समेत सञ्चालनमा आएको स्थानीयको भनाई छ। चिसो मौसममा अक्सिजन लगायतका समस्याका कारण धेरै पर्यटक र स्थानीय समेत विरामी पर्ने गरेको तर प्रतिवन्दित क्षेत्र भनेर यो क्षेत्रमा सरकारले अनुमति विना हेलिकप्टर उडाउन नदिएकोले सडक मार्गले नछोएको यो ठाउँमा विरामीलाई स्वास्थ्य केन्द्रसम्म पुयाउन समस्या भएको आरोहि दावाछिरीले बताए।"
बचत रकम फिर्ता गर्न सहकारीको आनाकानी,"वीरेन्द्रनगर : वीरेन्द्रनगरस्थित शिव शिखर बहुउद्देश्यीय सहकारी संस्थामा स्थानीय सावित्री परियारको एक लाख १३ हजार बचत छ। उनले एक लाख मुद्दती खातामा र दुईवटा बच्चाको नाममा मासिक ६ सय ५० का दरले १३ हजार रुपैयाँ बचत गरेकी छन्। सहकारीले ठगी गरिरहेको थाहा पाएपछि उनी बचत रकम फिर्ता माग्न तीनपटक सहकारीमा पुगिन्। तर, विभिन्न बहाना देखाएर सहकारीले उनको बचत रकम फिर्ता गरेको छैन। दैलेख घर भइ हाल वीरेन्द्रनगर बस्दै आएका निराजन शाहीको पनि उक्त सहकारीमा एक लाख ४१ हजार बचत छ। उनी पनि हप्तादिनदेखि सहकारीमा आफ्नो बचत फिर्ताको लागि धाइरहेका छन्। तर, उनी रित्तो हात घर फर्किने गरेका छन्। जतिबेला आवश्यक पर्छ त्यतिबेला फिर्ता लिनुहोला भनेर बचत गर्न लगाएर अहिले बचत रकम फिर्ता गर्न आनाकानी गरिरहेको छ, उनले भने। रुकुम घर भइ हाल वीरेन्द्रनगरमा व्यवसाय गर्दै आएका कृष्ण गौतमले पनि सहकारीमा ५२ हजार बचत गरेका छन्। बचत रकम फिर्ता माग्न धाइरहेका गौतमले सहकारीमा गरेको बचत रकम फिर्ता पाएका छैनन्। उनीहरूजस्तै यो सहकारीमा बचत गरेका बचतकर्ताहरू रकम फिर्ता माग्दै सहकारी धाइरहेका छन्। तर, सहकारीले विभिन्न बहाना देखाउँदै बचत रकम फिर्ता गर्न आनाकानी गरिरहेको छ। सहकारीका लेखा शाखा प्रमुख छवी डाँगीले बचतकर्ताहरू बचत फिर्ता लिन आइरहेको बताइन्। उनले शिव शिखर र तुल्सी सहकारीबीच मर्जको काम भइरहेको तथा आर्थिक मन्दी र मर्जका कारण बचत फिर्ता रोकिएको उनले बताइन्। उहाँहरूसँग बचत गरेको पासबुक छ, समस्या हुँदैन, सबै बचतकर्ताहरू एकैपटक बचत फिर्ता लिन आएकाले सबैको रकम फिर्ता गर्न समस्या भएको हो, पालैपालो सबैको बचत फिर्ता हुन्छ, उनले भनिन्। भक्तपुरमा दर्ता भएको यो सहकारीले मुलुकभरी शाखा खोलेर बचत संकलन गरिरहेको छ। सुर्खेतको वीरेन्द्रनगर र महेलकुनामा सहकारीले शाखासहित मार्ट सञ्चालन गरेको छ। वीरेन्द्रनगरको शाखामा मात्र ६ हजार सदस्यहरूले बचत गरिरहेका छन्। सूचना निकालेर सहकारी बन्द सहकारी संस्थाले सूचना निकालेर सहकारी बन्द गर्दा बचतकर्ताहरू थप त्रसित बनेका छन्। सहकारीको सूचना पाटीमा हाल आर्थिक मन्दीका कारण सबै बचतकर्ताहरूको बचत एकैपटक झिक्न आउँदा पूँजी व्यवस्थापन हुन नसकेको, बजारको लगानी असुली हुन नसकेका कारण सुर्खेत शाखा केही दिनका लागि बन्द गरिएको उल्लेख छ। सूचनामा भनिएको छ शिव शिखर सहकारी र तुल्सी सहकारीबीच मर्ज हुन लागेको, पूँजी व्यवस्थापन नभएसम्म सहकारी बन्द रहनेछ। सहकारीले आफ्नो सहकारी वैधानिक रुपमा सञ्चालन भएको र ठगी नगर्ने दाबी गरेको छ। प्रशासन गुहार्न पुगे बचतकर्ता सहकारीले बचत रकम नदिएको भन्दै बचतकर्ताहरू जिल्ला प्रशासन कार्यालय पुगेका छन्। प्रमुख जिल्ला अधिकारी नारायणप्रसाद सापकोटाले सहकारीका सञ्चालकसँग बचतकर्ताको मागबारे जानकारी लिएका छन्। सहकारीका सञ्चालकहरूले एक हप्ताभित्र सुर्खेत आएर समस्याको समाधान गर्ने बताएका छन्। एक साताभित्र सुर्खेत आएर समस्याको समाधान गर्छौं भनेर सहकारीका सञ्चालकहरूले भनेका छन्, बचत रकम फिर्ता नपाएको गुनासो लिएर आउने सेवाग्राहीहरूलाई पनि एक सातासम्म कुर्न भनेका छौं, उनले भने। सहकारी सञ्चालकहरूले सुरक्षा मागेपछि सहकारीद्वारा सञ्चालित गार्डेन मार्टमा सुरक्षा दिइरहेको प्रमुख जिल्ला अधिकारी सापकोटाले बताए।"
सुदूरपश्चिम प्रदेशका मुख्यमन्त्री शाहले लिए शपथ,सुदूरपश्चिम प्रदेशका नवनियुक्त मुख्यमन्त्री कमलबहादुर शाहले पद तथा गोपनीयताको शपथ ग्रहण गरेका छन्। काठमाडौं :सुदूरपश्चिम प्रदेशका नवनियुक्त मुख्यमन्त्री कमलबहादुर शाहले पद तथा गोपनीयताको शपथ ग्रहण गरेका छन्। शुक्रबार प्रदेश प्रमुखको कार्यालयमा आयोजित समारोहमा शाहले प्रदेश प्रमुख देवराज जोशीसमक्ष पद तथा गोपनीयताको शपथ लिएका हुन्। बिहीबार प्रदेश प्रमुख जोशीले संविधानको धारा १६८ को उपधारा ३ बमोजिम प्रदेश सभाको सबैभन्दा ठूलो दलको संसदीय दलको नेताको हैसियतमा शाहलाई मुख्यमन्त्री नियुक्त गरेका थिए। नागरिक उन्मुक्ति पार्टीले विश्वासको मत नदिएपछि राजेन्द्रसिंह रावल नेतृत्वको सरकार ढलेको थियो। नागरिक उन्मुक्ति पार्टीले रेशम चौधरीको रिहाइ माग गर्दै आएको छ। रिहाइ नभएसम्म कुनै पनि सरकारलाई विश्वासको मत नदिने अडान लिँदै आएको छ। मुख्यमन्त्री शाहले अब एक महिनाभित्र विश्वासको मत लिनुपर्ने छ।
सुदूरपश्चिममा देउवा भौतिक पूर्वाधार विकासमन्त्री र शाही आर्थिक मामिलामन्त्री नियुक्त,शुक्रबार प्रदेश प्रमुखको कार्यालयमा आयोजित समारोहमा मुख्यमन्त्री शाहले प्रदेश प्रमुख देवराज जोशीसमक्ष पद तथा गोपनीयताको शपथ लिएपछि दुईजनालाई मन्त्रीमा नियुक्त गरेका हुन्। काठमाडौं :सुदूरपश्चिम प्रदेशका मुख्यमन्त्री कमलबहादुर शाहले दुईजना मन्त्री नियुक्त गरेका छन्। शुक्रबार प्रदेश प्रमुखको कार्यालयमा आयोजित समारोहमा मुख्यमन्त्री शाहले प्रदेश प्रमुख देवराज जोशीसमक्ष पद तथा गोपनीयताको शपथ लिएपछि दुईजनालाई मन्त्रीमा नियुक्त गरेका हुन्। उनले नेपाली कांग्रेसका प्रकाश देउवालाई भौतिक पूर्वाधार विकासमन्त्री र एकीकृत समाजवादीका नरेश शाहीलाई आर्थिक मामिलामन्त्रीमा नियुक्त गरेका हुन्। नवनियुक्त दुवैमन्त्रीले पद तथा गोपनीयताको शपथ लिएका छन्। प्रदेश प्रमुख जोशीले शाही र देउवालाई शपथ खुवाएका हुन्। शुक्रबार मुख्यमन्त्री राजेन्द्रसिंह रावलले विश्वासको मत लिन नसकेपछि प्रदेश प्रमुख जोशीले शाहलाई मुख्यमन्त्रीमा नियुक्त गरेका थिए। बिहीबार प्रदेश प्रमुख जोशीले संविधानको धारा १६८ को उपधारा ३ बमोजिम प्रदेश सभाको सबैभन्दा ठूलो दलको संसदीय दलको नेताको हैसियतमा शाहलाई मुख्यमन्त्री नियुक्त गरेका थिए। नागरिक उन्मुक्ति पार्टीले विश्वासको मत नदिएपछि राजेन्द्रसिंह रावल नेतृत्वको सरकार ढलेको थियो। नागरिक उन्मुक्ति पार्टीले रेशम चौधरीको रिहाइ माग गर्दै आएको छ। रिहाइ नभएसम्म कुनै पनि सरकारलाई विश्वासको मत नदिने अडान लिँदै आएको छ। मुख्यमन्त्री शाहले अब एक महिनाभित्र विश्वासको मत लिनुपर्ने छ।
संघीय निजामती ऐनलाई अन्तिम टुंगो लगाइँदै,"काठमाडौं : संघीय मामिला तथा सामान्य प्रशासन मन्त्रालयले संघीय निजामती ऐनलाई अन्तिम टुंगो लगाउने कामलाई तीव्रता दिएको छ। संघीय संसद्को जारी अधिवेशनमा संघीय निजामती विधेयक संसदमा पेस गर्ने तयारी गरिरहेका मन्त्री अमनलाल मोदीले आज दोस्रो पटक विज्ञहरूसँग परामर्श गरेका छन्। मन्त्री मोदीले आज संघीय मामिला र निजामती कर्मचारी प्रशासनका विज्ञसँग छलफल गर्ने क्रममा पूर्वसचिवसँग परामर्श गरेको हो। छलफलमा पूर्वसचिवहरू मधुरमण आचार्य, डा मानबहादुर विके, विमल वाग्ले, बालकृष्ण प्रसाई, कृष्णहरि बास्कोटा र शंकर अधिकारी सहभागी थिए। पूर्वसचिवहरूले संघीयता कार्यान्व्यनका लागि निर्णायक मानिएको संघीय निजामती ऐन कार्यान्वयनमा ल्याउन ढिला भएको उल्लेख गर्दै समयसापेक्ष बनाएर अघि बढाउन सुझाव दिएको मन्त्री मोदीको सचिवालयले जनाएको छ। नेपालमा संघीयता लागू भए पनि संघीय निजामती ऐन, संघीय प्रहरी ऐनजस्ता कानुन नबन्दा संघीयता कार्यान्वयनमा चुनौती देखापर्ने गरेको छ। सोही संवेदनशीलतालाई मध्यनजर गर्दै मन्त्री मोदीले आफ्नो कार्यकालमा संघीयता कार्यान्वयनको महत्वपूर्ण खुड्किलो मानिएको निजामती ऐन ल्याउने बताए। मन्त्रालयले यसअघि तयार भएको मस्यौदालाई संघीयता कार्यान्वयनको अहिलेसम्मको अनुभव, विकसित नयाँ घटनाक्रम र नेपालको आवश्यकतालाई आधारमा मानेर परिमार्जनसहित विधेयक ल्याउने गृहकार्य गरेको हो। संघीय मामिला तथा सामान्य प्रशासन मन्त्रालयले मन्त्री मोदीकै नेतृत्वमा कार्यदल गठन गरेर ऐनको मस्यौदालाई अन्तिम रुप दिन लागेको छ। प्रधानमन्त्री पुष्पकमल दाहाल प्रचण्डले समेत संघीय निजामती ऐन संसद्को जारी अधिवेशनमा नै टेबल गर्ने वातावरण बनाउन मन्त्री मोदीलाई निर्देशन दिइसकेका छन्। नेपालको संविधान निर्माण, प्राकृतिक विपत्तिमा महत्वपूर्ण सहायता गर्दै आएका युएनडिपी लगायतका विभिन्न विकास साझेदार निकायहरूले पनि मन्त्री मोदीसँगको भेटमा संघीय निजामती ऐन जारी गर्ने विषयमा चासो राख्ने गरेका छन्।"
"मधेसमा भोलि माओवादीको बैठक, यी हुन् मुख्य एजेण्डा","काठमाडौं : नेकपा माओवादी केन्द्रको मधेस प्रदेशको बैठक भोलि (शनिबार) महोत्तरीको बर्दिबासमा बस्दैछ। मधेश प्रदेसका इन्चार्ज गणेश साहका अनुसार बैठकमा हालै सम्पन्न स्थायी कमिटीले गरेको निर्णयबारे जानकारी गराइने छ। बैठकमा मधेस प्रदेशभित्रका केन्द्रीय सदस्यहरूको उपस्थित रहने छ। मधेसमा हालसम्म प्रदेश कमिटी गठन नभएकाले प्रदेशमा रहेका केन्द्रीय सदस्यहरूलाई सहभागी गराउन लागेको इन्चार्च साहले बताए। दिउँसो २ बजे बस्ने बैठकलाई पार्टी महासचिव देव गुरुङले सम्बोधन गर्नेछन्। पार्टीको महाभिवेशन भएको एक वर्ष वितिसक्दा पनि आन्तरिक विवादका कारण मधेस प्रदेशमा माओवादीले प्रदेश कार्यसमिति चयन गर्न सकेको छैन। पार्टी संगठन बलियो बनाउन माओवादी केन्द्रले चलाउन लागेको दुई महिने अभियानको कार्ययोजनाबारे बैठकमा छलफल हुने बताइएको छ। त्यसअनुसार जिल्ला इन्चार्जको नेतृत्वमा पालिकास्तरमा अभियान सञ्चालन गरिने छ। बैठकमा माओवादी उपमहासचिव गिरिराजमणि पोखरेल र नेता मात्रिका यादवलाई पनि आमन्त्रण गरिएको छ। माओवादीले शक्ति निर्माणका लागि संगठन सुदृढीकरण अभियान चलाउन लागेको हो। अभियानमा वैचारिक राजनीतिक र संगठनात्मकका बारेमा कुरा गरिनेछ। अभियानका क्रममा नेता तथा कार्यकर्ताहरूले जनस्तरसम्मका भेटघाट, छलफल, सुझाव र रचनात्मक आलोचनाहरु संकलन गर्नेछन्। पार्टी सदस्यहरूको नवीकरण, सांगठनीककरण गरी जिम्मेवारी ठोस गर्ने माओवादी केन्द्रले जनाएको छ। पार्टी सदस्यहरूको अभिलेखीकरणलाई चुस्तदुरुस्त बनाई संस्थागत गर्दै सबै पार्टी समितिहरूले एक समिति एक उत्पादनको नीतिलाई योजना बनाई कार्यान्वयन गर्न पार्टी अध्यक्ष तथा प्रधानमन्त्री पुष्पकमल दाहालले यसअघि सर्कुलर पठाएर निर्देशन दिइसकेको छ।"
संसदको संयुक्त बैठकमा राष्ट्रपतिको सम्बोधन (पूर्ण पाठसहित),"काठमाडौंः राष्ट्रपति विद्यादेवी भण्डारीले संसद्को संयुक्त बैठकमा अन्तिम सम्बोधन गरेकी छिन्। सम्बोधनका क्रममा राष्ट्रपति भण्डारीले विकास पूर्वाधार, अर्थतन्त्र सुधार र सरकारको नीति तथा कार्यक्रमबारे औल्याएकी छिन्। राष्ट्रपति भण्डारीले विकास निर्माणले गति लिएपनि त्यो पर्याप्त नभएको बताइन्। भण्डारीले भनिन्, विकास निर्माणले गति लिएको छ। तर यो गति पर्याप्त छ त? हामीले हरेक नागरिकको विकास र समृद्धिको आकाङ्क्षा पूरा गर्न गरेको प्रयासले सार्थकता पाएको छ? यी प्रश्नहरूको जवाफलाई केन्द्रमा राखेर अबका हाम्रा कामकारबाही अगाडि बढ्नुपर्छ। सम्बोधनको पूर्ण पाठ"
"चार वामपन्थी पार्टीको संयुक्त अपील, किन गर्दैछन् पार्टी एकता?","काठमाडौं : वामपन्थी चार पार्टीले एकताका लागि छलफल चलाउने निर्णय गरेका छन्। नेकपा पार्टीका महासचिव विप्लव, नेकपा अध्यक्ष ऋषि कट्टेल, वैज्ञानिक समाजवादी कम्युनिष्ट पार्टीका महासचिव आहुति र नेकपा माओवादी समाजवादीका अध्यक्ष कर्णजित बुढाथोकी (सुशील) सम्मलित बैठकले यस्तो निर्णय गरेको हो। देशको वर्तमान राजनीतिक अवस्था चरम संकटमा र गम्भीर अवस्थामा रहेको त्यससंग लड्न एक भएर अघि बढ्ने निष्कर्षमा उनीहरू पुगेका छन्। नेपालको क्रान्तिकारी कम्युनिष्ट आन्दोलन र देशको संकटपूर्ण अवस्थालाई दृष्टिगत गरी चार पार्टीको बीचमा पार्टी एकता एवं क्रान्तिकारी ध्रुवीकरणको निम्ति समय निर्धारण गरी बहस, छलफल आरम्भ गर्ने र संयुक्त मोर्चालाई थप व्यवस्थित गर्ने निर्णय लिइएको छ,' चारवटै पार्टीका नेताहरुद्वारा हस्ताक्षरित विज्ञप्तिमा भनिएको छ, पार्टी एकता, संयुक्त मोर्चा र कार्यगत एकताको ठोस कार्यक्रम विकास गरी सार्वजनिक गर्न आगामी फागुण १५ गते चार पार्टीको बैठक बस्ने निर्णय गरेको छ।"
प्रतिनिधिसभा नियमावली मस्यौदा समितिको म्याद ७ दिन थप,"काठमाडौं : प्रतिनिधिसभा नियमावली मस्यौदा समितिको कार्याविधि सात दिन थप गरिएको छ। शुक्रबार बसेको प्रतिनिधिसभा बैठकमा समितिका ज्येष्ठ सदस्य चित्रबहादुर केसीले समितिको कार्याविधि थपसम्बन्धी प्रस्ताव प्रस्तुत गरेका थिए। समितिको म्याद शुक्रबार नै सकिएको थियो। त्यस्तै बैठकमा प्रधानमन्त्री पुष्पकमल दाहाल प्रचण्डले राष्ट्रपतिद्वारा संघीय संसदको दुवै सदनको संयुक्त बैठकलाई गरिएको सम्बोधनको प्रति टेबुल गरेका थिए भने अनुगमन तथा मूल्यांकन विधेयक २०७६, अभिलेख संरक्षण पहिलो संशोधन विधेयक २०७७ र खाद्य स्वच्छता गुणस्तर विधेयक २०७७ का सम्बन्धमा राष्ट्रियसभाबाट प्राप्त सन्देशसहितको विधेयक टबुल गरिएको थियो। प्रतिनिधिसभाको अर्को बैठक माघ २९ गते बोलाइएको छ।"
वामशक्ति एकीकरणपछि फेरिनसक्छ माओवादीको नाम र चुनाव चिह्न,"'हाम्रो पार्टी र वामपन्थी पार्टीबीच एकताको प्रस्ताव अघि बढेको छ। त्यस हिसाबले चुनाव चिह्न र पार्टीको नाम फेरिनसक्छ' काठमाडौं : नेकपा माओवादी केन्द्रले पार्टीको नाम र चुनाव चिह्न फेर्न लागेको विषय हल्लामात्रै नभएर आंशिक सत्य भएको नेताहरूले दाबी गरेका छन्। माओवादीका उच्च तहका नेताहरूले विभिन्न पार्टीहरूसँग एकतापछि नाम र चुनाव चिन्ह फेर्न सकिने विषयमा छलफल भएको दाबी गरे। माओवादीले वामपन्थी एकताको लागि वरिष्ठ उपाध्यक्ष कृष्णबहादुर महराको संयोजकत्वमा वार्ता समिति बनाएको छ। उक्त वार्ता समितिले बाबुराम भट्टराई नेतृत्वको नेपाल समाजवादी पार्टी, माधव कुमार नेपाल नेतृत्वको नेकपा एकीकृत समाजवादीसँग एकताका लागि विभिन्न चरणमा छलफल गरेको छ। त्यतिमात्र नभएर, ससाना कम्युनिस्ट पार्टीहरूलाई समेत माओवादीमा एकता गराउने विषयमा छलफल भइरहेको वार्ता समितिका एक सदस्यले दाबी गरे। पार्टी एकता सफल भएपछि पक्कै पनि पार्टीको नाम र चुनाव चिन्हका विषयमा विस्तृत छलफल हुने स्थायी कमिटी सदस्य नारायण दाहालले बताए। तर तत्कालै यो विषयमा छलफल वा बहस नभएको उनको भनाइ छ। 'पार्टीको नाम वा चुनाव चिन्ह फेर्ने विषय भोलिको कुरा हो। पार्टीको नाम परिस्थित अनुसार फेरिन्छ। कहिले एकीकृत माओवादी, कहिले माओवादी केन्द्र राखिएकै हो। पार्टी एकतापछि नाम र चुनाव चिन्ह फेर्ने सम्भावना रहेको माओवादीका सचिव गणेश साहले बताए। उनले वामपन्थी शक्तिहरूबीच एकताको प्रयास भइरहेको बताए। 'हाम्रो पार्टी र वामपन्थी पार्टीबीच एकताको प्रस्ताव अघि बढेको छ। त्यस हिसाबले चुनाव चिह्न र पार्टीको नाम फेरिनसक्छ। पार्टीको संगठनात्मक संरचना र वैचारिक दुवैमा परिवर्तनको सम्भावना छ,' उनले अन्नपूर्णसँग भने। उपमहासचिव गिरिराजमणि पोखरेलले तत्कालै पार्टीको नाम फेर्ने विषयमा छलफल नभएको बताए। 'बाहिर हल्ला भएको जस्तो पार्टीभित्र छलफल भएको छैन। यो विषय कम्युनिस्ट आन्दोलन वरिपरिमै रहेर अघि बढ्ने कुरो छ,' उनले भने। बाबुराम भट्टराईसँग तत्कालै एकता, अरुसँग मोर्चा बन्दी बाबुराम नेतृत्वको नेपाल समाजवादी पार्टी (नेसपा)सँग माओवादी केन्द्रले तत्कालै पार्टी एकता गर्ने भएको छ। केही दिनमै पार्टी एकताको विषयमा अन्तिम टुंगो लाग्ने वार्ता समितिका एक सदस्यले बताए। उनले पार्टी अध्यक्ष पुष्पकमल दाहाल प्रचण्ड र नेसपा अध्यक्ष बाबुराम भट्टराईबीच अन्तिम रूप दिने विषयमा छलफल भएको बताए। 'अहिले न्यून्तम साँझा कार्यक्रम बनाएर वामपन्थी शक्तिसँग मोर्चा बनाएर अघि बढ्ने कुरा छ। विचार मिल्नेसँग एकता हुन्छ। बाबुरामजीको पार्टीसँग बढी एकता हुने सम्भावना बलियो छ,' उनले अन्नपूर्णसँग भने। माओवादीको वार्ता समितिले विप्लव नेतृत्वको नेकपा, ऋषि कट्टेल नेतृत्वको नेकपा, आहूति नेतृत्वको वैज्ञानिक समाजवादी र कर्णजीत बुढाथोकी नेतृत्वको नेकपा माओवादी समाजवादीसँग छलफल गरिसकेको उच्च स्रोतले जनाएको छ। यी दलहरूले संयुक्त विज्ञप्ति जारी गर्दै यसको पुष्टिसमेत गरेको छ। शुक्रबार जारी गरिएको विज्ञप्तिमा एकता, मोर्चाबन्दीका लागि छलफल र बसह चलाउने निर्णय गरेको छ। विप्लवजीसँग महराजी र अध्यक्ष (प्रचण्ड)ले पनि कुरो गर्नु भएको छ। केही पार्टीसँग तत्कालै एकता नै गर्ने कुरो छ। केहीसँग मोर्चा बनाएर काम गरौं भन्ने छ। दुवै लाइनबाट छलफल चलेको छ,' स्रोतले भने।"
बढीभन्दा बढी सेवा स्थानीय तहबाट पुर्याऔं,"काठमाडौंः राष्ट्रपति विद्यादेवी भण्डारीले आम नागरिकलाई राज्य उपस्थित छ भन्ने दिलाउन सेवा प्रवाह चुस्त दुरुस्त बनाउन सरकार प्रतिवद्ध भएर लाग्नुपर्ने बताएकी छिन्। संसद्को संयुक्त बैठकलाई सम्बोधन गर्दै राष्ट्रपति भण्डारीले सुशासनको व्यवस्था मिलाई आम नागरिकमा राज्य उपस्थित छ भन्ने दिलाउन सेवा प्रवाह चुस्त दुरुस्त बनाउनुपर्ने बताएकी हुन्। राष्ट्रपति भण्डारीले भनिन्, सिप परीक्षण गर्ने कार्यलाई अघि बढाउन जरुरी छ। सुशासनको व्यवस्था मिलाउन र आम नागरिकमा राज्य उपस्थित छ भन्ने दिलाउन सेवा प्रवाह चुस्त दुरुस्त बनाउनुपर्छ। बढीभन्दा बढी सेवा स्थानीय तहबाट पुर्याउनु राम्रो हुन्छ। प्रदेश र संघ सरकार नीति योजना निर्माणमा लाग्दा उपयुक्त हुन्छ। दक्ष र उच्च दक्ष जनशक्ति उत्पादनलाई उच्च प्राथमिकता दिन जरुरी रहेको बताइन्। राष्ट्रपति भण्डारीले भनिन्,साक्षरता प्रवर्द्धनमा स्थानीय तहलाई स्रोत साधन उपलब्ध गराउन आवश्यक छ। जीवनोपयोगी पाठ्यक्रम आजको आवश्यकता हो। विश्वविद्यालयलाई शिक्षाको उत्कृष्ठ केन्द्रका रूपमा विकास गर्नुपर्छ।"
न्यूनतम आधार तयार पारेर मात्र लगानी गर्छौं : मुख्यमन्त्री जम्कट्टेल,"हेटौंडा : बागमती प्रदेशका मुख्यमन्त्री शालिकराम जम्कट्टेलले न्यूनतम आधार तयार पारेर प्रदेश सरकारले योजनाहरूमा लगानी गर्ने बताएका छन्। नेपाल समाजवादी पार्टी मकवानपुरले आज हेटौंडामा आयोजना गरेको सम्मान कार्यक्रममा बोल्दै उनले भने, साना र टुक्रे योजनाका कारण प्रदेश सरकारले गरेका कामहरूको परिणाम प्रभावकारी देखिएको छैन, अब हामी ठूला र समुदाय केन्द्रित योजनाहरूलाई प्राथमिकता दिएर काम गछौं। प्रदेश सरकारले न्यूनतम कतिसम्म बजेट हाल्ने भन्ने आधार समेत तयार गनिरे जम्कट्टेलले बताए। बागमती प्रदेश सरकारले व्यक्तिलाई दिने अनुदान पनि बन्द गरिने उनको भनाइ छ। अब हामी समुदाय केन्द्रित अनुदान मात्र बितरण गर्छौं, बन्दा समाज नै बन्नुपर्छ कुनै व्यक्ति मात्र हैन, उनले भने, त्यसको सुरुवात यही वर्षबाट गर्दैछौं। मुख्यमन्त्री जम्कट्टेलले प्रदेश सरकारले छिट्टै सरकारको न्यूनतम साझा कार्यक्रम सार्वजनिक गर्ने बताए। देशको अबको यात्रा समाजवादी आन्दोलन भएकाले त्यसको लागि सबै माओवादी पृष्टभूमि भएका सबै दलहरू एक हुनु आवश्यक रहेको उनको भनाइ छ। बागमती प्रदेश सरकारका आन्तरिक मामिला तथा कानून मन्त्री तथा नेपाल समाजवादी पार्टीका केन्द्रीय उपाध्यक्ष गंगानारायण श्रेष्ठले नेकपा माओवादी केन्द्र र नेपाल समाजवादी पार्टीबीच छिट्टै एकता हुने बताए। प्रचण्ड र बाबुरामजी ले छुट्टा छुट्टै गर्नुभएको प्रयोग सफल देखिएन, अब एक भएर जानुको विकल्प छैन, उनले भने, त्यसका लागि पार्टी एकताको अन्तिम तयारीम पुगेका छौं। जनयुद्धले स्थापित गरेका एजेण्डाहरूलाई बलियो बनाउन पनि एकता आवश्यक रहेको उनको भनाइ छ। बागमती प्रदेश सरकारले जनपक्षीय कामहरूको सुरुवात गरेको श्रेष्ठले बताए। हामीले आधारभूत वर्गको पक्षमा काम गर्छौं, सरकार सबैको हो भन्ने अनुभूति दिलाउने गरी काम गर्ने हाम्रो प्रयास हुनेछ। नेसपा मकवानपुरको अध्यक्षमा भेट्टवाल नेपाल समाजवादी पार्टी मकवानपुरको अध्यक्षमा राजकुमार भेट्टवाल चयन भएका छन्। सम्मान कार्यक्रम अघि भएको कार्यक्रममा भेट्टवालको अध्यक्षतामा ६३ सदस्यीय कार्य समिति घोषणा गरिएको हो। समितिको उपाध्यक्षमा रामचन्द्र थिङ (अविरल), हरिहर खतिवडा, दुर्गा कुमारी रमौली,सह सचिव निखिल पौडेल, कोषाध्यक्ष सुदिप कार्की लगायत रहेका छन्।"
"अबको राष्ट्रपति को बन्छ ? ओलीको जवाफ : हामीले जो भन्छौं, त्यही बन्छ","अबको राष्ट्रपति को बन्छ ? भन्ने प्रश्नको संक्षिप्त प्रतिक्रिया दिँदै ओलीले भने,'हामीले जो भन्छौं, त्यही बन्छ।' अध्यक्ष ओलीले सुदूरपश्चिम सरकार ढल्यो अब केन्द्रमा के हुन्छ भन्ने प्रश्नको जवाफ दिँदै ओलीले भने,' अब हेर्दै जाऔं ।' काठमाडौं : नेकपा एमालेका अध्यक्ष केपी शर्मा ओलीले अबको राष्ट्रपति सत्ता साझेदार दलहरूको सहमतिबाट चुनिने बताएका छन्। शुक्रबार संघीय संसदको संयुक्त बैठकमा राष्ट्रपतिको सम्बोधनपछि पत्रकारहरूसँगको कुराकानीमा अध्यक्ष ओलीले दलहरूकै सहमतिबाट राष्ट्रपति चुनिने बताएका हुन्। अबको राष्ट्रपति को बन्छ ? भन्ने प्रश्नको संक्षिप्त प्रतिक्रिया दिँदै ओलीले भने,'हामीले जो भन्छौं, त्यही बन्छ।' अध्यक्ष ओलीले सुदूरपश्चिम सरकार ढल्यो अब केन्द्रमा के हुन्छ भन्ने प्रश्नको जवाफमा,' अब हेर्दै जाऔं ।' उनले राष्ट्रपतिको सम्बोधन राम्रो भएको बताए। संघीय संसदको संयुक्त बैठकमा राष्ट्रपति विद्यादेवी भण्डारीले ५० मिनेट सम्बोधन गरेकी थिइन। सम्बोधनका क्रममा राष्ट्रपति भण्डारी आफूले प्रस्तुत गरेको विषय सरकारको नीति तथा कार्यक्रममा समावेश हुनुपर्ने बताइन्। राष्ट्रपति भण्डारीले विकास पूर्वाधार, अर्थतन्त्र सुधार र सरकारको नीति तथा कार्यक्रमबारे स्पष्ट पारिन्। उनले विकास निर्माणले गति लिएपनि त्यो पर्याप्त नभएको बताइन्।"
"स्थानीय सरकारको जनमुखी काम, गाउँमै पुगेर भत्ता वितरण","जाजरकोट : जाजरकोटको नलगाड नगरपालिका४ लहँकी ९१ वर्षीया हीरा रावललाई सामाजिक सुरक्षा भत्ताका लागि चार घण्टाको पैदल यात्रा गरेर नगरपालिकाको प्रशासनीक केन्द्र दल्ली जानुपर्ने बाध्यता थियो। भत्ता लिन जाँदा छोरालाई गुहार्थिन्। आमालाई बोकेर हिँड्नु पर्दा छोराहरूलाई पनि निकै सास्ती हुन्थ्यो। घर आँगनमै सामाजिक सुरक्षा भत्ता पाउँदा खुसी भएकी छन्। भत्ता लिन जाँदाका दुःखको उनले अनुभव सुनाइन्, दल्ली पुगेर बैंकमा पनि लाइन बस्नुपथ्र्यो। भत्ता ल्याउन निकै सास्ती हुन्थ्यो। घर आँगनमै भत्ता पाउँदा निकै खुसी लागेको छ। सोही ठाउँका ८१ वर्षीय कर्णबहादुर रावल पनि गाउँमै भत्ता पाउँदा खुसी छन्। नगरपालिकाको केन्द्र दल्ली जान निकै सास्ती हुन्थ्यो। गाउँमै नगद भत्ता पाएपछि सजिलो भएको छ, उनले भने वृद्धभत्ता हाम्रो जीवनको साहारा भएको छ। यसले हाम्रो खर्च टर्छ, कसैसँग हात थाप्नु पदैन। हिरा र कर्ण जस्तै गाउँमै भत्ता पाएका धेरै ज्येष्ठ नागरिक र शारीरिक अशक्तता भएका व्यक्तिहरू गाउँघरमै भत्ता पाउँदा निकै राहात भएको बताउँछन्। ज्येष्ठ तथा अशक्तता भएका नागरिकको समस्यालाई मध्यनजर गर्दै वडाको पहलमा नगरपालिकाले सामाजिक सुरक्षा भत्ता गाउँमै वितरण गर्ने व्यवस्था मिलाएको हो। गाउँगाउँमा भत्ता वितरण भएपछि बैंकको लाइन बस्नुपर्ने, बाटोमा सास्ती खेप्नुपर्ने बाध्यता अन्त्य भएको ८८ वर्षिय गोपाल रावलले बताए। वडाका गाउँबाट प्रशासनिक केन्द्रमा जान घण्टांै लाग्ने र सुरक्षा बापतको भत्ता बाटोमै सकिने भएकोले गाउँगाउँमा पुगी भत्ता वितरण गर्ने निर्णय गरिएको प्रमुख प्रशासकीय अधिकृत मानबहादुर गिरीले बताए। नगरपालिकाभित्रका ज्येष्ठ नागरिक र अपांगता भएका नागरिकहरूलाई गाउँमै पुगेर सामाजिक सुरक्षा भत्ता वितरण गरिरहेका छौं, उनले भने। सबै ठाउँमा यातायातको सहज पहुँच नहुँदा नागरिकले धेरै सास्ती व्यहोर्नु पर्ने भएकोले पायक पर्ने ठाउँमा गई भत्ता वितरण भइरहेको गिरीले बताए। बैंकबाट रकम भुक्तानी गर्ने कुरा पारदर्शिता र आर्थिक सुशासनका हिसाबले धेरै उपयुक्त छ तर भत्ताको रकम टाढाटाढाबाट बैंकमा आएर लिन सकस छ। प्रभावकारी छैन, उनले भने। सरकारको सामाजिक सुरक्षा कार्यक्रमअन्तर्गत विभिन्न प्रकारका सामाजिक सुरक्षा भत्ता तोकिएका लाभग्राहीले बैंक खाता मार्फत पाउनुपर्ने व्यवस्था गरिएको छ तर ज्येष्ठ तथा शारिरीक रुपमा अशक्तको अप्ठारोलाई मध्येनजर गर्दै बैंकसँग समन्वय गरेर गाउँमै भत्ता वितरण गरिएको नगर प्रमुख डम्बरबहादुर रावतले बताए। जनप्रतिनिधि, नगरपालिकाका कर्मचारी र बैंक कर्मचारी समेत गाउँगाउँमा पुगी सबै ठाउँमा नगद भत्ता वितरण गरेका छन्। अब नगरका दुई स्थानमा भत्ता वितरण गर्न बाँकी रहेको नगर प्रमुख रावतले बताए। नलगाडमा चालू आर्थिक वर्षमा १ हजार १ सय ७३ अन्य जेष्ठ नागरिक, दुई सय ७६ दलित ज्येष्ठ नागरिक, १ सय ५४ एकल महिला ज्येष्ठ नागरिक भत्ता वितरण भएको छ। यस्तै ३ सय ६५ विधवा आर्थिक सहायता, ६७ क वर्गका अपांग, १ सय ८६ ख वर्गका अपांग, २ हजार २ सय ४२ क्षेत्र तोकिएका बालबालिका र १ हजार १ सय ८ जना दलित बालबालिकालाई सामाजिक सुरक्षा तथा बालपोषण भत्ता वितरण भइरहेको नगरपालिकाले जनाएको छ।"
"उच्चस्तरीय राजनीतिक संयन्त्रको बैठकमा जसपा, जनमत र नागरिक उन्मुक्तिका नेता अनुपस्थित","प्रधानमन्त्री निवास बालुवाटारमा भएको उच्चस्तरीय राजनीतिक संयन्त्रको बैठकमा विकसित राजनीतिक घटनाक्रम, सरकारलाई पूर्णता दिन आवश्यक पहल कदमी बढाउने तथा आगामी फागुन २५ मा हुने राष्ट्रपति निर्वाचनलगायतका विषयमा छलफल भएको छ। काठमाडौं: उच्चस्तरीय राजनीतिक संयन्त्रको बैठकमा देशको पछिल्लो राजनीतिक घटनाका विषयमा छलफल भएको छ। प्रधानमन्त्री निवास बालुवाटारमा शुक्रबार बिहान बसेको उच्चस्तरीय राजनीतिक संयन्त्रको बैठकमा विकसित राजनीतिक घटनाक्रम, सरकारलाई पूर्णता दिन आवश्यक पहल कदमी बढाउने तथा आगामी फागुन २५ मा हुने राष्ट्रपति निर्वाचन लगायतका विषयमा छलफल भएको छ। बैठकमा सरकारलाई समर्थन गरेपनि सरकारबाट बाहिरिएको राष्ट्रिय स्वतन्त्र पार्टीलाई फेरि सरकारमा ल्याउन संयन्त्रका नेताहरूले रास्वपा सभापति रवि लामिछानेलाई आग्रह गरेका थिए। आजको बैठकमा प्रधानमन्त्रीसमेत रहेका नेकपा माओवादी केन्द्रका अध्यक्ष पुष्पकमल दाहाल प्रचण्ड, नेकपा एमालेका अध्यक्ष केपी शर्मा ओली, राष्ट्रिय स्वतन्त्र पार्टीका सभापति रवि लामिछाने, राष्ट्रिय प्रजातन्त्र पार्टीका अध्यक्ष राजेन्द्र लिङदेन सहभागी थिए। संयन्त्रमा रहेका जसपा, जनमत तथा नागरिक उन्मुक्ति पार्टीका नेता भने बैठकमा सहभागी थिएनन्। सरकारबाट रास्वपा बाहिर निस्कनु, सुदूरपश्चिम प्रदेश सरकारलाई नागरिक उन्मुक्ति पार्टीले विश्वासको मत नदिनुले सत्ता गठबन्धनभित्र खटपट भएको देखिन्छ। यही खटपट मिलाउने विषयमा पनि शीर्ष नेताले छलफल गरेका छन्।"
अर्थतन्त्र सुधारका लागि गरिने प्रयत्नमा ढिलाइ नगरौं :राष्ट्रपति,"राष्ट्रपति भण्डारीले अर्थतन्त्र सुधारका लागि सरकारले गम्भीर किसिमको पाइला चाल्नुपर्ने अवस्था आइसकेको बताएकी हुन् । काठमाडौंः राष्ट्रपति विद्यादेवी भण्डारीले देशको अर्थतन्त्र गम्भीर अवस्थामा पुगेको बताएकी छन्। संघीय संसद्को दुवै सदनको संयुक्त बैठकलाई सम्बोधन गर्दै राष्ट्रपति भण्डारीले अर्थतन्त्र सुधारका लागि सरकारले गम्भीर किसिमको पाइला चाल्नुपर्ने अवस्था आइसकेको बताएकी हुन् । राष्ट्रपति भण्डारीले देशको आर्थिक अवस्था जटिल रहेको बताइन् । उनले भनिन्, 'अर्थतन्त्रको सुदृढीकरणमा गम्भीर किसिमको पाइला चाल्नुपर्ने अवस्था भइसकेको छ । यसको दिर्घकालीन समाधान खोज्न जरूरी छ । कमजोर आर्थिक वृद्धिदर र बढ्दै गएको व्यापार घाटालाई सम्बोधन गर्न आवश्यक छ । राजस्वको क्षेत्र र दायरा विस्तार गर्दै राजस्व चुहावट नियन्त्रण गर्न आवश्यक नीति अवलम्बन गर्नुपर्ने उनको भनाइ छ। विनियोजित बजेटमध्ये पुँजीगत बजेट पूर्ण हुन नसकेको बताउँदै पुँजीगत बजेट कम खर्च हुँदा आर्थिक क्रियाकलापमा सुस्तता आएको उनको भनाइ छ। लक्ष्यअनुसार राजस्व नउठ्दा आन्तरिक ऋणमा चाप परेको भन्दै यसका लागि सरकार गम्भीर हुनुपर्ने बताइन् । बढ्दो व्यापार घाटा कम गर्न आन्तरिक उत्पादन बढाउनुपर्ने राष्ट्रपतिले जोड दिइन्।"
वैकल्पिक शक्तिले राजनीतिक बाटो क्लियर गर्न सकेनन् :सीके राउत,"राउतले राजनीतिक दलप्रति जनताको चरम असन्तुष्टि रहेको बताए। काठमाडौंः जनमत पार्टीका अध्यक्ष सीके राउतले नेताहरूलाई गाली नगर्ने जनता नै नभएको बताएका छन् । विवेकशील साझा पार्टीको पहिलो महाधिवेशन उद्घाटन सत्रमा बोल्दै राउतले राजनीतिक दलप्रति जनताको चरम असन्तुष्टि रहेको बताएका हुन् । राउतले भने,म इमान्दार छु भन्दैमा जनताले मत हाल्दैनन् । राजनीतिक दलहरूप्रति वितृष्णा छ । नेतालाई गाली नगर्ने जनता छैनन् जस्तो लाग्छ । जनताले राजनीतिक पार्टीमा आवद्ध भएपनि असन्तुष्टि जाहेर गर्दै आएका छन् । वैकल्पिक राजनीतिले आफ्नो बाटो किन लैजान सकेन त ? यो अहम प्रश्न रहेको बताए । राउतले भने,चरम भ्रष्टाचार छ,कुशासन छ,तर वैकल्पिक शक्तिले जनताको आवाज क्यास गर्न सकेन । कतै न कतै वैकल्पिक शक्तिहरू ल्याबमा गरिएको परीक्षण जस्तो त भइरहेको छैन । उनले राजनीति टिकाउन गमलामा राखेको गुलाबजस्तो नभएर जंगलमा उम्रेको गुलाबजस्तो हुनुपर्ने टिप्पणी गरे। 'राजनीतिमा टिक्नका लागि गमलामा राखेको गुलाब जस्तोले पुग्दैन,जंगलमा राखेको गुलाब जस्तो हुनुपर्छ,'उनले भने।"
मन्त्रीलाई बुझाउनुपर्ने भन्दै बार्गेनिङ गरेपछि ठाकुरलाई निलम्बन : मन्त्री किराती,"काठमाडौं : संस्कृति, पर्यटन तथा नागरिक उड्डयनमन्त्री सुदन किरातीले मन्त्रीलाई बुझाउनुपर्ने भन्दै विदेशी वायुसेवा कम्पनीसँग घुस मागेपछि त्रिभुवन विमानस्थलका महाप्रबन्धक प्रेमनाथ ठाकुरलाई कारवाही गरेको बताएका छन्। शुक्रबार काठमाडौंमा नेपाल पर्यटन बोर्डले आयोजना गरेको स्वागत कार्यक्रममा मन्त्री किरातीले थाई स्माइल एयरलाइन्ससँग मन्त्रीलाई बुझाउनुपर्ने भन्दै करोडौं घुस मागेपछि ठाकुरलाई कारवाही गरेको बताएका हुन्। उनले आफूले कसैको पनि एकपैसा नखाने, अब यस्ता अन्य घुस प्रकरणहरू खुल्दै जाने र कारवाही गर्ने चेतावनी दिए। घुस मागेको अडियो प्राप्त भएपछि घटनाको जाँचबुझका लागि मन्त्रिस्तरीय निर्णयबाट ठाकुरलाई निलम्बन गरिएको हो। मन्त्री किरातीले मन्त्रीले कहिले पैसा माग्यो भन्ने खुल्न पर्ने र पैसा मागेको पाइए मन्त्रीलाई पनि कारवाही हुनुपर्ने जिकिर गर्नुभयो। उनले २० लाख पर्यटक ल्याउने कार्ययोजना ल्याउन पर्यटन बोर्डलाई निर्देशन दिए। पर्यटन प्रवर्द्धनका लागि चलाइएको अभियानअन्तर्गत कति पर्यटक भित्रियो भन्ने यकिन तथ्यांक बोर्डले दिनुपर्ने उनको भनाइ छ। उनले कर्मचारीलाई हेरफेर गरेर आतंकित नमच्चाउने तर कर्मचारहरुको साथ र काम चाहिने स्पष्ट पारे। मन्त्री किरातीले पर्यटन क्षेत्रको समस्यालाई सम्बोधन गर्नका लागि मन्त्रालयले एकीकृत कार्ययोजना बनाएको बताए।"
संघ तथा प्रदेश सरकारले मुलुकको हितमा काम गर्ने राष्ट्रपतिको विश्वास,"काठमाडौं : राष्ट्रपति विद्यादेवी भण्डारीले संघ तथा प्रदेश सरकारले मुलुको हितका लागि केन्द्रित भएर काम गर्ने विश्वास व्यक्त गरेकी छन्। संघीय संसदको दुवै सदनलाई सम्बोधन गर्दै राष्ट्रपति भण्डारीले जनप्रतिनिधिहरूले जनताका आशा, विश्वास र भरोसाको सम्बोधन हुनेगरी कार्य सम्पादन हुने बताएकी हुन्। 'संघ तथा प्रदेश सरकारले आफ्नो समग्र ध्यान मुलुकको हितका लागि केन्द्रित गरी जनताका आशा,विश्वास र भरोसाको सम्बोधन हुनेगरी कार्य सम्पादन गर्नेछन्,'राष्ट्रपतिले भनिन्। सम्बोधनका क्रममा राष्ट्रपतिले प्रतिनिधिसभाका नव निर्वाचित सांसदहरूलाई बधाइ दिँदै कार्यकालको सफलताको शुभकामना दिइन्। प्रतिनिधिसभा र प्रदेश सभाको निर्वाचन शान्तिपूर्ण र निस्पक्षरुपमा सम्पन्न गर्ने नेपाल सरकार, निर्वाचन आयोग,राष्ट्र सेवक कर्मचारी राजनीतिक दल र मतदाताहरूलाई धन्यवाद दिइन्।"
जसपाले बोलायो बौद्धिक पेसाकर्मीको भेला,"जसपा सम्बद्ध प्राध्यापक, कानून व्यवसायी, शिक्षक, पत्रकार, बैंकिङ तथा निजामती कर्मचारी, इञ्जिनियरलाई भेलामा बोलाइएको छ। काठमाडौं: जनता समाजवादी पार्टी नेपाल (जसपा)ले बौद्धिक पेसाकर्मीको भेला बोलाएको छ। पार्टी सम्बद्ध बौद्धिक पेसाकर्मीको भेला शनिबारलाई बोलाइएको पार्टीका प्रचार विभाग प्रमुख पूर्ण बस्नेतले जानकारी दिए। पार्टी सम्बद्ध प्राध्यापक, कानून व्यवसायी, शिक्षक, पत्रकार, बैंकिङ तथा निजामती कर्मचारी, इञ्जिनियरलाई भेलामा बोलाइएको बस्नेतले बताए। भेला पार्टी केन्द्रीय कार्यालयमा दिउँसो एक बजेलाई बोलाइएको छ। भेलाले नेपाल बौद्धिक पेसाकर्मी महासंघको समिति गठन गर्ने बस्नेतले बताए। भेलामा महासंघका पदाधिकारी, सदस्यहरु तथा घटक संघसंगठनका अध्यक्ष तथा पदाधिकारीलाई अनिवार्य उपस्थित हुन भनिएको छ।"
उपत्यकाका ५५ स्थानमा एकीकृत ट्राफिक बत्ती जडान गरिने,"काठमाडौं : सडक विभागले काठमाडौं उपत्यकामा सवारीसाधनको चाप बढी रहेका ५५ स्थानमा एकीकृत ट्राफिक बत्ती जडान गर्ने भएको छ। हाल उपत्यकामा सञ्चालनमा रहेका ट्राफिक बत्तीमा एकीकृत प्रणाली नहुँदा त्यसले अपेक्षाअनुसार सवारीसाधन व्यवस्थापन हुन नसकेको भन्दै विभागले नयाँ प्रणालीको तयारी अघि बढाएको हो। विदेशी विज्ञ बोलाएर ५० देखि ५५ चोकमा नयाँ किसिमका ट्राफिक बत्ती जडान गर्न छलफल गरेको विभागका महानिर्देशक अर्जुनजंग थापाले बताए। उनका अनुसार विभागले त्यसका लागि मूल्यांकन गरेर डिजाइन तयार गरिसकेको छ। उनले भने,'छिट्टै नै खरिद प्रक्रियामा जाने योजना रहेको छ।' नयाँ प्रणालीमा एउटा कन्ट्रोल रुममा बसेर आवश्यकताअनुसार कुन बत्तीको समय बढाउने कुनको घटाउने भनी गर्न सकिने महानिर्देशक थापाले बताए। हाल सञ्चालनमा रहेका बत्तीमा ट्राफिक प्रहरीले समय परिवर्तन गर्न मिल्दैन। उनले भने,'एउटा दिशाबाट धेरै गाडी आयो भने ट्राफिक प्रहरीले परिवर्तन गर्न सक्दैन, ट्राफिक प्रहरीले अप्ठ्यारो हुँदा बन्द नै गर्दै आउनुभएको छ।' काठमाडौंका सडकमा जडान भएका ट्राफिक बत्तीको प्रणाली अहिले बजारमा नपाउने हुँदा नयाँ जडान गर्न आवश्यक रहेको विभागले जनाएको छ। झण्डै १० चोकमा ट्राफिक बत्तीमा समस्या आएको र मर्मतका लागि आवश्यक सामग्री नपाइएपछि मिल्ने किसिमका अरू सामग्री राखेर चालू गरिएको उनले बताए। अहिले छुट्टाछुट्टै व्यवस्था गर्ने प्रणाली (आइसोलेटेड कन्ट्रोल सिस्टम) हुँदा माइतीघरको कन्ट्रोलबाटै र सिंहदरबार अगाडिको नियन्त्रण त्यहीँबाट गर्नुपरेकाले समस्या रहेको छ। अन्तर्राष्ट्रिय बजारमा ५१० वर्षमा नयाँ प्रणाली आउने हुँदा विभागले पनि नयाँनयाँ ल्याउन आवश्यक रहेको महानिर्देशक थापाले बताए। सडक विभागबाहेक अरू निकायलेसमेत जडान गरेका गरी ५६ चोकमा ट्राफिक बत्ती जडान भएको विभागले जनाएको छ। उपत्यकाका पालिका र वडा कार्यालयले पनि आश्यकताका आधारमा बत्ती जडान गरिरहेको सडक विभाग, सडक सुरक्षा तथा ट्राफिक शाखाले जनाएको छ। चालू आवमा कलंकी, बल्खु, सानेपा, धोबीघाट, महालक्ष्मीस्थान, चापागाउँ दोबाटो र सातदोबाटोमा बत्ती जडान गरिएको थियो। उपत्यका बाहिर भने थोरै सहरमा मात्रै ट्राफिक बत्ती रहेका छन्।"
विप्लवसहित चार कम्युनिस्ट पार्टी एक हुँदै,"काठमाडौंः विप्लव नेतृत्वको नेपाल कम्युनिस्ट पार्टीसहित चार कम्युनिस्ट पार्टीबीच पार्टी एकताका लागि आगामी फागुन १५ गते संयुक्त बैठक बस्ने भएका छन्। शुक्रबार नेपाल कम्युनिस्ट पार्टीको केन्द्रीय कार्यालय बुद्धनगर काठमाडौंमा बसेको ती पार्टीहरूका बैठकले यस्तो निर्णय गरेको हो। बैठकले देशको वर्तमान राजनीतिक अवस्थाको विश्लेषण गर्दै स्थिति चरम संकट र गम्भीर अवस्थामा रहेको निष्कर्ष निकालेको छ। नेपालको क्रान्तिकारी कम्युनिस्ट आन्दोलन र देशको संकटपूर्ण अवस्थालाई दृष्टिगत गरी चार पार्टीको बीचमा पार्टी एकता एवं क्रान्तिकारी ध्रुवीकरणका निम्ति समय निर्धारण गरी बहस छलफल आरम्भ गर्ने, संयुक्त मोर्चालाई थप व्यवस्थित गर्ने निर्णय लिइएको छ बैठकपछि जारी संयुक्त विज्ञप्तिमा भनिएको छ। विप्लव नेतृत्वको नेकपा,ऋषि कट्टेल नेतृत्वको नेपाल कम्युनिस्ट पार्टी,आहुती नेतृत्वको वैज्ञानिक समाजवादी कम्युनिस्ट पार्टी र कर्णजीत बुढाथोकी नेकपा समाजवादी माओवादीबीच पार्टी एकताको पहल भएको हो।"
भारतीय विदेश सचिव क्वात्रा सोमबार नेपाल आउँदै,"तीन दिने औपचारिक भ्रमणका लागि उनी सोमबार काठमाडौं आउने कार्यक्रम रहेको परराष्ट्र मन्त्रालयले जनाएको छ। काठमाडौं : भारतका विदेश सचिव विनय मोहन क्वात्रा नेपाल भ्रमणमा आउने भएका छन्। तीन दिने औपचारिक भ्रमणका लागि उनी फागुन १ गते सोमबार काठमाडौं आउने कार्यक्रम रहेको परराष्ट्र मन्त्रालयले जनाएको छ। परराष्ट्र सचिव भरतराज पौड्यालको निमन्त्रणामा क्वात्रा नेपाल आउन लागेका हुन्। नेपालका लागि विदेश सचिवको कार्यभार सम्हालेपछिको यो क्वात्राको पहिलो नेपाल भ्रमण हो । नेपाल भ्रमणका क्रममा उच्चस्तरीय भेटवार्ता हुने कार्यसूची तय भएको छ। परराष्ट्र मन्त्रालयका अनुसार भ्रमणका क्रममा विदेश सचिवद्वय क्वात्रा र पौड्यालले भारत र नेपालबीचको बहुआयामिक सहकार्यका विविध पक्षबारे छलफल गर्नेछन्। कनेक्टिभिटी,ऊर्जा व्यापार,कृषि,स्वास्थ्य र संस्कृतिलगायत सहकार्यका विषयमा छलफल हुने बताइएको छ। यो भ्रमणबाट नेपालभारत सम्बन्धलाई थप विस्तार र प्रगाढ बनाउने विश्वास गरिएको छ।"
पार्टी पुनर्निर्माण अभियानमा माओवादी,"अध्यक्ष दाहालको एकलौटीपनले पार्टी टुटफुट भएपछि माओवादी कमजोर हुँदै गएको देखिन्छ। डा बाबुराम भट्टराई, मोहन वैद्य, नेत्रविक्रम चन्द, रामबहादुर थापालगायत नेताले पार्टी छाडे। काठमाडौं : माओवादी केन्द्रले पार्टीलाई बलियो बनाउन दुई महिने संगठन निर्माण अभियान चलाउने भएको छ। अध्यक्ष पुष्पकमल दाहाल र महासचिव देव गुरुङले यससम्बन्धी सर्कुलर पालिका, जिल्ला र प्रदेश तहमा पठाएका छन्। उनीहरूले पार्टी सरकारमा पुगेकाले अहिलेको अवस्था संगठन निर्माण गर्न सुनौलो अवसर भएको जनाएका छन्। हामी यति बेला गम्भीर चुनौती र महान् अवसरका बीचमा आइपुगेका छौं। प्राप्त अवसर पार्टी पुनर्निर्माणको बलियो आधार बनेको छ, सर्कुलरमा लेखिएको छ, सिंगो पार्टीपंक्ति एकढिक्का भएर जनस्तरका समस्याहरू समाधान गर्न लाग्नुपर्छ। पार्टी पुनर्निर्माण र सबै तहका सरकारलाई सफल तुल्याउन दृढतापूर्वक लाग्न जरुरी छ। अध्यक्ष दाहालले यसबारे बिहीबार केन्द्रीय समितिको भर्चुअल बैठकलाई सम्बोधनसमेत गरेका छन्। यो अभियानमा वैचारिक राजनीतिक र संगठनात्मक कुरा गरिने भएको छ। नेता तथा कार्यकर्ताले जनस्तरसम्मका भेटघाट, छलफल, सुझाव र रचनात्मक आलोचना संकलन गर्ने जनाइएको छ। पार्टी सदस्यको अभिलेखीकरणलाई चुस्तदुरुस्त बनाउँदै पार्टीका सबै समितिले एक समिति एक उत्पादनको योजना बनाई कार्यान्वयन गर्न सर्कुलरमार्फत निर्देशन दिइएको छ। अभियानका क्रममा चुनावमा भएको घात, अन्तर्घातबारे छलफल चलाइने उल्लेख छ। यसबारे केन्द्रीय कार्यालयमा उजुरी परेको छ। स्थानीय तह, प्रदेश र संघको निर्वाचनमा भएगरेका घात, अन्तर्घात र प्रतिघातका विषयमा सम्बन्धित तहका बैठक राखी समीक्षा गराउने, आलोचना र आत्मालोचनाको विधिद्वारा हल गर्न प्रयत्न गर्ने, अध्यक्ष दाहालले सर्कुलरमा भनेका छन्, कारबाही नै गर्नुपर्ने स्थितिमा बैठकको निर्णयसहितको लिखित प्रतिवेदन प्रदेश र केन्द्रीय कार्यालयमा पठाउने। केन्द्रीय सदस्यलाई संघको निर्वाचन क्षेत्र, प्रदेश निर्वाचन क्षेत्र, महानगरपालिका र उपमहानगरपालिकामा कार्यरत रहने गरी जिम्मेवारी ठोस गरिएको छ। प्रदेश समन्वय समितिको बैठक माघ २७ देखि फागुन ५ गतेसम्म सक्ने योजना देखिन्छ। २७ मा प्रदेश १ र बागमती, २८ मा मधेस, २९ मा गण्डकी, फागुन २ मा लुम्बिनी र सुदूरपश्चिम प्रदेश, फागुन ३ मा कर्णाली र प्रवास प्रदेश र ५ मा उपत्यका विशेष र सम्पर्क समन्वय प्रदेश बैठक बस्ने जनाइएको छ। केन्द्रीय समितिकै क्षेत्राधिकार प्रत्यायोजन गरी संगठनात्मक कार्यविभाजन, संगठन सञ्चालन तथा परिचालन, पार्टी स्कुल सञ्चालन र निर्वाचनको समीक्षालगायत कार्य गरिने महासचिव गुरुङले जनाएका छन्। अध्यक्ष दाहालको एकलौटीपनले पार्टी टुटफुट भएपछि माओवादी कमजोर हुँदै गएको देखिन्छ। डा बाबुराम भट्टराई, मोहन वैद्य, नेत्रविक्रम चन्द, रामबहादुर थापालगायत नेताले पार्टी छाडे। पहिलो संविधानसभा निर्वाचनमा ६ सय १ मध्ये २ सय २९ सिट जित्दै पहिलो दल बनेको थियो। तर, दोस्रो संविधानसभा निर्वाचनसम्म त्यो कायम रहेन। त्यस बेला ६ सय १ मध्ये ८० सिटमा खुम्चियो। र, तेस्रो दलमा सीमित हुन पुग्यो। उसले प्रतिनिधिसभा निर्वाचन २०७४ मा २ सय ७५ मध्ये ५३ सिट मात्रै पायो। प्रतिनिधिसभा निर्वाचन २०७९ मा ३२ सिटमा सीमित रह्यो। सरकारको नेतृत्वमा रहे पनि माओवादी तेस्रो दल मात्रै बनेको छ। पार्टी एकताको कसरत दाहाल पुराना सहयात्रीलाई फर्काएर पार्टीलाई बलियो बनाउन चाहन्छन्। त्यसका लागि माओवादीले विचार मिल्ने पार्टीसँग एकता प्रक्रिया अघि बढाएको छ। वरिष्ठ उपाध्यक्ष कृष्णबहादुर महराको संयोजकत्वमा वार्ता समिति बनाइएको थियो। त्यो समितिले डा भट्टराई नेतृत्वको नेपाल समाजवादी पार्टी, नेकपा एकीकृत समाजवादी, नेकपा माओवादी समाजवादी, चन्द नेतृत्वको नेकपालगायत वाम पार्टीसँग छलफल चलाएको छ। विचार मिल्ने पार्टीहरूसँग एकता गर्ने र अन्य वाम पार्टी, समूह र व्यक्तिहरूसँग संयुक्त मोर्चा निर्माण र सहकार्य गर्ने गरी वार्ता अगाडि बढिरहेको छ, महासचिव गुरुङले सर्कुलरमा उल्लेख गरेका छन्। सापकोटा र भुसाल उपाध्यक्ष माओवादी केन्द्रले महाधिवेशन भएको एक वर्षपछि पार्टी पदाधिकारीसहित स्थायी समिति, केन्द्रीय समितिलाई पूर्णता दिएको छ। बैठकले अग्निप्रसाद सापकोटा र पम्फा भुसाललाई उपाध्यक्षमा मनोनीत गरेको छ। माओवादीले २२ सदस्यीय पदाधिकारी, ४४ सदस्यीय स्थायी समिति तथा ३ सय ८६ सदस्यीय केन्द्रीय समितिको पार्टी संरचनालाई पूर्णता दिएको हो। त्यसैगरी २ सय २ सदस्यीय वैकल्पिक केन्द्रीय समिति पनि गठन गरेको छ। माघ १२ देखि २१ गतेसम्म पार्टी कार्यालय पेरिसडाँडामा बसेको स्थायी समिति बैठकले संगठनलाई पूर्णता दिने निर्णय गरेको थियो।०००माओवादीको ओरालो यात्रासंविधानसभा निर्वाचन२०६४ ६०१ मध्ये जितेको सिट संख्या२२९ संविधानसभा निर्वाचन२०७०६०१ मध्ये जितेको सिट संख्या८० प्रतिनिधिसभा निर्वाचन२०७४२७५ मध्ये जितेको सिट संख्या ५३ प्रतिनिधिसभा निर्वाचन २०७९२७५ मध्ये जितेको सिट संख्या ३२"
संसदको संयुक्त बैठकमा आज राष्ट्रपतिले सम्बोधन गर्ने,संसदको दुवै सदनको संयुक्त बैठकमा राष्ट्रपति विद्यादेवी भण्डारीले सम्बोधन गर्ने कार्यसूची तय भएको छ। काठमाडौं: संसदका दुवै सदन प्रतिनिधि सभा र राष्ट्रिय सभाको बैठक आज बोलाइएको छ। दुवै सदनको संयुक्त बैठकमा राष्ट्रपति विद्यादेवी भण्डारीले सम्बोधन गर्ने कार्यसूची तय भएको छ। बैठक आज दिउँसो तीन बजे संसद भवन नयाँ बानेश्वरमा बोलाइएको छ। राष्ट्रपतिको कार्यकाल सकिन लागेको अवस्थामा हुन लागेको सम्बोधनलाई महत्वका साथ हेरिएको छ। आगामी फागुन २८ गते राष्ट्रपति भण्डारीको कार्यकाल सकिने छ। त्यसको तीन दिन अघि फागुन २५ गते नयाँ राष्ट्रपति चयनका लागि निर्वाचन मिति तय भएको छ। भण्डारीले फागुन २८बाट दोस्रो कार्यकाल पूरा गरेकी छन्। नेपालको संविधान अनुसार एकै व्यक्ति दुई पटकभन्दा बढी राष्ट्रपति हुन पाउने व्यवस्था छैन। आजको बैठकमा राष्ट्रपतिले गरेको सम्बोधनको प्रतिन प्रधानमन्त्री पुष्पकमल दाहाला प्रचण्डले टेबल गर्ने र त्यसपछि सभामुख देवराज घिमिरेले धन्यवाद प्रस्ताव प्रस्तुत गर्ने कार्यक्रम छ। यस्तो छ संसदको कार्यसूची
नेपाली कांग्रेसबाट राष्ट्रपति हुन आवश्यक छ : प्रकाशशरण महत,"चितवन : नेपाली कांग्रेसका प्रवक्ता डा प्रकाशशरण महतले राष्ट्रपति कांग्रेसको हुनुपर्ने बताएका छन्। नेपाल प्रेस युनियन चितवनले शुक्रबार आयोजना गरेको पत्रकार सम्मेलनमा उनले संविधानको रक्षाका लागि कांग्रेसको उम्मेदवार राष्ट्रपति बन्नु आवश्यक रहेको बताए। उनले भने, 'हामीले सबै दललाई कांग्रेसको उम्मेदवारलाई सहयोग गर्न आह्वान गरेका छौँ । सकारात्मक प्रतिक्रियाहरू आएका छन् ।' कांग्रेसको राष्ट्रपति बन्ने परिस्थिति निर्माण हुँदा नयाँ परिदृश्य पनि बन्न सक्ने उनको भनाइ थियो । नेपालको आर्थिक, सामाजिक रुपान्तरण, सुशासन, विकास, समृद्धिका लागि र देशको मजबुतीका लागि कांग्रेसको नेतृत्व आवश्यक रहेको उनले बताए। प्रवक्ता डा महतले भने, 'ढिलो चाँडो अन्य पार्टीहरूले पनि महसुस गर्नेछन् भन्ने हामीलाई लागेको छ ।' कांग्रेसको ध्यान अहिले राष्ट्रपतिको निर्वाचनतर्फ भएकाले अहिले नै सरकारमा जाने भन्ने स्थितिमा नरहेको उनले स्पष्ट पारे। कांग्रेस कानुनी शासनमा विश्वास गर्ने, लोकतन्त्रका लागि लगातार लड्ने पार्टी सबैभन्दा बढी विचार र सुशासनप्रति प्रतिबद्ध पार्टी भएको उनको भनाइ थियो । फरक प्रसङ्गमा प्रवक्ता डा महतले अहिलेको गठबन्धन महत्वकाङ्क्षाको पराकाष्ठा र परिपूर्तिका लागि भएको टिप्पणी गरे । उनले भने, 'राजा चाहिन्छ भन्ने पनि छन् । चाहिँदैन भन्ने पनि छन् । यसले के अर्थ दिन्छ ?'"
कांग्रेस सभापति देउवाले माधव नेपाललाई भने राष्ट्रपतिमा हामीलाई सघाउनुहोस्,"कांग्रेस सभापति देउवा र नेकपा एकीकृत समाजवादीका अध्यक्ष नेपालबीच पछिल्लो राजनीतिक घटनाक्रम, राष्ट्रपति र उपराष्ट्रति निर्वाचनलगायतका विषयमा छलफल भएको छ। काठमाडौं: नेपाली कांग्रेसका सभापति शेरबहादुर देउवा र नेकपा एकीकृत समाजवादीका अध्यक्ष माधव कुमार नेपालबीच भेटवार्ता भएको छ। कांग्रेस सभापति देउवालाई भेट्न नेकपा एकीकृत समाजवादीका अध्यक्ष नेपाल शुक्रबार बिहान धुम्बराहीस्थित देउवा निवास पुगेका थिए। दुई नेताबीच पछिल्लो राजनीतिक घटनाक्रमका साथै आगामी राष्ट्रपति निर्वाचन र उपराष्ट्रति निर्वाचनका विषयमा छलफल भएको समाचार स्रोतले जनाएको छ। देउवाले नेपाली कांग्रेसले राष्ट्रपतिमा उमेदवारी दिने र त्यसमा सहयोग गर्न अध्यक्ष नेपाललाई आग्रह गरेको स्रोतले जनाएको छ। जवाफमा अध्यक्ष नेपालले नेपाली कांग्रेसले राष्ट्रपतिमा उठाएको उमेदवारलाई सहयोग र समर्थन गर्ने बताएका छन्। यद्यपी, नेपालले पार्टीमा छलफल गरेर टुंग्याउने बताएका छन्। नेकपा एकीकृत समाजवादीका अध्यक्ष नेपालले देउवासँग उपराष्ट्रपतिमा आफ्नो पार्टीको दावी रहेको समेत बताएका थिए। उपराष्ट्रपतिमा माओवादी केन्द्रलेसमेत दावी गर्दै आएकाले यस विषयमा थप छलफल गर्ने देउवाले नेपाललाई जवाफ दिएको स्रोतले बताएको छ। फागुन २५ गते राष्ट्रपतिको निर्वाचन हुँदैछ। सत्ता गठबन्धन र सत्ता बाहिर रहेका दलहरु अहिले राष्ट्रपति र उपराष्ट्रपतिमा दावी गर्दै घनिभुत छलफलमा जुटेका छन्। एमालेले पूर्वसहमति अनुसार नै राष्ट्रपति हुने र त्यो भनेको एमालेले सिफारिस गरेका व्यक्ति नै राष्ट्रपति बन्ने बताउँदै आएको छ। नेकपा माओवादी केन्द्रका अध्यक्ष पुष्पकमल दाहाललाई प्रधानमन्त्री बनाएकै बेला राष्ट्रपतिको विषय टुंगिएको एमालेको दावी छ। नेकपा माओवादी केन्द्रले वर्तमान सरकारलाई समर्थन गरेकाले कांग्रेसलाई समेत समेटेर राष्ट्रपतिको उमेदवार तय गर्नु पर्ने बताउँदै आएको छ। नेपाली कांग्रेसले राष्ट्रपतिमा आफ्नो दावी रहेको र कांग्रेसले उठाएको उमेदवार राष्ट्रपति बन्ने बताउँदै आएको छ।"
मुलुक राजनीतिक सिन्डिकेटले चलेको छ :रमेश खरेल,"नेपाल सुशासन पार्टीका अध्यक्ष रमेश खरेलले मुलुक राजनीतिक सिन्डिकेटले चलेको बताएका छन्। काठमाडौं : नेपाल सुशासन पार्टीका अध्यक्ष रमेश खरेलले मुलुक राजनीतिक सिन्डिकेटले चलेको बताएका छन्। दलका नेताहरू भागबण्डा र स्वार्थमा तल्लिन हुँदा मुलुक उधोगतिमा अग्रसर भएको उनको भनाइ छ। उनले मुलुक भयानक आर्थिक संकटर्फ धकेलिँदै गएको उल्लेख गर्दै मुलुकको समृद्धिका लागि गफ नभई काम आवश्यक रहेको बताए। विवेकशील साझा पार्टीको पहिलो महाधिवेसनमा बोल्दै नेता खरेलले पदाका लागि अधिकांश नेताहरू बालुवाटार र बालकोटा धाउने गरेको भन्दै आपत्ती जनाए। 'पदका लागि बालुवाटार,बालकोट धाउने गरेका छन्। यो राम्रो होइन। यो स्वार्थको लडाइँ हो,'उनले भने,' यहाँ देशको चिन्ता कसैलाई पनि छैन।' उनले आफू राजनीति गर्न नभइ समाज सेवा गर्न आएको बताए।"
वैकल्पिक राजनीति आवश्यक : डा भट्टराई,"काठमाडौं : नेपाल समाजवादी पार्टीका अध्यक्ष तथा पूर्वप्रधानमन्त्री डा बाबुराम भट्टराईले अहिलेको अवस्थामा नेपालमा वैकल्पिक राजनीति आवश्यक रहेको बताएका छन्। उनले इतिहासबाट सिक्दै र पुराना अनुभवलाई बटुल्दै नयाँ नेपाल बनाउनुपर्ने बताए। नेपाल प्रज्ञा प्रतिष्ठानमा सुरु भएको विवेकशील साझा पार्टीको प्रथम राष्ट्रिय महाधिवेशन२०७९ मा सम्बोधन गर्दै डा भट्टराईले सीमित जाति र परिवारले मात्र शासन गर्दासम्म देश विकास पनि नहुने तर्क गरे। 'जनताले न्याय पनि पाउँदैनन्। सबैका निम्ति लोकतन्त्र चाहिन्छ, अवश्यक छ।' उनले भने, 'जब १८७७ मा लखन थापाहरूले विद्रोह गरेर जब उनी शहीद बने। सन् १८७७ देखि २०१५ सम्म नेपाली जनताले आफ्नो संविधान आफैँ बनाए त्यसलाई म एउटा विन्दु मान्दछु। नेपाली जनताले लोकतन्त्रका निम्ति लडेको लडाइँ हो त्यो। नेपाली जनताले लोकतन्त्र, संघीयता र धर्मनिरपेक्षतालाई स्थापित गर्ने काम नेपालमा जब गरेको थियो, दोस्रो चरण त्यसलाई मानिन्छ।' डा भट्टराईले जनतालाई अधिकार सम्पन्न बनाएपछि जनताको सहभागिता राज्यमा र राज्यका साधनस्रोतमाथि भएपछि मात्रै विकास हुन्छ भन्ने मान्यताअनुसार हामी अहिले तेस्रो चरणमा रहेको बताए। उनले नयाँ पार्टी तथा युवा पुस्तालाई इतिहास नकार्ने र धिकार्ने नभई पुराना पुस्ताबाट सिक्नुपर्ने बताए। उनले संस्थागत र मजबुद बनाउने सही अर्थमा पछिल्लो लोकतन्त्रको अभ्यास गर्नुपर्ने बताए। डा भट्टराईले समावेशी र सहभागितामूलक लोकतन्त्रलाई सही ढंगले प्रयोग गर्नुपर्ने प्रणाली लागू गर्न सबै लागिपर्न आवश्यक रहेको बताए।"
सुदूरपश्चिमबाट सरकारमा अस्थिरता सुरु,"धनगढी : नागरिक उन्मुक्ति पार्टी (नाउपा)ले विश्वासको मत नदिएपछि मुख्यमन्त्री राजेन्द्रसिंह रावल नेतृत्वको सुदूरपश्चिम प्रदेश सरकार बिहीबार ३० दिनमै ढलेको छ। यससँगै बिहीबार नै कांग्रेस नेता कमलबहादुर शाह मुख्यमन्त्री नियुक्त भएका छन्। प्रदेशसभा बैठकमा रावलले आफूलाई विश्वासको मत पाऊँ भनेर राखेको प्रस्ताव छलफलमै नगई अस्वीकृत भएपछि उनी पदमुक्त भएका थिए। बैठकलगत्तै उनले राजीनामा दिएपछि प्रदेश प्रमुख देवराज जोशीले प्रदेशसभामा सबैभन्दा ठूलो दल कांग्रेसका संसदीय दलका नेता शाहलाई मुख्यमन्त्रीमा नियुक्त गरेका हुन्। रावलले केन्द्रीय सत्ता गठबन्धनअनुसार एमालेका १०, माओवादी केन्द्रका ११, नाउपाका ७ र राप्रपाका १ गरी २९ प्रदेशसभा सदस्यको हस्ताक्षरसहित पुसको २७ गते मुख्यमन्त्रीमा दाबी गरेका थिए। त्यस दिन पनि नाउपाका सांसदले दाबी पेस गर्ने समयको २० मिनेटअघि मात्रै हस्ताक्षर गरेका थिए। रेशम चौधरीसहित टीकापुर घटनाका कैदीबन्दीको रिहाइको एक्ल माग राख्दै उक्त पार्टीले सरकारलाई समर्थन गरेको थियो। तर, सरकारले जेलमा भएका कैदीबन्दी रिहाइ गर्नुको सट्टा कैलाली२ बाट निर्वाचित प्रतिनिधिसभा सदस्य अरुण चौधरीलाई ट्र्याक्टर जलाएको घटनामा पक्राउ गरेपछि नाउपा गठबन्धनसँग असन्तुष्ट बनेको थियो। ५३ सदस्यीय प्रदेशसभामा कुनै पनि दलको बहुमत छैन। त्यसैले प्रदेश प्रमुख जोशीले संविधानको धारा १६८ (२) बमोजिम दुई वा दुईभन्दा बढी दलको समर्थन ल्याएर आएका रावललाई मुख्यमन्त्रीमा नियुक्त गरेका थिए। रावलले विश्वासको मत नपाएपछि कांग्रेसका शाह धारा १६८ (३) बमोजिम ठूलो दलको नेताका हैसियतमा मुख्यमन्त्री नियुक्त भएका छन्। धारा १६८ (३) मा दुई वा दुईभन्दा बढी दलको समर्थनमा मुख्यमन्त्री भएका व्यक्तिले ३० दिनभित्र विश्वासको मत नपाए संसद्मा ठूलो दलको नेतालाई मुख्यमन्त्री नियुक्त गर्ने प्रावधान छ। कांग्रेस १९ सदस्यसहित ठूलो दल छ। माओवादी सभामुखसहित ११, एमाले उपसभामुखसहित १०, नाउपा ७, एकीकृत समाजवादी ४, राप्रपा १ र स्वतन्त्र १ जना सांसद छन्। कांग्रेसलाई पनि ३० दिनभित्र विश्वासको मत लिन नाउपाको समर्थन आवश्यक पर्छ। केन्द्रीय सत्तासमीकरण परिवर्तन नहुँदासम्म माओवादीले कांग्रेसलाई विश्वासको मत दिने देखिँदैन। कांग्रेसका १९, समाजवादीका ४ र स्वतन्त्रले पनि साथ दिए शाह नेतृत्वको सरकारसँग २४ मत मात्रै हुनेछन्। शाहले विश्वासको मतका लागि पनि नागरिक उन्मुक्तिको समर्थन आवश्यक पर्छ। उसले रेशम चौधरीको रिहाइ नहुँदासम्म कसैलाई पनि समर्थन नगर्ने अडान राखेको छ, विश्लेषक देवराज अवस्थी भन्छन्, केन्द्रमा कांग्रेस इतरको सरकार भएकाले अबको ३० दिनभित्र उन्मुक्तिका मागहरू पूरा हुने देखिँदैन। प्रदेश सरकार अस्थिरतातर्फ जाने देखिन्छ। केन्द्रका सत्ता साझेदार दलले रेशम चौधरी रिहाइको प्रतिबद्धता गर्दा पनि नाउपाले एमाले नेतृत्वको सरकारलाई समर्थन गरेन। एउटा प्रदेशमा मात्रै सरकार बनाएको कांग्रेसले रिहाइ गर्ने सम्भावना पनि कम देखिन्छ। शाहले पनि ३० दिनमा विश्वासको मत पाएनन् भने सुदूरपश्चिम प्रदेशमा मध्यावधी निर्वाचन हुने सम्भावना भने बढेर गएको विश्लेषण हुन थालेको छ। प्रदेश सरकारको औचित्यमाथि प्रश्न उठिरहेका बेला अस्थिरिता देखियो भने जनतामा झन् निराशा छाउँछ, कैलाली बहुमुखी क्याम्पसका उपप्राध्यापक भुवन भण्डारले भने। शाहले पनि विश्वासको मत पाएनन् भने प्रदेश सरकार गठन प्रक्रिया संविधानको धारा १६८ (५) मा जानेछ। त्यस धारामा कुनै पनि प्रदेशसभा सदस्यले बहुमत छ भनेर ल्याएमा मुख्यमन्त्री नियुक्त गर्ने प्रावधान छ। दलहरूले नै विश्वासको मत लिन नसकेको अवस्थामा एउटा प्रदेश सदस्यले बहुमत जुटाउन सक्ने कुरै रहँदैन। फलस्वरुप मध्यावधी निर्वाचन हुने सम्भावना हुन्छ, उपप्राध्यापक भण्डारीले भने। उपधारा ५ बमोजिम पनि सरकार बनेन भने मुख्यमन्त्रीको सिफारिसमा प्रदेश प्रमुखले प्रदेशसभा विघटन गर्ने र ६ महिनाभित्र अर्को चुनाव तोक्नुपर्ने प्रावधान छ। तर, बिहीबार मात्रै मुख्यमन्त्रीमा नियुक्त शाहले आफूले विश्वासको मत पाउने दाबी गरे। मैले सबै दललाई मिलाएर लैजाने छु, मलाई उन्मुक्तिले पनि विश्वासको मत दिनेछ, उनले भने।"
दैलेखको महाबु गाउँपालिकाका अध्यक्षको निधन,शुक्रबार बिहान मुटुमा समस्या देखिएपछि उपचारका लागि अस्पताल लगिएको थियो। उपचारका क्रममा उनको निधन भएको हो। दैलेख : दैलेखको महाबु गाउँपालिकाका अध्यक्ष लछुमन गुरुङको निधन भएको छ । ७५ वर्षीय अध्यक्ष गुरुङको शुक्रबार दिउँसो निधन भएको हो । शुक्रबार बिहान मुटुमा समस्या देखिएपछि उपचारका लागि अस्पताल लगिएको थियो। जिल्ला सदरमुकामस्थित दैलेख जिल्ला अस्पतालमा उपचारको क्रममा उनको निधन भएको हो । महाबु गाउँपालिकाबाट उपचारका लागि उनलाई दैलेख अस्पताल ल्याइएको थियो । उपचारका क्रममा गुरुङको निधन भएको अस्पतालका डासुशिला कटुवालले जानकारी दिइन्। गत बैशाख ३० गते सम्पन्न स्थानीय तहको निर्वाचनमा उनी नेपाली कांग्रेसबाट गाउँपालिका अध्यक्षमा निर्वाचित भएका थिए । दुई हजार ९ सय ७९ मत सहित गाउँपालिका अध्यक्षमा निर्वाचित भएका गुरुङले नेकपा एमालेका हरिप्रसाद उपाध्यायलाई पराजित गरेका थिए।
देशको विकास नभएसम्म जनताले न्याय पाउँदैनन् :डाबाबुराम भट्टराई,"देशमा ठूला राजनीतिक क्रान्ति भएर व्यवस्था परिवर्तन भएपनि आमजनताको आर्थिक सामाजिकस्तरमा खासै परिवर्तन आउन नसक्दा जनतामा निरासा र अन्योलता छाएको बताउँदै देशलाई नयाँ वैकल्पिक शक्ति चाहिएको बताए। काठमाडौं : नेपाल समाजवादी पार्टीका अध्यक्ष डाबाबुराम भट्टराईले वैकल्पिक राजनीति आवश्यक भएको बताएका छन्। देशमा ठूला राजनीतिक क्रान्ति भएर व्यवस्था परिवर्तन भएपनि आमजनताको आर्थिक सामाजिकस्तरमा खासै परिवर्तन आउन नसक्दा जनतामा निरासा र अन्योलता छाएको बताउँदै देशलाई नयाँ वैकल्पिक शक्ति चाहिएको बताए। विवेकशील साझा पार्टीको प्रथम राष्ट्रिय महाधिवेशनमा बोल्दै अध्यक्ष भट्टराईले मुलुकको नीति निर्माण गर्ने थलो राजनीति भएकाले युवा वर्गको सहभागीता अनिवार्य रहेको बताए। अध्यक्ष भट्टराईले भने,'नीति निर्माण गर्ने थलो राजनीति नै हो।यसमा सबै सहभागी हुनुपर्छ। विश्वका राम्रा अनुभव सिकौं र नेपाल बनाउन लागौं। अबको राजनीतिमा युवाहरूको खाँचो छ।' उनले देश विकास नभएसम्म जनताले न्याय नपाउने बताउँदै डाभट्टराईले जनताको सहभागीता राज्यका साधन स्रोतमा भएपछि मात्रै मुलुको विकास हुने स्पष्ट पारे। अबको राजनीति भनेको लोकतन्त्रलाई बचाएर संस्थाहरूलाई मजबुत बनाएर सुशासन र समृद्धि ल्याउनुपर्ने उनको भनाइ छ।"
उच्चस्तरीय राजनीतिक संयन्त्रको बैठक बालुवाटारमा सुरु,"उच्चस्तरीय राजनीतिक संयन्त्रको बैठकमा पछिल्लो राजनीतिक अवस्था, सरकारको कार्यसम्पादन, राष्ट्रपति उपराष्ट्रपति निर्वाचनलगायतका विषयमा छलफल हुनेछ। काठमाडौं: उच्चस्तरीय राजनीतिक संयन्त्रको बैठक बालुवाटारमा सुरु भएको छ। बैठकमा पछिल्लो राजनीतिक घटनाक्रम र सरकारको कार्यसम्पादनमाथि छलफल हुनेछ। सत्ता साझेदार दल राष्ट्रिय स्वतन्त्र पार्टी सरकारबाट बाहिरिएपछि बोलाइएको यो बैठकमा पछिल्लो राजनीतिक अवस्था, सरकारको कार्यसम्पादन, राष्ट्रपति उपराष्ट्रपति निर्वाचनलगायतका विषयमा छलफल हुने नेताहरूले बताएका छन्। सत्ता साझेदार दलहरूबीच धेरै विषयमा मतान्तर भइरहेका बेलाको यो बैठकलाई महत्वका साथ हेरिएको छ। बैठकमा प्रधानमन्त्रीसमेत रहेका नेकपा माओवादी केन्द्रका अध्यक्ष पुष्पकमल दाहाल प्रचण्ड, नेकपा एमाले अध्यक्ष केपी शर्मा ओली, उपप्रधानमन्त्री एवम् राप्रपाका अध्यक्ष राजेन्द्र लिङ्देन, स्वपाका अध्यक्ष रवि लामिछाने लगायत उपस्थित छन्।"
पश्चिम रुकुमको स्यालाखदी केन्द्रबिन्दु बनाएर ४ दशमलव २ म्याग्निच्युडको भूकम्प,राष्ट्रिय भूकम्प मापन तथा अनुसन्धान केन्द्र लैनचौरका अनुसार आज बिहान ८ बजेर ५२ मिनेट जाँदा पश्चिम रुकुमको स्यालाखदी केन्द्रबिन्दु भएर ४ दशमलव २ रेक्टरस्केलको भूकम्प गएको हो । काठमाडौं : पश्चिम रुकुमको स्यालाखदी केन्द्रबिन्दु भएर भूकम्प गएको छ । राष्ट्रिय भूकम्प मापन तथा अनुसन्धान केन्द्र लैनचौरका अनुसार आज बिहान ८ बजेर ५२ मिनेट जाँदा पश्चिम रुकुमको स्यालाखदी केन्द्रबिन्दु भएर ४ दशमलव २ रेक्टरस्केलको भूकम्प गएको हो । पछिल्लो समय नेपालको उत्तर पश्चिमी क्षेत्र भएर भूकम्प जाने क्रम बढेको छ ।
सवारी दुर्घटनामा दुई जनाको मृत्यु,भक्तपुर : भक्तपुरको दुई छुटाछुटै स्थानमा शुक्रबार भएको दुर्घटनामा परी दुई जनाको मृत्यु भएको छ। भक्तपुरको चागुँनारायण नगरपालिका६ बाख्रीगाँउमा नगरकोटबाट तेलकोटतर्फ आउँदै गरेको प्रदेश ०३०२००९ प ५५०३ नम्बरको मोटरसाइकल अनियन्त्रित भई सडकबाट करिब २० मिटर तल पुग्दा चालक काठमाडौं शंखरापुर नगरपालिका५ पालुवारीका ४० वर्षीय शंखर भोलोन तामाङको मृत्यु भएको छ। गम्भीर घाइते भएका उनको सुस्मा मेमोरियल अस्पताल साँखुमा उपचारकै क्रममा मृत्यु भएको भक्तपुर प्रहरी परिसरले जनाएको छ। मृतकको पोष्टमार्टमका लागि भक्तपुर अस्पताल लगिएको छ। जिल्लाको सूर्यविनायक नगरपालिका७ जोरपाटीमा बनेपाबाट जगातीतर्फ आउँदै गरेको बा ४ ख ८९१२ नम्बरको बसलाई सोही दिशाबाट आउदै गरेको बा ९९ प ३४८५ नं को स्कुटीले ओभरटेक गर्ने क्रममा बसमा ठक्कर खाँदा स्कुटी चालक धनकुटा खोलीखर्क गाउँपालिका७ घर भई हाल भक्तपुर चाँगुनारायण नगरपालिका२ झौखेल बस्ने ३९ वर्षीय ओमकुमारी श्रेष्ठको मृत्यु भएको छ। गम्भीर घाइते भई उपचारका लागि भक्तपुर अस्पताल लगिएकोमा उपचारका क्रममा मृत्यु भएको प्रहरीले जनाएको छ। घटनाका सम्बन्धमा थप अनुसन्धान कार्य भइरहेको प्रहरीले जनाएको छ।
बेनी नगरको आफ्नै प्रहरी,"बेनी : म्याग्दीको बेनी नगरपालिकाले आफ्नै नगर प्रहरी भर्ना गरेको छ। नगरपालिकाले यही माघ १९ गते नियुक्त गरेका तीन जना नगरप्रहरीलाई बिहीबार देखि दज्र्यानी चिन्ह प्रदान गरी औपचारिक रुपमा कामकाजमा खटाएको छ। नगर प्रमुख सुरत केसीले नगर प्रहरीका हवल्दार शंकर पौडेल, सिपाही अभिशेक मिजार र रेजिना बिकलाई दज्र्यानी चिन्ह प्रदान गरे। नगर प्रहरीलाई कार्यबिधिमार्फत ३४ प्रकारका काम गर्ने अधिकार दिएका छौं, नगर प्रमुख केसीले भने सार्वजनिक सम्पत्तिको संरक्षण, न्यायिक समितिको काम कारबाहीमा सघाउने, राजस्व संकलन र विपद् व्यवस्थापनमा नगर प्रहरी परिचालन हुन्छन्। बुधबार राती वडा नम्बर ४ राक्सेका जिवन सुवेदीको घरमा लागेको आगो नियन्त्रणमा जनपद प्रहरी र जनप्रतिनिधि तथा दमकल सहित नगर प्रहरीलाई परिचालन गरिएको थियो। लागेको ३० मिनेटमा आगोलागी नियन्त्रणमा लिएका थिए। हवल्दारमा तीन र जवानमा १० जनाको आवेदन परेको थियो, नगरपालिकाका प्रशासकीय अधिकृत युवराज थापाले भने आवेदन संकलन, लिखित परीक्षा, अन्तर्वार्ता र शारीरिक तन्दुरुस्ती परीक्षण गरेर नगर प्रहरी भर्ना गरिएको हो। ६ वटा स्थानीय तह भएको म्याग्दीमा बेनी नगरपालिकाले जिल्लामै पहिलोपटक नगरप्रहरी भर्ना गरेको हो। आधारभूत तालिम लिएपछि नगरप्रहरी औपचारिक रुपमा काममा परिचालन भएका हुन्। नगर प्रहरी हवल्दार पौडेलले कार्यपालिकाको आदेश र कार्यविधि अनुसार नगरको हितमा काम गर्ने प्रतिबद्धता जनाए। नगर प्रहरीले कार्यविधिअनुसार पारिश्रमिक र अन्य सुविधा पाउनेछन्। संविधान र स्थानीय सरकार सञ्चालन ऐनले स्थानीय तहलाई आफ्नै प्रहरी भर्ना गर्ने अधिकार दिएको छ। २०७५ मा नगर कार्यपालिका बैठकले गरेको नगर प्रहरी भर्ना गर्ने निर्णय चार वर्षपछि कार्यान्वयन भएको हो।"
प्रहरीले कुटेको भन्दै वीर अस्पताल अगाडि चिकित्सकहरूको प्रदर्शन,काठमाडौं : प्रहरीले कुटपिट गरेको भन्दै वीर अस्पतालका चिकित्सकहरूले विरोध प्रदर्शन गरेका छन्। ड्युटीमा रहेका बेला प्रहरीहरू आएर आफूहरूमाथि कुटपिट गरेको भन्दै उनीहरूले अस्पताल बाहिर सडकमा विरोध प्रदर्शन गरेका थिए। चिकित्सकहरूको विरोधका कारण केहीबेर यातायात अवरुद्ध भएको थियो। राष्ट्रपतिको सवारीका क्रममा प्रहरीले अभद्र व्यवहार गर्दै कुटपिट गरेको उनीहरूको आरोप छ। राष्ट्रिय ट्रमा सेन्टरका सर्जन डा जनीथ सिंह प्रहरीको कुटाइबाट घाइते भएका छन्। वीरका चिकित्सक जाफिर आलमले अस्पतालको परिचय पत्र देखाउँदा देखाउँदै प्रहरीले कुटपिट गरेको बताए। घटनामा संलग्नलाई कारबाही नगरेसम्म अस्पतालमा सेवा सुचारु गर्नसक्ने अवस्थामा नरहेको उनले बताए।
लागूपदार्थ सेवन गरी सवारी चलाउने चालक पक्राउ,"काठमाडौं : लागूपदार्थ सेवन गरी सवारी चलाउने तीन जना चालक पक्राउ परेका छन्। पक्राउ पर्नेमा बा १८ च ८४३७ नम्बरको पिकअप जीपका चालक काठमाडौंको डल्लु बस्ने गणेश कार्की, बा १६ प ४४९१ नम्बरको मोटरसाइकलका चालक बुढालिनकण्ठ बस्ने अंकित भट्टराई र बागमती प्रदेश०२०३१ प ४८८ नम्बरको मोटरसाइकलका चालक बुढानिलकण्ठमै बस्ने सुमन रावत रहेका छन्। नेपाल प्रहरी अस्पतालको प्राविधिक सहयोगमा काठमाडौं उपत्यका ट्राफिक प्रहरी कार्यालय, लागूऔषध नियन्त्रण ब्युरो र प्रहरी प्रभाग बुढानिलकण्ठको संयुक्त टोलीले बुढानिलकण्ठ क्षेत्रमा २० वटा सवारी साधन चेक गरेको थियो।"
ट्रमा सेन्टरमा कार्यरत चिकित्सकमाथि प्रहरीको दुर्व्यवहार,"काठमाडौं : ट्रमा सेन्टरमा कार्यरत एक चिकित्सकमाथि प्रहरीले दुर्व्यवहार गरेको छ। राष्ट्रपति विद्यादेवी भण्डारी संसद्मा सम्बोधन गर्न जाने क्रममा ड्युटीमा रहेका प्रहरीले ट्रमा सेन्टरमा कार्यरत डा जेनिथ सिंहमाथि हातपात गरेका हुन्। अर्थोपेडिक तथा अंकोसर्जन डा जेनिथमाथि प्रहरीले दुर्व्यवहार गरेको खबर पाएको ट्रमा सेन्टरका निर्देशक डा रुद्र मरासिनीले जानकारी दिए। प्रहरीले उनलाई वीर अस्पताल अगाडि कुटपिट गरेको हो। ट्रमा सेन्टरमा कार्यरत एक कर्मचारी पनि त्यसको पुष्टि गर्दै अस्पताल आउने क्रममा डा जेनिथलाई कुटपिट गरेको बताए। 'डा जेनिथ सिंह अस्पताल आउँदै हुनुहुन्थ्यो। राष्ट्रपतिको सवारी हुँदा नहिँड्नु भनेर प्रहरीले लठ्ठीले हानेका थिए। आइडी कार्ड देखाउँदा पनि प्रहरीले कुटपिट गरेको हो,' ती कर्मचारीले अन्नपूर्णसँग भने।"
माछालाई हानेको जालमा महिलाको शव परेपछि,"विराटनगर : मोरङको रंगेली नगरपालिका२ मा रहेको एउटा पोखरीमा शुक्रबार महिलाको शव फेला परेको छ। दुर्गा कार्कीको माछा पोखरीमा बिहान ११ बजेतिर शव भेटिएको मोरङ प्रहरी प्रमुख एसपी दीपक पोखरेलले जानकारी दिए। उनका अनुसार माछा मार्नेहरुले पोखरीमा हानेको जालमा अड्किएर शव आएको थियो। माछालाई हानेको जालमा महिलाको शव परेपछि माछा मार्नेहरुले प्रहरीलाई खबर गरेका हुन्, पोखरेलले भने, घटनास्थल पुगेर प्रहरीले शव बाहिर निकालेको हो। पोखरेल आफैँ घटनास्थलमा पुगेर घटनाको अनुसन्धान अघि बढाएका छन्। उनका अनुसार रातो स्वीटर र म्याक्सी लगाएको अवस्थामा शव भेटिएकी अन्दाजी ५० वर्षीया महिलाको पहिचान खुल्न सकेको छैन। घटनास्थलमा भेला भएका र वरपरका मानिसहरुले मृतकलाई चिनेनन्, उनले भने, अनुसन्धान अघि बढाएर शव पहिचानको प्रयास भइरहेको छ। शवको प्रकृति हेर्दा १२ दिनअघि घटना भएजस्तो देखिने पोखरेलले बताए। प्रारम्भिक हिसाबले घटना शंकास्पद नदेखिए पनि पोखरीभित्र कसरी महिलाको शव भेटियो भन्ने विषयमा विभिन्न कोणबाट अनुसन्धान भइरहेको उनको भनाइ छ। शव पोस्टमार्टमका लागि विराटनगरको कोसी अस्पताल ल्याइएको छ।"
प्रहरीमाथि गोली प्रहार गर्ने पूर्व सैनिकसहित दुई जनालाई १२ वर्ष कैद,"राजविराज : सप्तरीमा कार्यरत प्रहरी हवल्दार महेन्द्र सतरा यादवमाथि गोली प्रहार गर्ने पूर्व सैनिकसहित दुई जनालाई १२ वर्ष कैद सजाय भएको छ। जिल्ला न्यायाधीश हेमन्त रावलको इजलाशबाट खडक नगरपालिका९ का ४१ वर्षीय पशुपती चौधरी र खडक नगरपालिका३ का ३७ वर्षीय सागरबाहु भनिने अशोक साहलाई बिहीबार १२ वर्ष कैद सजाय भएको हो। आरोपितहरूलाई ज्यान मार्ने उद्योगको कसूरमा आठ वर्ष र संगठित अपराधअन्तर्गतको कसूरमा चार वर्ष गरी १२ वर्ष कैद सजाय भएको अदालतका सूचना अधिकारी भरत पोखरेलले बताए। चौधरी नेपाली सेनामा १० वर्षसम्म कार्यरत रही भलिबलका राष्ट्रिय खेलाडी रहिसकेका थिए। नेपाली सेना छाडेपछि उनी सशस्त्र समूहमा संलग्न रहेको प्रहरीको दावी छ। खडक नगरपालिका८ बिसनपुर चोकमा ०७५ माघ २ गते राति गस्तीमा रहेका बेला प्रहरी चौकी विसनपुरमा कार्यरत सुनसरीको कोशी गाउँपालिका६ श्रीपुर जब्दीका ३६ वर्षीय प्रहरी हवल्दार यादवमाथि गोली प्रहार भएको थियो। घटनास्थलमा सशस्त्र समूह सिजन नेतृत्वको प्रगतीशील तराई मुक्ति मोर्चाको पर्चा र गोलीको खोका भेटिएको थियो। काठमाडौं महाराजगञ्जस्थित त्रिवि शिक्षण अस्पतालमा पीडितको शल्यक्रिया गरी गोली निकालेर उपचार भएको छ। पीडितको कम्मरभन्दा मुनिको भाग चल्दैन। प्रहरीले चौधरीलाई ०७५ माघ ७ गते हनुमाननगर कंकालिनी नगरपालिका१ स्थित कोशी व्यारेजबाट पक्राउ गरेको थियो। जिल्ला अदालतको आदेशमा आरोपित चौधरी २०७७ चैत १२ गतेदेखि पुर्पक्षमा लागि राजविराज कारागारमा थुनामा छन्। जिल्ला अदालतमा २०७८ असार २९ गते हाजिर भएकै दिन साहलाई अदालतले पाँच लाख रुपैयाँ धरौटीमा राखी पुर्पक्ष गर्न आदेश दिएको थियो। आरोपितले धरौटी रकम बुझाउन नसकेपछि थुनामा छन्। अन्य आरोपितहरू सिरहा धनगढीमाई नगरपालिका५ का २६ वर्षीय सिजन भनिने रामकुमार यादव र भारत बिहार राज्य मधुबनी जिल्ला अनुमण्डल फुलप्रासका ३३ वर्षीय साकिर मियाँविरुद्धको मुद्दा मुल्तबीमा राख्ने फैसला भएको छ। आरोपितहरु सशस्त्र समूह सिजन नेतृत्वको प्रगतीशील तराई मुक्ति मोर्चाको कार्यकर्ता रहेको प्रहरीको दावी छ। घटनामा आरोपित भनिएका सुरुङ्गा नगरपालिका६ कडरबोनाका ३० वर्षीय दिपेश जायसवाल भनिने दिपेन्द्र चौधरीलाई प्रहरीले २०७५ माघ ९ गते विहान रूपनी गाउँपालिका१ स्थित राजविराज आउने सडक खण्डमा गोली प्रहार गरी हत्या गरेको थियो। मृतकको साथबाट प्रगतिशील तराई मुक्ती मोर्चाको पर्चा, कटुवा पेस्तोल र गोली फेला परेको भन्दै प्रहरीले आत्मरक्षाका लागि गोली चलाउनु परेको बताएको थियो। चौधरीका परिवारका सदस्य, गाउँलेहरू र राजपा नेपाल आबद्ध राष्ट्रिय विद्यार्थी संघले प्रहरीले नियन्त्रणमा लिएर मुठभेंडको नाटक मञ्चन गरी हत्या गरेको भन्दै २०७५ माघ १० गते राजविराजमा प्रदर्शन गरेको थियो। आरोपितहरुमाथि २०७२ पुस २० गते राजगढ गाउँपालिकाको नर्घोस्थित झौराहा चोकमा झुटकी प्रहरी चौकीका असई रमेश सुब्बाको गोली हानी हत्या गरेको, २०७४ साउन २१ गते इलाका प्रहरी कार्यालय कडरबोनाको गाडीलाई लक्षित गरी प्रेसर कुकर बम विस्फोट गराएको, २०७४ असोज २४ गते सुरुंगा नगरपालिका६ स्थित त्रियुगा डिस्ट्रिलरीका सुरक्षा गार्ड नवराज कोइरालाको गोली हानी घाइते बनाएको लगायतका घटनामा संलग्नता रहेको प्रहरीको आरोप छ। जनता निमाविमा जुवा खेलाउँदै गरेको भन्दै प्रहरीलाई गलत सूचना दिएपछि त्यसतर्फ जाँदै गरेको प्रहरी चढेको भ्यानलाई पोखरीको डिलको साँघुरो कच्ची बाटोमा पुग्दा प्रेसर कुकर बम विष्फोट गराई क्षति पुर्याएको थियो। लगत्तै मोबाइलबाट प्रहरी प्रमुखको नम्बरमा प्रगतिशील तराई मुक्ति मोर्चा जिन्दावाद, यो घटनाको जिम्मा हाम्रो भन्ने व्योहोराको म्यासेज प्राप्त भएको थियो। उक्त घटनापछि २०७४ भदौ ७ गते सुरुंगा६ स्थित त्रियुगा डिष्ट्रीलरीका प्रबन्धकलाई फोनमार्फत् प्रगतिशील तराई मुक्ति मोर्चाको सिजन भन्ने व्यक्तिले फोन गरी इलाका प्रहरी कार्यालय कडरबोनाको गाडी उडाएको थाहा छैन ? विचार गर्नु होला भन्दै चन्दा मागेको प्रहरीले जनाएको थियो। त्यसपछि त्यही डिष्ट्रिलरीका सुरक्षा गार्ड मोरङ घर भएका कोइरालालाई ड्युटीमा रहेका बेला गोली प्रहार गरी घाइते बनाइएको थियो। असई सुव्वालाई गोली हानी हत्या गरेको घटनाको जिम्मेवारी जनतान्त्रिक तराई मुक्ति मोर्चा (गोइत) समूहले लिएको थियो। सोही समूहबाट छुट्टिएका व्यक्तिहरूले नै प्रगतिशील तराई मुक्ति मोर्चा (सिजन) समूह बनाएर सशस्त्र गतिविधि गरिरहेको प्रहरीको अनुमान छ।"
१७ हजार पाउन्डसहित ब्रिटिस नागरिक पक्राउ,"काठमाडौं : भिस्तारा एयरलाइन्सको विमानबाट काठमाडौंदेखि दिल्ली जान लागेका एक जना १७ हजार पाउन्डसहित (करिब २८ लाख रुपैयाँ) पक्राउ परेका छन्। त्रिभुवन अन्तर्राष्ट्रिय विमानस्थलको प्रस्थान कक्षको ह्यान्ड ब्यागेज क्षेत्रबाट ब्रिटिस नागरिक प्रबिनसिंह बडुलाई पक्राउ गरेको विमानस्थल प्रहरीले जनाएको छ। उनीसँगै रामेछापका हितबहादुर खत्रीलाई पनि प्रहरीले पक्राउ गरेको छ। थप अनुसन्धानका लागि दुवै जनालाई महानगरीय प्रहरी वृत्त गौशलामा पठाइएको छ। ब्रिटिस नागरिक बडुले उक्त रकमको प्रयोजनबारे विस्तृत विवरण खुलाउन नसकेको प्रहरीको भनाइ छ। 'सोधपुछ गर्दा उहाँले रकमको प्रयोजनबारे बताउन सक्नुभएन। ठूलो मात्रामा विदेशी रकम लैजाँदा पासपोर्टमा समेत उल्लेख नभएको देखियो,' प्रहरीले स्रोतले भन्यो।"
थाई स्माइलका प्रतिनिधिसँग घुस मागेपछि त्रिअविका महाप्रबन्धक ठाकुर निलम्बित,"थाई स्माइल एयरलाइन्सका प्रतिनिधिसँग घुस लिएको पाइएपछि मन्त्रीस्तरीय निर्णयअनुसार ठाकुरलाई निलम्बन गरेको पर्यटन मन्त्रालयले जनाएको छ। काठमाडौंः सरकारले त्रिभुवन अन्तर्राष्ट्रिय विमानस्थलका महाप्रबन्धक प्रेमनाथ ठाकुरलाई निलम्बन गरेको छ। थाई स्माइल एयरलाइन्सका प्रतिनिधिसँग घुस लिएको पाएपछि मन्त्रीस्तरीय निर्णयअनुसार ठाकुरलाई निलम्बन गरिएको हो। ठाकुरले थाई स्माइल एयरलाइन्सका प्रतिनिधिसँग गैरकानुनी लाभ लिने उद्देश्यले गरेको कुराकानीको श्रव्य सामग्री फेला परेपछि जाँचबुझ गरिएको थियो। छानविनका क्रममा ठाकुरले घुस लिएको पाइएपछि निलम्बन गरिएको मन्त्रालयका प्रवक्ता राजेन्द्रकुमार केसीले बताएका छन्। शुक्रबार पर्यटन मन्त्रालयलेले जारी गरेको विज्ञप्तिमा भनिएको छ,जाँचबुझ गर्ने सिलसिलामा ठाकुरलाई पदबाट निलम्बन गर्न मन्त्रीस्तरीय निर्णयानुसार नेपाल नागरिक उड्डयान प्राधिकारणका महानिर्देशकलाई लेखी पठाइएको छ । उक्त विषयमा थप अनुसन्धान गर्न अख्तियार दुरुपयोग अनुसन्धान आयोगमा अनुरोध गरि पठाइने व्यहोरा जानकारीका लागि अनुरोध छ ।"
ट्याक्टरले किच्दा गुल्मीमा एक युवाको मृत्यु,गुल्मी : ट्याक्टरले किच्दा गुल्मीमा एक युवाको मृत्यु भएको छ। धुर्कोट गाउँपालिका२ पिपलधारामा लु ४ त ७६५६ नम्बरको ट्याक्टरले किच्दा सोही गाउँका २२ वर्षीय सुवास परियारको मृत्यु भएको जिल्ला प्रहरी कार्यालय गुल्मीले जनाएको छ। नादी खोलाबाट बालुवा बोकेर पिपलधारा जाँदै गरेको ट्याक्टरमा उनी सवार थिए। अचानक ट्याक्टरबाट खसेको र बीचको पांग्राले किच्दा उनको मृत्यु भएको हो। उनी अर्को ट्याक्टरको सहचालक समेत हुन्। चालक र ट्याक्टरलाई प्रहरीले नियन्त्रणमा लिएको छ।
"ऋण काढेर घर, मिटरब्याजले उठिबास","ढल्केवर(धनुषा) : पाँचवर्ष अघि धनुषाको क्षिरेश्वरनाथ नगरपालिका५ महेन्द्रनगरका ४४ वर्षीय नथुनी मण्डलले मनिट्रान्सफर खोल्न १३ लाख रुपैयाँ ऋण लिए। उनले धनुषाको लक्ष्मीनियाँ गाउँपालिका सपहीका साहु रामसागर साहलाई २०७४ वैशाख ५ मा दुई कित्ता गरेर १० धुर जग्गा पास गरी सय कडा ३ रुपैयाँमा तमसुक बनाएर १३ लाख रुपैयाँ ऋण लिएका थिए। मनिट्रान्सफर खोल्न ऋण लिएपनि नथुनीको उक्त योजना सफल भएन। उनले त्यो पैसाले घर बनाउन सुरु गरे। घर बनाउन त्यति पैसाले नपुग्ने भएपछि थप पैसा जोहो गरेर घरलाई पूर्णता दिए। झण्डै ३० लाखको लागतमा एकतल्ले कोठाको घर तयार भएको नथुनी सुनाउँछन्। तीन रुपैयाँ सयकडा ब्याजमा लिएको ऋणको भारी मण्डलमाथि बढ्दै गयो। उनले आफ्नै पोखरीको १४ कठ्ठा अढाई धुर जग्गा बैंकमा धित्तो राखेर ३५ लाख रुपैयाँ ऋण लिए। त्यो पैसाबाट २०७७ असोज २७ मा १० लाख रुपैयाँ साहु रामसागरलाई एकमुष्ट बुझाएको नथुनी बताउँछन्। साहुलाई अझै पैसा तिर्न बाँकी नै रहेकाले जग्गा फिर्ताको कुरा चलेन। नथुनीले गएको कात्तिकमा हिसाब बुझ्न साहुलाई ताकेता गरे। साहु रामसागरले आफूले २४ लाख रुपैयाँ पाउनुपर्ने हिसाब नथुनीलाई सुनाए। हिसाब सुनेपछि रुखको हाँगाबाट खसेजस्तो भयो मलाई। तर तिर्नुको विकल्प छैन भनेर त्यो पैसा तिर्न राजी भए। त्यतिबेला अरू अरू पनि त्यहाँ थिए, दुखेसो पोख्दै नथुनीले भने। हिसाब भएको १० दिनपछि २४ लाख रुपैयाँ लिएर जाँदा आफूसँग साहु रामसागरले ३२ लाख रुपैयाँ मागेको नथुनी बताउँछन्। 'त्यत्रो पैसा जुटाउन त अलिक समय लाग्छ नि। मलाई १० दिन समय लागेको थियो, गुनासो पोख्दै मण्डलले भने त्यसको ब्याजै जोडपनि १० दिनमा कति ब्याज बढ्छ ? ३२ लाख रुपैयाँ तिर्न नसक्दा साहुले आफूमाथि अत्याचार गरेको नथुनीको आरोप छ। साहु रामसागरले आफूसँग मागेको पैसा नतिरेपछि आफ्नो धितो बापतको १० धुर जग्गा अर्कैलाई बेचिदिएको नथुनीले बताउँछन्। उनको जग्गा साहु रामसागरले मिथिला बिहारी नगरपालिकास्थित तारापट्टी सिर्सियाकी रितादेवीलाई बेचेका छन्। साहु रामसागरले २६ लाख १६ हजारमा जग्गा र ३ लाख २० हजारमा घर रिता देवी यादवका नाममा बिक्री गरेको मालपोतको रजिष्ट्रेसनमा उल्लेख छ। अहिले नथुनीको परिवार घरवारविहीन भएका छन्। उनको श्रीमती, चार छोरी र एक छोरा छन्। घरबाट निकालिदिएपछि उनीहरूलाई लिएर नथुनी अहिले घरभाडामा बसिरहेका छन्। रिताले भाडाको मान्छे लगाएर आफूहरूमाथि कुटपिट गरेर घरबाट निकालिदिएको नथुनीको आरोप छ। न्यायका लागि इलाका प्रहरी कार्यालय महेन्द्रनगरमा उजुरी दिएको एक महिनाभन्दा बढी भएपनि कुनै सुनुवाइ नभएको उनले गुनासो पोखे। यस्तै नथुनीको धितो बापतको ५ धुर जग्गा साहु नितु सिंहले पनि अर्कैका नाममा बिक्री गरिदिएपछि नथुनीको उठीबास भएको छ। नथुनीले २०७३ सालमा महादेव साहको नाममा ५ धुर जग्गा पास गरी तमसुक बनाएर पाँच लाख रुपैयाँ ऋण लिएका थिए। त्यसको एकवर्षपछि पैसाका लागि महादेवले लगालग ताकेता गरेपछि त्यही जग्गा नितु सिंहलाई पास गरेर नथुनीले तीन रुपैयाँ सय कडामा ८ लाख रुपैयाँ ऋण लिए। त्यसबाटै पैसा तिरेर साहु महादेवको ऋण फरफारक भयो। महादेवले नथुनीलाई ऋणको पनि तमसुक फिर्ता गरिदिए। नथुनीले नितुसँग लिएको ८ लाख ऋण बापत पटकपटक गरेर २५ लाख रुपैयाँ तिरे। तर, नितुबाट जग्गा फिर्ता गराउने आशमा रहेका नथुनी रितै भए। साहु नितुले नथुनीलाई जग्गा फिर्ता गर्नुको साटो त्यो जग्गा अर्कैका नाममा बिक्री गरिदिएपछि नथुनी विक्षिप्त भएका छन्। अब मेरो नाउँमा एक ईन्च पनि जग्गा जमिन छैन, आँशु झार्दै नथुनीले दुखेसो पोखे। नथुनीकी माइली छोरी सिमाकोविवाह माघ २७ गतेका लागि तय भएको छ। तर, विवाहको तयारीमा जुट्नुपर्ने नथुनी न्यायका लागि भौतारी रहेका छन्। उनी न्यायका लागि सीडीओ गुहारेका छन्। माइली छोरीको विवाहका लागि तयारी गर्नुपर्ने छ। तर अहिले मलाई जनकपुर धाउनु परेको छ। 'जग्गाको चिन्ताले मलाई पूरै बेचैनी छ। घरमा कोहीलाई पनि खाना रुचिरहेको छैन। विवाहको कुनै रौनक छैन, जिल्ला प्रशासन कार्यालय धनुषाको परिसरमा भेटेका नथुनीले विलौना गरे। नथुनीले मिटरब्याज कसुरमा साहुलाई विपक्षी बनाएर जिल्ला प्रशासन कार्यालय धनुषामा उजुरी दर्ता गराएका छन्। जिल्ला प्रशासन कार्यालय धनुषामा मंगलबारसम्म मिटरब्याज विरुद्ध तीनसय पाँचवटा उजुरी दर्ता भएको तथ्यांक छ। त्यसमध्ये ११० वटा उजुरीमा दुवै पक्षलाई समन्वय गराएर समाधान गरिएको जिल्ला प्रशासन कार्यालय धनुषाले जनाएको छ।"
वीरगन्जमा अतिक्रमण गरी बनाइएका संरचना हटाइँदै,वीरगन्ज : वीरगन्ज महानगरपालिकाले सार्वजनिक जग्गा र सडक अतिक्रमण गरेर बनाइएका संरचना हटाउने अभियानलाई तीव्रता दिएको छ। महानगरले विभिन्न वडामा नक्सा पास बेगर र नक्सा पासविपरीत बनाइएका पक्की संरचनाहरू हटाउने अभियानलाई तीव्रता दिएको हो। शुक्रबार महानगरले शुक्रबार सडक अतिक्रण र मापदण्डविपरीत निर्माण गरिएका वडा नम्वर १२ र १४ मा रहेको दुईवटा संरचना हटाएको छ। वडा नम्वर १२ स्थित बाइसापस सडक नजिकै सडक अतिक्रमण गरेर नक्सा पास नै नगरी निर्माणाधीन संरचना महानगरले हटाएको हो। वडा नम्वर १२ मा रहेको कित्ता नम्बर १३६ मा विनोद अग्रवालले सडक नै अतिक्रमण गरेर नक्सा पासविना नै पक्की घर निर्माण गरिरहेको पाइएपछि शुक्रबार महानगरले डोजर लगाएर उक्त निर्माणाधीन संरचना हटाएको हो। यस्तै वडा नम्बर १४ लिंक रोड नजिकै शरण यादवले सडक अतिक्रमण गरी निर्माण गरेको पर्खाल पनि महानगरले शुक्रबार हटाएको छ। नक्सा पास भए पनि यादवले आउजाउ गर्नै असहज हुने गरी सडक अतिक्रमण गरेर नक्सा विपरीत वाउण्ड्री वाल (पर्खाल) महानगरले डोजरले भत्काएर हटाएको हो। यादवको नाउँमा रहेको कित्ता नम्बर ३६३ र ३६५ मा बनाइएको घरको वाउण्ड्री वाल मापदण्डविपरीत रहेकाले हटाएको मेयर राजेशमान सिंहले बताए। यादवले मापदण्ड विपरीत निर्माण गरेको पर्खाल हटाउन यस अघि नै महानगरको टोली पुगेको भए पनि यादवले जिल्ला अदालत पर्सामा निषेधाज्ञाको माग गर्दै मुद्दा दायर गरेपछि महानगरले हटाउन सकेको थिएन। तर पर्सा जिल्ला अदालतले वादी यादवको माग बमोजिम आदेश जारी गर्न प्रमाण नपुगेको भन्दै मुद्दा खारेज गरेपछि महानगरले शुक्रबार डोजर लगाएर वाल हटाएको हो। महानगरका विभिन्न वडामा मापदण्ड विपरीत बनेका संरचना र सार्वजनिक जग्गा अतिक्रमण गरी बनाइएका संरचना हटाउँदै जाने नीति बमोजिम महानगरले काम गरिरहेको मेयर सिंहले बताए। यसअघि बिहीबार पनि महानगरले वडा नम्वर ८ मा नगर विकासको जग्गामा बनेको डोजर लगाएर भत्काएर खाली गराएको थियो।
हिउँदे वर्षा नहुँदा किसान चिन्तित,"पोखरा : लामो समय हिउँदे वर्षा नहुँदा आकाशे पानीको भर पर्नुपर्ने पहाडका टारी र पाखामा लगाइएका गहुँ, तोरी उत्पादनमा कमी आउने भएको छ। पोखरा महानगरपालिकाका टारी र पाखामा लगाइएको तोरी, गहुँ लगायत हिउँदे खेती नफस्टाएको किसानले बताएका हुन्। विशेषगरि सिँचाइ सुविधा नभएको पाखा, टारीमा लगाइएको तोरी नउम्रने समस्यादेखि उम्रेको पनि नफस्टाउँदा उत्पादन घट्ने अवस्था आएको पोखरा२३ असौलचौरका किसान मोतिलाल पराजुलीले बताए। यस वर्ष दसैमा पानी परेपछि अहिलेसम्म पानी परेको छैन। यस वर्ष १२ रोपनी क्षेत्रफलमा लगाएको तोरी हलोले जोतेका पाखोमा उम्रे पनि नफस्टाएको र ट्याक्टरले जोतेको क्षेत्रमा तोरी नै राम्रोसँग नउम्रेको पराजुलीले बताए। अघिल्लो वर्ष ८ रोपनी क्षेत्रमा तोरी लगाउँदा ५० पाथी तोरी उत्पादन भएको तर यस वर्ष १२ रोपनीमा लगाए पनि उत्पादन घट्ने चिन्ता बढेको उनले सुनाए। गत वर्ष हिउँदे वर्षा राम्रो भएकाले गाउँभरि २० मुरी तोरी उत्पादन भएको उनले सुनाए। ५ वर्षदेखि असौलचौरका किसानले ठूलो क्षेत्रफलमा तोरी उत्पादन गर्दै आएका हुन्। यस वर्ष गाउँको ३२० रोपनी पाखोमा तोरी लगाइएको छ। पोखरा१८ पदेलीका किसान चंखबहादुर थापाले पोहोर दुई हलमा एक मुरी तोरी उत्पादन गरेका थिए। यस वर्ष हिउँदे वर्षा नहुँदा एक पाथी पनि नहुने अवस्था आएको उनले सुनाए। गाउँको पाखोमा सिँचाइ सुविधा नभएकाले वर्षाको भरमा पर्नुपर्दा यो समस्या आएको थापाले सुनाए। पोखरा महानगरपालिकाले तेल दहन प्रवर्द्धन कार्यक्रमअन्तर्गत किसानलाई जग्गा तयारी र तोरीको बीउमा पनि अनुदान दिएको छ। संघीय कार्यक्रमअन्तर्गत महानगरपालिकाले अनुदान दिएको हो। नजिकै पानीको स्रोत भएका ठाउँमा पानीमा पनि महानगरले सहयोग गर्ने भए पनि लामो समय हिउँदे वर्षा नहुँदा टारी र पाखाका भिराला जमिनमा सिँचाइ सुविधामा पनि समस्या परेको किसानले बताएका छन्। महानगरपालिकाले तोरी बाली लगाउने किसानलाई प्रोत्साहन गर्न जग्गा बनाउन रोपनीको ३५० रुपैयाँ , बिउँमा ५० प्रतिशत अनुदान दिएको थियो। पानी उपलब्ध भएका क्षेत्रमा पाइपबाट पानी राख्न, वा मेसिन चलाएर पानी राख्न सिँचाइमा पनि सहयोग गर्ने बताएको थियो। महानगरपालिकाको २१, २३, २४ र १६ वडामा तोरी बारी प्रवर्द्धन कार्यक्रम गरेको पोखरा कृषि महाशाखा प्रमुख मनहर कडरियाले बताए।"
सडकमा लेन अनुशासनलाई प्राथमिकता,"विराटनगर : सवारी दुर्घटना न्यूनीकरण गर्ने उदेश्यले प्रदेश १ मा सडकको लेन अनुशासन पालनालाई प्राथमिकतामा राखिएको छ। सडकमा लापरबाहीपूर्ण तरिकाले सवारीसाधन चलाउँदा दुर्घटना बढेको निस्कर्षसहित ट्राफिक सक्रियता बढाएर पहिलोपटक लेन अनुशासनमा कडाइ गर्न थालिएको हो। बढ्दो दुर्घटना रोक्न र सडक अनुशासन कायम राख्न प्रदेश ट्राफिक प्रहरी प्रमुख एसपी श्यामकुमार महतोको नेतृत्वमा काम भइरहेको छ। पहिलो चरणमा २४ स्थान छनोट गरेर आवश्यक प्रशिक्षण दिँदै लेन अनुशासनको पालनामा ध्यान दिन सवारी चालकलाई आग्रह गर्न थालिएको प्रदेश १ ट्राफिक प्रहरी कार्यालय इटहरीका प्रवक्ता डीएसपी श्यामकुमार सारु मगरले बताए। उनका अनुसार बिर्तामोड, काँकडभिट्टा, दमक, विराटनगर, रंगेली, धरान, इनरुवा, इटहरीलगायत झापा, मोरङ र सुनसरीका मुख्य सहरसहित ६ र ४ लेन सडक भएका स्थानमा लेन अनुशासन पालनालाई कडाइका साथ लागू गरिएको छ। सडकमै प्रशिक्षण आयोजना गरेर सवारी चालकलाई लेन अनुशासनका बारेमा जानकारी दिने गरिएको उनको भनाइ छ। यातायात व्यवसायीसँग समन्वय गरी लेन अनुशासनको पालना नगर्दा हुने दुर्घटनाको जोखिमका बारेमा चालकलाई ट्राफिक प्रहरीले सचेत गराउँछ, सारु मगरले भने, लेन अनुशासनको पालना भएमा दुर्घटनाको जोखिम हुँदैन भनेर बुझाइन्छ। एसपी महतोका अनुसार ६ लेन सडकमा मध्य रेखाभन्दा दायाँ र बायाँतर्फको भागलाई ३३ तथा ४ लेन सडकको दायाँ र बायाँको भागलाई २२ लेनमा विभाजन गरेर ट्राफिक व्यवस्थापनको काम सुरु गरिएको छ। उनले ३ लेनमा विभाजन गरिएको सडकको बायाँतर्फको भाग न्यून गति, बीचको भाग मध्यम गति र दायाँतर्फको भाग आकस्मिक सेवा तथा ओभरटेक गर्ने सवारीसाधनका लागि छुट्याइएको जानकारी दिए। २ लेनमा बायाँतर्फ न्यून गति र दायाँतर्फ मध्यम गति एवं आकस्मिक तथा ओभरटेक गर्ने सवारीसाधन मात्रै गुड्न पाउने महतो बताउँछन्। उनका अनुसार लेन अनुशासनलाई पहिलो चरणमा फराकिलो सडक र लोकमार्ग लक्षित गरिएको छ। साइकल, सीटी सफारी, ट्याक्टरसहित छोटो दूरीमा चल्ने र ठाउँठाउँमा रोक्नुपर्ने यात्रुबहाक तथा बढी लोडका मालबहाक सवारीसाधनलाई बायाँतर्फको लेन छुट्याइएको महतोले बताए। उक्त लेनमा कुद्ने सवारीसाधनको गति अधिकतम प्रतिघण्टा ४० किलोमिटर तोकिएको छ। यात्रा जोखिमपूर्ण मानिने मोटरसाइकलाई पनि सोही लेन प्रयोगका लागि प्रोत्साहन गर्ने गरिएको एसपी महतो बताउँछन्। तर, सामान्यतया प्रतिघण्टा ४० बढीको गतिमा कुद्ने हुँदा मोटरसाइकललाई बीचको लेनमा पनि छुट दिइएको छ। बीचबीचमा रोक्न नपर्ने र प्रतिघण्टा ४० भन्दा बढीको गतिमा कुद्ने मोटरसाइकलसहित लामो दूरीका यात्रुबहाक तथा निजी गाडी (जीप, कार) र आफ्नो गति कायम राख्नसक्ने सवारीसाधनले बीचको लेन प्रयोग गर्नुपर्ने उनले बताए। महतोका अनुसार दायाँतर्फको लेन अधिकतम गतिमा गुड्नुपर्ने आकस्मिक सेवा (एम्बुलेन्स, दमकल, सुरक्षा) र ओभरटेक गर्नुपर्ने सवारीसाधनबाहेकले प्रयोग गर्न पाउँदैनन्। नेपालमा सवारीसाधनको अधिकतम गति प्रतिघण्टा ८० किलोमिटर तोकिएको छ। नेपालमा ८० भन्दा बढीको गतिमा कुनैपनि सवारी चलाउन पाउने व्यवस्था छैन, एसपी महतो भन्छन्, दुर्घटनाका हिसाबले जोखिमपूर्ण मानिएको मोटरसाइकलको गति प्रतिघण्टा अधिकतम ५० किलोमिटर मात्रै तोकिएको छ। तर, अधिकांश चालकलाई कुन सवारीसाधन कसरी र कतिको गतिमा चलाउने भन्ने थाहा नहुने तथा थाहा पाउनेले नियमको उल्लंघन गर्ने गरेको उनले बताए। अनआवश्यक हिसाबले कुदाइने सवारीसाधनले रोडको स्पिड रोकिदिँदा ट्राफिक जाम बढेको छ, उनले भने, ट्राफिक व्यवस्थापन चुस्त बनाउन लेन अनुशासनलाई प्राथमिकतामा राख्दै जनचेतनामूलक कार्यक्रमलाई तीव्र बनाएर सडकमा सक्रियता बढाइएको छ। लेन अनुशासनका बारेमा सुरुमा चालकलाई प्रशिक्षित गर्ने काम भइरहेको छ। त्यसपछि पनि नियमको पालना नगर्नेलाई ट्राफिक नियम उल्लंघनको कसूरमा कारबाही गरिने छ। यो कसूरअन्तर्गत ट्राफिक प्रहरीले ५ सय, १ हजार र १ हजार ५ सय रूपैयाँसम्म जरिवाना गर्न पाउँछ। एसपी महतोका अनुसार लेन अनुशासनको अभियानसहित सवारीसाधनको तीव्र गति नियन्त्रण, मापसे (मादक पदार्थ सेवन) गरी सवारी चलाउने कार्यमा कडाइ, सचेतनामूलक कार्यक्रम सञ्चालन, सडकमा अव्यवस्थित हाटबजार लगाउन प्रतिबन्ध र सडकको बीचमा सवारीसाधन रोक्न तथा यात्रु चढाउन एवं ओराल्न निषेध गरिएको छ। ठाउँठाउँमा बस, म्याजिक भ्यान तथा सीटी सफारी पकेट क्षेत्रको व्यवस्थापन गरिएको उनले बताए। उनका अनुसार स्वरूप परिवर्तन गर्दै साइलेन्सर पाइप जडान गरिएका मोटरसाइकल नियन्त्रण तीव्र बनाइएको छ। प्रदेश १ मा अघिल्लो वर्षको तुलनामा चालु आर्थिक वर्षको पुससम्म दुर्घटना र त्यसबाट भएको मानवीय एवं भौतिक क्षतिमा कमी आएको तथ्यांकले देखाएको छ। आर्थिक वर्ष २०७८०७९ को साउनदेखि पुससम्ममा १ हजार ९ सय १३ वटा दुर्घटना भएकोमा चालु आर्थिक वर्षको पुससम्ममा १ हजार ७ सय ७४ वटा दुर्घटना भएका छन्। तथ्यांक अनुसार समग्रमा ७२६ प्रतिशतले दुर्घटनामा कमी आएको छ। आर्थिक वर्ष २०७८०७९ मा पुससम्म दुर्घटनामा परेर २ सय ५७ जनाको मृत्यु भएको थियो। ५ सय ९५ जना गम्भीर र २ सय ७५ जना सामान्य घाइते भएका थिए। दुर्घटनामा चालु वर्षको पुससम्ममा २ सय ५ जनाको मृत्यु भएको छ।"
गैँडाको खाग खरिद बिक्रीमा संलग्न १५ जना पक्राउ,"काठमाडौं : नेपाल प्रहरीको केन्द्रीय अनुसन्धान ब्यूरोले संरक्षित वन्यजन्तु गैँडाको खाग ओसारपसार तथा खरिद बिक्री कार्यमा संलग्न १५ जनालाई पक्राउ गरेको छ । ब्यूरोको टोलीले विशेष सूचनाका आधारमा गत पुस १९ गते काठमाडौँ महानगरपालिका७ सरस्वतीनगर टोलबाट गैँडाको एक थान खाग (तौल पाँच सय २२ ग्राम)सहित सुरुमा इन्द्रमणि आर्चाय र जमुनाकुमारी शर्मालाई पक्राउ गरेको थियो । त्यसपछि सोधपुछ तथा अनुसन्धानका क्रममा उक्त कारोबारमा संलग्न अन्य १३ जनालाई विभिन्न मितिमा विभिन्न जिल्लाबाट पक्राउ गरी निजहरूलाई आवश्यक कानुनी कारबाहीका लागि डिभिजन वन कार्यालय काठमाडौँमा बुझाइएको ब्यूरोका प्रहरी उपरीक्षक सञ्जय सिंह थापाले जानकारी दिए। ब्यूरोको टोलीले अनुसन्धानका क्रममा यही माघ १२ गते बाबुलाल भट्टराई, गजाधर सापकोटा र प्रताप चौधरीलाई पक्राउ गरेको थियो । यसैगरी माघ २० गते डम्बरकुमार आलेमगर, दानबहादुर राना र निर्मल शाहीलाई, माघ २२ गते हरिमाया राना, माघ २४ गते कमला तामाङ तथा माघ २५ गते सोमबहादुर चेपाङ, तुलसी चेपाङ, वीरमान वाइबा, राधाकृष्ण चेपाङ र आइतबहादुर तामाङलाई पक्राउ गरेको जनाएको छ । रासस"
मुस्ताङमा बस्ती जोगाउन नदी नियन्त्रण परियोजना,"जोमसोम : मुस्ताङमा एक दर्जन बढी बस्ती जोगाउन बृहत् कालिगण्डकी नदी नियन्त्रण परियोजना कार्यान्वयनमा आएको छ। मुस्ताङको वारागुङ मुक्तिक्षेत्र३ छुसाङदेखि थासाङ गाउँपालिका३ लेतेसम्मको बस्ती जोगाउन परियोजना कार्यान्वयनमा ल्याइएको हो। नदी तटीय क्षेत्रको बस्ती जोगाउन संघीय सरकारको विशेष अनुदानलाई गण्डकी प्रदेशको कृषि,ऊर्जा तथा जलश्रोत मन्त्रालयले कार्यान्वयन गर्ने छ। बहुवर्षीय आयोजनाअन्तर्गत संघीय सरकारको विशेष अनुदानबाट २८ करोड बजेट उपलब्ध हुने छ। चालु आर्थिक वर्षमा ५ करोड बजेट विनियोजन भइसकेको खानेपानी,जलश्रोत तथा सिँचाइ विकास सवडिभिजन कार्यालयका सूचना अधिकारी कल्याण पौडेलले जानकारी दिए।"
कमलाकञ्चनपुर राजमार्गको विस्तार तीव्र,"सिरहा : पूर्वपश्चिम राजमार्गअन्तर्गत सिरहाको कमलादेखि सप्तरीको कञ्चनपुरसम्मको सडक खण्डमा स्तरोन्नतिको कामले तीव्रता पाएको छ। एसियाली विकास बैंक (एडिबी) को सहुलियत ब्याजदरको ऋण लगानीमा विभिन्न खण्डमा कल्भर्ट, पुल र सडक बिस्तार तीव्र रूपमा निर्माण भइरहेको छ। कोरोनाको समयमा पनि काम रोकिएको थिएन। हालसम्म यसको ३५ प्रतिशतभन्दा बढी काम सकिएको छ। सडक विभागको एडिबी निर्देशनालयका अनुसार करिब १५ अर्बमा काम सक्ने गरी चिनियाँ कम्पनी चाइना रेल्वे नं २ इन्जिनियरिङ् ग्रुपले राजमार्ग विस्तारको दुवै खण्डमा ठेक्का पाएपछि निर्माणले तीव्रता पाएको हो। करिब ८७ किलोमिटरको यो सडकको बीचमा मेडियन (डिभाइडर संरचना) निर्माण गरिनुका साथै दुईतर्फ ७७ मिटर र एउटा लेन साढे ३ मिटरको रहने जनाइएको छ। कमलाकञ्चनपुर राजमार्ग खण्डको बजार क्षेत्र बाहिर पर्ने ६८ दशमलव ११ किलोमिटर खण्ड चार लेन र कञ्चनपुर, जण्डोल, वीरेन्द्रबजार, रुपनी, शम्भुनाथ, लहान, गोलबजार, मिर्चैया र बन्दीपुरमा गरी कुल ३२ दशमलव ६ किलोमिटर खण्ड ६ लेनको रहने छ। लहान र रुपनीमा अण्डरपास तथा लहानमा दुई ठाउँमा ओभरहेड पुल समेत बनाइने ग्रुपले जनाएको छ। सन् २०२३ को अक्टुबरसम्म राजमार्ग निर्माण सम्पन्न गर्ने गरी काम थालेको चिनियाँ कम्पनीले निर्माणमा प्रयोग हुने सवारीदेखि इक्युपमेन्ट चाइनाबाटै ल्याएर कामलाई तीव्रता दिएको छ। कम्पनीले निर्माणमा आवश्यक पर्ने ट्रेलर, ट्रक मिक्सचर, पानी छर्कने ट्यांकर, विम ढुवानी गर्ने सवारी, वेसकोर्सको लेभल नियन्त्रण राख्न प्रयोग हुने प्रविधि लेभ्लिङ् सेन्सर जडित अस्पाल्ट पेभर मेसिन चाइनाबाटै ल्याएको छ। ब्रिजजन्य काम थप स्तरिय तथा द्रुत गतिमा सम्पन्न गर्न ब्रिज इरक्सन मेसिन नेपालमा पहिलोपटक ल्याउन लागिएको सो कम्पनीका सुचना अधिकृत नविन दुवाडीले जानकारी दिए। उनका अनुसार निर्माणमा आवश्यक पर्ने अन्य अत्यधुनिक सामग्रीहरू पनि कम्पनीले चीनबाटै ल्याएको र कतिपय आयातकै क्रममा छ। काममा कोभिडले प्रभावित बनाएपनि निर्धारित समयमा काम सक्ने गरी काम भइरहेको छ,उनले भने,हामीले दिनरात नभनि काम अगाडि बढाएका छौं। हामीलाई गुणस्तर नियन्त्रण गरी कामलाई उचित गति दिने नयाँ प्रविधि मार्फत कार्य सञ्चालन गर्ने साथसाथै नेपालमै प्रचलनमा नरहेका नयाँ उपकरणहरू आयात गरी गुणस्तर नियन्त्रण तथा सही समयमा काम सक्ने र नेपालमै नमुना हुनेगरि काम गर्ने लक्ष्य रहेको छ। यो योजना निर्माण ढिलो हुनु भनेको राजमार्ग विस्तार पश्चात स्थानीय अर्थतन्त्रको विकासमा ढिलाइ आउनु हो। राज्यले गरेको लगानीको प्रतिफलमा ढिलाइ हुने हो अर्कोतिर स्वंय कम्पनीको समेत लागत बढ्नु हो, दुवाडीले भने,हामी यही स्प्रिट सहित लागिरहेका छौं। साझा उद्देश्य पूरा गर्न स्थानीय तह परामर्शदाता, आयोजना तथा स्थानीयबीचको सहकार्यबाट मात्र सम्भव छ। स्थानीय स्तरमा निर्माण सामग्री सीमित भएकाले पर्यावरण जोगाँउदै स्थानीय स्रोत साधनको समुचित प्रयोग गर्ने चुनौतीबीच काम गरिरहेको उनले सुनाए। कतिपय कामका लागि स्थानीय स्तरबाट सहयोगको आवश्यकता रहेकोले सहयोग र समर्थन पाउन जरुरी रहेको उनको भनाइ छ। निर्माण सामग्री आउने ठाउँमा नगरपालिकाहरूका कारण ढिलासुस्ती भइरहेको उनले बताए। कम्पनीले राजमार्ग खण्डमा चाहिने प्रिकास्ट कल्भर्ट र प्रिस्ट्रेस प्रिकास्ट ब्रिज कम्पनीको यार्डमा अत्याधुनिक प्रविधिको प्रयोग गरी निर्माण भइरहेको छ, कम्पनीका दोभाषे प्रियांक केसीले भने, त्यसरी निर्माण गरिएको प्रिकास्ट कल्र्भट र ब्रिज सिधै राजमार्ग निर्माणमा जडान गर्दै आएको छौं यसले पनि राजमार्ग निर्माण चुस्त दुरुस्त र गुणस्तरयुक्त रहनेमा दुईमत नै छैन। प्रिकास्ट ब्रिज निर्माणका लागि विम समेत चिनियाँ कम्पनीको यार्डमा निर्मित भइरहेको छ सो पुलको विम सिधै पुलमा लगेर जडान गरिन्छ। निर्माणका क्रममा आज कल्भर्ट र ब्रिज नभएको स्थानमा भोलिपल्ट हेर्दा सडकमा कल्भर्ट र ब्रिज जडान भएको देखिन्छ। जसले गर्दा सडक निर्माण तीव्र गतिमा भइरहेको छ। यस्तो प्रविधि अन्य नेपाली निर्माण कम्पनीका लागि पनि रोलमोडल हुनसक्छ, दुवाडीले भने, जसले निर्माणलाई सहज बनाएको छ। कमलाकञ्चनपुर राजमार्ग विस्तारका काम थालेको चाइना रेल्वे नम्बर २ इन्जिनियरिङ् ग्रुपका दक्ष प्राविधिकसमेत नेपाली साथसाथै धेरैजसो चाइनाकै छन्। यताका जनशक्ति पनि निर्माणमा खटिएका छन, भट्टले भने, चिनियाँ र नेपाली दुवै प्राविधिक जनशक्ति राजमार्ग निर्माणमा खटिएका छन्।"
भारतमा निर्भर महाकाली पारिको बस्ती,"बैतडी : शिवनाथ गाउँपालिका१ का राजेन्द्र चाँडको घरमा नेपाली उत्पादन भेटिँदैन। खाद्यान्नदेखि लुगालत्तासम्म भारतीय बजारबाट भित्रिन्छ। मोबाइलमा भारतीय नम्बरकै सिम प्रयोग गर्छन्। नेपाली रुपैयाँसमेत चल्ने गरेको थिएन। केही वर्षयता नेपाली रुपैयाँ चल्ने गरेको छ। नेपाली उत्पादन यहाँ आउँदैन। कमै प्रयोग हुन्छ, चाँडले भने, बाह्रैमास चल्ने सडक सञ्जाल छैन। नेपाली उत्पादन महँगो हुन्छ। एक लिटर तेल तीन सय रुपैयाँमा पाइन्छ। भारतीय बजारबाट एक सय पचासमै ल्याएर आउँछ, स्थानीय मैना चाँडले भनिन्। भारतीय बजार रौसाँल, देउकुडा, पासम, सेरालगायतका स्थानीय बजारबाट दैनिक उपभोग्य सामान ल्याउने गरेका छन्। औषधि उपचारमा पनि भारतीयमै निर्भर हुनुपर्छ। भारतीय लुहाघाट बजारका अस्पतालमा ४ सय रुपैयाँमा पुग्न सकिन्छ। बैतडी र डडेलधुराका अस्पताल जान आउन नै ३ हजार लाग्छ, मैनाले भनिन्, यहाँका अस्पताल पुग्ने पैसाले भारतको अस्पतालबाट उपचार गरेर फर्किन्छौँ। भारती बजारका लुवाघाट र चम्पावतमा रहेको अस्पताल पुगेर उपचार गर्ने गरेका छन्। शिवनाथ गाउँपालिका१ र २ तथा पञ्चेश्वर गाउँपालिका१ र २ महाकाली किनारका वडाहरू हुन्। यहाँ रहेका करिब दुई दर्जन बढी गाउँहरू पूर्णतः भारतीय बजारमा निर्भर छन्। शिवनाथ गाउँपालिका१ को कुस्मत, सेलाबन, मटेला, बन्ड, भल्या, कुण, स्वाल, सेलावन, बुड्ब्या र वडा नं २ का सन्कोट, खाल, लेदा, पोखरा, बस्कोटी, पञ्चेश्वर १ को सल्ला, धाउकुडी, सेरी, बैसेख, ढुङरीखान, सन्तोला, पालडी, चौनोडे, चणोली खुल्कुट्टे र पञ्चेश्वर वडा नं २ को खुलकुट्टे, डिम्बर, घणेला, जुण, डांगा लगायतका टोलहरू भारतीय बजारमा निर्भर छन्। यी बस्तीमा उत्पादन हुने कृषिउपज बजारीकरणको अभाव छ। आँप, अमला, अम्बा, प्याज, लसुन, कुपिण्डो प्रसस्त फल्ने गरे पनि बजारीकरण नहुँदा खेर जाने गरेको स्थानीयहरू बताउछन्। यहाँका स्थानीय बजारहरूमा लाखौँ रुपैया बराबरको कुपिण्डोबाट बन्ने मिठाइ भित्रिने गरेको छ, अर्का स्थानीय तेजराज जोशीले भने, सडक सञ्जाल र बजारीकरणमा सहयोग भए यहाँ उत्पदान हुने फलफूल र तरकारीजन्य उपज बिक्री गरेर मनग्य अम्दानी गर्न सकिन्थ्यो। यहाँका स्थानीयहरूलाई नेपाली फोन लाइनसमेत प्रयोग गर्न पाउँदैनन्। पञ्चेश्वर गाउँपालिका र शिवनाथ गाउँपालिकामा रहेका नेपाल टेलिकमका टावरहरू सोलारको भरमा चल्ने गरेका छन्। दिउँसोको समयमा घाम लागेको बेला फोन लाइनले काम गर्ने गरेको भए पनि राति र बादल लागेको समयमा नेटवर्क प्रभावित हुने गर्छ। त्यसैले स्थानीय भारतीय सिम चलाउने गरेको राजेन्द्र चाँड बताउँछन्। यहाँका करिब ९५ प्रतिशत युवाहरू भारतमै रोजगारीका लागि जान्छन्। महाकाली किनारका बस्तीहरूमा पालिकाले सडक पुयाएको भए पनि सवारी साधन नियमित रूपमा सञ्चालनमा कठिनाइ हुने गरेको छ। पञ्चेश्वर गाउँपालिकाको १ को पञ्चेश्वर घाट र वडा नं २ डिम्बरघाट तथा शिवनाथ गाउँपालिकाकामा रहेको नागार्जुन घाट र सोही वडाको कुस्मत घाट गरी चारवटा घाटबाट भारत ओहोरदोहोर हुन्छ। डुंगाको जोखिमपूर्ण यात्रा गरेर महाकाली तर्र्नु पर्छ। गत वर्ष डुंगा दुर्घटना हुँदा दाजुभाइको मृत्यु भएको थियो। यी बस्तीमा सडक पूर्वाधार निर्माणमा जोड दिएका यहाँका जनप्रतिनिधिहरू दाबी गर्छन्। महाकाली नदीलाई छोएका पञ्चेश्वरको वडा नं १ मा सडक बिस्तार भइसकेको र वडा नं २ मा बिस्तारका क्रममा रहेको गाउँपालिका उपाध्यक्ष बिना भट्टले बताइन्। दुर्गम क्षेत्रमा समस्या नै हुन्छ, सडक पूर्वाधारमा जोड दिएका छौँ, उपाध्यक्ष भट्टले भनिन्। विद्युत विस्तारको क्रममा रहेकाले फोनलाइनको समस्या समाधानका लागि पनि पहल भइरहको छ,उनले भनिन्। सडक बिस्तारलाई जोड दिएकाले महाकाली किनारको बस्तीमा परिवर्तन आइरहेको शिवनाथ गाउँपालिका अध्यक्ष कर्ण साउद दाबी गर्छन्। केही वर्ष पहिले महाकाली किनारका बस्तीमा नेपाली रुपैयाँ चल्दैनथ्यो। सडक पूर्वाधारमा जोड दिएका छौँ। सबै वडामा सडक पुर्याइरहेका छौँ। यसले केही सहज भइरहेको छ, उनले प्रष्ट पारे। उनले दुई देशको सहमति अनुसार महाकाली नदीमा झोलुङ्गे पुल निर्माण गर्नसके दुबै क्षेत्रमा व्यापार व्यवसायमा सहज हुने बताए।"
विवेकपूर्ण निर्णय,"खरायोहरू आफूमाथि हुने खतराहरूबारे छलफल गरिरहेका थिए। कुराले टुंगो लिन लागेको थियो। उनीहरू एकत्रित भएर आफ्ना लागि चारैतर्फ आउने खतराहरूमाथि गहन छलफलमा थिए। तिनको बैठकमा सबैले आआफ्नो तर्फबाट तर्क गरे। मानिस, कुकुर तथा अन्य जंगली पशुहरूबारे कुरा उठ्यो। ती सबैले हरसमय उनीहरूलाई मारेर खानका लागि तयार रहन्छन् भन्ने कुरा भयो। बिचरा खरायोसँग यस खतराबाट बच्ने कुनै उपाय देखिएन पनि। अतः सबै खरायोले जलसमाधि लिएर आत्महत्या गर्ने निर्णय बैठकमा गरे। सबै खरायोले यस प्रस्तावको अनुमोदन गरे। सबै खरायोहरू एकैसाथ एक विशाल पोखरीमा डुबेर मर्नका लागि हिँडे। त्यस पोखरीमा ठूलो संख्यामा भ्यागुताहरू बस्थे। जब खरायोहरू त्यहाँ पुगे, तब भ्यागुताहरू पोखरीबाट बाहिर निस्केर घाम तापिरहेका थिए। तर खरायोहरूको स्वर सुनेर तिनीहरू भयभीत भए र पानीमा लुक्नका लागि हाम्फाले। भ्यागुताहरूले यस्तो गरेको देखेर खरायोहरू छक्क परे र आश्चर्य मान्दै एकअर्काको मुख हेर्न थाले। त्यही समयमा एक वृद्ध खरायोले कराएर भन्यो, पर्ख र आत्महत्याको विचार त्याग। भ्यागुताहरू हामीहरूसँग पनि डराएको के तिमीहरूले देखेनौ। अतः तिनीहरू हामीहरूभन्दा पनि कमजोर छन्। तर तिनीहरूले त आत्महत्या गरेका छैनन्। यदि तिनीहरू आत्महत्या गरिरहेका छैनन् भने हामीहरूले किन गर्ने ? नैतिक शिक्षा : सधैं आफूभन्दा सानाहरूतर्फ हेर्नुहोस्। कहिले पनि निर्णय गर्दा हतार गर्नु हुन्न। सर्वत्र हेरेर बुझेर निर्णय गर्नु बुद्धिमानी हुनेछ।"
"सहिदका नाममा पार्क र भवन, खर्च करोडौं, संरचना लथालिंग","गोरखाका ९ स्थानीय तह जितेको माओवादी केन्द्रको अग्रसरतामा जनयुद्घसँग जोडिएका विषय र शीर्षक राखेर विभिन्न पार्क गेट, चोक, पोखरी र वाटिकामा करोडौंको बजेट विनियोजन। गोरखा : भवनको वरिपरि पर्खाल र तारबार। भवनसम्म पुग्न बाटो ढलान गरिएको छ। यति भए पनि बाटो बाहेकका भाग भने झाडीले ढाकिएको छ। झाडीबीचमा उभिएको भवनका झ्यालका सिसा फुटेका छन्। वाइरिङ तोडिएको छ। यो सबै देख्दा जो कोहीले सोच्छन्, उद्देश्य ठूलै बोकेर बनाइएको होला। तर, किन लथालिंग भयो ? अहिले यस्तै प्रश्नको घेरामा छ गोरखा नगरपालिका८ रानीवनको सहिद वासु स्मृतिपार्क। निर्माण सुरु गरेको १० वर्षमा पनि यसले पूर्णरूप नपाउँदा अहिले लथालिंग छ। रानीवनमा पार्क लथालिंग भइरहँदा माओवादी जनयुद्धकै प्रथम सहिद दिलबहादुर रम्तेलको स्मृतिमा बारपाक सुलीकोट८ जराङमा करोडौंको लागतमा स्मृतिपार्क बनिरहेको छ। गाउँपालिका र संघ सरकारको संयुक्त ४ करोड रुपैयाँ लागतमा निर्माणाधीन दिलबहादुर रम्तेल स्मृतिपार्क अहिले निर्माणको अन्तिम चरणमा रहेको गाउँपालिका प्रमुख विष्णु भट्ट बताउँछन्। जिल्लाका ९ स्थानीय तह जितेको माओवादी केन्द्रले जनयुद्धसँग जोडिएका विषय र शीर्षक राखेर यस्ता पार्कमा करोडौंको बजेट खन्याइरहेको छ। तर, त्यसको उपलब्धि भने देखिँदैन। जिल्लाका ९ मध्ये ६ वटा पालिकाले गाउँसभा तथा नगरसभाबाट चालू आर्थिक वर्ष २०७९८० मा जनयुद्धका सहिद, बेपत्ता तथा घाइतेका शीर्षकमा बजेट विनियोजन गरेका हुन्। ती अधिकांश बजेट यस्तै कामममा पोखिएको छ। यसरी बजेट लगानी गर्नमा जनप्रतिनिधि पनि उत्साहित देखिन्छन्। भीमसेनथापा गाउँपालिकामा यस वर्षको बजेट तथा कार्यक्रममा जनयुद्ध जनआन्दोलनका क्रममा सहादत प्राप्त गर्ने सहिद तथा बेपत्ताहरूको सम्मानमा कम्तीमा एक वडा एक योजना तथा परियोजनाहरू सञ्चालन गरिनेछ, गाउँपालिका प्रमुख लोकप्रसाद बञ्जराले उत्साहित हुँदै भने। सहिदस्मृति गेट, सहिदस्मृति चोक, सहितस्मृति पोखरी, सहिदस्मृति वाटिका र जनयुद्ध संग्रहालय निर्माण गर्न यसवर्ष बजेट विनियोजन गरेको उनले बताए। पालिकाभित्रका आठवटै वडामा गेट, चोक, पोखरी र वाटिका निर्माण शीर्षकमा अ८ लाख रुपैयाँ विनियोजन गरेको गाउँपालिका प्रमुख बञ्जराले जानकारी दिए। मुलुकको परिवर्तनका लागि जनयुद्ध लड्दा सहिद तथा बेपत्ता हुने हाम्रो पालिकामा मात्र ३३ जना छन्। उहाँहरूको सम्मानमा सबै वडाहरूमा कुनै न कुनै संरचना बनाउने निर्णय भएअनुसार बजेट विनियोजन भएको छ, बञ्जराले भने, अनि जनयुद्ध संग्रहालय र भीमसेन थापा संग्रहालय बनाउने पनि निर्णय भएको छ। मुलुकमा परिवर्तनका लागि उनीहरूले ज्यान दिए, जीवन सुम्पिए। मैले नै परिवारै गुमाएँ। उहाँहरूलाई सम्झन कम्तीमा एउटा स्मारक त बनाउनु न्यायोचित नै हुन्छ। यसलाई अन्यथा दृष्टिकोणले हेर्न नहुने उनको भनाइ छ। कांग्रेस र जनयुद्धको जगमा यो अवस्थामा आएको माओवादी गठबन्धन गर्न हुन्छ। मिलेर सरकार बनाउन हुन्छ। देश चलाउन हुन्छ भने त्यही जनयुद्धका सहिदका नाममा बनेका स्मारक, स्मृति पार्क बनाउने कार्यक्रमहरूप्रति असहमति किन ? साँगुरो दृष्टिकोणले हेर्नु हुन्न। त्यसैले आफूले पालिकामा जनयुद्ध संग्रहालय निर्माण शीर्षकमा चालू आर्थिक वर्ष १० लाख रुपैयाँ विनियोजन गरेको उनले बताए। जनयुद्ध दिवस र गणतन्त्र दिवसलाई पालिकाले भव्यताका साथ मनाउने निर्णय गरेको उनले बताए। सहिद तथा बेपत्ताको नाममा विभिन्न आयोजनाहरू सञ्चालन गर्ने तथा सडकलगायतका आयोजनाहरूलाई सहिदको नाममा नामाकरण गर्ने योजना रहेको पनि उनले बताए। त्यस्तै गण्डकी गाउँपालिकाले सहिद स्मृतिपार्क शीर्षकमा चालू वर्ष २० लाख रुपैयाँ विनियोजन गरेको छ। पालुङटार नगरपालिकाले वडा नं ८ मा सहिद स्मारक शौचालय निर्माण योजनाका लागि २ लाख रुपैयाँ र वडा नं २ मा सहिद चौतारो निर्माणका लागि एक लाख रुपैयाँ विनियोजन गरेको छ। सहिद तथा घाइते, बेपत्ता परिवार छोराछोरी विद्यार्थीहरूका लागि छात्रवृत्ति व्यस्थापन गर्ने सो पालिकाले नीति तथा कार्यक्रममा उल्लेख गरेको छ। विभिन्न आन्दोलनमा सहादत प्राप्त गर्ने सहिदहरूको स्मृतिमा सहिदपार्क निर्माण गर्ने र फागुन १ गतेलाई जनयुद्ध दिवस भव्य रूपमा मनाइने गाउँपालिकाको नीति तथा कार्यक्रममा उल्लेख गरेको छ। सहिद लखन गाउँपालिकाले प्रजातान्त्रिक आन्दोलन, १० वर्षे जनयुद्ध र १९ दिने जनआन्दोलनमा पालिकाभित्रबाट सहादत पाएका सहिद, बेपत्ता, घाइते व्यक्तिको सम्मानका लागि प्रतिष्ठान बनाउने कार्यक्रम घोषणा गरेको छ। गोरखा नगरपालिकाले वडा नं ८ मा सहिद प्रतीक्षालय(नानु) शीर्षकमा ५० हजार, वडा नं १२ मा सहिद वाटिका सडकखण्ड स्तरोन्नति शीर्षकमा एकलाख, सोही वडामा सहिद स्मृति हल पुनर्निर्माणका लागि १० लाख र सोही वडामा सहिद स्मृति पार्क निर्माण(देउराली गाउँ) का लागि दुई शीर्षकमा ६ लाख रुपैयाँ विनियोजन गरेको छ। त्यस्तै छापथोक सहिद प्रतीक्षालय निर्माणका लागि ३ लाख, वडा नं १२ मा सहिद स्मृति सभाहल पुनर्निर्माणका लागि १० लाख विनियोजन गरेको छ। माओवादी जनयुद्धकालीन स्मारकहरूमा सबैभन्दा धेरै बजेट तथा कार्यक्रम बारपाक सुलीकोट गाउँपालिकाले विनियोजन गरेको छ। सहिदका नामका साना, ठूला गरी यसवर्ष त्यहाँ १ करोड १ लाख रुपैयाँ विनियोजन गरेको सो पालिकाले जनाएको छ। माओवादी जनयुद्धका प्रथम सहिद दिलबहादुर रम्तेलको स्मृतिमा वडा नं ८ जराङमा निर्माणाधीन दिलबहादुर रम्तेल स्मृतिपार्कका लागि यसवर्ष पनि सो गाउँपालिकाले दुई फरक शीर्षक बनाएर ४३ लाख रुपैयाँ विनियोजन गरेको छ। यो विगत वर्षको निरन्तरता हो। त्यस्तै दिलबहादुर रम्तेल पार्कसम्म जाने सडक स्तरोन्नति गर्न ३० लाख र रम्तेल पार्कमा शिलालेख तथा सजावट शीर्षकमा बारपाक सुलीकोट गाउँपालिकाले ५ लाख रुपैयाँ विनियोजन गरेको छ। सहिद दिलबहादुर रम्तेल स्मृतिकप खेलकुद कार्यक्रमलाई १० लाख, सहिद बेपत्ता परिवार सम्मान कार्यक्रमका लागि २ लाख रुपैयाँ विनियोजन गरेको छ। यो संघ सरकार र स्थानीय तहको संयुक्त चार करोडको कार्यक्रम हो। ठेक्काको कामचाहिँ अब करिबकरिब सम्पन्न हुँदैछ, अध्यक्ष विष्णु भट्टले भने, वडाहरूले पनि सहिद, बेपत्ता तथा घाइतेहरूको स्मरणमा केही कार्यक्रमहरू गरेका छन्। सो पालिकाको वडा नं ६ ताकुकोटमा सहिदस्मृति भवन निर्माणका लागि ६ लाख, वडा नं ६ मै सहिद स्मारक निर्माणका लागि ४ लाख रुपैयाँ विनियोजन गरेको छ। साथै वडा नं ८ मा सहिद कौशिला तमु स्मृति प्रतीक्षालय निर्माणका लागि १ लाख ५० हजार रुपैयाँ विनियोजन गरेको छ। गाउँ तथा नगरपालिकाले कुनै एउटा पार्टीको सहिद, बेपत्ता, घाइते आदिको नाममा बजेट छुट्याउनुलाई स्थानीय शासनसम्बन्धी विज्ञ खिमलाल देवकोटा सकारात्मक र नकारात्मक दुवै खालको मिश्रित प्रतिक्रिया दिन्छन्। एउटा पार्टीले जितेका बेला आफ्ना नेताका नाममा बजेट विनियोजन गर्दा, अर्को पार्टीले जित्दा त्यही नजिरअनुसार अर्का नेताको नाममा बजेट बाँडफाँट गरेर राष्ट्रिय ढुकुटी सकिने खतरा आउने उनको भनाइ छ। सहिद, बेपत्ताकै नाममा पनि यदि उत्पादनसित जोडेर बजेट बिनियोजन गरिएको भए यसलाई सकारात्मक रूपमा लिन सकिने उनको भनाइ छ। जनयुद्ध दिवस मनाउने विषयमा विवाद बारपाक सुलीकोट गाउँपालिकामा अघिल्लो कार्यकाल पनि माओवादीका विष्णु भट्टको टिम विजयी भएका थिए। उनले जनयुद्धका सहिद, बेपत्ता आदिका शीर्षकमा निर्वाध बजेट विनियोजन गरेका थिए। जनयुद्ध दिवस मनाएका थिए। यसपटक बारपाक सुलीकोटलगायत ७ वटा पालिकामा माओवादीको नेतृत्वले जितेको छ। ती पालिकामध्य भीमसेनथापा र गण्डकी गाउँपालिकाले यी शीर्षकमा अधिक बजेट विनियोजन गरेको छ। जनयुद्ध धुमधामले मनाउने निर्णय गरेको छ। साथै पालिकाभरि सार्वजनिक बिदा गर्ने पनि निर्णय गरेका छन्। अध्यक्ष, उपाध्यक्षसहित धेरै वडाअध्यक्ष जितेको बारपाक सुलीकोट गाउँपालिकाले फागुन १ गते जनयुद्ध दिवस मनाउन सार्वजनिक बिदा घोषणा गरेपछि माघ २२ गतेको कार्यपालिकाको बैठकले भीमसेनथापा गाउँपालिकाले सो दिन सार्वजनिक बिदा दिने निर्णय गर्यो। नेपाली कांग्रेसबाट विजयी उपाध्यक्ष अमृता वस्ती तथा कांग्रेसबाट विजयी वडाअध्यक्षहरूले चर्को बिरोध गरे। अन्ततः कार्यपालिका बैठकले सार्वजनिक बिदा दिने निर्णय गर्यो। तपाईँहरू आफ्नो दिवस जसरी मनाउनुहुन्छ, मनाउनुस्, पालिका बिदा गर्न पाउनुहुन्न भनेर म र केही वडाअध्यक्षहरू बिरोध गर्यौं, उपाध्यक्ष वस्तीले भनिन्, तर हाम्रो कुरा सुनुवाइ भएन। जबर्जस्ती निर्णय गरे। मैले नोट अफ डिसेन्ट लेखेको छु। कांग्रेसबाट विजयी हुनुभएका वडाअध्यक्षहरूले निर्णय पुस्तिकामा हस्ताक्षर गर्नुभएको छैन। संविधानमा माओवादीले प्रयोग गर्ने जनयुद्ध शब्द प्रयोग नभएको अवस्थामा स्थानीय तहले नै सार्वजनिक बिदा गरी जनयुद्ध दिवस मनाउन लागेको विषय पालिकास्तरमै विवाद बनेको छ। एउटा पार्टीको कार्यक्रम गर्दा पालिकामा सार्वजनिक बिदा गर्न नहुने आफूहरूको भनाइ नसुनी लतारेर निर्णय गरेको वडा नं ३ का वडाअध्यक्ष ऋषिराम लामिछानेले बताए। तपाईंहरूको पार्टीको कार्यक्रम जसरी मनाउनुहुन्छ, मनाउनुस् तर पालिकामा बिदा गर्न पाइन्न भनेर हामीले बिरोध गर्दागर्दै पनि लतारेर लगे। निर्णय गरिछाडे, लामिछानेले भने, हामीले माइन्युटमा साइन गरेका छैनौं। गण्डकी गाउँपालिकाको गत बुधबार सम्पन्न कार्यपालिका बैठकले पनि जनयुद्ध दिवस मनाउने र सो दिनमा पालिकाभर सार्वजनिक बिदा गर्ने निर्णय गरेको पालिकाका अध्यक्ष दीपक तिमिल्सिनाले बताए। पार्टीका वरिष्ठ उपाध्यक्ष, उपप्रधानमन्त्री नारायणकाजी श्रेष्ठ प्रमुख अतिथि बनाएर जनयुद्ध दिवस भव्य रूपमा मनाउने निर्णय गरेका छौं, तिमिल्सिनाले भने, त्यस दिन पालिकामा सार्वजनिक बिदा दिने पनि निर्णय भएको छ। तर, सो बैठकमा आफू सहभागी नै नभएको उपाध्यक्ष ललिता अधिकारी बताउँछिन्। बैठकको एजेन्डासहित खबर आएको थियो। अब त्यो प्रस्तावमा जति विरोध गरे पनि हाम्रो सुनुवाइ हुँदैन भन्ने थाहा थियो, अधिकारीले भनिन्, त्यहाँ गएर साक्षी बस्नुभन्दा बरु मिटिङमै जान्न भनेर मत गइन्। यदि उनीहरूको दाबी जायज हो भने देशभर सार्वजनिक बिदा दिएर केन्द्र सरकारले पनि जनयुद्ध दिवस मनाउन सक्नुपर्यो नि ! सक्छ ? जहाँजहाँ बल पुगेको छ, त्यहाँत्यहाँ जे पायो त्यही गर्न पाइँदैन। माओवादीबाट विजयी भीमसेनथापा गाउँपालिकाका अध्यक्ष लोकप्रसाद बञ्जरा भने फराकिलो सोचाइ राखेर सबै पार्टीको अस्तित्व स्वीकार गर्न सक्नुपर्ने तर्क गर्छन्। साँगुरो सोचाइ राखेर मुलुकलाई शान्ति प्रक्रियामा अघि बढाउन कहाँ सकिन्छ ?, उनी भन्छन्, जनयुद्धका सर्वोच्च कमाण्डरको नेतृत्व मुलुकले स्वीकार गरेको छ। मिलेर चुनाव लडेको छ, मिलेर सरकार चलाएको छ, अनि त्यही पार्टीले आह्वान गरेको जनयुद्ध दिवस अस्वीकार गर्ने साँगुरो सोचाइ राख्नु हुन्न। माओवादीले नै जितेका अरू पालिकाले भने जनयुद्धका सहिद, बेपत्ता आदिका नाममा बजेट विनियोजन गरेको पनि छैन। सार्वजनिक बिदा गरेर जनयुद्ध दिवस मनाउने निर्णय गरेको पनि छैन।"
"सुरक्षित छैनन्, बालगृह","काठमाडौं : सिन्धुपाल्चोककी हिमा लामा (नाम परिवर्तन) ४ वर्ष नपुग्दै काठमाडौंको बालगृहमा पुगिन्। उनी ३ वर्ष नपुग्दै उनको आमाको मृत्यु भयो। सहरमा बसेका उनका काकाले उनको हेरचाह हुन्छ। राम्रो पढाइ हुन्छ भन्ने बहानामा ४ वर्षे नाबालिकालाई बालगृह पुर्याए। बालगृहमा उनले बस्न र खाना खान त पाइन्। बदलामा धेरै चिज गुमाइन्। बाबुआमाको माया गुमाइन्। म छु है भनेर भरोसा दिने साथ र हात गुमाइन्। हिमा भन्छिन्, परिवारले भव्य देखेर पठाएको बालगृहले मलाई सहज तरिकाले हुर्काएन। बालगृहमा बस्छन् भनेपछि पढ्ने स्कुलमा समेत साथीहरू बन्दैनथे। खान लाउने पैसा नभएर बालगृह बसेको होला भन्दै हेपेर व्यवहार गर्थे। मुस्किलले २ छाक खाना खाएर हुर्किएकी हुँ म। शिक्षकहरूले समेत समान व्यवहार नगर्ने अनुभव सुनाउँदै हिमाले जतिसुकै सुविधासम्पन्न बालगृह किन नहोस् बालमैत्री नहुने बताइन्। हाम्रो त कहिल्यै पनि साथी नै नहुने। केही राम्रो काम गर्दा सुनिदिने कोही नहुने। दुःख पर्दा साहारा नहुने। बिस्कुट र चिया खाएर बालगृहमा हुर्कनु भन्दा बासीभात र पीठो खाएर घरमा हुर्कनु धेरै राम्रो हुन्छ, उनी भन्छिन्, बाल्यकाल नै हराउँछ बालगृहमा। चाडपर्व आउँदा टुलुटुलु हेरेर रुनुपर्छ। सधै एउटै दैनीकी अनि परिवेश। निकै विरक्तलाग्दो हुन्छ, बालगृहको बसाइ। बिरामी हुँदा उपचार पाइँदैन। उपचार नपाएरै उनीसँगै बस्ने एक जना दिदी बिरामी हुँदा बितिएको उनले सुनाइन्। यस्तै, जुम्लाका महेन्द्र शाही (नाम परिवर्तन) जनयुद्धको समयमा राजधानीको बालगृह पसे। गाउँका बच्चाहरू माओवादीमा लाग्ने र युद्धमा सहभागी हुने समय थियो, त्यो। युद्धबाट बचाउन महेन्द्रको आमाले उनलाई अनाथ बनाएर बालगृह पठाइन्। अनि सुरु भयो महेन्द्रको दुःखदायी जीवन। हेर्दा सबै राम्रो थियो। तर, सहज थिएन बालगृहको बसाइ। विस्तारै उनमा मानसिक समस्यासँगै कहिले चिच्चाउने त कहिले निरासा उत्पन्न हुने हुन थाल्यो। आफन्तसँग टाँढिदा निकै समस्या हुने बताउँछन् शाही। बालगृहमा बस्ने अधिकांश व्यक्तिमा मानसिक समस्या देखिने उनले बताए। कति साथीलाई त शोषणसमेत हुन्थ्यो। केयर गर्ने मानिस नै नहुने। कडा नियममा बस्नुपर्ने। आफूखुसी गर्न कहिल्यै नपाइने। पेटभरी खानसमेत पाइन्नथ्यो। बाबुआमा नभएका तथा आर्थिक रूपमा विपन्न भएका बालबालिकाको संरक्षण गर्न भन्दै खुलेका बालगृह बालमैत्री नभएको पछिल्ला केही घटनाले बताउँछन्। बालगृहमा आश्रित बालबालिकालाई कहिले धर्मप्रचार गर्न बाध्य पारिएको त कहिले विदेशी फन्ड तान्न गलत प्रयोग गर्ने गरेको घटना बेलाबखत सार्वजनिक भइरहन्छ। नेपालमा बालबालिका स्थिति प्रतिवेदन २०७७ अनुसार नेपालभर ११ हजार ३५० बालबालिका संस्थागत स्याहार बालगृह मा आश्रित छन्। जसमा ५ हजार १९४ जना बालक छन् भने ६ हजार १५६ जना बालिका छन्। नेपालभर ४५ जिल्लामा ४ सय ८९ बालगृह सञ्चालनमा छन्। औसतमा एउटा बालगृहमा २३ जना बालबालिका आश्रित छन्। यसमध्ये बाग्मती प्रदेशमा मात्रै ३ सय ६२ वटा बालगृह सञ्चालनमा छन्। जसमा ८ हजार ३३६ जना बालबालिका आश्रित छन्। युनिसेफको प्रतिवेदनअनुसार संसारभर २७ लाख बालबालिका संस्थागत स्याहारमा हुर्किरहेका छन्। बालबालिकाका लागी काम गर्दै आएको संस्था हिमाली नवीन समाजले अव्यवस्थित रूपमा बालगृहमा बस्दै आएका बालबालिकालाई पुनःस्थापनाका लागि सहयोग गर्दै आएको छ। बालअधिकारको संरक्षण गर्न बालबालिकालाई परिवारमा पुनस्र्थापना गर्न जरुरी छ। समाजका कार्यकारी निर्देशक डीबी लामा बालबालिकालाई परिवारमै हुर्काउन जरुरी हुने बताए। उनी भन्छन्, बालबालिकालाई संस्थागत स्याहारमा पठाउँदा ३ महिना बराबर १ महिनमा शारीरिक, मानसिक, बौद्धिक र संवेगात्मक विकासमा ह्रास आउँछ। अन्तर्राष्ट्रिय बाल संरक्षण संस्था सेभ द चिल्डेनको सर्वेक्षणअनुसार संस्थागत स्याहारमा भएका बालबालिकामध्ये ८० प्रतिशत बालबालिकाको एक वा दुवै परिवार जीवित रहेको पाइएको थियो। उनी भन्छन्, असल नागरिक तयार गर्ने बहानामा अरुको प्रलोभनमा परेर परिवारदेखि टाढा पठाउँदा उनीहरूको जीवनमा जटिल समस्या निम्तिन सक्छ। बच्चाहरूलाई बालगृह पठाउनुभन्दा उनीहरूको परिवारलाई नै सहयोग गर्न उपयुक्त हुन्छ। त्यस्तै, काउन्सिल साइकोलोजिस्ट तथा लेक्चरर प्रज्ज्वल जोशीका अनुसार बच्चाहरूको बालगृहको बसाइ निकै हामफल हुन्छ। उनीहरू धेरै नै रिक्स जोनमा छन्। मानसिक समस्यामा पर्छन्। उनीहरूलाई समाजमा घुलमिल गर्न गाह्रो हुने, असुरक्षित अनुभव गर्ने, जिम्मेवार नहुने, समस्या समाधान गर्न शक्ति नहुने, डिप्रेसनको सिकारलगायतका समस्या देखिने हुन्छ।"
आज कर्णाली र सुदूरपश्चिमका उच्च पहाडी क्षेत्रमा हिमपातको सम्भावना,"हुस्सुकुहिरोले दैनिक जनजीवन, स्वास्थ्य, सडक तथा हवाई यातायातमा सामान्य प्रभाव पर्न सक्ने हुनाले आवश्यक सतर्कता अपनाउन महाशाखाले अनुरोध गरेको छ। काठमाडौं: आज देशका पहाडी तथा हिमाली भूभागमा आंशिक बदली रहने र बाँकी भूभागको मौसम सफा रहने जल तथा मौसम पूर्वानुमान महाशाखाले जनाएको छ। तराईका जिल्लामा बिहानैदेखि हुस्सु र कुहिरो लागेको छ। हुस्सुकुहिरोले दैनिक जनजीवन, स्वास्थ्य, सडक तथा हवाई यातायातमा सामान्य प्रभाव पर्न सक्ने हुनाले आवश्यक सतर्कता अपनाउन महाशाखाले अनुरोध गरेको छ। तीन दिनको मौसमी पूर्वानुमान २०७९ माघ २७ गते (शुक्रबार) दिउँसोː प्रदेश १, कर्णाली र सुदूर पश्चिम प्रदेशका पहाडी भूभागमा आंशिक देखि सामान्य बदली रही देशका बाँकी भूभागमा आंशिक बदली देखि मौसम सामान्यतया सफा रहनेछ। कर्णाली प्रदेश र सुदूरपश्चिम प्रदेशका उच्च पहाडी तथा हिमाली भूभागका थोरै स्थानहरूमा हल्का हिमपातको सम्भावना छ। रातिː प्रदेश १, कर्णाली र सुदूर पश्चिम प्रदेशका पहाडी भूभागमा आंशिक देखि सामान्य बदली रही देशका बाँकी भूभागमा आंशिक बदली देखि मौसम सामान्यतया सफा रहनेछ। कर्णाली प्रदेश र सुदूरपश्चिम प्रदेशका उच्च पहाडी तथा हिमाली भूभागका एक वा दुई स्थानमा हल्का हिमपातको सम्भावना रहेको छ । २०७९ माघ २८ गते (शनिबार) दिउँसोː प्रदेश १, कर्णाली र सुदूर पश्चिम प्रदेशका पहाडी भूभागमा आंशिक देखि सामान्य बदली रही बाँकी भूभागमा आंशिक बदली देखि मौसम सामान्यतया सफा रहनेछ। सुदूरपश्चिम प्रदेशका उच्च पहाडी तथा हिमाली भूभागका एकदुई स्थानहरूमा हल्का हिमपातको सम्भावना छ। रातिː कर्णाली र सुदूर पश्चिम प्रदेशका उच्च पहाडी भूभागमा आंशिकदेखि सामान्य बदली रही बाँकी भूभागमा आंशिक बदली देखि मौसम सामान्यतया सफा रहनेछ। २०७९ माघ २९ गते (आइतबार) दिउँसोː देशका पहाडी भूभागमा आंशिक बदली रही बाँकी भूभागमा मौसम सामान्यतया सफा रहनेछ। रातिː देशका पहाडी भूभागमा आंशिक बदली रही बाँकी भूभागमा मौसम सामान्यतया सफा रहनेछ।"
पुनर्निर्माण हुँदै कालिका भगवती मन्दिर,"मन्दिर क्षेत्रलाई कलात्मक र पुरातात्विक बनाउन मन्दिरको पूर्वपट्टी सत्तल र हवन अग्नी कुण्ठ बनाइँदैछ। बागलुङ: धार्मिक पर्यटकीय गन्तव्य कालिका भगवती मन्दिरको पुनर्निर्माण गर्न सुरु गरिएको छ। मन्दिर र कंक्रिट मय बनेका केही संरचनालाई कलात्मक बनाउन पुनर्निर्माण सुरु गरिएको हो। धार्मिक संरचना कंक्रिट मय बनेको तथा केही संरचनाले मन्दिरको सौन्दर्यतामा समस्या ल्याएकोले कालीका भगवती मन्दिर र अन्य मन्दिरलाई कलात्मक ढंगले पुनर्निर्माण गर्न सुरु गरिएको कालिका भगवती गुठी व्यवस्थापन समितिका अध्यक्ष कुमार खड्काले बताए। उनले मन्दिर सुधारको पञ्चवर्षीय रणनीतिक सुधार कार्यक्रम अन्तर्गत कालिका मन्दिरको स्वरुपलाई कलात्मक बनाउने काम थालिएको बताए। बाहिरी आबरण नयाँ भएपनि कालिका मन्दिरको भित्री संचना जीर्ण भएकाले कलात्मक स्वरुप देखिनेगरी कालिका मन्दिरको पुननिर्माण गर्न थालिएको हो, अध्यक्ष खड्काले भने,अहिले मन्दिरको बाहिरी आवरण इटै इटाको छ भने ताम्रापत्रले छाएको छानोसमेत चुईने भएकाले मन्दिरलाई कलात्मक तरिकाले रुपान्तरण गर्न थालेका छौं। उनले मन्दिरमा राखिएका पुराना लेपन लगाइएका ईट्टाको ठाउँमा भक्तपुरे ईट्टा र पुराना तामाको छानो चुहिने भएकाले काठ राखेर नयाँ तामाको छानो छाइने बताए। अध्यक्ष खड्काले मन्दिरको मर्मत संभारपछि मन्दिरको बाहिरि संरचना अहिलेको भन्दा बढी कलात्मक र पुरातात्विक बन्ने बताए। मन्दिरको भित्री संरचना मर्मत र तामाको छानो बनाउन ४० लाख रुपैयाँ खर्च लाग्ने अनुमान गरिएको छ। मन्दिर क्षेत्रलाई कलात्मक र पुरातात्विक बनाउन मन्दिरको पूर्वपट्टी सत्तल र हवन अग्नी कुण्ठ बनाइँदैछ। हवन कुण्ठको संरचना पक्की बनाइएपनि बाहिर काठका कलात्मक बनाइएको छ। सिमेन्ट र ढुङ्गा जडित संरचनालाई बिस्तारै हटाउँदै कलात्मक बनाउने कालिका मन्दिरको पञ्चवर्षीय योजना हो, भित्री संरचना कंक्रिटको भएपनि बाहिरी संरचना भने कालात्मक, विभिन्न काष्ठकला र धातु जडित सामाग्री प्रयोगबाट निर्माण गर्ने योजना शुरु भएको छ, अध्यक्ष खड्काले भने,अहिले मर्मत गर्न थालिएको मुख्य मन्दिर, निर्माण गर्न थालिएको सत्तल र हवन कुण्डबाट मन्दिरले आफूलाई कलात्मक बनाउने योजना सुरु गरिएको छ। पुनर्निर्माणको सम्पूर्ण खर्च मन्दिरको आन्तरिक स्रोतबाट गर्न लागिएको बताए । उनले मन्दिरको सत्तल निर्माणमा ७० लाख र हवन कुण्ड निर्माण गर्न १३ लाख रुपैयाँ खर्चको अनुमान गरिएको खड्काले बताए। कालिका भगवती मन्दिरमा नेपाल तथा भारतका धार्मिक पर्यटकहरु आउने गर्दछन् । कालिका मन्दिरमा चैत्राष्टमी र बडा दशैमा भक्तजनको घुइँचो हुने गर्दछ।"

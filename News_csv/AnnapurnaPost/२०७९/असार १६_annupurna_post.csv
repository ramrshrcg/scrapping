शीर्षक,विवरण
नेकपा एसका नवनियुक्त मन्त्रीलाई प्रशिक्षण,"काठमाडौं : नेकपा (एकीकृत समाजवादी) का अध्यक्ष माधवकुमार नेपालले संविधान र कानुनविपरीत कुनै पनि काम नगर्न नवनियुक्त मन्त्रीहरूलाई निर्देशन दिएका छन्। एकीकृत समाजवादीको पार्टी केन्द्रीय कार्यालय आलोकनगरमा नवनियुक्त मन्त्रीलाई सरकार सञ्चालनबारे प्रशिक्षणमूलक निर्देशन दिँदै अध्यक्ष नेपालले पार्टीको नीति, निर्देशन विपरीत नजान मन्त्रीहरूको ध्यानाकर्षण गराए। उनले देश र जनताको हितलाई केन्द्रमा राखेर कार्य सम्पादन गर्न सुझाव दिए। मन्त्रीलाई विकृति विसंगतिमा नफस्न र सेवा प्रवाह चुस्तदुरुस्त बनाउनुपर्नेमा जोड दिँदै उनले जनतामा सकारात्मक छाप पर्नेगरी र पार्टीको शिर उच्च हुनेगरी काम गर्नुपर्ने बताए। पार्टीका तर्फबाट जीवनराम श्रेष्ठले संस्कृति, पर्यटन तथा नागरिक उड्डयन, मेटमणि चौधरीले सहरी विकास, भवानीप्रसाद खापुङले स्वास्थ्य तथा जनसङ्ख्या, शेरबहादुर कुँवरले श्रम, रोजगार तथा सामाजिक सुरक्षामन्त्री र हिराचन्द्र केसी स्वास्थ्य राज्यमन्त्रीको जिम्मेवारी सम्हालेका थिए।"
"बागमतीको मुख्यमन्त्री फेर्न दबाब, पाण्डे भन्छन् शीर्ष तहमा सहमति भए फरक पर्दैन","काठमाडौं : बागमती प्रदेशमा सत्तारुढ नेपाली कांग्रेस र नेकपा माओवादी केन्द्रले मुख्यमन्त्री परिवर्तन गर्ने तयारी सुरु गरेका छन्। प्रदेशसभाबाट बजेट पारित भएसँगै सत्तारुढ गठबन्धनको सहमतिमा मुख्यमन्त्री बनेका नेकपा एकीकृत समाजवादीका राजेन्द्र पाण्डेले सहमति कार्यान्वयन नगरेको भन्दै कांग्रेस र माओवादी केन्द्रले मुख्यमन्त्री परिवर्तनका लागि दबाब दिन बिहीबार सांसदहरुको हस्ताक्षर संकलन गरेका हुन्। मुख्यमन्त्री पाण्डेले भने प्रदेश सरकार पाँच दलका शीर्ष नेताहरु सहमति र निर्देशनमा बनेको जनाउँदै गठबन्धनका शीर्ष नेताहरुको सहमतिमा मात्र छाड्ने बताए। प्रतिनिधि र प्रदेशसभा निर्वाचन सम्मुखमा आएको बताउँदै मुख्यामन्त्री पाण्डेले भने, यो विषय मेरो वा अर्को साथीको मात्र कुरा होइन, सिंगो सत्ता गठबन्धनका शीर्ष नेताले निर्णय लिने कुरा हो। शीर्ष तहमा बागमती सरकार परिवर्तनका लागि सहमति भयो भने म बाधक हुने कुरा छैन। जे हुन्छ शीर्ष तहबाट हुन्छ। कात्तिक ११ गते ६ महिनापछि नेतृत्व छाड्ने गरी कांग्रेस, माओवादी केन्द्र, जसपा र नेकपा (एस) को समर्थमा मुख्यमन्त्री बनेका थिए। उनलाई माओवादी २३, नेपाली कांग्रेस २२, नेकपा (एस) १३ र जसपाको एकसहित ५९ सांसदको समर्थन रहेको थियो। कांग्रेसले सहमतिअनुसार मुख्यमन्त्री पाउनुपर्ने भए पनि मुख्यमन्त्री पाण्डे भने केन्द्रीय नेतृत्वको निर्देशनपछि मात्र नेतृत्व छोड्ने अडानमा पुगेपछि उनको विरुद्ध हस्ताक्षर संकलन गरिएको सांसदहरुले बताएका छन्।"
पोखरामा अवैध गतिविधिको आशंकामा तीन चिनियाँ पक्राउ,पोखरा : पोखराको ड्यामसाइडमा चिनियाँ नागरिकहरुले चलाइरहेको कम्पनीमा अवैध गतिविधिको आशंकामा प्रहरीले छापा मारेको छ। अवैध गतिविधि गरेको आशंकामा प्रहरीले बिहीबार दिउँसो छापा मारी ३ जना चिनियाँ नागरिकलाई नियन्त्रणमा लिएको छ। ती चिनियाँहरुले सूचना प्रविधि (आइटी)सम्बन्धी कम्पनीमार्फत् मानिसहरुलाई जागिर लगाइदिने प्रलोभन देखाएर ठगी गर्दै आएका थिए। उनीहरु अन्य अवैध गतिविधिबारे प्रहरीले अनुसन्धान सुरु गरेको छ। कास्की प्रहरी प्रमुख एसपी रमेश थापाले ३ चिनियाँ नागरिकलाई सोधपुछ तथा थप अनुसन्धानका लागि नियन्त्रणमा लिएको जानकारी दिए। पक्राउ परेका चिनियाँ नागरिकहरु नेपाल बस्दा कुन प्रयोग गरेको भिसा सम्बन्धमा प्रहरीले अनुसन्धान गरिरहेको छ।
राष्ट्रपतिसमक्ष चार राजदूतले लिए शपथ,"काठमाडौं : राष्ट्रपति विद्यादेवी भण्डारीसमक्ष आज विभिन्न मुलुकका लागि नवनियुक्त राजदूतहरुले पदथ तथा गोपनीयताको शपथ लिएका छन्। राष्ट्रपति भवनमा आयोजित विशेष समारोहमा उनीहरुले शपथ लिएका हुन्। शपथ लिने राजदूतहरुमा डा नरेशविक्रम ढकाल (कतार), विष्णुपुकार श्रेष्ठ (चीन), कैलाशराज पोखरेल (अष्ट्रेलिया) र कान्ता रिजाल (इजरायल) छन्। समारोहमा परराष्ट्रमन्त्री डा नारायण खतिवडालगायत नेपाल सरकारका उच्चपदस्थ अधिकारीहरु उपस्थिति थिए।"
भारतीय राजदूत श्रीवास्तवले बुझाए ओहोदाको प्रमाणपत्र,"काठमाडौं : राष्ट्रपति विद्यादेवी भण्डारी समक्ष नेपालका लागि भारतीय राजदूत नविन श्रीवास्तवले ओहोदाको प्रमाणपत्र बुझाएका छन्। राष्ट्रति कार्यालयमा बिहीबार आयोजित कार्यक्रममा नवनियुक्त राजदूत श्रीवास्तवले ओहोदाको प्रमाण पत्र बुझाएका हुन्। नियुक्त भएको एक महिनापछि कार्यभार सम्हाल्न उनी असार ११ गते नेपाल आएका थिए। भारत सरकारले श्रीवास्तवलाई गत जेठ ३ गते नेपालका लागि राजदूत नियुक्त गरेको थियो। निवर्तमान राजदूत विनयमोहन क्वात्रा भारतको विदेश सचिवमा बढुवा भएपछि उनको ठाउँमा श्रीवास्तवलाई नियुक्ति गरिएको थियो। यसअघि विदेश मन्त्रालयमा एडिसनल सेक्रेटरीकारुपमा श्रीवास्तवले चीन, जापान, कोरिया र मङ्गोलिया मामिला हेर्ने पूर्वी एसिया डिभिजनको प्रमुख थिए। करियर कूटनीतिज्ञ श्रीवास्तव चिनियाँ मामिला जानकार हुन्। उनले भारत चीन तनाव साम्य पार्न महत्वपूर्ण भूमिका खेलेका छन्। पूर्वीलद्दाख सीमा विवादबारे चीनसँग विभिन्न चरणमा कूटनीतिक वार्ता गर्न भारतीय वार्ता टोलीको नेतृत्व पनि गरेका थिए। श्रीवास्तवले सन् २०१५ देखि २०१७ सम्म कम्बोडियाका लागि भारतीय राजदूतका रुपमा काम गरिसकेका छन्। साथै उनले वासिङटन डिसी, बेइजिङ, संघाई र हङकङमा विभिन्न जिम्मेवार पदमा रही काम गरेका छन्।"
"मधेसका युवा हिरोहरु सम्मानित, २० बुँदे घोषणापत्र जारी","जनकपुर : मधेस प्रदेशमा जारी प्रथम युवा महोत्सव २० बुँदे घोषणापत्र जारी गर्दै सम्पन्न भएको छ। बुधबारदेखि जनकपुरको उद्योग वाणिज्य संघको सभाहलमा सुभारम्भ भएको महोत्सव महिला बालबालिका युवा तथा खेलकुद मन्त्रालयको आयोजनामा सम्पन्न भएको हो। महोत्सवमा मधेस मन्थन, मधेस जागरण, मधेस हटिया, सांस्कृतिक साँझ र मधेसका मान कार्यक्रमपछि घोषणापत्र जारी गरिएको थियो। युवा अभियन्ता आनन्दकुमार सहनीले प्रस्तुत गरेको घोषणापत्रमा तीन वटै तहका सरकार युवामैत्री हुनुपर्ने निष्कर्ष निकालिएको छ। नगरहरु युवामैत्री नभई प्रदेश पनि हुननसक्ने भएकाले स्थानीय सरकारबाटै सुरुवात हुनुपर्ने सुझाव दिइएको छ। समुन्नत मधेस प्रदेशका लागि साझा अठोट नारा दिइएको महोत्सवको घोषणापत्रमा प्रदेशका सीमान्तकृत समुदायमा रहेका हरुवा चरुवा, दलित समुदाय, मुस्लिम समुदायबाट प्रतिनिधित्व गर्ने युवालगायतका समूहहरुलाई लक्षित गर्दै उच्च शिक्षा तथा प्राविधिक शिक्षाको निशुल्क व्यवस्था गरि रोजगारीको सुनिश्चितता गर्ने प्रयत्न गरिने उल्लेख छ। युवाहरुको स्वरोजगार अभिवृद्धिका निमित्त स्थानीय तहसँगको समन्वयमा प्रदेश मन्त्रालयकफ पहलमा तालिम तथा वित्तीय साक्षरता कक्षाको सुनिश्चितता तथा सहुलियत रुपमा उचित पुँजी प्राप्त गर्न सकिने संयन्त्रको व्यवस्था गरिने र सीमान्तकृत समुदायका युवाहरुलाई प्राथमिकता दिइने उल्लेख छ। बढ्दो डिजिटलाइजेसनसँगै युवाहरु प्रविधिको पहुँचमा पुगेको र उनीहरु गलत तथा मिथ्या सूचना, दुष्प्रचार तथा घृणस्पद अभिव्यक्तिको सिकार भइरहेको उल्लेख गर्दै यसबाट जोगाउनको लागि विभिन्न सचेतीकरण कार्यक्रमहरु सञ्चालन गरिने उद्देश्य लिइएको छ। युवाहरुलाई कुलतबाट जोगाउन विभिन्न नीतिगत व्यवस्था गर्दै आवश्यक सचेतीकरओ कार्यक्रमहरु आयोजना गरिने घोषणापत्रमा भनिएको छ। मन्त्रालयको योजना तर्जुमामा अनिवार्य रुपमा युवाको सहभागिता गराइने र युवा विकासका लागि बजेट विनियोजन गरिने उल्लेख छ। विकास निर्माणमा युवाहरुको अर्थपूर्ण सहभागिताका लागि स्थानीय तहसँगको समन्वयमा प्रदेशभित्रका युवा समूहहरुको क्षमता विकास र संस्थागत विकासमा सहयोग र आबद्धताको व्यवस्था गरिने उल्लेख छ। प्रदेशका युवाहरुको संस्थागत रुपमा नै समग्र विकासका निमित्त उचित व्यवस्था गरिने र यसका लागि प्रदेश युवा परिषद्लगायतका आवश्यक संरचना निर्माणका निमित्त नीतिगत व्यवस्था सँगै अन्य पहल गरिने संकल्प लिइएको छ। भारतसँग सीमा जोडिएको मधेस प्रदेशको सीमा वारपार हुने कुलतको जोखिम, मानव बेचविखन तथा अन्य आपराधिक क्रियाकलापहरुलाई रोकथामका निमित्त एउटा छुटै संयन्त्र निर्माण गरी परिचालन गर्न आवश्यक पहलकदमी गरिने महोत्सवको संकल्प छ। युवाका विचारहरुलाई प्राथमिकता दिर्दै स्वरोजगारको विकास गर्नका निमित्त उचित विचारहरुलाई प्राथमिकता दिँदै उक्त विचारहरु कार्यान्वयन गर्नका निमित्त कोषको व्यवस्था गरी आवश्यक पहलकदमी गरिने घोषणापत्रमा भनिएको छ। सबै प्रकारका अपांगतमा रहेका युवाहरु, यौनिक तथा अल्पखंख्यक युवाहरु तथा पछाडि पारिएका युवाहरुको संरक्षण तथा विकासका निमित्त आवश्यक व्यवस्था गरिने उल्लेख गर्दै घोषणापत्रमा उनीहरुको राजनीतिक सहभागिताको सुनिश्चितता लागि पनि उचित पहल गरिने संकल्प लिइएको छ। समाजमा विद्यमान रहेका दाइजो प्रथा लगायत अन्य हानिकारक सामाजिक मूल्य मान्यताहरु न्यूनिकरणका निमित्त भएका कानुनहरुको उचित तथा प्रभावकारी कार्यान्वयनका लागि प्रभावकारी पहल गरिने उल्लेख गरिएको छ। प्रदेशअन्तर्गत युवा सम्बन्धि विषयमा गठन हुने विभिन्न समितीहरुमा युवालगायत सम्बन्धित क्षेत्रबाट प्रतिनिधित्व गर्दै समावेशीकरणको सुनिश्चितता गरिने संकल्प घोषणापत्रमा लिइएको छ। घोषणापत्रमा युवाहरुका निमित्त औपचारिक शिक्षाका साथै जिवनोपयोगी शिक्षा तथा जिवन पर्यन्त सिकाईको व्यवस्था गरिने उल्लेख छ। विभिन्न अभियानमा संलग्न भएका युवाहरुको अभियानलाई उच्च कदर गर्दै उनीहरुलाई यस मन्त्रालयको कार्यक्रमहरुमा पनि उचित स्थान प्रदान गरिने, विभिन्न हिंसा तथा मानव बेचिविखनबाट प्रभावित महिलाहरुको संरक्षणका निमित्त मनोसामाजिक परामर्श, कानुनी संरक्षणको व्यवस्था लगायत अन्य आवश्यक उचित व्यवस्था गरिने प्रतिबद्धता घोषणापत्रमार्फत गरिएको छ। त्यसैगरी मधेश प्रदेश विपद् जोखिम संवेदनशीलतामा रहेकाले युवाहरुको नेतृत्वदायी सहभागिताका लागि विपद न्यूनिकरणका गतिविधिहरु सञ्चालन गर्न आवश्यक व्यवस्था गरिने उल्लेख छ। मधेश प्रदेश कृषिको क्षेत्रमा उच्च रुपमा सम्भावना भएको क्षेत्र भएकाले यस कार्यमा लागेका युवाहरुको वृत्ति विकासका लागि आवश्यक सामग्रीलगायत क्षमता विकासका लागि आवश्यक व्यवस्था गरिने संकल्प गरिएको छ। प्रदेशमा रहेका युवाहरुको शारीरिक तथा मानसिक विकासका लागि खेलकुदलगायत जिमहरुको आवश्यक मात्रामा व्यवस्था गरिने र प्रदेशअन्तर्गत प्रदान गरिने स्वास्थ्य सेवाहरु युवा मैत्री बनाउनका निमित्त सम्बन्धित निकायहरुसँगको समन्वयमा आवश्यक पहल गरिने साँझा अठोट लिइएको छ। साथै युवाहरुको नेतृत्वमा सञ्चालन गरिने विभिन्न अनुसन्धान कार्यहरुको सहयोगका निमित्त आवश्यक व्यवस्था गरिने र सञ्चालित कार्यक्रमहरुको आवधिक रुपमा समीक्षा पनि सञ्चालन गरिने घोषणापत्रमा उल्लेख छ। अन्तिममा मधेश प्रदेशलाई देशकै युवा मैत्री प्रदेश निर्माणका लागि सरकारी पहल सँगै तमाम युवाहरु र सरोकार राख्ने सम्पूर्ण निकायसँग समन्वय, सहकार्य र सहयोग गरी यस अभियानलाई साझा अभियान बनाउँदै अगाडि बढिने संकल्प घोषणापत्रमार्फत गरिएको छ। मधेसका मानहरु सम्मानित महोत्सवमा मधेसका मानहरु सम्मानित भएका छन्। मधेसमा जन्मिएर देश र विदेशमा आफ्नो काम र योगदानबाट नाम चम्काउन सफल मधेसका हिरोहरुलाई महोत्सवमा सम्मानित गरिएको हो। सम्मानित हुनेमा डाक्टर रामजी राम, अन्तर्राष्ट्रिय क्रिकेट खेलाडी मैबुब आलम, उद्यमी अमर मण्डल, मिस नेपाल युनिभर्स सन्ध्या शर्मा, कल्याणपुर नगरपालिकाकी कम उमेरकी उपमेयर रेखाकुमारी यादव, कोरियोग्राफर अश्विनीकुमार झा, सुरेन्द्र महतो शारीरिक सुगठन खेलाडी, युवा अभियन्ता विकाशकुमार ठाकुर रहेका छन्। सम्मानित हुँदै डाक्टर रामले युवाहरूको प्रतिभा, जागरण जोश प्रोत्साहन गर्नुपर्छ भन्ने सोच मधेस प्रदेश खेलकुद मन्त्रालयमा देखिएको हर्ष व्यक्त गरे। युवा अवस्थामा कठिनाइ हुन्छ। आँट हुँदैन। त्यसमा गुरूहरू हुन्छन्। आमाबुवा हुन्छन्। कठिनाइसँग सामना गर्दै गए सफल भइन्छ, उनले भने। देशलाई जुनसुकै परिस्थितिबाट ट्रयाकमा ल्याउने शक्ति युवा भएको उल्लेख गर्दै उनले मधेसमा आउने बाढीपहिरोमा युवा नै उद्वारका लागि अग्रस्थानमा जाने स्मरण गरे। युवाको जोशलाई केन्द्रीत गरेर बाटो देखाइदिन उनले मन्त्रालयलाई सुझाव दिए। अन्तर्राष्ट्रिय क्रिकेट खेलाडी आलमले मधेसको नाम अन्तर्राष्ट्रिय जगतमा चिनाउन सफल भएको बताए। राष्ट्रको नाममा कीर्तिमान, गिनिज बुक अफ रेकर्ड प्राप्त गरेको छु। मधेसको साथले, देशको साथले सफल भए, उनले भने, १८ वर्षको उमेरदेखि खेलिरहेको छु। मधेसको हौसला र साथ सहयोगले मैले अझै प्रगति गर्नेछु। वैदेशिक रोजगारीबाट फर्केर मधेसमा युवाको प्रेरणाको स्रोत बनेका उद्यमी मण्डलले युवालाई कृषि र उद्यमीमा जोड्नुपर्ने सुझाए। आफ्नो उत्पादन आफै गर्ने, किनेर खाने प्रवृत्ति निर्मुल पार्ने लक्ष्य हो। यसका लागि सहायता गरिरहेका छौं। विद्युतीय मेसिन बनाउने प्रयास पनि गरिरहेका छौं। प्रयास गर्ने व्यक्ति सफल हुन्छ। विदेशमा कम एक लाख कमाउथे। औजार मर्मतको काम गर्थे। आधुनिक अैजार ल्याउन प्रयत्न छौं, उनले भने। महोत्तरी निवासी मिस नेपाल शर्माले आफूले चुरे संरक्षणका लागि प्रयत्न गर्दै आएको भन्दै साथ दिन युवाहरुलाई अपिल गरिन्। प्रदेश सरकारसँग समन्वय गरेर अघि बढ्न चाहन्छु। युवाहरूलाई चुरे संरक्षणमा लाग्न अपिल गर्छु। चुरे संरक्षण अहिले नै गरिएन भने १० वर्षपछि ठूलो चुनौती आउनेछ, उनले भनिन्। शर्माले मधेस प्रदेश सोँचमा पिछडिएको बताइन्। यहाँ युवा उपमेयर छन्। म मिस नेपाल छु। यहीँबाट आशा सिंह एआईजी हुनुहुन्छ। हामी पछाडि परेको सोंचले हो, उनले भनिन्। रिवन इन्टरटेनमेन्ट सञ्चालन गरेर मिसेज नेपाल कन्टेस्ट चलाउँदै आएका कोरियोग्राफर झाले प्रयत्न गर्दै गए सफलता प्राप्त हुने बताए। सुरूमा मलाई बाधाहरू थिए। त्यसलाई चिर्दै गए। सफलता प्राप्त गर्न प्रयत्न गर्नुपर्छ। युवा उर्जालाई राज्यले उपयोग गर्नुपर्छ, उनले भने। शारीरिक सुगठन खेलाडी महतोले २४ घण्टामा १ घण्टा शरीरलाई दिन युवाहरु अपिल गरे। १ घण्टा निकाल्न केही गाह्रो छैन। खेलमा स्टामिना चाहिन्छ। युवाहरू बलियो भयो भने देश चिनाउने अवसर हुन्छ, उनले भने। युवा अभियन्ता ठाकुरले ७ वर्षदेखि युवा क्षेत्रमा क्रियाशील रहेको र मिडिया उद्यमी पनि रहेको बताए। युवा भनेको अफ्ठेरो र चुनौतीसँग खेल्ने अवस्था हो। मैले यही अठोटका सफलता हात पारे। यहाँका युवाहरूले पनि प्रयास गर्नुपर्छ। सफलताले आफैं पछ्याउँछ, उनले युवाहरुलाई भने।"
मोदीको सन्देश सुनाउन बालुवाटार पुगे भारतीय राजदूत श्रीवास्तव,काठमाडौं : नेपालका लागि भारतीय राजदूत नविन श्रीवास्तवले प्रधानमन्त्री शेरबहादुर देउवासँग शिष्टाचार भेट गरेका छन्। राष्ट्रपति विद्यादेवी भण्डारीलाई ओहोदाको प्रमाणपत्र बुझाएलगत्तै उनी प्रधानमन्त्री निवास बालुवाटार पुगेका थिए। भेटमा दुई देशबीचको हितमा छलफल भएको दूतावासले जनाएको छ। श्रीवास्तवले भारतीय प्रधानमन्त्री नरेन्द्र मोदीको सन्देश देउवालाई सुनाएका थिए। दुई देशबीचको मैत्री सम्बन्धलाई अघि बढाउने राजदूत रुीवास्तवले प्रतिबद्धता गरेका थिए । श्रीवास्तव नेपालका लागि भारतका २६औं राजदूत हुन्। पूर्व राजदूत विनय मोहन क्वात्रा विदेश सचिवको कार्यभार सम्हाल्न २०२२ अप्रिलमा दिल्ली गएपछि श्रीवास्तव नयाँ राजदूतका रुपमा नियुक्त भएका हुन्।
"बस दुर्घटना हुँदा एकको मृत्यु, ३८ जना घाइते","काभ्रे : काभ्रेपलाञ्चोकको बनेपा नगरपालिका११ अपाङ्ग बाल अस्पतालको कर्मचारी चढेको बस दुर्घटना हुँदा एकको जनाको मृत्यु भएको छ भने ३८ जना घाइते भएका छन्। कार्यालयबाट घरतर्फ फर्केने क्रममा बा१क ५७४७ नम्बरको बस अस्पताल नजिकै दुर्घटना भएको जिल्ला प्रहरी कार्यालय काभ्रेपलाञ्चोकका प्रहरी नायब उपरीक्षक हरि खतिवडाले बताए। उनका अनुसार दुर्घटनामा परी एक महिलाको निधन भएको छ। घाइतेमध्ये केहीलाई शिर मेमोरियल अस्पताल बनेपा, धुलिखेल अस्पताल धुलिखेल, भोमी अस्पताल बनेपा जनागाल र सामान्य घाइतेको अपाङ्ग बाल अस्पतालमा नै उपचार भइरहेको छ। घाइतेको थप विवरण आउन बाँकी रहेको र घटनाको बारेमा थप अनुसन्धान भइरहेको प्रहरीले जनाएको छ।"
के औषधिको मूल्य बढ्न लागेको हो ?,"काठमाडौं : अहिले बजारमा १८ हजार ब्राण्डका औषधि बिक्री भइरहेका छन् । तीमध्ये ११७ प्रकृतिका औषधिको मात्रै मूल्य निर्धारण गरिएको छ । अधिकांश औषधिको मूल्य नतोकिँदा बिरामी अफ्ठेरोमा परेका छन् । मूल्य निर्धारण नहुँदा ब्राण्ड पिच्छे फरकफरक मूल्यमा औषधि बिक्री हुने गरेको विभाग स्वीकार्छ । कुनै एउटा कम्पनीको औषधिको मूल्य एक सय रुपैयाँ छ भने सोहि ब्राण्डको सोहि औषधिको मूल्य एक सय ५० रुपैयाँ पनि दर्ता भएको विभागले जनाएको छ। विभागका महानिर्देशक भरत भट्टराइले भने, 'औषधिको मूल्य समायोजन हुँदा ८० प्रतिशत औषधिको मूल्य घढ्छ । २० प्रतिशतको मात्रै बढ्ने हो । अन्तर्राष्ट्रिय बजारमा केहि औषधिको मूल्य घटेको छ । क्यान्सरको औषधिको मूल्य त धेरै नै घट्छ । औषधिको मूल्यका विषयमा पटकपटक प्रश्न उठिरहेको छ। औषधिको मूल्य समयोजनसम्बन्धी औषधि व्यवस्था विभागले स्वास्थ्य तथा जनसंख्या मन्त्रालयमा पठाएको प्रस्ताव अगाडि बढ्न सकेको छैन । कारण होः प्रस्तावमा जीवनजल, पारासिटामोल, लार्जभोलुम पारेन्टेरल्सलगायत केहि औषधिको मूल्य बढ्ने भएको छ। अहिले आम नागरिकदेखि संसदमा समेत औषधिको मूल्य नबढाउन विभागलाई दबाब परिरहेको छ । त्यहिभएर पनि स्वास्थ्य मन्त्री र राज्यमन्त्री औषधिको मूल्य समायोजन प्रस्तावमाथिय थप अगाडि बढ्न सकेका छैनन् । तर, विभागले भने औषधिको मूल्य समायोजन प्रस्ताव स्वीकृत भए ८० प्रतिशत औषधिको मूल्य घट्ने र २० प्रतिशतको मात्रै बढ्ने बताउँछ । विभागका महानिर्देशक भरत भट्टराइले भने, 'औषधिको मूल्य समायोजन हुँदा ८० प्रतिशत औषधिको मूल्य घढ्छ । २० प्रतिशतको मात्रै बढ्ने हो । अन्तर्राष्ट्रिय बजारमा केहि औषधिको मूल्य घटेको छ । क्यान्सरको औषधिको मूल्य त धेरै नै घट्छ । आयातकर्ता र उत्पादककर्ता औषधिको मूल्य बढाउन सहमत छन् । दुवै कन्ट्री अफ ओरिजीनमान्न तयार छन् । विभागका महानिर्देशक भरत भट्टराईले औषधिको मूल्य समायोजनको प्रस्ताव स्वास्थ्य तथा जनसंख्या मन्त्रालयमा पेश भएको बताए । उनले भने, 'बजारमा कुनै एउटा औषधिको मूल्य एक सय रुपैयाँ छ । कसैको १२० रुपैयाँ छ । कसैको त्यहि औषधिको १५० रुपैयाँ छ । मानौं एभरेज लिँदा १३५ आयो । त्यसको बढीमा १५ प्रतिशत रुपैयाँ भयो । १५० रुपैयाँ पनि घट्ने भयो ।' यसो गर्दा बजारमा औषधिको मूल्यमा एकरुपता आउने भट्टराईको भनाइ छ । विभागले मूल्य तोकिएको ११७ प्रकृतिका औषधिको पनि मूल्य समायोजन गर्ने तयारी थालेको छ । औषधि व्यवस्था विभागका अनुसार आयात हुने औषधिको मूल्य निर्धारण आधार कन्ट्री अफ ओरिजीन पनि एक हो । यस्तै, विदेशबाट आयात हुने औषधिको सम्बन्धित देशको खुद्रा मूल्यभन्दा बढी नहुने र बाहिरबाट आयात हुने औषधिलाई अन्तर्राष्ट्रिय सन्दर्भ मूल्यका रुपमा लिने मूल्य निर्धारणको आधार हो । विभागले सरकारको अत्यावश्यक सूचीमा रहेका औषधिहरुको मूल्य तोक्ने गरेको छ । विभागका वरिष्ठ औषधि व्यवस्थापक सन्तोष केसीले भने, 'भारतमा सेडुल्ड ड्रग्स र नन सेडुल्ड ड्रग्स भन्ने छ । सेडुल्ड ड्रग्सको मूल्यनै तोकेको हून्छ । ६६ महिना वर्ष दिनमा रिभाइज पनि गरेको हुन्छ । नन सेडुल्ड ड्रग्समा १० प्रतिशतसम्म मूल्य वृद्धि हुने भो भने एउटा फर्म डीजाइन गरेको छ । त्यो फर्ममा गत वर्षको मूल्य यस्तो थियो, अहिले यति भयो भनेर अधिकतम १० प्रतिशतसम्म वृद्धि गर्यो भने नोटीफिकेसन गरेर मात्रै मूल्य कायम हुन्छ । जुन मूल्य निर्धारण नगरिएका औषधिहरुको कुरा हो, नेपालको सन्दर्भमा भारतमा जति औषधिको मूल्य छ । त्यो भन्दा बढाउने कुरा त भएन । जीवनजल,पारासिटामोलसहितको मूल्य बढ्ने विभागले मन्त्रालयमा पेश गरेको मूल्य समायोजनसम्बन्धी प्रस्ताव स्वीकृत भए अत्यावश्यक मानिएको पारासीटामोल र जीवनजलको मूल्य बढ्ने बताएको छ । यस्तै,सलानी, लार्जभोलुम पारेन्टेरल्स लगायत केहि औषधिको मूल्य बढ्नेछ । २०६४ सालमा पारासिटामोलको मूल्य समायोजन भएको थियो । विभागका अनुसार भारतमा पारासिटामोलको मूल्य प्रति ट्याब्लेट १ रुपैयाँ ८० पैंसा पर्छ । यस्तै, जीवनजलको मूल्य भारतमा प्रति प्याकेट नेपाली करिब २७ रुपैयाँ रहेको विभागले जनाएको छ । नेपालमा प्रति प्याकेट जीवनजल १० रुपैयाँ पर्छ । महानिर्देशक भट्टराइले भने,'उत्पादकहरुले पनि उत्पादन गर्न सक्दैनौं भनेका छन् । पैठारीकर्ताहरुले पनि सबैतिर मूल्य बढेको छ । पुरानो मूल्यमा औषधि ल्याउन सक्दैनौं भनेको अवस्था छ । विभागको पहिलो दायित्व गुणस्तरीय औषधि जनताले सर्वसुलभमा पाउन भन्ने हो ।' वरिष्ठ औषधि व्यवस्थापक केसीले भने, पारासिटामोल र जीवनजलको मूल्य नबढाऔं । जति उत्पादनमा शोधानान्तर हुन्छ, घाटा हुन्छ । त्यसलाई सहुलीयत दिऔं । सरकारले दिने विभीन्न छुटहरुमा सामेल गरिदिऔं भनेर पनि प्रस्ताव गर्यौं । औषधिको मूल्य समायोजनको प्रस्ताव स्वास्थ्य मन्त्रालयमा अड्किएको छ ।"
रसुवाको सबै सडक सञ्चालनको जिम्मा जलविद्युत् आयोजनालाई,"रसुवा : बर्खा सुरु भएसँगै जिल्लामा सडक अवरुद्ध हुने क्रम सुरु भइसकेको छ। यसपटक पनि बर्खा अवधिभर पहिरोले सडक अवरुद्ध गरेको खण्डमा जलविद्युत् आयोजनाहरूले नै सञ्चालनमा ल्याउनुपर्ने छ। जिल्ला विपद् व्यवस्थापन समितिको बैठकले जिल्लाको ८ वटा मुख्य तथा सहायक सडकमध्ये ६ वटाको जिम्मा आयोजना र २ वटाको गाउँपालिकालाई दिएको छ। आयोजना सञ्चालन नभएका क्षेत्रमा मात्र गाउँपालिकालाई जिम्मेवारी दिइएको हो। निर्णयअनुसार बेत्रावती भोर्ले पारच्याङ यार्सा सडक खण्ड पूर्वाधार विकास कार्यलयसँगको समन्वयमा नौकुण्ड गाउँपालिकाले र बेत्रावती कालिकास्थान राम्चे ठाडे धुन्चे खण्ड कालिका गाउँपालिकाले सञ्चालनमा ल्याउनुपर्ने छ। माथिल्लो मैलुङ र माथिल्लो त्रिशुली१ ले बेत्रावती मैलुङ बाह्र घुम्ती सडक, लाङटाङ खोलाले धुन्चे स्याफ्रु सडक, सान्जेनले स्याफ्रुबेसीदेखि कुलुङपुलसम्म, रसुवागढीले कुलुङपुलदेखि रसुवागढीसम्म, लाङटाङ भोटेकोशीले स्याफ्रु थाम्बुचेत गत्लाङ सडक र सान्जेन खोलाले रोंगा पाजुङ तातोपानी सडक सञ्चालन गर्नपर्ने छ। यी सडकखण्डहरूमा वर्षाको समयमा पहिरो जाने गरेको छ। यसअघिका वर्षहरूमा पनि आयोजनाहरूले नै सडक खुलाउने गरेका थिए। यसअघिका वर्षहरूमा झैँ यस वर्ष पनि समितिले आयोजनाहरूलाई नै सडक सञ्चालनको जिम्मेवारी प्रदान गरेको हो। सडक सञ्चालनको मुख्य जिम्मेवारी पाएको सडक डिभिजन कार्यालय नुवाकोटमा भएकाले आयोजनाहरूलाई नै यसको जिम्मेवारी सुम्पिएको हो। यसअघिका वर्षमा पनि सडक डिभिजन तथा सरकारी निकायको कम उपस्थिति रहने गरेको थियो। जिल्लामा हालः १० वटा जलविद्युत् आयोजना निर्माण भइरहेका छन्।"
थप ५५ जनामा कोरोना संक्रमण,"काठमाडौं : पछिल्लो २४ घन्टामा थप ५५ जनामा कोरोना संक्रमण पुष्टि भएको छ। स्वास्थ्य तथा जनसंख्या मन्त्रालयका अनुसार देशभर गरिएको १ हजार ५ सय ३२ नमूनाको पीसीआर परीक्षणबाट ३६ जना र १ हजार १ सय ६६ नमूनाको एन्टीजेन परीक्षणबाट १९ जनामा कोरोना संक्रमण पुष्टि भएको हो । बुधबार मात्रै ६२ जनामा संक्रमण देखिएको थियो। कोरोनाका कारण बिहीबार कसैको मृत्यु नभएको स्वास्थ्य मन्त्रालयले जनाएको छ । त्यस्तै, आज थप १७ संक्रमित कोरोनामुक्त भएका छन्। योसहित हालसम्म नेपालमा ९ लाख ६७ हजार ४ सय ६२ जना निको भएका छन् । हाल नेपालमा २ सय ८० सक्रिय संक्रमित मन्त्रालयले जनाएको छ । पछिल्लो २४ घन्टामा थप ३ लाख १६ हजार ४७७ जनाले कोरोनाविरुद्धको खोप लगाएका छन्।"
विद्युतीय मतदानका लागि निर्वाचन आयोगले सरकारसँग माग्यो मेसिन,"काठमाडौं : निर्वाचन आयोगले आगामी प्रतिनिधिसभा तथा प्रदेशसभा सदस्य निर्वाचनका लागि विद्युतीय मतदानयन्त्रको प्रयोगका लागि आवश्यक प्रबन्ध गरिदिन नेपाल सरकारलाई आग्रह गरेको छ। निर्वाचन व्यवस्थापन प्रक्रियालाई छरितो, सुरक्षित तथा स्वच्छ बनाउन निर्वाचनसम्बन्धी कानुनमा भएको व्यवस्थासमेतका आधारमा विद्युतीय मतदानयन्त्रको प्रयोग तथा व्यवस्थापन सम्बन्धमा अध्ययन गर्न आयोगले गठन गरेको समितिबाट प्राप्त प्रतिवेदनका आधारमा गृह मन्त्रालयमार्फत् नेपाल सरकार, मन्त्रिपरिषद्लाई लेखी पठाइएको आयोगले आज जनाएको छ। आयोगका सहप्रवक्ता सूर्यप्रसाद अर्यालले आज विज्ञप्ति जारी गरी स्वदेशमा निर्मित विद्युतीय मतदानयन्त्र तत्काल व्यवस्थापन हुनसक्ने अवस्था हाल विद्यमान नभएमा आउँदो साउन मसान्तसम्ममा आयोगलाई उपलब्ध हुने गरी अन्य देशमा निर्मित विद्युतीय मतदान यन्त्रको आवश्यक प्रबन्ध गरिदिन आग्रह गरेको जानकारी दिए। विद्युतीय मतदान यन्त्रको प्रयोग तथा व्यवस्थापन सम्बन्धमा अध्ययन गर्न सञ्चार तथा सूचना प्रविधि मन्त्रालयका सहसचिवको संयोजकत्वमा गठित समितिले पेश गरेको प्रतिवेदनमा अविलम्ब विश्वविद्यालयका प्राध्यापक, राष्ट्रसेवक सरकारी कर्मचारी एवं स्वतन्त्र विज्ञ सम्मिलित प्राविधिक समिति गठन गरी यस समितिको सिफारिसका आधारमा विद्युतीय मतदान मेसिनको स्पेशिफिकेशन, मेसिनको गुणस्तर जाँच, विश्वसनीयता परीक्षण गर्ने तथा मेसिनउपर सार्वजनिकरूपमा उठान हुनसक्ने जिज्ञासाहरूको समाधान, भविष्यमा बृहत्तररूपमा मुलुकभर यसको प्रयोग गर्दा मेसिनमा गर्नुपर्ने सुधार र विद्युतीय मतदान मेसिनको सफलतापूर्वक कार्यान्वयन भएका मुलुकहरुको अनुभवबाट सिकेर उन्नत एवं विशिष्ट प्राविधिक क्षमताले युक्त यन्त्रको प्रयोग नेपालको निर्वाचन व्यवस्थापनमा गर्नेजस्ता विषय समावेश भएको जनाइएको छ। आयोगले संविधान तथा संघीय कानुनबमोजिम हुने राष्ट्रपति, उपराष्ट्रपति, सङ्घीय संसद्का सदस्य, प्रदेशसभाका सदस्य तथा स्थानीय तहका सदस्यको निर्वाचनमा विद्युतीय मतदान यन्त्र प्रयोग गर्नसक्ने कानुनी व्यवस्था छ। विसं २०६४ को संविधानसभा निर्वाचनमा आयोगले छवटा निर्वाचन क्षेत्रमा प्रयोग गरेको साथै विसं २०७१ को संविधानसभा उपनिर्वाचनमा बर्दिया, बागलुङ, काठमाडौं, कैलालीलगायत पाँचवटा निर्वाचन क्षेत्रमा सफलतापूर्वक प्रयोग गरिएको थियो।"
एसपीपीबारेका दस्तावेज माग गर्दा सरकारले उपलब्ध गराएन : भीम रावल,"काठमाडौं : नेकपा एमालेका नेता डा भीमबहादुर रावलले नेपालको राष्ट्रिय सुरक्षामा बाह्य हस्तक्षेप बढेको बताएका छन्। राजधानीमा बिहीबार आयोजित विशेष कार्यक्रममा बोल्दै उनले बाहिरी हस्तक्षेप नरोके देशले कष्टकर दिन भोग्नुपर्ने समेत बताए । रावलले नेपालले स्वतन्त्र र असंलग्न परराष्ट्र नीतिलाई बढावा दिनुपर्नेमा जोड दिए। रावलले एसपीपीमा नेपाल संलग्न नहुने भनेर सरकारले भनेपछि त्यस सम्बन्धमा लेखिएको पत्र सार्वजनिक गर्न माग गरे। उनले संसद् र संसद्को अन्तर्राष्ट्रिय समितिले एसपीपीबारेका दस्तावेज माग गर्दा पनि सरकारले उपलब्ध नगराएको भन्दै आपत्ति जनाए । रावलले नेपाललाई सैनिक अड्डामा परिणत गर्ने काम कसैबाट पनि हुन नहुनेमा जोड दिए। उनले सबै असमान सन्धि र सम्झौताबाट देशलाई मुक्त गर्नुपर्नेमा जोड दिए । यस्तै, रावलले आगामी आम निर्वाचनमा आफ्नो दल एक्लै निर्वाचनमा जाने स्पष्ट पारे।"
कांग्रेस केन्द्रीय कार्यसमितिको बैठक असार २७ मा,काठमाडौं : नेपाली कांग्रेस केन्द्रीय कार्यसमितिको बैठक असार २७ गते बस्ने भएको छ। पार्टी केन्द्रीय कार्यालयका मुख्यसचिव कृष्णप्रसाद पौडेलले आज एक विज्ञप्ति जारी गरी असार २७ गते सोमबार दिउँसो १ बजे पार्टी केन्द्रीय कार्यालयमा बैठक बस्न लागेको जानकारी दिए। बैठकमा स्थानीय तह निर्वाचन२०७९ को समीक्षा र विविध विषयमा छलफल हुने बताइएको छ।
जसपा केन्द्रीय कार्यसमितिको बैठक वीरगन्जमा बोलाइयो,काठमाडौं : जनता समाजवादी पार्टीले केन्द्रीय कार्यसमितिको बैठक बोलाएको छ। पार्टीभित्रको विवाद चुलिएपछि केन्द्रीय कार्यसमिति बैठक बोलाइएको हो। बैठक असार २७ गतेका लागि बोलाइएको केन्द्रीय कार्यालय प्रमुख प्रकाश अधिकारीले जानकारी दिए। उनका अनुसार दुई चल्ने बैठक यसपटक मधेस प्रदेशको वीरगन्जमा बोलाइएको छ। पार्टी अध्यक्ष उपेन्द्र यादवले हालै सरकारबाट मन्त्री फिर्ता बोलाउने निर्णय गरेका थिए। नयाँ मन्त्रीलाई पठाउने गरी मन्त्री फिर्ता बोलाएका यादवले कारबाहीको अधिकार पनि आफैँले राखेका थिए। उनको निर्णयप्रति बाबुराम भट्टराई खेमाका नेताहरुले विरोध गर्दै आएका छन्। यहाँसम्म कि यादव र भट्टराई अलग हुने सहमति नै गरिसकेका छन्। यिनै विषयमा छलफल गर्न केन्द्रीय कार्यसमिति बोलाइएको एक नेताले बताए।
पाँच बुँदे मागसहित कृषि मन्त्रालयमा किसानको धर्नामा,"जनकपुर : पाँच बुँदाको माग अघि सार्दै किसानहरू मधेस प्रदेशको भूमि व्यवस्था, कृषि तथा सहकारी मन्त्रालयमा आजदेखि धर्नामा बसेका छन्। किसानले धर्ना बस्नुअघि लेखा तथा खाद्य सुरक्षा महाशाखामा तालाबन्दीसमेत गरेका छन्। उनीहरू अदालतको आदेशअनुसार शीतभण्डार निर्माणको रकम भुक्तानी हुनुपर्ने, किसानलाई समयमा पर्याप्त मल, खाद्य, बीउबिजन उपलब्ध गराउनुपर्ने, मन्त्रालयको अनुदान सेवामा, सुविधा र विभिन्न योजना एकरूपता गरी किसानको हकहित सुनिश्चितता हुनुपर्ने, शीतभण्डारको बाँकी काम गर्नका लागि आदेश हुनुपर्ने र प्राकृतिक तथा विभिन्न कारणले विभिन्न बालीमा भएको क्षतिको क्षतिपूर्ति हुनुपर्ने मागसहित धर्नामा बसेका छन्। सत्तारूढ दल जनता समाजवादी पार्टी (जसपा) नेपालका मधेस प्रदेश उपाध्यक्ष शेषनारायण यादवको अगुवाइमा धनुषा र सर्लाही जिल्लाका किसान धर्नामा बसेका हुन्। आफूहरूले राखेको माग पूरा नभए कडा आन्दोलनको कार्यक्रम सार्वजनिक गर्ने पनि धर्नामा बसेका अगुवा किसानले बताएका छन्। धनुषाको लक्ष्मीनियाँ गाउँपालिका३ मा जनहित कृषक समूहका किसानको चिस्यान केन्द्रमा करिब अढाइ करोडको लगानी गरेको तीन वर्ष हुँदा पनि भुक्तानी नभएपछि ठूलो समस्यामा परेको सो संस्थाका अध्यक्ष ललितनारायण यादवले जानकारी दिए। त्यस्तै प्रकृतिको चिस्यान घरको निर्माण कार्य सप्तरी जिल्लामा हुँदा रु एक करोड भुक्तानी भइसकेको पनि यादवले जानकारी दिए। सर्लाही जिल्लाको बरहथवा नगरपालिकामा निर्माणाधीन अवस्थामा भएको चिस्यान घरको निर्माणमा अढाइ करोड खर्च भए पनि मन्त्रालयले भुक्तानी दिन नमानेपछि किसान समस्यामा परेको संस्थाका अध्यक्ष देवेन्द्रप्रसाद महतोले जानकारी दिए। यसैबीच भूमि व्यवस्था, कृषि तथा सहकारी मन्त्रालयका सचिव डा नम्रता सिंहले फाइल तथा अदालतको आदेशको अध्ययन गरिरहेको भन्दै सबै प्रक्रिया पूरा गरेर भुक्तानी दिइने बताए।  रासस"
विश्वका ११० देशमा कोरोना सङ्क्रमण दर फेरि बढ्दै,"जेनेभा : विश्वव्यापी महामारीको रूपमा रहेको कोरोना भाइरसको सङ्क्रमण थप देशहरूमा पनि पुष्टि भएका छन्। विश्व स्वास्थ्य सङ्गठन (डब्लुएचओ)ले अहिलेसम्म विश्वका ११० देशमा कोरोना भाइरसको सङ्क्रमण पुष्टि भएको जनाएको छ। कोरोना भाइरसले स्वरूप परिवर्तन गर्दै गए पनि महामारी भने अझै अन्य नभएको र धेरै देशमा अहिले पनि सङ्क्रमण देखिइरहेको डब्लुएचओका अधिकारीहरूले जनाएका छन्। 'महामारीको स्वरूप परिवर्तन भइरहेको छ, तर महामारी अन्त्य भएको छैन, नयाँ नयाँ स्वरूपमा आउने गरेकाले पूर्ण नियन्त्रण गर्न गाह्रो भएको छ,' डब्लुएचओका महानिर्देशक टेड्रोस अधानोम घेब्रेयससले भने। विश्वभरीको तथ्याङ्क हेर्दा अहिले औसतमा २० प्रतिशत सङ्क्रमण वृद्धि भएको पनि उनले जानकारी दिए। डब्लुएचओले सबै देशलाई कोरोना भाइरस विरुद्धको खोप लगाउन आग्रह गर्दै आएको र धेरै देशमा कम्तीमा ७० प्रतिशत जनताले खोप लगाएको पाइएको छ। पछिल्लो १८ महिनामा विश्वभरी १२ अर्ब खोप वितरण गरिएको पनि उनले पत्रकार सम्मेलनमा जानकारी दिए। 'विश्वका ५८ देशले मात्रै ७० प्रतिशतभन्दा बढीलाई कोरोना भाइरसविरूद्धको खोप लगाइसकेका छन्। अन्य कतिपय देशले आर्थिक समस्याका कारण खोपको सङ्ख्या त्यो तहसम्म पुर्याउन सकेका छैनन्,' उनले भने। न्युन आय भएका देशहरूलाई डब्लुएचओ लगायतका कतिपय सहयोगी संस्था तथा निकायको सहयोगमा केही खोप उपलब्ध गराइएको पनि उनले बताए। एजेन्सीरासस"
फिलिपिन्सका राष्ट्रपतिको सपथ ग्रहणमा विनोद चौधरी सहभागी,काठमाडौं : फिलिपिन्सका नवनिर्वाचित राष्ट्रपति बोङबोङ मार्कोसको सपथग्रहण समारोहमा नेपाली कांग्रेसका नेता विनोद चौधरी सहभागी भएका छन्। बिहीबार राजधानी मनिलामा आयोजित भव्य समारोहमा कांग्रेस केन्द्रीय सदस्य एवं प्रतिनिधि सभा सदस्य चौधरी सहभागी भएका हुन्। नेपालका एकमात्र अर्बपति चौधरी नवनिर्वाचित राष्ट्रपतिको विशेष निम्तोमा फिलिपिन्स पुगेका हुन्। उनी नेपाली राष्ट्रिय पोसाक दौरा सुरूवाल र टोपी लगाएर सपथ ग्रहण समारोहमा सहभागी भएका थिए। नवनियुक्त राष्ट्रपतिलाई बधाइ दिँदै नेता चौधरीले नेपाल र फिलिपिन्सको सम्बन्ध बलियो र समधुर बन्ने विश्वास व्यक्त गरे। मार्कोस फिलिपिन्सका १७औं राष्ट्रपति हुन्। मार्कोस कांग्रेस नेता चौधरीका साथी हुन्।
रास्कोट नगरपालिकाले नगर बस सञ्चालन गर्ने,"कालिकोट : जिल्लाको रास्कोट नगरपालिकाले नगर बस सञ्चालन गर्ने भएको छ। रास्कोट नगरपालिकाले आगामी आर्थिक वर्षको नीति तथा कार्यक्रममा नगर बस सञ्चालन गर्ने कार्यलाई पहिलो प्राथमिकता दिएको हो। नीति तथा कार्यक्रम सार्वजनिक गर्दै नगर बस सञ्चालन, नगर प्रहरीको गठन, मेयर हेल्थ केयर कार्यक्रम सञ्चालन, उपमेयर सशक्तीकरण कार्यक्रम सञ्चालन, सामाजिक सुरक्षाभत्ता घरआँगनमा वितरण, जनआन्दोलन, जनयुद्धका सहिद, घाइते, अपाङ्गता भएका, द्वन्द्वपीडित, विपन्न दलित परिवारका छात्रछात्रालाई उच्च शिक्षा अध्ययनका लागि मेयर छात्रवृत्ति कोष स्थापना, रास्कोट बहुमुखी क्याम्पस सञ्चालन गर्ने रास्कोट नगरपालिका प्रमुख धर्मराज शाहीले बताए। रास्कोट नगरपालिकाको पहिचानसहित लोगो कायम गरिने, वातावरण संरक्षणका लागि रास्कोट नगरपालिकाको लोगोसहितको झटपट झोला वितरण गरिने, रास्कोट कोसेली घर स्थापना, एक घर एक धारा कार्यक्रमद्वारा स्वच्छ खानेपानीको पहुँचमा विस्तार, पर्यटन प्रवद्र्धनका लागि होमस्टे स्थापना, नागरिक निर्जीवन दुर्घटना बीमा कार्यक्रमको निरन्तरता र रास्कोट नगर अस्पतालबाट विशेषज्ञ सेवा प्रवाह गर्ने गरी बजेट ल्याएको प्रमुख शाहीको भनाइ छ। आरसिपी बजारको विस्तृत सर्वेक्षण गरी व्यवस्थापन गरिने, जल, जङ्गल, जमिन र जनश्रमको परिचालन गर्न नीति अवलम्बन गरिने, पूर्वाधार विकासका लागि भौतिक संरचनाको स्तरोन्नति गरिने, बजेटको उद्देश्य हासिल गर्न प्राथमिकता कायम गरी सङ्घ, कर्णाली प्रदेश निजी क्षेत्रसँग साझेदारीका आधारमा सहकार्य गरिने, कृषि आधुनिकीकरण, व्यावसायिकीकरण र हाइटेक नर्सरीलाई सञ्चालनमा ल्याउने तयारी रहेको उपप्रमुख मनिराज बरालले बताए।  रासस"
सेज निर्माण सुस्त,"काठमाडौं : सरकारको उदासीनताका कारण विशेष आर्थिक क्षेत्र (सेज) निर्माण सुस्त देखिएको छ। सन् २००१ देखि सरकारले सेज निर्माण गर्न थालेको थियो। भैरहवाबाहेक कुनै पनि सेज निर्माण सम्पन्न हुन सकेको छैन। व्यापारघाटा कम गर्न सेजको अवधारणा ल्याइए पनि त्यसतर्फ न त उद्योगी आकर्षित भएका छन्, न त सरकारले नै निर्माणमा तदारुकता देखाउन सकेको छ। सेज निर्माणलाई सरकारले उच्च प्राथमिकता दिनुपर्ने अर्थविद् ज्ञानेन्द्र अधिकारी बताउँछन्। सरकारले आफ्नै लगानीमा निर्माण गर्न सम्भव नभए पनि छुट, सुविधा दिएर निजी क्षेत्रलाई आकर्षित गर्नुपर्छ उनले भने। निजी क्षेत्र, सहकारी तथा विदेशमा बस्ने नेपालीले समेत सेज निर्माण तथा सञ्चालन गर्न सक्ने अधिकारी बताउँछन्। सेज प्राधिकरणका प्रमुख चण्डिकाप्रसाद भट्टले सेज निर्माणका लागि निजी क्षेत्रको साथ खोजेको बताए। सरकारले सेज निर्माण गर्न सक्दैन, पब्लिक प्राइभेट पाटर्नरसिपमा निजी क्षेत्रले पनि बनाउँछ उनले भने, गैरआवासीय नेपालीलाई पनि सेज निर्माणको जिम्मा दिने गृहकार्य भएको छ। भैरहवामा पहिला ७ वटा उद्योग मात्रै सञ्चालनमा थिए। अहिले २३ वटा थपिएका छन्। यहाँ ३० उद्योगले ६ अर्बको लगानी गरेका छन्। ४ हजार ७ सयले रोजगारी पाएका छन्। प्राधिकरण प्रमुख भट्टले भैरहवामा उद्योगीको आकर्षण बढ्दै गए पनि स्थान अभावका कारण अन्य इच्छुक उद्योगलाई ठाउँ नदिन नसकिएको बताउँछन्। सन् २०१० मा सरकारले औद्योगिक नीतिमार्फत सेजमा उद्योगलाई आयकर, भ्याट, भन्सारलगायतमा छुट र सुविधा दिने घोषणा गरेको थियो। दुई दशक अवधिमा एउटा सेज मात्रै सञ्चालन हुन सक्नु विडम्बना भएको अर्थविद् अधिकारी बताउँछन्। सेजमा स्थापना भएका उद्योगले आफ्नो उत्पादनको ६० प्रतिशत निर्यात गर्नुपर्छ। सुरुमा ७५ प्रतिशत निर्यात गर्नुपर्ने वाध्यकारी भए पनि उद्योगीको गुनासोका कारण तीन वर्षअघि नै सरकारले ६० प्रतिशत निर्यात गरे पुग्ने व्यवस्था गरेको हो। सिमराको ब्लक ए पनि सकिएको छ। यहाँ ५० हेक्टरमा सेज फैलिएको छ। ६८ वटा प्लट छन्। ब्लक ए मा आल्मुनियम, वलन कार्पेट, चाउचाउ, छाला, जडीबुटी, डेरी मैदा मिलका उद्योग छन्। सरकारले सिमरामा ब्लक ए, ब्लक बि र सी र ब्लक डी र ई गरी ३ सय ८९ भन्दा बढी बिघामा पूर्वाधार निर्माण गरिरहेको छ। अन्य ब्लकमा टेक्सटायल उद्योग, छाला उद्योग, कृषिजन्य उद्योग, फलफूल प्रशोधन तथा मासु प्रशोधन उद्योग स्थापना हुनेछ। त्यस्तै पाँचखालमा ५० हेक्टर जमिनमा सेज निर्माण हुँदैछ। पाँचखालमा सरकारले ५ करोड बजेट छुट्ट्याएको छ। यहाँ बाँसका सामान उत्पादन, तामा, आल्मुनियम, सजावटी सामान, विद्युतीय सामान उत्पादन गर्ने उद्देश्यले निर्माणको काम भइरहेको छ। सरकारले यस वर्ष समग्र सेज निर्माणका लागि ५० करोड बजेट विनियोजन गरेको छ। २४ वटा घोषणामै सीमित हालसम्म २४ वटा सेज घोषणामै सीमित भएको छ। त्यसमध्ये ११ वटा सेजको सम्भाव्यता अध्ययन भएको छ। ७ वटा सेजको पूर्वसम्भाव्यता अध्ययनसमेत हुन सकेको छैन। तीन वटाको भने विस्तृत अध्ययन परियोजना (डीपीआर) तयार भइसकेको छ। महोत्तरी, सिन्धुपाल्चोक, रसुवा, इलाम, सिन्धुली, दाङ, तनहुँको पूर्व सम्भाव्यता अध्ययन हुन सकेको छैन। नुवाकोट, गोरखा, धनुषा, झापा, चन्द्रपुर, कपिलवस्तु, सप्तरी, चितवन, सर्लाही, नेपालगन्ज सेजमा सम्भाव्यता अध्ययन भइसकेको छ। विराटनगर, सिराहा, जुम्लाको डीपीआर तयार भइसकेको छ।"
बजेट निर्माणमा अनाधिकृत व्यक्तिलाई प्रवेश गराएको विषय छानबिन हुनुपर्छ : नेम्वाङ,"काठमाडौं : संविधान सभाका अध्यक्ष सुवास नेम्वाङले बजेट निर्माणमा अनाधिकृत व्यक्तिलाई प्रवेश गराएको विषय छानबिन हुनुपर्ने बताएका छन्। बिहीबार ६४ औं संसद दिवसको अवसरमा आयोजित कार्यक्रममा बोल्दै नेम्वाङले सांसदले यस्तो गम्भीर विषय उठाउँदा पनि त्यसै छाड्दा संसद् कमजोर हुँदै जाने स्पष्ट पारेका हुन्। अर्थमन्त्री जनार्दन शर्माले बजेट निर्माण गर्ने क्रममा अर्थ मन्त्रालयकै भन्सार विभागबाट २०७५ फागुन १ गते नायबसुब्बा पदबाट राजीनामा दिएका रघुनाथ घिमिरेलाई जेठ १४ गते मध्यराति बजेटमा हेरफेरमा संलग्न गराएका थिए। अर्थमन्त्री शर्माले घिमिरे कार्यकक्षमा पस्ने बित्तिकै चुकुल लगाउन निर्देशन दिएर मन्त्रालयका कर्मचारीलाई घिमिरेले भनेअनुसार गर्न अह्राएका थिए। सोहि विषयलाई लिएर एमालेले अर्थमन्त्री शर्माको राजीनामा माग गरेको छ। बिहानी प्रहर जब पूर्वनासुले बजेट चलाए बजेट निर्माणमा पूर्व नायवसुब्बाको भूमिकाबारे संसद्मा अर्थमन्त्रीले जवाफ दिनुपर्ने एमालेको माग संसदमा एमालेले माग्यो अर्थमन्त्रीको राजीनामा अर्थमन्त्रीको राजीनामा माग गर्दै एमालेले गर्यो संसद बहिष्कार पूर्वनासु घिमिरेले चलाएका थिए प्रतिस्थापन विधेयक पनि एमालेका उपाध्यक्ष नेम्वाङले भने, बजेट बनाउँदा अनाधिकृत व्यक्ति अर्थ मन्त्रालयमा प्रवेश गरेको भन्ने प्रश्न उठ्यो। सांसदले प्रश्न उठाए। अर्थमन्त्रीले होइन भन्नुभयो। म यसै त भन्दिनँ तर यस्तो अवस्थामा सजिलै छाड्नु हुँदैन। संसदमा प्रश्न उठेपछि छानबिन नगरी छाडियो भने संसद् कमजोर हुन्छ। ससदीय छानविन समिति गठन गरेर सत्यतथ्य बाहिर ल्याउन एमालेले माग गरिरहेको बेला नेम्वाङले प्रमुख प्रतिपक्ष दलका एक जना प्रतिनिधि राखेर अर्थमन्त्रालयकवो उक्त दिनको सिसिटिभीको फुटेजभिडियो हेरेर यथार्थ के हो बाहिर ल्याउन समेत प्रधानमन्त्री देउवालाई सुझाव दिए। उनले महाभियोग समिति बनाउन नाम प्रस्ताव गर्दा एमालेले संसद् अवरोध गरिरहेको भएपनि समिति सदस्यमा नाम दिएको स्मरण गराए। उनले महाभियोग ल्याएर अलपत्र छाड्नु नहुने भन्दै टुंगोमा पुर्याउन आग्रह गरे। नेम्वाङले एसपीपीसँग सम्बन्धित सबै कागजात संसद्मा पेश हुनुपर्ने धारणा राखे। प्रमुख प्रतिपक्षसँग छलफल गरेर निष्कर्षमा पुग्नु नै संसदीय प्रणाली भएको धारणा राखे। नेम्वाङले नेपालको संविधानले सुधारिएको संसदीय प्रणाली अवलम्वन गरेको समेत बताए। उनले सांसदले उठाएका प्रश्न जवाफ नआउँदा संसद झन् झन् कमजोर हुँदै जाने समेत स्पष्ट पारे। एपीएफको ४ वर्षे अवधि घटाएर ३ वर्ष नियमावलीमार्फत गर्न खोजेको भन्दै आपत्ति जनाए। उनले संसद बलियो र कमजोर बनाउने विषयमा एक वर्षमा केके गर्यौ भन्ने विषयमा कार्यपत्र बनाउन समेत पूर्व सांसद मञ्चलाई आग्रह गरे। उनले नेपालले आफ्नै विशेषतासहितको संसदीय प्रणाली अपनाएको बताए। उनले मनमोहन अधिकारीले कुनै पनि संसद बैठकलाई नछोडेको बताउँदै गिरिजाप्रसाद कोइराला र कृष्णप्रसाद भट्टराईको समेत स्मरण गरे।"
निजामती सेवामा सामयिक सुधार,"निजामती सेवा सरकारको मुख्य कार्यकारिणी संयन्त्र हो। सरकारले आफ्ना नीति, योजना, कार्यक्रम, निर्णयसमेतको कार्यान्वयन गरी यसै संयन्त्रमार्फत जनतासम्म पुग्ने प्रयास गरिरहेको हुन्छ। यस सेवाको अनुशासन, क्षमता, प्रतिबद्धता, सुधारोन्मुख व्यवहार र इमान्दारिताले सरकारलाई सफल गराउने आधार मजबुत भएको हुन्छ। सरकारको सोच र जनताको महात्त्वाकांक्षाबीच तालमेल गराउन निजामती सेवाले महत्त्वपूर्ण भूमिका निर्वाह गरेको हुन्छ। यस सन्दर्भमा निजामती सेवाभित्र भएका समस्याहरूको पहिचान गरी सामयिक सुधारको निरन्तर प्रयास स्वाभाविक आवश्यकता भएको छ। सेवाभित्र सामयिक सुधार नगरी सरकार गन्तव्यमा पुग्न नसक्ने भएका कारण मुलुकको समग्र विकासलाई गतिशील गराउन निजामती सेवाको संरचनागत, प्रवृत्तिगत र पद्धतिगत सुधार गर्नु वर्तमान जरुरीको सबाल भएको छ। यस सबालको उचित व्यवस्थापनका लागि उच्च राजनीतिक नेतृत्वको इच्छाशक्ति र प्रशासनिक उच्च पदस्थ पदाधिकारीको परिवर्तित सोच र व्यवहार ठोस आधार हुन सक्दछ। के छन् समस्या ? सेवा सञ्चालनका लागि आवश्यक सामयिक नीति, सिद्धान्त एवं आधारभूत कानुनी दस्तावेज समयमै तयार गरी कार्यान्वयनमा ल्याउन नसकिएको अवस्था छ। सेवालाई आधुनिक, व्यावसायिक, क्षमतावान् र तटस्थ गराउन सकिएको छैन। सेवालाई नियमित सुधार गर्नेतर्फ राजनीतिक चासो, रुचि, प्रतिबद्धता र अग्रसरताको कमी भएको देखिन्छ। निजामती सेवालाई मितव्ययी, उत्पादनशील र व्यावसायिक गराउन नसकिएको यथार्थ हो। यस कार्यमा जिम्मेवार हुनुपर्ने उच्च प्रशासनिक नेतृत्वको सोच र व्यवहार कमजोर रहेको छ। सेवाका लागि आवश्यक जनशक्तिका विषयमा अध्ययन विश्लेषण गरी पूर्व अनुमान गरी समयमै आपूर्ति गर्न सकिएको छैन। संस्थागत सम्झना (इन्स्टिच्युसनल मेमोरी ) कायम राख्न नसकिएका कारण रेकर्र्ड व्यवस्थापन कमजोर भएको छ। कर्मचारी प्रशासनमा राजनीतिक नेतृत्वको अनावश्यक हस्तक्षेपबाट सेवालाई अस्थिर, समूह विभाजन गरी कमजोर गराउने कार्य भएको छ। निजामती सेवालाई आधार बनाई राजनीतिक नेतृत्व, प्रशासनिक नेतृत्व, प्राविधिक कर्मचारीका साथै बिचौलिया र सरोकारवालाहरू समेतको मिलेमतोमा अनियमितता संस्थागत भई समग्र सेवा कमजोर भएको छ। सेवामा रहेका कर्मचारीहरूमा नैतिक इमान्दारिता कायम हुन सकेको छैन। निजामती प्रशासनप्रतिको विश्वास र भरोसामा क्रमशः ह्रास आइरहेको छ। जिम्मेवारी लिने भन्दा पन्छाउने प्रवृत्ति बढेका कारण समग्र सेवा काम नगर्ने, जिम्मेवारी पन्छाउने, कामचोर संस्थाका रूपमा बदनाम हुँदै गएको छ। सेवा प्रविधिमैत्री हुन सकेको छैन। प्रक्रियामुखी कार्य पद्धति कायमै भएका कारण सार्वजनिक सेवा प्रवाह ढिलोसुस्ती, खर्चिलो, अपारदर्शी भएको छ। सेवाभित्र दण्ड र पुरस्कारको वस्तुनिष्ठ प्रयोग हुन सकेको छैन। यसबाट सेवामा अराजकता र अकर्मण्यता रहेको छ। राजनीतिक तथा प्रशासनिक नेतृत्वबीचको सम्बन्ध कमजोर भएका कारण एक अर्कालाई दोषारोपण गरी जिम्मेवारीबाट पन्छिने प्रवृत्ति बढ्दै गएको छ। निजामती सेवालाई मितव्ययी, उत्पादनशील र व्यावसायिक गराउन नसकिएको यथार्थ हो। यस कार्यमा जिम्मेवार हुनुपर्ने उच्च प्रशासनिक नेतृत्वको सोच र व्यवहार कमजोर रहेको छ। सेवाभित्रको ट्रेड युनियनको सुविधाले कर्मचारीहरूलाई राजनीतिक आस्थाका आधारमा विभिन्न समूहमा विभाजन गरेको छ। यसले निजामती सेवाको मूल्य, मान्यता, सिद्धान्तलाई ह्रास गरी सेवालाई अविश्वसनीय, अनुत्पादक र गैरजिम्मेवार बनाउँदै लगेको छ। निजामती सेवाभित्रको छड्के प्रवेशको अवसर निजामती सेवाभित्रकै कर्मचारीले लिने गरेका कारण सेवाभित्र बाह्य सोच, प्रविधि, नवीनता भित्रिन सकेको छैन। सेवाभित्रका अपरिपक्व व्यक्ति छिटो उच्च पदमा पुग्दा कार्यसम्पादन कमजोर हुनुका साथै कार्य अनुभवका साथ उत्पादकत्व उच्च भएका अन्य कर्मचारीको कार्य उत्प्रेरणामा कमी आएको छ। सेवाको कार्य सञ्चालन प्रक्रियामा बिचौलियाहरूको अनावश्यक संलग्नताका कारण बिचौलियाहरू भ्रष्टाचार गर्ने गराउने कार्यमा सक्रिय भएका छन्। यसबाट सेवाग्राही ठगिने र निजामती सेवाको साख कमजोर हुँदै गएको छ। समस्याका कारणहरू निजामती सेवाका कर्मचारी राजनैतिक संरक्षकत्वका आधारमा नभै योग्यताका आधारमा नियुक्ति भएका हुन्छन्। यसैका कारण यो सेवा सरकारमा जुनसुकै दलको नेतृत्व भए पनि तटस्थताको भूमिकामा रहेको हुन्छ। योग्यता र क्षमताका आधारमा विधि, कानुन र पद्धतिलाई आधार बनाई राजनीतिक रूपमा तटस्थ भई आफ्नो जिम्मेवारीमा रहेको निजामती सेवालाई सरकारको काट्ने धार वा सरकारको क्रियाशीलता पनि भनिन्छ। योग्यता प्रणालीमा आधारित हुने, राजनीतिक रूपमा तटस्थ भएर काम गर्ने, राज्यको स्थायी सरकारको रूपमा रहने, कानुनी आधारलाई टेकेर काम गर्ने विशेषता भएको यस सेवालाई उसको सिद्धान्त, निष्ठा र धर्मअनुसारका काम गर्ने गराउने सुनिश्चितता प्रदान गरिनु पर्छ। पछिल्ला दिनहरूमा राजनीतिक नेतृत्वबाट कर्मचारीतन्त्रमा अनावश्यक हस्तक्षेप हुँदा स्वाभाविक प्रशासनिक कार्यहरूमा रोकावट आएको छ। राजनीतिक नेतृत्वको समन्वय र समझदारी नहुँदा उच्च पदस्थ पदाधिकारीहरूलाई महिनौंसम्म जिम्मेवारीविहीन गराई अतिरिक्त समूहमा राखिनु यसको दृष्टान्त हो। प्रशासनिक उच्च पदस्थ पदाधिकारीहरूबाट राजनीतिक नेतृत्वको मनसायका आधारमा काम गर्ने प्रवृत्ति बढेका कारण कानुन बमोजिमका स्वाभाविक कार्यहरू अवरुद्ध हुने गरेको छ। प्रशासनिक नेतृत्व तहका पदाधिकारीहरूबाट विधि, कानुन, पद्धतिलाई बेवास्ता गरी राजनीतिक स्वार्थलाई टेवा पुग्ने गरी काम गर्ने गराउने मनसाय राख्ने गरेका कारण समग्र निजामती सेवामा अन्योल, वितृष्णा, हीनताबोध वढेको छ। यसले संगठनको कार्य क्षमता, व्यावसायिकता र उत्पादकत्वमा ह्रास ल्याएको छ। साथै निजामती सेवाप्रति बजारको योग्य र सक्षम जनशक्तिको आकर्षणता वृद्धि गर्न सकिएको छैन। निजामती सेवाभित्र काम गर्ने र नगर्ने बीचको समानता, कामका लागि उत्तिकै समय र योगदानकाबीच सेवा, सुविधाको असीमित अन्तर, संस्थागत अनियमित कमाइको नियन्त्रणको बेवास्ता, भ्रष्टाचारजन्य काम गर्ने गराउने कार्यका विरुद्धको कारबाहीलाई संस्थागत रूपमा संरक्षण गर्ने गराउने प्रयास आदि सेवाभित्रका मुख्य विकृतिहरू हुन्। यस्ता विकृतिहरूको नियन्त्रणका लागि राजनीतिक नेतृत्वका साथै प्रशासनिक उच्च पदस्थ पदाधिकारीहरूसमेतले बेवास्ता रहेका कारण सेवाभित्रका प्रशस्त समस्याहरू विगत एक दशकयता उस्तै अवस्थामा रहेका छन्। कसरी गर्ने सुधार सेवाभित्रको कर्मचारी व्यवस्थापनमा राजनीतिक नेतृत्वको हस्तक्षेप अन्त्य गरी प्रशासनिक उच्च नेतृत्वलाई कर्मचारी व्यवस्थापनको पूर्ण जिम्मेवारी र स्वतन्त्रता प्रदान गरिनु पर्ने देखिन्छ। यसको निगरानी र अनियमितताको नियन्त्रण राजनीतिक नेतृत्वबाट सक्रिय रूपमा हुनुपर्ने आवश्यकता छ। संघ, प्रदेश र स्थानीय तहको जिम्मेवारी, अधिकार क्षेत्रलाई समेत आधार बनाई छरितो एवं स्मार्ट संगठन संरचना तयार गरी सेवालाई मितव्ययी र भरपर्दो गराउनु पर्ने जरुरी छ। कर्मचारीको पदपूर्तिपूर्वको अवस्थादेखि अवकाश पछिसम्मको अवस्थालाई आकलन गरी जनशक्ति योजनाको तर्जुमा गरी यथाशीघ्र कार्यान्वयनमा ल्याउनुपर्ने खाँचो छ। सेवामा संस्थागत सम्झना कायम राखी कार्य सञ्चालनमा प्रभावकारिता ल्याउन उत्तराधिकार योजना कार्यान्वयनमा ल्याउनु पर्ने आवश्यकता छ। सेवाभित्रको कर्मचारी सरुवालाई अनुमानयोग्य र समयबद्ध गराई सरुवाका लागि मन्त्री वा सचिवको चाकडी गर्नुपर्ने अवस्थाको अन्त्य गर्नु पर्छ। कर्मचारीको कार्य सम्पादन मूल्यांकनका लागि सेवाग्राही सन्तुष्टि सर्वेक्षणलाई समेत आधार बनाउनु पर्छ। मूल्याङ्कनका लागि जिम्मेवारीसँग तादात्म्यता हुनेगरी स्पष्ट सूचक तयार गरिनु पर्ने देखिन्छ। बजारमा रहेको अब्बल जनशक्तिलाई सेवाभित्र प्रवेश गराउन विश्वविद्यालयका उत्कृष्ट विद्यार्थीलाई निजामती सेवामा आकर्षित गर्ने गरी पदपूर्ति प्रक्रियामा पुनरावलोकन गर्नुपर्ने देखिन्छ। आरक्षणलाई निश्चित समयको सीमामा राखी सशक्तीकरणका उपायहरू अवलम्बन गरिनु पर्छ। एउटा व्यक्तिलाई एक पटक मात्र आरक्षणको सुविधा दिने व्यबस्था गरिनु पर्छ। सरकारी सेवाको समान पद, समान काम, समान योग्यता र समान जिम्मेवारीमा भएको सुविधाको विभेदलाई अन्त्य गरी समान सुविधाको सुनिश्चितता गरी कार्य उत्प्रेरणा वृद्धि गर्नुपर्छ। निजामती प्रशासनमा सूचना प्रविधिलाई कार्य सम्पादनसँग आबद्ध गर्न सकेमा सेवा वितरण छिटो, छरितो, पारदर्शी र अनुमानयोग्य हुन सक्छ। विद्युतीय शासनको अवधारणालाई आन्तरिकीकरण गरी प्रविधिमैत्री प्रशासन स्थापना गर्नुपर्छ। निर्णय प्रक्रियालाई छिटो, छरितो र अनुमानयोग्य गराउनु पर्छ। सूचना एवं प्रविधिलाई आधार वनाई निर्णयपूर्व त्यसले पार्ने प्रभावको आंकलन तथा विश्लेषण गर्नु जरुरी भएको छ। साथै निर्णय प्रक्रियालाई पारदर्शी र सहभागितामूलक गराइनु पर्छ। दण्ड पुरस्कारलाई वस्तुगत गराउनु पर्छ। कामका आधारमा दण्ड वा पुरस्कार गर्ने कार्यलाई निष्पक्ष र छरितो गराउनु पर्छ। हरेक कार्यालयले सम्पादन गर्नुपर्ने कामलाई उत्तरदायी, पारदर्शी, अनुमानयोग्य गराउन सम्बन्धित निकायले कार्य सञ्चालन दिग्दर्शन तयार गरी लागू गर्नु पर्छ। सेवाभित्र संस्थागत हुदै गएको भ्रष्टाचार नियन्त्रण गर्न राजनीतिक नेतृत्वका साथै प्रशासनिक निकाय प्रमुखलाई वढी जिम्मेवार र अग्रसर गराउनु पर्छ। सार्वजनिक सेवा प्रवाहको मुख्य आधार भएको निजामती सेवाको सामयिक सुधार वर्तमान अपरिहार्य आवश्यकता हो। यस सेवालाई सक्षम, व्यावसायिक, विश्वसनीय र इमान्दार गराई सञ्चालन गर्न सक्ने सरकार आफ्नो अभियानमा सफल हुन सक्ने तथ्य स्पष्ट छ। जनताको बढ्दो आकांक्षाका साथै परिवर्तित सन्दर्भमा निजामती सेवाले आफ्नो कार्यशैली, कार्यसंस्कृति र कार्यसम्पादनस्तरमा परिवर्तन गर्नु आवश्यक भएको छ। सेवाभित्रको क्षमता, सम्भावना र उत्पादकत्वको उच्चतम उपयोग गरी मुलुकको समग्र विकास र सम्वृद्धिको दिशातर्फ सेवालाई उन्मुख गराउन राजनीतिक नेतृत्वले इमान्दार भूमिका निर्वाह गर्नु पर्छ। राजनीतिक नेतृत्व गुटगत सोचले निहित स्वार्थमा अल्मलिँदा समग्र निजामती सेवामा नकारात्मक प्रभाव परेको छ। सेवाभित्रका इमान्दार र अनुभवी कर्मचारीहरूको कार्यउत्प्रेरणा मर्दै गएको छ। निजामती सेवामा भएको क्षमता र सम्भावनालाई जनताको समृद्धिमा उपयोग गर्न राजनीतिक नेतृत्व नै सचेत, जिम्मेवार र अग्रसर हुनु जरुरी छ। सरकारप्रतिको जनताको आकांक्षा वृद्धि हुँदै गएका सन्दर्भमा राजनीतिक नेतृत्वका साथै निजामती सेवामा भएको पुरानो सोच, शैली र व्यवहारमा सामयिक सुधार नभई जनताको आकांक्षालाई सम्बोधन गर्न नसकिने स्पष्ट छ। निजामती सेवाप्रति रहेको जनताको आशा र भरोसा कायमै राख्न मूलतः राजनीतिक नेतृत्व नै जिम्मेवार र जवाफदेही हुनुपर्छ। सेवाप्रति राजनीतिक नेतृत्वको सोच र व्यवहार इमान्दार एवं व्यावसायिक हुन सक्दा स्वाभाविक रूपमा समग्र सेवा कामयावी र इमान्दार हुन सक्ने भएकाले यसतर्फ राजनीतिक नेतृत्वको भूमिका फेरिनु जरुरी भएको छ। कर्मचारी प्रशासनमा राजनीतिक नेतृत्वको हस्तक्षेप निषेध गरी निगरानी र नियन्त्रणतर्फ उन्मुख हुन सकेको अवस्थामा निजामती सेवामा रहेको जनताको विश्वास र भरोसा कायम भई मुलुकको समग्र आर्थिक एवं सामाजिक विकासलाई गति प्रदान गर्न सकिने हुन्छ।  लेखक बाग्मती प्रदेशका सचिव हुन्।"
सुनको मूल्य तोलामा ३ सय रुपैयाँले घट्यो,"काठमाडौं : सुनचाँदी बजारमा छापावाल सुनको मूल्य प्रतितोला ३०० रुपैयाँले घटेको छ। सुनचाँदी व्यवसायी महासंघका अनुसार बिहीबार सुनको मूल्य ३ सय रुपैयाँले घटेर तोलाको ९७ हजार ५०० कायम भएको छ । अघिल्लो दिन बुधबार सुन प्रतितोला ९७ हजार ८०० रुपैयाँमा कारोबार भएको थियो । यस्तै, आज तेजाबी सुनको मूल्य प्रतितोला ९७ हजार तोकिएको छ। चाँदीको मूल्य अघिल्लो कारोबार मूल्यका तुलनामा प्रतितोला पाँच रुपैयाँले घटेर एक हजार २३५ तोकिएको महासंघले जनाएको छ।"
"नेताहरुलाई झ्वाँक चल्छ, संसद विघटन गरिदिन्छन् आवाज कहाँ उठाउने : झलनाथ खनाल","काठमाडौं : नेकपा एकीकृत समाजवादीका सम्मानित नेता झलनाथ खनालले संसदलाई सुरक्षित र सम्मानित रुपमा चलाउनुपर्ने बताएका छन्। ६४ औं संसद दिवसका अवसरमा पूर्वसांसद मञ्च र संघीय संसद सचिवालयले संयुक्त रूपमा आयोजना गरेको कार्यक्रममा बोल्दै संसदलाई आम जनताको आवाज घन्काउने थलो सम्झनुपर्ने बताए। नेता खनालले नेताहरुको सनकका कारण संसद विघटन हुने गरेको भन्दै आपत्ती जनाए। 'हामीकहाँ कहिलेकाही हाम्रा नेताहरुलाई झ्वाँक चल्छ, रिस उठ्छ, सनक चल्छ, संसद विघटन गरिदिन्छन् ,'उनले भने,' संसद चल्दैन। अब कहाँ आवाज उठाउने ? ' संसदलाई ठिक ढंगले चलाएनौं भने विभिन्न खालका प्रवृत्ति जन्मिने भन्दै संसद सही र सम्मानित ढंगले चलाउनु पर्ने उनको भनाइ छ। उनले संसद सहि ढंगले संचालन गर्न सकिएन भने गैरदलीय संसदीय प्रवृत्ति विकसित हुने बताए। नेता खनालले संसदबाट के गरिन्छ भन्ने कुरा सबैले सही ढंगले बुझ्नुपर्ने बताए। उनले लामो समयदेखि निरुंकुशताका विरुद्ध, राजतन्त्रका विरुद्ध र सामान्तवादविरुद्ध लडेर संघीय लोकतन्त्र गणतन्त्र निर्माण गरेको बताए। 'हामी लामो समयदेखि निरुंकुशताका विरुद्ध राजतन्त्रका विरुद्ध संघर्ग गर्यौं। सामान्तवादका विरुद्ध संघर्ष गर्यौं। लामो संघर्ष पछि ०६२०६३मा एेतिहासिक परिवर्तन भयो। जुन परिवर्तनमा हामीले सामन्तवादलाई पराजित गर्यौं, राजतन्त्रलाई पराजित गरेका छौं,' संघीय लोकतन्त्र गणतन्त्र निर्माण गरेका छौं,' उनले भने। संसार धेरै संसदभन्दा नेपालको संसद एडभान्स रहेको उनको भनाइ छ। उनले अन्य देशका संसदमा २५ प्रतिशत मात्र महिला भएको पाइए पनि नेपालमा ३३ प्रतिशत महिला सहभागिता अनिवार्य गराइएको बताए।"
कर्मचारीलाई प्रसूति बिदा दिन मान्दैनन् अस्पताल,"काठमाडौंः देशकै धेरै बिरामीको घुइँचो हुने त्रिभुवन विश्वविद्यालय शिक्षण अस्पतालले कर्मचारीलाई प्रसूति बिदा नदिएको पाइएको छ। त्रिवि शिक्षण अस्पतालले करारमा कार्यरत महिला तथा पुरुष कर्मचारीलाई प्रसूति बिदा नदिएको पाइएको हो । जसकारण अधिकांश कर्मचारीहरुलाई आफ्नै बिदा बचाएर प्रसूति विदा लिनुपर्ने वाध्यात्मक अवस्था छ । सुरक्षित मातृत्व तथा प्रजनन् स्वास्थ्य अधिकार ऐन, २०७५ को दफा १३ ले विभिन्न निजी, सरकारी गैरसरकारी संघ संस्थामा कार्यरत महिला कर्मचारीलाई सुत्केरी हुनु अघि वा पछि कम्तीमा अन्ठानब्बे (९८) दिनसम्मको तलबसहितको प्रसूति बिदा पाउने व्यवस्था छ। तर, त्रिवि शिक्षण अस्पतालसहित देशभरका अधिकांश अस्पतालहरुले प्रसूति बिदा दिन आनाकानी गर्दै आएका छन्। २०७७ साउन ११ मा प्रतिनिधि सभाअन्तर्गतको महिला तथा समाजिक समितिले सुरक्षित मातृत्व तथा प्रजनन स्वास्थ्य अधिकार ऐन २०७५ को व्यवस्था बमोजिम प्रसूति बिदाको अधिकार कार्यान्वयन गर्न सरकारलाई निर्देशन दिएको थियो। समितिले सुरक्षित मातृत्व तथा प्रजनन् स्वास्थ्य अधिकार ऐन २०७५को दफा १३ (१) मा सरकारी, गैरसरकारी वा निजी संघ संस्थामा कार्यरत महिलालाई सुत्केरी हुनअघि वा पछि कम्तीमा ९८ दिनसम्मको तलबसहितको प्रसूति बिदा पाउने अधिकारसम्बन्धी स्पस्ट व्यवस्था भएको तर व्यवहारमा कार्यान्वयनमा आउन नसकेको भन्दै निर्देशन दिएको हो । तर, यो निर्देशनको अवज्ञा हुँदा पनि सम्बन्धित मन्त्रालय र सम्बद्ध निकाय मौन छन् । त्रिवि शिक्षण अस्पतालका सूचना अधिकारी राम विक्रम अधिकारीले करार र स्थायीको प्रावधान फरक भएको हुनसक्ने बताए । उनले अन्नपूर्णसँग भने, के भएको रहेछ मैले बुझ्छु । स्थायी कर्मचारीहरुलाई नियमानुसार प्रसूति विदाको व्यवस्था छ । त्रिवि शिक्षण अस्पतालमा कार्यरत एक महिला कर्मचारीले अन्नपूर्णसँग भनिन्, करारहरुलाई डेलिभरी टाइममा लिभ हुँदैन । अहिले म चाहिँ डेलिभरीमा आफ्नै नियमित लिभमा छुँ । पहिलो बच्चा जन्मिएपछि सुत्केरी हुनु अघि र पछिमा स्थायीहरुले प्रसूति बिदा पाउँछन् । करारहरुले स्थायीको जति लिभ पाउँदैनन् । दोस्रो पटक सुत्केरी हुनु अघि र पछि सेकेण्ड टाइममा लिभ छैन । स्थायीलाई चाहिँ सेकेण्ड टाइममा पनि लिभ छ । उनले आफ्नै बिदाहरु कटाएर सुत्केरीबिदा बस्नुपर्ने बाध्यता रहेको बताइन् । भनिन्, डेलिभरी लिभ भन्ने हुँदैन । स्थायीको डेलिभरी लिभ ९० दिन हो । हामी करारहरुको डेलीभरी लिभ भनेर हुँदैन । आफ्नै विदाहरु जजसको बाँकी छ त्यहि कटाएर बस्नुपर्छ । आफ्नो बिदा राखेर बस्नुपर्छ । जस्तोः घर बिदा, भैपरी आउने बिदा त्यस्तो बिदा राखेर बस्नुपर्ने हुन्छ । त्रिवी शिक्षण अस्पतालमा अधिकांश कर्मचारीहरु करारमा कार्यरत छन् । स्वास्थ्य तथा जनसंख्या मन्त्रालयका उपसचिव रोशनीदेवी कार्कीले गत जेठ ३ गते सार्वजनिक सूचना जारी गर्दै तलबसहित प्रसूति बिदा कार्यान्वयन गर्न सबै अस्पताललाई अनुरोध गरिएको बताइन् । सूचनामा भनिएको छ, सरकारी, निजी तथा गैरसरकारी संघ' संस्थामा कार्यरत महिलालाई नियमानुसार पाउनुपर्ने प्रसूति बिदा नदिएको गुनासो आउने गरेको सम्बन्धमा सुरक्षित मातृत्व तथा प्रजनन् स्वास्थ्य अधिकार ऐन, २०७५ को दफा १३ ले विभिन्न निजी, सरकारी गैरसरकारी संघ संस्थामा कार्यरत महिला कर्मचारीलाई सुत्केरी हुनु अघि वा पछि कम्तीमा अन्ठानब्बे (९८) दिनसम्मको तलबसहितको प्रसूति बिदा पाउने व्यवस्था रहेकाले सो अनुसार सरकारी, निजी तथा गैरसरकारी संघ संस्थामा कार्यरत महिला कर्मचारीलाई सुत्केरी बिदा उपलब्ध गर्नु गराउनुहुन सम्बन्धित सबैलाई अनुरोध छ ।'"
झुट बोले पोल्छ,"भेडो गोठालो दिनहुँ जंगलमा भेडा चराउँथ्यो। घरबाट जंगल अलि टाढा भएकाले उनलाई भेडाहरूलाई नियन्त्रण गरेर पुर्याउनै हम्मे हम्मे पथ्र्यो। कहिलेकाहिँ त जंगल पुर्याउनै दुई तीन घन्टा लाग्थ्यो। त्यही भएर उनी साँझ घर फर्काउन भेडालाई साँझ पर्नु दुई घन्टा अघि नै जंगलबाट हिँड्थे। दिनभरि पनि भेडा चारतिर छरिँदा उनलाई सम्हाल्न कठिन पथ्र्यो। धेरै दौडधुप भएर होला उनी प्रायः थाक्थे। भेडा, गाईबाख्रा चराउनेहरू त हुन्थे तर सबै गफ गर्ने खालका थिएनन्। त्यसो त वनजंगलमा दाउरापात गर्नेहरू पनि हुन्थे। उनीसँग रमाइलो गर्ने साथी भने थिएनन्। दिनभर दिक्क मान्थे। कहिलेकाहिँ त अल्छी भएर के गरुँ के गरुँ हुन्थ्यो। एक दिन, उनलाई रमाइलो गर्न मन लाग्यो। जंगलमा भेडा हेरिरहेका उनले एक्कासि ब्वाँसो ! ब्वाँसो ! भनेर चिच्याए। उनले भेडाहरूलाई ब्वाँसोले लखेट्दै छ भनेर कराए। जंगलमा पुगेकाहरू सबैले सुने र त्यता दौडिए। उनीहरू त्यो भेडा गोठालोलाई मद्दत गर्न र भेडा बचाइदिन दौडिए। तर, केही भेटेनन्। फर्किएपछि उनीसँग रिसाए। तर गोठालो उनीहरूलाई देखेर हाँसे। केही बेरपछि उनलाई फेरि अल्छी लाग्यो। उनलाई फेरि ठट्टामजाक गर्न मन लाग्यो। पुनः ब्वाँसो ! ब्वाँसो ! भनेर चिच्याए। क्रोधित भएका गाउँलेले अब त साँचो होला भनेर दौडिए। तर पनि केही पाएनन्। गोठालोलाई दोस्रो पटक चेतावनी दिएर फर्किए। उनी सबै हिँडेपछि हाँसे र रमाए। केही बेरपछि भेडा गोठालो भएको ठाउँमा साँच्चै ब्वाँसो आयो। उनका सबै भेडालाई लखेट्न थाल्यो। उनले अघि जसरी पुनः चिच्याए। तर उनको कुरो कसैले पत्याएनन्। सबै आआफ्नै काममा लागिरहे। उनको हारगुहार यसै हावामा उडेर गयो। नैतिक शिक्षा : ढाँट्नु भनेको सत्य तोड्नु हो। ढाँट्ने मान्छेलाई कसैले पनि पत्याउँदैन। त्यस्ता व्यक्तिले सत्य बोले पनि कसैले पत्याउँदैन।"
कृषिमा विद्यार्थीको आर्कषण बढ्दो,"स्याङ्जा : बालकदेखि नै कृषि शिक्षातर्फ आर्कषण बढाउने उदेश्यले स्याङ्जाको भीरकोट नगरपालिकाले भाग्योदय मावि उजेलीडाँडामा थप कृषि प्राविधिक विषय पनि पढाउँदै आएको छ। विद्यालयले १८ महिने जेटिए प्राविधिक कक्षा संचालन गरेरै सैद्धान्तिक एवं ज्यवहारिक शिक्षा पढाउँदै आएको हो। अन्य पढाइ सँगसँगै कृषिसम्बन्धी पढाइ हुनथालेपछि यहाँका विद्यार्थीले विद्यालय परिसर र आआफ्ना घरघरमा पनि तरकारी खेती गरेको जनाए। कक्षा ८ देखि पढाइ सुरु भएको यहाँका विद्यार्थीले विद्यालयमै तरकारी फलाएका छन्। उनीहरुले कसरी जमिन तयार पार्ने, बिउ जमाउनेदेखि फल टिप्नेसम्मका व्यवहारिक शिक्षा पाएको छात्रा इन्दिरा खनालले बताइन्। उनीजस्तै प्रकृति रोकाले विद्यालयसँगै घरमा पनि तरकारी लगाएको बताइन्। विद्यालयमा मात्र नभई यहाँ अध्ययनरत छात्रछात्राले घरमा पनि तरकारी लगाउन आफ्ना अभिभावकलाई सिकाउने गरेको जनाएका छन्। विशेषतः यहाँ प्रांगारिक मलको प्रयोगलाई बढी जोड दिइएको छ। प्रांगारिक उत्पादन बढाउनका लागि स्थानीय गैरसरकारी संस्था आपसी सहयोग केन्द्र नेपाल (आक्स) ले प्राविधिक सहयोग उपलब्ध गराउँदै आएको छ। आक्सले डेनमार्क सरकारको त्रिकोणको सहयोगमा यहाँ लगायत अन्य ४ विद्यालयमा पनि यस्ता खालका परियोजना संचालन गर्दै आएको जनाएको छ। प्रांगारिक खेतीलाई जोड दिँदै विभिन्न परियोजना समेत संचालन गर्दे आएको आक्सले विद्यालयलाई प्राविधिक र कृषि शिक्षकलाई पारिश्रमिकमा केही सहयोग गरेको छ। विद्यार्थीले सिकेका कुरालाई राम्ररी लागू गरेको आक्सका अध्यक्ष रुकुमदत्त शर्मा भन्छन्। पहिलो परीक्षणको नतिजा राम्रो देखिएपछि विद्यालय परिवार पनि दंग छ। विद्यालयले पाठ्यपुस्तक तयार पारेर हप्ताको एक दिन खेतबारीमै व्यवहारिक कक्षा र अन्य दिन सैद्धान्तिक कक्षा संचालन गर्ने गरिएको प्रधानाध्यापक रेशमलाल खनालको भनाइ छ। सीटीभीटी र आक्सको सहयोगमा आईपीएम पाठशाला संचालन गरेर यहाँका विद्यार्थीले काँक्रो फलाएका हुन्। उनीहरुलाई ब्याड तयारी, बिउ जमाउने, लगाउने र फलाउनेसम्मका अभ्यास गराइएको थियो। अहिले पनि विद्यालयमा केही तरकारी र काउलीका बिरुवा उर्मदो क्रममा छन्। ती बिरुवा एक महिनापछि रोप्नका लागि तयार हुने छात्रा भीमकुमारी एसकेले जनाइन्। घरमा बुवाको तरकारी पनि वास्तै नगर्ने उनी अहिले आफ्ना बाबासँगै तरकारी बारेमा काममा साथ दिने बताउँछिन्। 'विद्यालयमा पढाइ हुन थालेपछि कृषिका बारेमा बुझ्ने र सिक्ने मौका पाएँ। त्यसपछि घरमा गएर पनि काम गर्न थाले। अहिले निकै रमाइलो लाग्छ। खुशी लाग्छ,' एसके भन्छिन्। कृषिमा प्रविधिको उपयोगसँगै बालअवस्थादेखि नै कृषिमा आर्कषण गराई प्रांगारिक खेती उत्पादनमा जोड दिने मुख्य उदेश्य रहेकाले सहयोग गर्दै आएको बताइएको छ। कृषिसँगै सबैको जीवन जोडिएकाले कृषिका बारेमा जानकार रहनु अत्यावश्यक छ। स्वस्थ्य व्यक्ति, स्वस्थ्य मनस्थिती र स्वस्थ्य विचारका लागि स्वस्थ्य खानपानमा ध्यान दिन जरुरी छ। बढ्दो रासायनिक मलका प्रयोगले दिनप्रतिदिन हाम्रा स्वास्थ्यमा नकारात्मक प्रभाव पारिरहेका बेला विद्यालयले प्रांगारिक तरकारी उत्पादनमा चासो जगाउनु खुशीको कृषि शिक्षक सुवास रेग्मी भन्छन्। सुरुमा कृषि प्राविधिक शिक्षा भनेपछि पढ्न आनाकान गर्थे। तर, अहिले धेरैले यसतर्फ चाहना राखेपछि परीक्षा लिएर जेटिए शिक्षा पढाउनुपर्ने भएको उनले बताए।"
"टिपर चालकको शव पोखरीमा भेटियो, सहचालक र एक महिला प्रहरी नियन्त्रणमा","विराटनगर : मोरङको पथरीशनिश्चरे नगरपालिका६ र सुनवर्षी नगरपालिका१ को सीमानामा रहेको कमल पोखरीमा एकजना टिपर चालकको शव फेला परेको छ । पथरीशनिश्चरे६ केचनाका ३५ वर्षीय रामकृष्ण शर्माको शव पोखरीमा तैरिरहेको अवस्थामा बिहीबार बिहान ९ बजेतिर फेला परेको इलाका प्रहरी कार्यालय पथरीका डीएसपी वेदप्रसाद गौतमले जानकारी दिए । उनका अनुसार एउटै टिपरमा काम गर्ने सहचालक सुनवर्षी१ का १८ वर्षीय दिपेश राई र चालक शर्मा गत मंगलबार साँझ घरबाट सँगै निस्किएको खुलेको छ । राईसँगै घरबाट हिँडेका शर्मा नफर्किएपछि परिवारका सदस्यले खोजी गरिदिन आग्रह गर्दै प्रहरी कार्यालयमा हुलिया निवेदन दिएका थिए । खोजी गर्ने क्रममा लगभग ७८ बिघा क्षेत्रफलमा फैलिएको पोखरीको पानीमाथि तैरिरहेको अवस्थामा शर्माको शव भेटिएको जानकारी डीएसपी गौतमले दिए । दुवैजनाले विभिन्न ठाउँमा बसेर खाजानास्ता र मापसे (मादक पदार्थ सेवन) गरेको खुलेको छ,'उनले भने, तर अहिलेसम्म मृत्युको कारण कारण खुल्न सकिरहेको छैन ।' प्रहरीले टिपरका सहचालक राई र पथरीशनिश्चरे६ की ४५ वर्षीया सुमित्रा राईलाई नियन्त्रणमा लिएर घटनाको अनुसन्धान सुरु गरेको छ । गौतमका अनुसार मंगलबार साँझ मृतक शर्मा र राईले सुमित्राको पसलमा बसेर नास्ता एवं मापसे गरेको पाइएपछि दुवैजनालाई अनुसन्धानका लागि नियन्त्रणमा लिइएको हो । प्रहरी नियन्त्रणमा रहेका सहचालक राईले भने नास्ता गरिसकेपछि शर्मा आफ्नो घरतिर गएको र आफूलाई घटनाका बारेमा केही पनि थाहा नभएको बताएका छन् । प्रारम्भिक अनुसन्धानबाट मृतकको शरीरमा कुनै शंकास्पद चोटपटक देखिँदैन, 'डीएसपी गौतमले भने, 'शव पोस्टमार्टमका लागि धरानस्थित बीपी कोइराला स्वास्थ्य विज्ञान प्रतिष्ठान पठाएर अनुसन्धानको बाँकी प्रक्रिया अघि बढाइएको छ । पोस्टमार्टम रिपोर्ट प्राप्त भएपछि शर्माको मृत्युको कारण यकिन हुने उनको भनाइ छ ।"
आर्थिक वर्ष सकिन १६ दिन बाँकी रहँदा पूँजीगत खर्च ४० प्रतिशतमात्र,"काठमाडौं : चालु आर्थिक वर्ष सकिन अब १६ दिन बाँकी छ। सरकारले चालु आवमा रु तीन खर्ब ७८ अर्ब नौ करोड ७७ लाख बजेट विकास निर्माणमा खर्च गर्ने लक्ष्य राखेको थियो। हरेक महिना १० प्रतिशतका दरले पुँजीगत खर्च गर्ने सरकारको लक्ष्य थियो। तर, अवस्था भने त्यस्तो छैन। सरकारको दैनिक हिसाबकिताब राख्ने महालेखा नियन्त्रक कार्यालयका अनुसार असार १५ गते बुधबारसम्म विकास निर्माणको काममा कूल विनियोजित बजेटमध्ये ४० प्रतिशत मात्रै खर्च भएको पाइएको छ। कार्यालयका अनुसार कूल रु एक खर्ब ५१ अर्ब नौ करोड चार लाखमात्रै खर्च भएको छ। यो लक्ष्यको ३९९६ प्रतिशत बराबर हो। सरकारको कूल खर्च भने ६७९४ प्रतिशत बराबर भएको छ। कूल रु १६ खर्ब ३२ अर्ब ८२ करोड ९२ लाख बराबर खर्च गर्ने लक्ष्य राखिएकामा हालसम्म रु ११ खर्ब नौ अर्ब ३७ करोड ३२ लाख बराबर खर्च भएको छ। कूल विनियोजनको ६७९४ प्रतिशत हो। सरकारको खर्चमध्ये सबैभन्दा बढी खर्च चालुमा देखिएको छ। रु १० खर्ब ६५ अर्ब २९ करोढ ३९ लाख बराबरको चालु खर्च गर्ने लक्ष्य राखेको सरकारले हालसम्म रु आठ खर्ब ६६ अर्ब ९० करोड ६० लाख अर्थात् ८१३८ प्रतिशत खर्च गरेको छ। त्यस्तै, वित्तीय व्यवस्थातर्फ कूल रु एक खर्ब ८९ अर्ब ४३ करोड ७६ लाख बराबरको खर्च गर्ने लक्ष्य राखेकामा हालसम्म रु ९१ अर्ब ३७ करोड ६८ लाख अर्थात् ४८२४ प्रतिशत खर्च भएको छ। सरकारले नियमित रुपमा गर्नुपर्ने ऋणको साँवा तथा ब्याज भुक्तानीका लागि यस खालको व्यवस्था गरेको हुन्छ। सरकारको पनि नियमित दायित्व हुन्छ, त्यसलाई भुक्तानीका लागि हरेक वर्ष बजेटमा नै वित्तीय व्यवस्था शीर्षकमा रकम विनियोजन गर्ने गरिएको हुन्छ। यो त भयो खर्चको कुरा। अब सरकारको आम्दानी पनि हेरौँ। कार्यालयका अनुसार असार १५ गतेसम्म कूल रु नौ खर्ब ७० अर्ब ४५ करोड ६९ लाख बराबर राजस्व संकलन गरेको छ। यो कूल लक्ष्यको ८२२ प्रतिशत हो। सरकारले रु ११ खर्ब ८० अर्ब ६० करोड चार लाख बराबर राजस्व संकलन गर्ने लक्ष्य चालु आवका लागि राखेको थियो। त्यसमा कर राजस्वतर्फ रु आठ खर्ब ९९ अर्ब १५ करोड ५७ लाख संकलन भएको छ। यो कूल लक्ष्यको ८४१९ प्रतिशत हो। चालु आवका कर राजस्वतर्फ रु १० खर्ब ६७ अर्ब ९६ करोड २५ लाख लक्ष्य राखेको थियो। त्यस्तै, अनुदानतर्फ रु ५९ अर्ब ९१ करोड ९९ लाख प्राप्त गर्ने लक्ष्य राखेकामा हालसम्म रु १३ अर्ब ८८ करोड ३३ लाख अर्थात् २३१७ प्रतिशत प्राप्त गरेको छ। अर्थमन्त्री जनार्दन शर्माले आगामी आवको बजेट प्रस्तुत गर्दा चालु आवमा कूल सरकारी खर्च रु १४ खर्ब ४७ अर्ब ५१ करोड अर्थात ८८६ प्रतिशत हुने संशोधित अनुमान प्रस्तुत गरेका थिए। कूल सरकारी खर्चमध्ये चालु खर्च रु नौ ९ खर्ब ७१ अर्ब ८६ करोड अर्थात् ९१२ प्रतिशत, पुँजीगत खर्च रु तीन खर्ब ९ करोड अर्थात् ७९४ प्रतिशत र वित्तीय व्यवस्थातर्फ रु एक खर्ब ७५ अर्ब ५६ करोड अर्थात् ९२७ प्रतिशत खर्च हुने संशोधित अनुमान अर्थमन्त्रीको थियो। कोभिड१९ महामारीको विषम परिस्थितिका बीच हालसम्मको राजस्व संकलनको अवस्था सन्तोषजनक रहेको छ। चालु आर्थिक वर्षमा राजस्व परिचालन लक्ष्यको हाराहारीमा नै रही रु ११ खर्ब ५२ अर्ब ४२ करोड संकलन हुने अनुमान गरिएको छ। जुन अघिल्लो आर्थिक वर्षको तुलनामा १८ प्रतिशतले बढी हो। चालु आर्थिक वर्ष वैदेशिक सहायतातर्फ अनुदान रु २४ अर्ब ८१ करोड र ऋण रु एक खर्ब ७२ अर्ब ८८ करोड परिचालन हुने संशोधित अनुमान छ। चालु आर्थिक वर्षको वैशाख मसान्तसम्म रु एक खर्ब ३५ अर्ब आन्तरिक ऋण उठाइसकिएको छ। चालु आर्थिक वर्षमा रु दुई खर्ब ३१ अर्ब ३० करोड आन्तरिक ऋण परिचालन हुने अवस्था रहेको अर्थमन्त्रीको भनाइ छ। रमेश लम्सालरासस"
जनताप्रति उत्तरदायी शासन व्यवस्था संसदीय लोकतन्त्रमा मात्रै प्रभावकारी : प्रधानमन्त्री देउवा,"काठमाडौं : प्रधानमन्त्री शेरबहादुर देउवाले जनताप्रति उत्तरदायी शासन व्यवस्था संसदीय लोकतन्त्रमा मात्रै प्रभावकारी हुने बताएका छन्। ६४ औं संसद दिवसका अवसरमा पूर्वसांसद मञ्च र संघीय संसद सचिवालयले संयुक्त रूपमा आयोजना गरेको कार्यक्रममा बोल्दै प्रधानमन्त्री देउवाले जनताप्रति उत्तरदायी शासन व्यवस्था संसदीय लोकतन्त्रमा मात्रै प्रभावकारी हुने बताएका हुन्। 'जनताबाट निर्वाचित, अनुमोदन प्रतिनिधिहरु रहने संसद लोकतान्त्रिक शासन प्रणालीको महत्वपूर्ण आधार स्तम्भ हो,' उनले भने,' जनताप्रति उत्तरदायी शासन व्यवस्थामा संसदीय लोकतन्त्रमा मात्रै प्रभावकारी हुन्छ भन्ने हामी सबैले बुझेको कुरा हो।' प्रधानमन्त्री देउवाले संघीय लोकतान्त्रिक गणतान्त्रिक संसदीय व्यवस्थामार्फत् मुलुकलाई समृद्ध बनाउने अभियानमा लागेको बताए। त्यसका लागि सबै एकजुट हुनुपर्ने उनको भनाइ छ। 'अहिले हामी संघीय लोकतान्त्रिक गणतान्त्रिक संसदीय व्यवस्थामार्फत् मुलुकलाई समृद्ध बनाउने अभियानमा छौं । मुलुकलाई विकासशील बनाउने हामी सबैको दायित्व हो,' उनले भने। प्रधानमन्त्री देउवाले मुलुकको शासन प्रणालीलाई बलियो बनाउँदै विकासको गतिमा अगाडि बढाउन सबैले भूमिका खेल्नुपर्ने धारणा राखे । उनले संसद र संसदीय समितिको निर्णयहरुलाई सरकारले प्राथमिकताका साथ कार्यान्वन गर्ने स्पष्ट पारे। भीडीयो:"
डोटीको शिखर नगरपालिका पूर्णखोप सुनिश्चितता तथा दिगोपना नगर घोषणा,"डोटी : डोटीको शिखर नगरपालिका पूर्णखोप सुनिश्चितता तथा दिगोपना नगर घोषणा भएको छ । नगरपालिकाले २०७८ चैत मसान्तसम्म १६ देखि २३ महिनासम्मका बालबालिकालाई १५ महिनाको उमेर भित्र पाउनुपर्ने सबै खोप लगाइ पूर्णखोप पाएको सुनिश्चित गरिएको हुँदा पूर्णखोपयुक्त नगरपालिका घोषणा गर्न लागिएको शिखर नगरपालिकाका स्वास्थ्य इकाई प्रमुख हरिश शाहले जानकारी दिए । जिल्लाका सबै स्थानीय तहमा पूर्णखोप सुनिश्चितता तथा दिगोपना घोषणा अभियान संचालन भइरहेको जिल्ला पूर्णखोप समन्वय समितिका सदस्य सचिब एवं स्वास्थ्य कार्यालय डोटीका प्रमुख डिल्ली रमण जोशीले बताए । बाल मृत्युदर घटाउने उद्देश्यका साथ १५ महिना भित्रका बच्चाहरुलाई १४ वटा रोगविरुद्धमा ९ वटा खोपहरु लाउने गरिन्छ,' जोशीले जानकारी दिए । मानव स्वास्थ्यलाई ध्यानमा राखेर सञ्चालन भएको खोप अभियानको उच्च मुल्यांकन गर्दै जिल्ला पूर्णखोप समन्वय समितिका संयोजक एवं जिल्ला समन्वय समिति डोटीका प्रमुख लक्ष्मणबहादुर सिंहले खोपका कारण नेपालीहरुको आयुदर समेत बढिरहेको बताए । कार्यक्रममा बोल्दै नगरपालिका पूर्णखोप समन्वय समिति संयोजक एवं शिखर नगरपालिकाका प्रमुख दिर्घबहादुर बलायरले सबैको प्रयासबाट नगरपालिकालाई पूर्णखोप सुनिश्चितता तथा दिगोपना नगर घोषणा भएको बताए । यसअघि जिल्लाको बोगटान फुड्सिल गाउँपालिका पूर्णखोप सुनिश्चितता तथा दिगोपना गाउँपालिका घोषणा भइसकेको छ । बैशाखमा हुनुपर्ने घोषणा अभियान स्थानीय निर्वाचनका कारण ढिलो भएको स्वास्थ्य कार्यालयले जनाएको छ ।"
एसपीपीबारेका दस्तावेज माग गर्दा सरकारले उपलब्ध गराएन : भीम रावल,"काठमाडौं : नेकपा एमालेका नेता डा भीमबहादुर रावलले नेपालको राष्ट्रिय सुरक्षामा बाह्य हस्तक्षेप बढेको बताएका छन्। राजधानीमा बिहीबार आयोजित विशेष कार्यक्रममा बोल्दै उनले बाहिरी हस्तक्षेप नरोके देशले कष्टकर दिन भोग्नुपर्ने समेत बताए । रावलले नेपालले स्वतन्त्र र असंलग्न परराष्ट्र नीतिलाई बढावा दिनुपर्नेमा जोड दिए। रावलले एसपीपीमा नेपाल संलग्न नहुने भनेर सरकारले भनेपछि त्यस सम्बन्धमा लेखिएको पत्र सार्वजनिक गर्न माग गरे। उनले संसद् र संसद्को अन्तर्राष्ट्रिय समितिले एसपीपीबारेका दस्तावेज माग गर्दा पनि सरकारले उपलब्ध नगराएको भन्दै आपत्ति जनाए । रावलले नेपाललाई सैनिक अड्डामा परिणत गर्ने काम कसैबाट पनि हुन नहुनेमा जोड दिए। उनले सबै असमान सन्धि र सम्झौताबाट देशलाई मुक्त गर्नुपर्नेमा जोड दिए । यस्तै, रावलले आगामी आम निर्वाचनमा आफ्नो दल एक्लै निर्वाचनमा जाने स्पष्ट पारे।"
"जसपाका मन्त्री हेरफेर रोकिने संकेत, सहमतिमै अलग हुन बाबुराम र उपेन्द्र तयार","काठमाडौं : जनता समाजवादी पार्टी (जसपा)को विवाद उत्कर्षमा पुगेको छ। पार्टी अध्यक्ष उपेन्द्र यादवले आफ्ना मन्त्रीहरुलाई फिर्ता बोलाउने निर्णय गरेसँगै विवाद चुलिएको हो। मन्त्री बनाउने कारबाही गर्ने अधिकार पनि अध्यक्ष आफैँले राखेका छन्। यादवको यही निर्णयका कारण पार्टीको संघीय परिषद् अध्यक्ष बाबुराम भट्टराई असन्तुष्ट छन्। उनले प्रधानमन्त्री शेरबहादुर देउवालाई भेटेर उक्त निर्णय तत्काल निर्णय नगर्न आग्रह गरेका छन्। प्रधानमन्त्री देउवालाई भेटेर उनले यादवको एकल निर्णय नमान्न आग्रह गरेका थिए। त्यसो गरे आफूसँग रहेकव सांसदहरुले समर्थन फिर्ता लिने उनले जानकारी दिएका थिए। प्रधानमन्त्री देउवाले पार्टीभित्रको विवाद मिलाएरमात्र मन्त्री हेरफेर गर्ने आश्वासन दिएका थिए। गत मंगलबार यादवसँगको भेटमा प्रधानमन्त्री देउवाले मन्त्री फेरबदलका लागि पार्टीभित्र सहमति गरेर आउन सुझाएका थिए। मन्त्री फेरबदलकै विषयलाई लिएर चर्को विवाद भएपछि बुधबार भट्टराई र यादव सहमतिमै पार्टी फुटाउन तयार भएका थिए। भट्टराईले अब सँगै बस्ने अवस्था नभएको र आफूहरू मन्त्रीको कोटाका लागि सहमति नजनाउने स्पष्ट पारेको उनी निकट नेताले बताए। 'बाबुरामजीले सहमति नजनाएपछि उपेन्द्रजीले संसदीय दलका अनौपचारिक बैठक बोलाएर तत्काल सरकारमा रहेका मन्त्रीहरूलाई फिर्ता बोलाएर नयाँलाई पठाउने वातावरण नरहेको प्रष्ट पारेका थिए,' ती नेताले भने। बाबुरामको पक्षमा हस्ताक्षर गरेका सांसदहरू समेतको बैठकमा उपेन्द्रले मन्त्री हेरफेरको लागि आफूलाई धेरै दबाब नदिन सासंदहरूलाई आग्रह गरेका थिए। तर बैठकमै सांसद प्रदीप यादव, मृगेन्द्र यादवसहितका सांसदहरूले तत्काल मन्त्रीहरूलाई फिर्ता बोलाउने र नयाँको नाम बालुवाटार पठाउन दबाब दिएका थिए। संसदीय दलको बैठकमा केहीबेर मन्त्री बन्ने आकांक्षी सांसदहरू र उपेन्द्र यादवबीच चर्काचर्की भएको स्रोत बताउँछ। स्रोत भन्छ, 'आक्रोशित यादवले तत्काल मन्त्रीहरू फेरबदल हुँदैन। पार्टी छोडेर जाने इच्छा भए निर्णय लिन स्वतन्त्र हुनुहुन्छ भनेका थिए।' गत सोमबार यादवले आफू पक्षधर केन्द्रीय कार्यकारिणीका सदस्यहरूलाई बोलाएर सरकारमा रहेका चारवटै मन्त्रीहरू फिर्ता बोलाउने र नयाँ अनुहारलाई पठाउने निर्णय गरेका थिए। मन्त्रीको नाम पठाउने र पार्टीविरोधी गतिविधिमा संलग्न बाबुरामसहितका केही नेताहरूलाई कारबाही गर्ने अधिकार उपेन्द्रले लिएका थिए।"
"मोरङमा बाढीको कहर : १७ सय १८ परिवार विस्थापित, सबैभन्दा बढी विराटनगर महानगरका","विराटनगर : बाढी र डुबानका कारण मोरङमा १ हजार ७ सय १८ परिवारका साढे छ हजारभन्दा बढी व्यक्ति विस्थापित भएका छन् । प्रमुख जिल्ला अधिकारी काशीराज दाहालका अनुसार वर्षापछिको बाढी र डुबानका कारण १ हजार ७ सय १८ परिवारले घर छाड्नुपर्ने अवस्था आएको हो । विस्थापित बनेका ६ हजार ७ सय १७ जनालाई विद्यालय, सार्वजनिक स्थल, सामुदायिक भवन समेतमा अस्थायी बसोबासको व्यवस्था मिलाएर राखिएको उनको भनाइ छ । विस्थापितमध्ये सबैभन्दा बढी विराटनगर महानगरपालिकाका छन् । महानगरपालिकाको पनि सिंघिया र केशलिया खोला आसपासमा बसोबास गर्दै आएका सुकुम्बासी बढी प्रभावित बनेको जानकारी दाहालले दिए । उनका अनुसार विस्थापित हुनेहरु विराटनगरसहित जहदा, कटहरी, धनपालथान, ग्रामथान र बूढीगंगा गाउँपालिका तथा रंगेली नगरपालिकाका छन् । भीषण वर्षा हुँदा मोरङका अधिकांश स्थान डुबानमा परेपछि मंगलबार र बुधबार ठूलो संख्यामा सर्वसाधारण विस्थापित बन्नुपर्ने अवस्था आएको छ । बाढीले घरमा क्षति गरेपछि र घर डुबानमा परेपछि बस्नसक्ने अवस्था नभएर सर्वसाधारण विस्थापित बनेको जानकारी प्रजिअ दाहालले दिए । बुधबार साँझदेखि भने वर्षा रोकिएर जनजीवन सामान्य बन्दै गइरहेको छ । डुबान क्षेत्रमा पानीको सतह घट्दै गइरहेको छ । वर्षा रोकिएसँगै अवस्था सामान्य बनेर डुबानमा परेका स्थानमा पानी कम हुँदै गएपछि विस्थापितहरु आआफ्नो घरतिर फर्कने तयारीमा रहेको उनले बताए । डुबान भएका क्षेत्रमा चार फिटसम्म पानी जमेको थियो । अहिले पानीको सतह घट्दै गएर डुबानमुक्त भएपछि विस्थापितहरु आफ्नै घर फर्कने तयारी गर्दै छन्,' प्रजिअ दाहालले भने, केही परिवार भने फर्किसकेका छन् । वर्षा रोकिएकाले अवस्था सामान्य बन्दै गइरहेको छ,' फेरि वर्षा भएमा बाढीपीडितहरु पुनः समस्यामा पर्नसक्ने उनको आकलन छ ।"
"रुपन्देही र मकवानपुरका सीडीओ सरुवा, अध्यागमनको महानिर्देशकमा तिवारी","काठमाडौं : गृह मन्त्रालयले रुपन्देही र मकवानपुरको प्रमुख जिल्ला अधिकारी (सीडीओ) को हेरफेर गरेको छ । गृहमन्त्री बालकृष्ण खाडले बुधबार रुपन्देही र मकवानपुर जिल्लाको सीडीओको सरुवा गरेको हो । गृह मन्त्रालयले मकवानपुरका प्रमुख जिल्ला अधिकारी भरतमणी पाण्डेलाई रुपन्देहीको प्रमुख जिल्ला अधिकारी बनाएको छ । त्यस्तै, गृह मन्त्रालयका सहसचिव राजेन्द्रदेव पाण्डेलाई मकवानपुरको प्रमुख जिल्ला अधिकारीमा सरुवा गरेको छ । मन्त्रालयले रुपन्देहीका प्रमुख जिल्ला अधिकारी ऋषिराम तिवारीलाई अध्यागमन विभागको महानिर्देशक बनाएको छ । विभागका महानिर्देशक नारायणप्रसाद भट्टराईको सरुवा भएपछि गृहले तिवारीलाई अध्यागमन विभागको महानिर्देशक बनाएको हो ।"
पर्सामा शम्सानघाटमा जलाउँदै गरेको शव बरामद,"वीरगन्ज : पर्साको बहुदरमाइ नगरपालिका वडा नम्बर ७ विश्रामपुरको छपकैयास्थित शम्सानघाट जलाउदै गरेको एक किशोरीको शव प्रहरीले नियन्त्रणमा लिएको छ । विश्रामपुरका श्यामबाबु प्रसाद कलवारकी छोरी १४ वर्षीया महिमा कुमारीको शव , छपकैयास्थित शम्सानघाटमा बुधबार राति जलाउँदै गरेको अवस्थामा प्रहरीले नियन्त्रणमा लिएको हो । शव, पोष्टमार्टमका लागि नारायणी अस्पतालमा राखिएको छ । गोप्यरुपमा रातिको समयमा शव जलाउने मृतक बालिकाका बुवा ,दाजुभाइ र आफन्तहरु फरार रहेका छन् । प्रहरीले मृतक किशोरीकी आमा, दिदी र ठूली आमालाई नियन्त्रणमा लिएर राखेको छ । सोधपुछका लागि तीनैजनालाई नियन्त्रणमा लिएर घटनाबारे अनुसन्धान भइरहेको पर्साका प्रहरी उपरीक्षक रमेश बस्नेतले जानकारी दिए । प्रउ बस्नेतका अनुसार , विष सेवन गरी आत्महत्या गरेकी महिमा कुमारीको शव अभिभावक र आफन्तले पोष्टमार्टम नगरी घटना लुकाउन रातिको समयमा शम्सानघाटमा लगेर जलाउन लागेको खबर छिमेकीले प्रहरीलाई दिएका थिए । उक्त खबरका आधारमा इलाका प्रहरी कार्यालय र प्रहरी चौकी महुवनबाट टोली शम्सानघाटमा राति नै पुगेको थियो । प्रहरीले शव आधा जलिसकेको अवस्थामा नियन्त्रणमा लिएको थियो । शव जलाउनेहरु भने फरार भएकाले पक्राउ गर्न नसकिएको प्रहरी उपरिक्षक बस्नेतले बताए । उनिहरुको खोजी भइरहेको जानकारी बस्नेतले दिए । प्रहरीले नियन्त्रणमा लिएका मृतक किशोरीकी आमा , दिदी र ठूली आमालाई प्रहरी हिरासतमा राखेर अनुसन्धान गरिरहेको उनले बताए । मृतक किशोरीका छिमेकीका अनुसार , महिमा गाउँकै एक युवकसँग प्रेम सम्बन्धमा रहेका कारण अभिभावकले उनलाइ मनसिक र शारीरिक याताना दिँदै आएका थिए । त्यहि कारण महिमाले बुधबार राति विष सेवनगरी आत्महत्या गरेको र मृत्युपछि अभिभावकले प्रहरीलाई खबर नै नगरी शव शम्सानघाटमा लगेर जलाउन लागेका थिए । प्रहरी उपरीक्षक बस्नेतले भने शवको पोष्टमार्टम रिपोर्ट आएपछि मात्रै मृत्युको यकिन कारण खुल्ने र त्यसैको आधारमा अनुसन्धान प्रकृया थप अगाडि बढाइने बताए ।"
जंगली च्याउ खाँदा बुटवलमा १५ जना बिरामी,"रुपन्देही : विषालु च्याउ खाँदा बुटवलमा १५ जना बिरामी परेका छन् । विषालु च्याउ खाँदा बुटवल उपमहानगरपालिका१२ नयाँगाउँका छ, वडा नं ४ लक्ष्मीनगरका सात र वडा नं १३ बेलबासका दुईजना बिरामी भएका हुन् । उनीहरूमध्ये पाँचजनाको आइसीयूमा उपचार भइरहेको र अवस्था गम्भीर रहेको इलाका प्रहरी कार्यालय बुटवलका प्रमुख केसीले जानकारी दिए। जंगलबाट ल्याएको च्याउ खाँदा बुटवल उपमहानगरपालिका१२ नयाँगाउँका २८ वर्षीया रिना विक, २८ वर्षीया कमला विक, आठ वर्षीया सुप्रिया विक, ३८ वर्षीय विष्णु विक, ३३ वर्षीया दुर्गा विक र ५० वर्षीय हुमबहादुर विक बिरामी भएको इलाका प्रहरी कार्यालय बुटवलले जनाएको छ। इलाका प्रहरी कार्यालय बुटवलका प्रमुख ठगबहादुर केसीले बुटबल४ लक्ष्मीनगर बस्ने ६२ वर्षीया हिमाकुमारी छन्त्याल, वर्ष ६२ कै गौरीमाया सेन, ६५ वर्षीया दीपा सेन, १४ वर्षीय यथार्थ जिसी, ४२ वर्षीया मञ्जु सेन, ६४ वर्षका हरि सेन र ३७ वर्षका प्रकाश सेन बिरामी भएका छन् । यसैगरी बेलबास शान्ति चोकका ४५ वर्षीया पेमा थापा, ४३ वर्षीया सुशीला रोका, २८ वर्षीया रिमा विक, २८ वर्षीया कमला विक, आठ वर्षीया सुप्रिया विक, ३८ वर्षीय विष्णु विक र ३३ वर्षीया दुर्गा विक, ५० वर्षीय हुमबहादुर विक बिरामी भएको प्रहरीले जनाएको छ । बिरामीको लुम्बिनी प्रादेशिक अस्पतालमा उपचार भइरहेको छ ।"
"वामदेव गौतमको ओलीलाई प्रस्ताव, वाम गठबन्धन गरेर निर्वाचन लडौं","काठमाडौं : नेकपा एकता राष्ट्रिय अभियानका संयोजक वामदेव गौतमले प्रतिनिधिसभा र प्रदेशसभा निर्वाचनमा कम्युनिष्ट शक्तिहरुको तालमेलको प्रस्ताव गरेका छन्। अभियानका संयोजक गौतमले बिहीबार बिहान एमाले अध्यक्ष केपी ओलीसँगको भेटमा आसन्न दुवै तहको निर्वाचनमा कम्युनिष्ट शक्तिहरु मिलेर लडनुपर्ने प्रस्ताव गरेका हुन्। आफूआफू चुनाव लड्ने हो भने कम्युनिष्टहरुको हार निश्चित छ, त्यसैले प्रतिनिधि र प्रदेशसभा निर्वाचनमा मिलेर चुनाव लडौं, भेटमा ओलीसँग गौतमले प्रस्ताव राखेका थिए। गौतमले माओवादी केन्द्रका अध्यक्ष पुष्पकमल दाहाल र एकीकृत समाजवादीका अध्यक्ष माधवकुमार नेपाल समेत निर्वाचनमा वाम गठबन्धन गरेर जान तयार रहेको अध्यक्ष ओलीलाई सुनाएका थिए। गौतमले आफू तत्कालीन नेकपालाई एकजुट बनाउने अभियानमा लागि पर्ने धारणा राखे। अध्यक्ष ओलीले वाम गठबन्धनमा आफू समेत सकरात्मक रहेको तर प्रचण्ड र नेपाल सुध्रेर आउनुपर्ने जवाफ गौतमलाई दिएको स्रोतले बताएको छ।"
"सेयर बजारमा ७४ अंकको सुधार : ६ कम्पनीको मूल्यमा सकारात्मक सर्किट, दुई अर्बमाथिको कारोबार","काठमाडौं : सेयर बजारमा सुधार आउने क्रम जारी छ। बिहीबार नेप्से परिसूचक ७४९३ अंकले बढेर २०३७६४ विन्दुमा बन्द भएको छ। बुधबार नेप्से परिसूचक ४१३९ अंकले बढेर १९६२७१ विन्दुमा बन्द भएको भएको थियो। कारोबारको अघिल्लो दिन मंगलबार भने नेप्से परिसूचक ११८२ अंकले घटेर १९२१३१ विन्दुमा झरेको थियो। यसदिन सेन्सेटिभ इण्डेक्स १२६३ अंकले बढेर ३९१७८ विन्दुमा पुगेको छ। सेयर बजार उकालो लागेपछि कारोबार रकममा पनि वृद्धि भएको छ। आज २२७ कम्पनीको ७२ लाख ५४ हजार ७० कित्ता सेयर २ अर्ब ४५ करोड ८६ लाख १९ हजार ४९५ रुपैयाँमा खरिदबिक्री भएको छ। कारोबारमा आएका १३ वटै समूहको सूचकमा हरियाली छाएको छ। ट्रेडिङ समूहको सर्वाधिक ७३१ प्रतिशतले मूल्य बढेको छ। फाइनान्सको ६९८ र डेभलपमेन्ट समूहको ६१३ प्रतिशतले मूल्य बढ्दा अदर्शको ५९२ र मनु एन्ड प्रोको ५१२ प्रतिशतले मूल्य बढेको हो। यसैगरी, हाइड्रोपावरको ४८६, नन लाइफ इन्स्युरेन्सको ४७८,इन्भेस्टमेन्टको ३३९,लाइफ इन्स्युरेन्सको ३०६, म्युचुअल फन्डको २६७ र बैंकिङको २२ प्रतिशतले मूल्य बढेको छ। यसदिन छ कम्पनीको सेयर मूल्यमा सकारात्मक सर्किट ब्रेक लाग्यो। नेपाल फाइनान्स, न्यादी हाइड्रोपावर, मैलुंग खोला जलविद्युत कम्पनी,आँधीखोला लघुवित्त, सीवाईसी लघुवित्त, सूर्योदय लघुवित्तको सेयर मूल्यमा सकारात्मक सर्किट ब्रेक लागेको हो। यसैगरी कर्पोरेट डेभलपमेन्ट बैंक, शिवम् सिमेन्ट्स, रिलायन्स फाइनान्स, पञ्चकन्या माइ हाइड्रोपावर, नेपाल पुनर्बीमा कम्पनी, पाँचथर पावर कम्पनी, कालिका पावर कम्पनी, मितेरी डेभलपमेन्ट बैंक र सेन्ट्रल फाइनान्सको सेयरमूल्य ९ प्रतिशतभन्दा बढी बढेको छ। यस दिन छ कम्पनीको मूल्य ओरालो लागेको छ। कारोबार रकमका आधारमा यसदिन शिवम् सिमेन्ट्स अग्रस्थानमा रह्यो। सो कम्पनीको ९ करोड ९५ लाख बढीको सेयर कारोबार भयो। यसैगरी हिमालयन डिष्टिलरीको ७ करोड र एशियन लाइफ इन्स्योरेन्सको ५ करोड बढीको सेयर कारोबार भयो।"
विभूषणमा सुनको मात्रा घटाइने,"काठमाडौं : सरकारले विभूषणमा प्रयोग हुने सुनको परिमाण घटाई बनोटमा हेरफेर गर्न स्वीकृति दिने भएको छ। मंगलबार बसेको मन्त्रिपरिषद्ले गरेका निर्णय बुधबार सार्वजनिक गर्दै सञ्चार तथा सूचना प्रविधिमन्त्री ज्ञानेन्द्रबहादुर कार्कीले कार्यसम्पादन करार निर्देशिका, २०७९ स्वीकृत गर्ने निर्णय गरिएको जानकारी दिए। सरकारका प्रवक्तासमेत रहेका कार्कीले मन्त्रिपरिषद्ले वीरगन्जसिमरापोखरिया प्रसारण लाइनको टावर तथा सबस्टेसनका लागि जग्गा प्राप्ति गर्ने र प्रारम्भिक कारबाही चलाउने अधिकार तोक्नेसमेत निर्णय गरिएको बताए। सशस्त्र प्रहरी (दोस्रो संशोधन) नियमावली, २०७९ को मस्यौदा उपर लोकसेवा आयोगको परामर्श लिने, मध्यभोटेकोसी जलविद्युत् आयोजनाको २२० केभी प्रसारण लाइनका लागि वन क्षेत्र प्रयोग गर्न दिने समेत निर्णय गरेको बताइएको छ। प्रवक्ता कार्कीले बृहत्तर जनकपुर क्षेत्र विकास परिषद्को अध्यक्षमा शीतल साहु पूर्वे (धनुषा) लाई नियुक्त गर्ने, निजामती सेवा पुरस्कार सिफारिस समितिको सदस्य तोक्ने र श्रेणीविहीन स्थायी कार्यालय सहयोगी पदका कर्मचारीको सेवा समूह र पद परिवर्तन गर्ने मन्त्रिपरिषद्को निर्णय रहेको बताए ।"
विपद् व्यवस्थापनमा संवेदनशीलता,"बर्खा लागेको छ। बर्खा लाग्नु भनेको खेतीपातीको याममात्रै होइन यो विपद् आउने याम पनि हो। नेपालमा बर्सेनि बाढीपहिरोको विपद् नियमितजस्तो छ। जसको पूर्वानुमान स्वतः गर्न सकिन्छ। यत्ति हो विपद् जोखिमका क्षेत्रहरूको नक्सांकन सरकारले गरेको छैन, त्यसैले कहाँकहाँ के हुन्छ भन्न सकिन्न। कमजोरी त्यही हो कि विपद्को आकलनअनुसार जोखिम क्षेत्र नुछुट्ट्याउनु र विपद् आइसकेपछि हारगुहार गर्नु। जोखिम आकलन भएन भन्ने हो भने पनि सरकारले विपद् जोखिम न्यूनीकरण तथा व्यवस्थापन ऐन २०७४ नै पनि बनाएको छ। विपद् व्यवस्थापनसम्बन्धी सरकारी नीति पनि छ। राष्ट्रिय विपद् जोखिम न्यूनीकरण तथा व्यवस्थापन प्राधिकरण पनि छ। जब कि पहिलापहिला विपद् जोखिम न्यूनीकरणको जिम्मेवारी गृह मन्त्रालयको थियो, जसको जिम्मेवारी धेरै थिए। विपद् केन्द्रित प्राधिकरण गठन भएपछि त्यससम्बन्धी सबै काम उसैको भयो। तर प्राधिकरणले आफ्नो उपस्थिति देखाउन सकेको छैन। विपद् न्यूनीकरण नीति पनि व्यवहारमा प्रकट भएको छैन। त्यसैले त बर्सेनि बाढीपहिरोको कहर उस्तै छ। बर्सेनि नेपालमा बाढीपहिरोबाट दुई सय जनाको ज्यान जाँदै आएको छ। यो क्रम घटेको छैन बरू बढेको छ। मनसुन लाग्नासाथै विपद् आउनुको कारण प्राकृतिक मात्रै होइन। बर्खामा धेरै पानी पर्छ, अनि बाढी आउँछ। तर बाढी आउँदैमा मानवीयलगायत क्षति हुनुको कारण चाहिँ मानवीय पनि हो। जस्तो कि विश्व तापमान वृद्धिले बेला कुबेला बाढी पहिरो आउने गरेको छ। तापमान वृद्धिको मुख्य कारण मानवीय गतिविधि हो। अत्यधिक कार्बन उत्सर्जनले जलवायु परिवर्तन भएको छ। पृथ्वीको सन्तुलन खलबलिएको छ। विकासका नामा भएको औद्योगिकीकरण र पूर्वाधार विकास पृथ्वीको सन्तुलन खल्बल्याउने प्रमुख कारण हो। औद्योगिकीकरणका हकमा नेपाल पछि भए पनि असन्तुलित विकासमा अघि छ। पहाडका भित्ता जथाभावी खारिएका छन्। बिना इन्जिनियरिङ निर्मित बाटाघाटा पहिरो चलाउने प्रमुख कारण बनेका छन्। वन विनाश र भूधरातलको सन्तुलन खल्बल्याउने विकासे कार्यक्रममा नियमन छैन। बरू जसरी तसरी सडक खन्ने होडबाजी छ। प्राकृतिक स्रोत नदीनालाको अत्यधिक दोहन विपद्को अर्काे प्रमुख कारण हो। स्थानीय जनप्रतिनिधिहरूको ध्यान प्राकृतिक स्रोत संरक्षणभन्दा दोहनमा केन्द्रित छ। संघ, प्रदेश र स्थानीय सरकारबीच विपद् जोखिम न्यूनीकरणमा समन्वय हुन आवश्यक छ। जुन अहिलेसम्म भएको छैन। जोखिम क्षेत्र निर्धारण गरी सुरक्षित स्थानमा एकीकृत बस्ती बसाल्नुपर्ने कुरा गफमा सीमित हुनु ठूलो दुर्भाग्य हो। होइन भने हरेक वर्ष बाढी र पहिरोले बस्ती बगाउँछ, हजारौंलाई विस्थापित गर्छ तिनको पनि राम्ररी पुनस्र्थापना सरकारले गर्दैन, जोखिमका बस्ती सुरक्षित स्थानमा सार्ने कुरा त धेरै पर छ। विपद्बाट सुरक्षित हुन पहिलो त समुदायलाई नै परिचालित गर्नुपर्छ। त्यस कामको नेतृत्व स्थानीय सरकारले गर्नुपर्छ। तर नदीनाला र कमला डाँडापाखा र डरलाग्दा भीरका बस्ती नियन्त्रण र त्यस्ता बस्तीलाई अन्त सार्ने कुनै योजना स्थानीय तहको प्राथमिकतामा देखिँदैनन्। बस्ती नै सुरक्षित स्थानमा लैजाने पहल स्थानीय सरकारले गर्दा त्यसलाई सघाउने प्रमुख दायित्व प्रदेश र संघ सरकारको हो। त्यस्तो कार्यमा स्थानीय सरकारको स्रोत र साधनले भ्याउन सम्भव हुन्न। मुलुकमा पहाडमा पहिरो र तराईमा बाढीको कहर धेरै छ। तराईमा नदीनालामा तटबन्धका लागि बाढीको कहर आउनुअघि गर्नुपर्ने काममा दीर्घकालीन योजना बनाएरै काम गर्नुपर्ने देखिन्छ। राज्य यस्ता विषयमा अझै संवेदनशील नहुनु विडम्बना हो।"
उदयपुरको सदरमुकाम बाढीको उच्च जोखिममा,"उदयपुर : उदयपुरको सदरमुकामलगायतका क्षेत्रहरु बाढीको उच्च जोखिममा रहेका छन् । एक सातादेखि परेको पानी नरोकिएपछि सदरमुकाम छोएर बग्ने वरुवा र त्रियुगा नदीले तटबाँध भत्काउन थालेको छ । वरुवा खोलाले पुर्वपश्चिम बसपार्क छेउ र पिकनिक स्पोर्ट नजिकका बाँध कटान गर्न सुरु गरेको स्थलगत निरीक्षण गर्न पुगेका त्रियुगा नगरपालिकाका मेयर बसन्तकुमार बस्नेतले बताए । उनले भने, वरुवाले बजार क्षेत्रको भाग कटान गर्न सुरु गरेकाले नियन्त्रणका लागि प्राविधिकसहितको जनशक्ति परिचालन गरेका छौं ।' प्राविधिक टोली लिएर कटान क्षेत्रको अनुगमन गर्न पुगेका मेयर बस्नेत, उपमेयर महेश्वरी राई, प्रमुख जिल्ला अधिकारी, सुरक्षा प्रमुख टोलीले नियन्त्रणका लागि विपद्मा खटिने सुरक्षासहितको टोली परिचालन गरिएको जनाएका छन् । प्रजिअ वीरेन्द्रकुमार यादवले बर्षा तत्काल नरोकिने देखिएकाले नदी आसपासका क्षेत्रमा उच्चसतर्कता अपनाई सुरक्षित स्थानको खोजी भइरहेको बताए । उनले बस्ती सुरक्षित गर्न स्थानीय तहसँग समन्वय गरी सुरक्षाकर्मीको टोली परिचालन गरिएको बताए । अवस्था हेरी डुवान र कटान नियन्त्रणका लागि सबै उपायहरु अवलम्बन गरिएको प्रजिअ यादवले बताए । भारी बर्षाका कारण बेलका नगरपालिकाको वडानं १,२,३ का सप्तकोषी आसपासका क्षेत्र, चौदण्डिगढी नगरपालिकाको वडा नं ५,८,९, त्रियुगा नपाको १,२,३,६,११,१२ कटारी नपाका ३,५ वडाहरु बाढीको उच्चजोखिममा रहेका छन् । खोला जुनसुकै बेला पनि समुदायमा पस्न सक्ने खतरा बढेकाले उच्च सतर्कता अपनाइको स्थानीय प्रशासनले जनाएको छ । बर्षाले जनजीवनसमेत प्रभावित बनाएको छ । सर्वसाधारणहरु घरबाट बाहिर निस्कन सकेका छैनन् भने नदी आसपासका स्थानीय आतंकित बनेका छन् । बेलकाको वडा नं १ र २ को तपेश्वरी बस्ती पुरै डुवानमा परेको छ भने पूर्वी खण्डमा सप्तकोसी नदीले कटान गर्न सुरु गरेको उपमेयर जिरा राईले बताइन् । जिल्लाका सप्तकोसी नदी, त्रियुगा, बरुवा, ककरु, तावा, मरुवा, लुहाले, बैद्यनाथ, यारी, लामा, वविया लगायत दर्जनौँ खोलामा पानीको बहाव उच्च भएसँगै बाढीको जोखिम बढेको छ । जिल्ला विपद् व्यवस्थपन समितिका अध्यक्षसमेत रहेका प्रजिअ यादवले कुनैपनि बेला हुनसक्ने विपत्तिबाट सर्वसाधारणलाई तत्काल राहत र उद्धारका लागि स्थानीय प्रशासन तयारी अवस्थामा रहेको बताए । उनले नेपाली सेना, सशस्त्र प्रहरी र नेपाल प्रहरीसहितको टोली उच्च सतर्कतासाथ तयारी अवस्थामा रहेको र हालसम्म गाईघाट आसपासका केही स्थानमा पानीको डुबान सुरु भएको, सप्तकोसीको बाढीले बेलका नगरपालिकाको विभिन्न स्थानमा कटान गर्न थालेको जानकारी प्राप्त भएको बताए । मुसलधारे पानी परिरहेकोले बाढी र पहिरोको जोखिम बढ्नसक्ने भएकोले सबै स्थानीय तहसँगको सूचना स्रोत बलियो बनाइएको, पीडितहरूको तत्काल उद्धार राहतका लागि पूर्णरुपमा आफूहरू तयारी अवस्थामा रहेको र उच्च जोखिम भनिएका क्षेत्रहरूमा सुरक्षाकर्मीको टोलीसमेत परिचालन गरिसकिएको उनले बताए ।"
कांग्रेसमा आन्तरिक मतभेद : सभापतिलाई दबाब दिन शेखरले बोलाए आफूपक्षीय नेताको बैठक,"काठमाडौं : सत्तारुढ दल नेपाली कांग्रेसभित्र आन्तरिक मतभेद सतहमा आउने देखिएको छ । महाधिवेशन सकिएको ६ महिना बितेलगत्तै डा शेखर कोइराला नेतृत्वको समूह सभापति शेरबहादुर देउवाविरुद्ध उत्रने तयारीमा जुटेको हो । सभापति देउवा विधि र विधानअनुसार नचलेको भन्दै कोइरालाले आफूपक्षीय नेताहरुको बैठक बिहीबार दिउँसो २ बजे बत्तिसपुतलीस्थित अनुपम फुडल्याण्डमा बोलाएका छन्। कांग्रेस नेता गुरू घिमिरेले समसामयिक राजनीतिक विषयमा छलफल गरी पार्टी सभापति देउवालाई दबाब दिने उद्देश्यले बैठक बोलाइएको जानकारी दिए । स्थानीय निर्वाचनको मत परिणाण आएको पनि लामो समय भयो । पार्टीले चुनावी समीक्षा गर्न बैठक बोलाएको छैन, ६ महिना भयो समितिलाई पूर्णता दिइएको छैन। घिमिरेले अन्नपूर्ण पोस्ट्सँग भने, समसामयिक विषयमा गम्भीर छलफल गरी पार्टी सभापति शेर बहादुर देउवालाई दबाब दिने उद्देश्यले बैठक बोलाइएको हो । सत्तारुढ गठबन्धनका नेताहरुलाई दैनिक भेट्दा पार्टीकै नेताहरुसँग सल्लाह नगरी देउवा अगाडि बढेकाले छुट्टै बैठकको आयोजना गरिएको अर्का एक पदाधिकारीले बताए । उनले भने, गठबन्धनका नेताहरुसँग दैनिक भेट हुन्छ, छलफल हुन्छ। तर पार्टीभित्रकै अर्को पक्षका नेतासँग भेट नदिने राम्रो भएन। सरकारलाई गति दिन पनि पार्टीभित्र छलफल आवश्यक छ। सभापति देउवाले कतिपय मनोनयन एकलौटी गरेको र आफूहरुले उठाएका विषयमा गम्भीर नदेखिएकाले छुट्टै बैठक बोलाउनुपरेको शेखर समूहका नेताको भनाई छ। महाधिवेशन सकिएको ६ महिनामा पनि पदाधिकारी, समिति र भातृसंगठनलाई पूर्णता नदिइएको भन्दै कांग्रेस नेतृत्वको आलोचना हुँदै आएको छ।"
देशभर बाढीपहिरोको कहर,"अविरल वर्षापछिको बाढी र पहिरोले देशभरका अधिकांश स्थान प्रभावित भएका छन्। तराईका भूभाग डुबानमा परेका छन्। ठाउँठाउँमा सडक अवरुद्ध भएका छन्। सयौं स्थानीयवासी विस्थापित भएका छन्। हजारौं व्यक्ति उच्च जोखिममा छन्। तराईका केही जिल्ला जलमग्न भएकाले सम्भावित क्षति कम गर्न सरकार उद्धारमा लागिरहेको गृह मन्त्रालयका प्रवक्ता फणीन्द्रमणि पोखरेलले बताए। अति खतरा मानिएका कन्काई, कमला, बाग्मती, पूर्वी राप्ती, तिनाउ, बबई, कर्णाली, नारायणी, सेती, कालीगण्डकी, मादीलगायत नदीमा पानीको बहाव बढ्न सक्ने भएकाले होसियारी अपनाउन आवश्यक छ, प्रवक्ता पोखरेलले भने। बिहीबार मधेस र लुम्बिनीको तराई र चुरे भई बग्ने अधिकांश ससाना नदीमा बहाव उल्लेख्य बढ्ने बाढी पूर्वानुमान महाशाखाको बुलेटिनमा उल्लेख छ। केही नदीमा बहाव सतर्कता तहसम्म पुग्न सक्ने जनाइएको छ। शुक्रबार सुदूरपश्चिमको तराई र चुरेको भूभाग भई बग्ने अधिकांश ससाना नदीमा बहाव उल्लेख्य बढ्ने अनुमान महाशाखाको छ। केहीमा बहाव सतर्कता तहसम्म पुग्न सक्ने पूर्वानुमान गरिएको छ। जल तथा मौसम विज्ञान विभागका महानिर्देशक कमलराम जोशीले आगामी तीन दिन भारी वर्षा हुने सम्भावना रहेकाले उच्च सावधानी अपनाउन सबैलाई आग्रह गरेका छन्। तराईका सबै जिल्ला र गण्डकी प्रदेशमा भारी वर्षा हुने, खोलामा जलस्तर बढेर बाढीको समस्या निम्तिन सक्ने जोशीको भनाइ छ। हाल देशभर सामान्यदेखि पूर्ण बदली रही धेरै स्थानहरूमा हल्कादेखि मध्यम वर्षा भइरहेको छ, मौसम पूर्वानुमान महाशाखाले बुधबार साँझ ६ बजे जारी गरेको बुलेटिनमा लेखिएको छ। २४ घण्टा अवधिमा देशभर सामान्यदेखि पूर्ण बदली रहने जनाइएको छ। धेरै स्थानमा मेघगर्जनचट्याङसहित हल्कादेखि मध्यम वर्षाको सम्भावना रहेको छ, बुलेटिनमा लेखिएको छ, प्रदेश १, मधेस प्रदेश, बागमती प्रदेश, गण्डकी प्रदेश र लुम्बिनी प्रदेश र सुदूरपश्चिम प्रदेशका केही स्थानहरूमा भारी वर्षाको सम्भावना रहेकोले पहाडी भूभागमा भूक्षय, पहिरो तथा गेग्रान बहावको जोखिम रहेको साथै नदीनाला तथा खहरे खोलाहरूमा पानीको सतह बढ्न सक्ने तथा दैनिक जनजीवनयातायात क्षेत्रसमेत प्रभावित हुन सक्ने भएकाले आवश्यक सतर्कता अपनाउनु हुन सबैमा अनुरोध छ। मोरङमै साढे ३ सय परिवार विस्थापित मोरङमा साढे ३ सयभन्दा बढी परिवार विस्थापित भएका छन्। मोरङ प्रहरीका प्रवक्ता डीएसपी दीपक श्रेष्ठले १ हजार ३ सयभन्दा बढी व्यक्तिलाई उद्धार गरिएको बताए। मौसमको प्रतिकूलताका कारण उद्धारमा समस्या भइरहेको श्रेष्ठको भनाइ छ। पानीको उचित निकास नहुँदा प्रदेश १ को राजधानी विराटनगर बर्सेनि डुबानमा पर्ने गरेको छ। विराटनगरको पूर्वतर्फ सिंघिया र पश्चिमबाट केशलिया खोला छन्। बाढीका कारण बहाव उच्च भएर खोला ओभरफ्लो हुँदै बस्तीमा छिर्दा स्थानीयवासीको बिचल्ली भएको छ। विराटनगर र कटहरीका लगभग १ हजार ४ सयभन्दा बढी परिवार प्रभावित बनेको प्रहरीले जनाएको छ। मोरङका प्रमुख जिल्ला अधिकारी काशीराज दाहालले क्षतिको यकिन विवरण प्राप्त नभए पनि मोरङमा चार हजारभन्दा बढी परिवार प्रभावित बनेको हुन सक्ने बताए। उनका अनुसार डाँस, बक्राहा, चिसाङ, सिंघिया, केशलियालगायतका दर्जनौं खोलामा पानीको बहाव उच्च बनेको छ। असार १४ र १५ गते देशभर परेको झरीले विभिन्न ठाउँमा क्षति पुर्याएको छ। तराईका केही जिल्ला जलमग्न भएकाले सम्भावित क्षति कम गर्न सरकार उद्धारको काममा लागिरहेको छ। विभिन्न नदीमा पानीको बहाव बढ्न सक्ने सम्भावना भएकाले होसियारी अपनाउन आवश्यक छ। फणीन्द्रमणि पोखरेल, प्रवक्ता, गृह मन्त्रालय सुनसरीमा १ हजारभन्दा बढी व्यक्ति प्रभावित भएका छन्। २ सयभन्दा बढी परिवार विस्थापित भएको प्रमुख जिल्ला अधिकारी इन्द्रदेव यादवको आकलन छ। सुनसरी खोलाको बाढीले इनरुवा८ का २० परिवार विस्थापित भएका छन्। भोक्राहानरसिंह५ र ७ का १ सय ५० भन्दा बढी परिवार भएका छन्। बर्जु५ का ६, गुरुङ टोलका ८, चिमडीका ४० परिवार विस्थापित भएको प्रजिअ यादवले बताए। झापामा १२ सयभन्दा बढी परिवार बाढीबाट प्रभावित बनेका छन्। दर्जनौं परिवार विस्थापित भएका छन्। मेची, रतुवा, मावा, कमल, कन्काईलगायतका नदीमा पानीको बहाव उच्च हुँदै गइरहेको र वर्षासमेत नरोकिएकाले उद्धारमा कठिनाइ भएको झापा प्रहरीले जनाएको छ। सप्तकोसी ब्यारेजमा खतरा सप्तकोसी नदीमा पानीको बहाव बढेको छ। बहाव बढेसँगै कोसी ब्यारेजमा खतराको संकेत स्वरूप रातो बत्ती बालिएको छ। सप्तकोसीमा बुधबार साँझ पानीको बहाव प्रतिसेकेन्ड १ लाख ८१ हजार ९५ क्युसेक मापन गरिएको सुनसरीका प्रजिअ यादवले बताए। सप्तकोसीमा पानीको बहाव १ लाख ५० हजार क्युसेक नाघेपछि खतरा मानिन्छ। कैलालीको भजनी८ कृष्णनगरस्थित काढा नदी फुटेर डुबानमा परेको गाउँ। आउसे दमाईको घरनजिकै नदी फुटेकाले यहाँका दर्जनौं घर डुबानमा परेका छन्। तस्बिर : रासस सप्तकोसीका ५६ ढोकामध्ये अहिले २१ वटा मात्र ढोका खोलिएको छ। भारतले ब्यारेजका सबै ढोका नखोलेका कारण कोसी गाउँपालिका र बराहक्षेत्र नगरपालिका जोखिममा परेका छन्। सप्तकोसीले खेतीयोग्न जमिन कटान तीव्र पारेको छ। मानव बस्तीसमेत डुबानमा पर्न थालेको छ। ब्यारेजका सबै ढोका नखोलिएका कारण सप्तकोसीले श्रीलंका टापुको जमिन कटान तीव्र पारेको स्थानीय सन्तोष चन्द्रवंशीले बताए। उनले ब्यारेजका सबै ढोका खोलेर सर्वसाधारणको अवस्था सहज बनाइदिन सरकारसँग माग गरेका छन्। प्रदेश २ पनि जोखिममा दुई दिनदेखिको अविरल झरीले मधेस प्रदेशमा बाढीको जोखिम निम्त्याएको छ। आठ जिल्लामध्ये रौतहट र सर्लाही उच्च जोखिममा छन्। रौतहटको गौर र आसपासका क्षेत्रमा पछिल्लो ६ घण्टामा भारी वर्षा मापन गरिएको जल तथा मौसम विज्ञान विभागले जनाएको छ। सो क्षेत्र भई बग्ने साना नदीहरूमा बाढीको जोखिम भएकोले तटीय क्षेत्र तथा डुबान भइरहने होचा भूभागमा रहनेलाई सतर्कता अपनाउन आग्रह गरिएको छ। रौतहटमा लालबकैया र बागमती नदीमा पानीको बहाव उच्च हुन थालेपछि स्थानीयवासी त्रसित भएका छन्। बाढीको पानिले गढिमाई नगरपालिका, माधवनारायण नगरपालिका, दुर्गाभगवती गाउँपालिका र राजदेवी नगरपालिकामा कटान सुरु गरेको छ। सर्लाहीको लखनदेही, धनुषा र सिरहा भएर बग्ने कमला नदी, महोत्तरीको रातु र जंघा नदीलगायत ठूला र साना नदीहरूमा निरन्तरको वर्षाले जलस्तर बढाउन थालेपछि सुरक्षा सतर्कता अपनाइएको छ। विपद् व्यवस्थापनका लागि जुनसुकै बेला परिचालन गर्न सक्ने गरी टिम तयारी अवस्थामा रहेको धनुषाका प्रमुख जिल्ला अधिकारी सुरेन्द्र पौडेलले बताए। उच्च जोखिममा रहेका गाउँबस्तीहरूको पहिचान गरी व्यवस्थापन तथा सुरक्षित स्थानमा स्थानान्तरण गर्ने व्यवस्थासमेत मिलाइएको उनले जानकारी गराए। लुम्बिनीमा पहिरोको उच्च जोखिम बर्खायामको पहिलो झरीमै बुटवलको माथिल्लो क्षेत्र पहिरोको उच्च जोखिममा परेको छ। बुटवलको ज्योतिनगर क्षेत्रमा गएको वर्ष झरेको पहिरो फेरि निरन्तर बग्न थालेको हो। ज्योतिनगर क्षेत्रमाथिको चुरेमा परेको चिरैचिरा पहिरो हुँदै सहरमा खसेको छ। पहिरोले ज्योतिनगर क्षेत्रका दर्जनौं घर उच्च जोखिममा छन्। दस महिनाअघि गएको पहिरो नियन्त्रणको काम प्रभावकारी नहुँदा अहिले समस्या बढेको हो। मंगलबार र बुधबारको झरेको पहिरोको लेदो आधा दर्जन घरमा पसेको छ। स्थानीयवासी खगेश्वर न्यौपानेले पहिरो गएको वर्ष दिन पुग्न लाग्दा पहिरो नियन्त्रणको काम सुस्त भएकोले समस्या निम्तिएको बताए। जति काम हुने अपेक्षा थियो, भएन। केही महिना यता केही काम भए पनि त्यसले भेल पहिरो थेग्न सकेन, उनले भने। भूगर्भविद् डा रञ्जनकुमार दाहालका अनुसार ज्योतिनगर माथिको श्रवनडाँडा नै बगिरहेकोले ग्याबिन वाल र ग्याबिन चेक ड्यामले पहिरो नियन्त्रण हुन समस्या भएको हो। श्रवनडाँडा पहिलेको ठाउँबाट ५० देखि ८० मिटर तल धस्केको छ। २०७८ सालमा मात्रै १० देखि ३० मिटर तल धस्केको देखिन्छ। पहिरोको शिर साढे एक किमि लामो छ। तलका पहिरो सहायक हुन्, श्रवनडाँडा ठूलो पहिरो हो। ज्योतिनगरको पहिरो नियन्त्रणका लागि राष्ट्रपति चुरेतराई मधेस संरक्षण विकास समितिबाट यो वर्ष दुई करोड रुपैयाँ विनियोजन भयो। यो रकमबाट उपभोक्ता समिति परिचालन गरी ग्याबिन वाल र ग्याबिन चेक ड्याम लगाउने काम भएको छ। भूगर्भविद् प्रेम पौडेलका अनुसार पहिरो क्षेत्रमा ठाउँठाउँमा पानीका मूल छन्। जमिनभित्र पनि पानी बगिरहेको छ। सतह र जमिनभित्र बगेको पानीले ढुंगा र माटोलाई एकाकार हुन दिएको छैन्। जमिनलाई थप चलायमान बनाउन बल पुर्याएको छ। राष्ट्रपति चुरेतराई मधेस संरक्षण विकास समितिमा कार्यरत रहेका उनले मंगलबार आएको पहिरो पनि सतह र जमिनभित्रको पानीले भएको बताए। सतहमा बग्ने पानीलाई मनपरी बग्न नदिएर व्यवस्थित तरिकाले बगाउन सके क्षति कम गर्न सकिन्छ, उनले भने। राजमार्ग अवरुद्ध नारायणगढबुटवल सडक बुधबार बिहानदेखि अवरुद्ध छ। पूर्वी नवलपरासीको मध्यविन्दु नगरपालिका र विनयी त्रिवेणी गाउँपालिकाको सीमा क्षेत्रमा पर्ने सडक खण्डमा तीनवटा डाइभर्सन बगाएपछि पूर्वपश्चिम राजमार्ग ठप्प भएको हो। खहरेखोलाको बाढीले डाइभर्सन बगाएको हो। बुधबार दिनभर पानी परेको र खोलाको पानी नघटेकाले सडक सञ्चालनमा ल्याउन कठिन भएको जिल्ला प्रहरी कार्यालय नवलपुरका प्रहरी निरीक्षक जयराम पन्तले बताए। खोलाको पानी नघटेसम्म सडक सञ्चालनमा ल्याउन नसकिने उनले बताए। यात्रुहरू अलपत्र परेका छन्। कर्णालीमा ग्रामीण सडक अवरुद्ध कर्णालीका जाजरकोट, कालीकोट, दैलेख, पश्चिम रुकुम, मुगुलगायत जिल्ला पहिरोको उच्च जोखिममा छन्। त्यस्तै यहाँका केही बस्ती खोला तथा नदी किनारामा छन्। ती बस्ती बाढी तथा नदीजन्य प्रकोपको जोखिममा छन्। कर्णाली प्रदेश प्रहरी कार्यालयका अनुसार तीन वर्ष अवधिमा प्रदेशभर १ सय ८० जनाले बाढीपहिरोमा ज्यान गुमाएका छन्। २६ जना बेपत्ता भएका छन्। आन्तरिक मामिला तथा कानुन मन्त्रालयले तयार पारेको मनसुन पूर्वाधार पूर्वतयारी तथा प्रतिकार्य योजना अध्यादेश२०७८ लाई अध्यावधिक गरी अध्यादेश२०७९ स्वीकृत गरिएको छ। तर उक्त योजना प्रभावकारी हुन सकेको छैन। मन्त्रालयका विपद् व्यवस्थापन शाखा प्रमुख कृष्णबहादुर रोकायाले यस वर्ष मनुसनमा झन्डै ५१ हजार प्रभावित हुने आकलन गरिएको बताए । हाल मनसुन सक्रिय भइसकेकाले सबै सरोकारवाला निकायलाई पूर्वतयारीका लागि सतर्क रहन पनि आग्रह गरिएको शाखा प्रमुख रोकायाले बताए। जाजरकोट, कालीकोट, मुगु, दैलेखलगायत जिल्लाका ग्रामीण सडक अवरुद्ध छन्। मध्यपहाडी राजमार्गका पश्चिम रुकुम, जाजरकोट र दैलेख खण्डका ठाउँ ठाउँमा पहिरो गएको छ। जाजरकोटको सुयाडामा मध्यपहाडी सडकमा पहिरो खस्दा सडक अवरुद्ध भएको हो। मन्त्रालयका अनुसार कर्णालीका ६ जिल्लाका २१ स्थानीय तह नदी तटीय क्षेत्रमा छन्। पहिरोको जोखिममा मन्थली बजार रामेछापको मन्थली नगरपालिका४ गैराथोक र वडा नं ३ अर्चलेका बस्तीका सयौं परिवार अनिँदो हुने गरेका छन्। यो वर्ष पनि वर्षात् बढ्न थालेसँगै यहाँका स्थानीयको रात अनिँदै बित्न थालेको छ। घ्याप्चे पहिरोका कारण २०११ सालयता सयौं परिवार विस्थापित भइसकेका छन्। गैराथोकका तीन सय परिवार विस्थापित हुने अवस्थामा रहेको सोमप्रसाद भट्टराईले बताए। जोखिममा रहेको घरमध्ये पनि १५ घर पूर्ण जोखिममा छन्, भट्टराइले भने, अझै पनि सरकारले पहिरोको जोखिममा रहेकाहरूलाई उचित स्थानान्तरण गर्न नसक्दा प्रत्येक वर्षका रातहरू अनिँदै सुत्न बाध्य छौं। केही वर्षदेखि कम हुँदै गएको पहिरो केही दिनयता बढेको स्थानीयवासी तीर्थराज श्रेष्ठले बताए। एक्कासी पहिरो बढेपछि आसपासका बासिन्दा त्रसित भएका छन्। पानी परेको बेला राति जागै बसेर रात काट्ने गरेका छौं, स्थानीय गोमा भट्टराई बताउँछिन्। वातावरणीय प्रभाव मूल्यांकन गरी बायो इन्जिनियरिङ प्रविधिबाट पहिरो रोकथाम गर्न सकिने इन्जिनियर कुसुम भट्टराईको भनाइ छ। पहिरोले डुम्रेबेंसीसहरचामे सडक अवरुद्ध पहिरोका कारण डुम्रेबेंसीसहरचामे सडक अवरुद्ध भएको छ। तनहुँको डुम्रेदेखि लमजुङ सदरमुकाम बेंसीसहर हुँदै मनाङ सदरमुकाम चामे जोड्ने यो सडक अवरुद्ध हुँदा नागरिकहरू समस्यामा परेका छन्। मंगलबार रातभरि र बुधबार बिहानको भारी वर्षाका कारण पहिरोले ठाउँठाउँमा सडक बगाउनुका साथै सडक पुरेको छ। बेंसीसहर१ उदीपुरमा डाइभर्सन सडक बगाएकोमा दिउँसो अस्थायी रूपमा खुलाइएको छ। बेंसीसहर नगरपालिका६, चनौटे, उत्तीसघारी र खरखरेमा गएको पहिरो हटाइएको छैन। मस्र्याङ्दी गाउँपालिका९ मा पहिरो जाँदा खुदी र घनपोखरा जाने सडक अवरुद्ध बनेको छ। मस्र्याङ्दी३ खुदीको अमर माविदेखि जलकिनेसम्म पहिरोले सडक पुरेको छ। यी ठाउँमा पनि पहिरो हटाउन सकिएको छैन। पहिरोका कारण सवारीसाधन चल्न सकेका छैनन्। पैदल यात्रुहरूलाई हिँडडुल गर्न समस्या भएको छ। पहिरोले गर्दा जिल्लाका ग्रामीण भेगमा रहेका अधिकांश सडक अवरुद्ध भएको छ। डुम्रेबेंसीसहरचामे सडकमा पहिरो। तस्बिर : नवीनराज कुइँकेल मस्र्याङ्दी गाउँपालिका४ को शिरचौर र मनाङको म्यार्दीखोला नजिक पहिरो जाँदा सडक अवरुद्ध भएको वडाध्यक्ष बलबहादुर गुरुङले बताए। डुम्रेबेंसीसहरचामे सडक योजना प्रमुख इन्जिनियर अच्युतविलास पन्तका अनुसार मंगलबार साँझदेखिको वर्षाका कारण डुम्रेदेखि बेंसीसहर हुँदै मनाङ जोड्ने सडक ठाउँठाउँमा पहिरोले क्षति पुर्याएको छ। डुम्रेबेंसीसहर सडकखण्ड खुल्ने र बन्द हुने भइरहेको छ। बेंसीसहर चामे सडकमा गएको पहिरो बुधबार दिनभर पनि पन्छाउन नसकिएपछि सडक अवरुद्ध नै छ। बेंसीसहर६, उत्तिसघारी र खरखरे भीरमा गएको पहिरो पन्छाउन नसक्दा दुई सातादेखि नियमित यातायात सञ्चालन हुन सकेको छैन। दोर्दी गाउँपालिका वडा नं ७ फलेनीको माझखर्कमा पहिरो जाँदा ६ घर विस्थापित भएका छन्। चट्याङले ७ को मृत्यु चट्याङ लागेर बुधबार बिहान १० बजेसम्म २४ घण्टा अवधिमा सात जनाको ज्यान गएको छ। दुई जना घाइते भएको राष्ट्रिय विपद् जोखिम न्यूनीकरण तथा व्यवस्थापन प्राधिकरणको विपद् बुलेटिनमा उल्लेख छ। रूपन्देहीको सियारी२, नवलपरासी पश्चिमको रामग्राम१०, बागलुङको काठेखोला४, बाँकेको राप्तीसोनारी३, पर्साको सखुवा प्रसौनी१, धादिङको त्रिपुरासुन्दरी२, कैलालीको कैलारी१ मा चट्याङले मानवीय क्षति भएको हो। विपद्सम्बन्धी ३२ घटनामा आठ जनाको मृत्यु, तीन घाइते भएको जनाइएको छ। पाँच ठाउँमा सडक अवरोध र १३ चौपाया क्षति पुगेको उल्लेख छ। अजवी पौड्यालकाठमाडौं, किशोर बुढाथोकीविराटनगर, रत्नप्रसाद आचार्यधरान, मनिका झाजनकपुरधाम, लक्ष्मण पोखरेलबुटवल, हरि शर्मापरासी, राजेन्द्र कार्कीजाजरकोट, सन्तोष ढुंगेलरामेछाप, नवीनराज कुइँकेलबेंसीसहर"
डाक्टर र इन्जिनियर पढ्न अनुदान,"जाजरकोट : बारेकोट गाउँपालिकाले हरेक वर्ष १ डाक्टर र १ इन्जिनियर उत्पादन गर्ने गरी साझेदारीमा आवश्यक शैक्षिक अनुदान दिने भएको छ। बारेकोटमा स्थानीय डाक्टर नहुँदा स्वास्थ्य संस्थामा डाक्टर नबस्ने समस्या छ। गाउँपालिकाभित्रका युवाहरूलाई डाक्टर पढ्न आर्थिक सहयोग गरेर प्रोत्साहित गरी जनशक्ति वृद्धि गर्न साझेदारीमा हरेक वर्ष एमबीबीएस पढ्ने विद्यार्थीलाई अनुदान दिइनेछ। त्यस्तै, इन्जिनियर अर्थात् बीई पढ्न चाहने विद्यार्थीलाई पनि साझेदारीमा आवश्यक छात्रवृत्तिको व्यवस्था गरिने भएको अध्यक्ष वीरबहादुर गिरीले बताए। त्यस्तै, ४० वर्षमाथिका अविवाहित पुरुषलाई एकल पुरुषसरह भत्ताको व्यवस्था, विदुर पुरुषलाई भत्ता, पशुपालन गर्ने किसानलाई गोठालो भत्ता दिने, गाउँपालिकामा आगामी वर्ष स्नातक तहको क्याम्पस र बहुप्राविधिक शिक्षालय स्थापना, एक वडा एक उत्पादन, सिल्पाचौरमा होमस्टे स्थापना र संचालन, आईटी पार्क स्थापना, बारेकोटमा नुन डिपोको स्थापना, रोजगार बैंकको स्थापना र सुपथ पसल स्थापना गरिने आगामी आर्थिक वर्षको नीति तथा कार्यक्रममा उल्लेख छ। त्यसैगरी, स्थानीय पाठ्यक्रम निर्माण गरी कार्यान्वयन गर्ने, चारवटा आधारभूत तहका विद्यालयलाई आईटीसहितको नमुना विद्यालय बनाउने, रंगशाला निर्माण गर्ने, एक घर एक धारा निर्माण, वडामै अपांगता परिचयपत्रको व्यवस्था मिलाउने, सडकको स्तरोन्नती गरी सडक नपुगेका वडा र गाउँमा सडक पुर्याउनेलगायतका थुप्रै लोकप्रिय कार्यक्रमअघि सारिएको छ। बारेकोटको १५औं गाउँसभामा अध्यक्ष गिरीले नीति तथा कार्यक्रम सार्वजनिक गरेका हुन्।"
बालिका यौनधन्दामा लगाउने पक्राउ,"ताप्लेजुङ : ताप्लेजुङ सदरमुकामका होटलमा १४ वर्षीय बालिकालाई यौनधन्दामा लगाउने ६ जना पक्राउ परेका छन्। फुङलिङको एक कपडा पसलबाट ११ वर्षीय बालकले पैसा चोरी गरे। पसलको सिसी क्यामेराको फुटेजका आधारमा बालक र उनका साथीलाई ताप्लेजुङ प्रहरीले नियन्त्रणमा लियो। ती बालकले चोरी गरेको नगद एक होटलकी साहुनीलाई पुर्याउँदा रहेछन्। ती बालकले चोरेको पैसा बुझाएको होटल साहुनी र त्यहाँको कर्तुतबारे प्रहरीले बालिकालाई यौनधन्दामा लगाउने गरेको थाहा पाएको हो। प्रहरीले चोरी गर्ने बालकलाई अभिभावकको जिम्मा लगाएर उनले दिएको सूचनाको आधारमा उनको उद्धार गरी बालिकालाई यौन व्यवसायमा प्रेरित गर्ने २ महिला र ४ जना पुरुषसहित ६ जनालाई पक्राउ गरेको हो। उनीहरूविरुद्ध उजुरी नै दर्ता गरेको भए तापनि अनुसन्धानमा असर गर्ने भएकाले परिचय खुलाउन असमर्थ रहेको जनाएको छ। पैसा असुलेर शारीरिक सम्बन्ध गराउने ३ वटा होटलका ३ जना सञ्चालकसहित बालिकासँग यौन सम्पर्क राखेको आरोपमा थप ३ जनासहित ६ जनाविरुद्ध उजुरी दर्तासँगै अनुसन्धान सुरु गरिसकेको छ। तीमध्ये ३ जनालाई बलात्कार र २ जनालाई शरीर बन्धक, मानव बेचविखन तथा ओसारपसार र १ जनालाई मतियारका रूपमा मुद्दा दर्ता गरेको छ। अनुसन्धान सकिए २५ दिन अगावै अदालतमा मुद्दा दर्ताको तयारी गरेको ताप्लेजुङ प्रहरी प्रमुख कैलाशकुमार राईले बताए। एउटा घटनाको अनुसन्धानमा अर्को ठूलो अपराधको खुलासा भयो, डीएसपी राईले भने, सदरमुकामभित्रै भइरहेको यस्तो गतिविधि छरछिमेक, आसपासकोलाई पक्कै थाहा थियो होला। कसैले सूचनासम्म दिएनन्। प्रहरीले हरेकजसो होटलमा तथ्यांक राख्नेलगायत व्यवस्थापनका लागि छलफल एवं अनुगमन दुवै गर्ने भएको छ। होटेल सञ्चालकले १ हजार राख्ने र १ हजार बालिकालाई दिने गरेको प्रहरीको प्रारम्भिक अनुसन्धानमा खुलेको छ। बालिकाको आमाको मृत्युपछि बुवा र कान्छीआमासँग सदरमुकाम क्षेत्रमा भाडाको कोठामा बस्ने गरेको बालिकाले बताएकी छन्।"
टनकपुरको पानीले पहिलो रोपाइँ,"महेन्द्रनगर : भारतसँगको एकीकृत महाकाली सन्धि भएको २६ वर्षपछि नेपालले टनकपुर ब्यारेजबाट पाएको पानीले पहिलो पटक रोपाइँ गरिएको छ। टनकपुरबाट छाडिएको पानी बुधबार महाकाली सिँचाइ तेस्रो चरणको मूल नहरअन्तर्गत बेदकोट नगरपालिका४ बगुनमा पुगेपछि धान दिवस मनाइएको हो। सुदूरपश्चिम प्रदेशका मुख्यमन्त्री त्रिलोचन भट्ट र जलस्रोत तथा सिँचाइ विभागका महानिर्देशक सुशीलचन्द्र आचार्यले धान रोपेर महाकाली नहरमा पानी सञ्चालनको शुभारम्भ गरेका हुन्। ढिलै भए पनि महाकाली सन्धि कार्यान्वयन भएको महानिर्देशक आचार्यले बताए। सरकारले यो आयोजनालाई राष्ट्रिय गौरवको आयोजना बनाएपछि यसको कामले गति लिएको छ, आचार्यले भने, कैलालीको मालाखेती र कञ्चनपुरको त्रिभुवनबस्तीसम्म सिँचाइ सुविधा उपलब्ध गराउन विभागले तीव्र काम गरिरहेको छ। उनले २२ वटा शाखा नहरहरू निमार्णका लागि ठेक्का भइसकेको बताउँदै एक वर्षभित्र किसानको खेतमा पानी पुग्ने बताए। मुख्यमन्त्री भट्टले यो आयोजनाले कञ्चनपुर, कैलालीको ठूलो भूभागमा सिँचाइ सुविधा पुग्ने भएकाले यहाँको उत्पादकत्व बढ्ने बताए। नहर बनेपछि कैलाली र कञ्चनपुरको ३३ हजार हेक्टर जमिनमा सिँचाइ सुविधा पुग्ने आयोजना कार्यालयले जनाएको छ। नेपालतर्फ निर्माण सम्पन्न भएको साढे २८ किलोमिटर मूल नहरको परीक्षणपश्चात् १० क्युसेक पानी नियमित रूपमा छाडिने जनाइएको छ। आयोजनाका इन्जिनियर शम्भु पण्डितले किसानको आवश्यकताअनुसार नहरमा पानी छोड्ने बताए। अहिले शाखा नहर नबन्दा किसानको खेतसम्म पानी पुग्न सकेको छैन, पण्डितले भने, महाकालीबाट पानी ल्याएर खोलामा त्यतिकै छोड्नुभन्दा यहाँका किसानले पम्पबाट भए पनि उपभोग गर्छन् भने आवश्यकताअनुसार पानी ल्याउँछौं। अहिले शाखा नहर नबन्दा उक्त पानी मुसेपानी र स्याली नदीमा छोड्ने तयारी आयोजनाको छ। शाखा नहरहरू निर्माण नभएका कारण अहिले नदीमा छाड्नु परेको पण्डितको भनाइ छ । मूल नहर निर्माण भएको क्षेत्रमा शाखा नहर निर्माण प्रक्रिया पनि सुरु भएको छ। २२ वटा शाखा नहर निर्माणका लागि जमिन अधिग्रहणदेखि डिजाइन निर्माणको काम अन्तिम चरणमा पुगेको आयोजनाले जनाएको छ। सरकारले आगामी आर्थिक वर्षको बजेटमा समेत मूल नहरसँगै शाखा नहर निर्माणका लागि बजेट विनियोजन गरेको छ। २२ वटा शाखा नहर निर्माण भएपछि ५३ सय हेक्टरमा सिँचाइ सुविधा पुग्नेछ। शाखा नहर निर्माणका लागि आठ हेक्टर जमिन अधिग्रहण गर्नु पर्नेछ। २०६३ मा निर्माण सुरु भएको उक्त आयोजनाको हालसम्म साढे २८ किलोमिटर मूल नहर निर्माण भएको छ। थप १० किलोमिटर नहर निर्माणको प्रक्रिया अघि बढेको छ। दुई वर्षअघि उक्त आयोजनालाई राष्ट्रिय गौरवको आयोजना घोषणा गरेपछि निर्माण कार्यले गति लिएको हो। कैलालीको मालाखेती र कञ्चनपुरका दक्षिणी क्षेत्र पुनर्वाससम्मै सिँचाइ सुविधा पुर्याउने लक्ष्य राखिएको नहरको लम्बाइ १ सय ५१ किलोमिटर छ। अनि आयो महाकालीको पानी"
"स्याङ्जामा घरगोठ भत्किँदा बहिनीको मृत्यु, दाजु घाइते","स्याङ्जा : स्याङ्जामा घर भत्किँदा एक किशोरीको मृत्यु भएको छ। गल्याङ नगरपालिका १० पक्वादीस्थित डुविनडाँडाका ढाकाराम भट्टराईको घर भत्किँदा घाइते भएकी १५ वर्षीया छोरी रेखा भट्टराईको मृत्यु भएको छ। १६ वर्षीय लक्ष्मीकान्त भट्टराई घाइते भएका थिए। घाइते बालबालिकालाई उपचारका लागि गल्याङ अस्पताल ल्याउँदै गर्दा रेखाको बाटोमा मृत्यु भएको अस्पतालले जनाएको छ। घाइते लक्ष्मीकान्त भने खतरामुक्त रहेको बताइएको छ। उनको नगर अस्पतामै उपचार भइरहेको छ। साथै, एउटा लैनो भैंसी र २ वटा बाख्रा समेत मरेका छन्। बिहान ५ बजेतिर घर भत्केको स्थानीयको भनाई छ। आमा बाबा र एक भाई उठेर घरबाहिर कामधन्दामा लागेकाले उनीहरु सकुशल रहेका छन् । घरभित्र सुतेका बहिनी र दाजु घाइते भएका थिए।"
कांग्रेस उपसभापति धनराज गुरुङ चढेको गाडी ठूलो दुर्घटनाबाट जोगियो,"काठमाडौं : नेपाली कांग्रेसका उपसभापति धनराज गुरुङ चढेको गाडी ठूलो दुर्घटना हुनबाट जोगिएको छ। बिहीबार बिहान ओखलढुंगाबाट काठमाडौं आउनेक्रममा गुरुङ सवार बा १९ च १८३९ नम्बरको स्कारपियो रामेछापको गोठगाउँमा दुर्घटना भएको हो। उपसभापति गुरुङले गाडी अगाडि ढुंगाको ओत लाग्न पुगेकोले ठूलो दुर्घटनाबाट जोगिएको जानकारी दिए। उनले भने, रामेछाप गोगनेमा हामी चढेको गाडी अचानक सडक किनारबाट तल गयो तर अगाडि ढुंगाको ओत लाग्न पुगेकोले ठूलो घटना हुनबाट जोगियो। भगवानको कृपाले हामी सबै सकुसल छौं। कांग्रेस नेता रत्न कार्कीका अनुसार स्कारपियोमा उपसभापति गुरुङ, सानोबाबु महर्जन र उनी सवार थिए। कांग्रेस केन्द्रीय सदस्य प्रदिप सुनुवारको धर्मपत्नीको निधन भएकाले परिवारजनप्रति समवेदना प्रकट गर्न गुरुङ बुधबार ओखलढुङ्गा खिजिदेम्वा गाउँपालिकास्थित खिजिफलाटे गएका थिए। कार्कीका अनुसार आज मन्थली फर्कनेक्रममा गोठगाउँको गोगनेपानी चउर नजिकै गाडी चिप्लिएर सडकमुनि पुगेको हो।"
नाट्य उत्सवमा कनन हरलता,"काठमाडौं : नेपाल संगीत तथा नाट्य प्रज्ञाप्रतिष्ठानले आयोजना गरेको बहुभाषिक नाट्य उत्सव २०७९ को दोस्रो दिन पुरानो घर समूह रौतहटको थारू भाषाको कनन हरलता मञ्चन भयो। असार १२ देखि १८ गतेसम्म चल्ने उत्सवमा विभिन्न भाषाभाषीको सातवटा नाटक मञ्चन हुँदैछ। महाभारतको युद्धपछि राजा परीक्षितको टाउकोमा सुनको रूप लिएर कलियुगले बास गरेको भन्ने धार्मिक कथनको वरपरका कथा समेटेर निर्देशक कुन्दन थारूले निर्देशन गरेको नाटक हो कनन हरलता। नाटकमा राजा परीक्षितका छोरा र छिमेकी राज्यकी राजकुमारीबीच भएको वियोगान्त प्रेमकथालाई समेटिएको छ। यस्तै बहुभाषिक नाट्य उत्सव २०७९ को तेस्रो दिन मंगलबार वाम्बुले राई भाषाको नाटक सुम्निमा मञ्चन भएको थियो। उत्सवमा कविराज राई र रूपेश लामाद्वारा निर्देशित उक्त नाटक सुम्निमा मञ्चन गरिएको हो। वाम्बुले राई समाज, ओखलढुंगाले तयार पारेको नाटक सुम्निमा मा ग्रामीण किराँत समुदायको पितृसत्तात्मक सोच एक निर्दोष नारीमाथि थुपार्दाको प्रतिविम्बित परिघटना र परिणामलाई समावेश गरिएको छ। बुधबार आरोहणबाट चाम्लिङ र नेपाली भाषाको सेमुना, बिहीबार सुम्निमा थिएटर ललितपुरबाट पुमा भाषाको होङ्छा, शुक्रबार चुलाचुली रंगमञ्च इलामबाट लिम्बू भाषाको सुविउ चरी र शनिबार कर्णाली खस संस्कृति संरक्षण केन्द्र जुम्लाबाट अवधि भाषाको कुटिरो नाटकहरू मञ्चन हुनेछन्।"
नुवाकोटमा ७ स्रष्टा सम्मानित,"नुवाकोट : नुवाकोट साहित्य प्रतिष्ठानले साहित्य क्षेत्रमा क्रियाशील सात स्रष्टालाई सम्मान गरेको छ। प्रतिष्ठानले बुधबार विदुरमा आयोजित कार्यक्रममा ३ जनालाई सम्मान र ४ जनालाई पुरस्कार प्रदान गरिएको प्रतिष्ठानका संस्थापक श्रीराम श्रेष्ठले जानकारी दिए । श्रेष्ठका अनुसार महामण्डल साहित्य सम्मान विराटनरगका उमेश राई, धादिङकी अमृता स्मृति र कमलादेबी तथा जगनिधी गजुरेल स्मृति साहित्य सम्मान लमजुङकी अन्जना पौडेललाई प्रदान गरिएको हो। सम्मानित व्यक्तिहरुलाई नेपाली कांग्रेसका प्रवक्ता डा प्रकाशशरण महतले सम्मान तथा पुरस्कार प्रदान गरेका थिए। उनले कला तथा साहित्य क्षेत्रले सत्मार्ग र संस्कारको विकास गर्ने बताए। डा महतले देशको विकासमा साहित्यको पनि योगदान रहेको र यसको संरक्षणबाट देशको संस्कृति तथा पहिचानको संरक्षण भइरहेको स्पष्ट पारे। विदुर नगरपालिकाका मेयर राजन श्रेष्ठले साहित्यको संरक्षण र विकासमा आफुहरु सदा क्रियाशील रहने प्रतिबद्धता जनाए। कोरोना भाइरसको जोखिमको कारण विगत २ वर्षदेखि हुन नसकेको कार्यक्रम यस वर्ष गरिएको प्रतिष्ठानले जनाएको छ। कार्यक्रममा वरिष्ठ साहत्यिकार पुष्कर लोहनीलगायत ३० जनाभन्दा बढी श्रष्टाहरुले आआफ्ना कविता, गीत, हाइकु, गजललगायतका रचना प्रस्तुत गरेका थिए। सोही कार्यक्रममा श्रीराम श्रेष्ठद्वारा लिखित इाइवुन संग्रह समयचक्रको विमोचन गरिएको छ। यसैबीच २५ हजार राशीको नरेन्द्रनाथ वाङ्गमय स्नातकोत्तर विद्यार्थी पुरस्कार त्रिभुवन विश्वविद्यालय कीर्तिपुरबाट उत्कृष्ट नम्बरसहित उत्तीर्ण १ जनालाई, १० हजार राशीको नरेन्द्र साहित्य सम्मान पुरस्कार बुनु लामिछानेलाई प्रदान गरिएको आयोजकले जनाएको छ। गत वर्षको एसईई परीक्षामा नुवाकोटबाट उत्कृष्ट अंकसहित उत्तिर्ण २ जनालाई ५ हजार राशीको नरेन्द्रनाथ प्रतिभा पुरस्कार प्रदान गरिएको प्रतिष्ठानले जनाएको छ।"
"एनआईसी एशिया बैंकको सर्वश्रेष्ठ १० गुणा मुद्दती योजनासार्वजनिक, निक्षेपकर्ताले निक्षेप रकमको १० गुणासम्म रकम पाउने","काठमाडौं : एनआईसी एशिया बैंकले निक्षेप रकमको १० गुणा रकम फिर्ता हुने सर्वाधिक उच्च ब्याजदरसहितको नवीनतम एनआईसी एशिया सर्वश्रेष्ठ १० गुणा मुद्दती योजनासार्वजनिक गरेको छ । निक्षेप रकमको १० गुणा रकम फिर्ता हुने सर्वाधिक उच्च ब्याजदरसहितको नवीनतम योजना व्यक्तिगत, संस्थागत एवं रेमिटेन्स ग्राहक लक्षित गरी ल्याइएको बैंकका प्रमुख सूचना अधिकारी सुधिरनाथ पाण्डेले जानकारी दिए। बैंकका अनुसार यो योजना असार १२ गतेदेखि लागू भइसकेको छ। हाललाई छोटो अवधिसम्म लागू हुने यो योजनामा निक्षेपकर्ताहरुले ५ वर्ष १० महिनादेखि १९ वर्ष १० महिनासम्म मुद्दती खातामा रकम जम्मा गरेअनुसार डबलदेखि १० गुणासम्म निक्षेप रकम फिर्ता पाउनेछन् । निक्षेपकर्ताले आफूले निक्षेप गरेको रकमको ८० प्रतिशत बराबर रकम कर्जा समेत लिन सक्नेछन्। बैंकले यसअघि लिएको निक्षेप खाताहरूमा पाइने फाइदाभन्दा यसमा अझ बढी फाइदाहरु रहेको बैंकको दावी छ। बैंकको मुलुकभर रहेका ३५९ शाखा कार्यालयहरू, ४७३ एटीएम, १०२ वटा विस्तारित काउन्टर एवं ८१ वटा शाखारहित बैंकिङ्गमार्फत् बैंकिङ्ग सेवा प्रदान गर्दै आएको छ। योजनाको विभिन्न अवयवहरुलाई निम्नानुसार तालिकामा देखाइएको छ"
बैंकिङ सिस्टमले भत्ता बुझ्न झन् सास्ती,"बझाङ : केदारस्युँ गाउँपालिकावासीलाई बैंकमार्फत सामाजिक सुरक्षा भत्ता बुझ्न सजिलो हुनुको सट्टा झन् सास्ती भएको छ। केदारस्युँ९ झोता बजारमा स्थानीयको आर्थिक कारोबार गर्न नेपाल इन्भेष्टमेन्ट बैंक खुलेको छ। जहाँबाट सामाजिक सुरक्षा भत्ता वितरण हुँदै आएको छ। गत मंगलबार केदाररस्युँ६ का ७५ वर्षीया ज्येष्ठ नागरिक रेपति गुर्धामी बैंकबाहिर लामोलामो सुस्केरा हाल्दै बसिरहेकी थिइन्। थकित देखिएकी गुर्धामीले भनिन्, यै सरकारले सक्या घरघर नसक्या वडामा भत्ता बाड्नु हो। हामुजसा बूढाबूढी देवाला भया बाबु। आउनझान २ हजार गाडी भाडा लिँदा छन्। चायापानी खानुइ पड्यो। भत्ता बुझ्न आउँदाझाँदा २ हजार ५ सय खर्च हुँदो। यति खर्च भयापछि हामुले भत्ता बुझ्याको क्या सार भयो ? त्यस्तै, केदारस्युँ६ कै कुँवर गाउँका पठाने धामी पनि आझ्नी बिरामी श्रीमतीसहित सामाजिक सुरक्षा भत्ता बुझ्न झोता पुगेका थिए। उनकी ८० वर्षीया श्रीमती गंगा धामी टाउकोमा हात राखेर बसिरहेकी थिइन्। पठानेले आत्तिँदै भने, मेरी स्वाइनी मर्न लाइगई हजुर। छकालै अन्नी नखाइ आयाका हौं। घरघर सरकार आयोभन्दा छियाइन हजुर हामुले यत्रा दुःख केइ भोग्ना पड्या ? वडामी बाँड्या हुँदैन क्या धैं भन्दा हजुर। उकालो ओरालो कच्ची सडकमा लगातार ४ घण्टा भोकै पेट यात्रा गरेपछि धक्का लागेर गम्भीर विरामी जस्तै बनेकी केदारस्युँ६ कै ७५ वर्षीया लालमती गुर्धामीले पनि भत्ता बुझ्न निकै सास्ती भएको बताइन्। उनका अनुसार भत्ता बुझ्न ग्रामीण भेगका नागरिकले एक दिन नै छुट्याउनुपर्ने, जोखिमपूर्ण यात्रा गर्नुपर्ने र खर्च व्यवस्थापन गर्नुपर्ने जस्ता समस्या देखिएका छन्। बझाङलाई पनि काठमाडांै देख्ने सरकारको नजर नफेरिएसम्म दूरदराजका जनताले लोकतन्त्रको आभास गर्नु सपना मात्र भएको सामाजिक अगुवा धर्मजंगबहादुर सिंह बताउँछन्। उनले जनताको मर्कालाई बुझेर बझाङको दुर्गाथली गाउँपालिका, साइपाल गाउँपालिका लोकतन्त्रको अभ्यास गरेको र अरू पालिकाले पनि यसको अनुसरण गर्नुपर्ने बताए। यस आर्थिक वर्षमा साइपाल गाउँपालिका र दुर्गाथली गाउँपालिकाले मात्रै घर घरमै पुगेर भत्ता वितरण गरेका छन्। विगतमा बैंकबाट भत्ता बुझेर झन्झट भोगिरेहेका दुर्गाथली२ का डम्बर खाती आझ्ना लागि सिंहदरबार घरमै आएको सुनाउँछन्। सुर्मा, छबीस, मष्टा, थलारा, वित्थडचिर गाउँपालिका, जयपृथ्वी र बुंगल नगरपालिकाका प्रायः जसो वडा निकै दुर्गम भएकाले यहाँका लाभग्राही पनि सास्ती भोग्न बाध्य छन्। ज्येष्ठ नागरिकसँगै अपांगता भएका व्यक्तिहरूले पनि भत्ता लिन सास्ती खेप्नुपरेको गुनासो उनीहरूको छ। त्यस्तै, सुर्मा गाउँपालिका२ को गजौनका दीपक बोहराले दिनभर लगाएर हजुरआमालाई पिठ्युँमा बोकेर बैंक खाता खोल्न आएको भन्दै दुखेसो पोखे। बोहरा भन्छन्, घरबाट बिहानै ६ बजे हिँड्नुपर्छ । पहिलेपहिले वडा कार्यालयबाटै भत्ता पाइन्थ्यो , अहिले दौलिचौरस्थित एभरेष्ट बैंकमा खाता खोलेको भए पनि त्यहाँ इन्टरनेटले काम नगर्दा चैनपुर आउनुपर्ने भएकाले धेरै नै दुःख भएको छ। भौगोलिक हिसाबले मात्रै बझाङका भत्ता पाउने लाभग्राहीलाई सास्ती छैन। बैंकमा इन्टरनेट नचल्ने, दिनभर लाइन लाग्नुपर्ने, पालिकाको सिफारिस आदि पनि लाभाग्राहीका प्रमुख समस्या हुन्। घरमा छोराछोरी नभएका सहाराविहीन वृद्धवृद्धा, असहाय, अपांगता भएकालाई र एकल महिलालाई झन् समस्या हुने गरेको जयपृथ्वी नगरपालिका३ का पत्थरी बोहरा बताउँछन्। बुङगल नगरपालिका२ सलकाट्टेकी लक्ष्मीपटकी देवी धामी ८५ वर्ष पुगिन्। उनलाई हिँड्डुल गर्न निकै सकस हुन्छ। उनी भन्छिन्, एक घण्टाको बाटोमा त गाउँका दाजुभाइले बोकेर ल्याए। भोलि भत्ता बुझ्न को गइदेला ? बैंक पुग्न २ घण्टा पैदल र २ घण्टा गाडी चढ्नुपर्छ । भत्ता बाँड्ने काम झन्झटिलो भयो। हरेक चौमासिकमा घरमै वृद्धभत्ता बुझ्दै आएकी बुङगल नगरपालिका२ लौनेकी चन्द्रा धामीले बैंकबाट भत्ता लिनु जान २ दिन लाग्ने बताइन् । बझाङका अधिकांश लाभग्राही भत्ता बुझ्नकै लागि कम्तिमा २ घण्टादेखि १ दिन हिँडेर बैंक पुग्ने गरेका छन्। त्यसैले, स्थानीय सरकारमार्फत भत्ता वितरण गरिनुपर्ने लाभग्राहीको माग छ।"
कहाँ बनाउने निजगढको विमानस्थल ?,"काठमाडौं : सर्वोच्च अदालतले बाराको निजगढमा प्रस्तावित अन्तर्राष्ट्रिय विमानस्थल निर्माण गर्ने सरकारको निर्णय अस्वीकार गरेको छ। यसको विकल्पमा न्यायाधीशहरूले फरकफरक राय दिएका छन्। न्यून वातावरणीय क्षति हुने गरी र वातावरणीय प्रभाव मूल्यांकन (ईआईए) गराएर मात्र विमानस्थल बनाउन विकल्प दिइएको छ। पाँच न्यायाधीशले बुधबार फैसलाको पूर्ण पाठ सार्वजनिक गर्दै विमानस्थल निर्माणका सन्दर्भमा विश्लेषण र निष्कर्षका साथ छुट्टाछुट्टै राय व्यक्त गरेका हुन्। सर्वोच्चको बृहत् पूर्ण इजलासको बहुचर्चित फैसलामा तीन न्यायाधीश र दुई न्यायाधीशको राय फरक छ। राय व्यक्त गर्ने क्रममा पाँच न्यायाधीश दुई समूहमा विभाजित भए पनि सरकारको निर्णयलाई उत्प्रेषणको आदेशले बदर गर्नमा सहमत देखिएका छन्। गत जेठ १२ गते न्यायाधीशहरू हरिकृष्ण कार्की, विश्वम्भरप्रसाद श्रेष्ठ, ईश्वरप्रसाद खतिवडा, प्रकाशमान सिंह राउत र डा मनोजकुमार शर्माको बृहत् पूर्ण इजलासले परमादेश दिएको थियो। अन्तर्राष्ट्रिय विमानस्थल चाहिन्छ भन्नेमा पनि एकमत देखिएका न्यायाधीशहरू विकल्पमा भने दुई समूहमा विभाजित भए। सर्वोच्च अदालतका प्रवक्ता विमल पौडेलका अनुसार, न्यायाधीशहरूबीच फरकभन्दा पनि छुट्टाछुट्टै राय व्यक्त भएको हो। न्यायाधीश श्रेष्ठ, खतिवडा र राउतको छुट्टै मत छ। त्यस्तै न्यायाधीशद्वय कार्की र शर्माले छुट्टै राय दिएका छन्। पूर्ण पाठ १ सय १२ पृष्ठको छ। के छ समान र फरक राय ? सरकारले विगतमा गरेका निर्णय बदर गर्ने पक्षमा सबै न्यायाधीशबीच समान राय देखिन्छ। सरकारको निर्णय, कानुन र नीति विवेकसम्मत नभएकोमा सबै न्यायाधीश प्रायः एकमत छन्। विमानस्थलको विकल्प खोज्ने बाटोमा जान नहुने राय भने कम छ। बहुमतको राय विकल्प तर्फ छ। बहुमतको ठहर आदेशले निजगढ विमानस्थलका सम्बन्धमा गरिएका सबै गैरकानुनी कारबाही तथा वातावरणीय प्रभाव मूल्यांकनलाई बदर गरेको छ। तीन जना न्यायाधीशले चार किल्ला तोकेर क्षेत्रफल उपलब्ध गराउने सूचना, रूख काट्ने निर्णय, वातावरणीय प्रभाव मूल्यांकनका आधारमा गरिएका कामहरू रद्द गरेका छन्। अल्पमतले अन्य विकल्पतिर जानेभन्दा पनि कानुन र प्रक्रियासम्मत निजगढमा बनाउन सकिने राय दिएको छ। संवैधानिक कानुनविज्ञ डा विपिन अधिकारीका अनुसार, अदालतको फैसला निजगढ विमानस्थल मात्र नभई ठूला अन्य परियोजना निर्माणमा पनि मार्गदर्शन हुने देखिएको छ। अल्पमतको रायमा पनि यहीं नै हो। तर, अल्पमतको रायमा प्रस्तावित निजगढ विमानस्थल नजिकैका क्षेत्रहरूलाई विकल्पका रूपमा सकेसम्म छनोट गर्ने तथा त्यो छनोट गर्न नसकिने भएमा प्रस्तावित क्षेत्रलाई नै कानुन तथा प्रक्रियासम्मत तरिकाले वातावरणीय प्रभाव न्यूनीकरण गरी छनोट गर्ने भन्ने आदेश देखिन्छ। बहुमतको रायले पनि प्रस्तावित निजगढ विकल्प होइन भनेको छैन। यसले विद्यमान कानुन तथा प्रक्रियाबमोजिम प्राविधिक रूपमा जहाँसुकै पनि अन्तर्राष्ट्रिय विमानस्थल बनाउन सकिने स्पष्ट गरेको छ। विशेषगरी निजगढ विमानस्थललाई विकल्पमा रूपमा बदर गरेको छैन, डा अधिकारीले भने, अतः दुवै (बहुमत र अल्पमत) को रायले यथास्थितिलाई अस्वीकार गरेको तथा सन्तुलित आधारमा उपयुक्त निर्णय गर्न सकिने मार्गदर्शनसहित यो आदेश आएको छ। अदालत एकदम परिपक्व देखेको छु। बहुमत न्यायाधीशले विमानस्थलको निर्माण गर्दा दिगो विकासको अवधारणा, जैविक विविधताको संरक्षण, अन्तरवंशीय समन्वय वातावरण संरक्षणको अनिवार्यताजस्ता कुराप्रति अन्देखा गर्न वा त्यस प्रकारका कुराहरूलाई अवमूल्यन गरी हेर्न नहुने राय दिएका छन्। विकास निर्माणको कार्य गर्दा केही वातावरणीय क्षति हुनु स्वाभाविक भए पनि त्यस प्रकारको क्षतिलाई हरसम्भव न्यूनीकरण गर्नेतर्फ पर्याप्त वैकल्पिक उपायहरू अपनाउनु नै पर्दछ, बहुमतको रायमा भनिएको छ, समग्र कानुनहरूको समुचित अनुसरण गरी दिगो विकासको मान्यताअनुसार विकास आयोजना कार्यान्वयनमा ल्याइनु पर्छ। बहुमत न्यायाधीशले वातावरण मूल्यांकन गर्ने कार्यलाई विधि, पद्धति र प्रक्रियाअनुसार वस्तुगत र विश्वसनीय तुल्याउन पनि आवश्यक हुने राय दिएका छन्। हवाई उडानको आर्थिक तथा प्राविधिक सम्भाव्यता सम्बन्धमा वातावरण, वनवन्यजन्तु, हवाई उडान व्यवस्थापन र छनोट गरिएको स्थानको वातावरण प्रभाव मूल्यांकन विषयलाई ध्यान दिनुपर्छ। यी कुराको यकिन गरी न्यूनतम रूपमा मात्र वातावरणीय क्षति हुने तथा प्राविधिक दृष्टिले उपयुक्त देखिएको स्थानमा विमानस्थल निर्माण गर्ने कार्य गर्नु, गराउनु भनी परमादेश जारी गरेको छ। बहुमत न्यायाधीशको राय न्यायाधीश ईश्वर खतिवडाले लेखेका छन्। जसमा न्यायाधीशद्वय श्रेष्ठ र राउतले सहमति जनाएका छन्। त्यस्तै अल्पमत न्यायाधीशले विकासको लागि प्राकृतिक स्रोतलाई प्रयोग गर्नु हुँदैन भनी निरपेक्षतः बन्देज लगाउन मनासिव नहुने राय दिएका छन्। रायमा भनिएको छ, समसामयिक तुलनात्मक अन्तर्राष्ट्रिय विकासको दाँजोमा देशलाई पुर्याउन तथा आधुनिकीकरण गर्न न्यूनतम वातावरणको नोक्सानीलाई मध्यनजर गरी विकास निर्माणको कार्यहरू गर्नु राष्ट्रिय हितमा हुन्छ। यसको अर्थ यी प्राकृतिक सम्पदाको अनुचित तथा कानुन प्रतिकूलको दोहनलाई नियमन र नियन्त्रण नै नगर्ने भन्ने होइन। वातावरण र विकासका बीचमा सन्तुलन कायम गरी वातावरणमा सकेसम्म कम असर पुर्याई प्राकृतिक स्रोतको कमभन्दा कम दोहन गरी विकास कार्यक्रम सञ्चालन गर्नुपर्ने मान्यता दिगो विकासको अवधारणा भएको दुई न्यायाधीशले राय व्यक्त गरेका छन्। संवैधानिक कानुनका ज्ञाता डा अधिकारीका अनुसार, अब सरकारले आफ्नो जिम्मेवारीलाई पारदर्शी रूपमा निर्वाह गर्नु पर्नेछ। सन्तुलित र मार्गदर्शनसहितको फैसला हो। जिम्मेवार अदालतले सन्तुलित फैसला दिएको छ। कुन बाटो हिँड्ने स्पष्ट भएको छ, उनले भने। घना जंगल क्षेत्र मास्न नहुने भन्दै वरिष्ठ अधिवक्ता प्रकाशमणि शर्मा र अधिवक्ता रञ्जुहजुर पाँडे क्षेत्रीले सरकारी निर्णय बदरको माग गरी २०७६ फागुन ७ गते रिट निवेदन दायर गरेका थिए। हानथापमै अल्झियो निजगढ अन्तर्राष्ट्रिय विमानस्थल निजगढमा अन्तर्राष्ट्रिय विमानस्थल नबनाउन सर्वोच्चको आदेश ३ दशकअघि खोजिएको थियो निजगढ विमानस्थल, पूर्वतयारीमा १ अर्ब खर्च निजगढ विमानस्थल बनाउन सर्वोच्चको रोक सर्वोच्चको निर्णय राष्ट्रिय हितविरुद्ध छ, कार्यकारी भूमिकामाथि हस्तक्षेप भयो : महासचिव पोखरेल जंगल नै नभएको ठाउँमा निजगढ विमानस्थल रोक्नु ठीक होइन : माधव नेपाल निजगढमा निर्माणाधिन अन्तर्राष्ट्रिय विमानस्थल रोक्ने फैसला दुखद : प्रचण्ड निजगढ विमानस्थल सम्बन्धमा देउवाले भने सर्वोच्चको फैसला अध्ययन गरेपछि आवश्यक निर्णय गर्छौं सर्वोच्चले रोक लगाएको निजगढ विमानस्थललाई पनि बजेट निजगढ विमानस्थल निर्माण प्रक्रिया अघि बढाउन समितिको निर्देशन निजगढ विमानस्थलको विकल्प निजगढ विमानस्थलबारे नागरिक अगुवाले भने स्वतन्त्रपूर्वक न्याय निरुपण गर्ने अधिकारप्रति हस्तक्षेप भयो वीरगन्ज पुगेर अर्थमन्त्रीको वाचा : चिनी कारखाना पनि चल्छ, निजगढ विमानस्थल पनि बन्छ सर्वोच्चको आदेशले के रोकिएला निजगढ ? निजगढसँगै रोकिएका सपनाहरू निजगढ अन्तर्राष्ट्रिय विमानस्थलको फैसलाको पूर्ण पाठ : दुई न्यायाधीशको फरक राय"
विपद् व्यवस्थापनमा संवेदनशीलता,"बर्खा लागेको छ। बर्खा लाग्नु भनेको खेतीपातीको याममात्रै होइन यो विपद् आउने याम पनि हो। नेपालमा बर्सेनि बाढीपहिरोको विपद् नियमितजस्तो छ। जसको पूर्वानुमान स्वतः गर्न सकिन्छ। यत्ति हो विपद् जोखिमका क्षेत्रहरूको नक्सांकन सरकारले गरेको छैन, त्यसैले कहाँकहाँ के हुन्छ भन्न सकिन्न। कमजोरी त्यही हो कि विपद्को आकलनअनुसार जोखिम क्षेत्र नुछुट्ट्याउनु र विपद् आइसकेपछि हारगुहार गर्नु। जोखिम आकलन भएन भन्ने हो भने पनि सरकारले विपद् जोखिम न्यूनीकरण तथा व्यवस्थापन ऐन २०७४ नै पनि बनाएको छ। विपद् व्यवस्थापनसम्बन्धी सरकारी नीति पनि छ। राष्ट्रिय विपद् जोखिम न्यूनीकरण तथा व्यवस्थापन प्राधिकरण पनि छ। जब कि पहिलापहिला विपद् जोखिम न्यूनीकरणको जिम्मेवारी गृह मन्त्रालयको थियो, जसको जिम्मेवारी धेरै थिए। विपद् केन्द्रित प्राधिकरण गठन भएपछि त्यससम्बन्धी सबै काम उसैको भयो। तर प्राधिकरणले आफ्नो उपस्थिति देखाउन सकेको छैन। विपद् न्यूनीकरण नीति पनि व्यवहारमा प्रकट भएको छैन। त्यसैले त बर्सेनि बाढीपहिरोको कहर उस्तै छ। बर्सेनि नेपालमा बाढीपहिरोबाट दुई सय जनाको ज्यान जाँदै आएको छ। यो क्रम घटेको छैन बरू बढेको छ। मनसुन लाग्नासाथै विपद् आउनुको कारण प्राकृतिक मात्रै होइन। बर्खामा धेरै पानी पर्छ, अनि बाढी आउँछ। तर बाढी आउँदैमा मानवीयलगायत क्षति हुनुको कारण चाहिँ मानवीय पनि हो। जस्तो कि विश्व तापमान वृद्धिले बेला कुबेला बाढी पहिरो आउने गरेको छ। तापमान वृद्धिको मुख्य कारण मानवीय गतिविधि हो। अत्यधिक कार्बन उत्सर्जनले जलवायु परिवर्तन भएको छ। पृथ्वीको सन्तुलन खलबलिएको छ। विकासका नामा भएको औद्योगिकीकरण र पूर्वाधार विकास पृथ्वीको सन्तुलन खल्बल्याउने प्रमुख कारण हो। औद्योगिकीकरणका हकमा नेपाल पछि भए पनि असन्तुलित विकासमा अघि छ। पहाडका भित्ता जथाभावी खारिएका छन्। बिना इन्जिनियरिङ निर्मित बाटाघाटा पहिरो चलाउने प्रमुख कारण बनेका छन्। वन विनाश र भूधरातलको सन्तुलन खल्बल्याउने विकासे कार्यक्रममा नियमन छैन। बरू जसरी तसरी सडक खन्ने होडबाजी छ। प्राकृतिक स्रोत नदीनालाको अत्यधिक दोहन विपद्को अर्काे प्रमुख कारण हो। स्थानीय जनप्रतिनिधिहरूको ध्यान प्राकृतिक स्रोत संरक्षणभन्दा दोहनमा केन्द्रित छ। संघ, प्रदेश र स्थानीय सरकारबीच विपद् जोखिम न्यूनीकरणमा समन्वय हुन आवश्यक छ। जुन अहिलेसम्म भएको छैन। जोखिम क्षेत्र निर्धारण गरी सुरक्षित स्थानमा एकीकृत बस्ती बसाल्नुपर्ने कुरा गफमा सीमित हुनु ठूलो दुर्भाग्य हो। होइन भने हरेक वर्ष बाढी र पहिरोले बस्ती बगाउँछ, हजारौंलाई विस्थापित गर्छ तिनको पनि राम्ररी पुनस्र्थापना सरकारले गर्दैन, जोखिमका बस्ती सुरक्षित स्थानमा सार्ने कुरा त धेरै पर छ। विपद्बाट सुरक्षित हुन पहिलो त समुदायलाई नै परिचालित गर्नुपर्छ। त्यस कामको नेतृत्व स्थानीय सरकारले गर्नुपर्छ। तर नदीनाला र कमला डाँडापाखा र डरलाग्दा भीरका बस्ती नियन्त्रण र त्यस्ता बस्तीलाई अन्त सार्ने कुनै योजना स्थानीय तहको प्राथमिकतामा देखिँदैनन्। बस्ती नै सुरक्षित स्थानमा लैजाने पहल स्थानीय सरकारले गर्दा त्यसलाई सघाउने प्रमुख दायित्व प्रदेश र संघ सरकारको हो। त्यस्तो कार्यमा स्थानीय सरकारको स्रोत र साधनले भ्याउन सम्भव हुन्न। मुलुकमा पहाडमा पहिरो र तराईमा बाढीको कहर धेरै छ। तराईमा नदीनालामा तटबन्धका लागि बाढीको कहर आउनुअघि गर्नुपर्ने काममा दीर्घकालीन योजना बनाएरै काम गर्नुपर्ने देखिन्छ। राज्य यस्ता विषयमा अझै संवेदनशील नहुनु विडम्बना हो।"
टनकपुरको पानीले पहिलो रोपाइँ,"महेन्द्रनगर : भारतसँगको एकीकृत महाकाली सन्धि भएको २६ वर्षपछि नेपालले टनकपुर ब्यारेजबाट पाएको पानीले पहिलो पटक रोपाइँ गरिएको छ। टनकपुरबाट छाडिएको पानी बुधबार महाकाली सिँचाइ तेस्रो चरणको मूल नहरअन्तर्गत बेदकोट नगरपालिका४ बगुनमा पुगेपछि धान दिवस मनाइएको हो। सुदूरपश्चिम प्रदेशका मुख्यमन्त्री त्रिलोचन भट्ट र जलस्रोत तथा सिँचाइ विभागका महानिर्देशक सुशीलचन्द्र आचार्यले धान रोपेर महाकाली नहरमा पानी सञ्चालनको शुभारम्भ गरेका हुन्। ढिलै भए पनि महाकाली सन्धि कार्यान्वयन भएको महानिर्देशक आचार्यले बताए। सरकारले यो आयोजनालाई राष्ट्रिय गौरवको आयोजना बनाएपछि यसको कामले गति लिएको छ, आचार्यले भने, कैलालीको मालाखेती र कञ्चनपुरको त्रिभुवनबस्तीसम्म सिँचाइ सुविधा उपलब्ध गराउन विभागले तीव्र काम गरिरहेको छ। उनले २२ वटा शाखा नहरहरू निमार्णका लागि ठेक्का भइसकेको बताउँदै एक वर्षभित्र किसानको खेतमा पानी पुग्ने बताए। मुख्यमन्त्री भट्टले यो आयोजनाले कञ्चनपुर, कैलालीको ठूलो भूभागमा सिँचाइ सुविधा पुग्ने भएकाले यहाँको उत्पादकत्व बढ्ने बताए। नहर बनेपछि कैलाली र कञ्चनपुरको ३३ हजार हेक्टर जमिनमा सिँचाइ सुविधा पुग्ने आयोजना कार्यालयले जनाएको छ। नेपालतर्फ निर्माण सम्पन्न भएको साढे २८ किलोमिटर मूल नहरको परीक्षणपश्चात् १० क्युसेक पानी नियमित रूपमा छाडिने जनाइएको छ। आयोजनाका इन्जिनियर शम्भु पण्डितले किसानको आवश्यकताअनुसार नहरमा पानी छोड्ने बताए। अहिले शाखा नहर नबन्दा किसानको खेतसम्म पानी पुग्न सकेको छैन, पण्डितले भने, महाकालीबाट पानी ल्याएर खोलामा त्यतिकै छोड्नुभन्दा यहाँका किसानले पम्पबाट भए पनि उपभोग गर्छन् भने आवश्यकताअनुसार पानी ल्याउँछौं। अहिले शाखा नहर नबन्दा उक्त पानी मुसेपानी र स्याली नदीमा छोड्ने तयारी आयोजनाको छ। शाखा नहरहरू निर्माण नभएका कारण अहिले नदीमा छाड्नु परेको पण्डितको भनाइ छ । मूल नहर निर्माण भएको क्षेत्रमा शाखा नहर निर्माण प्रक्रिया पनि सुरु भएको छ। २२ वटा शाखा नहर निर्माणका लागि जमिन अधिग्रहणदेखि डिजाइन निर्माणको काम अन्तिम चरणमा पुगेको आयोजनाले जनाएको छ। सरकारले आगामी आर्थिक वर्षको बजेटमा समेत मूल नहरसँगै शाखा नहर निर्माणका लागि बजेट विनियोजन गरेको छ। २२ वटा शाखा नहर निर्माण भएपछि ५३ सय हेक्टरमा सिँचाइ सुविधा पुग्नेछ। शाखा नहर निर्माणका लागि आठ हेक्टर जमिन अधिग्रहण गर्नु पर्नेछ। २०६३ मा निर्माण सुरु भएको उक्त आयोजनाको हालसम्म साढे २८ किलोमिटर मूल नहर निर्माण भएको छ। थप १० किलोमिटर नहर निर्माणको प्रक्रिया अघि बढेको छ। दुई वर्षअघि उक्त आयोजनालाई राष्ट्रिय गौरवको आयोजना घोषणा गरेपछि निर्माण कार्यले गति लिएको हो। कैलालीको मालाखेती र कञ्चनपुरका दक्षिणी क्षेत्र पुनर्वाससम्मै सिँचाइ सुविधा पुर्याउने लक्ष्य राखिएको नहरको लम्बाइ १ सय ५१ किलोमिटर छ।"
बैंकिङ सिस्टमले भत्ता बुझ्न झन् सास्ती,"बझाङ : केदारस्युँ गाउँपालिकावासीलाई बैंकमार्फत सामाजिक सुरक्षा भत्ता बुझ्न सजिलो हुनुको सट्टा झन् सास्ती भएको छ। केदारस्युँ९ झोता बजारमा स्थानीयको आर्थिक कारोबार गर्न नेपाल इन्भेष्टमेन्ट बैंक खुलेको छ। जहाँबाट सामाजिक सुरक्षा भत्ता वितरण हुँदै आएको छ। गत मंगलबार केदाररस्युँ६ का ७५ वर्षीया ज्येष्ठ नागरिक रेपति गुर्धामी बैंकबाहिर लामोलामो सुस्केरा हाल्दै बसिरहेकी थिइन्। थकित देखिएकी गुर्धामीले भनिन्, यै सरकारले सक्या घरघर नसक्या वडामा भत्ता बाड्नु हो। हामुजसा बूढाबूढी देवाला भया बाबु। आउनझान २ हजार गाडी भाडा लिँदा छन्। चायापानी खानुइ पड्यो। भत्ता बुझ्न आउँदाझाँदा २ हजार ५ सय खर्च हुँदो। यति खर्च भयापछि हामुले भत्ता बुझ्याको क्या सार भयो ? त्यस्तै, केदारस्युँ६ कै कुँवर गाउँका पठाने धामी पनि आझ्नी बिरामी श्रीमतीसहित सामाजिक सुरक्षा भत्ता बुझ्न झोता पुगेका थिए। उनकी ८० वर्षीया श्रीमती गंगा धामी टाउकोमा हात राखेर बसिरहेकी थिइन्। पठानेले आत्तिँदै भने, मेरी स्वाइनी मर्न लाइगई हजुर। छकालै अन्नी नखाइ आयाका हौं। घरघर सरकार आयोभन्दा छियाइन हजुर हामुले यत्रा दुःख केइ भोग्ना पड्या ? वडामी बाँड्या हुँदैन क्या धैं भन्दा हजुर। उकालो ओरालो कच्ची सडकमा लगातार ४ घण्टा भोकै पेट यात्रा गरेपछि धक्का लागेर गम्भीर विरामी जस्तै बनेकी केदारस्युँ६ कै ७५ वर्षीया लालमती गुर्धामीले पनि भत्ता बुझ्न निकै सास्ती भएको बताइन्। उनका अनुसार भत्ता बुझ्न ग्रामीण भेगका नागरिकले एक दिन नै छुट्याउनुपर्ने, जोखिमपूर्ण यात्रा गर्नुपर्ने र खर्च व्यवस्थापन गर्नुपर्ने जस्ता समस्या देखिएका छन्। बझाङलाई पनि काठमाडांै देख्ने सरकारको नजर नफेरिएसम्म दूरदराजका जनताले लोकतन्त्रको आभास गर्नु सपना मात्र भएको सामाजिक अगुवा धर्मजंगबहादुर सिंह बताउँछन्। उनले जनताको मर्कालाई बुझेर बझाङको दुर्गाथली गाउँपालिका, साइपाल गाउँपालिका लोकतन्त्रको अभ्यास गरेको र अरू पालिकाले पनि यसको अनुसरण गर्नुपर्ने बताए। यस आर्थिक वर्षमा साइपाल गाउँपालिका र दुर्गाथली गाउँपालिकाले मात्रै घर घरमै पुगेर भत्ता वितरण गरेका छन्। विगतमा बैंकबाट भत्ता बुझेर झन्झट भोगिरेहेका दुर्गाथली२ का डम्बर खाती आझ्ना लागि सिंहदरबार घरमै आएको सुनाउँछन्। सुर्मा, छबीस, मष्टा, थलारा, वित्थडचिर गाउँपालिका, जयपृथ्वी र बुंगल नगरपालिकाका प्रायः जसो वडा निकै दुर्गम भएकाले यहाँका लाभग्राही पनि सास्ती भोग्न बाध्य छन्। ज्येष्ठ नागरिकसँगै अपांगता भएका व्यक्तिहरूले पनि भत्ता लिन सास्ती खेप्नुपरेको गुनासो उनीहरूको छ। त्यस्तै, सुर्मा गाउँपालिका२ को गजौनका दीपक बोहराले दिनभर लगाएर हजुरआमालाई पिठ्युँमा बोकेर बैंक खाता खोल्न आएको भन्दै दुखेसो पोखे। बोहरा भन्छन्, घरबाट बिहानै ६ बजे हिँड्नुपर्छ । पहिलेपहिले वडा कार्यालयबाटै भत्ता पाइन्थ्यो , अहिले दौलिचौरस्थित एभरेष्ट बैंकमा खाता खोलेको भए पनि त्यहाँ इन्टरनेटले काम नगर्दा चैनपुर आउनुपर्ने भएकाले धेरै नै दुःख भएको छ। भौगोलिक हिसाबले मात्रै बझाङका भत्ता पाउने लाभग्राहीलाई सास्ती छैन। बैंकमा इन्टरनेट नचल्ने, दिनभर लाइन लाग्नुपर्ने, पालिकाको सिफारिस आदि पनि लाभाग्राहीका प्रमुख समस्या हुन्। घरमा छोराछोरी नभएका सहाराविहीन वृद्धवृद्धा, असहाय, अपांगता भएकालाई र एकल महिलालाई झन् समस्या हुने गरेको जयपृथ्वी नगरपालिका३ का पत्थरी बोहरा बताउँछन्। बुङगल नगरपालिका२ सलकाट्टेकी लक्ष्मीपटकी देवी धामी ८५ वर्ष पुगिन्। उनलाई हिँड्डुल गर्न निकै सकस हुन्छ। उनी भन्छिन्, एक घण्टाको बाटोमा त गाउँका दाजुभाइले बोकेर ल्याए। भोलि भत्ता बुझ्न को गइदेला ? बैंक पुग्न २ घण्टा पैदल र २ घण्टा गाडी चढ्नुपर्छ । भत्ता बाँड्ने काम झन्झटिलो भयो। हरेक चौमासिकमा घरमै वृद्धभत्ता बुझ्दै आएकी बुङगल नगरपालिका२ लौनेकी चन्द्रा धामीले बैंकबाट भत्ता लिनु जान २ दिन लाग्ने बताइन् । बझाङका अधिकांश लाभग्राही भत्ता बुझ्नकै लागि कम्तिमा २ घण्टादेखि १ दिन हिँडेर बैंक पुग्ने गरेका छन्। त्यसैले, स्थानीय सरकारमार्फत भत्ता वितरण गरिनुपर्ने लाभग्राहीको माग छ।"
देशभर बाढीपहिरोको कहर,"अविरल वर्षापछिको बाढी र पहिरोले देशभरका अधिकांश स्थान प्रभावित भएका छन्। तराईका भूभाग डुबानमा परेका छन्। ठाउँठाउँमा सडक अवरुद्ध भएका छन्। सयौं स्थानीयवासी विस्थापित भएका छन्। हजारौं व्यक्ति उच्च जोखिममा छन्। तराईका केही जिल्ला जलमग्न भएकाले सम्भावित क्षति कम गर्न सरकार उद्धारमा लागिरहेको गृह मन्त्रालयका प्रवक्ता फणीन्द्रमणि पोखरेलले बताए। अति खतरा मानिएका कन्काई, कमला, बाग्मती, पूर्वी राप्ती, तिनाउ, बबई, कर्णाली, नारायणी, सेती, कालीगण्डकी, मादीलगायत नदीमा पानीको बहाव बढ्न सक्ने भएकाले होसियारी अपनाउन आवश्यक छ, प्रवक्ता पोखरेलले भने। बिहीबार मधेस र लुम्बिनीको तराई र चुरे भई बग्ने अधिकांश ससाना नदीमा बहाव उल्लेख्य बढ्ने बाढी पूर्वानुमान महाशाखाको बुलेटिनमा उल्लेख छ। केही नदीमा बहाव सतर्कता तहसम्म पुग्न सक्ने जनाइएको छ। शुक्रबार सुदूरपश्चिमको तराई र चुरेको भूभाग भई बग्ने अधिकांश ससाना नदीमा बहाव उल्लेख्य बढ्ने अनुमान महाशाखाको छ। केहीमा बहाव सतर्कता तहसम्म पुग्न सक्ने पूर्वानुमान गरिएको छ। जल तथा मौसम विज्ञान विभागका महानिर्देशक कमलराम जोशीले आगामी तीन दिन भारी वर्षा हुने सम्भावना रहेकाले उच्च सावधानी अपनाउन सबैलाई आग्रह गरेका छन्। तराईका सबै जिल्ला र गण्डकी प्रदेशमा भारी वर्षा हुने, खोलामा जलस्तर बढेर बाढीको समस्या निम्तिन सक्ने जोशीको भनाइ छ। हाल देशभर सामान्यदेखि पूर्ण बदली रही धेरै स्थानहरूमा हल्कादेखि मध्यम वर्षा भइरहेको छ, मौसम पूर्वानुमान महाशाखाले बुधबार साँझ ६ बजे जारी गरेको बुलेटिनमा लेखिएको छ। २४ घण्टा अवधिमा देशभर सामान्यदेखि पूर्ण बदली रहने जनाइएको छ। धेरै स्थानमा मेघगर्जनचट्याङसहित हल्कादेखि मध्यम वर्षाको सम्भावना रहेको छ, बुलेटिनमा लेखिएको छ, प्रदेश १, मधेस प्रदेश, बागमती प्रदेश, गण्डकी प्रदेश र लुम्बिनी प्रदेश र सुदूरपश्चिम प्रदेशका केही स्थानहरूमा भारी वर्षाको सम्भावना रहेकोले पहाडी भूभागमा भूक्षय, पहिरो तथा गेग्रान बहावको जोखिम रहेको साथै नदीनाला तथा खहरे खोलाहरूमा पानीको सतह बढ्न सक्ने तथा दैनिक जनजीवनयातायात क्षेत्रसमेत प्रभावित हुन सक्ने भएकाले आवश्यक सतर्कता अपनाउनु हुन सबैमा अनुरोध छ। मोरङमा साढे ३ सयभन्दा बढी परिवार विस्थापित भएका छन्। मोरङ प्रहरीका प्रवक्ता डीएसपी दीपक श्रेष्ठले १ हजार ३ सयभन्दा बढी व्यक्तिलाई उद्धार गरिएको बताए। मौसमको प्रतिकूलताका कारण उद्धारमा समस्या भइरहेको श्रेष्ठको भनाइ छ। पानीको उचित निकास नहुँदा प्रदेश १ को राजधानी विराटनगर बर्सेनि डुबानमा पर्ने गरेको छ। विराटनगरको पूर्वतर्फ सिंघिया र पश्चिमबाट केशलिया खोला छन्। बाढीका कारण बहाव उच्च भएर खोला ओभरफ्लो हुँदै बस्तीमा छिर्दा स्थानीयवासीको बिचल्ली भएको छ। विराटनगर र कटहरीका लगभग १ हजार ४ सयभन्दा बढी परिवार प्रभावित बनेको प्रहरीले जनाएको छ। मोरङका प्रमुख जिल्ला अधिकारी काशीराज दाहालले क्षतिको यकिन विवरण प्राप्त नभए पनि मोरङमा चार हजारभन्दा बढी परिवार प्रभावित बनेको हुन सक्ने बताए। उनका अनुसार डाँस, बक्राहा, चिसाङ, सिंघिया, केशलियालगायतका दर्जनौं खोलामा पानीको बहाव उच्च बनेको छ। असार १४ र १५ गते देशभर परेको झरीले विभिन्न ठाउँमा क्षति पुर्याएको छ। तराईका केही जिल्ला जलमग्न भएकाले सम्भावित क्षति कम गर्न सरकार उद्धारको काममा लागिरहेको छ। विभिन्न नदीमा पानीको बहाव बढ्न सक्ने सम्भावना भएकाले होसियारी अपनाउन आवश्यक छ।फणीन्द्रमणि पोखरेल, प्रवक्ता, गृह मन्त्रालय सुनसरीमा १ हजारभन्दा बढी व्यक्ति प्रभावित भएका छन्। २ सयभन्दा बढी परिवार विस्थापित भएको प्रमुख जिल्ला अधिकारी इन्द्रदेव यादवको आकलन छ। सुनसरी खोलाको बाढीले इनरुवा८ का २० परिवार विस्थापित भएका छन्। भोक्राहानरसिंह५ र ७ का १ सय ५० भन्दा बढी परिवार भएका छन्। बर्जु५ का ६, गुरुङ टोलका ८, चिमडीका ४० परिवार विस्थापित भएको प्रजिअ यादवले बताए। झापामा १२ सयभन्दा बढी परिवार बाढीबाट प्रभावित बनेका छन्। दर्जनौं परिवार विस्थापित भएका छन्। मेची, रतुवा, मावा, कमल, कन्काईलगायतका नदीमा पानीको बहाव उच्च हुँदै गइरहेको र वर्षासमेत नरोकिएकाले उद्धारमा कठिनाइ भएको झापा प्रहरीले जनाएको छ। सप्तकोसी नदीमा पानीको बहाव बढेको छ। बहाव बढेसँगै कोसी ब्यारेजमा खतराको संकेत स्वरूप रातो बत्ती बालिएको छ। सप्तकोसीमा बुधबार साँझ पानीको बहाव प्रतिसेकेन्ड १ लाख ८१ हजार ९५ क्युसेक मापन गरिएको सुनसरीका प्रजिअ यादवले बताए। सप्तकोसीमा पानीको बहाव १ लाख ५० हजार क्युसेक नाघेपछि खतरा मानिन्छ। कैलालीको भजनी८ कृष्णनगरस्थित काढा नदी फुटेर डुबानमा परेको गाउँ। आउसे दमाईको घरनजिकै नदी फुटेकाले यहाँका दर्जनौं घर डुबानमा परेका छन्। तस्बिर : रासस सप्तकोसीका ५६ ढोकामध्ये अहिले २१ वटा मात्र ढोका खोलिएको छ। भारतले ब्यारेजका सबै ढोका नखोलेका कारण कोसी गाउँपालिका र बराहक्षेत्र नगरपालिका जोखिममा परेका छन्। सप्तकोसीले खेतीयोग्न जमिन कटान तीव्र पारेको छ। मानव बस्तीसमेत डुबानमा पर्न थालेको छ। ब्यारेजका सबै ढोका नखोलिएका कारण सप्तकोसीले श्रीलंका टापुको जमिन कटान तीव्र पारेको स्थानीय सन्तोष चन्द्रवंशीले बताए। उनले ब्यारेजका सबै ढोका खोलेर सर्वसाधारणको अवस्था सहज बनाइदिन सरकारसँग माग गरेका छन्। दुई दिनदेखिको अविरल झरीले मधेस प्रदेशमा बाढीको जोखिम निम्त्याएको छ। आठ जिल्लामध्ये रौतहट र सर्लाही उच्च जोखिममा छन्। रौतहटको गौर र आसपासका क्षेत्रमा पछिल्लो ६ घण्टामा भारी वर्षा मापन गरिएको जल तथा मौसम विज्ञान विभागले जनाएको छ। सो क्षेत्र भई बग्ने साना नदीहरूमा बाढीको जोखिम भएकोले तटीय क्षेत्र तथा डुबान भइरहने होचा भूभागमा रहनेलाई सतर्कता अपनाउन आग्रह गरिएको छ। रौतहटमा लालबकैया र बागमती नदीमा पानीको बहाव उच्च हुन थालेपछि स्थानीयवासी त्रसित भएका छन्। बाढीको पानिले गढिमाई नगरपालिका, माधवनारायण नगरपालिका, दुर्गाभगवती गाउँपालिका र राजदेवी नगरपालिकामा कटान सुरु गरेको छ। सर्लाहीको लखनदेही, धनुषा र सिरहा भएर बग्ने कमला नदी, महोत्तरीको रातु र जंघा नदीलगायत ठूला र साना नदीहरूमा निरन्तरको वर्षाले जलस्तर बढाउन थालेपछि सुरक्षा सतर्कता अपनाइएको छ। विपद् व्यवस्थापनका लागि जुनसुकै बेला परिचालन गर्न सक्ने गरी टिम तयारी अवस्थामा रहेको धनुषाका प्रमुख जिल्ला अधिकारी सुरेन्द्र पौडेलले बताए। उच्च जोखिममा रहेका गाउँबस्तीहरूको पहिचान गरी व्यवस्थापन तथा सुरक्षित स्थानमा स्थानान्तरण गर्ने व्यवस्थासमेत मिलाइएको उनले जानकारी गराए। बर्खायामको पहिलो झरीमै बुटवलको माथिल्लो क्षेत्र पहिरोको उच्च जोखिममा परेको छ। बुटवलको ज्योतिनगर क्षेत्रमा गएको वर्ष झरेको पहिरो फेरि निरन्तर बग्न थालेको हो। ज्योतिनगर क्षेत्रमाथिको चुरेमा परेको चिरैचिरा पहिरो हुँदै सहरमा खसेको छ। पहिरोले ज्योतिनगर क्षेत्रका दर्जनौं घर उच्च जोखिममा छन्। दस महिनाअघि गएको पहिरो नियन्त्रणको काम प्रभावकारी नहुँदा अहिले समस्या बढेको हो। मंगलबार र बुधबारको झरेको पहिरोको लेदो आधा दर्जन घरमा पसेको छ। स्थानीयवासी खगेश्वर न्यौपानेले पहिरो गएको वर्ष दिन पुग्न लाग्दा पहिरो नियन्त्रणको काम सुस्त भएकोले समस्या निम्तिएको बताए। जति काम हुने अपेक्षा थियो, भएन। केही महिना यता केही काम भए पनि त्यसले भेल पहिरो थेग्न सकेन, उनले भने। भूगर्भविद् डा रञ्जनकुमार दाहालका अनुसार ज्योतिनगर माथिको श्रवनडाँडा नै बगिरहेकोले ग्याबिन वाल र ग्याबिन चेक ड्यामले पहिरो नियन्त्रण हुन समस्या भएको हो। श्रवनडाँडा पहिलेको ठाउँबाट ५० देखि ८० मिटर तल धस्केको छ। २०७८ सालमा मात्रै १० देखि ३० मिटर तल धस्केको देखिन्छ। पहिरोको शिर साढे एक किमि लामो छ। तलका पहिरो सहायक हुन्, श्रवनडाँडा ठूलो पहिरो हो।ज्योतिनगरको पहिरो नियन्त्रणका लागि राष्ट्रपति चुरेतराई मधेस संरक्षण विकास समितिबाट यो वर्ष दुई करोड रुपैयाँ विनियोजन भयो। यो रकमबाट उपभोक्ता समिति परिचालन गरी ग्याबिन वाल र ग्याबिन चेक ड्याम लगाउने काम भएको छ। भूगर्भविद् प्रेम पौडेलका अनुसार पहिरो क्षेत्रमा ठाउँठाउँमा पानीका मूल छन्। जमिनभित्र पनि पानी बगिरहेको छ। सतह र जमिनभित्र बगेको पानीले ढुंगा र माटोलाई एकाकार हुन दिएको छैन्। जमिनलाई थप चलायमान बनाउन बल पुर्याएको छ। राष्ट्रपति चुरेतराई मधेस संरक्षण विकास समितिमा कार्यरत रहेका उनले मंगलबार आएको पहिरो पनि सतह र जमिनभित्रको पानीले भएको बताए। सतहमा बग्ने पानीलाई मनपरी बग्न नदिएर व्यवस्थित तरिकाले बगाउन सके क्षति कम गर्न सकिन्छ, उनले भने। नारायणगढबुटवल सडक बुधबार बिहानदेखि अवरुद्ध छ। पूर्वी नवलपरासीको मध्यविन्दु नगरपालिका र विनयी त्रिवेणी गाउँपालिकाको सीमा क्षेत्रमा पर्ने सडक खण्डमा तीनवटा डाइभर्सन बगाएपछि पूर्वपश्चिम राजमार्ग ठप्प भएको हो। खहरेखोलाको बाढीले डाइभर्सन बगाएको हो। बुधबार दिनभर पानी परेको र खोलाको पानी नघटेकाले सडक सञ्चालनमा ल्याउन कठिन भएको जिल्ला प्रहरी कार्यालय नवलपुरका प्रहरी निरीक्षक जयराम पन्तले बताए। खोलाको पानी नघटेसम्म सडक सञ्चालनमा ल्याउन नसकिने उनले बताए। यात्रुहरू अलपत्र परेका छन्। कर्णालीका जाजरकोट, कालीकोट, दैलेख, पश्चिम रुकुम, मुगुलगायत जिल्ला पहिरोको उच्च जोखिममा छन्। त्यस्तै यहाँका केही बस्ती खोला तथा नदी किनारामा छन्। ती बस्ती बाढी तथा नदीजन्य प्रकोपको जोखिममा छन्। कर्णाली प्रदेश प्रहरी कार्यालयका अनुसार तीन वर्ष अवधिमा प्रदेशभर १ सय ८० जनाले बाढीपहिरोमा ज्यान गुमाएका छन्। २६ जना बेपत्ता भएका छन्। आन्तरिक मामिला तथा कानुन मन्त्रालयले तयार पारेको मनसुन पूर्वाधार पूर्वतयारी तथा प्रतिकार्य योजना अध्यादेश२०७८ लाई अध्यावधिक गरी अध्यादेश२०७९ स्वीकृत गरिएको छ। तर उक्त योजना प्रभावकारी हुन सकेको छैन।मन्त्रालयका विपद् व्यवस्थापन शाखा प्रमुख कृष्णबहादुर रोकायाले यस वर्ष मनुसनमा झन्डै ५१ हजार प्रभावित हुने आकलन गरिएको बताए । हाल मनसुन सक्रिय भइसकेकाले सबै सरोकारवाला निकायलाई पूर्वतयारीका लागि सतर्क रहन पनि आग्रह गरिएको शाखा प्रमुख रोकायाले बताए। जाजरकोट, कालीकोट, मुगु, दैलेखलगायत जिल्लाका ग्रामीण सडक अवरुद्ध छन्। मध्यपहाडी राजमार्गका पश्चिम रुकुम, जाजरकोट र दैलेख खण्डका ठाउँ ठाउँमा पहिरो गएको छ। जाजरकोटको सुयाडामा मध्यपहाडी सडकमा पहिरो खस्दा सडक अवरुद्ध भएको हो। मन्त्रालयका अनुसार कर्णालीका ६ जिल्लाका २१ स्थानीय तह नदी तटीय क्षेत्रमा छन्। रामेछापको मन्थली नगरपालिका४ गैराथोक र वडा नं ३ अर्चलेका बस्तीका सयौं परिवार अनिँदो हुने गरेका छन्। यो वर्ष पनि वर्षात् बढ्न थालेसँगै यहाँका स्थानीयको रात अनिँदै बित्न थालेको छ। घ्याप्चे पहिरोका कारण २०११ सालयता सयौं परिवार विस्थापित भइसकेका छन्। गैराथोकका तीन सय परिवार विस्थापित हुने अवस्थामा रहेको सोमप्रसाद भट्टराईले बताए। जोखिममा रहेको घरमध्ये पनि १५ घर पूर्ण जोखिममा छन्, भट्टराइले भने, अझै पनि सरकारले पहिरोको जोखिममा रहेकाहरूलाई उचित स्थानान्तरण गर्न नसक्दा प्रत्येक वर्षका रातहरू अनिँदै सुत्न बाध्य छौं। केही वर्षदेखि कम हुँदै गएको पहिरो केही दिनयता बढेको स्थानीयवासी तीर्थराज श्रेष्ठले बताए। एक्कासी पहिरो बढेपछि आसपासका बासिन्दा त्रसित भएका छन्। पानी परेको बेला राति जागै बसेर रात काट्ने गरेका छौं, स्थानीय गोमा भट्टराई बताउँछिन्। वातावरणीय प्रभाव मूल्यांकन गरी बायो इन्जिनियरिङ प्रविधिबाट पहिरो रोकथाम गर्न सकिने इन्जिनियर कुसुम भट्टराईको भनाइ छ। पहिरोका कारण डुम्रेबेंसीसहरचामे सडक अवरुद्ध भएको छ। तनहुँको डुम्रेदेखि लमजुङ सदरमुकाम बेंसीसहर हुँदै मनाङ सदरमुकाम चामे जोड्ने यो सडक अवरुद्ध हुँदा नागरिकहरू समस्यामा परेका छन्। मंगलबार रातभरि र बुधबार बिहानको भारी वर्षाका कारण पहिरोले ठाउँठाउँमा सडक बगाउनुका साथै सडक पुरेको छ। बेंसीसहर१ उदीपुरमा डाइभर्सन सडक बगाएकोमा दिउँसो अस्थायी रूपमा खुलाइएको छ। बेंसीसहर नगरपालिका६, चनौटे, उत्तीसघारी र खरखरेमा गएको पहिरो हटाइएको छैन। मस्र्याङ्दी गाउँपालिका९ मा पहिरो जाँदा खुदी र घनपोखरा जाने सडक अवरुद्ध बनेको छ। मस्र्याङ्दी३ खुदीको अमर माविदेखि जलकिनेसम्म पहिरोले सडक पुरेको छ। यी ठाउँमा पनि पहिरो हटाउन सकिएको छैन। पहिरोका कारण सवारीसाधन चल्न सकेका छैनन्। पैदल यात्रुहरूलाई हिँडडुल गर्न समस्या भएको छ। पहिरोले गर्दा जिल्लाका ग्रामीण भेगमा रहेका अधिकांश सडक अवरुद्ध भएको छ। डुम्रेबेंसीसहरचामे सडकमा पहिरो। तस्बिर : नवीनराज कुइँकेल मस्र्याङ्दी गाउँपालिका४ को शिरचौर र मनाङको म्यार्दीखोला नजिक पहिरो जाँदा सडक अवरुद्ध भएको वडाध्यक्ष बलबहादुर गुरुङले बताए। डुम्रेबेंसीसहरचामे सडक योजना प्रमुख इन्जिनियर अच्युतविलास पन्तका अनुसार मंगलबार साँझदेखिको वर्षाका कारण डुम्रेदेखि बेंसीसहर हुँदै मनाङ जोड्ने सडक ठाउँठाउँमा पहिरोले क्षति पुर्याएको छ। डुम्रेबेंसीसहर सडकखण्ड खुल्ने र बन्द हुने भइरहेको छ। बेंसीसहर चामे सडकमा गएको पहिरो बुधबार दिनभर पनि पन्छाउन नसकिएपछि सडक अवरुद्ध नै छ। बेंसीसहर६, उत्तिसघारी र खरखरे भीरमा गएको पहिरो पन्छाउन नसक्दा दुई सातादेखि नियमित यातायात सञ्चालन हुन सकेको छैन। दोर्दी गाउँपालिका वडा नं ७ फलेनीको माझखर्कमा पहिरो जाँदा ६ घर विस्थापित भएका छन्। चट्याङ लागेर बुधबार बिहान १० बजेसम्म २४ घण्टा अवधिमा सात जनाको ज्यान गएको छ। दुई जना घाइते भएको राष्ट्रिय विपद् जोखिम न्यूनीकरण तथा व्यवस्थापन प्राधिकरणको विपद् बुलेटिनमा उल्लेख छ। रूपन्देहीको सियारी२, नवलपरासी पश्चिमको रामग्राम१०, बागलुङको काठेखोला४, बाँकेको राप्तीसोनारी३, पर्साको सखुवा प्रसौनी१, धादिङको त्रिपुरासुन्दरी२, कैलालीको कैलारी१ मा चट्याङले मानवीय क्षति भएको हो। विपद्सम्बन्धी ३२ घटनामा आठ जनाको मृत्यु, तीन घाइते भएको जनाइएको छ। पाँच ठाउँमा सडक अवरोध र १३ चौपाया क्षति पुगेको उल्लेख छ। अजवी पौड्यालकाठमाडौं, किशोर बुढाथोकीविराटनगर, रत्नप्रसाद आचार्यधरान, मनिका झाजनकपुरधाम, लक्ष्मण पोखरेलबुटवल, हरि शर्मापरासी, राजेन्द्र कार्कीजाजरकोट, सन्तोष ढुंगेलरामेछाप, नवीनराज कुइँकेलबेंसीसहर"
विपद् व्यवस्थापनमा संवेदनशीलता,"बर्खा लागेको छ। बर्खा लाग्नु भनेको खेतीपातीको याममात्रै होइन यो विपद् आउने याम पनि हो। नेपालमा बर्सेनि बाढीपहिरोको विपद् नियमितजस्तो छ। जसको पूर्वानुमान स्वतः गर्न सकिन्छ। यत्ति हो विपद् जोखिमका क्षेत्रहरूको नक्सांकन सरकारले गरेको छैन, त्यसैले कहाँकहाँ के हुन्छ भन्न सकिन्न। कमजोरी त्यही हो कि विपद्को आकलनअनुसार जोखिम क्षेत्र नुछुट्ट्याउनु र विपद् आइसकेपछि हारगुहार गर्नु। जोखिम आकलन भएन भन्ने हो भने पनि सरकारले विपद् जोखिम न्यूनीकरण तथा व्यवस्थापन ऐन २०७४ नै पनि बनाएको छ। विपद् व्यवस्थापनसम्बन्धी सरकारी नीति पनि छ। राष्ट्रिय विपद् जोखिम न्यूनीकरण तथा व्यवस्थापन प्राधिकरण पनि छ। जब कि पहिलापहिला विपद् जोखिम न्यूनीकरणको जिम्मेवारी गृह मन्त्रालयको थियो, जसको जिम्मेवारी धेरै थिए। विपद् केन्द्रित प्राधिकरण गठन भएपछि त्यससम्बन्धी सबै काम उसैको भयो। तर प्राधिकरणले आफ्नो उपस्थिति देखाउन सकेको छैन। विपद् न्यूनीकरण नीति पनि व्यवहारमा प्रकट भएको छैन। त्यसैले त बर्सेनि बाढीपहिरोको कहर उस्तै छ। बर्सेनि नेपालमा बाढीपहिरोबाट दुई सय जनाको ज्यान जाँदै आएको छ। यो क्रम घटेको छैन बरू बढेको छ। मनसुन लाग्नासाथै विपद् आउनुको कारण प्राकृतिक मात्रै होइन। बर्खामा धेरै पानी पर्छ, अनि बाढी आउँछ। तर बाढी आउँदैमा मानवीयलगायत क्षति हुनुको कारण चाहिँ मानवीय पनि हो। जस्तो कि विश्व तापमान वृद्धिले बेला कुबेला बाढी पहिरो आउने गरेको छ। तापमान वृद्धिको मुख्य कारण मानवीय गतिविधि हो। अत्यधिक कार्बन उत्सर्जनले जलवायु परिवर्तन भएको छ। पृथ्वीको सन्तुलन खलबलिएको छ। विकासका नामा भएको औद्योगिकीकरण र पूर्वाधार विकास पृथ्वीको सन्तुलन खल्बल्याउने प्रमुख कारण हो। औद्योगिकीकरणका हकमा नेपाल पछि भए पनि असन्तुलित विकासमा अघि छ। पहाडका भित्ता जथाभावी खारिएका छन्। बिना इन्जिनियरिङ निर्मित बाटाघाटा पहिरो चलाउने प्रमुख कारण बनेका छन्। वन विनाश र भूधरातलको सन्तुलन खल्बल्याउने विकासे कार्यक्रममा नियमन छैन। बरू जसरी तसरी सडक खन्ने होडबाजी छ। प्राकृतिक स्रोत नदीनालाको अत्यधिक दोहन विपद्को अर्काे प्रमुख कारण हो। स्थानीय जनप्रतिनिधिहरूको ध्यान प्राकृतिक स्रोत संरक्षणभन्दा दोहनमा केन्द्रित छ। संघ, प्रदेश र स्थानीय सरकारबीच विपद् जोखिम न्यूनीकरणमा समन्वय हुन आवश्यक छ। जुन अहिलेसम्म भएको छैन। जोखिम क्षेत्र निर्धारण गरी सुरक्षित स्थानमा एकीकृत बस्ती बसाल्नुपर्ने कुरा गफमा सीमित हुनु ठूलो दुर्भाग्य हो। होइन भने हरेक वर्ष बाढी र पहिरोले बस्ती बगाउँछ, हजारौंलाई विस्थापित गर्छ तिनको पनि राम्ररी पुनस्र्थापना सरकारले गर्दैन, जोखिमका बस्ती सुरक्षित स्थानमा सार्ने कुरा त धेरै पर छ। विपद्बाट सुरक्षित हुन पहिलो त समुदायलाई नै परिचालित गर्नुपर्छ। त्यस कामको नेतृत्व स्थानीय सरकारले गर्नुपर्छ। तर नदीनाला र कमला डाँडापाखा र डरलाग्दा भीरका बस्ती नियन्त्रण र त्यस्ता बस्तीलाई अन्त सार्ने कुनै योजना स्थानीय तहको प्राथमिकतामा देखिँदैनन्। बस्ती नै सुरक्षित स्थानमा लैजाने पहल स्थानीय सरकारले गर्दा त्यसलाई सघाउने प्रमुख दायित्व प्रदेश र संघ सरकारको हो। त्यस्तो कार्यमा स्थानीय सरकारको स्रोत र साधनले भ्याउन सम्भव हुन्न। मुलुकमा पहाडमा पहिरो र तराईमा बाढीको कहर धेरै छ। तराईमा नदीनालामा तटबन्धका लागि बाढीको कहर आउनुअघि गर्नुपर्ने काममा दीर्घकालीन योजना बनाएरै काम गर्नुपर्ने देखिन्छ। राज्य यस्ता विषयमा अझै संवेदनशील नहुनु विडम्बना हो।"
कहाँ बनाउने निजगढको विमानस्थल ?,"काठमाडौं : सर्वोच्च अदालतले बाराको निजगढमा प्रस्तावित अन्तर्राष्ट्रिय विमानस्थल निर्माण गर्ने सरकारको निर्णय अस्वीकार गरेको छ। यसको विकल्पमा न्यायाधीशहरूले फरकफरक राय दिएका छन्। न्यून वातावरणीय क्षति हुने गरी र वातावरणीय प्रभाव मूल्यांकन (ईआईए) गराएर मात्र विमानस्थल बनाउन विकल्प दिइएको छ। पाँच न्यायाधीशले बुधबार फैसलाको पूर्ण पाठ सार्वजनिक गर्दै विमानस्थल निर्माणका सन्दर्भमा विश्लेषण र निष्कर्षका साथ छुट्टाछुट्टै राय व्यक्त गरेका हुन्। सर्वोच्चको बृहत् पूर्ण इजलासको बहुचर्चित फैसलामा तीन न्यायाधीश र दुई न्यायाधीशको राय फरक छ। राय व्यक्त गर्ने क्रममा पाँच न्यायाधीश दुई समूहमा विभाजित भए पनि सरकारको निर्णयलाई उत्प्रेषणको आदेशले बदर गर्नमा सहमत देखिएका छन्। गत जेठ १२ गते न्यायाधीशहरू हरिकृष्ण कार्की, विश्वम्भरप्रसाद श्रेष्ठ, ईश्वरप्रसाद खतिवडा, प्रकाशमान सिंह राउत र डा मनोजकुमार शर्माको बृहत् पूर्ण इजलासले परमादेश दिएको थियो। अन्तर्राष्ट्रिय विमानस्थल चाहिन्छ भन्नेमा पनि एकमत देखिएका न्यायाधीशहरू विकल्पमा भने दुई समूहमा विभाजित भए। सर्वोच्च अदालतका प्रवक्ता विमल पौडेलका अनुसार, न्यायाधीशहरूबीच फरकभन्दा पनि छुट्टाछुट्टै राय व्यक्त भएको हो। न्यायाधीश श्रेष्ठ, खतिवडा र राउतको छुट्टै मत छ। त्यस्तै न्यायाधीशद्वय कार्की र शर्माले छुट्टै राय दिएका छन्। पूर्ण पाठ १ सय १२ पृष्ठको छ। सरकारले विगतमा गरेका निर्णय बदर गर्ने पक्षमा सबै न्यायाधीशबीच समान राय देखिन्छ। सरकारको निर्णय, कानुन र नीति विवेकसम्मत नभएकोमा सबै न्यायाधीश प्रायः एकमत छन्। विमानस्थलको विकल्प खोज्ने बाटोमा जान नहुने राय भने कम छ। बहुमतको राय विकल्प तर्फ छ। बहुमतको ठहर आदेशले निजगढ विमानस्थलका सम्बन्धमा गरिएका सबै गैरकानुनी कारबाही तथा वातावरणीय प्रभाव मूल्यांकनलाई बदर गरेको छ। तीन जना न्यायाधीशले चार किल्ला तोकेर क्षेत्रफल उपलब्ध गराउने सूचना, रूख काट्ने निर्णय, वातावरणीय प्रभाव मूल्यांकनका आधारमा गरिएका कामहरू रद्द गरेका छन्। अल्पमतले अन्य विकल्पतिर जानेभन्दा पनि कानुन र प्रक्रियासम्मत निजगढमा बनाउन सकिने राय दिएको छ। संवैधानिक कानुनविज्ञ डा विपिन अधिकारीका अनुसार, अदालतको फैसला निजगढ विमानस्थल मात्र नभई ठूला अन्य परियोजना निर्माणमा पनि मार्गदर्शन हुने देखिएको छ। अल्पमतको रायमा पनि यहीं नै हो। तर, अल्पमतको रायमा प्रस्तावित निजगढ विमानस्थल नजिकैका क्षेत्रहरूलाई विकल्पका रूपमा सकेसम्म छनोट गर्ने तथा त्यो छनोट गर्न नसकिने भएमा प्रस्तावित क्षेत्रलाई नै कानुन तथा प्रक्रियासम्मत तरिकाले वातावरणीय प्रभाव न्यूनीकरण गरी छनोट गर्ने भन्ने आदेश देखिन्छ। बहुमतको रायले पनि प्रस्तावित निजगढ विकल्प होइन भनेको छैन। यसले विद्यमान कानुन तथा प्रक्रियाबमोजिम प्राविधिक रूपमा जहाँसुकै पनि अन्तर्राष्ट्रिय विमानस्थल बनाउन सकिने स्पष्ट गरेको छ। विशेषगरी निजगढ विमानस्थललाई विकल्पमा रूपमा बदर गरेको छैन, डा अधिकारीले भने, अतः दुवै (बहुमत र अल्पमत) को रायले यथास्थितिलाई अस्वीकार गरेको तथा सन्तुलित आधारमा उपयुक्त निर्णय गर्न सकिने मार्गदर्शनसहित यो आदेश आएको छ। अदालत एकदम परिपक्व देखेको छु। बहुमत न्यायाधीशले विमानस्थलको निर्माण गर्दा दिगो विकासको अवधारणा, जैविक विविधताको संरक्षण, अन्तरवंशीय समन्वय वातावरण संरक्षणको अनिवार्यताजस्ता कुराप्रति अन्देखा गर्न वा त्यस प्रकारका कुराहरूलाई अवमूल्यन गरी हेर्न नहुने राय दिएका छन्। विकास निर्माणको कार्य गर्दा केही वातावरणीय क्षति हुनु स्वाभाविक भए पनि त्यस प्रकारको क्षतिलाई हरसम्भव न्यूनीकरण गर्नेतर्फ पर्याप्त वैकल्पिक उपायहरू अपनाउनु नै पर्दछ, बहुमतको रायमा भनिएको छ, समग्र कानुनहरूको समुचित अनुसरण गरी दिगो विकासको मान्यताअनुसार विकास आयोजना कार्यान्वयनमा ल्याइनु पर्छ। बहुमत न्यायाधीशले वातावरण मूल्यांकन गर्ने कार्यलाई विधि, पद्धति र प्रक्रियाअनुसार वस्तुगत र विश्वसनीय तुल्याउन पनि आवश्यक हुने राय दिएका छन्। हवाई उडानको आर्थिक तथा प्राविधिक सम्भाव्यता सम्बन्धमा वातावरण, वनवन्यजन्तु, हवाई उडान व्यवस्थापन र छनोट गरिएको स्थानको वातावरण प्रभाव मूल्यांकन विषयलाई ध्यान दिनुपर्छ। यी कुराको यकिन गरी न्यूनतम रूपमा मात्र वातावरणीय क्षति हुने तथा प्राविधिक दृष्टिले उपयुक्त देखिएको स्थानमा विमानस्थल निर्माण गर्ने कार्य गर्नु, गराउनु भनी परमादेश जारी गरेको छ। बहुमत न्यायाधीशको राय न्यायाधीश ईश्वर खतिवडाले लेखेका छन्। जसमा न्यायाधीशद्वय श्रेष्ठ र राउतले सहमति जनाएका छन्। त्यस्तै अल्पमत न्यायाधीशले विकासको लागि प्राकृतिक स्रोतलाई प्रयोग गर्नु हुँदैन भनी निरपेक्षतः बन्देज लगाउन मनासिव नहुने राय दिएका छन्। रायमा भनिएको छ, समसामयिक तुलनात्मक अन्तर्राष्ट्रिय विकासको दाँजोमा देशलाई पुर्याउन तथा आधुनिकीकरण गर्न न्यूनतम वातावरणको नोक्सानीलाई मध्यनजर गरी विकास निर्माणको कार्यहरू गर्नु राष्ट्रिय हितमा हुन्छ। यसको अर्थ यी प्राकृतिक सम्पदाको अनुचित तथा कानुन प्रतिकूलको दोहनलाई नियमन र नियन्त्रण नै नगर्ने भन्ने होइन। वातावरण र विकासका बीचमा सन्तुलन कायम गरी वातावरणमा सकेसम्म कम असर पुर्याई प्राकृतिक स्रोतको कमभन्दा कम दोहन गरी विकास कार्यक्रम सञ्चालन गर्नुपर्ने मान्यता दिगो विकासको अवधारणा भएको दुई न्यायाधीशले राय व्यक्त गरेका छन्। संवैधानिक कानुनका ज्ञाता डा अधिकारीका अनुसार, अब सरकारले आफ्नो जिम्मेवारीलाई पारदर्शी रूपमा निर्वाह गर्नु पर्नेछ। सन्तुलित र मार्गदर्शनसहितको फैसला हो। जिम्मेवार अदालतले सन्तुलित फैसला दिएको छ। कुन बाटो हिँड्ने स्पष्ट भएको छ, उनले भने। घना जंगल क्षेत्र मास्न नहुने भन्दै वरिष्ठ अधिवक्ता प्रकाशमणि शर्मा र अधिवक्ता रञ्जुहजुर पाँडे क्षेत्रीले सरकारी निर्णय बदरको माग गरी २०७६ फागुन ७ गते रिट निवेदन दायर गरेका थिए।"
भारतीय राजदूत श्रीवास्तवले बुझाए ओहोदाको प्रमाणपत्र,"काठमाडौं : राष्ट्रपति विद्यादेवी भण्डारी समक्ष नेपालका लागि भारतीय राजदूत नविन श्रीवास्तवले ओहोदाको प्रमाणपत्र बुझाएका छन्। राष्ट्रति कार्यालयमा बिहीबार आयोजित कार्यक्रममा नवनियुक्त राजदूत श्रीवास्तवले ओहोदाको प्रमाण पत्र बुझाएका हुन्। नियुक्त भएको एक महिनापछि कार्यभार सम्हाल्न उनी असार ११ गते नेपाल आएका थिए। भारत सरकारले श्रीवास्तवलाई गत जेठ ३ गते नेपालका लागि राजदूत नियुक्त गरेको थियो। निवर्तमान राजदूत विनयमोहन क्वात्रा भारतको विदेश सचिवमा बढुवा भएपछि उनको ठाउँमा श्रीवास्तवलाई नियुक्ति गरिएको थियो। यसअघि विदेश मन्त्रालयमा एडिसनल सेक्रेटरीकारुपमा श्रीवास्तवले चीन, जापान, कोरिया र मङ्गोलिया मामिला हेर्ने पूर्वी एसिया डिभिजनको प्रमुख थिए। करियर कूटनीतिज्ञ श्रीवास्तव चिनियाँ मामिला जानकार हुन्। उनले भारत चीन तनाव साम्य पार्न महत्वपूर्ण भूमिका खेलेका छन्। पूर्वीलद्दाख सीमा विवादबारे चीनसँग विभिन्न चरणमा कूटनीतिक वार्ता गर्न भारतीय वार्ता टोलीको नेतृत्व पनि गरेका थिए। श्रीवास्तवले सन् २०१५ देखि २०१७ सम्म कम्बोडियाका लागि भारतीय राजदूतका रुपमा काम गरिसकेका छन्। साथै उनले वासिङटन डिसी, बेइजिङ, संघाई र हङकङमा विभिन्न जिम्मेवार पदमा रही काम गरेका छन्।"
विद्युतीय मतदानका लागि निर्वाचन आयोगले सरकारसँग माग्यो मेसिन,"काठमाडौं : निर्वाचन आयोगले आगामी प्रतिनिधिसभा तथा प्रदेशसभा सदस्य निर्वाचनका लागि विद्युतीय मतदानयन्त्रको प्रयोगका लागि आवश्यक प्रबन्ध गरिदिन नेपाल सरकारलाई आग्रह गरेको छ। निर्वाचन व्यवस्थापन प्रक्रियालाई छरितो, सुरक्षित तथा स्वच्छ बनाउन निर्वाचनसम्बन्धी कानुनमा भएको व्यवस्थासमेतका आधारमा विद्युतीय मतदानयन्त्रको प्रयोग तथा व्यवस्थापन सम्बन्धमा अध्ययन गर्न आयोगले गठन गरेको समितिबाट प्राप्त प्रतिवेदनका आधारमा गृह मन्त्रालयमार्फत् नेपाल सरकार, मन्त्रिपरिषद्लाई लेखी पठाइएको आयोगले आज जनाएको छ। आयोगका सहप्रवक्ता सूर्यप्रसाद अर्यालले आज विज्ञप्ति जारी गरी स्वदेशमा निर्मित विद्युतीय मतदानयन्त्र तत्काल व्यवस्थापन हुनसक्ने अवस्था हाल विद्यमान नभएमा आउँदो साउन मसान्तसम्ममा आयोगलाई उपलब्ध हुने गरी अन्य देशमा निर्मित विद्युतीय मतदान यन्त्रको आवश्यक प्रबन्ध गरिदिन आग्रह गरेको जानकारी दिए। विद्युतीय मतदान यन्त्रको प्रयोग तथा व्यवस्थापन सम्बन्धमा अध्ययन गर्न सञ्चार तथा सूचना प्रविधि मन्त्रालयका सहसचिवको संयोजकत्वमा गठित समितिले पेश गरेको प्रतिवेदनमा अविलम्ब विश्वविद्यालयका प्राध्यापक, राष्ट्रसेवक सरकारी कर्मचारी एवं स्वतन्त्र विज्ञ सम्मिलित प्राविधिक समिति गठन गरी यस समितिको सिफारिसका आधारमा विद्युतीय मतदान मेसिनको स्पेशिफिकेशन, मेसिनको गुणस्तर जाँच, विश्वसनीयता परीक्षण गर्ने तथा मेसिनउपर सार्वजनिकरूपमा उठान हुनसक्ने जिज्ञासाहरूको समाधान, भविष्यमा बृहत्तररूपमा मुलुकभर यसको प्रयोग गर्दा मेसिनमा गर्नुपर्ने सुधार र विद्युतीय मतदान मेसिनको सफलतापूर्वक कार्यान्वयन भएका मुलुकहरुको अनुभवबाट सिकेर उन्नत एवं विशिष्ट प्राविधिक क्षमताले युक्त यन्त्रको प्रयोग नेपालको निर्वाचन व्यवस्थापनमा गर्नेजस्ता विषय समावेश भएको जनाइएको छ। आयोगले संविधान तथा संघीय कानुनबमोजिम हुने राष्ट्रपति, उपराष्ट्रपति, सङ्घीय संसद्का सदस्य, प्रदेशसभाका सदस्य तथा स्थानीय तहका सदस्यको निर्वाचनमा विद्युतीय मतदान यन्त्र प्रयोग गर्नसक्ने कानुनी व्यवस्था छ। विसं २०६४ को संविधानसभा निर्वाचनमा आयोगले छवटा निर्वाचन क्षेत्रमा प्रयोग गरेको साथै विसं २०७१ को संविधानसभा उपनिर्वाचनमा बर्दिया, बागलुङ, काठमाडौं, कैलालीलगायत पाँचवटा निर्वाचन क्षेत्रमा सफलतापूर्वक प्रयोग गरिएको थियो।"
"बागमतीको मुख्यमन्त्री फेर्न दबाब, पाण्डे भन्छन् शीर्ष तहमा सहमति भए फरक पर्दैन","काठमाडौं : बागमती प्रदेशमा सत्तारुढ नेपाली कांग्रेस र नेकपा माओवादी केन्द्रले मुख्यमन्त्री परिवर्तन गर्ने तयारी सुरु गरेका छन्। प्रदेशसभाबाट बजेट पारित भएसँगै सत्तारुढ गठबन्धनको सहमतिमा मुख्यमन्त्री बनेका नेकपा एकीकृत समाजवादीका राजेन्द्र पाण्डेले सहमति कार्यान्वयन नगरेको भन्दै कांग्रेस र माओवादी केन्द्रले मुख्यमन्त्री परिवर्तनका लागि दबाब दिन बिहीबार सांसदहरुको हस्ताक्षर संकलन गरेका हुन्। मुख्यमन्त्री पाण्डेले भने प्रदेश सरकार पाँच दलका शीर्ष नेताहरु सहमति र निर्देशनमा बनेको जनाउँदै गठबन्धनका शीर्ष नेताहरुको सहमतिमा मात्र छाड्ने बताए। प्रतिनिधि र प्रदेशसभा निर्वाचन सम्मुखमा आएको बताउँदै मुख्यामन्त्री पाण्डेले भने, यो विषय मेरो वा अर्को साथीको मात्र कुरा होइन, सिंगो सत्ता गठबन्धनका शीर्ष नेताले निर्णय लिने कुरा हो। शीर्ष तहमा बागमती सरकार परिवर्तनका लागि सहमति भयो भने म बाधक हुने कुरा छैन। जे हुन्छ शीर्ष तहबाट हुन्छ। कात्तिक ११ गते ६ महिनापछि नेतृत्व छाड्ने गरी कांग्रेस, माओवादी केन्द्र, जसपा र नेकपा (एस) को समर्थमा मुख्यमन्त्री बनेका थिए। उनलाई माओवादी २३, नेपाली कांग्रेस २२, नेकपा (एस) १३ र जसपाको एकसहित ५९ सांसदको समर्थन रहेको थियो। कांग्रेसले सहमतिअनुसार मुख्यमन्त्री पाउनुपर्ने भए पनि मुख्यमन्त्री पाण्डे भने केन्द्रीय नेतृत्वको निर्देशनपछि मात्र नेतृत्व छोड्ने अडानमा पुगेपछि उनको विरुद्ध हस्ताक्षर संकलन गरिएको सांसदहरुले बताएका छन्।"
एसपीपीबारेका दस्तावेज माग गर्दा सरकारले उपलब्ध गराएन : भीम रावल,"काठमाडौं : नेकपा एमालेका नेता डा भीमबहादुर रावलले नेपालको राष्ट्रिय सुरक्षामा बाह्य हस्तक्षेप बढेको बताएका छन्। राजधानीमा बिहीबार आयोजित विशेष कार्यक्रममा बोल्दै उनले बाहिरी हस्तक्षेप नरोके देशले कष्टकर दिन भोग्नुपर्ने समेत बताए । रावलले नेपालले स्वतन्त्र र असंलग्न परराष्ट्र नीतिलाई बढावा दिनुपर्नेमा जोड दिए। रावलले एसपीपीमा नेपाल संलग्न नहुने भनेर सरकारले भनेपछि त्यस सम्बन्धमा लेखिएको पत्र सार्वजनिक गर्न माग गरे। उनले संसद् र संसद्को अन्तर्राष्ट्रिय समितिले एसपीपीबारेका दस्तावेज माग गर्दा पनि सरकारले उपलब्ध नगराएको भन्दै आपत्ति जनाए । रावलले नेपाललाई सैनिक अड्डामा परिणत गर्ने काम कसैबाट पनि हुन नहुनेमा जोड दिए। उनले सबै असमान सन्धि र सम्झौताबाट देशलाई मुक्त गर्नुपर्नेमा जोड दिए । यस्तै, रावलले आगामी आम निर्वाचनमा आफ्नो दल एक्लै निर्वाचनमा जाने स्पष्ट पारे।"
कांग्रेस केन्द्रीय कार्यसमितिको बैठक असार २७ मा,काठमाडौं : नेपाली कांग्रेस केन्द्रीय कार्यसमितिको बैठक असार २७ गते बस्ने भएको छ। पार्टी केन्द्रीय कार्यालयका मुख्यसचिव कृष्णप्रसाद पौडेलले आज एक विज्ञप्ति जारी गरी असार २७ गते सोमबार दिउँसो १ बजे पार्टी केन्द्रीय कार्यालयमा बैठक बस्न लागेको जानकारी दिए। बैठकमा स्थानीय तह निर्वाचन२०७९ को समीक्षा र विविध विषयमा छलफल हुने बताइएको छ।
नेकपा एसका नवनियुक्त मन्त्रीलाई प्रशिक्षण,"काठमाडौं : नेकपा (एकीकृत समाजवादी) का अध्यक्ष माधवकुमार नेपालले संविधान र कानुनविपरीत कुनै पनि काम नगर्न नवनियुक्त मन्त्रीहरूलाई निर्देशन दिएका छन्। एकीकृत समाजवादीको पार्टी केन्द्रीय कार्यालय आलोकनगरमा नवनियुक्त मन्त्रीलाई सरकार सञ्चालनबारे प्रशिक्षणमूलक निर्देशन दिँदै अध्यक्ष नेपालले पार्टीको नीति, निर्देशन विपरीत नजान मन्त्रीहरूको ध्यानाकर्षण गराए। पार्टीका तर्फबाट जीवनराम श्रेष्ठले संस्कृति, पर्यटन तथा नागरिक उड्डयन, मेटमणि चौधरीले सहरी विकास, भवानीप्रसाद खापुङले स्वास्थ्य तथा जनसङ्ख्या, शेरबहादुर कुँवरले श्रम, रोजगार तथा सामाजिक सुरक्षामन्त्री र हिराचन्द्र केसी स्वास्थ्य राज्यमन्त्रीको जिम्मेवारी सम्हालेका थिए।"
"जसपाका मन्त्री हेरफेर रोकिने संकेत, सहमतिमै अलग हुन बाबुराम र उपेन्द्र तयार","काठमाडौं : जनता समाजवादी पार्टी (जसपा)को विवाद उत्कर्षमा पुगेको छ। पार्टी अध्यक्ष उपेन्द्र यादवले आफ्ना मन्त्रीहरुलाई फिर्ता बोलाउने निर्णय गरेसँगै विवाद चुलिएको हो। मन्त्री बनाउने कारबाही गर्ने अधिकार पनि अध्यक्ष आफैँले राखेका छन्। यादवको यही निर्णयका कारण पार्टीको संघीय परिषद् अध्यक्ष बाबुराम भट्टराई असन्तुष्ट छन्। उनले प्रधानमन्त्री शेरबहादुर देउवालाई भेटेर उक्त निर्णय तत्काल निर्णय नगर्न आग्रह गरेका छन्। प्रधानमन्त्री देउवालाई भेटेर उनले यादवको एकल निर्णय नमान्न आग्रह गरेका थिए। त्यसो गरे आफूसँग रहेकव सांसदहरुले समर्थन फिर्ता लिने उनले जानकारी दिएका थिए। प्रधानमन्त्री देउवाले पार्टीभित्रको विवाद मिलाएरमात्र मन्त्री हेरफेर गर्ने आश्वासन दिएका थिए। गत मंगलबार यादवसँगको भेटमा प्रधानमन्त्री देउवाले मन्त्री फेरबदलका लागि पार्टीभित्र सहमति गरेर आउन सुझाएका थिए। मन्त्री फेरबदलकै विषयलाई लिएर चर्को विवाद भएपछि बुधबार भट्टराई र यादव सहमतिमै पार्टी फुटाउन तयार भएका थिए। भट्टराईले अब सँगै बस्ने अवस्था नभएको र आफूहरू मन्त्रीको कोटाका लागि सहमति नजनाउने स्पष्ट पारेको उनी निकट नेताले बताए। 'बाबुरामजीले सहमति नजनाएपछि उपेन्द्रजीले संसदीय दलका अनौपचारिक बैठक बोलाएर तत्काल सरकारमा रहेका मन्त्रीहरूलाई फिर्ता बोलाएर नयाँलाई पठाउने वातावरण नरहेको प्रष्ट पारेका थिए,' ती नेताले भने। बाबुरामको पक्षमा हस्ताक्षर गरेका सांसदहरू समेतको बैठकमा उपेन्द्रले मन्त्री हेरफेरको लागि आफूलाई धेरै दबाब नदिन सासंदहरूलाई आग्रह गरेका थिए। तर बैठकमै सांसद प्रदीप यादव, मृगेन्द्र यादवसहितका सांसदहरूले तत्काल मन्त्रीहरूलाई फिर्ता बोलाउने र नयाँको नाम बालुवाटार पठाउन दबाब दिएका थिए। संसदीय दलको बैठकमा केहीबेर मन्त्री बन्ने आकांक्षी सांसदहरू र उपेन्द्र यादवबीच चर्काचर्की भएको स्रोत बताउँछ। स्रोत भन्छ, 'आक्रोशित यादवले तत्काल मन्त्रीहरू फेरबदल हुँदैन। पार्टी छोडेर जाने इच्छा भए निर्णय लिन स्वतन्त्र हुनुहुन्छ भनेका थिए।' गत सोमबार यादवले आफू पक्षधर केन्द्रीय कार्यकारिणीका सदस्यहरूलाई बोलाएर सरकारमा रहेका चारवटै मन्त्रीहरू फिर्ता बोलाउने र नयाँ अनुहारलाई पठाउने निर्णय गरेका थिए। मन्त्रीको नाम पठाउने र पार्टीविरोधी गतिविधिमा संलग्न बाबुरामसहितका केही नेताहरूलाई कारबाही गर्ने अधिकार उपेन्द्रले लिएका थिए।"
"रुपन्देही र मकवानपुरका सीडीओ सरुवा, अध्यागमनको महानिर्देशकमा तिवारी","काठमाडौं : गृह मन्त्रालयले रुपन्देही र मकवानपुरको प्रमुख जिल्ला अधिकारी (सीडीओ) को हेरफेर गरेको छ । गृहमन्त्री बालकृष्ण खाडले बुधबार रुपन्देही र मकवानपुर जिल्लाको सीडीओको सरुवा गरेको हो । गृह मन्त्रालयले मकवानपुरका प्रमुख जिल्ला अधिकारी भरतमणी पाण्डेलाई रुपन्देहीको प्रमुख जिल्ला अधिकारी बनाएको छ । त्यस्तै, गृह मन्त्रालयका सहसचिव राजेन्द्रदेव पाण्डेलाई मकवानपुरको प्रमुख जिल्ला अधिकारीमा सरुवा गरेको छ । मन्त्रालयले रुपन्देहीका प्रमुख जिल्ला अधिकारी ऋषिराम तिवारीलाई अध्यागमन विभागको महानिर्देशक बनाएको छ । विभागका महानिर्देशक नारायणप्रसाद भट्टराईको सरुवा भएपछि गृहले तिवारीलाई अध्यागमन विभागको महानिर्देशक बनाएको हो ।"
मोदीको सन्देश सुनाउन बालुवाटार पुगे भारतीय राजदूत श्रीवास्तव,काठमाडौं : नेपालका लागि भारतीय राजदूत नविन श्रीवास्तवले प्रधानमन्त्री शेरबहादुर देउवासँग शिष्टाचार भेट गरेका छन्। राष्ट्रपति विद्यादेवी भण्डारीलाई ओहोदाको प्रमाणपत्र बुझाएलगत्तै उनी प्रधानमन्त्री निवास बालुवाटार पुगेका थिए। भेटमा दुई देशबीचको हितमा छलफल भएको दूतावासले जनाएको छ। श्रीवास्तवले भारतीय प्रधानमन्त्री नरेन्द्र मोदीको सन्देश देउवालाई सुनाएका थिए। दुई देशबीचको मैत्री सम्बन्धलाई अघि बढाउने राजदूत रुीवास्तवले प्रतिबद्धता गरेका थिए । श्रीवास्तव नेपालका लागि भारतका २६औं राजदूत हुन्। पूर्व राजदूत विनय मोहन क्वात्रा विदेश सचिवको कार्यभार सम्हाल्न २०२२ अप्रिलमा दिल्ली गएपछि श्रीवास्तव नयाँ राजदूतका रुपमा नियुक्त भएका हुन्।
"मधेसका युवा हिरोहरु सम्मानित, २० बुँदे घोषणापत्र जारी","जनकपुर : मधेस प्रदेशमा जारी प्रथम युवा महोत्सव २० बुँदे घोषणापत्र जारी गर्दै सम्पन्न भएको छ। बुधबारदेखि जनकपुरको उद्योग वाणिज्य संघको सभाहलमा सुभारम्भ भएको महोत्सव महिला बालबालिका युवा तथा खेलकुद मन्त्रालयको आयोजनामा सम्पन्न भएको हो। महोत्सवमा मधेस मन्थन, मधेस जागरण, मधेस हटिया, सांस्कृतिक साँझ र मधेसका मान कार्यक्रमपछि घोषणापत्र जारी गरिएको थियो। युवा अभियन्ता आनन्दकुमार सहनीले प्रस्तुत गरेको घोषणापत्रमा तीन वटै तहका सरकार युवामैत्री हुनुपर्ने निष्कर्ष निकालिएको छ। नगरहरु युवामैत्री नभई प्रदेश पनि हुननसक्ने भएकाले स्थानीय सरकारबाटै सुरुवात हुनुपर्ने सुझाव दिइएको छ। समुन्नत मधेस प्रदेशका लागि साझा अठोट नारा दिइएको महोत्सवको घोषणापत्रमा प्रदेशका सीमान्तकृत समुदायमा रहेका हरुवा चरुवा, दलित समुदाय, मुस्लिम समुदायबाट प्रतिनिधित्व गर्ने युवालगायतका समूहहरुलाई लक्षित गर्दै उच्च शिक्षा तथा प्राविधिक शिक्षाको निशुल्क व्यवस्था गरि रोजगारीको सुनिश्चितता गर्ने प्रयत्न गरिने उल्लेख छ। युवाहरुको स्वरोजगार अभिवृद्धिका निमित्त स्थानीय तहसँगको समन्वयमा प्रदेश मन्त्रालयकफ पहलमा तालिम तथा वित्तीय साक्षरता कक्षाको सुनिश्चितता तथा सहुलियत रुपमा उचित पुँजी प्राप्त गर्न सकिने संयन्त्रको व्यवस्था गरिने र सीमान्तकृत समुदायका युवाहरुलाई प्राथमिकता दिइने उल्लेख छ। बढ्दो डिजिटलाइजेसनसँगै युवाहरु प्रविधिको पहुँचमा पुगेको र उनीहरु गलत तथा मिथ्या सूचना, दुष्प्रचार तथा घृणस्पद अभिव्यक्तिको सिकार भइरहेको उल्लेख गर्दै यसबाट जोगाउनको लागि विभिन्न सचेतीकरण कार्यक्रमहरु सञ्चालन गरिने उद्देश्य लिइएको छ। युवाहरुलाई कुलतबाट जोगाउन विभिन्न नीतिगत व्यवस्था गर्दै आवश्यक सचेतीकरओ कार्यक्रमहरु आयोजना गरिने घोषणापत्रमा भनिएको छ। मन्त्रालयको योजना तर्जुमामा अनिवार्य रुपमा युवाको सहभागिता गराइने र युवा विकासका लागि बजेट विनियोजन गरिने उल्लेख छ। विकास निर्माणमा युवाहरुको अर्थपूर्ण सहभागिताका लागि स्थानीय तहसँगको समन्वयमा प्रदेशभित्रका युवा समूहहरुको क्षमता विकास र संस्थागत विकासमा सहयोग र आबद्धताको व्यवस्था गरिने उल्लेख छ। प्रदेशका युवाहरुको संस्थागत रुपमा नै समग्र विकासका निमित्त उचित व्यवस्था गरिने र यसका लागि प्रदेश युवा परिषद्लगायतका आवश्यक संरचना निर्माणका निमित्त नीतिगत व्यवस्था सँगै अन्य पहल गरिने संकल्प लिइएको छ। भारतसँग सीमा जोडिएको मधेस प्रदेशको सीमा वारपार हुने कुलतको जोखिम, मानव बेचविखन तथा अन्य आपराधिक क्रियाकलापहरुलाई रोकथामका निमित्त एउटा छुटै संयन्त्र निर्माण गरी परिचालन गर्न आवश्यक पहलकदमी गरिने महोत्सवको संकल्प छ। युवाका विचारहरुलाई प्राथमिकता दिर्दै स्वरोजगारको विकास गर्नका निमित्त उचित विचारहरुलाई प्राथमिकता दिँदै उक्त विचारहरु कार्यान्वयन गर्नका निमित्त कोषको व्यवस्था गरी आवश्यक पहलकदमी गरिने घोषणापत्रमा भनिएको छ। सबै प्रकारका अपांगतमा रहेका युवाहरु, यौनिक तथा अल्पखंख्यक युवाहरु तथा पछाडि पारिएका युवाहरुको संरक्षण तथा विकासका निमित्त आवश्यक व्यवस्था गरिने उल्लेख गर्दै घोषणापत्रमा उनीहरुको राजनीतिक सहभागिताको सुनिश्चितता लागि पनि उचित पहल गरिने संकल्प लिइएको छ। समाजमा विद्यमान रहेका दाइजो प्रथा लगायत अन्य हानिकारक सामाजिक मूल्य मान्यताहरु न्यूनिकरणका निमित्त भएका कानुनहरुको उचित तथा प्रभावकारी कार्यान्वयनका लागि प्रभावकारी पहल गरिने उल्लेख गरिएको छ। प्रदेशअन्तर्गत युवा सम्बन्धि विषयमा गठन हुने विभिन्न समितीहरुमा युवालगायत सम्बन्धित क्षेत्रबाट प्रतिनिधित्व गर्दै समावेशीकरणको सुनिश्चितता गरिने संकल्प घोषणापत्रमा लिइएको छ। घोषणापत्रमा युवाहरुका निमित्त औपचारिक शिक्षाका साथै जिवनोपयोगी शिक्षा तथा जिवन पर्यन्त सिकाईको व्यवस्था गरिने उल्लेख छ। विभिन्न अभियानमा संलग्न भएका युवाहरुको अभियानलाई उच्च कदर गर्दै उनीहरुलाई यस मन्त्रालयको कार्यक्रमहरुमा पनि उचित स्थान प्रदान गरिने, विभिन्न हिंसा तथा मानव बेचिविखनबाट प्रभावित महिलाहरुको संरक्षणका निमित्त मनोसामाजिक परामर्श, कानुनी संरक्षणको व्यवस्था लगायत अन्य आवश्यक उचित व्यवस्था गरिने प्रतिबद्धता घोषणापत्रमार्फत गरिएको छ। त्यसैगरी मधेश प्रदेश विपद् जोखिम संवेदनशीलतामा रहेकाले युवाहरुको नेतृत्वदायी सहभागिताका लागि विपद न्यूनिकरणका गतिविधिहरु सञ्चालन गर्न आवश्यक व्यवस्था गरिने उल्लेख छ। मधेश प्रदेश कृषिको क्षेत्रमा उच्च रुपमा सम्भावना भएको क्षेत्र भएकाले यस कार्यमा लागेका युवाहरुको वृत्ति विकासका लागि आवश्यक सामग्रीलगायत क्षमता विकासका लागि आवश्यक व्यवस्था गरिने संकल्प गरिएको छ। प्रदेशमा रहेका युवाहरुको शारीरिक तथा मानसिक विकासका लागि खेलकुदलगायत जिमहरुको आवश्यक मात्रामा व्यवस्था गरिने र प्रदेशअन्तर्गत प्रदान गरिने स्वास्थ्य सेवाहरु युवा मैत्री बनाउनका निमित्त सम्बन्धित निकायहरुसँगको समन्वयमा आवश्यक पहल गरिने साँझा अठोट लिइएको छ। साथै युवाहरुको नेतृत्वमा सञ्चालन गरिने विभिन्न अनुसन्धान कार्यहरुको सहयोगका निमित्त आवश्यक व्यवस्था गरिने र सञ्चालित कार्यक्रमहरुको आवधिक रुपमा समीक्षा पनि सञ्चालन गरिने घोषणापत्रमा उल्लेख छ। अन्तिममा मधेश प्रदेशलाई देशकै युवा मैत्री प्रदेश निर्माणका लागि सरकारी पहल सँगै तमाम युवाहरु र सरोकार राख्ने सम्पूर्ण निकायसँग समन्वय, सहकार्य र सहयोग गरी यस अभियानलाई साझा अभियान बनाउँदै अगाडि बढिने संकल्प घोषणापत्रमार्फत गरिएको छ। मधेसका मानहरु सम्मानित महोत्सवमा मधेसका मानहरु सम्मानित भएका छन्। मधेसमा जन्मिएर देश र विदेशमा आफ्नो काम र योगदानबाट नाम चम्काउन सफल मधेसका हिरोहरुलाई महोत्सवमा सम्मानित गरिएको हो। सम्मानित हुनेमा डाक्टर रामजी राम, अन्तर्राष्ट्रिय क्रिकेट खेलाडी मैबुब आलम, उद्यमी अमर मण्डल, मिस नेपाल युनिभर्स सन्ध्या शर्मा, कल्याणपुर नगरपालिकाकी कम उमेरकी उपमेयर रेखाकुमारी यादव, कोरियोग्राफर अश्विनीकुमार झा, सुरेन्द्र महतो शारीरिक सुगठन खेलाडी, युवा अभियन्ता विकाशकुमार ठाकुर रहेका छन्। सम्मानित हुँदै डाक्टर रामले युवाहरूको प्रतिभा, जागरण जोश प्रोत्साहन गर्नुपर्छ भन्ने सोच मधेस प्रदेश खेलकुद मन्त्रालयमा देखिएको हर्ष व्यक्त गरे। युवा अवस्थामा कठिनाइ हुन्छ। आँट हुँदैन। त्यसमा गुरूहरू हुन्छन्। आमाबुवा हुन्छन्। कठिनाइसँग सामना गर्दै गए सफल भइन्छ, उनले भने। देशलाई जुनसुकै परिस्थितिबाट ट्रयाकमा ल्याउने शक्ति युवा भएको उल्लेख गर्दै उनले मधेसमा आउने बाढीपहिरोमा युवा नै उद्वारका लागि अग्रस्थानमा जाने स्मरण गरे। युवाको जोशलाई केन्द्रीत गरेर बाटो देखाइदिन उनले मन्त्रालयलाई सुझाव दिए। अन्तर्राष्ट्रिय क्रिकेट खेलाडी आलमले मधेसको नाम अन्तर्राष्ट्रिय जगतमा चिनाउन सफल भएको बताए। राष्ट्रको नाममा कीर्तिमान, गिनिज बुक अफ रेकर्ड प्राप्त गरेको छु। मधेसको साथले, देशको साथले सफल भए, उनले भने, १८ वर्षको उमेरदेखि खेलिरहेको छु। मधेसको हौसला र साथ सहयोगले मैले अझै प्रगति गर्नेछु। वैदेशिक रोजगारीबाट फर्केर मधेसमा युवाको प्रेरणाको स्रोत बनेका उद्यमी मण्डलले युवालाई कृषि र उद्यमीमा जोड्नुपर्ने सुझाए। आफ्नो उत्पादन आफै गर्ने, किनेर खाने प्रवृत्ति निर्मुल पार्ने लक्ष्य हो। यसका लागि सहायता गरिरहेका छौं। विद्युतीय मेसिन बनाउने प्रयास पनि गरिरहेका छौं। प्रयास गर्ने व्यक्ति सफल हुन्छ। विदेशमा कम एक लाख कमाउथे। औजार मर्मतको काम गर्थे। आधुनिक अैजार ल्याउन प्रयत्न छौं, उनले भने। महोत्तरी निवासी मिस नेपाल शर्माले आफूले चुरे संरक्षणका लागि प्रयत्न गर्दै आएको भन्दै साथ दिन युवाहरुलाई अपिल गरिन्। प्रदेश सरकारसँग समन्वय गरेर अघि बढ्न चाहन्छु। युवाहरूलाई चुरे संरक्षणमा लाग्न अपिल गर्छु। चुरे संरक्षण अहिले नै गरिएन भने १० वर्षपछि ठूलो चुनौती आउनेछ, उनले भनिन्। शर्माले मधेस प्रदेश सोँचमा पिछडिएको बताइन्। यहाँ युवा उपमेयर छन्। म मिस नेपाल छु। यहीँबाट आशा सिंह एआईजी हुनुहुन्छ। हामी पछाडि परेको सोंचले हो, उनले भनिन्। रिवन इन्टरटेनमेन्ट सञ्चालन गरेर मिसेज नेपाल कन्टेस्ट चलाउँदै आएका कोरियोग्राफर झाले प्रयत्न गर्दै गए सफलता प्राप्त हुने बताए। सुरूमा मलाई बाधाहरू थिए। त्यसलाई चिर्दै गए। सफलता प्राप्त गर्न प्रयत्न गर्नुपर्छ। युवा उर्जालाई राज्यले उपयोग गर्नुपर्छ, उनले भने। शारीरिक सुगठन खेलाडी महतोले २४ घण्टामा १ घण्टा शरीरलाई दिन युवाहरु अपिल गरे। १ घण्टा निकाल्न केही गाह्रो छैन। खेलमा स्टामिना चाहिन्छ। युवाहरू बलियो भयो भने देश चिनाउने अवसर हुन्छ, उनले भने। युवा अभियन्ता ठाकुरले ७ वर्षदेखि युवा क्षेत्रमा क्रियाशील रहेको र मिडिया उद्यमी पनि रहेको बताए। युवा भनेको अफ्ठेरो र चुनौतीसँग खेल्ने अवस्था हो। मैले यही अठोटका सफलता हात पारे। यहाँका युवाहरूले पनि प्रयास गर्नुपर्छ। सफलताले आफैं पछ्याउँछ, उनले युवाहरुलाई भने।"
फिलिपिन्सका राष्ट्रपतिको सपथ ग्रहणमा विनोद चौधरी सहभागी,काठमाडौं : फिलिपिन्सका नवनिर्वाचित राष्ट्रपति बोङबोङ मार्कोसको सपथग्रहण समारोहमा नेपाली कांग्रेसका नेता विनोद चौधरी सहभागी भएका छन्। बिहीबार राजधानी मनिलामा आयोजित भव्य समारोहमा कांग्रेस केन्द्रीय सदस्य एवं प्रतिनिधि सभा सदस्य चौधरी सहभागी भएका हुन्। नेपालका एकमात्र अर्बपति चौधरी नवनिर्वाचित राष्ट्रपतिको विशेष निम्तोमा फिलिपिन्स पुगेका हुन्। उनी नेपाली राष्ट्रिय पोसाक दौरा सुरूवाल र टोपी लगाएर सपथ ग्रहण समारोहमा सहभागी भएका थिए। नवनियुक्त राष्ट्रपतिलाई बधाइ दिँदै नेता चौधरीले नेपाल र फिलिपिन्सको सम्बन्ध बलियो र समधुर बन्ने विश्वास व्यक्त गरे। मार्कोस फिलिपिन्सका १७औं राष्ट्रपति हुन्। मार्कोस कांग्रेस नेता चौधरीका साथी हुन्।
जसपा केन्द्रीय कार्यसमितिको बैठक वीरगन्जमा बोलाइयो,काठमाडौं : जनता समाजवादी पार्टीले केन्द्रीय कार्यसमितिको बैठक बोलाएको छ। पार्टीभित्रको विवाद चुलिएपछि केन्द्रीय कार्यसमिति बैठक बोलाइएको हो। बैठक असार २७ गतेका लागि बोलाइएको केन्द्रीय कार्यालय प्रमुख प्रकाश अधिकारीले जानकारी दिए। उनका अनुसार दुई चल्ने बैठक यसपटक मधेस प्रदेशको वीरगन्जमा बोलाइएको छ। पार्टी अध्यक्ष उपेन्द्र यादवले हालै सरकारबाट मन्त्री फिर्ता बोलाउने निर्णय गरेका थिए। नयाँ मन्त्रीलाई पठाउने गरी मन्त्री फिर्ता बोलाएका यादवले कारबाहीको अधिकार पनि आफैँले राखेका थिए। उनको निर्णयप्रति बाबुराम भट्टराई खेमाका नेताहरुले विरोध गर्दै आएका छन्। यहाँसम्म कि यादव र भट्टराई अलग हुने सहमति नै गरिसकेका छन्। यिनै विषयमा छलफल गर्न केन्द्रीय कार्यसमिति बोलाइएको एक नेताले बताए।
राष्ट्रपतिसमक्ष चार राजदूतले लिए शपथ,"काठमाडौं : राष्ट्रपति विद्यादेवी भण्डारीसमक्ष आज विभिन्न मुलुकका लागि नवनियुक्त राजदूतहरुले पदथ तथा गोपनीयताको शपथ लिएका छन्। राष्ट्रपति भवनमा आयोजित विशेष समारोहमा उनीहरुले शपथ लिएका हुन्। शपथ लिने राजदूतहरुमा डा नरेशविक्रम ढकाल (कतार), विष्णुपुकार श्रेष्ठ (चीन), कैलाशराज पोखरेल (अष्ट्रेलिया) र कान्ता रिजाल (इजरायल) छन्। समारोहमा परराष्ट्रमन्त्री डा नारायण खतिवडालगायत नेपाल सरकारका उच्चपदस्थ अधिकारीहरु उपस्थिति थिए।"
"नेताहरुलाई झ्वाँक चल्छ, संसद विघटन गरिदिन्छन् आवाज कहाँ उठाउने : झलनाथ खनाल","काठमाडौं : नेकपा एकीकृत समाजवादीका सम्मानित नेता झलनाथ खनालले संसदलाई सुरक्षित र सम्मानित रुपमा चलाउनुपर्ने बताएका छन्। ६४ औं संसद दिवसका अवसरमा पूर्वसांसद मञ्च र संघीय संसद सचिवालयले संयुक्त रूपमा आयोजना गरेको कार्यक्रममा बोल्दै संसदलाई आम जनताको आवाज घन्काउने थलो सम्झनुपर्ने बताए। नेता खनालले नेताहरुको सनकका कारण संसद विघटन हुने गरेको भन्दै आपत्ती जनाए। 'हामीकहाँ कहिलेकाही हाम्रा नेताहरुलाई झ्वाँक चल्छ, रिस उठ्छ, सनक चल्छ, संसद विघटन गरिदिन्छन् ,'उनले भने,' संसद चल्दैन। अब कहाँ आवाज उठाउने ? ' संसदलाई ठिक ढंगले चलाएनौं भने विभिन्न खालका प्रवृत्ति जन्मिने भन्दै संसद सही र सम्मानित ढंगले चलाउनु पर्ने उनको भनाइ छ। उनले संसद सहि ढंगले संचालन गर्न सकिएन भने गैरदलीय संसदीय प्रवृत्ति विकसित हुने बताए। नेता खनालले संसदबाट के गरिन्छ भन्ने कुरा सबैले सही ढंगले बुझ्नुपर्ने बताए। उनले लामो समयदेखि निरुंकुशताका विरुद्ध, राजतन्त्रका विरुद्ध र सामान्तवादविरुद्ध लडेर संघीय लोकतन्त्र गणतन्त्र निर्माण गरेको बताए। 'हामी लामो समयदेखि निरुंकुशताका विरुद्ध राजतन्त्रका विरुद्ध संघर्ग गर्यौं। सामान्तवादका विरुद्ध संघर्ष गर्यौं। लामो संघर्ष पछि ०६२०६३मा एेतिहासिक परिवर्तन भयो। जुन परिवर्तनमा हामीले सामन्तवादलाई पराजित गर्यौं, राजतन्त्रलाई पराजित गरेका छौं,' संघीय लोकतन्त्र गणतन्त्र निर्माण गरेका छौं,' उनले भने। संसार धेरै संसदभन्दा नेपालको संसद एडभान्स रहेको उनको भनाइ छ। उनले अन्य देशका संसदमा २५ प्रतिशत मात्र महिला भएको पाइए पनि नेपालमा ३३ प्रतिशत महिला सहभागिता अनिवार्य गराइएको बताए।"
जनताप्रति उत्तरदायी शासन व्यवस्था संसदीय लोकतन्त्रमा मात्रै प्रभावकारी : प्रधानमन्त्री देउवा,"काठमाडौं : प्रधानमन्त्री शेरबहादुर देउवाले जनताप्रति उत्तरदायी शासन व्यवस्था संसदीय लोकतन्त्रमा मात्रै प्रभावकारी हुने बताएका छन्। ६४ औं संसद दिवसका अवसरमा पूर्वसांसद मञ्च र संघीय संसद सचिवालयले संयुक्त रूपमा आयोजना गरेको कार्यक्रममा बोल्दै प्रधानमन्त्री देउवाले जनताप्रति उत्तरदायी शासन व्यवस्था संसदीय लोकतन्त्रमा मात्रै प्रभावकारी हुने बताएका हुन्। 'जनताबाट निर्वाचित, अनुमोदन प्रतिनिधिहरु रहने संसद लोकतान्त्रिक शासन प्रणालीको महत्वपूर्ण आधार स्तम्भ हो,' उनले भने,' जनताप्रति उत्तरदायी शासन व्यवस्थामा संसदीय लोकतन्त्रमा मात्रै प्रभावकारी हुन्छ भन्ने हामी सबैले बुझेको कुरा हो।' प्रधानमन्त्री देउवाले संघीय लोकतान्त्रिक गणतान्त्रिक संसदीय व्यवस्थामार्फत् मुलुकलाई समृद्ध बनाउने अभियानमा लागेको बताए। त्यसका लागि सबै एकजुट हुनुपर्ने उनको भनाइ छ। 'अहिले हामी संघीय लोकतान्त्रिक गणतान्त्रिक संसदीय व्यवस्थामार्फत् मुलुकलाई समृद्ध बनाउने अभियानमा छौं । मुलुकलाई विकासशील बनाउने हामी सबैको दायित्व हो,' उनले भने। प्रधानमन्त्री देउवाले मुलुकको शासन प्रणालीलाई बलियो बनाउँदै विकासको गतिमा अगाडि बढाउन सबैले भूमिका खेल्नुपर्ने धारणा राखे । उनले संसद र संसदीय समितिको निर्णयहरुलाई सरकारले प्राथमिकताका साथ कार्यान्वन गर्ने स्पष्ट पारे। भीडीयो:"
बजेट निर्माणमा अनाधिकृत व्यक्तिलाई प्रवेश गराएको विषय छानबिन हुनुपर्छ : नेम्वाङ,"काठमाडौं : संविधान सभाका अध्यक्ष सुवास नेम्वाङले बजेट निर्माणमा अनाधिकृत व्यक्तिलाई प्रवेश गराएको विषय छानबिन हुनुपर्ने बताएका छन्। बिहीबार ६४ औं संसद दिवसको अवसरमा आयोजित कार्यक्रममा बोल्दै नेम्वाङले सांसदले यस्तो गम्भीर विषय उठाउँदा पनि त्यसै छाड्दा संसद् कमजोर हुँदै जाने स्पष्ट पारेका हुन्। अर्थमन्त्री जनार्दन शर्माले बजेट निर्माण गर्ने क्रममा अर्थ मन्त्रालयकै भन्सार विभागबाट २०७५ फागुन १ गते नायबसुब्बा पदबाट राजीनामा दिएका रघुनाथ घिमिरेलाई जेठ १४ गते मध्यराति बजेटमा हेरफेरमा संलग्न गराएका थिए। अर्थमन्त्री शर्माले घिमिरे कार्यकक्षमा पस्ने बित्तिकै चुकुल लगाउन निर्देशन दिएर मन्त्रालयका कर्मचारीलाई घिमिरेले भनेअनुसार गर्न अह्राएका थिए। सोहि विषयलाई लिएर एमालेले अर्थमन्त्री शर्माको राजीनामा माग गरेको छ। एमालेका उपाध्यक्ष नेम्वाङले भने, बजेट बनाउँदा अनाधिकृत व्यक्ति अर्थ मन्त्रालयमा प्रवेश गरेको भन्ने प्रश्न उठ्यो। सांसदले प्रश्न उठाए। अर्थमन्त्रीले होइन भन्नुभयो। म यसै त भन्दिनँ तर यस्तो अवस्थामा सजिलै छाड्नु हुँदैन। संसदमा प्रश्न उठेपछि छानबिन नगरी छाडियो भने संसद् कमजोर हुन्छ। ससदीय छानविन समिति गठन गरेर सत्यतथ्य बाहिर ल्याउन एमालेले माग गरिरहेको बेला नेम्वाङले प्रमुख प्रतिपक्ष दलका एक जना प्रतिनिधि राखेर अर्थमन्त्रालयकवो उक्त दिनको सिसिटिभीको फुटेजभिडियो हेरेर यथार्थ के हो बाहिर ल्याउन समेत प्रधानमन्त्री देउवालाई सुझाव दिए। उनले महाभियोग समिति बनाउन नाम प्रस्ताव गर्दा एमालेले संसद् अवरोध गरिरहेको भएपनि समिति सदस्यमा नाम दिएको स्मरण गराए। उनले महाभियोग ल्याएर अलपत्र छाड्नु नहुने भन्दै टुंगोमा पुर्याउन आग्रह गरे। नेम्वाङले एसपीपीसँग सम्बन्धित सबै कागजात संसद्मा पेश हुनुपर्ने धारणा राखे। प्रमुख प्रतिपक्षसँग छलफल गरेर निष्कर्षमा पुग्नु नै संसदीय प्रणाली भएको धारणा राखे। नेम्वाङले नेपालको संविधानले सुधारिएको संसदीय प्रणाली अवलम्वन गरेको समेत बताए। उनले सांसदले उठाएका प्रश्न जवाफ नआउँदा संसद झन् झन् कमजोर हुँदै जाने समेत स्पष्ट पारे। एपीएफको ४ वर्षे अवधि घटाएर ३ वर्ष नियमावलीमार्फत गर्न खोजेको भन्दै आपत्ति जनाए। उनले संसद बलियो र कमजोर बनाउने विषयमा एक वर्षमा केके गर्यौ भन्ने विषयमा कार्यपत्र बनाउन समेत पूर्व सांसद मञ्चलाई आग्रह गरे। उनले नेपालले आफ्नै विशेषतासहितको संसदीय प्रणाली अपनाएको बताए। उनले मनमोहन अधिकारीले कुनै पनि संसद बैठकलाई नछोडेको बताउँदै गिरिजाप्रसाद कोइराला र कृष्णप्रसाद भट्टराईको समेत स्मरण गरे।"
कहाँ बनाउने निजगढको विमानस्थल ?,"काठमाडौं : सर्वोच्च अदालतले बाराको निजगढमा प्रस्तावित अन्तर्राष्ट्रिय विमानस्थल निर्माण गर्ने सरकारको निर्णय अस्वीकार गरेको छ। यसको विकल्पमा न्यायाधीशहरूले फरकफरक राय दिएका छन्। न्यून वातावरणीय क्षति हुने गरी र वातावरणीय प्रभाव मूल्यांकन (ईआईए) गराएर मात्र विमानस्थल बनाउन विकल्प दिइएको छ। पाँच न्यायाधीशले बुधबार फैसलाको पूर्ण पाठ सार्वजनिक गर्दै विमानस्थल निर्माणका सन्दर्भमा विश्लेषण र निष्कर्षका साथ छुट्टाछुट्टै राय व्यक्त गरेका हुन्। सर्वोच्चको बृहत् पूर्ण इजलासको बहुचर्चित फैसलामा तीन न्यायाधीश र दुई न्यायाधीशको राय फरक छ। राय व्यक्त गर्ने क्रममा पाँच न्यायाधीश दुई समूहमा विभाजित भए पनि सरकारको निर्णयलाई उत्प्रेषणको आदेशले बदर गर्नमा सहमत देखिएका छन्। गत जेठ १२ गते न्यायाधीशहरू हरिकृष्ण कार्की, विश्वम्भरप्रसाद श्रेष्ठ, ईश्वरप्रसाद खतिवडा, प्रकाशमान सिंह राउत र डा मनोजकुमार शर्माको बृहत् पूर्ण इजलासले परमादेश दिएको थियो। अन्तर्राष्ट्रिय विमानस्थल चाहिन्छ भन्नेमा पनि एकमत देखिएका न्यायाधीशहरू विकल्पमा भने दुई समूहमा विभाजित भए। सर्वोच्च अदालतका प्रवक्ता विमल पौडेलका अनुसार, न्यायाधीशहरूबीच फरकभन्दा पनि छुट्टाछुट्टै राय व्यक्त भएको हो। न्यायाधीश श्रेष्ठ, खतिवडा र राउतको छुट्टै मत छ। त्यस्तै न्यायाधीशद्वय कार्की र शर्माले छुट्टै राय दिएका छन्। पूर्ण पाठ १ सय १२ पृष्ठको छ। सरकारले विगतमा गरेका निर्णय बदर गर्ने पक्षमा सबै न्यायाधीशबीच समान राय देखिन्छ। सरकारको निर्णय, कानुन र नीति विवेकसम्मत नभएकोमा सबै न्यायाधीश प्रायः एकमत छन्। विमानस्थलको विकल्प खोज्ने बाटोमा जान नहुने राय भने कम छ। बहुमतको राय विकल्प तर्फ छ। बहुमतको ठहर आदेशले निजगढ विमानस्थलका सम्बन्धमा गरिएका सबै गैरकानुनी कारबाही तथा वातावरणीय प्रभाव मूल्यांकनलाई बदर गरेको छ। तीन जना न्यायाधीशले चार किल्ला तोकेर क्षेत्रफल उपलब्ध गराउने सूचना, रूख काट्ने निर्णय, वातावरणीय प्रभाव मूल्यांकनका आधारमा गरिएका कामहरू रद्द गरेका छन्। अल्पमतले अन्य विकल्पतिर जानेभन्दा पनि कानुन र प्रक्रियासम्मत निजगढमा बनाउन सकिने राय दिएको छ। संवैधानिक कानुनविज्ञ डा विपिन अधिकारीका अनुसार, अदालतको फैसला निजगढ विमानस्थल मात्र नभई ठूला अन्य परियोजना निर्माणमा पनि मार्गदर्शन हुने देखिएको छ। अल्पमतको रायमा पनि यहीं नै हो। तर, अल्पमतको रायमा प्रस्तावित निजगढ विमानस्थल नजिकैका क्षेत्रहरूलाई विकल्पका रूपमा सकेसम्म छनोट गर्ने तथा त्यो छनोट गर्न नसकिने भएमा प्रस्तावित क्षेत्रलाई नै कानुन तथा प्रक्रियासम्मत तरिकाले वातावरणीय प्रभाव न्यूनीकरण गरी छनोट गर्ने भन्ने आदेश देखिन्छ। बहुमतको रायले पनि प्रस्तावित निजगढ विकल्प होइन भनेको छैन। यसले विद्यमान कानुन तथा प्रक्रियाबमोजिम प्राविधिक रूपमा जहाँसुकै पनि अन्तर्राष्ट्रिय विमानस्थल बनाउन सकिने स्पष्ट गरेको छ। विशेषगरी निजगढ विमानस्थललाई विकल्पमा रूपमा बदर गरेको छैन, डा अधिकारीले भने, अतः दुवै (बहुमत र अल्पमत) को रायले यथास्थितिलाई अस्वीकार गरेको तथा सन्तुलित आधारमा उपयुक्त निर्णय गर्न सकिने मार्गदर्शनसहित यो आदेश आएको छ। अदालत एकदम परिपक्व देखेको छु। बहुमत न्यायाधीशले विमानस्थलको निर्माण गर्दा दिगो विकासको अवधारणा, जैविक विविधताको संरक्षण, अन्तरवंशीय समन्वय वातावरण संरक्षणको अनिवार्यताजस्ता कुराप्रति अन्देखा गर्न वा त्यस प्रकारका कुराहरूलाई अवमूल्यन गरी हेर्न नहुने राय दिएका छन्। विकास निर्माणको कार्य गर्दा केही वातावरणीय क्षति हुनु स्वाभाविक भए पनि त्यस प्रकारको क्षतिलाई हरसम्भव न्यूनीकरण गर्नेतर्फ पर्याप्त वैकल्पिक उपायहरू अपनाउनु नै पर्दछ, बहुमतको रायमा भनिएको छ, समग्र कानुनहरूको समुचित अनुसरण गरी दिगो विकासको मान्यताअनुसार विकास आयोजना कार्यान्वयनमा ल्याइनु पर्छ। बहुमत न्यायाधीशले वातावरण मूल्यांकन गर्ने कार्यलाई विधि, पद्धति र प्रक्रियाअनुसार वस्तुगत र विश्वसनीय तुल्याउन पनि आवश्यक हुने राय दिएका छन्। हवाई उडानको आर्थिक तथा प्राविधिक सम्भाव्यता सम्बन्धमा वातावरण, वनवन्यजन्तु, हवाई उडान व्यवस्थापन र छनोट गरिएको स्थानको वातावरण प्रभाव मूल्यांकन विषयलाई ध्यान दिनुपर्छ। यी कुराको यकिन गरी न्यूनतम रूपमा मात्र वातावरणीय क्षति हुने तथा प्राविधिक दृष्टिले उपयुक्त देखिएको स्थानमा विमानस्थल निर्माण गर्ने कार्य गर्नु, गराउनु भनी परमादेश जारी गरेको छ। बहुमत न्यायाधीशको राय न्यायाधीश ईश्वर खतिवडाले लेखेका छन्। जसमा न्यायाधीशद्वय श्रेष्ठ र राउतले सहमति जनाएका छन्। त्यस्तै अल्पमत न्यायाधीशले विकासको लागि प्राकृतिक स्रोतलाई प्रयोग गर्नु हुँदैन भनी निरपेक्षतः बन्देज लगाउन मनासिव नहुने राय दिएका छन्। रायमा भनिएको छ, समसामयिक तुलनात्मक अन्तर्राष्ट्रिय विकासको दाँजोमा देशलाई पुर्याउन तथा आधुनिकीकरण गर्न न्यूनतम वातावरणको नोक्सानीलाई मध्यनजर गरी विकास निर्माणको कार्यहरू गर्नु राष्ट्रिय हितमा हुन्छ। यसको अर्थ यी प्राकृतिक सम्पदाको अनुचित तथा कानुन प्रतिकूलको दोहनलाई नियमन र नियन्त्रण नै नगर्ने भन्ने होइन। वातावरण र विकासका बीचमा सन्तुलन कायम गरी वातावरणमा सकेसम्म कम असर पुर्याई प्राकृतिक स्रोतको कमभन्दा कम दोहन गरी विकास कार्यक्रम सञ्चालन गर्नुपर्ने मान्यता दिगो विकासको अवधारणा भएको दुई न्यायाधीशले राय व्यक्त गरेका छन्। संवैधानिक कानुनका ज्ञाता डा अधिकारीका अनुसार, अब सरकारले आफ्नो जिम्मेवारीलाई पारदर्शी रूपमा निर्वाह गर्नु पर्नेछ। सन्तुलित र मार्गदर्शनसहितको फैसला हो। जिम्मेवार अदालतले सन्तुलित फैसला दिएको छ। कुन बाटो हिँड्ने स्पष्ट भएको छ, उनले भने। घना जंगल क्षेत्र मास्न नहुने भन्दै वरिष्ठ अधिवक्ता प्रकाशमणि शर्मा र अधिवक्ता रञ्जुहजुर पाँडे क्षेत्रीले सरकारी निर्णय बदरको माग गरी २०७६ फागुन ७ गते रिट निवेदन दायर गरेका थिए।"
कांग्रेसमा आन्तरिक मतभेद : सभापतिलाई दबाब दिन शेखरले बोलाए आफूपक्षीय नेताको बैठक,"काठमाडौं : सत्तारुढ दल नेपाली कांग्रेसभित्र आन्तरिक मतभेद सतहमा आउने देखिएको छ । महाधिवेशन सकिएको ६ महिना बितेलगत्तै डा शेखर कोइराला नेतृत्वको समूह सभापति शेरबहादुर देउवाविरुद्ध उत्रने तयारीमा जुटेको हो । सभापति देउवा विधि र विधानअनुसार नचलेको भन्दै कोइरालाले आफूपक्षीय नेताहरुको बैठक बिहीबार दिउँसो २ बजे बत्तिसपुतलीस्थित अनुपम फुडल्याण्डमा बोलाएका छन्। कांग्रेस नेता गुरू घिमिरेले समसामयिक राजनीतिक विषयमा छलफल गरी पार्टी सभापति देउवालाई दबाब दिने उद्देश्यले बैठक बोलाइएको जानकारी दिए । स्थानीय निर्वाचनको मत परिणाण आएको पनि लामो समय भयो । पार्टीले चुनावी समीक्षा गर्न बैठक बोलाएको छैन, ६ महिना भयो समितिलाई पूर्णता दिइएको छैन। घिमिरेले अन्नपूर्ण पोस्ट्सँग भने, समसामयिक विषयमा गम्भीर छलफल गरी पार्टी सभापति शेर बहादुर देउवालाई दबाब दिने उद्देश्यले बैठक बोलाइएको हो । सत्तारुढ गठबन्धनका नेताहरुलाई दैनिक भेट्दा पार्टीकै नेताहरुसँग सल्लाह नगरी देउवा अगाडि बढेकाले छुट्टै बैठकको आयोजना गरिएको अर्का एक पदाधिकारीले बताए । उनले भने, गठबन्धनका नेताहरुसँग दैनिक भेट हुन्छ, छलफल हुन्छ। तर पार्टीभित्रकै अर्को पक्षका नेतासँग भेट नदिने राम्रो भएन। सरकारलाई गति दिन पनि पार्टीभित्र छलफल आवश्यक छ। सभापति देउवाले कतिपय मनोनयन एकलौटी गरेको र आफूहरुले उठाएका विषयमा गम्भीर नदेखिएकाले छुट्टै बैठक बोलाउनुपरेको शेखर समूहका नेताको भनाई छ। महाधिवेशन सकिएको ६ महिनामा पनि पदाधिकारी, समिति र भातृसंगठनलाई पूर्णता नदिइएको भन्दै कांग्रेस नेतृत्वको आलोचना हुँदै आएको छ।"
"वामदेव गौतमको ओलीलाई प्रस्ताव, वाम गठबन्धन गरेर निर्वाचन लडौं","काठमाडौं : नेकपा एकता राष्ट्रिय अभियानका संयोजक वामदेव गौतमले प्रतिनिधिसभा र प्रदेशसभा निर्वाचनमा कम्युनिष्ट शक्तिहरुको तालमेलको प्रस्ताव गरेका छन्। अभियानका संयोजक गौतमले बिहीबार बिहान एमाले अध्यक्ष केपी ओलीसँगको भेटमा आसन्न दुवै तहको निर्वाचनमा कम्युनिष्ट शक्तिहरु मिलेर लडनुपर्ने प्रस्ताव गरेका हुन्। आफूआफू चुनाव लड्ने हो भने कम्युनिष्टहरुको हार निश्चित छ, त्यसैले प्रतिनिधि र प्रदेशसभा निर्वाचनमा मिलेर चुनाव लडौं, भेटमा ओलीसँग गौतमले प्रस्ताव राखेका थिए। गौतमले माओवादी केन्द्रका अध्यक्ष पुष्पकमल दाहाल र एकीकृत समाजवादीका अध्यक्ष माधवकुमार नेपाल समेत निर्वाचनमा वाम गठबन्धन गरेर जान तयार रहेको अध्यक्ष ओलीलाई सुनाएका थिए। गौतमले आफू तत्कालीन नेकपालाई एकजुट बनाउने अभियानमा लागि पर्ने धारणा राखे। अध्यक्ष ओलीले वाम गठबन्धनमा आफू समेत सकरात्मक रहेको तर प्रचण्ड र नेपाल सुध्रेर आउनुपर्ने जवाफ गौतमलाई दिएको स्रोतले बताएको छ।"
"मोरङमा बाढीको कहर : १७ सय १८ परिवार विस्थापित, सबैभन्दा बढी विराटनगर महानगरका","विराटनगर : बाढी र डुबानका कारण मोरङमा १ हजार ७ सय १८ परिवारका साढे छ हजारभन्दा बढी व्यक्ति विस्थापित भएका छन् । प्रमुख जिल्ला अधिकारी काशीराज दाहालका अनुसार वर्षापछिको बाढी र डुबानका कारण १ हजार ७ सय १८ परिवारले घर छाड्नुपर्ने अवस्था आएको हो । विस्थापित बनेका ६ हजार ७ सय १७ जनालाई विद्यालय, सार्वजनिक स्थल, सामुदायिक भवन समेतमा अस्थायी बसोबासको व्यवस्था मिलाएर राखिएको उनको भनाइ छ । विस्थापितमध्ये सबैभन्दा बढी विराटनगर महानगरपालिकाका छन् । महानगरपालिकाको पनि सिंघिया र केशलिया खोला आसपासमा बसोबास गर्दै आएका सुकुम्बासी बढी प्रभावित बनेको जानकारी दाहालले दिए । उनका अनुसार विस्थापित हुनेहरु विराटनगरसहित जहदा, कटहरी, धनपालथान, ग्रामथान र बूढीगंगा गाउँपालिका तथा रंगेली नगरपालिकाका छन् । भीषण वर्षा हुँदा मोरङका अधिकांश स्थान डुबानमा परेपछि मंगलबार र बुधबार ठूलो संख्यामा सर्वसाधारण विस्थापित बन्नुपर्ने अवस्था आएको छ । बाढीले घरमा क्षति गरेपछि र घर डुबानमा परेपछि बस्नसक्ने अवस्था नभएर सर्वसाधारण विस्थापित बनेको जानकारी प्रजिअ दाहालले दिए । बुधबार साँझदेखि भने वर्षा रोकिएर जनजीवन सामान्य बन्दै गइरहेको छ । डुबान क्षेत्रमा पानीको सतह घट्दै गइरहेको छ । वर्षा रोकिएसँगै अवस्था सामान्य बनेर डुबानमा परेका स्थानमा पानी कम हुँदै गएपछि विस्थापितहरु आआफ्नो घरतिर फर्कने तयारीमा रहेको उनले बताए । डुबान भएका क्षेत्रमा चार फिटसम्म पानी जमेको थियो । अहिले पानीको सतह घट्दै गएर डुबानमुक्त भएपछि विस्थापितहरु आफ्नै घर फर्कने तयारी गर्दै छन्,' प्रजिअ दाहालले भने, केही परिवार भने फर्किसकेका छन् । वर्षा रोकिएकाले अवस्था सामान्य बन्दै गइरहेको छ,' फेरि वर्षा भएमा बाढीपीडितहरु पुनः समस्यामा पर्नसक्ने उनको आकलन छ ।"
कांग्रेस उपसभापति धनराज गुरुङ चढेको गाडी ठूलो दुर्घटनाबाट जोगियो,"काठमाडौं : नेपाली कांग्रेसका उपसभापति धनराज गुरुङ चढेको गाडी ठूलो दुर्घटना हुनबाट जोगिएको छ। बिहीबार बिहान ओखलढुंगाबाट काठमाडौं आउनेक्रममा गुरुङ सवार बा १९ च १८३९ नम्बरको स्कारपियो रामेछापको गोठगाउँमा दुर्घटना भएको हो। उपसभापति गुरुङले गाडी अगाडि ढुंगाको ओत लाग्न पुगेकोले ठूलो दुर्घटनाबाट जोगिएको जानकारी दिए। उनले भने, रामेछाप गोगनेमा हामी चढेको गाडी अचानक सडक किनारबाट तल गयो तर अगाडि ढुंगाको ओत लाग्न पुगेकोले ठूलो घटना हुनबाट जोगियो। भगवानको कृपाले हामी सबै सकुसल छौं। कांग्रेस नेता रत्न कार्कीका अनुसार स्कारपियोमा उपसभापति गुरुङ, सानोबाबु महर्जन र उनी सवार थिए। कांग्रेस केन्द्रीय सदस्य प्रदिप सुनुवारको धर्मपत्नीको निधन भएकाले परिवारजनप्रति समवेदना प्रकट गर्न गुरुङ बुधबार ओखलढुङ्गा खिजिदेम्वा गाउँपालिकास्थित खिजिफलाटे गएका थिए। कार्कीका अनुसार आज मन्थली फर्कनेक्रममा गोठगाउँको गोगनेपानी चउर नजिकै गाडी चिप्लिएर सडकमुनि पुगेको हो।"
रास्कोट नगरपालिकाले नगर बस सञ्चालन गर्ने,"कालिकोट : जिल्लाको रास्कोट नगरपालिकाले नगर बस सञ्चालन गर्ने भएको छ। रास्कोट नगरपालिकाले आगामी आर्थिक वर्षको नीति तथा कार्यक्रममा नगर बस सञ्चालन गर्ने कार्यलाई पहिलो प्राथमिकता दिएको हो। नीति तथा कार्यक्रम सार्वजनिक गर्दै नगर बस सञ्चालन, नगर प्रहरीको गठन, मेयर हेल्थ केयर कार्यक्रम सञ्चालन, उपमेयर सशक्तीकरण कार्यक्रम सञ्चालन, सामाजिक सुरक्षाभत्ता घरआँगनमा वितरण, जनआन्दोलन, जनयुद्धका सहिद, घाइते, अपाङ्गता भएका, द्वन्द्वपीडित, विपन्न दलित परिवारका छात्रछात्रालाई उच्च शिक्षा अध्ययनका लागि मेयर छात्रवृत्ति कोष स्थापना, रास्कोट बहुमुखी क्याम्पस सञ्चालन गर्ने रास्कोट नगरपालिका प्रमुख धर्मराज शाहीले बताए। रास्कोट नगरपालिकाको पहिचानसहित लोगो कायम गरिने, वातावरण संरक्षणका लागि रास्कोट नगरपालिकाको लोगोसहितको झटपट झोला वितरण गरिने, रास्कोट कोसेली घर स्थापना, एक घर एक धारा कार्यक्रमद्वारा स्वच्छ खानेपानीको पहुँचमा विस्तार, पर्यटन प्रवद्र्धनका लागि होमस्टे स्थापना, नागरिक निर्जीवन दुर्घटना बीमा कार्यक्रमको निरन्तरता र रास्कोट नगर अस्पतालबाट विशेषज्ञ सेवा प्रवाह गर्ने गरी बजेट ल्याएको प्रमुख शाहीको भनाइ छ। आरसिपी बजारको विस्तृत सर्वेक्षण गरी व्यवस्थापन गरिने, जल, जङ्गल, जमिन र जनश्रमको परिचालन गर्न नीति अवलम्बन गरिने, पूर्वाधार विकासका लागि भौतिक संरचनाको स्तरोन्नति गरिने, बजेटको उद्देश्य हासिल गर्न प्राथमिकता कायम गरी सङ्घ, कर्णाली प्रदेश निजी क्षेत्रसँग साझेदारीका आधारमा सहकार्य गरिने, कृषि आधुनिकीकरण, व्यावसायिकीकरण र हाइटेक नर्सरीलाई सञ्चालनमा ल्याउने तयारी रहेको उपप्रमुख मनिराज बरालले बताए।  रासस"
पोखरामा अवैध गतिविधिको आशंकामा तीन चिनियाँ पक्राउ,पोखरा : पोखराको ड्यामसाइडमा चिनियाँ नागरिकहरुले चलाइरहेको कम्पनीमा अवैध गतिविधिको आशंकामा प्रहरीले छापा मारेको छ। अवैध गतिविधि गरेको आशंकामा प्रहरीले बिहीबार दिउँसो छापा मारी ३ जना चिनियाँ नागरिकलाई नियन्त्रणमा लिएको छ। ती चिनियाँहरुले सूचना प्रविधि (आइटी)सम्बन्धी कम्पनीमार्फत् मानिसहरुलाई जागिर लगाइदिने प्रलोभन देखाएर ठगी गर्दै आएका थिए। उनीहरु अन्य अवैध गतिविधिबारे प्रहरीले अनुसन्धान सुरु गरेको छ। कास्की प्रहरी प्रमुख एसपी रमेश थापाले ३ चिनियाँ नागरिकलाई सोधपुछ तथा थप अनुसन्धानका लागि नियन्त्रणमा लिएको जानकारी दिए। पक्राउ परेका चिनियाँ नागरिकहरु नेपाल बस्दा कुन प्रयोग गरेको भिसा सम्बन्धमा प्रहरीले अनुसन्धान गरिरहेको छ।
कर्मचारीलाई प्रसूति बिदा दिन मान्दैनन् अस्पताल,"काठमाडौंः देशकै धेरै बिरामीको घुइँचो हुने त्रिभुवन विश्वविद्यालय शिक्षण अस्पतालले कर्मचारीलाई प्रसूति बिदा नदिएको पाइएको छ। त्रिवि शिक्षण अस्पतालले करारमा कार्यरत महिला तथा पुरुष कर्मचारीलाई प्रसूति बिदा नदिएको पाइएको हो । जसकारण अधिकांश कर्मचारीहरुलाई आफ्नै बिदा बचाएर प्रसूति विदा लिनुपर्ने वाध्यात्मक अवस्था छ । सुरक्षित मातृत्व तथा प्रजनन् स्वास्थ्य अधिकार ऐन, २०७५ को दफा १३ ले विभिन्न निजी, सरकारी गैरसरकारी संघ संस्थामा कार्यरत महिला कर्मचारीलाई सुत्केरी हुनु अघि वा पछि कम्तीमा अन्ठानब्बे (९८) दिनसम्मको तलबसहितको प्रसूति बिदा पाउने व्यवस्था छ। तर, त्रिवि शिक्षण अस्पतालसहित देशभरका अधिकांश अस्पतालहरुले प्रसूति बिदा दिन आनाकानी गर्दै आएका छन्। २०७७ साउन ११ मा प्रतिनिधि सभाअन्तर्गतको महिला तथा समाजिक समितिले सुरक्षित मातृत्व तथा प्रजनन स्वास्थ्य अधिकार ऐन २०७५ को व्यवस्था बमोजिम प्रसूति बिदाको अधिकार कार्यान्वयन गर्न सरकारलाई निर्देशन दिएको थियो। समितिले सुरक्षित मातृत्व तथा प्रजनन् स्वास्थ्य अधिकार ऐन २०७५को दफा १३ (१) मा सरकारी, गैरसरकारी वा निजी संघ संस्थामा कार्यरत महिलालाई सुत्केरी हुनअघि वा पछि कम्तीमा ९८ दिनसम्मको तलबसहितको प्रसूति बिदा पाउने अधिकारसम्बन्धी स्पस्ट व्यवस्था भएको तर व्यवहारमा कार्यान्वयनमा आउन नसकेको भन्दै निर्देशन दिएको हो । तर, यो निर्देशनको अवज्ञा हुँदा पनि सम्बन्धित मन्त्रालय र सम्बद्ध निकाय मौन छन् । त्रिवि शिक्षण अस्पतालका सूचना अधिकारी राम विक्रम अधिकारीले करार र स्थायीको प्रावधान फरक भएको हुनसक्ने बताए । उनले अन्नपूर्णसँग भने, के भएको रहेछ मैले बुझ्छु । स्थायी कर्मचारीहरुलाई नियमानुसार प्रसूति विदाको व्यवस्था छ । त्रिवि शिक्षण अस्पतालमा कार्यरत एक महिला कर्मचारीले अन्नपूर्णसँग भनिन्, करारहरुलाई डेलिभरी टाइममा लिभ हुँदैन । अहिले म चाहिँ डेलिभरीमा आफ्नै नियमित लिभमा छुँ । पहिलो बच्चा जन्मिएपछि सुत्केरी हुनु अघि र पछिमा स्थायीहरुले प्रसूति बिदा पाउँछन् । करारहरुले स्थायीको जति लिभ पाउँदैनन् । दोस्रो पटक सुत्केरी हुनु अघि र पछि सेकेण्ड टाइममा लिभ छैन । स्थायीलाई चाहिँ सेकेण्ड टाइममा पनि लिभ छ । उनले आफ्नै बिदाहरु कटाएर सुत्केरीबिदा बस्नुपर्ने बाध्यता रहेको बताइन् । भनिन्, डेलिभरी लिभ भन्ने हुँदैन । स्थायीको डेलिभरी लिभ ९० दिन हो । हामी करारहरुको डेलीभरी लिभ भनेर हुँदैन । आफ्नै विदाहरु जजसको बाँकी छ त्यहि कटाएर बस्नुपर्छ । आफ्नो बिदा राखेर बस्नुपर्छ । जस्तोः घर बिदा, भैपरी आउने बिदा त्यस्तो बिदा राखेर बस्नुपर्ने हुन्छ । त्रिवी शिक्षण अस्पतालमा अधिकांश कर्मचारीहरु करारमा कार्यरत छन् । स्वास्थ्य तथा जनसंख्या मन्त्रालयका उपसचिव रोशनीदेवी कार्कीले गत जेठ ३ गते सार्वजनिक सूचना जारी गर्दै तलबसहित प्रसूति बिदा कार्यान्वयन गर्न सबै अस्पताललाई अनुरोध गरिएको बताइन् । सूचनामा भनिएको छ, सरकारी, निजी तथा गैरसरकारी संघ' संस्थामा कार्यरत महिलालाई नियमानुसार पाउनुपर्ने प्रसूति बिदा नदिएको गुनासो आउने गरेको सम्बन्धमा सुरक्षित मातृत्व तथा प्रजनन् स्वास्थ्य अधिकार ऐन, २०७५ को दफा १३ ले विभिन्न निजी, सरकारी गैरसरकारी संघ संस्थामा कार्यरत महिला कर्मचारीलाई सुत्केरी हुनु अघि वा पछि कम्तीमा अन्ठानब्बे (९८) दिनसम्मको तलबसहितको प्रसूति बिदा पाउने व्यवस्था रहेकाले सो अनुसार सरकारी, निजी तथा गैरसरकारी संघ संस्थामा कार्यरत महिला कर्मचारीलाई सुत्केरी बिदा उपलब्ध गर्नु गराउनुहुन सम्बन्धित सबैलाई अनुरोध छ ।'"
"बस दुर्घटना हुँदा एकको मृत्यु, ३८ जना घाइते","काभ्रे : काभ्रेपलाञ्चोकको बनेपा नगरपालिका११ अपाङ्ग बाल अस्पतालको कर्मचारी चढेको बस दुर्घटना हुँदा एकको जनाको मृत्यु भएको छ भने ३८ जना घाइते भएका छन्। कार्यालयबाट घरतर्फ फर्केने क्रममा बा१क ५७४७ नम्बरको बस अस्पताल नजिकै दुर्घटना भएको जिल्ला प्रहरी कार्यालय काभ्रेपलाञ्चोकका प्रहरी नायब उपरीक्षक हरि खतिवडाले बताए। उनका अनुसार दुर्घटनामा परी एक महिलाको निधन भएको छ। घाइतेमध्ये केहीलाई शिर मेमोरियल अस्पताल बनेपा, धुलिखेल अस्पताल धुलिखेल, भोमी अस्पताल बनेपा जनागाल र सामान्य घाइतेको अपाङ्ग बाल अस्पतालमा नै उपचार भइरहेको छ। घाइतेको थप विवरण आउन बाँकी रहेको र घटनाको बारेमा थप अनुसन्धान भइरहेको प्रहरीले जनाएको छ।"
"टिपर चालकको शव पोखरीमा भेटियो, सहचालक र एक महिला प्रहरी नियन्त्रणमा","विराटनगर : मोरङको पथरीशनिश्चरे नगरपालिका६ र सुनवर्षी नगरपालिका१ को सीमानामा रहेको कमल पोखरीमा एकजना टिपर चालकको शव फेला परेको छ । पथरीशनिश्चरे६ केचनाका ३५ वर्षीय रामकृष्ण शर्माको शव पोखरीमा तैरिरहेको अवस्थामा बिहीबार बिहान ९ बजेतिर फेला परेको इलाका प्रहरी कार्यालय पथरीका डीएसपी वेदप्रसाद गौतमले जानकारी दिए । उनका अनुसार एउटै टिपरमा काम गर्ने सहचालक सुनवर्षी१ का १८ वर्षीय दिपेश राई र चालक शर्मा गत मंगलबार साँझ घरबाट सँगै निस्किएको खुलेको छ । राईसँगै घरबाट हिँडेका शर्मा नफर्किएपछि परिवारका सदस्यले खोजी गरिदिन आग्रह गर्दै प्रहरी कार्यालयमा हुलिया निवेदन दिएका थिए । खोजी गर्ने क्रममा लगभग ७८ बिघा क्षेत्रफलमा फैलिएको पोखरीको पानीमाथि तैरिरहेको अवस्थामा शर्माको शव भेटिएको जानकारी डीएसपी गौतमले दिए । दुवैजनाले विभिन्न ठाउँमा बसेर खाजानास्ता र मापसे (मादक पदार्थ सेवन) गरेको खुलेको छ,'उनले भने, तर अहिलेसम्म मृत्युको कारण कारण खुल्न सकिरहेको छैन ।' प्रहरीले टिपरका सहचालक राई र पथरीशनिश्चरे६ की ४५ वर्षीया सुमित्रा राईलाई नियन्त्रणमा लिएर घटनाको अनुसन्धान सुरु गरेको छ । गौतमका अनुसार मंगलबार साँझ मृतक शर्मा र राईले सुमित्राको पसलमा बसेर नास्ता एवं मापसे गरेको पाइएपछि दुवैजनालाई अनुसन्धानका लागि नियन्त्रणमा लिइएको हो । प्रहरी नियन्त्रणमा रहेका सहचालक राईले भने नास्ता गरिसकेपछि शर्मा आफ्नो घरतिर गएको र आफूलाई घटनाका बारेमा केही पनि थाहा नभएको बताएका छन् । प्रारम्भिक अनुसन्धानबाट मृतकको शरीरमा कुनै शंकास्पद चोटपटक देखिँदैन, 'डीएसपी गौतमले भने, 'शव पोस्टमार्टमका लागि धरानस्थित बीपी कोइराला स्वास्थ्य विज्ञान प्रतिष्ठान पठाएर अनुसन्धानको बाँकी प्रक्रिया अघि बढाइएको छ । पोस्टमार्टम रिपोर्ट प्राप्त भएपछि शर्माको मृत्युको कारण यकिन हुने उनको भनाइ छ ।"
कृषिमा विद्यार्थीको आर्कषण बढ्दो,"स्याङ्जा : बालकदेखि नै कृषि शिक्षातर्फ आर्कषण बढाउने उदेश्यले स्याङ्जाको भीरकोट नगरपालिकाले भाग्योदय मावि उजेलीडाँडामा थप कृषि प्राविधिक विषय पनि पढाउँदै आएको छ। विद्यालयले १८ महिने जेटिए प्राविधिक कक्षा संचालन गरेरै सैद्धान्तिक एवं ज्यवहारिक शिक्षा पढाउँदै आएको हो। अन्य पढाइ सँगसँगै कृषिसम्बन्धी पढाइ हुनथालेपछि यहाँका विद्यार्थीले विद्यालय परिसर र आआफ्ना घरघरमा पनि तरकारी खेती गरेको जनाए। कक्षा ८ देखि पढाइ सुरु भएको यहाँका विद्यार्थीले विद्यालयमै तरकारी फलाएका छन्। उनीहरुले कसरी जमिन तयार पार्ने, बिउ जमाउनेदेखि फल टिप्नेसम्मका व्यवहारिक शिक्षा पाएको छात्रा इन्दिरा खनालले बताइन्। उनीजस्तै प्रकृति रोकाले विद्यालयसँगै घरमा पनि तरकारी लगाएको बताइन्। विद्यालयमा मात्र नभई यहाँ अध्ययनरत छात्रछात्राले घरमा पनि तरकारी लगाउन आफ्ना अभिभावकलाई सिकाउने गरेको जनाएका छन्। विशेषतः यहाँ प्रांगारिक मलको प्रयोगलाई बढी जोड दिइएको छ। प्रांगारिक उत्पादन बढाउनका लागि स्थानीय गैरसरकारी संस्था आपसी सहयोग केन्द्र नेपाल (आक्स) ले प्राविधिक सहयोग उपलब्ध गराउँदै आएको छ। आक्सले डेनमार्क सरकारको त्रिकोणको सहयोगमा यहाँ लगायत अन्य ४ विद्यालयमा पनि यस्ता खालका परियोजना संचालन गर्दै आएको जनाएको छ। प्रांगारिक खेतीलाई जोड दिँदै विभिन्न परियोजना समेत संचालन गर्दे आएको आक्सले विद्यालयलाई प्राविधिक र कृषि शिक्षकलाई पारिश्रमिकमा केही सहयोग गरेको छ। विद्यार्थीले सिकेका कुरालाई राम्ररी लागू गरेको आक्सका अध्यक्ष रुकुमदत्त शर्मा भन्छन्। पहिलो परीक्षणको नतिजा राम्रो देखिएपछि विद्यालय परिवार पनि दंग छ। विद्यालयले पाठ्यपुस्तक तयार पारेर हप्ताको एक दिन खेतबारीमै व्यवहारिक कक्षा र अन्य दिन सैद्धान्तिक कक्षा संचालन गर्ने गरिएको प्रधानाध्यापक रेशमलाल खनालको भनाइ छ। सीटीभीटी र आक्सको सहयोगमा आईपीएम पाठशाला संचालन गरेर यहाँका विद्यार्थीले काँक्रो फलाएका हुन्। उनीहरुलाई ब्याड तयारी, बिउ जमाउने, लगाउने र फलाउनेसम्मका अभ्यास गराइएको थियो। अहिले पनि विद्यालयमा केही तरकारी र काउलीका बिरुवा उर्मदो क्रममा छन्। ती बिरुवा एक महिनापछि रोप्नका लागि तयार हुने छात्रा भीमकुमारी एसकेले जनाइन्। घरमा बुवाको तरकारी पनि वास्तै नगर्ने उनी अहिले आफ्ना बाबासँगै तरकारी बारेमा काममा साथ दिने बताउँछिन्। 'विद्यालयमा पढाइ हुन थालेपछि कृषिका बारेमा बुझ्ने र सिक्ने मौका पाएँ। त्यसपछि घरमा गएर पनि काम गर्न थाले। अहिले निकै रमाइलो लाग्छ। खुशी लाग्छ,' एसके भन्छिन्। कृषिमा प्रविधिको उपयोगसँगै बालअवस्थादेखि नै कृषिमा आर्कषण गराई प्रांगारिक खेती उत्पादनमा जोड दिने मुख्य उदेश्य रहेकाले सहयोग गर्दै आएको बताइएको छ। कृषिसँगै सबैको जीवन जोडिएकाले कृषिका बारेमा जानकार रहनु अत्यावश्यक छ। स्वस्थ्य व्यक्ति, स्वस्थ्य मनस्थिती र स्वस्थ्य विचारका लागि स्वस्थ्य खानपानमा ध्यान दिन जरुरी छ। बढ्दो रासायनिक मलका प्रयोगले दिनप्रतिदिन हाम्रा स्वास्थ्यमा नकारात्मक प्रभाव पारिरहेका बेला विद्यालयले प्रांगारिक तरकारी उत्पादनमा चासो जगाउनु खुशीको कृषि शिक्षक सुवास रेग्मी भन्छन्। सुरुमा कृषि प्राविधिक शिक्षा भनेपछि पढ्न आनाकान गर्थे। तर, अहिले धेरैले यसतर्फ चाहना राखेपछि परीक्षा लिएर जेटिए शिक्षा पढाउनुपर्ने भएको उनले बताए।"
रसुवाको सबै सडक सञ्चालनको जिम्मा जलविद्युत् आयोजनालाई,"रसुवा : बर्खा सुरु भएसँगै जिल्लामा सडक अवरुद्ध हुने क्रम सुरु भइसकेको छ। यसपटक पनि बर्खा अवधिभर पहिरोले सडक अवरुद्ध गरेको खण्डमा जलविद्युत् आयोजनाहरूले नै सञ्चालनमा ल्याउनुपर्ने छ। जिल्ला विपद् व्यवस्थापन समितिको बैठकले जिल्लाको ८ वटा मुख्य तथा सहायक सडकमध्ये ६ वटाको जिम्मा आयोजना र २ वटाको गाउँपालिकालाई दिएको छ। आयोजना सञ्चालन नभएका क्षेत्रमा मात्र गाउँपालिकालाई जिम्मेवारी दिइएको हो। निर्णयअनुसार बेत्रावती भोर्ले पारच्याङ यार्सा सडक खण्ड पूर्वाधार विकास कार्यलयसँगको समन्वयमा नौकुण्ड गाउँपालिकाले र बेत्रावती कालिकास्थान राम्चे ठाडे धुन्चे खण्ड कालिका गाउँपालिकाले सञ्चालनमा ल्याउनुपर्ने छ। माथिल्लो मैलुङ र माथिल्लो त्रिशुली१ ले बेत्रावती मैलुङ बाह्र घुम्ती सडक, लाङटाङ खोलाले धुन्चे स्याफ्रु सडक, सान्जेनले स्याफ्रुबेसीदेखि कुलुङपुलसम्म, रसुवागढीले कुलुङपुलदेखि रसुवागढीसम्म, लाङटाङ भोटेकोशीले स्याफ्रु थाम्बुचेत गत्लाङ सडक र सान्जेन खोलाले रोंगा पाजुङ तातोपानी सडक सञ्चालन गर्नपर्ने छ। यी सडकखण्डहरूमा वर्षाको समयमा पहिरो जाने गरेको छ। यसअघिका वर्षहरूमा पनि आयोजनाहरूले नै सडक खुलाउने गरेका थिए। यसअघिका वर्षहरूमा झैँ यस वर्ष पनि समितिले आयोजनाहरूलाई नै सडक सञ्चालनको जिम्मेवारी प्रदान गरेको हो। सडक सञ्चालनको मुख्य जिम्मेवारी पाएको सडक डिभिजन कार्यालय नुवाकोटमा भएकाले आयोजनाहरूलाई नै यसको जिम्मेवारी सुम्पिएको हो। यसअघिका वर्षमा पनि सडक डिभिजन तथा सरकारी निकायको कम उपस्थिति रहने गरेको थियो। जिल्लामा हालः १० वटा जलविद्युत् आयोजना निर्माण भइरहेका छन्।"
जंगली च्याउ खाँदा बुटवलमा १५ जना बिरामी,"रुपन्देही : विषालु च्याउ खाँदा बुटवलमा १५ जना बिरामी परेका छन् । विषालु च्याउ खाँदा बुटवल उपमहानगरपालिका१२ नयाँगाउँका छ, वडा नं ४ लक्ष्मीनगरका सात र वडा नं १३ बेलबासका दुईजना बिरामी भएका हुन् । उनीहरूमध्ये पाँचजनाको आइसीयूमा उपचार भइरहेको र अवस्था गम्भीर रहेको इलाका प्रहरी कार्यालय बुटवलका प्रमुख केसीले जानकारी दिए। जंगलबाट ल्याएको च्याउ खाँदा बुटवल उपमहानगरपालिका१२ नयाँगाउँका २८ वर्षीया रिना विक, २८ वर्षीया कमला विक, आठ वर्षीया सुप्रिया विक, ३८ वर्षीय विष्णु विक, ३३ वर्षीया दुर्गा विक र ५० वर्षीय हुमबहादुर विक बिरामी भएको इलाका प्रहरी कार्यालय बुटवलले जनाएको छ। इलाका प्रहरी कार्यालय बुटवलका प्रमुख ठगबहादुर केसीले बुटबल४ लक्ष्मीनगर बस्ने ६२ वर्षीया हिमाकुमारी छन्त्याल, वर्ष ६२ कै गौरीमाया सेन, ६५ वर्षीया दीपा सेन, १४ वर्षीय यथार्थ जिसी, ४२ वर्षीया मञ्जु सेन, ६४ वर्षका हरि सेन र ३७ वर्षका प्रकाश सेन बिरामी भएका छन् । यसैगरी बेलबास शान्ति चोकका ४५ वर्षीया पेमा थापा, ४३ वर्षीया सुशीला रोका, २८ वर्षीया रिमा विक, २८ वर्षीया कमला विक, आठ वर्षीया सुप्रिया विक, ३८ वर्षीय विष्णु विक र ३३ वर्षीया दुर्गा विक, ५० वर्षीय हुमबहादुर विक बिरामी भएको प्रहरीले जनाएको छ । बिरामीको लुम्बिनी प्रादेशिक अस्पतालमा उपचार भइरहेको छ ।"

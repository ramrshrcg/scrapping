शीर्षक,विवरण
टीआरसी विधेयकप्रति द्वन्द्वपीडित असन्तुष्ट,"मानव अधिकार उल्लंघनको परिभाषासम्बन्धी विधेयकमा भएको दुई फरक प्रावधानले पीडकलाई उन्मुक्ति दिने द्वन्द्वपीडितको दाबी छ। काठमाडौं : सरकारले बेपत्ता पारिएका व्यक्तिको छानबिन, सत्य निरूपण तथा मेलमिलाप आयोग ऐन संशोधन गर्न संसद्मा दर्ता गरेको विधेयकप्रति द्वन्द्वपीडित एवं अधिकारकर्मीहरूले असन्तुष्टि व्यक्त गरेका छन्। द्वन्द्वपीडितको मागलाई सम्बोधन नगरी विधेयक दर्ता गराएकोमा पीडितहरूले गुनासो गरेका छन्। संक्रमणकालीन न्यायः चुनौती र भावी कार्यदिशा विषयक छलफल कार्यक्रममा बोल्दै द्वन्द्वपीडित साझा चौतारीका पूर्वअध्यक्ष सुमन अधिकारीले विधेयकप्रति असन्तुष्टि व्यक्त गरे। राज्यले द्वन्द्वपीडितलाई न्याय दिने कुरा सुन्नै नरुचाएको जस्तो देखिन्छ। संक्रमणकालीन न्याय दिने भित्री इच्छाशक्ति देखिँदैन, उनले भने, अघिल्लो विधेयकको मस्यौदामा जे जति हाम्रा असहमति थिए। ती असहमतिलाई जहाँको त्यहीं राखेर विधेयक दर्ता गरिएको छ। द्वन्द्वपीडितको मागलाई सम्बोधन नगरी विधेयक पास गरेमा स्वीकार्य नहुने उनले बताए। अघिल्लो विधेयकमा रहेको द्वन्द्वकालीन घटनाको मुद्दा हेर्ने विशेष अदालतउपर पुनरावेदन नहुने प्रावधानलाई परिवर्तन गरिएको छ। पीडितलाई त्यस उपर सर्वोच्च अदालत जाने अधिकार दिइएको छ। प्रस्तावित विधेयकमा भनिएको छ, विशेष अदालतको फैसला वा अन्तिम आदेशमा चित्त नबुझ्ने पक्षले त्यस्तो फैसला वा अन्तिम आदेश भएको मितिले ३५ दिनभित्र सर्वोच्च अदालतमा पुनरावेदन दिन सक्नेछ। मानव अधिकार उल्लंघनको परिभाषासम्बन्धी विधेयकमा भएको दुई फरक प्रावधानले पीडकलाई उन्मुक्ति दिने द्वन्द्वपीडितको दाबी छ। द्वन्द्वपीडित जनकबहादुर रावतले सर्वोच्च अदालतको परमादेशका सम्बोधन नभएको बताए। प्रस्तावित विधेयकअनुसार पीडकलाई कानुनी दायरामा ल्याउन सकिँदैन। गम्भीर अपराधको परिभाषामा नै विचलन छ, उनले भने। अघिल्लो र पछिल्लो प्रस्तावित विधेयकमा द्वन्द्वकालीन घटनालाई मानव अधिकारको उल्लंघन र गम्भीर उल्लंघन का रूपमा परिभाषित गरिएको छ। प्रस्तावित विधेयकमा मानव अधिकारको उल्लंघन भनेर हत्या, यौनजन्य हिंसा, शारीरिक वा मानसिक यातना, अपहरण तथा शरीर बन्धक बनाउने, गैरकानुनी थुनामा राख्ने, कुटपिट गर्ने, अंगभंग वा अपांग बनाउने, व्यक्तिगत वा सार्वजनिक सम्पत्ति लुटपाट, कब्जा, तोडफोड वा आगजनी गर्ने, घरजग्गाबाट जबर्जस्ती निकाला वा अन्य कुनै किसिमबाट विस्थापन गर्ने वा अन्तर्राष्ट्रिय मानव अधिकार वा मानवीय कानुनविपरीत गरिएका जुनसुकै अमानवीय कार्यलाई भनिएको छ। त्यस्तै मानव अधिकारको गम्भीर उल्लंघनका रूपमा क्रूर यातना दिई वा निर्ममतापूर्वक ज्यान मारेको, जबर्जस्ती करणी, जबर्जस्ती व्यक्ति बेपत्ता पार्ने कार्य र अमानवीय वा क्रूरतापूर्वक दिएको यातना लाई परिभाषित गरिएको छ। गत असार ३१ गते तत्कालीन कानुन तथा न्याय मन्त्री गोविन्दप्रसाद शर्मा कोइरालाले संशोधन विधेयक दर्ता गरेका थिए। विधेयक विचाराधीन अवस्थामा रहँदै संसद्को कार्यकाल सकिएको थियो। छलफल नगरी हतारमा विधेयक दर्ता गरेकोमा मानव अधिकारकर्मीले पनि आपत्ति व्यक्त गरेका छन्। पीडितलाई न्याय र पीडकलाई सजाय दिनुपर्छ। अनौपचारिक क्षेत्र सेवा केन्द्र (इन्सेक )का अध्यक्ष डा कुन्दन अर्यालले भने, दसवर्षे द्वन्द्वमा मानव अधिकार र मानवीय कानुनको उल्लंघनबाट पीडित भएका व्यक्ति र परिवारले पाउने न्यायप्रति संवेदनशील हुनुपर्छ। राष्ट्रिय मानव अधिकार आयोगका पूर्वसदस्य सुशील प्याकुरेलले प्रस्तावित विधेयकमा रहेका व्यवस्थाका बारेमा व्यापक छलफल गर्नुपर्ने बताए। द्वन्द्वपीडितहरू न्यायको लागि एक ठाउँमा उभिनुपर्छ, उनले भने, अहिले शासकबाट द्वन्द्वपीडितलाई विभाजित गर्ने प्रयत्न गरिएको छ।"
उपराष्ट्रपतिको उम्मेदवार महिला कि पुरुष ?,"संविधानविद् विपिन अधिकारी भन्छन्, संविधानले नै मुलुकको सर्वोच्च पद एउटै जाति वा लिंगको हातमा नपरोस् भनेको छ। आयोगले सोहीअनुसार निर्देशन पनि दिएको हो। काठमाडौं: राष्ट्रपति पदको निर्वाचन सकिएसँगै शुक्रबार निर्वाचन आयोगले उपराष्ट्रपतिको निर्वाचनलाई लक्षित गर्दै एउटा विज्ञप्ति जारी गयो। त्यहाँ भनिएको छ, राष्ट्रपतिको निर्वाचनमा खस आर्य समावेशी समुदायका पुरुष व्यक्ति श्री रामचन्द्र पौडेल निर्वाचित भइसकेका छन्। निर्वाचन कार्यक्रमअनुसार फागुन २७ गते उपराष्ट्रपति पदको मनोनयनपत्र दर्ता गर्दा राष्ट्रपतिको पदमा निर्वाचित व्यक्तिको लिंग (पुरुष) वा समुदाय (खस आर्य) भन्दा फरक लिंग (महिला वा अन्य) वा फरक समुदाय (दलित, आदिवासी जनजाति, मधेसी, थारू वा मुस्लिम) को व्यक्तिको मनोनयनपत्र मात्र दर्ता हुनेछ। आयोगका प्रवक्त शालिग्राम शर्मा पौडेलद्वारा जारी विज्ञप्तिको आशय हो, उपराष्ट्रपतिको निर्वाचनमा महिला वा अन्य समुदायले मनोनयन दर्ता गर्नु। अन्यथा दर्ता हुँदैन। आयोगको उक्त निर्देशनसँगै दलहरूले भने यसको विरोध गरेका छन् र संविधानमा उल्लेख भएको धाराको पनि फरक व्याख्या गरेका छन्। संविधानविद् भने निर्वाचन आयोगले दिएको निर्देशन संविधान अनुरूप भएकाले दलहरूले सोहीअनुसार गर्नुपर्ने बताउँछन्। संविधानविद् विपिन अधिकारी भन्छन्, संविधानले नै मुलुकको सर्वोच्च पद एउटै जाति वा लिंगको हातमा नपरोस् भनेको छ। आयोगले सोहीअनुसार निर्देशन पनि दिएको हो। संविधानले नै मुलुकको सर्वोच्च पद एउटै जाति वा लिंगको हातमा नपरोस् भनेको छ। आयोगले सोहीअनुसार निर्देशन पनि दिएको देखिन्छ। अब दलहरूले महिला उम्मेदवार उठाउनुपर्छ।विपिन अधिकारी संविधानविद् आयोगको विज्ञप्तिमा पनि लिंग वा फरक समुदाय भनिएको छ। संविधान र निर्वाचन ऐनमा त्यहीँ छ। त्यसैले हामीले रामसायह प्रसादलाई उठाएको हो। रामचन्द्र पौडेल र रामसायहप्रसाद यादव एउटै समुदायका होइनन्।उपेन्द्र यादवअध्यक्ष, जसपा राष्ट्रपति तथा उपराष्ट्रपतिको निर्वाचनसम्बन्धी ऐन, २०७४ को दफा ६५ को उपदफा २ बमोजिम आयोगले दलहरूलाई शुक्रबार निर्देशन दिएको हो। उक्त निर्देशनमा नेपालको संविधानको धारा ७० मा यस संविधानबमोजिम राष्ट्रपति र उपराष्ट्रपतिको निर्वाचन फरकफरक लिंग वा समुदायको प्रतिनिधित्व हुने गरी गर्नु पर्नेछ भन्ने व्यवस्था छ। सोही व्यवस्थाबमोजिम आयोगले शुक्रबार निर्वाचन अधिकृतको कार्यालयलाई सोहीअनुसार गर्न निर्देशन दिएको थियो। तर, कतिपय दलले आयोगको निर्देशन संविधानको मर्मअनुसार नभएको जनाएको छन्। चैत्र ३ गते हुने उपराष्ट्रपतिको निर्वाचनका लागि शनिबार उम्मेदवारी दर्ता गर्नुपर्ने निर्वाचन तालिका छ। नवनिर्वाचित राष्ट्रपतिको लिंग वा समुदायभन्दा फरक हुने गरी उपराष्ट्रपतिको निर्वाचनका लागि उम्मेदवारको मनोनयनपत्र दर्ता गर्न निर्वाचन अधिकृतलाई निर्देशन दिएको आयोगका प्रवक्ता शालिग्राम शर्मा पौडेल बताउँछन्। राष्ट्रपति तथा उपराष्ट्रपतिको निर्वाचनसम्बन्धी ऐन, २०७४ को दफा १६ को उपदफा (५) मा पनि राष्ट्रपतिभन्दा फरक समुदाय वा लिंगको हुनुपर्ने उल्लेख छ। भनिएको छ, यस दफाबमोजिम उपराष्ट्रपति पदको लागि उम्मेदवार मनोनयन गर्दा राष्ट्रपति पदमा निर्वाचित व्यक्ति जुन लिंग वा समुदायको हो सोभन्दा फरक लिंग वा समुदायको व्यक्तिलाई मनोनयन गर्नु पर्नेछ। तर, दलहरूले भने वा ले जोडेका शब्दलाई लिएर फरकफरक व्याख्या गरिरहेका छन्। यता जनता समाजवादी पार्टीले उपराष्ट्रपतिमा रामसाहयप्रसाद यादवलाई उम्मेदवार बनाउने निर्णय गरिसकेको छ। जसपा नेता उपेन्द्र यादवले सञ्चारकर्मीसँग उपराष्ट्रपति उम्मेदवारमा पार्टीका रामसहायप्रसाद यादवको नाम दर्ता गरिने बताएका छन्। राष्ट्रपति र उपराष्ट्रपति हुन फरक लिंग वा समुदायको व्यवस्था भएकाले उपराष्ट्रपतिमा यादवले उम्मेदवारी दिने यादवले बताए। निर्वाचन आयोगले महिला अनिवार्य भनेको थाहा छैन। निर्वाचन आयोगको विज्ञप्तिमा पनि छैन। लिंग वा फरक समुदाय भनिएको छ। संविधान र निर्वाचन ऐनमा त्यहीँ छ, आध्यक्ष यादवले भने, फरक लिंग वा समुदाय भनेको रामचन्द्र पौडेल र रामसायहप्रसाद यादव एउटै समुदाय होइनन्। यता प्रमुख आयुक्त दिनेशकुमार थपलिया भने उपराष्ट्रपतिको उम्मेदवार पुरुष र खस आर्य हुन नसक्ने बताउँछन्। भने, उपराष्ट्रपतिको उम्मेदवार पुरुष र खस आर्य समुदायबाट हुन पाउँदैन। अब महिला हुनुपर्छ। माओवादी केन्द्रका महासचिव देव गुरुङ संविधानअनुसार राष्ट्रपति र उपराष्ट्रपतिमा लैंगिक रूपले फरक वा सामुदायिक फरक हुनुपर्ने बताउँछन्। तर, अभ्यासमा भने एउटा पुरुष भए अर्को महिला हुनु पर्ने अभ्यास बसिसकेको छ। नेपालको अवस्था र सबै दृष्टिकोणबाट हेर्दा उपराष्ट्रपतिमा फरक समुदायको महिला भइदिएको भए वेस्ट हुन्थ्यो, महासचिव गुरुङले भने, उपराष्ट्रपति फरक समुदायका मात्रै होइन् लैंगिकरूपले पनि फरक हुनुपर्छ। पुरुष राष्ट्रपतिमा निर्वाचित भइसकेकोले महिलालाई उपराष्ट्रपति बनाउनुपर्छ।"
सिजनको सुरुमै बढे पर्यटक,"गोरखा : वसन्त यामको पर्यटक सिजन सुरु हुनेबित्तिकै उत्तरी गोरखामा पर्यटकको आवागमन बढेको छ। मनास्लु क्षेत्र र चुम उपत्यका पदमार्ग पर्यटकले भरिभराउ हुन थालेका हुन्। केही दिन पहिलेदेखि पर्यटकको आउजाउ बढेको जगतका होटल व्यवसायी गणेश कार्कीले बताए। यो वर्ष त सिजनको सुरुमै होटल भरिन थालेको छ, व्यवसायी कार्कीले भने। कोभिड र डेंगुका कारण विगतका ३४ वर्ष व्यवसाय नभएर चिन्तित व्यवसायी अहिले खुसी भएको उनले सुनाए। पर्यटकको तथ्यांक अध्यावधिक गर्ने सरकारी संस्था मनास्लु संरक्षण क्षेत्र आयोजना (एमक्याप)का अनुसार एक सातायता ९३ विदेशी पर्यटक भित्रिएका छन्। विदेशी महिला पर्यटक ३४ र पुरुष पर्यटक ५९ जनाले हाम्रो चेक प्वाइन्टमा इन्ट्री गरेका छन्। यो संख्या गत वर्षहरूको भन्दा धेरै हो, एमक्याप सिर्दिबास कार्यालय प्रमुख अजित तुम्बाहाम्फेले भने, कुनै अप्रिय घटना नभए यसवर्ष मनास्लु क्षेत्रमा अत्यधिक पर्यटक आउने सम्भावना छ। मनास्लु क्षेत्रमा पर्यटक आउने दर बर्सेनि बढिरहेको उनको भनाइ छ। यस वर्ष चुम उपत्यकामा अहिंसा शताब्दी महोत्सव मनाइँदैछ। यहाँ आन्तरिक र बाह्य पर्यटकको संख्या झनै बढ्ने चुमनुब्री गाउँपालिकाका प्रमुख निमा लामा बताउँछन्। यहाँ रहेको ८ हजार १ एक ६३ मिटर अग्लो मनास्लु हिमाल आरोहणका लागि चार जनाले अनुमति लिइसकेका छन्। वसन्त ऋतुमा नेपालका आठ हजार मिटरभन्दा अग्ला हिमाल आरोहण गर्नका लागि हालसम्म १५ जनाले अनुमति लिइसकेका छन्। तीमध्ये चार जनाले मनास्लु आरोहणका लागि अनुमति लिएका पर्यटन विभागले जनाएको छ। मनास्लु क्षेत्रमा ५ हजार १ एक १० मिटर अग्लो लार्केपास, मनास्लु आरोहण, मनास्लु बेसक्याम्प तथा वीरेन्द्रताल अवलोकनका लागि पर्यटक आउने गरेका छन्। त्यस्तै चुम उपत्यकास्थित चर्चित अहिंसा क्षेत्र, सयौं वर्ष प्राचीन म्हु गुम्बा, राजेन गुम्बा तथा अन्य गुम्बा अवलोकनका लागि पर्यटक आउँछन्। मोटरबाटो नपुगेकाले यस क्षेत्रलाई अझै भर्जिन ट्रेलका रूपमा लिने गरिन्छ। विदेशी पर्यटकले मनास्लु ट्रेकिङमा दुईदेखि तीन साता समय बिताउने गरेका छन्।"
एआईजीमा ५ जना सिफारिस,"काठमाडौं : नेपाल प्रहरीको अतिरिक्त महानिरीक्षक (एआईजी)मा बढुवाका लागि पाँच जना नायब महानिरीक्षक (डीआईजी) सिफारिसमा परेका छन्। डीआईजीहरू बसन्तबहादुर कुँवर, टेकप्रसाद राई, दीपक थापा, श्यामलाल ज्ञवाली र किरण बज्राचार्य सिफारिसमा परेका हुन्। गृहसचिव अध्यक्ष रहेको बढुवा सिफारिस समितिले पाँच जना डीआईजीलाई एआईजीमा बढुवा सिफारिस गर्ने निर्णय गरेको प्रहरी महानिरीक्षक धीरजप्रताप सिंहले जानकारी दिए। सिफारिस समितिको सूचनामा भनिएको छ, नेपाल प्रहरीमा जनपद प्रहरी समूहतर्फको प्रहरी अतिरिक्त महानिरीक्षक पद संख्या ५ मा बढुवा गर्न मिति २०७९।११।२६ गते बसेको बढुवा समितिको बैठकको निर्णयअनुसार देहायबमोजिमको जनपद प्रहरी समूहतर्फका प्रहरी नायब महानिरीक्षकहरूलाई सोही समूहतर्फको प्रहरी अतिरिक्त महानिरीक्षक पदमा बढुवाका लागि गरिएको सिफारिस सूची प्रहरी नियमावली, २०७१ (संशोधनसहित) को नियम २७ को उपनियम (४) अनुसार सम्बन्धित सबैको जानकारीका लागि प्रकाशित गरिएको छ। मधेस प्रदेश, प्रहरी कार्यालय जनकपुर, धनुषाका प्रमुख डीआईजी कुँवर पहिलो नम्बरमा बढुवाका लागि सिफारिस भएका छन्। दोस्रो नम्बरमा सिफारिस भएका डीआईजी राई लुम्बिनी प्रदेश प्रहरी कार्यालय तुल्सीपुर दाङका प्रमुख हुन्। डीआईजी थापाको दरबन्दी बागमती प्रदेश प्रहरी कार्यालय, हेटौंडा, मकवानपुर हो। कोसी प्रदेश प्रहरी कार्यालय, विराटनगर मोरङका प्रमुखको रूपमा डीआईजी ज्ञवाली कार्यरत छन्। यस्तै डीआईजी बज्राचार्यको दरबन्दी प्रहरी प्रधान कार्यालय, प्रशासन विभाग आर्थिक प्रशासन तथा प्रबन्ध निर्देशनालय नक्सालमा छ।"
पोखरामा गिद्धले रोकिरहन्छ जहाज,"आकाश सुरक्षित बनाउन आम नागरिक पनि जिम्मेवार बन्नुपर्ने गौतमले बताए। पोखरा अन्तर्राष्ट्रिय विमानस्थलको एप्रोचसँग जोडिएर बग्ने विजयपुर खोला क्षेत्रमा हुने सिनोजन्य फोहोरको कारण मांसाहारी चरा गिद्धका विभिन्न प्रजाति, गोमायु महाचिल, चिललगायतका चराको गतिविधि बढी छ। पोखरा : पुस १७ गते तामझामका साथ पोखरा अन्तर्राष्ट्रिय विमानस्थल सञ्चालनमा ल्याइयो। यहाँ नियमितजसो आन्तरिक उडान भइरहेका छन्। तर, विमानस्थल सञ्चालनमा आएको दुई महिनामै १८ पटक जहाज आकाशमा होल्ड भए। त्यसको कारण एउटै थियो चराका गतिविधि। फागुन ८ गते त विमानस्थलको पूर्वतर्फ एप्रोच नजिकै उडान गरिरहेको विमानमा चरा (महाचिल) ठोक्कियो। उक्त भिडियो सामाजिक सञ्जालमा भाइरल नै भयो। माघ २ गते पनि जहाज अवतरणको क्रममा चरा ठोक्किएको थियो। विमानस्थल सञ्चालनमा आएपछि पनि यहाँ मांसाहारी चराका गतिविधिमा कुनै कमी आएको छैन। त्यसैकारण, कुनै पनि बेला गम्भीर दुर्घटना नहोला भन्न सकिन्न। हुन त, अन्तर्राष्ट्रिय विमानस्थल बनाइएको क्षेत्र मांसाहारी चराको थाकथलो हो। यो क्षेत्रमा मांसाहारी चरा (गिद्ध, गोमायु महाचिल र चिल) लगायतका चराहरू बास बस्ने र सिकार गर्ने गर्छन्। यसको वरिपरि सिमलका ठूल्ठूला रूख छन्। चराचुरुंगीको उचित व्यवस्थापन नै नगरी विमानस्थल निर्माण गरियो। अहिले पनि विमानस्थल वरिपरिको फोहोर उस्तै छ। त्यसैकारण मांसाहारी चराले थाकथलो छोडन मानेका छैनन्। आन्तरिक उडानका जहाजसँगै मांसाहारी चराहरू पनि उड्ने गरेका छन्। त्यसैकारण विमानस्थल प्रशासनका लागि चरा व्यवस्थापन टाउको दुःखाइको विषय बनेको छ। विमानस्थल वरपर चराका गतिविधि कम गर्न सबै निकाय जिम्मेवार हुनुपर्ने विमानस्थल प्रशासनको भनाइ छ। विमानस्थलभित्र चराको गतिविधि कम गर्न तथा चरा धपाउन विभिन्न उपकरणको प्रयोग भइरहेको विमानस्थल प्रशासनको भनाइ छ। चरा धपाउनकै लागि दुई जना कर्मचारी पनि खटाइएका छन्। चरा धपाउन अन्तर्राष्ट्रिय अभ्यासअनुसार नै काम भइरहेको अन्तर्राष्ट्रिय विमानस्थल प्रमुख विक्रम गौतमले बताए। तर विमानस्थल बाहिर सिनोजन्य फोहोरका कारण चराका गतिविधि घटेका छैनन्, गौतमले भने, सिनोजन्य फोहोर व्यवस्थापन गर्न महानगरपालिकाले विशेष कार्यक्रम नै गर्नुपर्ने आवश्यकता छ। आकाश सुरक्षित बनाउन आम नागरिक पनि जिम्मेवार बन्नुपर्ने गौतमले बताए। पोखरा अन्तर्राष्ट्रिय विमानस्थलको एप्रोचसँग जोडिएर बग्ने विजयपुर खोला क्षेत्रमा हुने सिनोजन्य फोहोरको कारण मांसाहारी चरा गिद्धका विभिन्न प्रजाति, गोमायु महाचिल, चिललगायतका चराको गतिविधि बढी छ। यो क्षेत्र विमानस्थल बन्नुअघि देखि नै मांसाहारी चराको थाकथलो हो। विमानस्थल बनेको क्षेत्रमा गिद्धका गतिविधि पहिलेदेखि नै धेरै हुँदै आएका थिए। मरेका सिनो खान्थे गिद्ध पोखराजोमसोम सडक बन्नुअघि मुस्ताङ्गीहरू जाडो छल्न घोडा, खच्चडसहित पोखरा झर्थे। उनीहरूका घोडा र खच्चडहरू बिरौटा फाँट, कुँडहर, चाउथे, अहिले बनेको अन्तर्राष्ट्रिय विमानस्थल मझेरीपाटन फाँटहरूमा चर्थे। बुढा, रोगी र घाइते घोडा खच्चडहरू त्यही मर्थे। मरेपछि गिद्धका आहारा हुन्थे। सडक नबन्दासम्म खाद्यान्नलगायत आवश्यक सामग्री पोखराबाट घोडा, खच्चडमा बोकेर जोमसोम पुयाइन्थ्यो। आजभोलि घोडा, खच्चडको ठाउँ सवारीसाधनले लिए। फाँटहरू कंक्रिट जंगल बने, बस्तीमा परिणत भए। गिद्धले पाउने आहाराको चक्र पनि टुट्यो। अहिले पोखराका बासिन्दाका मरेका रैथाने गाई, गोरु, भैंसी मात्र गिद्धका आहारा हुन्छन्। चरा धपाउन अन्तर्राष्ट्रिय अभ्यासअनुसार नै काम भइरहेको छ। तर, विमानस्थल बाहिर सिनोजन्य फोहोरका कारण चराका गतिविधि घटेका छैनन्। यसको व्यवस्थापन गर्न महानगरपालिकाले विशेष कार्यक्रम नै गर्नुपर्छ।विक्रम गौतमप्रमुख, पोखरा अन्तर्राष्ट्रिय विमानस्थल चराको गतिविधि कम गर्न विजयपुर खोला, सेती नहरलगायत खुला ठाउँमा सिनोजन्य फोहोरलगायत कुनै पनि फोहोर फाल्नेलाई कडा कारबाही गर्दै आएका छौं। यहाँ अझै निगरानीसमेत छिट्टै सुरु गरिने तयारी छ। मोतीलाल तिम्सिनाप्रवक्ता पोखरा महानगरपालिका विमानस्थलको पूर्वतर्फको एप्रोच नजिकैका सिमलका रूखहरू अझै पनि गिद्धका बासस्थान हुन्। पोखरा अन्तर्राष्ट्रिय विमानस्थलको एप्रोचदेखि ७ सय मिटरभित्रै रहेको देउराली एग्रो रिसोर्ट र वरपरका सिमलका रूखमा विभिन्न प्रजातिका ३० भन्दा बढी गिद्ध बस्दै आएको रिसोर्टका सञ्चालक गनेश पौडेलले बताए। रिसोर्ट वरपर र विमानस्थल नजिकैको आकाशमा अहिले पनि पाँच प्रजातिका (हिमाली गिद्ध, सुन गिद्ध, राज गिद्ध, सेतो गिद्ध र डंगर गिद्ध) दैनिक विचरण गर्ने गरेको देखिन्छ। विमानस्थलदेखि दक्षिणतर्फको भरतपोखरी, निर्मलपोखरी क्षेत्रमा सानो खैरो गिद्ध र डंगर गिद्धले अझै पनि गुँड लगाएर बचेरा हुर्काउने गरेका छन्। पोखराको आकाशमा गिद्धसँगै महाचिल र चिल पनि विचरण गर्ने गरेका छन्। बिहान घाम लागेपछि न्यानोपन बढ्दै जान्छ। सिमलको रूखमा रहेका गिद्धले पखेटा फिजाएर घाम ताप्छन्। थर्मल बढ्दै गएपछि विचरणका लागि गिद्धले उडान भर्ने गर्छन्। यसरी उडान भर्ने क्रममा गिद्ध विमानस्थल नजिकैको एप्रोच, रिठ्ठेपानी डाँडा लेखनाथका क्षेत्र, चाउथे क्षेत्रमा विचरण गर्ने गरेको पाइएको छ। विजयपुर खोला, सेती नदी र लेखनाथ क्षेत्रमा मांसाहारी चराका लागि आहारा (सिनोजन्य फोहोर) प्रशस्त फ्याँकिने भएकोले नियन्त्रणका लागि महानगरपालिका र नागरिक तहबाटै पनि सहयोग हुनुपर्ने विमानस्थल प्रमुख गौतमले बताए। विमानस्थल परिसर भएर बग्ने सेती नहरमा सिनोजन्य फोहोर जथाभावी फ्याँक्ने गरिन्छ। विमानस्थल वरपर आएका चरालाई धपाएर मात्र समस्या समाधान नहुने भएकोले विजयपुर खोलामा र वरपर सिनोजन्य चराका आहारा उपलब्धता हुनै नदिनु नै समस्याको समाधान भएको गौतम बताउँछन्। यसको साथै हवाई सुरक्षाका लागि ड्रोन उडाउने, चंगा उडाउने, विभिन्न रङका लाइट आकाशतर्फ फर्काएर बाल्नेलगायतका काम रोक्नुपर्नेमा पनि उनले जोड दिए। सबै प्रजातिका गिद्ध पोखरामा पोखरा उपत्यका मांसाहारी चराका लागि उपयुक्त क्षेत्र मानिन्छ। मुलुकमा पाइने नौ प्रजातिकै गिद्ध पोखरा उपत्यकामा पाइन्छन्। नेपालमा पाइने सबै ६ प्रजातिका महाचिल पनि यहाँ पाइन्छन्। मरेका जनावर खाएर वातावरण सफा राख्ने गिद्धका लागि पोखरा आकर्षणको केन्द्र हुनुको मुख्य कारण पोखरा र सेरोफेरोमा सहज रूपमा आहारा पाइनु र हावापानी अनुकूल हुनु मुख्य कारण ठान्छन् गिद्ध अनुसन्धान र संरक्षण क्षेत्रमा लामो समयदेखि काम गर्दै आएको संरक्षणकर्मी कृष्ण भुसाल। गिद्धको चरन क्षेत्रमध्येको एक मझेरीपाटनमा जनवरी १ देखि पोखरा अन्तर्राष्ट्रिय विमानस्थल सञ्चालनमा आएर नियमित उडान भइरहँदा पनि विमानस्थल वरपरको आकाशमा गिद्ध, महाचिलको गतिविधि अझै कम नहुनुको मुख्य कारण उनीहरूको पहिलेदेखिकै थाकथलो भएको मान्छन् भुसाल। अन्यत्र आहाराको सहज उपलब्धता हुन सके विस्तारै नियमित आहारा पाइने क्षेत्रतर्फ बसाइँ सर्ने भुसालले बताए। चराहरू आहारा खोज्न आकाशमा लामो उडान भर्ने गर्छन्। पोखराको भरतपोखरीमा बच्चा हुर्काउँदै गरेको गिद्ध नवलपरासीको पिठौलीको जटायु रेस्टुरेन्टसम्म पुगेर सिनो खाएर बचेरालाई लिएर आउन सक्ने चराविज्ञ कृष्ण भुसाल सुनाउँछन्। गिद्ध अनुसन्धानका क्रममा स्याटेलाइट ट्याग लगाएर छाडिएको डंगर प्रजातिको गिद्ध दुई सय किलोमिटर हवाई दूरीसम्म आहारा खान गएको पाइएको पनि उनले सुनाए। विश्वभरका विमानस्थल वरपरको आकाशमा चरा उडान भरेकै हुन्छन्। आकाशमा उडान नभरी चराको जीवन नै चल्दैन। गिद्धले एक सय किलोमिटर हवाई दूरीसम्म आहारा खोज्न जानु सामान्य रहेको पनि उनले बताए। बसाइँ सर्ने गिद्धहरू त धेरै लामो उडान भर्ने पनि उनले सुनाए। युरोपदेखि आउँछन् गिद्ध नेपालमा युरोपदेखि पनि गिद्ध आउने गर्छन्। जाडो छल्न बसाइँसराइ गर्ने क्रममा खैरो गिद्ध युरोपको पोर्चुगल, स्पेन, बुल्गेरियालगायतका क्षेत्रबाट नेपाल र नेपाल हुँदै भारत पुग्ने गरेको लामो समयदेखि गिद्ध संरक्षण क्षेत्रमा कार्यरत भुसाल बताउँछन्। नेपाल आइपुग्ने खैरो गिद्ध र राज गिद्ध नेपालमा गर्मी सुरु भएसँगै फर्कर्ने गर्छन्। गिद्ध महाचिलभन्दा ठूलो हुने भएकोले पनि एप्रोचमा चराको गतिविधि कम गर्ने कार्यमा विशेष ध्यान दिनुपर्ने चराविज्ञ भुसालको सुझाव छ। डंगर गिद्ध ५६ किलोसम्म हुने र हिमाली गिद्ध १०११ किलोसम्म पनि हुने भएकोले गिद्धलाई अन्यत्र सहज नियमित आहाराको उपलब्ध गराउनुको सानै विजयपुर खोलामा सिनोजन्य फोहोर फाल्न नहुने भुसालले बताए। गिद्धलाई अन्यत्र जाने वातावरण बनाउन ढिलाइ गर्न नहुनेमा उनको जोड छ। चरालाई अन्यत्र जान बानी पार्न राष्ट्रिय गौरवको आयोजना सुरु हुनुअघि नै वा कम्तीमा एक वर्षअघि विमानस्थलदेखि तीन किलोमिटरभित्रै रहेको ल्यान्डफिल साइट अन्यत्र सार्ने काम गर्नुपर्नेमा त्यसो हुन सकेन। यसको साथै विमानस्थल नजिकैको खोला, नहरमा सिनोजन्य फोहोर फ्याँक्दै आएको र यसैको कारण चराको गतिविधि बढी भइरहेको भए पनि यसतर्फ पनि ध्यान नदिँदा यो समस्या आएको अर्का गिद्ध अनुसन्धानकर्मी हेमन्त ढकाल बताउँछन्। पोखरा सहरभित्रै अझै पनि सिनो भएको ठाउँमा दुई सयसम्मको संख्यामा गिद्ध सहजै देख्न सकिन्छ। यहाँ पाइने अग्ला सिमलका रूख डंगर, सानो खैरो गिद्धलगायत नौ प्रजातिका गिद्धको बासस्थानको रूपमा रहेका छन्। पोखरा३३ को भरतपोखरी र पोखरा२१ को निर्मलपोखरी क्षेत्रमा अझै पनि सानो खैरो गिद्ध र डंगर प्रजातिका गिद्धले गुँड लगाएर बचेरा हुर्काउँदै आएका छन्। पोखरा२२ पुम्दी, माछापुच्छे गाउँपालिकाको लाहाचोक, घाचोक क्षेत्रको चट्टानी पहाडमा सेतो गिद्धले गुँड लगाउने गरेका छन्। हिमाली क्षेत्रका अग्ला चट्टानी पहाडमा हिमाली गिद्धले गँुड लगाउँछन्। पोखरा बजारमा आजभोलि स्थानीय प्रजातिका गाई पाल्न छाडिएको छ। कृषि भूमि मासिने क्रम तीव्र छ। भएकोमा कृषि कर्मका लागि पालिने गोरुको ठाउँ पनि ट्याक्टरले लिएका छन्। योसँगै पोखरामा बजार क्षेत्रमा प्राकृतिक रूपमा गिद्धले पाउने आहारा कम हुँदै गएकै छ। पोखरा सहरभित्रका गिद्धको बासस्थान (घर) सिमलका रूख पनि ढल्दै गएका छन्। तर पनि पोखराका रैथाने गिद्ध पोखराबाट डेक चलेका छैनन्। अझै पनि पोखराको आकाशमा सहज रूपमा गिद्धको हुल देखिन्छन्। पोखरा अन्तर्राष्ट्रिय विमानस्थल निर्माणका लागि सरकारले स्थानीयको घरबस्तीसहितको जमिन अधिग्रहण गरेपछि घर, आँगन, छरछिमेक, थाकथलो छाडेर केही स्थानीय अन्यत्र जान बाध्य भए। तर गिद्ध भने आफ्नो चरन क्षेत्रमा विमानस्थल बनेपछि पनि थाकथलो छाड्न सकेका छैनन्। चराको गतिविधि कम गर्न विजयपुर खोला, सेती नहरलगायत खुला ठाउँमा सिनोजन्य फोहोरलगायत कुनै पनि फोहोर फाल्नेलाई कडा कारबाही गरिने र निगरानीसमेत छिट्टै सुरु गरिने पोखरा महानगरपालिकाका प्रवक्ता मोतीलाल तिम्सिनाले बताए।"
"वैदेशिक रोजगार बचतपत्र, ५ प्रतिशत मात्र बिक्री","काठमाडौं : सरकारले वैदेशिक रोजगार बचतपत्र बिक्री गर्न थालेको १३ वर्ष भयो। तर, यसप्रति आकर्षण भने न्यून देखिएको छ। वैदेशिक रोजगारमा गएकाहरूको बचतलाई परिचालन गर्न आर्थिक वर्ष २०६६०६७ देखि आन्तरिक ऋणको रूपमा बचतपत्र बिक्री सुरु गरिएको थियो। आर्थिक वर्ष ०७८७९ सम्म १४ अर्ब ८ करोड ७९ लाख रुपैयाँ बिक्री गर्न आह्वान गरिएको थियो। तर, हालसम्म ७३ करोड ५९ लाख रुपैयाँबराबरको बचतपत्र मात्रै बिक्री भएको छ। यो कुल आह्वानको ५२२ प्रतिशत मात्रै हो। केन्द्रीय बैंकले बिक्री खुला गरेको कुल रकमभन्दा न्यून मात्र आवेदन पर्ने गरेको छ। जबकि विदेशी मुलुकमा काम गर्न जानेको संख्या क्रमशः बढ्दै छ। महिनैपिच्छे अर्बौंको विप्रेषण (रेमिट्यान्स) पनि भित्रिरहेको छ। वैदेशिक रोजगारीमा गएका नेपालीलाई लक्षित गरी निष्कासन हुँदै आएको बचतपत्रको प्रचारमा कमी, थाहा भएकाले पनि प्रक्रिया पुर्याउन नजान्दा र विदेशमा गएकाको पहिलो प्राथमिकता बचतभन्दा रोजीरोटीमै खर्चिनुपर्ने बाध्यताले बचतपत्रमा आकर्षण नभएको नेपाल राष्ट्र बैंकका प्रवक्ता तथा कार्यकारी निर्देशक डागुणाकर भट्ट बताउँछन् । साथै, बचतपत्रको फाइदाबारे खरिदकर्ताले विस्तृतमा थाहा नपाएकाले पनि बिक्री कम हुन सक्ने उनको अनुमान छ। वैदेशिक रोजगारीमा गएकाको बचतलाई प्रोत्साहन गर्न र त्यसलाई राज्यको विकास निर्माणमा लगानी जुटाउन बचतपत्र जारी गरेको हो। तर, आकर्षण न्यून छ। यसको कारण अधिकांशको पहिलो प्राथमिकता आधारभूत आवश्यकता हुन सक्छ। साथै, प्रचारप्रसार र कतिपयले प्रक्रिया नपुर्याएकाले पनि कमी भएको हुन सक्छ, उनले अन्नपूर्णसँग भने। वैदेशिक रोजगारीमा गएकाहरूको आर्जनलाई राष्ट्रिय पुँजी निर्माणमा परिचालन गर्ने उद्देश्यले सरकारले वैदेशिक रोजगार बचतपत्र जारी गर्दै आएको हो। चालू आवको ८ महिनापछि बचतपत्र बिक्री खुला वैदेशिक रोजगारीमा संलग्न नेपाली नागरिक तथा गैरआवासीय नेपालीका लागि साढे १२ प्रतिशत वार्षिक ब्याजदरमा ५० करोड रुपैयाँबराबरको वैदेशिक रोजगार बचतपत्र बिक्री खुला गरिएको छ। नेपाल राष्ट्र बैंकले चालू आर्थिक वर्ष सुरु भएको ८ महिनापछि पहिलोपटक पाँचवर्षे बचतपत्र खुला गरेको हो। चालू आर्थिक वर्षमा सरकारका लागि आन्तरिक ऋण जुटाउन उक्त रकमबराबरको वैदेशिक रोजगार बचतपत्र बिक्री खुला गरेको हो। केन्द्रीय बैंकले सरकारको वार्षिक तालिका सूचीअनुसार आगामी चैत्र ३ गतेसम्म वैदेशिक रोजगार बचतपत्र २०८४ क बिक्री खुला गरेको छ। बिनाजोखिम आम्दानी गर्न सकिने सो बचतपत्रको निष्कासन चैत्र १० गतेसम्म हुने केन्द्रीय बैंकको मौद्रिक व्यवस्थापन विभागले बताएको छ। यसैले उक्त व्यक्तिहरूका लागि केन्द्रीय बैंकले अफर गरेको वार्षिक १२५० प्रतिशत ब्याज पाउनु भनेको निक्षेपकर्ताका लागि यो राम्रो अवसर हो। यो अहिले वाणिज्य बैंकको भन्दा आकर्षक ब्याजदर देखिन्छ। नेपाल सरकारको तर्पबाट नेपाल राष्ट्र बैंकको मौद्रिक व्यवस्थापन विभागले बचतपत्र खरिद गर्नेका लागि ५ वर्षको अवधिसम्म ६६ महिनामा ब्याज भुक्तानीको व्यवस्था गरेको छ। तर, आम्दानी भएको ब्याजमा कर भने लाग्नेछ। उक्त बचतपत्रमा गरेको लगानीलाई २०८४ चैत्र १० गते साँवासहित रकम फिर्ता हुने बताएको छ। यो बचतपत्र धितो राखी बैंक तथा वित्तीय संस्थाबाट कर्जा लिनदिनसमेत सकिन्छ। लगानीकर्ताले घटीमा १० हजार रुपैयाँ र बढीमा १० हजारले भाग गर्दा निःशेष भाग जाने गरी आह्वान गरिएको रकमसम्म खरिद गर्न पाउने छन्। यो वैदेशिक रोजगारीमा संलग्न नेपाली नागरिक तथा गैरआवासीय नेपालीका लागि निष्कासन गरिएको हो। यो बचतपत्र मुलुक बाहिर रोजगारीमा संलग्न वा मुलुक बाहिरको रोजगारीबाट फर्केको ६ महिना नपुगेका नेपाली नागरिक वा गैरआवासीय नेपालीले आफू वा आफ्नो परिवारको सदस्य (बुवा, आमा, श्रीमान्, श्रीमती, छोरा, छोरीमात्र) को नाममा खरिद गर्न सक्नेछन्। राष्ट्र बैंकले वैदेशिक रोजगार बचतपत्र खरिद गर्नका लागि आवेदन बुझाउन सकिने राष्ट्रिय तथा अन्तर्राष्ट्रिय स्तरको बिक्री एजेन्टहरूको नाम, सम्पर्क नम्बर र खरिद प्रक्रिया वेबसाइटमा सार्वजनिक गरेको छ।"
पोखरामा गिद्धले रोकिरहन्छ जहाज,"आकाश सुरक्षित बनाउन आम नागरिक पनि जिम्मेवार बन्नुपर्ने गौतमले बताए। पोखरा अन्तर्राष्ट्रिय विमानस्थलको एप्रोचसँग जोडिएर बग्ने विजयपुर खोला क्षेत्रमा हुने सिनोजन्य फोहोरको कारण मांसाहारी चरा गिद्धका विभिन्न प्रजाति, गोमायु महाचिल, चिललगायतका चराको गतिविधि बढी छ। पोखरा : पुस १७ गते तामझामका साथ पोखरा अन्तर्राष्ट्रिय विमानस्थल सञ्चालनमा ल्याइयो। यहाँ नियमितजसो आन्तरिक उडान भइरहेका छन्। तर, विमानस्थल सञ्चालनमा आएको दुई महिनामै १८ पटक जहाज आकाशमा होल्ड भए। त्यसको कारण एउटै थियो चराका गतिविधि। फागुन ८ गते त विमानस्थलको पूर्वतर्फ एप्रोच नजिकै उडान गरिरहेको विमानमा चरा (महाचिल) ठोक्कियो। उक्त भिडियो सामाजिक सञ्जालमा भाइरल नै भयो। माघ २ गते पनि जहाज अवतरणको क्रममा चरा ठोक्किएको थियो। विमानस्थल सञ्चालनमा आएपछि पनि यहाँ मांसाहारी चराका गतिविधिमा कुनै कमी आएको छैन। त्यसैकारण, कुनै पनि बेला गम्भीर दुर्घटना नहोला भन्न सकिन्न। हुन त, अन्तर्राष्ट्रिय विमानस्थल बनाइएको क्षेत्र मांसाहारी चराको थाकथलो हो। यो क्षेत्रमा मांसाहारी चरा (गिद्ध, गोमायु महाचिल र चिल) लगायतका चराहरू बास बस्ने र सिकार गर्ने गर्छन्। यसको वरिपरि सिमलका ठूल्ठूला रूख छन्। चराचुरुंगीको उचित व्यवस्थापन नै नगरी विमानस्थल निर्माण गरियो। अहिले पनि विमानस्थल वरिपरिको फोहोर उस्तै छ। त्यसैकारण मांसाहारी चराले थाकथलो छोडन मानेका छैनन्। आन्तरिक उडानका जहाजसँगै मांसाहारी चराहरू पनि उड्ने गरेका छन्। त्यसैकारण विमानस्थल प्रशासनका लागि चरा व्यवस्थापन टाउको दुःखाइको विषय बनेको छ। विमानस्थल वरपर चराका गतिविधि कम गर्न सबै निकाय जिम्मेवार हुनुपर्ने विमानस्थल प्रशासनको भनाइ छ। विमानस्थलभित्र चराको गतिविधि कम गर्न तथा चरा धपाउन विभिन्न उपकरणको प्रयोग भइरहेको विमानस्थल प्रशासनको भनाइ छ। चरा धपाउनकै लागि दुई जना कर्मचारी पनि खटाइएका छन्। चरा धपाउन अन्तर्राष्ट्रिय अभ्यासअनुसार नै काम भइरहेको अन्तर्राष्ट्रिय विमानस्थल प्रमुख विक्रम गौतमले बताए। तर विमानस्थल बाहिर सिनोजन्य फोहोरका कारण चराका गतिविधि घटेका छैनन्, गौतमले भने, सिनोजन्य फोहोर व्यवस्थापन गर्न महानगरपालिकाले विशेष कार्यक्रम नै गर्नुपर्ने आवश्यकता छ। आकाश सुरक्षित बनाउन आम नागरिक पनि जिम्मेवार बन्नुपर्ने गौतमले बताए। पोखरा अन्तर्राष्ट्रिय विमानस्थलको एप्रोचसँग जोडिएर बग्ने विजयपुर खोला क्षेत्रमा हुने सिनोजन्य फोहोरको कारण मांसाहारी चरा गिद्धका विभिन्न प्रजाति, गोमायु महाचिल, चिललगायतका चराको गतिविधि बढी छ। यो क्षेत्र विमानस्थल बन्नुअघि देखि नै मांसाहारी चराको थाकथलो हो। विमानस्थल बनेको क्षेत्रमा गिद्धका गतिविधि पहिलेदेखि नै धेरै हुँदै आएका थिए। मरेका सिनो खान्थे गिद्ध पोखराजोमसोम सडक बन्नुअघि मुस्ताङ्गीहरू जाडो छल्न घोडा, खच्चडसहित पोखरा झर्थे। उनीहरूका घोडा र खच्चडहरू बिरौटा फाँट, कुँडहर, चाउथे, अहिले बनेको अन्तर्राष्ट्रिय विमानस्थल मझेरीपाटन फाँटहरूमा चर्थे। बुढा, रोगी र घाइते घोडा खच्चडहरू त्यही मर्थे। मरेपछि गिद्धका आहारा हुन्थे। सडक नबन्दासम्म खाद्यान्नलगायत आवश्यक सामग्री पोखराबाट घोडा, खच्चडमा बोकेर जोमसोम पुयाइन्थ्यो। आजभोलि घोडा, खच्चडको ठाउँ सवारीसाधनले लिए। फाँटहरू कंक्रिट जंगल बने, बस्तीमा परिणत भए। गिद्धले पाउने आहाराको चक्र पनि टुट्यो। अहिले पोखराका बासिन्दाका मरेका रैथाने गाई, गोरु, भैंसी मात्र गिद्धका आहारा हुन्छन्। चरा धपाउन अन्तर्राष्ट्रिय अभ्यासअनुसार नै काम भइरहेको छ। तर, विमानस्थल बाहिर सिनोजन्य फोहोरका कारण चराका गतिविधि घटेका छैनन्। यसको व्यवस्थापन गर्न महानगरपालिकाले विशेष कार्यक्रम नै गर्नुपर्छ। विक्रम गौतम प्रमुख, पोखरा अन्तर्राष्ट्रिय विमानस्थल चराको गतिविधि कम गर्न विजयपुर खोला, सेती नहरलगायत खुला ठाउँमा सिनोजन्य फोहोरलगायत कुनै पनि फोहोर फाल्नेलाई कडा कारबाही गर्दै आएका छौं। यहाँ अझै निगरानीसमेत छिट्टै सुरु गरिने तयारी छ। मोतीलाल तिम्सिना प्रवक्ता पोखरा महानगरपालिका विमानस्थलको पूर्वतर्फको एप्रोच नजिकैका सिमलका रूखहरू अझै पनि गिद्धका बासस्थान हुन्। पोखरा अन्तर्राष्ट्रिय विमानस्थलको एप्रोचदेखि ७ सय मिटरभित्रै रहेको देउराली एग्रो रिसोर्ट र वरपरका सिमलका रूखमा विभिन्न प्रजातिका ३० भन्दा बढी गिद्ध बस्दै आएको रिसोर्टका सञ्चालक गनेश पौडेलले बताए। रिसोर्ट वरपर र विमानस्थल नजिकैको आकाशमा अहिले पनि पाँच प्रजातिका (हिमाली गिद्ध, सुन गिद्ध, राज गिद्ध, सेतो गिद्ध र डंगर गिद्ध) दैनिक विचरण गर्ने गरेको देखिन्छ। विमानस्थलदेखि दक्षिणतर्फको भरतपोखरी, निर्मलपोखरी क्षेत्रमा सानो खैरो गिद्ध र डंगर गिद्धले अझै पनि गुँड लगाएर बचेरा हुर्काउने गरेका छन्। पोखराको आकाशमा गिद्धसँगै महाचिल र चिल पनि विचरण गर्ने गरेका छन्। बिहान घाम लागेपछि न्यानोपन बढ्दै जान्छ। सिमलको रूखमा रहेका गिद्धले पखेटा फिजाएर घाम ताप्छन्। थर्मल बढ्दै गएपछि विचरणका लागि गिद्धले उडान भर्ने गर्छन्। यसरी उडान भर्ने क्रममा गिद्ध विमानस्थल नजिकैको एप्रोच, रिठ्ठेपानी डाँडा लेखनाथका क्षेत्र, चाउथे क्षेत्रमा विचरण गर्ने गरेको पाइएको छ। विजयपुर खोला, सेती नदी र लेखनाथ क्षेत्रमा मांसाहारी चराका लागि आहारा (सिनोजन्य फोहोर) प्रशस्त फ्याँकिने भएकोले नियन्त्रणका लागि महानगरपालिका र नागरिक तहबाटै पनि सहयोग हुनुपर्ने विमानस्थल प्रमुख गौतमले बताए। विमानस्थल परिसर भएर बग्ने सेती नहरमा सिनोजन्य फोहोर जथाभावी फ्याँक्ने गरिन्छ। विमानस्थल वरपर आएका चरालाई धपाएर मात्र समस्या समाधान नहुने भएकोले विजयपुर खोलामा र वरपर सिनोजन्य चराका आहारा उपलब्धता हुनै नदिनु नै समस्याको समाधान भएको गौतम बताउँछन्। यसको साथै हवाई सुरक्षाका लागि ड्रोन उडाउने, चंगा उडाउने, विभिन्न रङका लाइट आकाशतर्फ फर्काएर बाल्नेलगायतका काम रोक्नुपर्नेमा पनि उनले जोड दिए। सबै प्रजातिका गिद्ध पोखरामा पोखरा उपत्यका मांसाहारी चराका लागि उपयुक्त क्षेत्र मानिन्छ। मुलुकमा पाइने नौ प्रजातिकै गिद्ध पोखरा उपत्यकामा पाइन्छन्। नेपालमा पाइने सबै ६ प्रजातिका महाचिल पनि यहाँ पाइन्छन्। मरेका जनावर खाएर वातावरण सफा राख्ने गिद्धका लागि पोखरा आकर्षणको केन्द्र हुनुको मुख्य कारण पोखरा र सेरोफेरोमा सहज रूपमा आहारा पाइनु र हावापानी अनुकूल हुनु मुख्य कारण ठान्छन् गिद्ध अनुसन्धान र संरक्षण क्षेत्रमा लामो समयदेखि काम गर्दै आएको संरक्षणकर्मी कृष्ण भुसाल। गिद्धको चरन क्षेत्रमध्येको एक मझेरीपाटनमा जनवरी १ देखि पोखरा अन्तर्राष्ट्रिय विमानस्थल सञ्चालनमा आएर नियमित उडान भइरहँदा पनि विमानस्थल वरपरको आकाशमा गिद्ध, महाचिलको गतिविधि अझै कम नहुनुको मुख्य कारण उनीहरूको पहिलेदेखिकै थाकथलो भएको मान्छन् भुसाल। अन्यत्र आहाराको सहज उपलब्धता हुन सके विस्तारै नियमित आहारा पाइने क्षेत्रतर्फ बसाइँ सर्ने भुसालले बताए। चराहरू आहारा खोज्न आकाशमा लामो उडान भर्ने गर्छन्। पोखराको भरतपोखरीमा बच्चा हुर्काउँदै गरेको गिद्ध नवलपरासीको पिठौलीको जटायु रेस्टुरेन्टसम्म पुगेर सिनो खाएर बचेरालाई लिएर आउन सक्ने चराविज्ञ कृष्ण भुसाल सुनाउँछन्। गिद्ध अनुसन्धानका क्रममा स्याटेलाइट ट्याग लगाएर छाडिएको डंगर प्रजातिको गिद्ध दुई सय किलोमिटर हवाई दूरीसम्म आहारा खान गएको पाइएको पनि उनले सुनाए। विश्वभरका विमानस्थल वरपरको आकाशमा चरा उडान भरेकै हुन्छन्। आकाशमा उडान नभरी चराको जीवन नै चल्दैन। गिद्धले एक सय किलोमिटर हवाई दूरीसम्म आहारा खोज्न जानु सामान्य रहेको पनि उनले बताए। बसाइँ सर्ने गिद्धहरू त धेरै लामो उडान भर्ने पनि उनले सुनाए। युरोपदेखि आउँछन् गिद्ध नेपालमा युरोपदेखि पनि गिद्ध आउने गर्छन्। जाडो छल्न बसाइँसराइ गर्ने क्रममा खैरो गिद्ध युरोपको पोर्चुगल, स्पेन, बुल्गेरियालगायतका क्षेत्रबाट नेपाल र नेपाल हुँदै भारत पुग्ने गरेको लामो समयदेखि गिद्ध संरक्षण क्षेत्रमा कार्यरत भुसाल बताउँछन्। नेपाल आइपुग्ने खैरो गिद्ध र राज गिद्ध नेपालमा गर्मी सुरु भएसँगै फर्कर्ने गर्छन्। गिद्ध महाचिलभन्दा ठूलो हुने भएकोले पनि एप्रोचमा चराको गतिविधि कम गर्ने कार्यमा विशेष ध्यान दिनुपर्ने चराविज्ञ भुसालको सुझाव छ। डंगर गिद्ध ५६ किलोसम्म हुने र हिमाली गिद्ध १०११ किलोसम्म पनि हुने भएकोले गिद्धलाई अन्यत्र सहज नियमित आहाराको उपलब्ध गराउनुको सानै विजयपुर खोलामा सिनोजन्य फोहोर फाल्न नहुने भुसालले बताए। गिद्धलाई अन्यत्र जाने वातावरण बनाउन ढिलाइ गर्न नहुनेमा उनको जोड छ। चरालाई अन्यत्र जान बानी पार्न राष्ट्रिय गौरवको आयोजना सुरु हुनुअघि नै वा कम्तीमा एक वर्षअघि विमानस्थलदेखि तीन किलोमिटरभित्रै रहेको ल्यान्डफिल साइट अन्यत्र सार्ने काम गर्नुपर्नेमा त्यसो हुन सकेन। यसको साथै विमानस्थल नजिकैको खोला, नहरमा सिनोजन्य फोहोर फ्याँक्दै आएको र यसैको कारण चराको गतिविधि बढी भइरहेको भए पनि यसतर्फ पनि ध्यान नदिँदा यो समस्या आएको अर्का गिद्ध अनुसन्धानकर्मी हेमन्त ढकाल बताउँछन्। पोखरा सहरभित्रै अझै पनि सिनो भएको ठाउँमा दुई सयसम्मको संख्यामा गिद्ध सहजै देख्न सकिन्छ। यहाँ पाइने अग्ला सिमलका रूख डंगर, सानो खैरो गिद्धलगायत नौ प्रजातिका गिद्धको बासस्थानको रूपमा रहेका छन्। पोखरा३३ को भरतपोखरी र पोखरा२१ को निर्मलपोखरी क्षेत्रमा अझै पनि सानो खैरो गिद्ध र डंगर प्रजातिका गिद्धले गुँड लगाएर बचेरा हुर्काउँदै आएका छन्। पोखरा२२ पुम्दी, माछापुच्छे गाउँपालिकाको लाहाचोक, घाचोक क्षेत्रको चट्टानी पहाडमा सेतो गिद्धले गुँड लगाउने गरेका छन्। हिमाली क्षेत्रका अग्ला चट्टानी पहाडमा हिमाली गिद्धले गँुड लगाउँछन्। पोखरा बजारमा आजभोलि स्थानीय प्रजातिका गाई पाल्न छाडिएको छ। कृषि भूमि मासिने क्रम तीव्र छ। भएकोमा कृषि कर्मका लागि पालिने गोरुको ठाउँ पनि ट्याक्टरले लिएका छन्। योसँगै पोखरामा बजार क्षेत्रमा प्राकृतिक रूपमा गिद्धले पाउने आहारा कम हुँदै गएकै छ। पोखरा सहरभित्रका गिद्धको बासस्थान (घर) सिमलका रूख पनि ढल्दै गएका छन्। तर पनि पोखराका रैथाने गिद्ध पोखराबाट डेक चलेका छैनन्। अझै पनि पोखराको आकाशमा सहज रूपमा गिद्धको हुल देखिन्छन्। पोखरा अन्तर्राष्ट्रिय विमानस्थल निर्माणका लागि सरकारले स्थानीयको घरबस्तीसहितको जमिन अधिग्रहण गरेपछि घर, आँगन, छरछिमेक, थाकथलो छाडेर केही स्थानीय अन्यत्र जान बाध्य भए। तर गिद्ध भने आफ्नो चरन क्षेत्रमा विमानस्थल बनेपछि पनि थाकथलो छाड्न सकेका छैनन्। चराको गतिविधि कम गर्न विजयपुर खोला, सेती नहरलगायत खुला ठाउँमा सिनोजन्य फोहोरलगायत कुनै पनि फोहोर फाल्नेलाई कडा कारबाही गरिने र निगरानीसमेत छिट्टै सुरु गरिने पोखरा महानगरपालिकाका प्रवक्ता मोतीलाल तिम्सिनाले बताए।"
बर्दिवासमा जग्गाको कित्ताकाट खुलाउने तयारी,"बर्दिवास : महोत्तरीको बर्दिवास नगरपालिकामा जग्गाको कित्ताकाट खुलाउने तयारी भएको छ। जग्गाको कित्ताकाट खुलाउन गरिने जग्गा वर्गीकरणको काम सम्पन्न भएको बर्दिवास नगरपालिकाका मेयर प्रह्लादकुमार क्षेत्रीले जानकारी दिए। जग्गा वर्गीकरणको काम सकिएसँगै बर्दिवास नगरपालिकाभित्र जग्गाको कित्ताकाट खुलाउने तयारी अन्तिम चरणमा पुगेको नगरप्रमुख क्षेत्रीले बताए। उनका अनुसार नगरपालिकाको ११ लाख ६४ हजार बजेटमा सेवा प्रदायक कम्पनी स्मार्ट सिटी विल्डर्सले जग्गाको वर्गीकरण गरेको हो। सेवा प्रदायक कम्पनीले हस्तान्तरण गरेको उक्त जग्गा वर्गीकरण प्रतिवेदनलाई शुक्रबार बसेको नगरपालिकाको कार्यपालिका बैठकले अनुमोदन गरेको छ। कार्यपालिकाको निर्णयसहित आइतबार राजपत्रांकितमा प्रकाशित गरेर केन्द्रीय नापी कार्यालयमा पठाउने तयारी रहेको नगरप्रमुख क्षेत्रीले सुनाए। जग्गा वर्गीकरण गरी कित्ताकाट प्रक्रियामा बर्दिवास नगरपालिका मधेश प्रदेशकै पहिलो पालिका बनेको नगरप्रमुख क्षेत्रीले दाबी गरे। गत जेठ २७ गते भूउपयोग ऐन २०७६ र भूउपयोग नियामवली २०७९ ले व्यवस्था गरे अनुसार नेपाल सरकारको मन्त्रिपरिषदले निर्णय गरी नगरक्षेत्र भित्रको भूमिको भूउपयोग वर्गीकरण गर्नका लागि पत्राचार गरेको थियो। प्रक्रिया पूरा हुना साथ तुरुन्त कित्ताकाट गरेर बैंक कर्जा तथा जग्गा किनबेच गर्न सक्ने उनको भनाइ छ। लामो समयदेखि जग्गा वर्गीकरणकै अभावमा कित्ताकाट रोकिएको बेला बर्दिवास नगरपालिकाले जग्गालाई विभिन्न १० क्षेत्रमा वर्गीकरण गरेको छ। व्यवसायिक क्षेत्र, आवासीय क्षेत्र, कृषि क्षेत्र, सार्वजनिक उपयोगको क्षेत्र, कला संस्कृति तथा पुरातात्विक क्षेत्र, औधोगिक क्षेत्र, खानी तथा खनिज क्षेत्र, वन क्षेत्र, नदी, खोला, ताल तथा सिमसार क्षेत्र र नेपाल सरकारबाट तोकिएको अन्य क्षेत्र गरी नगरभरीको जग्गालाई १० भागमा विभाजन गरिएको नगरप्रमुख क्षेत्रीले बताए। जग्गा वर्गीकरण वैज्ञानिक ढंगबाट गरिएकाले कित्ताकाटमा कुनै समस्या नआउने सेवा प्रदायक कम्पनी विल्डर्सको दाबी छ।"
आरआर क्याम्पसबाट खुकुरीसहित अनेरास्ववियूका नेता पक्राउ,"क्याम्पसमा एमाले निकट अनेरास्ववियु र एसनिकट अनेरास्ववियूबीच मनोनयन दर्ताको विषयलाई लिएर विवाद हुन थालेपछि बैतडीका चन्दलाई खुकुरीसहित नियन्त्रणमा लिइएको हो। काठमाडौं : रत्न राज्यलक्ष्मी क्याम्पसबाट खुकुरीसहित एक जनालाई प्रहरीले पक्राउ गरेको छ। स्वतन्त्र विद्यार्थी युनियनको आज उम्मेदवारी दर्ताका क्रममा खुकुरी देखाएपछि विद्यार्थी मनोज चन्दलाई पक्राउ गरिएको जिल्ला प्रहरी परिसरका प्रहरी उपरीक्षक सीताराम रिजालले जानकारी दिए। उनका अनुसार क्याम्पसमा एमाले निकट अनेरास्ववियु र एसनिकट अनेरास्ववियूबीच मनोनयन दर्ताको विषयलाई लिएर विवाद हुन थालेपछि बैतडीका चन्दलाई खुकुरीसहित नियन्त्रणमा लिइएको हो। घटनाका सम्बन्धमा प्रहरी वृत्त सिंहदरबारबाट थप अनुसन्धान भइरहेको जनाइएको छ। एस निकट अध्यक्ष सुदेश पराजुलीले रिबन काट्न कैँची लिएर आएका विद्यार्थीलाई देखेको तर हतियार नदेखेको बताए। उनले भने, हाम्रोतर्फबाट कुनै पनि त्यस्तो गलत क्रियाकलाप भएको छैन। मैले हतियार बोकेको देखेको छैन। रिवन काट्न कैँची बोकेर ल्याएको होला त्यसलाई खुकुरी बोकेको भन्न मिल्दैन। तर सार्वजनिक भएको भिडियोमा खुकुरीसहित क्याम्पसमा चन्द पुगेका थिए। यता एमाले निकट अनेरास्ववियुका अध्यक्ष समिक बडालले एक विज्ञप्ति जारी गर्दै आक्रमणमा संलग्न गिरोहलाई तत्काल कारबाही गर्न नेपाल सरकार समक्ष माग गरेका छन्। आगामी चैत ५ गते हुने स्वतन्त्र विद्यार्थी युनियनको निर्वाचनको लागि उम्मेदवार मनोनयन गर्ने क्रममा क्याम्पस हाताभित्र रहेका अनेरास्ववियु आर आर क्याम्पसका नेताकार्यकर्ताहरुमाथि हात हतियार सहित नेकपा एस निकट विद्यार्थी संगठनका अध्यक्ष सुदेश पराजुलीको नेतृत्वमा काठमाडौं उपत्यकाभरिका गुण्डाहरु जम्मा गरी गरिएको ज्यान मार्ने उद्देश्यले सांघातिक आक्रमणप्रति अनेरास्ववियु गम्भीर आपत्ति र दुःख व्यक्त गर्दछ ।विज्ञप्तिमा भनिएको छ, क्याम्पस जस्तो प्राज्ञिक थलोमा गुण्डाहरुको खुकुरी प्रहारबाट घाइते हुनुभएका अनेरास्ववियु आर आर क्याम्पस कमिटीका नेताहरु अनिल बोहोरा, राज उपाध्याय, विवेक गैरे लगायतका कमरेडरूलाई शीघ्र स्वास्थ्य लाभको कामना गर्दै आक्रमणमा संलग्न गिरोहलाई तत्काल कारबाही गर्न नेपाल सरकार समक्ष जोडदार माग गर्दछौं । आगामी चैत ५ गते हुने स्ववियु निर्वाचनका लागि शनिबार उम्मेदवारी दर्ता भएको हो।"
जाजरकोटलाई ५ वर्ष भित्र बालविबाह मुक्त गरिने,"जाजरकोट : जाजरकोटका सबै पालिकाले ५ वर्ष भित्र बालविवाहमुक्त जिल्ला बनाउने प्रतिबद्धता व्यक्त गरेका छन्। पालिकाभित्र आवश्यक कार्यविधि तथा कार्यक्रम बनाई बालविवाह, बाल श्रम अन्त्यका लागि हस्ताक्षर गर्दै पालिकाका प्रमुखहरुले सन् २०२८ सम्ममा जाजरकोटलाई बालविवाह मुक्त गर्ने प्रतिबद्धता व्यक्त गरेका हुन्।जिल्ला प्रशासन कार्यालयको आयोजनामा भएको कार्यक्रममा पालिकाका सरकार प्रमुख तथा उनीहरुको प्रतिनिधिहरुको सहभागिता रहेको थियो। विभिन्न ८ बुँदे साझा प्रतिबद्धता व्यक्त गर्दै बालबालिकामाथि हुने सबै खालका हिंसासमेत अन्त्यका लागि उनीहरुले प्रतिवद्धता व्यक्त गरेका हुन्। स्थानीय तहमा बालकल्याण अधिकारीको व्यवस्था गर्ने, बालविवाह गर्ने र गराउने, भोजभतेरमा संलग्न हुने, मेलमिलाप गराउने जनप्रनिधि, कर्मचारी, राजनीतिकर्मी र सर्वसाधारणको नाम सार्वजनिक गर्ने, सचेतिकरणका कार्यक्रम संचालन गर्ने लगायतका ८ बुँदे साझा प्रतिबद्धतामा हस्ताक्षर गरिएको छ। राष्ट्रिय जनगणना २०६८ अनुसार जाजरकोटमा ६५ प्रतिशतले १९ वर्ष नपुग्दै बिहे गर्ने गरेका छन्। कार्यक्रममा बालबालिकाको संरक्षण सबैको साझा दायित्व भएकोले स्थानीय सरकारको प्राथमिकतामा पर्नुपर्नेमा जोड दिएका छन्।"
"बलवामा आगलागी, दुई जना घाइते",बर्दिबास: महोत्तरीको बलवामा भएको आगलागीमा परेर दुई जना घाइते भएका छन्। शनिबार दिउँसो बलवा नगरपालिका वडा नं ४ परौलटोलको रामसागर यादवको फुसको घरमा आगलगी हुँदा स्थानीय ५२ वर्षीय जयकरण यादव र ५० वर्षीया चन्द्रदेवी घाइते भएको प्रहरीले जानकारी दिएको छ। जयकरणको अवस्था सामान्य भएको र जनकपुरस्थित प्रादेशिक अस्पतालमा उपचार भईरहेको प्रहरीले जनाएको छ। त्यस्तै चन्द्रदेवीको स्वास्थ्य अवस्था गम्भीर रहेकोले थप उपचारको लागि काठमाण्डौ पठाइएको जिल्ला प्रहरी कार्यालय महोत्तरीले जनाएको छ। आगलागीबाट सरसमानसहित ८० हजार बराबराको क्षति भएको महोत्तरीका प्रहरी प्रवक्ता डिएसपी सन्तोष पोखरेलले जानकारी दिए।
"गौर कारागारको सुरक्षामा लापरबाही : कैदीलाई होलीमा छाडियो, दुर्घटनापछि खुल्यो पोल",उनी होली पर्व मनाउन बारा जिल्ला गएको र मदिराले मातिएका उनी घरबाट पुन: जेल फर्किने क्रममा लौकाहा चौक नजिक मोटरसाइकल दुर्घटना हुँदा गम्भीर घाइते भएका छन्। रौतहट : लागूऔषध ब्राउन सुगर कारोबार अपराधमा सजाय पाएर कैद भुक्तान गरिरहेका कैदी घर जाँदा मोटरसाइकल दुर्घटनामा परेका छन्। दुर्घटनामा परेका गौर कारागारका कैदी पवन यादव पटकपटक कारागार बाहिर जाने आउने गरेका थिए। बारा भटिनियाका पवन यादव ब्राउन सुगर कारोबार मुद्दामा जिल्ला कारागार कार्यालय गौरमा १५ वर्ष जेल र ५ लाख जरिवाना तोकिएपछि जेलमा छन्। कैदी यादव जेलका कैदीका चौकीदार(नाइके) हुन्। केहिदिन अघि पनि रौतहटको सदरमुकाम गौरस्थित रहेको गौर राइस मिल्सको प्रांगणमा भएको श्री अन्नत विष्णु महायज्ञमा पुजा र मेलामा कैदि यादव सहभागी भएको तस्बिर सामाजिक संजालमा भाइरल भएको थियो। होली पर्व मनाउन बारा जिल्ला गएको र मदिराले मातिएका उनी घरबाट पुन: जेल फर्किने क्रममा लौकाहा चौक नजिक मोटरसाइकल दुर्घटना हुँदा गम्भीर घाइते भएका छन्। कैदी यादवको खुट्टा भाच्चिएकोले एलएस न्यूरो एण्ड जेनरल हस्पिटल प्रालिवीरगंजमा भइरहेको छ। जिल्ला कारागार कार्यालय गौरमा कार्यरत प्रहरी नायव निरीक्षक (सई) तेजीलाल यादवले कारागार प्रमुखलाई जानकारी नदिई कैदीलाई घर पठाएकोले सई यादवमाथि अनुसन्धान र छानबिन भइरहेको जिल्ला प्रहरी कार्यालय रौतहटका प्रहरी उपरीक्षक वीरबहादुर बुढामगरले जानकारी दिए। गौर कारागारका जेलर शम्भु यादवले भने 'बुधबार होलीको दिन ३ बजेतिर सई तेजीलालले कैदीलाई बाहिर निकालेका थिए। कारागार प्रशासनलाई जानकारी नगराएर आफुखुसी उनले कैदी पवन यादवलाई बाहिर लगेका हुन्।' जेलर यादव कैदी दुर्घटनामा परेपछि मात्रै आफूले घटनाका बारेमा साँझ जानकारी पाएको बताए। कारागारका नाइके बजारमा तरकारी वा आवश्यक सामग्री किन्न सुरक्षा निकाय र कारागार प्रशासनको अनुमतिमा बाहिर जान पाउने भएपनि होली मनाउन घर जानुले कारागार सुरक्षामा लापरबाही देखिएको स्थानीयको भनाई छ।
यस्तो छ तीन दिनको मौसम पूर्वानुमान,"उच्च पहाडी तथा हिमाली भूभागका एकदुई स्थानमा हल्का हिमपातको पनि सम्भाव रहेको हुनाले आवश्यक सतर्कता अपनाउन महाशाखाले अनुरोध गरेको छ। काठमाडौं : नेपालमा पश्चिमी वायुको सामान्य प्रभाव रहेको छ। मौसम पूर्वानुमान महाशाखाका अनुसार कोशी र बागमती प्रदेशका पहाडी भूभागका एकदुई स्थानमा मेघ गर्जन, चट्याङ्ग सहित हल्का वर्षाको भइरहेको छ। शनिबार बेलुका जारी मौसम बुलेटिन अनुसार राति पहाडी भूभागमा आंशिक बदली रही बाँकी भूभागमा मौसम सामान्यतया सफा रहनेछ। आइतबार पहाडी भूभागका एकदुई स्थानमा मेघ गर्जन चट्याङ्गसहित हल्का वर्षाको सम्भावना रहेको महाशाखाको बुलेटिनमा उल्लेख छ। सोमबार पनि पहाडी भूभागका एकदुई स्थानमा मेघ गर्जन चट्याङ्ग सहित क्षणिकहल्का वर्षाको सम्भावना रहेको छ। महाशाखाका अनुसार राती गण्डकी, कर्णाली र सुदूरपश्चिम प्रदेशका पहाडी भूभागमा एकदुई स्थानमा मेघ गर्जन चट्याङ्गसहित हल्का वर्षाको सम्भावना रहेको छ। उच्च पहाडी तथा हिमाली भूभागका एकदुई स्थानमा हल्का हिमपातको पनि सम्भाव रहेको हुनाले आवश्यक सतर्कता अपनाउन महाशाखाले अनुरोध गरेको छ।"
पाल्पामै पहिलो रामपुरबाट डिजिटल परिचयपत्र वितरण,"पाल्पा : डिजिटल नगरको अवधारणा ल्याएको रामपुर नगरपालिकाले डिजिटल परिचयपत्र वितरण कार्य सुरु गरेको छ। पाल्पा जिल्लामै पहिलो पटक रामपुरमा ज्येष्ठ नागरिक, अपांगता परिचयपत्र डिजिटल माध्यमबाट वितरण गर्न थालिएको हो। रामपुर३ बोहरीडाँडा बस्ने ७४ वर्षीय टोपबहादुरसिं ठकुरीबाट परिचयपत्र वितरण कार्य सुरु भएको छ। डिजिटल प्रविधिको परिचयपत्र पाउँदा ज्यादै खुसी लागेको उनले बताएका छन्। नगर प्रमुख रमणबहादुर थापाले नागरिकलाई सहज सेवा दिन र रामपुर नगरलाई डिजिटलमैत्री नगरपालिका बनाउन यस कार्यको थालनी गरिएको बताएका छन्। 'नगरपालिका कार्यालय, केही वडा कार्यालयमा डिजिटल प्रविधिको नागरिक वडापत्र राखिसकेको र बाँकी वडामा पनि नगरले राख्ने तयारी गरिरहेको छ', उनले भने, 'सूचना प्रविधिको विकासलाई अवलम्बन गरी सफ्टवेयर जडान गरेर नगर तथा वडा कार्यालयबाट विभिन्न सेवा दिइरहेका छौँ, नगरलाई डिजिटलमैत्री नगर बनाउने हाम्रो संकल्प छ।' सफ्टवेयर अफ नेपाल प्राइभेट लिमिटेडले सफ्टवेयर जडान गरेर शुक्रबारदेखि सेवा सुरु गरिएको हो। गण्डकी, बागमती प्रदेशका केही पालिकामा सफ्टवेयर जडान गरेको यस संस्थाले पाल्पामै पहिलो पटक रामपुर नगरपालिकामा डिजिटल परिचयपत्र वितरण गरिएको सफ्टवेयर अफ नेपाल प्राइभेट लिमिटेडका इन्जिनियर गंगाराम रेग्मीले जानकारी दिए। अपांगता भएका व्यक्तिका लागि वर्गअनुसारको रातो, निलो, पहेँलो र सेतो परिचयपत्र र ज्येष्ठ नागरिकका लागि पूर्ण विवरणसहितको डिजिटल परिचयपत्रको व्यवस्था गरिएको नगरपालिकाका प्रमुख प्रशासकीय अधिकृत लेखनाथ न्यौपाने बताए। यस्तो परिचयपत्र पानीमा नभिज्ने, हराएमा तत्काल अर्को निकाल्न मिल्ने, नवीकरण गर्न झण्झट नहुने, नवीकरण घरमै बसेर पनि गर्न सकिने, कर्मचारीलाई परिचयपत्र बनाउन धेरै समय खर्चिएर बस्न नपर्ने नगरपालिकाका महिला तथा बालबालिका शाखा प्रमुख पूजा परियारले बताए। यसअघिको परिचयपत्रमा हातले नाम, ठेगाना र विवरण भरेर परिचयपत्र वितरण गरिँदै आएको थियो। नगरपालिकाले परिचयपत्र बनाउने डिजिटल मेसिन राखेर नगरपालिकाबाटै परिचयपत्र दिन थालिएको हो। यसअघि परिचयपत्र लिइसकेका सेवाग्राही र नयाँ सेवाग्राहीले आवश्यक कागजात र विवरण उपलब्ध गराएको खण्डमा डिजिटल परिचयपत्र उपलब्ध गराउन सकिने नगर उपप्रमुख बालकुमारी थापाले बताए। हातले बनाएका परिचयपत्र पानीमा भिज्ने, अक्षर र फोटो मेटिने, च्यातिने समस्या रहेकाले सो समस्या धेरै सेवाग्राहीले गुनासो गरेपछि यस्तो परिचयपत्र नगरपालिकाबाटै उपलब्ध गराउने व्यवस्था मिलाइएको हो। अनलाइन प्रविष्टीकरण गरिने भएकाले यो परिचयपत्र बारकोडमार्फत हेर्न सकिने र हराएमा पनि सजिलै प्रदान गर्न सकिने भएकाले धेरै सहज हुनेछ। हाललाई परिचयपत्र परिवर्तन गर्ने र नयाँ लिने सेवाग्राहीलाई नगरपालिकाबाटै यस्तो परिचयपत्र लिन सकिने व्यवस्था गरिएको छ। रासस"
जंगली जनावरबाट खेती जोगाउन तारजाली,"सन्धिखर्क : जंगली जनावरले खेतबारीमा लगाएको अन्नपात तरकारी तथा फलफूल सखाप बनाउन थालेपछि तारजाली वितरण गरिएको छ। अर्घाखाँचीको पाणिनि६ धातिवाङमा जंगली जनावर नियन्त्रणका लागि ९८ जना कृषकलाई तारजाली वितरण गरिएको हो। बाँदर, बँदेल, दुम्सी, खरायो लगायत चराचुरुंगीले खेतबारीमा लगाएको अन्नबाली खाँदा कृषकहरू समस्यामा परेपछि तारजाली वितरण गरिएको वडाध्यक्ष कृष्ण प्रसाद पौडेलले बताए। रैथानेबालीका रूपमा रहेको मकै, गहुँ लगायतका सबै अन्नबालीमा बाँदरले क्षति पुर्याउँदै आएको छ। बिहानै उठेर साँझ रातिसम्म बारीमा नै चौकीदारी गर्ने बाध्यता कृषकहरूमा छ। यसका लागि चालु आर्थिक वर्षमा वडा कार्यालयले ४ लाख रुपैयाँ बजेट छुट्याएको थियो। वडा कार्यालयको ५० प्रतिशत र कृषकहरूको ५० प्रतिशत लगानीमा ६ मिटर चौडाइ र १०० मिटर लम्बाइ भएको तारजाली वितरण गरिएको हो।"
गुपचुप अनियमितताका घटना,"वीरेन्द्रनगर : कर्णालीमा अनियमितता र आर्थिक दुरुपयोगको आशंका भएका घटनाहरू छानबिन नहुने र टुंगोमा नपुग्ने गरेका छन्। अनियमितता भएका भनिएका घटनाहरूको छानबिन टुंगोमा नपुग्ने र अनुसन्धानको नाममा घटनाहरू नै सेलाउने गरेका छन्। यसले अनियमितालाई थप बढावा दिएको नागरिकको गुनासो छ। कर्णाली सरकारले कर्णाली रारा पर्यटन वर्ष २०७५ को उद्घाटनमा व्यापक आर्थिक अनियमितता भयो। उक्त अनियमिततामाथि सार्वजनिक लेखा समितिले अनुसन्धान गर्दै अनियमितता भएको निष्कर्ष निकाल्यो। मन्त्रिपरिषद् बैठकले ४६ लाख रकम निकासाको अख्तियारी दिने निर्णय गरेकोमा उद्घाटनमा ४९ लाख ४१ हजार ७ सय ९५ रुपैयाँ खर्च भएको सरकारको दाबी थियो। तर मन्त्रालयहरूले लेखा समितिसमक्ष ७८ लाख १४ हजार ६ सय ६८ रुपैयाँ खर्च भएको प्रमाण दिनु र महालेखा परीक्षकको प्रतिवेदनमा सोही शीर्षकमा ८७ लाख १८ हजार ९ सय ७३ खर्च भएको देखिनुले चरम आर्थिक अनुशासन उल्लंघन भएको देखिने प्रतिवेदनमा उल्लेख छ। झन्डै एक वर्ष लगाएर लेखा समितिले गरेको अध्ययन, अनुसन्धानलगायतका कागजातहरू र पर्याप्त प्रमाण हुँदा पनि यो मुद्दामा माथिको अनुसन्धान टुंगिएको छैन। अख्तियार दुरुपयोग अनुसन्धान आयोगको सुर्खेत कार्यालयले पनि यो घटनामा छानबिन थाल्यो। तर पनि यो मुद्दाको हालसम्म टुंगो लागेको छैन। कर्णाली रारा पर्यटन वर्षको उद्घाटनमा भएका अनियमितता सम्बन्धमा अख्तियारमा परेको उजुरीमाथिको अनुसन्धान पाँच वर्ष बित्नै लाग्दासमेत पूरा भएको छैन। यस्तै कालीकोटमा २०५२ सालदेखि तत्कालीन माओवादीले सुरु गरेको सशस्त्र द्वन्द्वमा सहभागी नभएका व्यक्तिहरूले नक्कली द्वन्द्वपीडित बनेर राज्यकोषबाट भत्ता खाएको विषयमा पनि अख्तियारमा मुद्दा परेको थियो। उक्त मुद्दा परेको पनि सात वर्ष बित्यो। तर अख्तियारले उक्त मुद्दालाई पनि किनारा लगाउन ढिलाइ गरिरहेको छ। यस्तै जिल्ला अस्पताल कालीकोटमा अक्सिजन प्लान्टका साथै कोरोनाकालमा सरुवा रोग अस्पतालका लागि खरिद गरिएका स्वास्थ्य सामग्रीहरूमा ठूलो अनियमितता भएको भन्दे अख्तियारमा मुद्दा पर्यो। त्यो मुद्दा परेको पनि दुई वर्ष बित्यो। तर त्यसको प्रगति केही पनि देखिएको छैन। नियमितताका घटनाहरू बाहिर आउने तर टुंगोमा नपुग्ने गरेकाले पनि नागरिकहरूमा निराशा बढेको छ। तर अख्तियारले भने अनियमितताका घटनाको अनुसन्धानमा धेरै समय लाग्ने गरेको जनाएको छ। आयोगका प्रवक्ता भेषराज रिजालले रारा कर्णाली पर्यटन वर्षको उजुरी अनुसन्धानमै रहेको बताए। एउटै मुद्दामा धेरै सवाल समेटिएको, भूगोलको कठिनाइका बाबजुद धेरै ठाउँ पुग्नुपर्ने समस्या, पटकपटक कर्मचारी फेरबदल हुँदा मुद्दाका विषयमा जानकारी लिनै समय लाग्नेजस्ता कारण मुद्दा किनारा लाग्न ढिलाइ भएको उनको भनाइ छ।"
एआईजीमा ५ जना सिफारिस,"काठमाडौं : नेपाल प्रहरीको अतिरिक्त महानिरीक्षक (एआईजी)मा बढुवाका लागि पाँच जना नायब महानिरीक्षक (डीआईजी) सिफारिसमा परेका छन्। डीआईजीहरू बसन्तबहादुर कुँवर, टेकप्रसाद राई, दीपक थापा, श्यामलाल ज्ञवाली र किरण बज्राचार्य सिफारिसमा परेका हुन्। गृहसचिव अध्यक्ष रहेको बढुवा सिफारिस समितिले पाँच जना डीआईजीलाई एआईजीमा बढुवा सिफारिस गर्ने निर्णय गरेको प्रहरी महानिरीक्षक धीरजप्रताप सिंहले जानकारी दिए। सिफारिस समितिको सूचनामा भनिएको छ, नेपाल प्रहरीमा जनपद प्रहरी समूहतर्फको प्रहरी अतिरिक्त महानिरीक्षक पद संख्या ५ मा बढुवा गर्न मिति २०७९।११।२६ गते बसेको बढुवा समितिको बैठकको निर्णयअनुसार देहायबमोजिमको जनपद प्रहरी समूहतर्फका प्रहरी नायब महानिरीक्षकहरूलाई सोही समूहतर्फको प्रहरी अतिरिक्त महानिरीक्षक पदमा बढुवाका लागि गरिएको सिफारिस सूची प्रहरी नियमावली, २०७१ (संशोधनसहित) को नियम २७ को उपनियम (४) अनुसार सम्बन्धित सबैको जानकारीका लागि प्रकाशित गरिएको छ। मधेस प्रदेश, प्रहरी कार्यालय जनकपुर, धनुषाका प्रमुख डीआईजी कुँवर पहिलो नम्बरमा बढुवाका लागि सिफारिस भएका छन्। दोस्रो नम्बरमा सिफारिस भएका डीआईजी राई लुम्बिनी प्रदेश प्रहरी कार्यालय तुल्सीपुर दाङका प्रमुख हुन्। डीआईजी थापाको दरबन्दी बागमती प्रदेश प्रहरी कार्यालय, हेटौंडा, मकवानपुर हो। कोसी प्रदेश प्रहरी कार्यालय, विराटनगर मोरङका प्रमुखको रूपमा डीआईजी ज्ञवाली कार्यरत छन्। यस्तै डीआईजी बज्राचार्यको दरबन्दी प्रहरी प्रधान कार्यालय, प्रशासन विभाग आर्थिक प्रशासन तथा प्रबन्ध निर्देशनालय नक्सालमा छ।"
लुम्बिनीमा अलपत्र विद्युतीय सवारी,"लुम्बिनी : बुद्ध जन्मस्थल लुम्बिनीस्थित लुम्बिनी विकास कोषको केन्द्रीय कार्यालय परिसर बाहिर पार्किङमा दुई वर्षभन्दा बढी समयदेखि बस र भ्यान राखिएका छन्। ती बस र भ्यान जो कोहिले पनि देख्दा निक्कै आकर्षक छन्। अत्याधुनिक सेवा सुविधासहितका ती विद्युतीय (बिजुली बस) सवारी विगत दुई वर्षभन्दा बढी समयदेखि यत्तिकै अलपत्रजस्तै बनेका छन्। भैरहवास्थित गौतमबुद्ध अन्तर्राष्ट्रिय विमानस्थलबाट बुद्ध जन्मस्थल लुम्बिनी र बुद्धस्थल तिलौराकोट, रामग्राम र देवदहसँगलगायतका बुद्धसँग सम्बन्धित क्षेत्रलाई जोड्न र ती क्षेत्रमा पर्यटक आवतजावत सहज बनाउन विदेशी दातृ निकायले ती साधन अनुदानमा उपलब्ध गराएका हुन्। विदेशी दातृ निकायले उपलब्ध गराएका सवारी साधन खुला आकाशमुनि थन्किँदा पनि सञ्चालका लागि सरोकारवाला निकायको चासो पुगेको छैन। लुम्बिनीलाई प्रदूषणमुक्त बनाउन २०७७ मङ्सिर ९ गते यी विद्युतीय बस र ट्याक्सी लुम्बिनी ल्याइएको थियो। तर, आवश्यक कानुनी प्रक्रियामा ढिलाई र सञ्चालनको नमूना तयार नहुँदा दुई वर्षभन्दा बढी समयदेखि खुल्ला आकाशमुनि थन्किएका छन्। एसियाली विकास बैंक (एडीबी) को अनुदान सहयोगमा क्लिन इनर्जी प्रोजेक्टअन्तर्गत १३ करोडमा लुम्बिनी विकास कोषलाई विद्युतीय सवारी प्राप्त भएका हुन्। यी विद्युतीय सवारी नेपाल भित्र्याउँदा साढे तीन करोड बढी भन्सार राजस्व सरकारले व्यहोरेको थियो। यी सवारीका लागि भनेर नै लुम्बिनीमा १३ करोड ९० लाख लगानीमा चार्जिङ स्टेसनसमेत बनिसकेको छ। संघीय संस्कृति, पर्यटन तथा नागरिक उड्डयन मन्त्रालयअन्तर्गत आएका यी सवारी साधन लामो समय खुल्ला आकाशमुनि थन्किएर रहँदा बिग्रने सम्भावना रहेको छ। थन्क्याइएका कतिपय गाडीका टायर र चार्ज नहुँदा ब्याट्रीसमेत बिग्रने समस्या देखिन थालेका छन्। लुम्बिनी र यससँग सम्बन्धित बौद्ध क्षेत्रका पर्यटकीय सुविधाका लागि ल्याइएका पाँचवटा १९ सिट क्षमताका बस र १४ वटा पाँच सिट क्षमताका भ्यान सञ्चालन प्रक्रियामा अन्यौल देखिएको छ। अत्याधुनिक सुविधासहितका यी विद्युतीय गाडी स्वचालित ढोका भएका र शारीरिक रूपमा अशक्तका लागि अपांगतामैत्री रहेका छन्। सिद्धार्थ होटल एसोसिएसनका उपाध्यक्ष मेघनाथ आचार्यले लुम्बिनी विकास कोषले जनतालाई सेवा दिने भनेर ल्याएका अनुदानका सवारी साधन खुला चौरमा राखेर राज्यको सम्पत्ति नोक्सान पुर्याउने काम भएको बताए। यसको सञ्चालनको मोडल विकास कोषले आफैँ व्यवस्थापनको जिम्मा लिएर चलाउनुपर्ने बताउँछन्। उनले भने, 'निजी क्षेत्र वा अरू कुनै पनि मोडलमा लैजादा केही वर्ष पछि यी गाडी कामै नलाग्ने गरी थन्किने अवस्थामा पुग्ने छन्।' विकास कोषले यति लामो समयसम्म करोडौ मूल्यका गाडी थन्क्याएर राख्दा पनि सरोकारवला कसैसँग पनि छलफल नगरेको उनी बताउँछन्। तीन वर्षसम्म सञ्चालनको ढाँचा र सवारीको नम्बर प्लेट परिवर्तनमा समय लाग्नु अचम्मको विषय भएको उनको भनाइ छ। 'सरकारी सवारी साधन सेतो नम्बर प्लेटबाट रातो वा हरियोमा परिवर्तन गर्न एकै दिनमा सकिन्छ तर विभिन्न बाहानमा अल्झाउने काम भएको छ', उनले भने, 'जनतालाई सेवा दिन ल्याएका साधन खै त जनतालाई सेवा दिएको ?' लुम्बिनी विकास कोषले असोज १३ गतेबाट दशैं, तिहार र छठपर्वमा यात्रुलाई सेवा दिने भन्दै परीक्षणका रूपमा पाँचवटा बस सञ्चालन गरेको थियो। चाड पर्व अवधिभर परीक्षणका रूपमा सञ्चालन गरिएका बसमा निःशुल्क सेवा प्रदान गरिएको थियो। नेपाल प्रहरी र सशस्त्र प्रहरीका चालक राखेर परीक्षणका रूपमा लुम्बिनीबाट कपिलवस्तुको तिलौराकोट क्षेत्र परिक्रमा, लुम्बिनीदेखि गौतमबुद्ध अन्तर्राष्ट्रिय विमानस्थल हुँदै भैरहवाको सिमानाका बेलहियासम्म, लुम्बिनीदेखि गौतमबुद्ध अन्तर्राष्ट्रिय विमानस्थल हुँदै बुद्ध मावलीस्थल देवदह र लुम्बिनीदेखि भैरहवाको बुद्धचोक हुँदै बुटवलको गोलपार्कसम्म पाँचवटा बस परीक्षणका रूपमा सञ्चालन गरिएको थियो। तर, चाँड पर्व पछि भने बस सञ्चालनमा आउन सकेका छैनन्। नेपाल एसोसिएसन आफ ट्राभल्स एण्ड टुर ऐजेन्ट(नाट्टा) लुम्बिनी प्रदेशका अध्यक्ष रचना पन्तले लुम्बिनीको पर्यटन प्रवर्द्धन गर्ने उद्देश्यले दातृ निकायले दिएका सवारी साधन यसरी लामो समयसम्म पनि तिनको सञ्चालन प्रक्रियामै अलमल गरेर थन्क्याएर राख्नु राम्रो सन्देश नजाने बताए। उनले लुम्बिनीको पर्यटन प्रवर्द्धनका क्षेत्रमा क्रियाशील निजी क्षेत्रका संघ संस्थालाई सञ्चालनको जिम्मा दिन आफूले विकास कोषका पदाधिकारीसमक्ष कुरा राखेको समेत बताए। अध्यक्ष पन्तले यी सवारी साधनको विकास कोषले अनुगमन गर्ने गरी निजी क्षेत्रलाई सञ्चालनको जिम्मेवारी दिँदा यसको सञ्चालन दीर्घकालीन रहने बताउँछन्। लुम्बिनी विकास कोषका कोषाध्यक्ष ढुण्ढीराज भट्टराई लुम्बिनीमा आएका बस पर्यटक लक्षित भएकाले पनि सरकारी नम्बर प्लेट बाट हरियो नम्बर प्लेट रूपान्तरण गर्नुपर्ने तर विकास कोषले संघीय पर्यटन मन्त्रालयलाई आवश्यक निर्णयका लागि पत्राचार गरे पनि निर्णयमा ढिलाइ भएको बताउँछन्।"
उपराष्ट्रपतिका लागि आज उम्मेदवारी दर्ता,काठमाडौं : देशको नयाँ उपराष्ट्रपतिको आगामी चैत ३ गते हुने निर्वाचनका लागि आज उम्मेदवारको मनोनयनपत्र दर्ता हुँदैछ। नयाँ बानेश्वरस्थित संसद् भवनको ल्होत्से हलमा बिहान ९ देखि दिउँसो २ बजेसम्म उम्मेदवारी मनोनयनपत्र दर्ता हुने सहायक निर्वाचन अधिकृत अमृताकुमारी शर्माले जानकारी दिए। संविधानबमोजिम राष्ट्रपति र उपराष्ट्रपतिमा फरक लिंग वा समुदायबाट प्रतिनिधित्व हुने व्यवस्था छ। राष्ट्रपति निर्वाचनमा नेपाली कांग्रेसका वरिष्ठ नेता रामचन्द्र पौडेल खस आर्य समावेशी समूहका उम्मेदवार निर्वाचित भएकाले उपराष्ट्रपतिमा त्योभन्दा फरक लिंग वा समुदायको व्यक्ति हुनुपर्ने छ। उम्मेदवारी दर्ताका लागि आवश्यक सम्पूर्ण तयारी पूरा भएको सहायक निर्वाचन अधिकृत शर्माले जानकारी दिए। उपराष्ट्रपतिको निर्वाचन संघीय संसद् (प्रतिनिधिसभा र राष्ट्रियसभा) र प्रदेशसभाका सदस्य मतदाता रहेको निर्वाचकमण्डलबाट हुनेछ। उपराष्ट्रपति निर्वाचनमा मतदाताको सङ्ख्या संघीय संसद्तर्फ तीन सय ३२ र प्रदेशसभा सदस्य पाँच सय ५० गरी कूल आठ सय ८२ कायम छ। संघीय सांसदको मतभार ७९ र प्रदेशसभा सदस्यको मतभार ४८ छ।
विपन्न नागरिकको निःशुल्क स्वास्थ्य बीमा,"वीरेन्द्रनगर : सुर्खेतको वीरेन्द्रनगर नगरपालिकाले अतिविपन्न नागरिकको निःशुल्क स्वास्थ्य बिमा गर्ने कार्यक्रमको सुरु गरेको छ। शुक्रबार एक कार्यक्रमका बीच वीरेन्द्रनगर चार जना अतिविपन्न परिवारका सदस्यलाई बिमा परिचय पत्र हस्तान्तरण गरेर औपचारिक रूपमा कार्यक्रमको सुरु गरिएको हो। वीरेन्द्रनगर नगरप्रमुख मोहनमाया ढकालले चार जना अति विपन्न परिवारका सदस्यलाई बिमा परिचय पत्र हस्तान्तरण गर्दै कार्यक्रमको थालनी गरेकी छन्। नगरपालिकाले चालु आर्थिक वर्षमा आर्थिक रूपमा विपन्न नागरिकको स्वास्थ्य बिमा कार्यक्रम गर्ने लक्ष्य लिएको थियो। त्यसै अनुसार बजेटको पनि व्यवस्थापन गरेको थियो। नगर प्रमुख ढकालले संविधानमा उल्लेख भएको स्वास्थ्यको मौलिक हकलाई कार्यान्वयन गर्न नगरपालिकाले महत्वकांक्षी योजनाका रूपमा बिमा कार्यक्रमको शुभारम्भ गरेको बताइन्। उनले भनिन्, 'स्वास्थ्य सेवा सबैको पहुँचमा पुगाउने र नेपालको संविधानले समाजवादको नीति लिए अनुरूप राज्यबाट प्रवाह हुने सेवा सुविधाहरू सबै नागरिकहरूलाई सहज रूपमा दिनका लागि पनि यो कार्यक्रम थालनी गरेका हौँ। नेपाल सरकारले तोकेको अतिविपन्न पहिचानको मापदण्डलाई अनुसरण गर्दै आर्थिक अभावकै कारण कसैले पनि स्वास्थ्य बिमाबाट बन्चित हुनु नपरोस् भनेर निःशुल्क स्वास्थ्य बिमा गर्ने व्यवस्था गरिएको हो।' स्वास्थ्य क्षेत्रका लागि स्थानीय सरकारले ल्याएको बिमा कार्यक्रमले लक्षित वर्गलाई लाभ पुग्ने उनको विश्वास छ। स्वास्थ्य बिमा बोर्ड कर्णालीसँगको सहकार्यमा नगरपालिकाका १६ वटै वडाका अतिविपन्न परिवारको पहिचान गरी बिमा कार्यक्रममा समावेश गरिने नगरपालिकाले जनाएको छ। उक्त कार्यक्रमअन्तर्गत नगरपालिकाले हरेक विपन्न परिवारको बिमा गर्दा लाग्ने ३ हजार ५ सय बराबरको रकम आफैं भुक्तानी गरिदिनेछ। हालसम्म नगरपालिकामा करिब तीन सय विपन्न परिवारले बिमाका लागि निवेदन दिएका छन्।"
मलेसिया पठाइदिने भन्दै ठगी गर्ने पक्राउ,"काठमाडौं : मलेसिया पठाइदिने आश्वासन दिएर ठगी गर्ने एक जना पक्राउ परेका छन्। पक्राउ पर्नेमा मकवानपुरको मनहरी गाउँपालिका२ च्यापोल घर भई हाल काठमाडौं१४ गाईबाच्छाटोल बस्ने २८ वर्षीय आदेश तामाङ रहेका छन्। उनले सञ्चालन गरेको केएचएम रिक्वाएरमेन्ट ग्रुप मेनपावरबाट रविन मोक्तान लगायत सय जनाभन्दा बढी ठगीमा परेका छन्। मलेसियामा रहेको टेलिप्लेक्स मेडिकल एसडिएन, बिएसडी कम्पनीमा आकर्षक तलबमा पठाई दिने भन्दै ठगी गर्दै आएको काठमाडौं उपत्यका अपराध अनुसन्धान कार्यालयले जनाएको छ।"
आज देशका दुईवटा प्रदेशमा वर्षा हुने,काठमाडौं : आज दिउँसो देशका दुईवटा प्रदेशमा वर्षा हुने भएको छ। मौसम पूर्वानुमान महाशाखाका अनुसार कोशी र गण्डकी प्रदेशका पहाडी भूभागका एकदुई स्थानमा मेघगर्जनचट्याङसहित क्षणिक तथा हल्का वर्षाको सम्भावना छ। कोशी प्रदेश र गण्डकी प्रदेशका उच्च पहाडी तथा हिमाली भूभागका एकदुई स्थानमा हल्का हिमपातको पनि सम्भावना रहेको महाशाखाले जनाएको छ। आज राति देशका पहाडी भूभागमा आंशिक बदली रही बाँकी भूभागमा मौसम सामान्यतया सफा रहने महाशाखाले जनाएको छ।
घरमा आगलागी हुँदा जलेर दुई बालबालिकाको मृत्यु,उदयपुर : उदयपुरको रौतामाई गाउँपालिका८ पाखाटोलमा आगलागीमा परेर दुई बालबालिकाको मृत्यु भएको छ। शुक्रबार साँझ सवा ५ बजे राम बहादुर मगरको दुई तले कच्ची घरमा आगलागी हुँदा उनका २ वर्षीय छोरा रोजन र ६ वर्षीया छोरी जस्मिनको मृत्यु भएको हो। विद्युत् सर्ट भएर आगलागी भएको डीएसपी राकेस पोदारले बताए। आगलागीबाट १० लाख बराबरको क्षति भएको छ। आगो नेपाल प्रहरी र स्थानीयवासीको सहयोगमा निभाइएको थियो।
कृषि फर्ममा आगलागी हुँदा ४४ लाख ६ हजार बराबरको क्षति,"उदयपुर : उदयपुरको एक कृषि फर्ममा आगलागी हुँदा ४४ लाख ६ हजार बराबरको क्षति भएको छ। जिल्लाको रौतामाई गाउँपालिका५ डुडेमा मान बहादुर कटुवालले सञ्चालन गरेको 'रौता राकुली कृषि तथा पशुपन्छी फर्म'मा आगलागी भएको हो। विद्युत्त सर्ट भई आगलागी हुँदा फर्म भित्र रहेका बाख्रा, खसी, बोका र पाठापाठीसहित फर्म पूर्ण रूपमा जलेको छ। विभिन्न जातका बाख्रा, खसी र पाठापाठी गरी ११० वटा जलेका प्रहरीले जनाएको छ।"
सिजनको सुरुमै बढे पर्यटक,"गोरखा : वसन्त यामको पर्यटक सिजन सुरु हुनेबित्तिकै उत्तरी गोरखामा पर्यटकको आवागमन बढेको छ। मनास्लु क्षेत्र र चुम उपत्यका पदमार्ग पर्यटकले भरिभराउ हुन थालेका हुन्। केही दिन पहिलेदेखि पर्यटकको आउजाउ बढेको जगतका होटल व्यवसायी गणेश कार्कीले बताए। यो वर्ष त सिजनको सुरुमै होटल भरिन थालेको छ, व्यवसायी कार्कीले भने। कोभिड र डेंगुका कारण विगतका ३४ वर्ष व्यवसाय नभएर चिन्तित व्यवसायी अहिले खुसी भएको उनले सुनाए। पर्यटकको तथ्यांक अध्यावधिक गर्ने सरकारी संस्था मनास्लु संरक्षण क्षेत्र आयोजना (एमक्याप)का अनुसार एक सातायता ९३ विदेशी पर्यटक भित्रिएका छन्। विदेशी महिला पर्यटक ३४ र पुरुष पर्यटक ५९ जनाले हाम्रो चेक प्वाइन्टमा इन्ट्री गरेका छन्। यो संख्या गत वर्षहरूको भन्दा धेरै हो, एमक्याप सिर्दिबास कार्यालय प्रमुख अजित तुम्बाहाम्फेले भने, कुनै अप्रिय घटना नभए यसवर्ष मनास्लु क्षेत्रमा अत्यधिक पर्यटक आउने सम्भावना छ। मनास्लु क्षेत्रमा पर्यटक आउने दर बर्सेनि बढिरहेको उनको भनाइ छ। यस वर्ष चुम उपत्यकामा अहिंसा शताब्दी महोत्सव मनाइँदैछ। यहाँ आन्तरिक र बाह्य पर्यटकको संख्या झनै बढ्ने चुमनुब्री गाउँपालिकाका प्रमुख निमा लामा बताउँछन्। यहाँ रहेको ८ हजार १ एक ६३ मिटर अग्लो मनास्लु हिमाल आरोहणका लागि चार जनाले अनुमति लिइसकेका छन्। वसन्त ऋतुमा नेपालका आठ हजार मिटरभन्दा अग्ला हिमाल आरोहण गर्नका लागि हालसम्म १५ जनाले अनुमति लिइसकेका छन्। तीमध्ये चार जनाले मनास्लु आरोहणका लागि अनुमति लिएका पर्यटन विभागले जनाएको छ। मनास्लु क्षेत्रमा ५ हजार १ एक १० मिटर अग्लो लार्केपास, मनास्लु आरोहण, मनास्लु बेसक्याम्प तथा वीरेन्द्रताल अवलोकनका लागि पर्यटक आउने गरेका छन्। त्यस्तै चुम उपत्यकास्थित चर्चित अहिंसा क्षेत्र, सयौं वर्ष प्राचीन म्हु गुम्बा, राजेन गुम्बा तथा अन्य गुम्बा अवलोकनका लागि पर्यटक आउँछन्। मोटरबाटो नपुगेकाले यस क्षेत्रलाई अझै भर्जिन ट्रेलका रूपमा लिने गरिन्छ। विदेशी पर्यटकले मनास्लु ट्रेकिङमा दुईदेखि तीन साता समय बिताउने गरेका छन्।"
अमरगढीलाई अग्नि नियन्त्रक सामग्री हस्तान्तरण,"डडेल्धुरा : डडेल्धुराको अमरगढी नगरपालिकालाई ३० लाख रुपैयाँ बराबरको अग्नि नियन्त्रण तथा खोज र उद्धारमा काम लाग्ने सामग्री हस्तान्तरण गरिएको छ। अमरगढी नगरपालिका वडा नं ५ र ७ मा सञ्चालित यूएसआईडीको सुपर परियोजनाले २९ लाख ७५ हजार रुपैयाँ बराबर पर्ने आगो नियन्त्रक र खोज तथा उद्धारका सामग्री उपलब्ध गराएको हो। अमरगढी नगरपालिकालाई २७ प्रकारका आगो नियन्त्रण गर्न आवश्यक सेफ्टी उपकरण र अमरगढीकै वडा नं ५ र ७ लाई खोज तथा उद्धारमा आवश्यक पर्ने ४५ प्रकारका सामग्रीहरू उपलब्ध गराइएको छ। विपतका बेला आवश्यक पर्ने २७ प्रकारका खोज तथा उद्धारमा काम लाग्ने सामाग्री दिइएको छ। भूकम्पीय जोखिममा रहेको जिल्ला सदरमुकामको अमरगढी नगरपालिकालाई आगो नियन्त्रण र खोज तथा उद्धारका लागि आवश्यक सामग्री उपलब्ध गराई हस्तान्तरण गरिएको छ। आगो नियन्त्रणका लागि फाइयर फाइटिङ सुट, हेल्मेट, बुट, टर्च, अक्सिजन मास्क, सेफ्टी ग्लास, सिँढी, फायर स्ट्रिङरिसर्ट, फायर बल, फायल ब्ल्यांकेट, फयर रेक्स्यु रुफ, दमकलका लागि आवश्यक पाइप, नुजललगायतका सामाग्री १७ लाख ७५ हजार रुपैयाँमा अमरगढी नगरपालिकालाई उपलब्ध गराएको यूएसआईडीका सुदूरपश्चिम संयोजक प्रगति भट्टराईले जानकारी दिइन्। यस्तै प्रारम्भिक खोज उद्धारका लागि गैंची, बेल्चा, घन, सब्बल, मिप्याड, सेफ्टिबेल्ड, क्याबिना, थ्रोब्याग, बोकेट, इलेक्ट्रिक आरी, डोरी, हेल्मेट, ग्लोब्ज, बुट, स्टेचरलगायत प्राथमिक उपचारका गरी लागि १२ लाख रुपैयाँ लागतका सामग्रीहरू वडा कार्यालयहरूलाई उपलब्ध गराइएको रुडुक डडेल्धुराद्वारा सञ्चालित सहरी विपद् तथा भूकम्पीय पूर्वतयारी परियोजना (सुपर) ले जनाएको छ। परियोजनाले दुईवटै वडामा चार सयको संख्यामा प्रकोप उद्धार स्वयम्सेवकसमेत तयार गरेको बताएको छ। समुदायका युवाहरूलाई प्राथमिक उपचार, खोज तथा उद्धारको तालिम सञ्चालन गरी स्वयम्सेवकहरू बनाएको रुडुक डडेल्धुराका कार्यकारी निर्देशक अमरबहादुर साउदले जानकारी दिए। भूकम्पीय जोखिम, व्यवस्थापन, आगो नियन्त्रण, विपद् जोखिम र व्यवस्थापनबारे समुदायमा समेत परियोजनाले सचेतनाका कार्यक्रम पनि गर्दै आएको छ। सिंगो नेपालनै भूकम्पीय जोखिममा रहेकाले अमरगढी नगरपालिकासमेत अछुतो नरहने भएकाले आगो नियन्त्रण र खोज तथा उद्धारमा काम लाग्ने सामग्री उपलब्ध गराउँदा विपद्का बेला निकै राहत पुग्ने अमरगढी नगर प्रमुख डिल्लीराज जोशीले बताए। विपद्का बेला खरिद गर्दासमेत आवश्यक सामग्री नपाउने अवस्थामा परियोजनाले आगो नियन्त्रण तथा उद्धारका सामग्री उपलब्ध गराउनु सराह्रनीय कार्य भएको बताए। विपद्का बेला नेपाली सेना, प्रहरी घटनास्थल पुग्दा स्थानीय स्तरमा बनाइएका स्वयम्सेवकहरू विपद् व्यवस्थापनमा खटिँदा उद्धार गर्नमा सहज हुने जनाइएको छ। खतरा जति बेला पनि हुन सक्छ। यसलाई न्यूनीकरण गर्न र क्षतिबाट जोगाउन यस किसिमका सामाजिक कार्यहरूले ठूलो राहत हुने प्रमुख जिल्ला अधिकारी बताउँछन्। स्थानीय तह, गैरसरकारी संस्थालगायत जिल्ला विपद् व्यवस्थापन समितिसँग भएका विपद् व्यवस्थापन सामग्रीहरूको लेखाजोखा राखी तयारी अवस्थामा रहनुपर्ने प्रमुख जिल्ला अधिकारी एवम् जिल्ला विपद् व्यवस्थापन समिति संयोजक विश्वराज न्यौपानेले बताए।"

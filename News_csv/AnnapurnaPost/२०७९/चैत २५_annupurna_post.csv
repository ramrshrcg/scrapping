शीर्षक,विवरण
अतिक्रमित जग्गा खोज्दै वीरगन्ज महानगर,"वीरगन्ज महानगरका विभिन्न वडा र महानगरसँगै सीमा जोडिएको पर्सागढी नगरपालिका४ मा गरी गुठी संस्थानको नाममा ११३ बिघाभन्दा बढी जग्गा छ। ती जग्गामा विभिन्न व्यक्तिले अतिक्रमण गरी भोगचलन गर्दै आएका छन्। वीरगन्ज : वीरगन्ज महानगरपालिकाले गुठी संस्थानको अतिक्रमित ३६ बिघाभन्दा बढी जग्गा सीमांकन गरेर किलाखुटी गाडेको छ। वीरगन्ज महानगरका विभिन्न वडा र महानगरसँगै सीमा जोडिएको पर्सागढी नगरपालिका४ मा गरी गुठी संस्थानको नाममा ११३ बिघाभन्दा बढी जग्गा छ। ती जग्गामा विभिन्न व्यक्तिले अतिक्रमण गरी भोगचलन गर्दै आएका छन्। गुठी संस्थानले आफ्नो जग्गा नापजाँच गरिदिन आग्रह गरेपछि वीरगन्ज महानगरपालिकाले गत बुधबारदेखि प्राविधिक टिम र आवश्यक जनशक्ति खटाएर जग्गा छुट्ट्याउने काम थालेको हो। शुक्रबारसम्म अतिक्रमित गुठी संस्थानको ३६ बिघाभन्दा बढी जग्गा महानगरपालिकाको टोलीले सीमांकन गरेर किलाखुटी गाडेको हो। शुक्रबारमात्रै पनि १५ बिघाभन्दा बढी जग्गा छुट्ट्याएर किलाखुटी गाडिएको गुठी संस्थान पर्साले जनाएको छ। महानगरले गुठी संस्थानको जग्गा खोज्ने अभियानअन्तर्गत शुक्रबार तेस्रो दिन १५ बिघा ४ कट्ठा १० धुर जग्गा सीमांकन गरेर किलाखुटी गाडेको गुठी संस्थान पर्साका प्रमुख चूडामणि घिमिरेले बताए। महानगरसँगै जोडिएको पर्सागढी नगरपालिका४ को भेडाहा टोल र सबैया टाँडीमा शुक्रबार उक्त जग्गा नापजाँच गरेर सीमांकन गरिएको घिमिरेले बताए। बुधबारदेखि सुरु भएको अभियानको तेस्रो दिनसम्ममा ३६ बिघा १० कट्ठा १० धुर जग्गा छुट्ट्याएर किलाखुटी गाँड्न सफल भएको उनले जानकारी दिए। शुक्रबार सीमांकन गरी किलाखुटी गाडिएको जग्गामा करिब ६० घरपरिवारले पक्की तथा फुसको टहरा बनाएर बसोबास गरिरहेका छन्। यसअघि महानगरको टोलीले पर्सागढी नगरपालिका ४ भेडाहा टोलमै ९ बिघा १३ कट्ठा र बुधबार ११ बिघा १३ कट्ठा जग्गा सीमांकन गरेर किलाखुटी गाडेको थियो। महानगरले अतिक्रमित जग्गा छुट्ट्याउन जीपीएस, नक्सा तथा आवश्यक सामग्रीसहित टोली फिल्डमा खटाउने गरेको छ। गुठी संस्थानले आफ्नो जग्गा नापजाँच गरिदिन आग्रह गरेपछि वीरगन्ज महानगरपालिकाले बुधबारदेखि प्राविधिक टिम र आवश्यक जनशक्ति खटाएर जग्गा छुट्ट्याउने काम गरेको हो। वीरगन्ज महानगरपालिकाले अहिले सार्वजनिक तथा ऐलानी जग्गा खोजी अभियान चलाइरहेका बेला गुठी संस्थानले पनि आफ्नो जग्गा खोजी गरिदिन आग्रह गरेपछि महानगरले वीरगन्ज र यस आसपास रहेका गुठी संस्थानका अतिक्रमित जग्गा खोजी गरी सीमांकन गर्न सहयोग गरिरहेको मेयर राजेशमान सिंहले बताए। जग्गा नापजाँच गर्न गुठी संस्थान पर्साका प्रमुख घिमिरेसहित महानगरपालिका४ का वडाध्यक्ष प्रदीप चौरसिया, महानगरपालिकाका सचिवालय सल्लाहकार हरि पोखरेल, जनसम्पर्क सल्लाहकार नवराज फुयाँल, नगर प्रहरी प्रमुख हरि भुसाल, अमिन देवलाल प्रसाद, उमेशप्रसाद साह, नथुनी मण्डल, अनिल पण्डित र सुरेन्द्र ठाकुरसहितको टोली खटिएको छ।"
उपभोक्ता समितिमा भागबन्डा नमिल्दा सडक निर्माण अलपत्र,"दैलेख : जिल्लाको आठबिस नगरपालिका५ पीपलकोटसम्म पुग्ने भरपर्दो सडक छैन। जिल्लाकै विकट यो गाउँमा खाद्यान्न तथा भौतिक पूर्वाधार निर्माणका लागि सामग्री ढुवानी गर्न समस्या छ। स्थानीय बासिन्दाहरू आवतजावतमा सास्ती खेपिरहेका छन्। स्थानीय नैनबहादुर शाहीले दलहरूबीच उपभोक्ता समिति गठनमा विवाद हुँदा पछिल्लो १० महिनादेखि सडक निर्माणको काम सुरु हुन नसकेको बताए। सडक निर्माण तथा मर्मतको काम गत कात्तिकमा सकिसक्नुपर्ने थियो, विवादकै कारण कामै हुन सकेन, पुनः म्याद थप भएको छ, अहिले उपभोक्ता समिति गठनमै विवाद भइरहेको छ, उनले भने। सडक बोर्ड र आठबिस नगरपालिकाको साझेदारीसहित ४१ लाख रुपैयाँ लागतमा निर्माण हुनुपर्ने सडकको काम सुरु हुन नसकेको वडाध्यक्ष बजिरसिंह विकले बताए। विगत १० महिनादेखि उपभोक्ता समिति गठनमै रुमल्लिएको उनको भनाइ छ। गत फागुन १२ गते मेरो अध्यक्षतामा आम भेला बोलाएर उपभोक्ता समिति गठन गरिएको थियो, एमालेले विवाद झिकेपछि नगरले सम्झौता गरिदिएको छैन्, उनले भने। भेलाले छवि कामी अध्यक्ष रहेको समिति गठन गरेको थियो। वडाबाट सबै प्रक्रिया पुर्याएर सम्झौताका लागि नगरमा गइसकेको भए पनि एमालेबाट पार्टीले सिफारिस गरेको व्यक्तिलाई समितिमा राख्नुपर्ने भन्दै विवाद झिकेको वडाध्यक्ष विकको भनाइ छ। पीपलकोटसम्म सडक निर्माण नहुँदा स्थानीय दीप माविको भवन निर्माणमा समेत असर परेको छ। विद्यालयको चारकोठे भवन निर्माणको लागि प्रदेश सरकारले ४० लाख रुपैयाँ बजेट विनियोजन गरेको थियो। विद्यालय भवन निर्माण असारमा सम्पन्न गरिसक्नुपर्नेछ वडाध्यक्ष विकले भने। सडक निर्माण नहुँदा सामग्री ढुवानी हुन सकेको छैन्, भवन निर्माण पनि अलपत्र छ। नगरप्रमुख तर्कबहादुर बडुवालले सडक निर्माणका लागि विवादरहित उपभोक्ता समिति गठन गरेर आउन आग्रह गरेको बताए। सडक निर्माणको काम छिटो सुरु हुनुपर्छ भन्नेमा नगरपालिकाले चासो दिइरहेको छ, समिति गठनमै विवाद हुँदा सडक निर्माणको काम गुणस्तरीय र दिगो हुँदैन त्यसैले वडाका अगुवाहरू बसेर विवादरहित समिति गठन गर्न भनेका छौं उनले भने।"
प्रधानमन्त्रीलाई काममा केन्द्रित हुन गगन थापाको आग्रह,"काठमाडौं : नेपाली कांग्रेसका महामन्त्री गगनकुमार थापाले पुष्पकमल दाहाल प्रचण्डलाई उद्घाटन, शिलान्यास र भाषणमा समय व्यतीत नगरी काममा ध्यान दिन आग्रह गरेका छन्। शुक्रबार गोरखा अस्पतालको स्वर्णजयन्ती समारोहलाई सम्बोधन गर्न पुगेका प्रधानमन्त्री पुष्पकमल दाहालले आफूलाई राम्रो काम नगरी आराम गर्ने छुट नरहेको बताउँदै गर्दा यता संसदमा गगन थापाले उद्घाटन, शिलान्यास र भाषणमा समय व्यतीत गरेको आरोप लगाए। शुक्रबार प्रधानमन्त्री प्रचण्डले गोरखा पुगेर राष्ट्र र परिवर्तनलाई दिगो बनाउने ऐतिहासिक जिम्मेवारी आफ्नो काँधमा रहेको बताइरहँदा शुक्रबार नै संसदमा विशेष समय लिएर बोल्दै थापाले प्रधानमन्त्री उद्घाटन, सम्मेलनमा जाने गरेको भन्दै उनले यति धेरै फुर्सद किन छ ? भनेर प्रश्न समेत गरेका हुन्। उद्घाटन, शिलान्यास र भाषणमा समय व्यतीत गरिरहनु भएको छ। म चकित परिरहेको छु। प्रधानमन्त्रीले टिम चलाउने हो एक्लै हिँड्ने होइन। प्रधानमन्त्रीले योबेला सबैभन्दा चुस्त टिम बनाउनुपर्छ। टिमलाई चलाएर अघि बढ्नुपर्छ। थापाले भने । सरकारको न्यूनतम साझा कार्यक्रम आएको भन्दै उनले भने, न्यूनतम साझा कार्यक्रमपछि यात्रा सुरु भयो, जस भए पनि मेरो, अपजस पनि मेरो हो भन्ने आत्मविश्वास प्रधानमन्त्रीमा हुनुपर्छ। यसका लाागि प्रधानमन्त्रीको टिम चाहिने भए पनि टिम नदेखिएको बताए। उनले भारतलगायत अन्य देशका प्रधानमन्त्रीको टिमबारे चर्चा गर्दै उनले भने, हाम्रो प्रधानमन्त्रीको कार्यालय हेयो भने सजाय पाएकाहरूलाई थन्क्याउने ठाउँ मात्र बनेको छ। प्रधानमन्त्रीले सबैभन्दा पहिले चुस्त टिम बनाउनुस्, कांग्रेस गठबन्धनका नेताहरूलाई महिनामा १२ दिन भेटे हुन्छ, आफ्नो दल चलाउने कुरा त केही समय बिर्सिए पनि हुन्छ। प्रधानमन्त्रीले प्रधानमन्त्री जस्तो भएर दिनरात काममा लगाउनुपर्छ। प्रधानमन्त्रीलाई गठबन्धनको नेताका रुपमा बैठक बस्ने समय छोट्याउन पनि आग्रह गर्दै माओवादीको अध्यक्ष छु भन्ने पनि बिर्सेर काम गर्न थापाले आग्रह गरे। नेपाली कांग्रेसका सांसद शान्ति बिकले ६० लाख दलित समुदायको मर्म र भावनामाथि प्रहार भएको बताएकी छन्। उनले जनप्रतिनिधिबाट नै विभेद भएको बताइन्। शुक्रबारको बैठकमा उनले जातीय विभेदविरुद्ध कानुन आएपनि शिक्षित र सभ्य समाजको मस्तिष्कमा जातीय विभेद अझै पनि यथावत रहेको बताइन्। विभेदको स्वरुप मात्रै फेरिएको उनको भनाइ छ। सांसद बिकले भनिन्, सदियौंदेखि विभेदको पीडा एकपटक हाम्रो ठाउँमा राखेर अनुभव गर्नुहोस्। समाजमा सम्मानपूर्वक बाँच्न नपाउनुको अवस्था दुई दिनमा बुझ्न सक्नुहुन्छ। नेकपा माओवादी केन्द्रका उपमहासचिव तथा सांसद देवेन्द्र पौडेलले शान्ति प्रक्रियालाई टुंग्याउन सुझाव दिएका छन्। बैठकमा बोल्दै सांसद पौडेलले भने, यो प्रति केही माननीयहरूले विपत्ति प्रकट गरेको मैले सुनेँ। मेरो अनुरोध त कतै तपाईं बसेको कुर्सीमा प्रेस स्वतन्त्रताको निम्ति, मानवधिकार र लोकतान्त्रिक मूल्य मान्यताको निम्ति र वाक स्वतन्त्रताको निम्ति लडेका योद्धाहरूको रगत कतै खाटो बसेको छ कि सोचौं ? शान्ति प्रक्रियालाई टुंग्याऔं। उनले संक्रमणकालीन न्यायको विषयलाई टुंग्याउन एकजुट हुन आग्रह गरेका छन्। संक्रमणकालीन न्यायको विषय आज सबैभन्दा पेचिलो विषय बनेको छ। उनले शान्ति प्रक्रियालाई टुंग्याउन सरकारले विधेयक अघि सारेको बताउँदै इतिहासलाइ सम्मान गर्न आग्रह गरे। यसैगरी, बैठकमा सञ्चार तथा सूचना प्रविधि मन्त्री रेखा शर्माले राष्ट्र हितभन्दा बाहिर गएर कुनै पनि विधेयक अघि नबढ्ने बताएकी छन्। मन्त्री शर्माले दूरसञ्चार ऐनलाई लिएर भ्रमपूर्ण विषय बाहिर आइरहेको भन्दै दूरसञ्चार विधेयक प्रारम्भिक मस्यौदा तयारीको अवस्थामा रहेकाले गलत काम हुन नदिने र गर्न नदिनेमा आफू स्पष्ट रहेको बताइन्। दूरसञ्चार ऐनलाई अन्तिम रुप दिनका लागि सरोकारवालासँग छलफल गरेर मात्रै अघि बढ्ने बताइन्। नेकपा एमालेका सचेतक तथा अनेरास्ववियुका पूर्वउपाध्यक्ष महेश बर्तौलाले सरकारले प्रहरी लगाएर विभिन्न क्याम्पसका स्वतन्त्र विद्यार्थी युनियनको निर्वाचन बिथोलेको भन्दै आरोप लगाए। बैठकमा बोल्दै उनले अदालतको आदेश बमोजिम चुनाव हुँदै गर्दा प्रधानमन्त्रीको ठाडो निर्देशनमा अमृत साइन्स क्याम्पसमा प्रहरी लगाएर निर्वाचन बिथोलिएको बताएका हुन्।"
महाकाली अस्पतालमा डायलासिस सेवा सुरु,"उनले उपचारका लागि धनगढी जाँदा आउँदा निकै खर्च भएको बताए। नियमित डायलासिस गराउनुपर्ने भएकाले आउन जान समस्या झेल्नु परेको उनको भनाइ थियो। महेन्द्रनगर : कञ्चनपुरको भीमदत्त नगरपालिका१० का नन्दराज जोशी तीन वर्षदेखि डायलासिस गराउन धनगढीस्थित सेती प्रादेशिक अस्पताल धाउँथे। शुक्रबार घरनजिकै महाकाली अस्पतालमा डायलासिस सेवा पाउँदा उनले खुसी व्यक्त गरे। म बिरामी भएको नौ वर्ष भयो, तीन वर्षदेखि डायलासिस गराउँदै आएको छु अस्पतालको वार्डमा खुसी मुद्रामा देखिएका उनले भने। तीन वर्ष धनगढी आउन जान निकै दुःख भयो, आज घर नजिकै उपचार पाउँदा खुसी छु। उनले उपचारका लागि धनगढी जाँदा आउँदा निकै खर्च भएको बताए। नियमित डायलासिस गराउनुपर्ने भएकाले आउन जान समस्या झेल्नु परेको उनको भनाइ थियो। सेतीमा पनि धेरै भीड हुने, कहिले त उतै बस्नुपथ्र्यो उनले भने। अहिले यहाँ सेवा सुरु भएपछि धेरै राहत महसुस गरेको छु। महाकाली प्रादेशिक अस्पतालले शुक्रबारदेखि परीक्षणका रूपमा डायलासिस सेवा सुरु गरेको हो। पहिलो सेवाका रूपमा भीमदत्त नगरपालिका १० तिल्केनीका नन्दराज जोशीको उपचार गराए। उक्त सेवाको स्वास्थ्य सेवा नर्सिङ सामाजिक सुरक्षा शाखाका प्रमुख डा खगेश्वर गोलाल, वरिष्ठ कन्सल्टेन्ट नेफ्रोलोजिस्ट डा जुजुराज श्रेष्ठ र नर्सिङ अधिकृत करुणा तिमल्सिनाको टोली अस्पतालको डायलासिस सेवाको निरीक्षण गरे। अस्पतालले हाल पाँच वटा मेसिनबाट सेवा सुरु गरेको महाकाली प्रादेशिक अस्पताल व्यवस्थापन समितिका अध्यक्ष कृष्णानन्द भट्टले बताए। अहिले हामीले ट्रायलका रूपमा पाँचवटा बेडबाट सेवा सुरु गरेका छौं, पछि थप्दै जान्छौं उनले भने। अहिले जनशक्ति पनि हामीले तालिममा पठाएका छौं तालिम प्राप्त भएर फर्केपछि थप सेवा दिन्छौं। उनले विस्तारै सेवा विस्तार गरेर १० बेड पुर्याउने त्यसपछि १५ गर्दै आवश्यकताअनुसार सेवा थप्ने बताए।"
"सुर्तीमा कर बढाऔं, मृत्युदर घटाऔं","५० लाखभन्दा बढी नेपालीहरू सुर्तीजन्य पदार्थ सेवन गरिरहेको अध्ययनले देखाएको छ। काठमाडौं : एक अध्ययनले भन्छ दक्षिण एसियामा सुर्तीजन्य पदार्थका कारण नेपालमा मृत्युदर अत्यधिक छ। प्रत्येक पाँच जनामध्ये एकजनाको मृत्युको कारण सुर्तीजन्य पदार्थको सेवन हो। नेपाल विकास अनुसन्धान प्रतिष्ठानका अनुसार विगत ३० वर्षमा धूमपानबाट मृत्यु हुनेको संख्या ६० प्रतिशतले वृद्धि भएको छ। यदि तथ्यांकले यही लय समात्ने हो भने भविष्यको मानचित्र डरलाग्दो छ, प्रतिष्ठानका वरिष्ठ अनुसन्धान विशेषज्ञ डाजयबहादुर गुरुङ भन्छन्, सुर्तीजन्य पदार्थबाट भविष्यमा हुन सक्ने जोखिम उच्च छ। प्रतिष्ठानले गरेको एक अध्ययनअनुसार, आगामी ३० वर्षमा १३ लाख ४० हजार व्यक्तिले सुर्तीजन्य पदार्थकै कारण ज्यान गुमाउने छन्। सन्, २०५० भित्रमा हरेक वर्ष ५२ हजार नेपालीको धूमपानकै कारण मृत्युवरण भोग्ने प्रतिष्ठानले विश्लेषण छ। सबै अंगमा धूमपानको असर५० लाखभन्दा बढी नेपालीहरू सुर्तीजन्य पदार्थ सेवन गरिरहेको अध्ययनले देखाएको छ। चुरोट, बिँडी, सिगार, तमाखु, सुल्फा कक्कड, कच्चा सुर्ती खैनी, गुट्खा र सुर्तीलाई सुर्तीजन्य पदार्थ मानिन्छ। यी पदार्थको सेवनले शरीरका सबै अंगलाई क्षति पुग्ने चिकित्सकहरू बताउँछन्। वरिष्ठ स्त्री क्यान्सर रोग विशेषज्ञ डा सरिता घिमिरे सुर्तीजन्य पदार्थको सेवनले शरीरका सबै अंगलाई हानि पुर्याउने बताउँछिन्। खैनी, गुट्खा, सुर्ती वा यस्तै प्रकारका अन्य पदार्थ मुखमा राख्ने, त्यस्तो पदार्थको नसा लिने वा सेवन गर्ने कार्य युवावयमा बढ्दो देखिएको डा घिमिरे बताउँछिन्। वरिष्ठ स्त्री क्यान्सर रोग विशेषज्ञ डा घिमिरेले रक्तनली, मुटु, फोक्सो, मुखका साथै महिलाको पाठेघरको क्यान्सर हुनुको मुख्य कारक पनि सुर्तीजन्य पदार्थको सेवन नै हो। नेपाल चिकित्सक संघका अध्यक्ष डा अनिलविक्रम कार्कीका अनुसार रोगको स्रोत नै मुख हो। धूमपान सेवनबाट मुटुजन्य रोगका साथै दम, ब्रोङकाइटिस निमोनियालगायतका स्वास्थ्य समस्या निम्त्याउँछ। युवालाई जोगाऔं २४ वर्षमुनिका आठ लाख युवाले धूमपान गरिरहेको अध्ययनले देखाएको छ। प्रतिष्ठानले गरेको अध्ययनअनुसार काठमाडौं उपत्यकामा १० देखि १५ प्रतिशत विद्यार्थी कुनै न कुनै प्रकारको धूमपान सेवन गरिरहेका छन्। धूमपानदेखि लागूऔषधको दुव्र्यसनमा विद्यार्थीहरू फसेपछि कैलाली जिल्लाको एक सामुदायिक विद्यालयले विद्यार्थी पुनर्वास (रिहाव) केन्द्रमा राखेको छ। डा गुरुङ प्रश्न गर्छन्, युवालाई धूमपानको कुलतबाट जोगाउन हाम्रो ध्यान पर्याप्त छ त ? नयाँ पुस्ता चुरोट सेवन गर्नेदेखि रेस्टुरेन्टमा हुक्काबारमा रमाउन थालेको छ। विमानस्थलदेखि बसपार्कसम्म र सार्वजनिक सवारीसाधनदेखि क्लब, सार्वजनिक शौचालय, उद्योग कलकारखानाका कार्यस्थलमा खुलेआम सुर्तीजन्य पदार्थको सेवन गरिरहेका हुन्छन्। होटल, रेस्टुरेन्ट, बार, भोजनालय, लज, चमेना गृह, पौडीपोखरी, पुल हाउसमा पनि धूमपान सेवन गरिरहेका भेटिन्छन्। हिजोआज बिना हुक्काबारका रेस्टुरेन्ट देख्नु भएको छ ? डा गुरुङ भन्छन्, धूमपानका नयाँ आइटमहरू हुक्का, ईसिगरेटको दलदलमा युवा पुस्ता फँस्दै गएको छ। अन्नपूर्ण मिडिया नेटवर्क (एएमएन) द्वारा सुर्तीजन्य पदार्थको रोकथाम र नियन्त्रणबारे शुक्रबार आयोजित कार्यक्रमका सहभागीहरू। अन्नपूर्ण मिडिया नेटवर्कले सन् २०२२ देखि सुर्तीजन्य पदार्थले निम्त्याउने प्रकोपबारे सचेतनामूलक नो टोबाको ड्राइभ अभियान सुरु गरेको छ । तस्बिर : दीपेन श्रेष्ठ न्युजिल्यान्डले धूमपानसम्बन्धी प्रतिबन्धको नयाँ ऐन ल्याएको छ। त्यहाँ सन् २००८ पछि जन्मेका सबै नागरिकहरूलाई धूमपान बिक्री र सेवनमा प्रतिबन्ध लगाइएको छ। २०२३ देखि लागू भएको उक्त नीति अनुसार १५ वर्षभन्दा कम उमेरका समूहलाई जीवनभर चुरोट किन्न प्रतिबन्ध लगाइएको छ। सरकारी तथ्यांकअनुसार न्युजिल्यान्डमा विशेषगरी वयस्कहरूमा धूमपान गर्नेको संख्या ५० प्रतिशतले घटेको छ। डा गुरुङ भन्छन्, न्युजिल्यान्डबाट हामीले सिक्नुपर्छ। स्वास्थ्य अर्थशास्त्री डा शिवराज अधिकारी सुर्तीजन्य पदार्थमा कर बढाएमा धूमपानबाट हुने जोखिम रोकथाम हुने बताउँछन्। नीति चुस्त, कार्यान्वयन सुस्त नेपालमा सुर्तीजन्य पदार्थ (नियन्त्रण तथा नियमन) ऐन २०६८, सुर्तीजन्य पदार्थ (नियन्त्रण तथा नियमन) नियमावली २०६९, सुर्तीजन्य पदार्थ (नियन्त्रण तथा नियमन) निर्देशिका २०७१, सुर्तीजन्य पदार्थ (नियन्त्रण तथा नियमन) रणनीतिक योजना २०७१२०७३, नसर्ने रोगको नियन्त्रण तथा निवारणका लागि बहुक्षेत्रीय कार्ययोजना (२०७१२०७७) र सुर्तीजन्य पदार्थको बिक्री वितरणका लागि स्वास्थ्य मन्त्रालयको सार्वजनिक सूचना २०७४ जस्ता सुर्तीजन्य पदार्थको नियन्त्रणका लागि बनेका नीति, ऐन, योजना तथा कार्यक्रमहरू छन्। सुर्तीजन्य पदार्थ नियन्त्रण ऐन २०६८ को दफा १७ (१) अनुसार सार्वजनिक स्थलमा धूमपान गर्नेलाई एक सय रुपैयाँ जरिवाना वा त्यस ठाउँबाट हटाइने भन्ने व्यवस्था छ। तर, नेपालमा सुर्तीजन्य पदार्थको नियन्त्रण तथा नियमनका ती नीतिहरू प्रभावकारी रूपमा कार्यान्वयन भएका छैनन्। स्वास्थ्य तथा जनसंख्या मन्त्रालयका नीति, योजना महाशाखाका उपसचिव डा शर्माका अनुसार, स्थानीय तहले कानुन बनाएर आफ्नो क्षेत्रमा कार्यान्वयन गर्ने संवैधानिक अधिकारको प्रयोग गर्नु पर्ने जरुरी छ। अन्नपूर्ण मिडिया नेटवर्कद्वारा सुर्तीजन्य पदार्थको रोकथाम र नियन्त्रणबारे शुक्रबार राजधानीमा आयोजित कार्यक्रममा युथ एन्ड टोबाको इन् नेपाल, एन ओभरभ्युपुस्तकको लोकार्पण गर्दै प्रतिनिधिसभा उपसभामुख इन्दिरा राना र अन्नपूर्ण पोस्ट्का प्रधान सम्पादक अखण्ड भण्डारी । तस्बिर : दीपेन श्रेष्ठ मुलुकमा सुर्तीजन्य पदार्थ उत्पादकहरूलाई अन्य उद्योग सरह नै हेर्ने गरिएको छ। मन्त्रालयका नीति, योजना महाशाखा उपसचिव डा शर्मा सुर्तीजन्य उद्योगहरू निरुत्साहित होऊन् भनेर नै कानुनहरू बनाइएको बताउँछन्। स्वास्थ्यमैत्री उद्योगहरूलाई प्राथमिकता दिने नै राज्यको नीति हो, डा शर्मा भन्छन्। नेपाल चिकित्सक संघका अध्यक्ष डा अनिलविक्रम कार्की सरकारले सरुवा रोग सँगसँगै नसर्ने रोगको रोकथाममा पनि ध्यान दिनुपर्ने खाँचो रहेको बताउँछन्। सुर्तीजन्य पदार्थको सेवनबाट हुने क्यान्सर रोग लाग्नै नदिने उपायमा ध्यान दिनुपर्छ, डाकार्कीले भने, नयाँ पुस्तालाई सुर्तीजन्य पदार्थ बहिष्कार गर्ने वातावरण बनाउनुपर्छ। स्वास्थ्यमैत्री उद्योगहरूलाई प्राथमिकता दिने नै राज्यको नीति हो।डा गुणनिधि शर्मा, उपसचिव, नीति, योजना महाशाखा स्वास्थ्य तथा जनसंख्या मन्त्रालय धूमपान नियन्त्रण न्युजिल्यान्डबाट सिक्नु पर्छ ।डा जयकुमार गुरुङ, वरिष्ठ अनुसन्धान विशेषज्ञ, नेपाल विकास अनुसन्धान प्रतिष्ठान सुर्तीजन्य पदार्थको मूल्य बढाउनै पर्छ। स्वस्थ जनशक्तिले मात्र राज्यलाई सहयोग गर्छ।डा शिवराज अधिकारी, अर्थशास्त्री सुर्तीजन्य पदार्थको सेवनबाट शरीरका सबै अंगमा नराम्रो असर पुग्छ ।डा सरिता घिमिरे, वरिष्ठ स्त्री क्यान्सर रोग विशेषज्ञ गत आर्थिक वर्षमा सुर्तीजन्य पदार्थबाट २४ अर्ब ५६ करोड रुपैयाँ राजस्व संकलन भएको छ ।ईश्वरप्रसाद कोइराला, निर्देशक, आन्तरिक राजस्व विभाग अन्तःशुल्क प्रयोगशाला"
बजेट लेख्दै ६ सहसचिव,"काठमाडौं : अर्थ मन्त्रालयले आर्थिक वर्ष २०७८०७९ बजेट लेख्ने टोली बनाएको छ। प्रधानमन्त्री तथा मन्त्रिपरिषद्को कार्यालयमा रहेका सहसचिव भूपाल बराललाई मन्त्रालय ल्याएर अर्थमन्त्री डा प्रकाशशरण महतले बजेट लेख्ने टोलीको नेतृत्व सुम्पेका हुन्। बरालको संयोजकत्वमा पाँच सदस्यीय बजेट मस्यौदा लेखन टोली गठन गरिएको छ। मन्त्रालयको फागुन २४ को मन्त्रीस्तरीय निर्णयअनुसार टोलीले विनियोजन विधेयकको सिद्धान्त र प्राथमिकताको मस्यौदा तयार गर्नेछ। बजेट मस्यौदा लेखन टोलीमा सहसचिवहरू आनन्द काफ्ले, धनीराम शर्मा, जनकराज शर्मा तथा भर्खरै मन्त्रालय तानिएका सहसचिवद्वय उत्तरकुमार खत्री र बाबुराम सुवेदी छन्। राष्ट्रिय योजना आयोगले अर्थ मन्त्रालयलाई बजेटको सिलिङ पठाएको थियो। मन्त्रालयहरूले पनि आफ्ना निकायलाई मन्त्रालयगत बजेट सूचना प्रणाली (एलएमबीआईएस) मा समावेश गरेर बजेट प्रस्ताव गरिसकेका छन्। सरकारी नीति, राष्ट्रिय नीति तथा दीर्घकालीन योजनालाई आधार मानेर तीसँग समानान्तर हुने गरी बजेट प्रस्ताव हुने गरेको छ।"
"बाकसमा आउने शवमाथि पनि ठगी, बीमाको रकम खान सरकारी कर्मचारी नै संलग्न","विदेशमा मृत्यु भएका नेपालीले पाउने बिमा रकम दिलाइदिन्छु भन्दै उनीहरूले सामूहिक रूपमा ठगी गर्ने गरेको प्रहरीको भनाइ छ। काठमाडौं : टन्न पैसा कमाउने र सुखद भविष्य बनाउने कल्पना गर्दै दैनिक हजारौं युवाहरू विदेश जान्छन्। तर, सबैका सपना साकार हुँदैनन्। कोहीकोही शव बाकसमा फर्किन्छन्। घर परिवार र आफन्तका सपना पनि क्षणभरमा टुट्छन्। तिनै बाकसमा आउने शवमाथि पनि र्याल काढेर पैसा असुल्नेको कमी छैन। बिमाबापत आउने रकममा समेत पीडित परिवारसँग ठगी हुने गरेको पाइएको छ। ठगीमा पनि सरकारी कर्मचारी नै संलग्न भेटिएका छन्। यस्तो ठगीमा संलग्न रहेको भन्दै प्रहरीले वैदेशिक रोजगार विभागका कर्मचारी पशुपतिअधिकारीसहित सात जनालाई पक्राउ गरेको छ। विदेशमा मृत्यु भएका नेपालीले पाउने बिमा रकम दिलाइदिन्छु भन्दै उनीहरूले सामूहिक रूपमा ठगी गर्ने गरेको प्रहरीको भनाइ छ। काठमाडौं उपत्यका अपराध अनुसन्धान कार्यालय मीनभवनको टोलीले बिहीबार काठमाडौंको गोंगबुबाट सात जनालाई पक्राउ गरेको हो। उपत्यका अपराध अनुसन्धान कार्यालयका प्रमुख एसएसपी मनोज केसीका अनुसार उनीहरूले गाउँका सोझासाझा व्यक्तिलाई प्रलोभनमा पारेर बिमाबापतको ६० देखि ७० प्रतिशत रकम ठगी गर्ने गरेको खुलेको छ। पक्राउ पर्नेमा वैदेशिक रोजगार विभागका कर्मचारी अधिकारी, काभ्रेपलाञ्चोक रोशी गाउँपालिकाका रामबहादुर तामाङ, सर्लाहीको लालबन्दी नगरपालिकाका विनोदकुमार लामा, डिकबहादुर लामा, रविन भन्ने रवीन्द्र मोक्तान, प्रकाशबहादुर गोले र रुद्रमान गोले छन्। अनुसन्धानमा सक्रिय प्रहरी अधिकृतका अनुसार विभिन्न कारणले विदेशमा ज्यान गुमाएका नेपालीहरूको शव कुन एयरलाइन्सबाट कहिले आउँछ भन्ने खबर विभागका कर्मचारीले गिरोहलाई दिने गर्थे। गिरोहका मुख्य नाइकेरामबहादुर तामाङले होटलमा बसेर नै विभागका कर्मचारीसँग समन्वय गर्ने र फिल्डमा मान्छे खटाउँथे। विदेशमा मृत्यु भएका व्यक्तिको बिमा छ, छैन यहीँबाट बुझ्ने गर्थे। यसै आधारमा बिमा रकम भएका शवहरू मात्रै यो गिरोहको टार्गेटमा पर्ने गथ्र्यो। एसएसपी केसीका अनुसार नेपाल फर्केका शव बोकेका कफिन लिन आएका आफन्तलाई पछ्याउँदै यो गिरोह मृतकको परिवारसम्म पुग्ने गथ्र्यो। उनीहरूलाई सहयोग गर्ने बहानामा विभिन्न आवश्यक कागजात बनाइदिने र रकम हत्याउन लागि पर्थे। मृतकका परिवारलाई काठमाडौं ल्याएर एउटै होटलमा राख्ने र बाहिर कतै सम्पर्क गर्न दिँदैनथे। गिरोहका सदस्यले विशेषगरी मधेस प्रदेशका सोझासाझा र गरिब परिवारलाई टार्गेट गर्ने गरेको प्रहरीले जनाएको छ। गिरोहबाट ठगिएको भन्दै दुई जनाले प्रहरी कार्यालयमा उजुरी दिएका थिए। उजुरीपछि अपराध अनुसन्धानको टोली गिरोहसम्म पुग्न सफल भएको थियो। उजुरीमध्ये एक जनाले बिमाको रकमबापत १३ लाख पाउनुपर्नेमा यो गिरोहले पाँच लाख मात्रै दिएको थियो। अरूलाई भनेमा प्रहरीले समाउँछ, पैसा खाइदिन्छ भन्दै पीडित परिवारलाई डर, त्रास देखाउने गरेको अनुसन्धानका क्रममा खुलेको छ। उपत्यका अपराध अनुसन्धान कार्यालयका सूचना अधिकृत प्रहरी उपरीक्षक रवीन्द्र रेग्मीका अनुसार मृतक व्यक्तिहरूको नागरिकता, राहदानी, जन्मदर्ता, मृत्युदर्ता, वडा कार्यालयको सिफारिस, बिमा कम्पनीको लेटरप्याडलगायत महत्त्वपूर्ण कागजातहरूसहित उनीहरू पक्राउ परेका हुन्। उनीहरूबाट ३५ जनाको फाइलसमेत बरामद भएको छ। रोजगारीका सिलसिलामा विदेशमा मृत्यु भएका र बिदामा आउँदा मृत्यु भएका नेपालीहरूले प्राप्त गर्ने बिमाको रकम दिलाइदिन्छु भनेर मृतकका आफन्तलाई ठगी गरेको प्रहरी अनुसन्धानबाट खुलेको छ। सो गिरोहले केही व्यक्तिहरू शव आउने स्थल कार्गो कार्यालय आसपास बसेर निगरानी गर्ने गर्थे। पीडितसँग हामी बिमा कम्पनीबाट आएका प्रतिनिधि हौं भन्दै पीडितसँग सम्पर्कमा रहन्थे। प्रहरीका अनुसार एउटा शवबापत मृतकले पाउने बिमा रकम बुझिसकेपछि फिल्डमा खटिनेलाई ४० देखि ५० हजार दिन्थे। बाँकी रकम मुख्य व्यक्तिले लिन्थे। वैदेशिक रोजगारीमा हुँदा कार्यस्थलमा मृत्यु भएकाको परिवारले १४ लाख र छुट्टीमा आउँदा मृत्यु भएमा १३ लाख बिमाबापतको क्षतिपूर्ति पाउने व्यवस्था कानुनमै छ। यसका अलावा वैदेशिक रोजगार बोर्डबाट अतिरिक्त सात लाख पनि पाउने व्यवस्था छ। कानुनी प्रक्रिया पूरा गरेर विदेश जाने व्यक्तिका परिवारले यो क्षतिपूर्ति पाउँछन्। पक्राउ परेका वैदेशिक रोजगार विभागका कर्मचारी पशुपति अधिकारीले एउटा शवको जानकारी दिएबापत गिरोहसँग २५ हजार लिने गरेको अनुसन्धानबाट खुलेको छ।"
देवल जिल्ला,"नेपालमा सबैभन्दा बढी कलात्मक देवल दैलेखमै छन्। एकै स्थानमा एकदेखि २२ वटासम्म देवल छन्। एकै ठाउँमा २२ वटा देवल रहेको ठाउँ हो, भुर्ती गाउँ। सदरमुकाम नजिकै सुन्दर गाउँ छ। दैलेखको यो गाउँ भुर्ती नामले परिचित छ। नारायण नगरपालिका ६ मा पर्ने यो गाउँ भुर्तेल थरको आदिभूमि हो। भुर्तेल थर भएकाहरू यही गाउँमा बसोबास गर्थे। अधिकांश यहाँबाट बसाइँ सरेर अन्यत्र गइसकेका छन्। केहीको बसोबास यही गाउँमा छ। यो गाउँलाई भुर्तेल थरको आदिभूमि भनिँदै आएको छ। यही गाउँ छिचालेको कच्ची सडक, सडकसँगै छ, ऐतिहासिक देवल। कलात्मक देवलमा विभिन्न किसिमका तस्बिर र आकृति कुँदिएका छन्। यसलाई पञ्चदेवल नामले परिचित छ। भुर्ती गाउँमा छुट्टाछुट्टै दुई स्थानमा साना तथा ठूला २७ देवल छन्। अहिले एक ठाउँमा २२ र अर्को स्थानमा पाँच देवल देख्न सकिन्छ। शिखर शैलीमा निर्माण भएका देवल ६ देखि १५ फिटसम्म अग्ला छन्। यी देवल पाण्डवले निर्माण गरेको हुन सक्ने जनविश्वास छ। भुर्तीका पदमप्रसाद भट्टराई ढुंगाबाट कलात्मक आकृति कुँदेर देवलहरू बनाइएको बताउँछन्। धेरैजसो देवलका ढोकामाथिको ससाना गणेश मूर्ति कुँदिएकाले धार्मिक र पुरातात्विक महत्त्व रहेको छ। देवलहरूको संरक्षण नहुँदा अस्तित्व मेटिनेमा उनी चिन्तित छन्। ऐतिहासिक देवल संरक्षणको अभावमा जीर्ण बन्दै गएका छन्, भुर्र्तीको तीनवटा देवल लोप भइसके, कतिपय देवलको शीर्षभाग निकालेर स्थानीयले घरमा लगे, उनी भन्छन्। भुर्ती गाउँको २२ वटा देवललाई सन् २००८ जनवरी ३० मा विश्व सम्पदा सूचीको सम्भाव्य सूचीमा राखिएको छ। विश्व सम्पदा सूचीमा सूचीकृत गर्न क वर्गमा प्रस्ताव गरेको डेढ दशक पुगिसकेको छ। तीनै तहका सरकारको सम्पदालाई हेर्न दृष्टिकोण र पुरातत्त्व विभागको बेवास्ताका कारण देवल संरक्षणमा ठोस काम हुन सकेको छैन। देशको महत्त्वपूर्ण र पर्यटकका लागि आकर्षक गन्तव्यको रूपमा रहेका यी देवल बेवारिसेजस्तै बनेका छन्। देवलको मूलगेट नै लथालिंग छ। सुरक्षित तारबार छैन। वर्षायाममा देवल क्षेत्र झारपातले झाँगिएको हुन्छ। देवलमा मदिराका बोतलसमेत भेटिन्छन्। देवल क्षेत्रमा स्थानीयका लागि गाईबस्तु चराउने थलो बनेको छ। जानेबुझेकै कतिपय व्यक्तिहरू मनलाग्दी देवलको शीर्षभाग चढ्नसमेत भ्याउँछन्। यो गतिविधिले यहाँ पुग्ने आन्तरिक पर्यटक मन खिन्न बनाएर फर्किन्छन्। अधिकांश देवलको शीर्षभागमा राखिएका चक्राकार शिलापट्ट र शिलाहरू लोप भइसकेका छन्। देवलमा लगाइएका कलात्मक ढुंगाहरू खस्दै गएका छन्। त्यहाँ पुरातत्त्व विभागको सूचना लेखिएको एउटा बोर्ड छ। बोर्ड खुइलिएको छ। स्थानीय सरकार भने संरक्षण पर्खिइरहेको देवललाई टुलुटुलु हेरिबसेको छ। स्थानीयलाई ऐतिहासिक सम्पदाको मूल्य नभएको आभास हुन्छ, जसलाई थाहा छ र जसको जिम्मेवारी पनि हो, ऊ (सरकार) भने अन्देखा बनेर बसेको छ। संरक्षणको दायित्व बोकेको स्थानयी सरकारलाई बहाना बनाउनै ठिक्क छ। नारायण नगरपालिका ६ का वडाध्यक्ष जनकप्रसाद न्यौपाने पञ्चदेवल क्षेत्रमा पार्क बनाउने योजना बनाएको बताउँछन्। २२ देवल भएको स्थानमा पार्क बनाउने योजना छ, पाँचवटा देवल भएको क्षेत्र व्यक्तिको जग्गामा छ, उक्त जग्गा अधिग्रहण गरेर संरक्षणको काम गर्छौं, उनी भन्छन्। व्यक्तिको जग्गामा भएको देवल क्षेत्र र अन्य देवललाई पुरातत्त्व विभागको समन्वयमा संरक्षणसँगै विकास गरिने वडाध्यक्षको भनाइ छ। पञ्चदेवल संरक्षणका लागि भन्दै तीन वर्षअघि कर्णाली प्रदेश सरकारले झन्डै २३ लाख बजेट खर्चियो। डिभिजन वन कार्यालयमार्फत पञ्चदेवल संरक्षणका लागि २२ लाख रुपैयाँ खर्च भएको थियो। उक्त रकमले देवलको सडकपट्टिको भागमा पक्की पर्खालसहित घेराबारा गरिएको थियो। तथ्यांकले भुर्ती गाउँको २७ सहित नारायण नगरभित्र ५३ देवल भएको बताउँछ। कुइकानामा ६, जाहरकोटमा दुई, देवलकाँडामा ६, किमुगाउँमा १०, तर्ताङ र विन्ध्यवासिनी गाउँमा एकएक गरी ५३ वटा देवल नगरभित्र छन्। ती देवल लथालिंग र बेवारिसे छन्। मेयर लोमन शर्मा देवल संरक्षणका लागि पुरातत्त्व विभाग र पर्यटन मन्त्रालयसँग बजेटको माग गरेको बताउँछन्। देवललाई संरक्षण र विकास गर्ने, व्यक्तिको जग्गामा भएको देवललाई जग्गा अधिग्रहण गरेर थप संरक्षणका काम गर्छौं, उनले भने। यस वर्ष पञ्चदेवलसम्म पुग्ने सडक स्तरोन्नति गरिने उनको भनाइ छ। दुल्लु नगरपालिका१२ दह गाउँमा रहेका देवल पनि बेवारिसे छ। यी देवलको संरक्षणमा पनि कसैले चासो दिएका छैनन्। दुल्लु नगरमा पुरातात्विक महत्त्वका स्तम्भ तथा वीरखम्बाबाहेक १२ देवल छन्। दुल्लुका मेयर भरतप्रसाद रिजाल नगर क्षेत्रका देवल, मठमन्दिर, स्तम्भ तथा वीरखम्बाहरू विवरण राखिएको बताउँछन्। पुरातात्विक तथा ऐतिहासिक सम्पदाहरूको संरक्षण प्रवद्र्धन र विकासमा निरन्तर प्रयास गरिरहेको दाबी उनको छ। नुवाकोट पश्चिम र कुमाउगढवालसम्म देवल नेपालमा सबैभन्दा बढी कलात्मक देवल दैलेखमै छन्। एकै स्थानमा एकदेखि २२ वटासम्म देवल छन्। एकै ठाउँमा २२ वटा देवल रहेको ठाउँ हो, भुर्ती गाउँ। नुवाकोटदेखि पश्चिम र उत्तर भारतको कुमाउगढवालदेखि पूर्वको भूभागमा मात्र देवल पाइन्छ। त्यसमा पनि सबैभन्दा बढी र कलात्मक देवल दैलेखमै छन्। सिन्जा साम्राज्यको स्थापना, विकास र अन्त्यसँगै दैलेखमा देवलहरू निर्माण गरिएको मान्यता पनि छ। देवलहरूमा बौद्ध र हिन्दू धर्मलाई समान रूपमा लिइएको छ। जसले धार्मिक सहिष्णुता झल्काएको छ। देवलको ऐतिहासिक तथ्य र विवरण भेटिँदैन। यो देवल कसले, कसरी र कहिले बनाएको भन्नेबारे स्पष्ट अभिलेख भेटिँदैन। दैलेखका दर्जनौं स्थानमा सयौंको संख्यामा देवल भेटिनु र पश्चिम नेपालका अन्य जिल्लामा समेत महाभारतकालीन स्मारक भएको जनश्रुति हुनुलाई यस क्षेत्र प्राचीन समयमा मानव सभ्यता विकासको मिओ भएको दाबी गर्न सकिने आधार पर्याप्त छन्। देवलहरू कही एकल रूपमा, कही मण्डप जोडेर जोडा देवलको रूपमा त कहीँ समूह रूपमा छन्। देवल माटोको प्रयोग नगरेर खाली कलात्मक ढुंगाहरूबाट निर्माण गरिएका छन्। एकल तथा सामूहिक संख्यामा रहेका अग्ला मन्दिर आकारका देवल ऐतिहासिक सभ्यतालाई दर्शाउने अवशेष हुन्। सबै देवल कडा प्रकारको कालो ढुंगाद्वारा शिखरशैलीमा समान प्रकारले निर्माण गरिएका छन्। देवल निर्माणमा प्रयोग भएका ढुंगाको बाहिरी भाग विभिन्न कलात्मक आकारमा कुँदिएका छन्। सबै देवलहरू गाह्रो अथवा कुनै पनि रसायनको प्रयोग गरिएको पाइँदैन। दैलेखका देवलहरू सबै स्थानमा समान संख्यामा निर्माण नभए पनि आकारप्रकार वा शैली भने सबै ठाउँमा समान छन्। दैलेखको आफ्नै पहिचान छ। पौराणिक कालमा दधिचि महर्षिले तपस्या गरी बसेको स्थान हुनाले उनको नामबाट दधिलेक नाम रहन गएको र पछि अपभ्रंस हुँदै दधिलेकबाट दैलेख नाम रहन गएको किंवदन्ती छ। इतिहासविद् डा श्रीहरि थापाले सामग्री विशेषमा कुँदिएका कलाहरू सबैभन्दा महत्त्वपूर्ण हुने बताउँछन्। दैलेखका प्रस्तरमा कुदिएका कलाकृतिहरू एउटा समयको सम्भ्रान्त कलाकृतिको नमुना प्रस्तुत गरेको उनको भनाइ छ। बेवारिसे छन् दैलेखका देवल स्थानीय बासिन्दा र जानकारहरूबाट संकलन गरिएको तथ्यांकअनुसार दैलेख जिल्लाभर एक सय चारवटा देवल छन्। इलाका प्रशासन कार्यालय दुल्लुले वेभसाइटमा राखेको छ, दैलेखमा रहेका सम्पदाहरूको सूचीमा जिल्लाभर देवलको संख्या १ सय १० वटा रहेको उल्लेख छ। दुईवटा निर्वाचन क्षेत्र रहेको जिल्लाको क्षेत्र नं १ मा ७४ र क्षेत्र नं २ मा ३६ देवल रहेको उक्त सूचीमा छ। विगतमा योभन्दा पनि बढी देवल थिए। उचित संरक्षणको अभावमा देवलको संख्या नासिँदै र मासिँदै गएको जानकार बताउँछन्। नेपालभर सबैभन्दा धेरै ऐतिहासिक देवल दैलेखमै रहे पनि संरक्षण अभावमा जीर्ण बन्दै गएका छन्। देवल संरक्षण र विकासमा चासो नदिँदा अलपत्र बनेका हुन्। भैरवी गाउँपालिका३ लम्जी गाउँका डिल्लीप्रसाद अधिकारी पनि देवल संरक्षणमा कसैले चासो नदिएको बताउँछन्। तत्कालीन समयमा क्षेत्रीय संग्रहालय र पटकपटक पुरातत्त्व विभागबाट आएको टोलीसँग देवल संरक्षण र प्रवद्र्धनका लागि पहल गरिदिन आग्रह गरे पनि सुनुवाइ नै भएको छैन, उनी भन्छन्। नारायण नगरपालिका २ जाहरकोटका पुष्करप्रसाद शर्मा अधिकांश देवल व्यक्तिको जग्गामा रहेको बताउँछन्। व्यक्तिको जग्गामा भएर हो या अन्य कारणले सरकारले संरक्षणमा चासो दिएको छैन, उनी थप्छन्, गहन खोज अध्ययन तथा अनुसन्धान नहुँदा सम्पदाको इतिहास नामेट हुने खतरा त्यत्तिकै छ। हजारौं वर्ष पुरानो इतिहासलाई संरक्षण र विकासमा अधिकार प्राप्त निकायहरूले बेवास्ता गरिरहेका छन्। पुर्खाले बचाएर राखेको अमूल्य सम्पदा बचाउन जरुरी रहेको शर्माको भनाइ छ। दैलेखका देवल ऐतिहासिक रहे पनि संरक्षण नहुँदा जीर्ण बन्दै गएको दुल्लु नगरपालिकाका युवा नवीन योगी सुनाउँछन्। ऐतिहासिक देवल संरक्षणका लागि स्थानीय तहबाटै पहल गरिनुपर्ने उनको बुझाइ छ। सयौं वर्षपहिले बनेका यी देवलको संरक्षण तथा प्रचारप्रसार नहुने हो भने नेपालमा रहेका यस्ता ऐतिहासिक क्षेत्रहरू हराउँदै जाने देखिन्छ, थप्छन्, यस्ता ऐतिहासिक, तथा पर्यटकीय क्षेत्रहरूको संरक्षण र विकासका लागि राज्यले समयमै सोच्नुपर्छ। देवताहरूको निवासस्थान दैलेख दैलेखलाई देवलहरूको स्थल भनेरसमेत चिनिन्छ। देवलहरूको स्थल भनेर चिनिने दैलेखमा विभिन्न स्थानमा देवल छरिएर रहेका छन्। दैलेखको आफ्नै पहिचान छ। पौराणिक कालमा दधिचि महर्षिले तपस्या गरी बसेको स्थान हुनाले उनको नामबाट दधिलेक नाम रहन गएको र पछि अपभ्रंस हुँदै दधिलेकबाट दैलेख नाम रहन गएको किंवदन्ती छ। यो क्षेत्र देवताहरूको निवासस्थान भएकाले यसलाई देवलोक भनिन्थो। पछि अपभ्रंस हुँदै दैलेख नामकरण हुन गएको भन्नेहरू पनि उल्लेख्य छन्। जिल्लाको नाम रहनुमा यी दुई आधारसँगै यहाँ प्रशस्त मात्रामा गोरस (दहीदूध) पाइने भएकाले दहिलेक भन्दा भन्दै पछि दैलेख नाम रहन गएको भन्नेहरू पनि उत्तिकै छन्। जानकारहरूले पर्यटन, ऐतिहासिक खोज अनुसन्धानहरूका दृष्टिले होस् या धार्मिक तीर्थाटनको हिसाबले दैलेख आफैं खुल्ला संग्रहालय भएको बताउँदै आएका छन्।"
सुदूरपश्चिममा दुई सातामै बढ्यो कोरोना,"खेतीपाती भित्र्याउने र पर्वको बेला भएकाले मौसमी कामका लागि भारत पसेकाहरू घर फर्कन थालेका हुन्। धनगढीमहेन्द्रनगर : सुदूरपश्चिममा चैत १० गतेसम्म कोरोना संक्रमितको संख्या शून्य थियो। दुई हप्ता नपुग्दै संक्रमितको संख्या करिब एक सय पुगेको छ। नयाँ वर्ष र बिसु पर्व मनाउन सुदूरपश्चिमेलीहरू छिमेकी भारतबाट धमाधम घर फर्किंदैछन्। भारतमा संक्रमित भएर फर्किनेको संख्या बढ्न थालेपछि सुदूरपश्चिममा पनि कोरोना संक्रमण तीव्र भएको हो। सीमा क्षेत्रमा कोरोना पोजेटिभ भेटिएकालाई पनि सिधै घर पठाइन्छ। उनीहरूलाई होम आइसोलेसनमा बस्न सुझाव दिइन्छ। सार्वजनिक बस चढेरै उनीहरू गाउँ फर्किने गरेका छन्। त्यसकारण गाउँगाउँमा कोरोना फैलिने सम्भावना बढेको छ। कैलालीको गौरीफन्टा नाकामा पछिल्ला १५ दिनमा एन्टिजेन परीक्षणबाट ६१ जनामा कोरोना संक्रमण भेटिएको छ। गौरीफन्टा नाकाको हेल्थ डेस्कका इन्चार्ज गणेशबहादुर साउदले चैत १० गते यता कोरोनाका बिरामीको संख्या बढेको बताए। हरेक दिन ४५ जनामा कोरोना पोजेटिभ देखिँदै आएको थियो, साउदले भने, बिहीबारबाट दोब्बरले बढेको छ। बिहीबार ४ सय १८ जनाको एन्टिजेन परीक्षणमा ९ जना र शुक्रबार अपराह्नसम्मको २ सय ५४ जनाको एन्टिजेन परीक्षणमा १२ जनामा कोरोना पोजेटिभ देखिएको छ। कामका लागि भारतका विभिन्न सहरमा रहेका सुदूरपश्चिमका बासिन्दाहरू नयाँ वर्ष र बिसुुुपर्व मनाउन घर फर्किने क्रम बढेको छ। सशस्त्र प्रहरी सीमा सुरक्षा बलको तथ्यांकअनुसार कैलालीको गौरीफन्टा र कञ्चनपुरको गड्डाचौकी नाकाबाट दैनिक दुई हजार जना स्वदेश फर्किन थालेका छन्। तर दुवै नाकामा ७८ सय जनाको मात्रै एन्टिजेन परीक्षण भइरहेको छ। खेतीपाती भित्र्याउने र पर्वको बेला भएकाले मौसमी कामका लागि भारत पसेकाहरू घर फर्कन थालेका हुन्। कात्तिकमा दसैंतिहार मनाएर गहुँबाली छर्केपछि चारपाँच महिनाका लागि यहाँका युवाहरू काम खोज्न भारत जाने गर्छन्। उनीहरू नयाँ वर्ष र बिसुुु पर्व मनाउन तथा खेतीपाती भित्र्याउन फर्किन थालेका हुन्। कैलालीको गौरीफन्टा, कञ्चनपुरको गड्डाचौकी र बेलौरी, दार्चुलाको पुलघाट र बैतडीको झुलाघाट नाकामा प्रदेश सरकारले हेल्थ डेस्क राखेको छ। हेल्थ डेस्कमा भारतबाट फर्किनेहरूको एन्टिजेन परीक्षण गरिन्छ। चैत ९ पछि कोरोनाका संक्रमित भेटिन थालेका हुन्, कञ्चनपुरको गड्डाचौकीस्थित हेल्थ डेस्ककी इन्चार्ज प्रति बोहराले भनिन्, भारतबाट फर्किनको संख्या बढिरहेको छ। एन्टिजेन परीक्षण पनि बढाएका छौं। लक्षण देखिएकाहरूलाई मात्रै सेती प्रादेशिक अस्पतालमा पठाउने गरिएको गौरीफन्टा डेक्स इन्चार्ज साउदले भने। अहिलेसम्म लक्षण देखिएका भने नभेटिएको साउदले बताए। मास्क र सेनेटाइजर दिएर घर पठाइरहेका छौं, उनले भने, घरमै आइसोलेसन बस्न आग्रह गरिरहेका छौं। भारतबाट फर्किनले कोरोना परीक्षण गर्न नै नमान्ने गरेको गौरीफन्टा नाकाका हेल्थ डेस्कका कर्मचारीहरू बताउँछन्। हामीहरू डेस्कभित्र हुन्छौं, नाकामा रहेका सशस्त्र प्रहरी र नेपाल प्रहरीले डेस्कभित्र पठाई दिनुपर्छ। सीमा नाकामा यात्रु बोक्ने अटो चालकहरूले यात्रुको झोला समातेर लगिदिन्छन्, सबैलाई हतार हुन्छ, त्यसैले भारतबाट फर्केका आधा मानिसहरू पनि परीक्षणको दायरामा आउँदैनन् हेल्थ डेस्कका कर्मचारीले भने। कोरोना बढन थालेपछि प्रदेश सरकारले पनि सीमामा सतर्कता अपनाउन थालेको छ। सुदूरपश्चिम प्रदेश स्वास्थ्य निर्देशनालयका प्रमुख डा जगदीश जोशीले सीमा नाकाहरूमा एन्टिजेन कीटहरू पर्याप्त पठाएको बताए। एन्टिजेन कीट, मास्क, सेनेटाइजर पठाएका छौं, डा जोशीले भने, सीमा नाकामा सचेतना कार्यक्रमहरू गरिरहेका छौं।"
मोरङका तामाङ साउदीमा सम्पर्कविहीन,"साउदी : वैदेशिक रोजगारीको क्रममा साउदी अरेबिया पुगेका मोरङ, पथरी शनिश्चरे३ निवासी शुकराज तामाङ सम्पर्कविहीन छन्। सुनौलो भविष्य र परिवारको खुसीको लागि उनी नेपालमा रहेको जुपिटर ओभरसिज मेनपावरबाट साउदीको बदिर इब्राइम अल हजरी कम्पनीमा काम गर्नका लागि २०६५ भदौमा साउदी अरेबिया पुगेका थिए। साउदी पुगेको तीन महिनापश्चात् उनी परिवारसँग सम्पर्कविहीन भएका थिए। खोजीका क्रममा हालसम्म पनि सम्पर्कमा नआएको जानकारी उनकी छोरी सम्झना तामाङले बताइन्। सम्पर्कविहीन भएका तामाङको खोजी कार्यमा सहयोग गरिदिन साउदीमा रहेका विभिन्न संघसंस्थाले आग्रहसमेत गरेका छन्।"
बुढीगण्डकीलाई दिने रकममा अल्झन,"बुढीगण्डकी कम्पनीका लागि अर्थसँग माग गरिएको डेढ अर्बमध्ये करिब १ अर्ब ४० करोड रुपैयाँ आयोजना निर्माण अनुमति लिनका लागि खर्च हुने बताइएको छ। काठमाडौं : बुढीगण्डकी जलविद्युत् कम्पनीलाई अघि बढाउन माग गरेको रकम अझै निर्णय प्रक्रियामै अल्झिएको छ। आयोजनाले मागेको रकम निर्णयको प्रक्रियामा नै रहेको अर्थका उपसचिव शिव शर्माले जानकारी दिए। ऊर्जाले अर्थसँग डेढ अर्ब रुपैयाँ माग गरेको थियो। अहिलेसम्म अर्थले स्वीकृति दिएको छैन। ३२ दिनसम्म अर्थमन्त्रीविहीन भएको मन्त्रालयमा यही चैत्र १७ गते डा प्रकाशशरण महत अर्थमन्त्री भएका छन्। भर्खरै मन्त्रीको आगमन भएकाले पनि अझै केही समय लाग्ने शर्माले बताए। आयोजनाले चालू आर्थिक वर्षका लागि विनियोजित रकममध्येबाट नै कम्पनीमा रकमान्तर गर्न माग गरेको हो। गत असार १४ गतेको मन्त्रिपरिषद्को निर्णयपछि गत भदौ १७ गते बुढीगण्डकी जलविद्युत् कम्पनी लिमिटेड कम्पनी स्थापना भएको हो। कम्पनी स्थापना भएको करिब ६ महिना बितिसक्दा पनि कारोबार स्वीकृति पाउन भने सकेको छैन। संशोधित करिब ३ खर्ब २५ अर्ब रुपैयाँ लगानी रहने १२ सय मेगावाटको जलाशययुक्त आयोजना निर्माण गर्ने कम्पनीको कोषमा अहिलेसम्म शून्य रकम छ। यो आयोजनाका लागि चालू आर्थिक वर्षमा७ अर्ब ९३ करोड रुपैयाँ बजेट छुट्ट्याएको थियो। आठ महिनासम्म १ अर्ब १३ करोड रुपैयाँमात्रै खर्च भएको छ। बाँकी ३ अर्ब ६१ करोड रुपैयाँ बजेट चालू आर्थिक वर्षको ४ महिनामा खर्च गर्ने भनिएको छ। आयोजनले खर्च गर्न नसकेकोमध्ये १ अर्ब ४० करोड रुपैयाँ अन्य आयोजनामा रकमानन्तर भइसकेको छ। बाँकी रकममध्ये चालू आर्थिक वर्षमा थप १ अर्ब ७९ करोड रुपैयाँ खर्च गर्न नसक्ने भनेर आयोजनाले अर्थलाई जानकारी गराइसकेको छ। सोही खर्च नहुने भनेको रकमबाट ऊर्जाले डेढ अर्ब माग गरेको हो। बुढीगण्डकी कम्पनीका लागि अर्थसँग माग गरिएको डेढ अर्बमध्ये करिब १ अर्ब ४० करोड रुपैयाँ आयोजना निर्माण अनुमति लिनका लागि खर्च हुने बताइएको छ। आयोजनाको अध्ययनका लागि करिब ७० करोड खर्च भएकोले त्यसको २ गुणा १ अर्ब ४० करोड रुपैयाँ अनुमतिका लागि आवश्यक पर्ने अनुमान गरिएको हो। मन्त्रालयको १ करोड कम्पनी कोषमा र बाँकी रकम कम्पनीको संरचना र पदपूर्तिमा खर्चिने तयारी छ। कम्पनी स्थापना भएको ६ महिना बितिसक्दा पनि संरचनागत विस्तार हुन सकेको छैन भने लगानीको मोडालिटी पनि तयार भएको छैन। कम्पनी मात्र खडा भएको आयोजनामा रकम दिएर मात्र उपलब्धि नहुने अर्थका एक अधिकारीले बताए। अहिले कम्पनीमा ५० प्रतिशत ऊर्जा मन्त्रालय, ३० प्रतिशत अर्थ मन्त्रालय र २० प्रतिशत नेपाल विद्युत् प्राधिकरणको सेयर संरचना छ। प्राधिकरणबाट रकम निकासा भएर नै कम्पनी दर्ता भएको हो। प्राधिकरणले नै आयोजना निर्माण गर्ने गरी सेयर संरचना परिवर्तन गर्न ऊर्जाले प्रक्रिया अघि बढाएको छ। सेयर संरचनालगायतका विषयमा अन्तिम टुंगो लगाउनका लागि प्राधिकरणका उपकार्यकारी निर्देशक प्रदीपकुमार थिकेको संयोजकत्वमा एक कार्यदल गठन गरिएको छ। कार्यदलले दिने प्रतिवेदनका आधारमा सेयर संरचनामा संशोधन गर्ने तयारी गरिएको छ। प्रधानमन्त्री पुष्पकमल दाहाल प्रचण्डको निर्देशनअनुसार आयोजना अगाडि बढाउनका लागि सेयर संरचनामा परिवर्तन गर्न लागिएको जनाइएको छ।"
धरानमा निजी शैक्षिक संस्था खोलेर ठगी धन्दा,"धरान : धरान उपमहानगरपालिकामा निजी शैक्षिक संस्था खोलेर ठगी धन्दा सञ्चालन गर्नेहरूको ठूलो गिरोह रहेको खुलासा भएको छ। प्राईभेट एसइई र ट्युसन कक्षा सञ्चालन गर्दै आएका संस्थाहरूले विद्यार्थीहरूसँग मोटो रकम असुल गरी ठगी धन्दा सञ्चालन गर्ने गरेको पाइएको हो। यही चैत १७ गतेदेखि सञ्चालन भएको एसइई परीक्षामा मोरङका विभिन्न स्थानबाट २ सयभन्दा बढी नक्कली परीक्षार्थी पक्राउ परेका छन्। पक्राउ परेका नक्कली परीक्षार्थीहरूले विद्यार्थीहरूसँग मोटो रकम असुल गरी एसइई पास गराउनका लागि आफूहरूलाई प्रयोग गरेको प्रहरी समक्ष बयान दिएका छन्। एसइई पास गराइदिने भन्दै विभिन्न विद्यार्थीहरूसँग रकम असुल गरी स्नातकसम्म अध्ययन गर्ने विद्यार्थीहरूलाई प्रत्यक विषयको ५ सयदेखि ८ सयसम्म रुपैयाँसम्म नक्कली परीक्षार्थीका रूपमा खटाउने गरेको पाइएको छ। यसरी नक्कली परीक्षार्थीहरूलाई खटाउने अधिकांश धरानका निजी ट्युसन सेन्टरहरूका सञ्चालकहरू भएको इलाका प्रहरी कार्यालय धरानका प्रमुख प्रहरी निरीक्षक उदय शमशेर जबराले जानकारी दिए। ठगी धन्दा सञ्चालन गर्ने गिरोहले वास्तविक परीक्षार्थीहरूबाट भने एसइई परीक्षा पास गराई दिएवापत २ देखि ४ लाखसम्म रकम असुल्ने गरेको पाइएको छ। धरानमा निजी ट्यूसन सेन्टर सञ्चालन गरी ठगी गर्नेहरूमा डल्फिन एकेडेमी, प्यासिफिक इन्च्ट्यिुच, टेरेसा इन्च्ट्यिुच, युनिक इन्च्ट्यिुच गुडविल इन्चिट्युच प्रफेट मल्टिपल इन्च्ट्यिुच रहेका छन्। यी मध्य डल्फिन एकेडेमीका सञ्चालक सन्तोष राईलाई पक्राउ गरी अनुसन्धान थालिएको प्रहरी निरीक्षक जबराले जानकारी दिएका छन्। प्रहरीले शनिबार डल्फिन एकेडेमीमा छापामारी आवश्यक कागजपत्र समेत बरामद गरेको छ। ठगी धन्दा चलाउने ट्युसन सेन्टरका अन्य सञ्चालकहरू फरार रहेकाले खोजी कार्य भइरहेको उनले बताए। प्रहरीले पक्राउ गर्न समस्या पर्ने भन्दै उनीहरूको नाम गोप्य राखेको छ। धरानका ट्युसन सेन्टरहरूले शैक्षिक संस्थाको नाम राखेका भए पनि धरान उपमहानगरपालिकामा भने व्यावसायिक रुपमा संस्था दर्ता गरेको पाइएको छ। व्यावसायिक रूपमा संस्था दर्ता गरी शैक्षिक संस्थाको रुपमा कक्षा सञ्चालन गर्दा अवैध हुने शिक्षा महाशाखा प्रमुख गणेश खतिवडाले बताएका छन्। समाजवादी विद्यार्थी युनियनका केन्द्रीय सदस्य सागर चेम्जोङले विद्यार्थीलाई आर्थिक प्रलोभनमा पारी ठगी धन्दा चलाउने ट्युसन सेन्टरका सञ्चालकहरूलाई पक्राउ गरी कडा कारबाही गर्न माग गरेका छन्। प्रहरी निरीक्षक जबराले नक्कली परीक्षार्थी परिचालन गर्ने गिरोहका नाइकेहरूको पहिचान भइसकेकाले पक्राउ गर्न प्रहरी परिचालन गरिसकिएको बताएका छन्।"
सानेपामा अन्तर्राष्ट्रिय ट्याटु महोत्सव (फोटो फिचर),"काठमाडौं : कोरोना महामारीका कारण झण्डै तीन वर्षको अन्तरालपछि नेपालमा अन्तर्राष्ट्रिय ट्याटु महोत्सवको सुरु भएको छ। सानेपामा अप्रिल ७ देखि ९ सम्म महोत्स हुने आयोजकले जनाएको छ। ट्याटु महोत्सवमा विभिन्न देशका ट्याटु आर्टिस्टहरू पनि सहभागी छन्। महोत्सवमा करिब ९५१०० बुथमा २२०२३० ट्याटु कलाकारहरू सहभागी छन्। ट्याटूहरू विशेष गरी प्रतीकात्मक रूपमा बनाइन्छ, जसमा कलाले विशिष्ट विषय वा चीजलाई प्रतीक मानिन्छ। अभिषेक महर्जनको फोटो फिचर हेर्नुस्:"
डोको बोकेर दगुर्ने प्रतियोगिताको उपाधि लिम्बूलाई,"ताप्लेजुङ : ताप्लेजुङमा आयोजित डोको बोकेर दगुर्ने प्रतियोगिताको उपाधि फक्ताङलुङ गाउँपालिकाका रमेश लिम्बूले जितेका छन्। औद्योगिक कृषि तथा पर्यटन मेलाका अवसरमा आज आयोजित उक्त प्रतियोगितामा उनले १३ किलोमिटरको दूरी एक घण्टा चार मिनेट ३१ सेकेण्डमा पूरा गरे। प्रतियोगितामा मैवाखोला गाउँपालिकाका प्रकाश लिम्बू दोस्रो भए। उनले निर्धारित दूरी एक घण्टा चार मिनेट ४४ सेकेण्डमा पूरा गरे। फक्ताङलुङकै छत्रबहादुर कार्की तेस्रो भए। उनले एक घण्टा पाँच मिनेट ३० सेकेण्डमा दूरी पूरा गरे। प्रतियोगितामा एक महिलासहित ३२ जनाले सहभागीता जनाएका थिए। फुङलिङस्थित पुरानो बैंकबाट सुकेटार आसपासको सानो पाथीभरा मन्दिरसम्मको १३ किलोमिटरको दूरी सहभागीले १५ किलो बालुवासहितको भारी डोकोमा बोकेर दौडेर पूरा गरेका थिए। प्रतियोगितामा पहिलो हुनेलाई रु ३० हजार, दोस्रोलाई रु २० हजार तथा तेस्रो हुनेलाई रु १० हजार पुरस्कार प्रदान गरिएको आयोजक घरेलु तथा साना उद्योग महासङ्घ ताप्लेजुङका अध्यक्ष राजेन्द्र भारतीले जानकारी दिए। रासस"
सरकारी विज्ञापन एकद्वार प्रणालीबाट व्यवस्थापन गर्ने तयारीमा छौँ : मन्त्री शर्मा,"काठमाडौं : सञ्चार तथा सूचना प्रविधिमन्त्री रेखा शर्माले सरकारी विज्ञापनलाई सरकार एकद्वार प्रणालीबाट व्यवस्थापन गर्ने तयारीमा रहेको बताएकी छिन्। नेपाल पत्रकार महासंघ काठमाडौं शाखाको २३औँ वार्षिक साधारणसभाको उद्घाटन गर्दै मन्त्री शर्माले लोक कल्याणकारी विज्ञापन र समानुपातिक विज्ञापनलाई सरकारको न्यूनतम साझा कार्यक्रममार्फत एकद्वार प्रणालीअनुसार लैजान नीति बनाउन लागेको उल्लेख गरिन्। त्यसका लागि मन्त्रालयले आवश्यक प्रक्रिया थालेको उनको भनाइ छ। 'सरकारले फजुल खर्च कटौती गर्न लागेको छ', मन्त्री शर्माले भनिन्। विज्ञापनको व्यवस्थापनले न्यूनतम पारिश्रमिक नपाउने समस्या हल हुने उनले विश्वास व्यक्त गरिन्। उनले भनिन्, 'जाजरकोटमा विज्ञापन खोल्नु छ, त्यहाँको बाटो बनाउने विज्ञापन काठमाडौंको पत्रिकामा छापिन्छ। त्यो पत्रिका लिएर विज्ञापनको पैसा लिने तरिका बेठिक छ, यसरी हुँदैन। यसलाई रोक्न आवश्यक परे नियमावलीमा संशोधन गरौं।' त्रकारिता लोकतन्त्रको सुन्दर पक्ष भएको उल्लेख गर्दै मन्त्री शर्माले सामूहिक छलफल र निष्कर्षबाट सञ्चारजगत्का समस्या समाधान खोज्न आग्रह गरिन्। उनले भनिन्, 'पत्रकारिता क्षेत्रमा रहरले प्रवेश गर्ने र कालान्तरमा पछुताउनु पर्ने अवस्था राम्रो हैन। यो लोकतन्त्रका लागि नराम्रो हो।' नेपाल पत्रकार महासंघको काठमाडौं शाखाको भवन निर्माणका लागि जग्गाका विषयमा सहजीकरण गर्न सो अवसरमा उनले प्रतिबद्धता व्यक्त गरिन्।"
आइतबार देशका तीनवटा प्रदेशमा वर्षा हुने,"काठमाडौं : आइतबार देशका तीनवटा प्रदेशमा वर्षा हुने भएको छ। मौसम पूर्वानुमान महाशाखाका अनुसार सुदूरपश्चिम, कर्णाली र गण्डकी प्रदेशको पहाडी भूभागका थोरै स्थानहरूमा र बाँकी प्रदेशको पहाडी भूभागको एकदुई स्थानमा मेघ गर्जनचट्याङसहित हल्काक्षणिक वर्षाको सम्भावना रहेको छ। आइतबार राति देशका पहाडी भूभागमा आंशिक बदली रही बाँकी भूभागमा मौसम सामान्यतया सफा रहने महाशाखाले जनाएको छ।"
केही सहकारीमा समस्या आउँदो सिंगो सहकारी बदनामी,"काठमाडौं : भूमि व्यवस्था, सहकारी तथा गरिबी निवारण मन्त्रालयका सचिव डा दामोदर रेग्मीले केही सहकारीमा समस्या आउँदा सिंगो सहकारी बदनामी हुन पुगेको बताएका छन्। अहिले सहकारी समस्यामा छन्। सबै मिलेर समाधान खोजौं, सचिव रेग्मीले भने, केही सहकारीमा समस्या आउँदा सिंगो सहकारी बदनामी बन्न पुगेको र प्रश्चन चिह्न उठेको छ। सुरक्षित अवतरणका लागि सबै लागौं। डुंगा पल्टियो भने हामी सबै डुब्छौं। आन्तरिक नियमन प्रणाली बलियो बनाउन सके सहकारीमा समस्या नआउने सचिव रेग्मीको भनाइ छ। सहकारीमा माथिबाटै सफाइ गर्नु आवश्यक छ, उनले भने, यसो हुन सके सुशासनमा प्रवर्द्धन पुग्छ। राष्ट्रिय सहकारी महासंघ तथा भूमि व्यवस्था, सहकारी तथा गरिबी निवारण मन्त्रालयको संयुक्त आयोजनामा जारी तेस्रो सहकारी सम्मेलनको दोस्रो दिन कार्यपत्र प्रस्तुत गर्दै रेग्मीले सहकारी बिस्तार भएका ठाउँमा आर्थिक, सामाजिक सुधार भएको बताए। मानव विकास सूचांकमा सुधार ल्याउन पनि सहकारीले उल्लेख्य योगदान दिएको उनको भनाइ थियो। सामाजिक, आर्थिक रुपान्तरणमा सहकारीले महत्वपूर्ण योगदान पुर्याएको बताएका छन्। सहकारी क्षेत्रले नेतृत्व विकासमा समेत टेवा पुर्याएको छ। स्वरोजगार, उद्यमशीलतामा समेत विशेष योगदान पुगेको छ, उनले भने। सहकारीको माध्यमबाट उत्पादन वृद्धि गरेर आयात कम गराउन पनि सहकारीले भूमिका खेलेको बताए। अर्थतन्त्रमा सहकारी बलियो खम्बा भएको भन्दै सचिव रेग्मीले सुखी नेपाल सम्मृद्ध नेपाल निर्माणमा महत्वपूर्ण टेवा पुगेको बताए। दिगो विकास लक्ष्य प्राप्ति र सामाजवाद उन्मुख अर्थतन्त्र निर्माणमा सहकारीको भूमिका प्रभावकारी रहेको सचिव रेग्मीको भनाइ छ। कर्जा सूचना केन्द्र, ऋण असुली न्यायाधिकरण गठन गर्न सरकार सकारात्मक भएको समेत बताए। सहकारीका समस्या समाधान गर्न मन्त्रालय सहजिकरण गर्न तयार छ उनले भने। राम्रा सहकारी नराम्रा सहकारीबाट थिचिएको उनले बताए। पूर्व सचिव गोपिनाथ मैनालीले स्वनियमन सिद्धान्त आदर्श भए पनि सहकारीका लागि आत्मा भएको बताए। सहकारीले नियमन गर्ने अवसर दिन नहुने उनको भनाइ छ। भित्रैको मान्छेले समस्या देख्ने भएकाले स्वनियमन महत्वपूर्ण हुन्छ, उनले भने, सदस्य नै ठूलो नियमक भएकाले चासो राख्नुपर्छ, नियमन गर्नुपर्छ। लेखा सुपरीवेक्षण समिति सक्रिय भएमा पनि सहकारी बचाउ अभियान चलाउनुनपर्ने बताए। स्वनियमन प्रभावकारी भएमा मात्र सहकारीमा सुशासन आउने उनको भनाइ छ। व्यवस्थापन, सञ्चालनको गुणस्तर सेवा, बाह्य पक्ष, चेक एण्ड ब्यालेन्सलगायतमा विशेष जोड दिनुपर्ने उनले बताए। वित्तीय दिगोपना, कर्जा प्रभावको अवस्थामा हेर्न सके सहकारीमा समस्या नआउने मैनाली बताउँछन्। सहकारीका लागि छुट्टै नियमक निकाय मात्र नभई राष्ट्र बैंकले नियमन गर्न सक्दैन, उनले भने, दर्ता एउटाले गर्ने, नियमन अर्कोले गर्ने प्रभावकारी हुँदैन। काठमाडौं विश्वविद्यालयका प्रध्यापक डा विनोदकृष्ण श्रेष्ठले बिगे्रका सहकारीलाई सही ट्रयाकमा ल्याउनुपर्ने बताए। स्वनिमन मात्र नभई नियमन पनि आवश्यक भएको उनको भनाइ छ। राष्ट्रिय सहकारी महासंघका सञ्चालक डिबी बस्नेतले अभियानको विषय महासंघले बोल्ने बताए। हाम्रा तत्काल समाधान हुने माग छन्, सरकार गम्भीर भएर १५ दिनभित्र सहकारीका मुद्दा सल्टाउनुपर्छ, उनले भने। सरकारले १० अर्ब सहुलियत ऋण दिएमा तरलता अभाव हटाउन सकिने बस्नेतको भनाइ छ। जानी जानी सहकारीलाई आफ्नो व्यवसाय बनाउनेलाई कारवाही गर्नुपर्छ, उनले भने, सरकारले नीतिगत सम्बोधन गर्न कन्जुस्याई गर्न हुँदैन। राष्ट्रिय सहकारी महासंघका पूर्व अध्यक्ष केशवप्रसाद बडालले सरकारले अभिभावकीय भूमिका निर्वाह गर्नुपर्ने बताए। सहकारी जन्माएर अलपत्र पार्न पाइदैँन, उनले भने, सरकारले पनि जिम्मेवारी निर्वाह गर्नुपर्छ। सहकारीकर्मी आफैं करेक्सन गर्ने, गल्ती नदोहोर्याउने गर्नुका साथै सहकारीको सुधारका लागि संयुक्त र प्रभावकारी नियमन गर्नुपर्ने बडालले बताए। सदस्यको पैसा संरक्षण गर्न सञ्चालक, व्यवस्थापन र लेखा समिति सक्रिय हुनुपर्छ, उनले भने, सहकारी बलियो भएन भने कुनै निकायको भविष्य हुँदैन, सहकारी आधार हो, कमजोरी हट्नुपर्छ। जिल्ला सहकारी संघ दाङका सचिव शुक्रराज भण्डारीले सहकारी ऐनसँग बाँझिएका ऐन परिमार्जन गर्नुपर्ने बताए। सहकारीलाई उत्पादनमा जान बाधा पुगेको छ उनले भने, उत्पादन गर्न चाहन्छौ तर हामीले अनुज्ञापत्र पाउन सकेनौं। सहकारीकर्मी नरेन्द्र विष्टले अफ्ठ्यारो पर्दा सहयोग नगर्ने, स्वनियमन मात्र भन्ने भए सरकारी निकाय खारेज गर्नुपर्ने बताए। नियमन गर्न दक्ष जनशक्ति व्यवस्था गर्नुपर्ने भन्दै विष्टले बचत फिर्ता गर्ने क्रम बढ्ने र कर्जा नउठ्ने समस्या भएकाले सहकारीमा समस्या भएको बताए।"
१८० किलो गाँजासहित भारतीय नागरिक पक्राउ,"चितवन : चितवनको राप्ती नगरपालिका१, लोथरबाट १८० किलो गाँजासहित भारतीय नागरिक पक्राउ परेका छन्। जिल्ला प्रहरी कार्यालय चितवनले शनिबार पत्रकार सम्मेलन गर्दै बीआर ०६ जी २१२८ नम्बरको ट्रकलाई जाँच गर्ने क्रममा ट्रकभित्र लुकाई छिपाई ल्याएको उक्त परिमाणको गाँजा फेला पारी ट्रक चालक भारत पूर्वी चम्पारण बिहार रक्सोल८ बस्ने ३० वर्षीय कुन्दन पटेललाई पक्राउ गरी सार्वजनिक गरेको हो। जिल्ला प्रहरी कार्यालय चितवनका अनुसन्धान अधिकृत प्रहरी निरीक्षक सुवास भटट्को कमाण्ड खटिएको टोली विशेष सूचनाका आधारमा लागुऔषध गाँजासहित पटेललाई पक्राउ गरिएको जिल्ला प्रहरी कार्यालय चितवनका प्रमुख एसपी रामेश्वर कार्कीले जानकारी दिए। बरामद भएको गाँजा सबैको रोहवरमा नष्ट गरिने उनले बताए। चालक पटेलले ट्रकको क्याविनको भागमा फल्स बटम बनाई १६ वटा पोका बनाएर लुकाईछिपाई ल्याउन खोजिएको गाँजा बरामद गरेको कार्कीले जानकारी दिए।"
सिन्दुर हालेर मनाइयो सिन्दुरे जात्रा,"नुवाकोट : पाँच सय वर्षभन्दा पुरानो नुवाकोटको ऐतिहासिक क्षेत्र भैरवीमा बैशाख पूर्णिमाको विशेष अवसरमा सञ्चालित सिन्दुरे जात्रा मनाइएको छ। लामो अवधिको सो जात्रा विशेष रूपमा मनाइने गरिएको छ। लामो दूरीको रथ यात्रा गरिने सिन्दुरे डेढ महिनासम्म नुवाकोटको भैरवी र जालपादेवी मन्दिरमा भव्य रूपमा लाग्ने गरेको छ। नेपाल सरकारको प्रतिनिधि द्वारेले भैरवी मन्दिरका पुजारी धामीधमिनीलाई विजयको प्रतीक स्वरूप सिन्दुर हालेर शनिबार जात्रा मनाइएको हो। जात्रामा नुवाकोटका साथै रसुवा, धादिङ, काठमाडौं लगायतका जिल्लाका हजारौं भक्तजनहरूको सहभागिता रहेको थियो। यस पटक तिथिका कारण सिन्दुरे जात्रा एकै वर्ष दुई पटक भएको छ। गत वैशाख ५ गते पनि सोही जात्रा गरिएको थियो। यस पटक तिथिका कारण सो जात्रा चैत्र २५ गते पनि मनाइएको छ। नुवाकोटको सबैभन्दा ठूलो यस मेला चैत शुक्ल द्वितीयाका दिन लागेको सिन्दुरे जात्राको मेलामा भैरवी मन्दिर अगाडि र गुहृय पाटी अघि सल्लाको लिङ्गो ठड्याएपछि सुरु हुन्छ र लिङ्गो ढालेपछि सकिन्छ। द्वितीयाको दिन भैरवी मन्दिरमा सिन्दुर जात्रा र राती धामीले बली पनि लिने गर्दछन्।"
मन्दिरको जग्गा अतिक्रमण गरी बनाइएको पक्की घर महानगरपालिकाले हटायो,"वीरगन्ज : वीरगन्ज महानगरपालिकाको१० घडिअर्वा स्थित ऐतिहासिक रामजानकी मन्दिरको प्रवेशद्वार नै थुनेर मन्दिरको जग्गा अतिक्रमण गरी बनाइएको पक्की घर महानगरपालिकाले भत्काएर हटाएको छ। घडडिअर्वा पोखरीको मूलद्वार सामुन्ने रहेको रामजानकी मन्दिरमा भएको अतिक्रमण शनिबार महानगरका मेयर राजेशमान आफैं पुगेर डोजर लगाएर हटाएका हुन्। आफू मन्दिरको पुजारी हुँ भन्दै शम्भुनाथ तिवारीले महानगर विरुद्ध मन्दिर अतिक्रमण तथा तोडफोड गर्न नदिन माग गर्दै उच्च अदालत अस्थायी इजलाश वीरगन्जमा रिट दिएका थिए। तर उक्त रिट अदालतबाट अस्वीकार भएसँगै शनिबार महानगरपालिकाले कथित पुजारी तिवारीले मन्दिर नै बन्धक बनाउने गरी निर्माण गरेको पक्की संरचना डोजर लगाएर भत्काएको हो। गत फागुन ४ गते पुजारी तिवारीकै पक्षमा जारी भएको अन्तरिम आदेश खारेजीको माग गर्दै महानगरपालिकाले अदालतमा निवेदन दिएकोमा शुक्रबार न्यायाधीशद्वय शारङ्गा सुवेदी र शान्ता सेढाई सापकोटाको संयुक्त इजलासले महानगरकै पक्षमा आदेश दिएसँगै शनिबार मन्दिरलाई बन्धक बनाएर गरिएको अतिक्रमण हटाइएको हो। घडडीअर्वाका स्थानीयका अनुसार , पुजारी तिवारीले विगत ३० वर्षदेखि मन्दिर प्रवेशमा रोक लगाएर मन्दिरकै जग्गा अतिक्रमण गरी त्यसमा पक्की संरचनाको सटरहरू निर्माण गरी सटर भाडामा दिएर भाडा असुली गर्दै आएका थिए। विक्रम संवत १९८२ सालदेखि नै रामजानकी मन्दिरको नाममा रहेको उक्त जग्गामा पुजारी तिवारीले वित ३० वर्षदेखि मन्दिर नै बन्धक हुने गरी अतिक्रमण गरेर तीनै तर्फ पक्की संरचना बनाएर सटर भाडामा लगाएका थिए। शनिबार वर्षौंदेखि मन्दिरको जग्गामा पुजारी तिवारीले गरेको अतिक्रमण हटेसँगै घडडीअर्वाका स्थानीयले खुशी भएर मेयर सिंहलाई लड्डु खुवाउनुका साथै अन्यलाइ पनि बाँडेका थिए। खुशी भएर लड्डु बाँडेका घडीअर्वाका स्थानीय युवा राकेश साहले भने, हाम्रो वडाको सार्वजनिक सम्पति फिर्ता पाउँदा सबै वडावासी खुशीले गदगद छौं।' अदालतले महानगरकै पक्षमा आदेश दिएसँगै तिवारीले मन्दिरको स्वामित्वमा रहेका जग्गामा अतिक्रमण गरी बनाएका अन्य सबै संरचनाहरू पनि अब हटाएर मन्दिरलाई पुरानै संरचनामा फर्काउने मेयर सिंहले बताए। उनले भने, मन्दिरमा गरिएको अतिक्रमण सबै हटाएर खाली गराउछौं, मन्दिर अब दैनिक पूजापाठ हुने गरी सञ्चालनमा ल्याउछौं। शनिबार मन्दिरको अतिक्रमण हटाउन महानगरपालिकाका प्रमुख प्रशासकीय अधिकृत लक्ष्मीप्रसाद पौडेल, वडा नम्बर १० का वडा अध्यक्ष सुशील कुमार साह कानु, मेयर सिंहका प्रेस सल्लाहकार महेश दास, स्वकीय सचिव सत्यराज घिमिरे, जनसम्पर्क सल्लाहकार नवराज फुयाँल, प्रशासन प्रमुख राज ताम्राकार, सरसफाइ प्रमुख सर्फुदिन मियाँ समेतको टोली पनि पुगेको थियो।"
सांसदविरुद्ध प्रदर्शन गर्ने चार युवा पक्राउ,"खोटाङ : कोशी प्रदेशको पक्षमा मतदान गर्ने खोटाङ प्रदेशसभा१ बाट निर्वाचित प्रदेशसभा सदस्य पाँचकर्ण राई पिकेविरुद्ध प्रदर्शन गर्ने चार युवा पक्राउ परेका छन्। कोशी प्रदेश नामकरणका पक्षमा मतदान गरेको भन्दै नेकपा (एमाले)बाट निर्वाचित प्रदेशसभा सदस्य राईविरुद्ध आज दिक्तेलमा प्रदर्शनमा उत्रिएका किराँत राई यायोक्खा खोटाङका अध्यक्ष युगसन किराँत, सहकोषाध्यक्ष डार्विन राई, यायोक्खा दिक्तेल रुपाकोट मझुवागढी नगर कमिटीका पूर्वउपाध्यक्ष सप्तमणि राई र जनता समाजवादी पार्टी (जसपा) खोटाङका सचिव सुनिल चाम्लिङ पक्राउ परेका हुन्। जिल्ला समन्वय समिति खोटाङको सातौँ जिल्लासभा सञ्चालन भइरहेकको समयमा किराँत राई यायोक्खाका अध्यक्ष किराँतले कार्यक्रम सञ्चालकसँग समय मागेर आफ्नो धारणा राखेपछि नाराबाजी गर्दै कालो झन्डा देखाइएको थियो। विरोधमा उत्रिएका समूहले प्रदेशसभा सदस्य राईलाई कालोमोसो दल्ने प्रयाससमेत गरेका थिए। यायोक्खाका अध्यक्ष किराँतबाहेक अन्य तीन जनालाई भने हत्कडी लगाएर जिल्ला प्रहरी कार्यालय लगिएको थियो। कोशी प्रदेशको नाममा मतदान गर्ने सांसद तथा मन्त्रीलाई जिल्ला प्रवेश नगर्न आह्वान गरिएको तर, त्यसविपरीत गरिएकाले विरोध गरिएको यायोक्खाका अध्यक्ष किराँतले बताएका छन्। विरोधमा उत्रिएका समूहले नेपाली कांग्रेस प्रदेश महामन्त्री एवं प्रदेशसभा सदस्य खोटाङ क्षेत्र नं २ (१)बाट निर्वाचित प्रदेश सांसद भूपेन्द्र राईविरुद्ध पनि नाराबाजी गरेका थिए। कार्यक्रममा नेकपा (माओवादी केन्द्र)का पोलिटब्यूरो सदस्य एवं प्रतिनिधिसभा सांसद रामकुमार राई पासाङप्रमुख अतिथि रहेका थिए। सम्भावित दुर्घटनालाई ध्यान दिएर प्रशासनले जिल्लासभा आसपासमा प्रहरी परिचालन गरेको थियो। पक्राउ परेका चार जनासँगै नागरिक समाजका अगुवा सूर्यबहादुर राई, जसपाका प्रदेश समिति सदस्य नवीन राई, जसपाका जिल्ला अध्यक्ष पिके खम्बू, आदिवासी जनजाति महासंघ जिल्ला समन्वय परिषद्का अध्यक्ष फुर्वा शेर्पा र जनजाति महासंघ निकट युवा संगठनका अध्यक्ष धनीराम नछुङ जिल्ला प्रहरी कार्यालय पुगेका छन्। पक्राउ परेका चार युवा नछुटेसम्म जिल्ला प्रहरी कार्यालयबाट बाहिर ननिस्कने नागरिक समाजका अगुवा राईले बताए। यायोक्खाले चैत २० गते प्रेस विज्ञप्तिमार्फत कोशी प्रदेशको नाममा मतदान गर्ने सांसद एवं मन्त्रीलाई जिल्लामा हुने कुनै पनि कार्यक्रममा अतिथिका रूपमा नल्याउन आग्रह गरेको थियो। रासस"
दि अन्नपूर्ण एक्सप्रेसको पोखरा अभियान सुरु,"पोखरा : अन्नपूर्ण मिडिया नेटवर्कको सहप्रकाशन अङ्ग्रेजी दैनिक दि अन्नपूर्ण एक्सप्रेसले पोखरा विशेष अभियान सुरु गरेको छ। सो अभियानसँगै अन्नपूर्ण एक्सप्रेसले पोखरार आसपास क्षेत्रका समाचारहरू प्राथमिकताका साथ प्रकाशन गरिने छ। शनिबार बिहान सो दैनिकको एक टोलीले पोखरामा घरदैलो कार्यक्रम गरेको छ। कार्यक्रममा दि अन्नपूर्ण एक्सप्रेसमा प्रकाशित हुने सामाग्रीहरू एवं सो दैनिकमार्फत गरिने विज्ञापन र ग्राहक योजनाबारे सरोकारवालालाई जानकारी गराइएको थियो। टोलीले पोखरामा रहेका विभिन्न संस्थाका प्रतिनिधिसँग आगामी दिनमा गरिने सहकार्यको बारेमा छलफल एवं परामर्श गरेको थियो। दि अन्नपूर्ण एक्सप्रेसले पोखरालाई लक्षित गरी विज्ञापन र ग्राहक योजनाहरू तय गरेको छ। आगामी दिनमा सो दैनिकले पोखराको पर्यटन क्षेत्रलाई विश्वमाझ चिनाउन पत्रिकामार्फत् विशेष भूमिका खेल्ने छ। अन्नपूर्ण मिडिया नेटवर्कका सहायक महाप्रबन्धक विकास श्रेष्ठका अनुसार ग्राहक योजनाअन्तर्गत दि अन्नपूर्ण एक्सप्रेसको वार्षिक ग्राहक बनेबापत सिनेप्लेक्स सिनेमाको दुईवटा फिल्म टिकट, फुडमाण्डुको रू ५०० बराबरको छुट कुपन, अन्नपूर्ण केबलकारको दुईवटा टिकट र काठमाडौं मेडिसीटी अस्पतालको तर्फबाट रू ६००० को स्वस्थ्य जाँच टिकट प्रदान गरिने छ।"
वडाको सिफारिसमा त्रुटि नै त्रुटि,"२ हजारमा जिप रिजर्भ गरेर सदरमुकाम पुगेका वीरसिंह साउदसँगै अन्य तीनजना सेवाग्राही रित्तो हात फर्किए। ग्रामीण सडकमा यातायात चल्दैन, समूह बनाएर जिप बुकिङ गरेर आएका हौँ साउदले भने। बैतडी : बैतडीको शिवनाथ गाउँपालिका२ का वीरसिंह साउद छोराको नागरिकता बनाउन आइतबार जिल्ला प्रशासन कार्यालय पुगे। उनीसँगै मनिषा साउद र दुई जना अन्य सेवाग्राही थिए। तर वडा कार्यालयले पठाएको सिफारिसमा व्यापक त्रुटि भेटिएपछि नागरिकता नबनाएरै फर्किए। १२ हजारमा जिप रिजर्भ गरेर सदरमुकाम पुगेका वीरसिंह साउदसँगै अन्य तीनजना सेवाग्राही रित्तो हात फर्किए। ग्रामीण सडकमा यातायात चल्दैन, समूह बनाएर जिप बुकिङ गरेर आएका हौँ साउदले भने। वडा कार्यालयले सिफारिस गर्दा त्रुटि गरेपछि नागरिकता नबनाएरै फर्किनु पर्यो। वीरसिंह साउदका छोरा विशाल साउदको नागरिकताको सिफारिसमा विद्यालयको विद्यार्थी परिचयपत्रमा प्रयोग गरिएको रातो फ्रेमको फोटो थियो भने अर्की सेवाग्राही मनिषा चन्दको सिफारिसमा वडा कार्यालयको छापसमेत थिएन। यसैगरी सोही वडाका अर्का सेवाग्राहीको कागजातमा जन्ममिति फरक भएको थियो। मेलौली नगरपालिका२ का सन्तोष भाट पनि वडा कार्यालयको सिफारिसमा भएको त्रुटिका कारण घर फर्किए। नागरिकताका लागि बिना कलरको साधा फोटो टाँसेर जिल्ला प्रशासन कार्यालय पुगेका भाटलाई प्रशासनको नागरिकता फाँटमा कार्यरत कर्मचारीहरूले फर्काइदिए। वडा सचिवले यसै फोटोमा सिफारिस बनाइदिए, वडाध्यक्षले पनि दस्तखत गरे, फोटो बदल्नुहोस् भनेको भए त्यही बदलेर आउथ्यौँ, अब रित्तै फर्किनु पर्यो सन्तोषले दुःखेसो पोखे। त्रुटि भएका नागरिकताका सिफारिस हेर्दै प्रमुख जिल्ला अधिकारी सुरेश पन्थीले वडासचिव र जनप्रतिनिधिहरूको कमजोरीका कारण सेवाग्राहीले दुःख पाएको बताए। सामान्य सिफारिसमा समेत व्यापक त्रुटि गरिरहेका छन्, यस्ता कमजोरीका घटनाहरू धेरै आइरहेका छन्, बिनाछापको सिफारिस पठाउनु ठूलो कमजोरी हो प्रमुख जिल्ला अधिकारी पन्थीले भने। घटना दर्तालगायत सिफारिसका सम्बन्धमा जनप्रतिनिधि र कर्मचारीलाई बेलाबेला तालिम तथा सूचनामार्फत जानकारी गराउँदागराउँदै पनि त्रुटि हुने क्रम नरोकिएको प्रमुख जिल्ला अधिकारी पन्थीले बताए। हामीले फागुन २५ गतेदेखि २७ गतेसम्म वडासचिव र सचिवहरूलाई घटना दर्ताको सम्बन्धमा तालिम दियौँ, फेरि पनि त्रुटि भइरहेको छ। वडाको सिफारिसमा देखिएको त्रुटिका कारण दैनिकजसो सेवाग्राहीहरू घर फर्किने गरेको जिल्ला प्रशासन कार्यालयका सूचना अधिकारी शंकर बोहराले बताए। फोटोमा हल्का नीलो वा सेतो फ्रेमको फोटो ल्याउन भनिरहेका हुन्छौँ, तर सिफारिसमा कहीँ रातो फोटो र अनुहार नै नदेखिने साधा फोटोसहितको सिफारिस पठाउँछन्, अनि सेवाग्राही फर्किन्छन्। सिफारिसका सम्बन्धमा स्थानीय तह र वडा पालिकालाई दुई पटक पत्राचार गर्दा पनि नसच्याउने गरेको सूचना अधिकारी बोहराले बताए। शिवनाथ गाउँपालिका २ का वडाध्यक्ष सुरेन्द्रसिंह साउदले वडा कार्यालयबाट सिफारिस प्रदान गर्दा कमजोरी भएको स्वीकार गरे। कर्मचारीहरूका कारण कमजोरी भयो, अबदेखि हुँदैन, उनले भने। बेलाबेला भइरहने यस्तै कमजोरीलाई कम गर्न शिवनाथ गाउँपालिकाले पनि वैशाख १ गतेदेखि घटनादर्ता सप्ताहको आयोजना गर्ने भएको छ। वडासचिव र वडाध्यक्षहरूसँग अन्तरक्रिया र घटना दर्ता अभियान नै चलाउने तयारी थालिएको शिवनाथ गाउँपालिकाका सूचना अधिकारी महेश महताले जानकारी दिए। यस्ता कमजोरी धेरै हुन थाले, वैशाख पहिलो साता घटनादर्ता अभियान चलाउँदै छौँ, आगामी आर्थिक वर्षमा घटनादर्तासम्बन्धी सचेतनाका कार्यक्रम पनि गर्ने तयारीमा छौँ अधिकारी महताले भने। शिवनाथ गाउँपालिकाका ६ वटै वडामा प्राविधिकहरूले वडासचिवमा काम गरिरहेका छन्। कर्मचारी अभावकै कारण वडा प्राविधिकहरूलाई सचिवको जिम्मवारी दिइएको शिवनाथ गाउँपालिकाले जनाएको छ। जिल्लाका ८४ वडा कार्यालयमध्ये ६० भन्दा बढी वडा कार्यालयमा करारका कर्मचारीले सचिवको जिम्मेवारी सम्हालेको प्रमुख जिल्ला अधिकारी सुरेश पन्थीले बताए। कर्मचारी अभावका कारणले पनि सेवाग्राहीहरूले समस्या भोग्नु परेको उनले बताए।"
उपल्लो मुस्ताङमा भेटियो संरक्षित पाहान बिरालो,"जोमसोम : उपल्लो मुस्ताङमा बिहीबार दुर्लभ संरक्षित वन्यजन्तु पाहान बिरालो अर्थात (लिङ्क्स) भेटिएको छ। राष्ट्रिय प्रकृति संरक्षणकोष, अन्नपूर्ण संरक्षित क्षेत्र आयोजना अन्तर्गत उपल्लो मुस्ताङको लोघेकर दामोदरकुण्ड३ को जोमसोमकोरला राजमार्गको झो खोला नजिक संरक्षित वन्यजन्तु पाहान बिरालो भेटिएको हो। झन्डै एक दशक अघि यो प्रजातिको संरक्षित वन्यजन्तु उपल्लो मुस्ताङमा देखिएको दावी गरिए पनि यसपटक भने लोमान्थाङ५ छोदे गुम्बाका लामा झ्यम्ब ग्यचो गुरुङले संरक्षित पाहान बिरालोको केही तस्बिर र १५ सेकेन्डको भिडियो खिचेका छन्। उनले भेटिएको संरक्षित वन्यजन्तु पाहान बिरालोको भिडियो सामाजिक सञ्जालमा समेत राखेका छन्। बिहीबार पोखराबाट बेनीजोमसोमकोरला सडक हुँदै सवारी साधन मार्फत लोमान्थाङ जाँदै गरेका ग्यचोले कोरला सडकभन्दा माथि भिरालो स्थानमा दिउँसो ४ बजेको समयमा पाहान बिरालो देखेका हुन्। उनले दुर्लभ संरक्षित पाहान बिरालोको भिडियो र तस्बिर मोबाइलबाट खिचेका हुन्। उनले यात्रा गर्ने क्रममा संरक्षित पाहान बिरालो अर्थात लिङ्क्स देखेर गाडी रोकेर भिडियो खिचेको जानकारी दिए। राष्ट्रिय निकुञ्ज तथा वन्यजन्तु संरक्षण ऐन २०२९ ले यो प्रजातिको संरक्षित पाहान बिरालोलाई संरक्षित वन्यजन्तुमा सूचीकृत गरेको एक्याप जोमसोमका कार्यालय प्रमुख अशोक सुवेदीले जानकारी दिए। उनका अनुसार धेरै वर्ष पहिला यो प्रजाति उपल्लो मुस्ताङमा भेटिएको भएपनि त्यसपछि यो प्रजाति सार्वजनिक रूपमा देखा परेको थिएन। समुन्द्री सतहदेखि २७५० मिटरदेखि ५००० हजार मिटर अग्लो उचाइमा संरक्षित पाहान बिरालोको मुख्य बासस्थान रहने गर्छ। घाँस र बुट्यान क्षेत्रहरूमा पाइने यो प्रजाति गुफा र चट्टानको दुलाहरूमा बस्छ। नेपालमा यो प्रजाति उपल्लो मुस्ताङ र ढोर पाटन सिकार आरक्षणमा पाइन्छ। यो फेलिडी परिवारको प्रजाति हो। यसले खरायो, साना स्तनधारी प्राणी, चरा आदि आहार गर्छ। कहिलेकाही आहारा नपाउँदा भेडा च्यांग्रा समेत मारेर खाइदिन्छ। उच्च हिमाली भेगमा पाइने बिरालो प्रजातिमध्येको दोस्रो ठूलो मानिने पाहान बिरालो (लिङ्क्स) नेपालको संरक्षित दुर्लभ प्रजाति अन्तर्गत पर्दछ। नेपाल बाहिर उत्तर अमेरिका, युरोप र एसियामा पाइने गर्छ। उच्च हिमाली क्षेत्रमा पाइने बिरालो प्रजातिको पाहान बिरालोको औसत आयु २० सम्म हुन्छ। एक वयस्क पाहान बिरालोको शरीरको लम्बाइ ८५ सेमीदेखि ९० सेमीसम्म हुने गर्छ भने अग्लाई १० सेमीसम्म हुन्छ। पाहान बिरालोको पुछारको लम्बाई १८ देखि २३ सेमी सम्म हुने गर्छ।यसको तौल बढीमा २७ केजीसम्म हुन्छ। कानको टुप्पामा ठाडा ठाडा रौं हुन्छन् भने ती रौंका टुप्पा कालाकाला रंङको हुन्छ। रौंले गर्दा नै अन्य बिरालो प्रजातिबाट यसको पहिचान गर्न सजिलो हुन्छ। छोटो पुच्छर र लामा खुट्टाहरू भएकाले यो प्रजाति बलियो हुन्छ।"
ह्याम्स अस्पतालको हेलिप्याडमा हेलिकोप्टर दुर्घटना,"काठमाडौं : ह्याम्स अस्पतालको हेलिप्याडमा हेलिकोप्टर दुर्घटना भएको छ। धुम्बाराहीस्थित उक्त अस्पतालबाट उडान गर्ने क्रममा एयर डाइनास्टीको हेलिकोप्टर दुर्घटना भएको प्रहरीले जनाएको छ। जिल्ला प्रहरी परिसर काठमाडौंका प्रमुख एसएसपी दानबहादुर कार्कीले उडान भर्ने क्रममा हेलिकोप्टरको पुच्छरमा क्षति पुगेको जानकारी दिए। उनले दुर्घटनामा कुनै मानवीय क्षति नभएको बताए। 'उडान गर्ने क्रममा पछाडिको पंखामा क्षति पुगेको जानकारी आएको छ। अहिले प्राविधिक टोलीले घटनाको जाँझबुझ गरिरहेको छ,' अन्नपूर्णसँग उनले भने। उक्त हेलिकोप्टर बिरामी लिन चितवनको भरतपुर जान लागेको प्रहरीले जनाएको छ।"
मिलेमतोमा लिलाम हुन्छन् भन्सार छलेर ल्याइएका सामान,"पछिल्लो पटक शुक्रबार प्रहरीले बुझाएको २ हजार ९५० केजी सेतो केराउ लिलाम गर्ने क्रममा तोकिएको मितिभन्दा अघि र न्यूनतम् मूल्यभन्दा कममा लिलाम गरिएको छ। जसका कारण कर्मचारीको मिलेमतोमा लिलाम हुने गरेको आशंका गरिएको हो परासी : नवलपरासीको महेशपुर भन्सार कार्यालयले मिलेमतोमा सामान लिलाम गर्ने गरेको आरोप लाग्ने गरेको छ। राजश्व छलेर ल्याइएका सामानलाई भन्सार कार्यालयमा कर्मचारीको मिलेमतोमा लिलाम गर्ने गरेको आरोप लाग्ने गरेको हो। महेशपुर भन्सार कार्यालय भारतको उत्तर प्रदेशसँग सीमाना जाडिएको महेशपुर नाकामा छ। यस नाकाबाट दैनिक रुपमा भन्सार छलेर ल्याइएका सामानलाई नेपाल प्रहरी र सशस्त्र प्रहरीले बरामद गरेर भन्सार कार्यालयमा बुझाउने गरेको छ। त्यसरी बुझाइएका सामानलाई लिलाम गर्ने समयमा सम्पर्कमा रहेका तस्करी गर्ने व्यक्तिलाई बोलाएर सोहीअनुसारको कागज पत्र तयार गरी सामान मिलाइदिने गरेको बताइएको छ। पछिल्लो पटक शुक्रबार प्रहरीले बुझाएको २ हजार ९५० केजी सेतो केराउ लिलाम गर्ने क्रममा तोकिएको मितिभन्दा अघि र न्यूनतम् मूल्यभन्दा कममा लिलाम गरिएको छ। जसका कारण कर्मचारीको मिलेमतोमा लिलाम हुने गरेको आशंका गरिएको हो। प्रहरीले पाल्हीनन्दन गाउँपालिकाको गेर्मीबाट पिकअप भनेसहित उक्त केराउ बरामद गरेको थियो। भारतबाट ल्याउँदै गरेको अवस्थामा बरामद भएको केराउ सोही दिन प्रहरीले भन्सार कार्यालय बुझाएको हो। भन्सारले उक्त सामान लिलाम गर्नका लागि चैत २७ गते साढे ३ बजेदेखि साढे ४ बजेको समय तोकेर सूचना प्रकाशित गरेको थियो। प्रथम पटक प्रकाशित मिति चैत २७ गते नै भएपछि भन्सार कार्यालयले गल्ती भएको भन्दै २४ गते बनाएको छ। लिलाम हुने मिति भने २७ गते नै राखिएको छ। तर भन्सारले २७ गते नभइ २४ गते सोही दिन लिलाम गरेको हो। सूचनामा केराउको न्यूनतम मूल्य २ लाख ६ हजार ५ सय तोकिएको छ। लिलाम भने १ लाख १८ हजारमा गरिएको हो। मटर लिलामबारे भन्सार कार्यालयका प्रमुख बुद्धीकुमार चुँडालले कर्मचारीहरुको गल्तीका कारण प्रकाशित सूचना र लिलाम हुने मिति २४ गते हुनु पर्नेमा २७ गते भएको बताए। उनले एकै दिन तीन वटा सूचना निकालेको र अन्तिममा निकालिएको सूचनाअनुसार परेको कबोल अंकलाई केराउ सकार्न दिइएको बताए। खाद्यन्न भएको र बिग्रन सक्ने भएकाले एकै दिन सूचना निकालेर लिलाम गरिएको हो। यसमा तलमाथि छैन, उनले भने। प्रहरी प्रतिवेदनमा केराउको मूल्य जति उल्लेख छ। त्यसैलाई न्यूनतम मानिएको र सूचनामा उल्लेख भएको मूल्यभन्दा कममा पनि दिन सकिने उनले बताए। त्यसैको आधारमा १ लाख १८ हजारमा लिलाम गरिएको उनको तर्क छ। भन्सार बुझाएकै दिन हतारमा लिलाम गरिएको प्रति स्वयं प्रहरीले पनि मिलेमतोको आशंका गरेको छ। केराउ केही दिन राख्दा पनि बिग्रिंदैन त्यसलाई भने हतारमा गरियो। छिटो बिग्रने चिनीलगायतका अरु सामान पनि छन्। त्यसबारे भने छिटो गर्नमा भन्सारले वास्ता गर्दैन। यो सबै मिलेमतोमा हो, एक प्रहरी अधिकृतले दाबी गरे। केराउलगायतका सामान लिलाम गर्दा व्यवसायीहरु भन्सारका कर्मचारीको सम्पर्कमा हुने र उनीहरुलाई बोलाएर कागजी प्रकृया मिलाएर दिने गरेको ती प्रहरी अधिकृतले बताएका छन्।"
अतिक्रमित जग्गा खोज्दै वीरगन्ज महानगर,"वीरगन्ज महानगरका विभिन्न वडा र महानगरसँगै सीमा जोडिएको पर्सागढी नगरपालिका४ मा गरी गुठी संस्थानको नाममा ११३ बिघाभन्दा बढी जग्गा छ। ती जग्गामा विभिन्न व्यक्तिले अतिक्रमण गरी भोगचलन गर्दै आएका छन्। वीरगन्ज : वीरगन्ज महानगरपालिकाले गुठी संस्थानको अतिक्रमित ३६ बिघाभन्दा बढी जग्गा सीमांकन गरेर किलाखुटी गाडेको छ। वीरगन्ज महानगरका विभिन्न वडा र महानगरसँगै सीमा जोडिएको पर्सागढी नगरपालिका४ मा गरी गुठी संस्थानको नाममा ११३ बिघाभन्दा बढी जग्गा छ। ती जग्गामा विभिन्न व्यक्तिले अतिक्रमण गरी भोगचलन गर्दै आएका छन्। गुठी संस्थानले आफ्नो जग्गा नापजाँच गरिदिन आग्रह गरेपछि वीरगन्ज महानगरपालिकाले गत बुधबारदेखि प्राविधिक टिम र आवश्यक जनशक्ति खटाएर जग्गा छुट्ट्याउने काम थालेको हो। शुक्रबारसम्म अतिक्रमित गुठी संस्थानको ३६ बिघाभन्दा बढी जग्गा महानगरपालिकाको टोलीले सीमांकन गरेर किलाखुटी गाडेको हो। शुक्रबारमात्रै पनि १५ बिघाभन्दा बढी जग्गा छुट्ट्याएर किलाखुटी गाडिएको गुठी संस्थान पर्साले जनाएको छ। महानगरले गुठी संस्थानको जग्गा खोज्ने अभियानअन्तर्गत शुक्रबार तेस्रो दिन १५ बिघा ४ कट्ठा १० धुर जग्गा सीमांकन गरेर किलाखुटी गाडेको गुठी संस्थान पर्साका प्रमुख चूडामणि घिमिरेले बताए। महानगरसँगै जोडिएको पर्सागढी नगरपालिका४ को भेडाहा टोल र सबैया टाँडीमा शुक्रबार उक्त जग्गा नापजाँच गरेर सीमांकन गरिएको घिमिरेले बताए। बुधबारदेखि सुरु भएको अभियानको तेस्रो दिनसम्ममा ३६ बिघा १० कट्ठा १० धुर जग्गा छुट्ट्याएर किलाखुटी गाँड्न सफल भएको उनले जानकारी दिए। शुक्रबार सीमांकन गरी किलाखुटी गाडिएको जग्गामा करिब ६० घरपरिवारले पक्की तथा फुसको टहरा बनाएर बसोबास गरिरहेका छन्। यसअघि महानगरको टोलीले पर्सागढी नगरपालिका ४ भेडाहा टोलमै ९ बिघा १३ कट्ठा र बुधबार ११ बिघा १३ कट्ठा जग्गा सीमांकन गरेर किलाखुटी गाडेको थियो। महानगरले अतिक्रमित जग्गा छुट्ट्याउन जीपीएस, नक्सा तथा आवश्यक सामग्रीसहित टोली फिल्डमा खटाउने गरेको छ। गुठी संस्थानले आफ्नो जग्गा नापजाँच गरिदिन आग्रह गरेपछि वीरगन्ज महानगरपालिकाले बुधबारदेखि प्राविधिक टिम र आवश्यक जनशक्ति खटाएर जग्गा छुट्ट्याउने काम गरेको हो। वीरगन्ज महानगरपालिकाले अहिले सार्वजनिक तथा ऐलानी जग्गा खोजी अभियान चलाइरहेका बेला गुठी संस्थानले पनि आफ्नो जग्गा खोजी गरिदिन आग्रह गरेपछि महानगरले वीरगन्ज र यस आसपास रहेका गुठी संस्थानका अतिक्रमित जग्गा खोजी गरी सीमांकन गर्न सहयोग गरिरहेको मेयर राजेशमान सिंहले बताए। जग्गा नापजाँच गर्न गुठी संस्थान पर्साका प्रमुख घिमिरेसहित महानगरपालिका४ का वडाध्यक्ष प्रदीप चौरसिया, महानगरपालिकाका सचिवालय सल्लाहकार हरि पोखरेल, जनसम्पर्क सल्लाहकार नवराज फुयाँल, नगर प्रहरी प्रमुख हरि भुसाल, अमिन देवलाल प्रसाद, उमेशप्रसाद साह, नथुनी मण्डल, अनिल पण्डित र सुरेन्द्र ठाकुरसहितको टोली खटिएको छ।"
देशभरका ४४ अस्पतालसँग सामाजिक सुरक्षा कोषको सम्झौता,"नियमित योगदान गर्ने योगदानकर्ताले कोशी र मधेसका नौनौ, बागमतीका २०, गण्डकीका दुई र लुम्बिनी प्रदेशका चार गरी कोषको प्रणालीसँग जोडिएका ४४ अस्पतालमा कोषको परिचयपत्र देखाएर सुविधा लिन सक्नेछन्। काठमाडौं : सामाजिक सुरक्षा कोषले योगदानकर्ताको सुविधाका लागि ४४ अस्पतालसँग अनलाइन सम्झौता गरेको छ। योगदानकर्ताले उपचारपछि कोषको कार्यालयमा पुगेर दाबी भुक्तानी लिनु नपर्ने गरी देशभरका ४४ अस्पतालसँग अनलाइन सम्झौता गरिएको हो। सम्झौता भएका अस्पतालबाट सेवा लिँदा लाभग्राहीले उपचार गर्दा लागेको रकमको २० प्रतिशत मात्र बुझाए पुग्नेछ। अनलाइन सेवा सञ्चालन भएका अस्पतालबाट कोषले उपलब्ध गराएका औषधि उपचार, स्वास्थ्य तथा मातृत्व सुरक्षा योजना र दुर्घटना तथा अशक्तता सुरक्षा योजनाअन्तर्गतका स्वास्थ्य सुविधा लिँदा लाभग्राही पछि दाबी गर्नुपर्ने झन्झटबाट मुक्त हुने कोषका सहप्रवक्ता रोहित रेग्मीले जानकारी दिए। नियमित योगदान गर्ने योगदानकर्ताले कोशी र मधेसका नौनौ, बागमतीका २०, गण्डकीका दुई र लुम्बिनी प्रदेशका चार गरी कोषको प्रणालीसँग जोडिएका ४४ अस्पतालमा कोषको परिचयपत्र देखाएर सुविधा लिन सक्नेछन्। गत फागुन १ गते यता देशभरका विभिन्न १५ अस्पतालसँग अनलाइन सम्झौता भएको कोषले जनाएको छ। सम्झौता भएका अस्पतालबाट मात्र औषधि उपचारबापतको सुविधा भुक्तानी हुनेछ। त्यसबाहेक कोषमा सूचीकृत कुनै पनि अस्पतालमा उपचार गर्दा कोषको कार्यालयमा आवश्यक कागजात बुझाएर दाबी गर्नुपर्ने उनले बताए। आगामी दिनमा अस्पतालको आबद्धतालाई सङ्ख्यात्मक र गुणात्मकरुपमा बढाउँदै लैजाने कोषको प्रतिबद्धता छ। कोषले योगदानकर्तालाई औषधि उपचार स्वास्थ्य तथा मातृत्व सुरक्षा, दुर्घटना तथा अशक्तता सुरक्षा, आश्रित परिवार सुरक्षा र वृद्धावस्था सुरक्षा योजना गरी चार प्रकारका सुविधा उपलब्ध गराउँदै आएको छ। रासस"
चापाकोटमा सांकेतिक भाषा कक्षा,"स्याङ्जा : जिल्लाको चापाकोटमा सांकेतिक भाषा कक्षा सुरु गरिएको छ। बहिरा संघ स्याङ्जाको आयोजना तथा चापाकोट नगरपालिकाको आर्थिक सहयोगमा कक्षा सुरु भएको हो। दुई महिने सो भाषा तालिमको उद्घाटन गर्दै नगर प्रमुख देवबहादुर खाँण (ईश्वर) ले सबै नागरिकले बुझ्न र बुझाउन सकियोस् भन्ने उद्देश्यले यस्ता तालिम सुरु गरेको बताए। फरक क्षमता बहिरा वर्गका नागरिकका लागि यस्ता सांकेतिक भाषा तालिम अत्यावश्यक भएकाले पालिकाले प्राथामिकता दिएको बताए। पहिला भाषा बुझेपछि मात्र सेवा र सुबिधा पाउन सहज बन्छ। स्थानीय सरकार यसप्रति सचेत बन्नैपर्छ। उनले भने, तालिमपछि बहिरा वर्गको सांकेतिक भाषिक समस्या न्यूनीकरण हुनेछ। उपप्रमुख ईशा राना, वडा अध्यक्ष कृष्ण सुवेदी, महिला नेतृ दिलु थापा, सिआइएल पोखराका अध्यक्ष हेम गुरुङ, बहिरा संघ स्याङ्जाका अध्यक्ष सरिता थापा, सचिव सरिता थापा लगायतले भाषा बुझाई र सुनाईमा समस्या हुँदा आफ्ना विषयगत कुरा राख्न पनि निकै कठिनाई भोग्दै आएको जनाए। भुवन भण्डारीले सहजीकरण गरेको सो तालिममा ३० जनाको सहभागी छन्। सांकेतिक भाषा सहजकर्ताको अभावमा धेरै समस्या भोग्नु परेको बहिरा संघ स्याङ्जाका अध्यक्ष सुनिता थापाको भनाइ छ।"
सोलुखुम्बुमा शव वाहन नहुँदा नागरिकलाई सास्ती,"सोलुखुम्बु : जिल्लामा शव वाहन नहुँदा समस्या हुँदै आएको छ। आठ स्थानीय तह रहेको जिल्लामा एउटा पनि शव बोक्ने सवारी नहुँदा नागरिकलाई समस्या भएको हो। विश्वको सर्वोच्च शिखर सगरमाथा अवस्थित यस जिल्लामा शव वाहन नहुँदा नागरिकलाई सास्ती भएको छ। विशेष गरी गाउँगाउँबाट जिल्लासम्म पोष्टमार्टम गर्न ल्याउनुपर्ने शवहरू तथा संस्कार अनुसार गाउँघरमा लैजानुपर्ने शवहरूका लागि निकै समस्या हुने गरेको सोलुखुम्बु केरुङकी डोमा तामाङको भनाइ छ। शव बोक्नकै लागि यहाँका नागरिक चर्को भाडा तिर्न बाध्य छन् तर सुविधा न्यून छ, भनेको समयमा निजी गाडी पाइदैन। जसका कारण आत्महत्या गरेका तथा पोष्टमार्टम अनिवार्य भएका घटनामा शव ढुवानी नै पीडितका लागि ठूलो समस्याका रूपमा देखा पर्ने गरेको छ। जिल्लाभरका पालिका मिलेर शव बहान खरिद गर्न सकिए उत्तम हुने माप्यदूधकोशी गाउँपालिका उपाध्यक्ष गौरव राईले बताए। हाम्रो पालिकामा पनि यो मेजर समस्याका रूपमा नै देखिएको छ, शव वाहनका लागि नागरिकहरूलाई धेरै सास्ती छ, यसमा सबै पालिका मिलेर एउटा शव वाहन खरिद गर्ने कुरामा हामी सहमत छौं, त्यो गर्न सकियो भने राम्रो हुन्थ्यो, उनले भने। जिल्लाको ग्रामीण क्षेत्रमा मृत्यु भएर पोष्ट मार्टम गर्नुपर्ने प्रकृतिको शवहरू जिल्ला अस्पतालमा नै ल्याउनुपर्ने बाध्यता छ। जिल्ला बाहिर उपचारका लागि लगिएका आफन्तहरूको मृत्यु हुँदा समेत निजी सवारी साधनले समेत सव बोक्न नमान्दा नागरिकलाई सास्ती हुने गरेको छ। शव वाहन व्यवस्थापनका लागि संघ र प्रदेश सरकारसँग समन्वय गरेर अघि बढ्ने सोलुखुम्बुका संघीय सांसद मानविर राईको भनाइ छ। शव वाहन नहुँदा स्थानीयवासीले शवलाई डोको, बोरा र सडक पुगेको ठाउँमा ट्याक्टरमा सव बोक्ने गरेका छन्। जिल्लामा एउटा दमकल र आधा दर्जन भन्दा बढी एम्बुलेन्स सञ्चालनमा रहेपनि अहिलेसम्म कुनै संस्थाले शव वाहन खरिद गर्न सकेका छैनन्। जनताको सेवा गर्छु भनेर निर्वाचित भएका जनप्रतिनिधिले आफ्नो सेवा सुविधाका लागि लाखौं खर्चेर गाडी खरिद गरे पनि नागरिकका लागि चाहिने शव वाहन खरिद गर्नमा भने कसैको ध्यान जान सकेको छैन।"
ललितपुरमा समिट अपार्टमेन्ट बनाउँदा भत्किए आसपासका घर (तस्बिर),"चौधरी समूहको स्वामित्वमा रहेको अपार्टमेन्ट बनाउन खन्दा घरहरु भाँसिएका र भत्किएका हुन्। ललितपुर : ललितपुरको बखुण्डोलमा समिट अपार्टमेन्ट निर्माण गर्दा आसपासका घरहरू भासिएका छन्। गएराति २३ बजेतिर निर्माणाधीन समिट अपार्टमेन्टसँगै जोडिएका घरहरू भासिएको स्थानीयले बताएका छन्।चौधरी समूहको स्वामित्वमा रहेको अपार्टमेन्ट बनाउन खन्दा घरहरु भाँसिएका र भत्किएका हुन्। स्थानीयका अनुसार २ वटा घर पूर्ण रूपमा भत्किएका छन्। भने अन्य घर जोखिममा परेका छन्। सामान्य रुपमा जमिन चर्कन थालेपछि निर्माण तत्काल बन्द गर्न आग्रह गर्दा पनि काम नरोकिएको स्थानीयको भनाई छ। घटनामा कुनै पनि मानविय क्षति भने भएको छैन। घटनापछि ललितपुरका प्रमुख जिल्ला अधिकारी जयनारायण आचार्य, एसएसपी सिद्धिविक्रम शाह, सांसद्वय उदयशम्शेर राणा, तोसिमा कार्कीलगायतले उक्त क्षेत्रमा पुगेर अवलोकन गर्नुका साथै स्थानीयसँग पनि छलफल गरेका छन्। घटनाबारे प्राविधिक टोलीले अहिले अनुसन्धान गरिरहेको छ। तस्बिर : अभिषेक महर्जन"
७२ वर्षीया भक्तमायालाई नागरिकता दिन प्रजिअ निरौला घरमै,रामेछाप : जिल्लाको रामेछाप नगरपालिका४ हिमगंगाकी ७२ वर्षीया वृद्ध भक्तमाया सुनुवारले नेपाली नागरिकता प्राप्त गरेकी छिन्। आंशिक रूपमा शरिरिक र मानसिक कमजोर रहेकी सुनुवारले हालसम्म पनि नेपाली नागरिकका रूपमा सेवा सुविधा लिन पाएकी थिइनन्। जिल्लाको दुर्गम मानिएको यस क्षेत्रमा यातायातको सहज पहुँच नहुनु र सदरमुकाम सम्म ल्याएर नागरिकता बनाउने सक्ने अवस्था नरहेको बेला प्रमुख जिल्ला अधिकारी अनिता निरौलाले शनिबार गाउँमा गएर सुनुवारको घरमै गएर नागरिकता प्रमाणपत्र वितरण गरेकी छिन्। यस्तै प्रमुख जिल्ला अधिकारी निरौलाले सोही गाउँका २५ वर्षीय शारीरिक रूपमा पूर्ण अशक्त नरबहादुर माझीलाई पनि नेपाली नागरिकता वितरण गरेकी छिन्। माझी जन्मजात शारीरिक रूपमा अशक्त व्यक्ति हुन्। दुवै जनालाई त्यस क्षेत्र बाट निर्वाचित वडा सदस्य रोजबहादुर श्रेष्ठको पहलमा र पालिका उपप्रमुख बाल कुमारी थापा(कार्की) रोहवरमा घरमै गएर नागरिकता वितरण गरिएको हो। यातायात तथा शिक्षा र गरिबीको चरम समस्या रहेको यो दुवै परिवारमा जिल्ला सदरमुकामसम्म आएर नागरिकता बनाउन सक्ने अवस्था थिएन। राज्यको दायित्व र आफ्नो जिम्मेवारीको कर्तव्य पूरा गर्न फरक क्षमता भएका नागरिकलाई नेपाली नागरिकको अस्तित्व दिन र राज्यबाट प्राप्त गर्ने सुविधाबाट बन्चित नहुन् भन्नलाई आफूले घरमै नागरिकता लिएर आएको प्रमुख जिल्ला अधिकारी निरौलाको भनाइ छ। बिदाको दिन अन्य कार्यमा बाधा नहुने र अशक्त नागरिकले सहज सेवा प्राप्त गरुन् भन्ने उद्देश्यले आफू नागरिकको सेवामा समर्पित भएको प्रजिअ निरौला बताउँछिन्। जिल्लाभर यस्ता प्रकृतिका नागरिक जो कोही नागरिकता प्राप्त गर्नबाट बन्चित भएको भए जिल्ला प्रशासनका सम्बन्धित व्यक्तिलाई सम्पर्क गरे गाउँघरमा नै नागरिकता पुर्याइदिने पनि प्रजिअ निरौलाको भनाइ छ। यस्तै पालिका भित्र रहेका यस्ता प्रकृतिका नागरिकको पहिचान गरेर सम्पूर्णलाई यस्तै सुविधा प्रदान गरिने पालिका उपप्रमुख बाल कुमारी थापा कार्कीले बताइन्। नागरिकता प्राप्त गरेपछि दुवै परिवार हर्षित भएका छन्। प्रमुख जिल्ला अधिकारी नै घरमा नागरिकता प्रमाणपत्र बोकेर आएपछि दंग भएका उनीहरूले अब राज्यबाट पाउने सामाजिक सुरक्षा भत्ता प्राप्त गर्ने बाटो खुलेको छ। सामाजिक सुरक्षा भत्ताको लागि आइतबारबाटै प्रक्रिया सुरु गर्ने उनीहरूको भनाइ छ।
बस्ती नजिक बाघ देखिन थालेपछि निगरानी गर्न स्वचालित क्यामेरा,"कञ्चनपुर : कञ्चनपुरको दक्षिणी क्षेत्रमा बस्ती नजिक बाघ देखिन थालेपछि अनुगमनका लागि स्वचालित क्यामेरा जडान गरिएका छन् । पुर्नर्वास नगरपालिका र बेलौरी नगरपालिकामा बाघको अनुमगनका लागि तीन वटा स्वचालित क्यामेरा जडान गरिएको कुण्डा सवडिभिजन वन कार्यालय पच्गडियाका प्रमुख सहायक वन अधिकृत दिनेशकुमार यादवले जानकारी दिए। 'पछिल्लो केही दिनयता बाघको बिगबिगी भयो, बस्ती नजिकै बाघ देखिन थालेपछि अनुगमनका लागि स्वचालित क्यामेरा जडान गरेका छौँ', उनले भने, 'अहिले बाघ देखिएको ठाउँमा क्यामेराले निगरानी गरिरहेका छौँ, एक साता हेर्छौं कस्तो नतिजा आउँछ, नभएपछि अर्को ठाउँमा क्यामेरा सार्छौं ।' उनका अनुसार पुर्नर्वास११ को गङ्गा जमुना सामुदायिक वन क्षेत्र, सोहीसँग जोडिएको धनगढी उपमहानगरपालिका३ को सामुदायिक वन क्षेत्र र बेलौरी२ को थापाचोक नजिक स्वाचालित क्यामेरा जडान गरिएको छ । यी क्षेत्रमा केही दिनअघि गाउँ नजिकै बाघ देखिएको थियो । चैत १० गते भारतको दुधुवा नेशनल पार्कमा मेलापात गएकी पुर्नर्वास१० मदनटोलकी ३२ वर्षीया कलशा सार्कीको बाघको आक्रमणबाट मृत्यु भएको थियो । एक हप्तापछि चैत १७ गते बेलौरीसँग सीमा जोडिएको भारतीय गाउँमा पनि बाघको आक्रमणबाट भारतीय महिलाको मृत्यु भएको थियो । पुर्नर्वास र बेलौरी आसपासका क्षेत्रमा बाघको आक्रमणका घटना हुनु र त्यसयता गाउँबस्ती नजिकै बाघ देखिन थालेपछि स्थानीय त्रसित छन् । उनीहरु त्रासले रातभर जाग्राम बस्न बाध्य छन् । राष्ट्रिय प्रकृति संरक्षण कोषसँगको सहकार्यमा बाघको निगरानी गर्न स्वचालित क्यामेरा जडान गरिएको सहायक वन अधिकृत यादवले बताए। 'गाउँ नजिकै बाघ देखिएपछि स्थानीयमा त्रास छ, बाघ एउटै ठाउँमा बस्दैन, त्यही पनि एक साता क्यामेराले निगरानी गरेपछि त्यो क्षेत्रमा बाघ छ वा छैन भन्ने निक्र्यौल हुन्छ', उनले भने, 'त्यसले स्थानीयको त्रासलाई केही हदसम्म कम गर्नेछ ।' अहिले पर्याप्तमात्रामा क्यामेरा नहुँदा बाघ देखिएको क्षेत्रमा मात्रै तीन क्यामेरा जडान गरिएको छ । एक साता ती क्षेत्रको अनुगमनपछि अन्यत्र ठाउँमा पनि बाघको निगरानीका लागि तिनै क्यामेरा सारिने उनले बताए। पुर्नर्वासको सीमासँगै जोडिएको भारतको दुधुवा नेशनल पार्कबाट बाघ नेपालतर्फ बस्ती पस्ने गरेको छ । रासस"
"बाकसमा आउने शवमाथि पनि ठगी, बीमाको रकम खान सरकारी कर्मचारी नै संलग्न","विदेशमा मृत्यु भएका नेपालीले पाउने बिमा रकम दिलाइदिन्छु भन्दै उनीहरूले सामूहिक रूपमा ठगी गर्ने गरेको प्रहरीको भनाइ छ। काठमाडौं : टन्न पैसा कमाउने र सुखद भविष्य बनाउने कल्पना गर्दै दैनिक हजारौं युवाहरू विदेश जान्छन्। तर, सबैका सपना साकार हुँदैनन्। कोहीकोही शव बाकसमा फर्किन्छन्। घर परिवार र आफन्तका सपना पनि क्षणभरमा टुट्छन्। तिनै बाकसमा आउने शवमाथि पनि र्याल काढेर पैसा असुल्नेको कमी छैन। बिमाबापत आउने रकममा समेत पीडित परिवारसँग ठगी हुने गरेको पाइएको छ। ठगीमा पनि सरकारी कर्मचारी नै संलग्न भेटिएका छन्। यस्तो ठगीमा संलग्न रहेको भन्दै प्रहरीले वैदेशिक रोजगार विभागका कर्मचारी पशुपतिअधिकारीसहित सात जनालाई पक्राउ गरेको छ। विदेशमा मृत्यु भएका नेपालीले पाउने बिमा रकम दिलाइदिन्छु भन्दै उनीहरूले सामूहिक रूपमा ठगी गर्ने गरेको प्रहरीको भनाइ छ। काठमाडौं उपत्यका अपराध अनुसन्धान कार्यालय मीनभवनको टोलीले बिहीबार काठमाडौंको गोंगबुबाट सात जनालाई पक्राउ गरेको हो। उपत्यका अपराध अनुसन्धान कार्यालयका प्रमुख एसएसपी मनोज केसीका अनुसार उनीहरूले गाउँका सोझासाझा व्यक्तिलाई प्रलोभनमा पारेर बिमाबापतको ६० देखि ७० प्रतिशत रकम ठगी गर्ने गरेको खुलेको छ। पक्राउ पर्नेमा वैदेशिक रोजगार विभागका कर्मचारी अधिकारी, काभ्रेपलाञ्चोक रोशी गाउँपालिकाका रामबहादुर तामाङ, सर्लाहीको लालबन्दी नगरपालिकाका विनोदकुमार लामा, डिकबहादुर लामा, रविन भन्ने रवीन्द्र मोक्तान, प्रकाशबहादुर गोले र रुद्रमान गोले छन्। अनुसन्धानमा सक्रिय प्रहरी अधिकृतका अनुसार विभिन्न कारणले विदेशमा ज्यान गुमाएका नेपालीहरूको शव कुन एयरलाइन्सबाट कहिले आउँछ भन्ने खबर विभागका कर्मचारीले गिरोहलाई दिने गर्थे। गिरोहका मुख्य नाइकेरामबहादुर तामाङले होटलमा बसेर नै विभागका कर्मचारीसँग समन्वय गर्ने र फिल्डमा मान्छे खटाउँथे। विदेशमा मृत्यु भएका व्यक्तिको बिमा छ, छैन यहीँबाट बुझ्ने गर्थे। यसै आधारमा बिमा रकम भएका शवहरू मात्रै यो गिरोहको टार्गेटमा पर्ने गथ्र्यो। एसएसपी केसीका अनुसार नेपाल फर्केका शव बोकेका कफिन लिन आएका आफन्तलाई पछ्याउँदै यो गिरोह मृतकको परिवारसम्म पुग्ने गथ्र्यो। उनीहरूलाई सहयोग गर्ने बहानामा विभिन्न आवश्यक कागजात बनाइदिने र रकम हत्याउन लागि पर्थे। मृतकका परिवारलाई काठमाडौं ल्याएर एउटै होटलमा राख्ने र बाहिर कतै सम्पर्क गर्न दिँदैनथे। गिरोहका सदस्यले विशेषगरी मधेस प्रदेशका सोझासाझा र गरिब परिवारलाई टार्गेट गर्ने गरेको प्रहरीले जनाएको छ। गिरोहबाट ठगिएको भन्दै दुई जनाले प्रहरी कार्यालयमा उजुरी दिएका थिए। उजुरीपछि अपराध अनुसन्धानको टोली गिरोहसम्म पुग्न सफल भएको थियो। उजुरीमध्ये एक जनाले बिमाको रकमबापत १३ लाख पाउनुपर्नेमा यो गिरोहले पाँच लाख मात्रै दिएको थियो। अरूलाई भनेमा प्रहरीले समाउँछ, पैसा खाइदिन्छ भन्दै पीडित परिवारलाई डर, त्रास देखाउने गरेको अनुसन्धानका क्रममा खुलेको छ। उपत्यका अपराध अनुसन्धान कार्यालयका सूचना अधिकृत प्रहरी उपरीक्षक रवीन्द्र रेग्मीका अनुसार मृतक व्यक्तिहरूको नागरिकता, राहदानी, जन्मदर्ता, मृत्युदर्ता, वडा कार्यालयको सिफारिस, बिमा कम्पनीको लेटरप्याडलगायत महत्त्वपूर्ण कागजातहरूसहित उनीहरू पक्राउ परेका हुन्। उनीहरूबाट ३५ जनाको फाइलसमेत बरामद भएको छ। रोजगारीका सिलसिलामा विदेशमा मृत्यु भएका र बिदामा आउँदा मृत्यु भएका नेपालीहरूले प्राप्त गर्ने बिमाको रकम दिलाइदिन्छु भनेर मृतकका आफन्तलाई ठगी गरेको प्रहरी अनुसन्धानबाट खुलेको छ। सो गिरोहले केही व्यक्तिहरू शव आउने स्थल कार्गो कार्यालय आसपास बसेर निगरानी गर्ने गर्थे। पीडितसँग हामी बिमा कम्पनीबाट आएका प्रतिनिधि हौं भन्दै पीडितसँग सम्पर्कमा रहन्थे। प्रहरीका अनुसार एउटा शवबापत मृतकले पाउने बिमा रकम बुझिसकेपछि फिल्डमा खटिनेलाई ४० देखि ५० हजार दिन्थे। बाँकी रकम मुख्य व्यक्तिले लिन्थे। वैदेशिक रोजगारीमा हुँदा कार्यस्थलमा मृत्यु भएकाको परिवारले १४ लाख र छुट्टीमा आउँदा मृत्यु भएमा १३ लाख बिमाबापतको क्षतिपूर्ति पाउने व्यवस्था कानुनमै छ। यसका अलावा वैदेशिक रोजगार बोर्डबाट अतिरिक्त सात लाख पनि पाउने व्यवस्था छ। कानुनी प्रक्रिया पूरा गरेर विदेश जाने व्यक्तिका परिवारले यो क्षतिपूर्ति पाउँछन्। पक्राउ परेका वैदेशिक रोजगार विभागका कर्मचारी पशुपति अधिकारीले एउटा शवको जानकारी दिएबापत गिरोहसँग २५ हजार लिने गरेको अनुसन्धानबाट खुलेको छ।"
आज देशका यी स्थानमा हुने छ वर्षा,"काठमाडौं : आज देशका कोशी, मधेस र बागमती प्रदेशमा आंशिक बदली रही बाँकी भूभागमा मौसम आंशिक बदलीदेखि सामान्यतया सफा रहने छ। मौसम पूर्वानुमान महाशाखाका अनुसार कोशी र गण्डकी प्रदेशको पहाडी भूभागका एकदुई स्थानमा मेघ गर्जनचट्याङसहित हल्काक्षणिक वर्षाको सम्भावना रहेको छ। शनिबार राति कोशी प्रदेश, मधेस प्रदेश, बागमती प्रदेश र कर्णाली प्रदेशमा आंशिक बदली रही बाँकी भूभागमा मौसम आंशिक बदलीदेखि सामान्यतया सफा रहने छ। कर्णाली प्रदेशको पहाडी भूभागका एकदुई स्थानमा मेघ गर्जनचट्याङसहित हल्काक्षणिक वर्षाको सम्भावना रहेको छ।"
"सुर्तीमा कर बढाऔं, मृत्युदर घटाऔं","५० लाखभन्दा बढी नेपालीहरू सुर्तीजन्य पदार्थ सेवन गरिरहेको अध्ययनले देखाएको छ। काठमाडौं : एक अध्ययनले भन्छ दक्षिण एसियामा सुर्तीजन्य पदार्थका कारण नेपालमा मृत्युदर अत्यधिक छ। प्रत्येक पाँच जनामध्ये एकजनाको मृत्युको कारण सुर्तीजन्य पदार्थको सेवन हो। नेपाल विकास अनुसन्धान प्रतिष्ठानका अनुसार विगत ३० वर्षमा धूमपानबाट मृत्यु हुनेको संख्या ६० प्रतिशतले वृद्धि भएको छ। यदि तथ्यांकले यही लय समात्ने हो भने भविष्यको मानचित्र डरलाग्दो छ, प्रतिष्ठानका वरिष्ठ अनुसन्धान विशेषज्ञ डाजयबहादुर गुरुङ भन्छन्, सुर्तीजन्य पदार्थबाट भविष्यमा हुन सक्ने जोखिम उच्च छ। प्रतिष्ठानले गरेको एक अध्ययनअनुसार, आगामी ३० वर्षमा १३ लाख ४० हजार व्यक्तिले सुर्तीजन्य पदार्थकै कारण ज्यान गुमाउने छन्। सन्, २०५० भित्रमा हरेक वर्ष ५२ हजार नेपालीको धूमपानकै कारण मृत्युवरण भोग्ने प्रतिष्ठानले विश्लेषण छ। सबै अंगमा धूमपानको असर ५० लाखभन्दा बढी नेपालीहरू सुर्तीजन्य पदार्थ सेवन गरिरहेको अध्ययनले देखाएको छ। चुरोट, बिँडी, सिगार, तमाखु, सुल्फा कक्कड, कच्चा सुर्ती खैनी, गुट्खा र सुर्तीलाई सुर्तीजन्य पदार्थ मानिन्छ। यी पदार्थको सेवनले शरीरका सबै अंगलाई क्षति पुग्ने चिकित्सकहरू बताउँछन्। वरिष्ठ स्त्री क्यान्सर रोग विशेषज्ञ डा सरिता घिमिरे सुर्तीजन्य पदार्थको सेवनले शरीरका सबै अंगलाई हानि पुर्याउने बताउँछिन्। खैनी, गुट्खा, सुर्ती वा यस्तै प्रकारका अन्य पदार्थ मुखमा राख्ने, त्यस्तो पदार्थको नसा लिने वा सेवन गर्ने कार्य युवावयमा बढ्दो देखिएको डा घिमिरे बताउँछिन्। वरिष्ठ स्त्री क्यान्सर रोग विशेषज्ञ डा घिमिरेले रक्तनली, मुटु, फोक्सो, मुखका साथै महिलाको पाठेघरको क्यान्सर हुनुको मुख्य कारक पनि सुर्तीजन्य पदार्थको सेवन नै हो। नेपाल चिकित्सक संघका अध्यक्ष डा अनिलविक्रम कार्कीका अनुसार रोगको स्रोत नै मुख हो। धूमपान सेवनबाट मुटुजन्य रोगका साथै दम, ब्रोङकाइटिस निमोनियालगायतका स्वास्थ्य समस्या निम्त्याउँछ। युवालाई जोगाऔं २४ वर्षमुनिका आठ लाख युवाले धूमपान गरिरहेको अध्ययनले देखाएको छ। प्रतिष्ठानले गरेको अध्ययनअनुसार काठमाडौं उपत्यकामा १० देखि १५ प्रतिशत विद्यार्थी कुनै न कुनै प्रकारको धूमपान सेवन गरिरहेका छन्। धूमपानदेखि लागूऔषधको दुव्र्यसनमा विद्यार्थीहरू फसेपछि कैलाली जिल्लाको एक सामुदायिक विद्यालयले विद्यार्थी पुनर्वास (रिहाव) केन्द्रमा राखेको छ। डा गुरुङ प्रश्न गर्छन्, युवालाई धूमपानको कुलतबाट जोगाउन हाम्रो ध्यान पर्याप्त छ त ? नयाँ पुस्ता चुरोट सेवन गर्नेदेखि रेस्टुरेन्टमा हुक्काबारमा रमाउन थालेको छ। विमानस्थलदेखि बसपार्कसम्म र सार्वजनिक सवारीसाधनदेखि क्लब, सार्वजनिक शौचालय, उद्योग कलकारखानाका कार्यस्थलमा खुलेआम सुर्तीजन्य पदार्थको सेवन गरिरहेका हुन्छन्। होटल, रेस्टुरेन्ट, बार, भोजनालय, लज, चमेना गृह, पौडीपोखरी, पुल हाउसमा पनि धूमपान सेवन गरिरहेका भेटिन्छन्। हिजोआज बिना हुक्काबारका रेस्टुरेन्ट देख्नु भएको छ ? डा गुरुङ भन्छन्, धूमपानका नयाँ आइटमहरू हुक्का, ईसिगरेटको दलदलमा युवा पुस्ता फँस्दै गएको छ। अन्नपूर्ण मिडिया नेटवर्क (एएमएन) द्वारा सुर्तीजन्य पदार्थको रोकथाम र नियन्त्रणबारे शुक्रबार आयोजित कार्यक्रमका सहभागीहरू। अन्नपूर्ण मिडिया नेटवर्कले सन् २०२२ देखि सुर्तीजन्य पदार्थले निम्त्याउने प्रकोपबारे सचेतनामूलक नो टोबाको ड्राइभ अभियान सुरु गरेको छ । तस्बिर : दीपेन श्रेष्ठ न्युजिल्यान्डले धूमपानसम्बन्धी प्रतिबन्धको नयाँ ऐन ल्याएको छ। त्यहाँ सन् २००८ पछि जन्मेका सबै नागरिकहरूलाई धूमपान बिक्री र सेवनमा प्रतिबन्ध लगाइएको छ। २०२३ देखि लागू भएको उक्त नीति अनुसार १५ वर्षभन्दा कम उमेरका समूहलाई जीवनभर चुरोट किन्न प्रतिबन्ध लगाइएको छ। सरकारी तथ्यांकअनुसार न्युजिल्यान्डमा विशेषगरी वयस्कहरूमा धूमपान गर्नेको संख्या ५० प्रतिशतले घटेको छ। डा गुरुङ भन्छन्, न्युजिल्यान्डबाट हामीले सिक्नुपर्छ। स्वास्थ्य अर्थशास्त्री डा शिवराज अधिकारी सुर्तीजन्य पदार्थमा कर बढाएमा धूमपानबाट हुने जोखिम रोकथाम हुने बताउँछन्। नीति चुस्त, कार्यान्वयन सुस्त नेपालमा सुर्तीजन्य पदार्थ (नियन्त्रण तथा नियमन) ऐन २०६८, सुर्तीजन्य पदार्थ (नियन्त्रण तथा नियमन) नियमावली २०६९, सुर्तीजन्य पदार्थ (नियन्त्रण तथा नियमन) निर्देशिका २०७१, सुर्तीजन्य पदार्थ (नियन्त्रण तथा नियमन) रणनीतिक योजना २०७१२०७३, नसर्ने रोगको नियन्त्रण तथा निवारणका लागि बहुक्षेत्रीय कार्ययोजना (२०७१२०७७) र सुर्तीजन्य पदार्थको बिक्री वितरणका लागि स्वास्थ्य मन्त्रालयको सार्वजनिक सूचना २०७४ जस्ता सुर्तीजन्य पदार्थको नियन्त्रणका लागि बनेका नीति, ऐन, योजना तथा कार्यक्रमहरू छन्। सुर्तीजन्य पदार्थ नियन्त्रण ऐन २०६८ को दफा १७ (१) अनुसार सार्वजनिक स्थलमा धूमपान गर्नेलाई एक सय रुपैयाँ जरिवाना वा त्यस ठाउँबाट हटाइने भन्ने व्यवस्था छ। तर, नेपालमा सुर्तीजन्य पदार्थको नियन्त्रण तथा नियमनका ती नीतिहरू प्रभावकारी रूपमा कार्यान्वयन भएका छैनन्। स्वास्थ्य तथा जनसंख्या मन्त्रालयका नीति, योजना महाशाखाका उपसचिव डा शर्माका अनुसार, स्थानीय तहले कानुन बनाएर आफ्नो क्षेत्रमा कार्यान्वयन गर्ने संवैधानिक अधिकारको प्रयोग गर्नु पर्ने जरुरी छ। अन्नपूर्ण मिडिया नेटवर्कद्वारा सुर्तीजन्य पदार्थको रोकथाम र नियन्त्रणबारे शुक्रबार राजधानीमा आयोजित कार्यक्रममा युथ एन्ड टोबाको इन् नेपाल, एन ओभरभ्युपुस्तकको लोकार्पण गर्दै प्रतिनिधिसभा उपसभामुख इन्दिरा राना र अन्नपूर्ण पोस्ट्का प्रधान सम्पादक अखण्ड भण्डारी । तस्बिर : दीपेन श्रेष्ठ मुलुकमा सुर्तीजन्य पदार्थ उत्पादकहरूलाई अन्य उद्योग सरह नै हेर्ने गरिएको छ। मन्त्रालयका नीति, योजना महाशाखा उपसचिव डा शर्मा सुर्तीजन्य उद्योगहरू निरुत्साहित होऊन् भनेर नै कानुनहरू बनाइएको बताउँछन्। स्वास्थ्यमैत्री उद्योगहरूलाई प्राथमिकता दिने नै राज्यको नीति हो, डा शर्मा भन्छन्। नेपाल चिकित्सक संघका अध्यक्ष डा अनिलविक्रम कार्की सरकारले सरुवा रोग सँगसँगै नसर्ने रोगको रोकथाममा पनि ध्यान दिनुपर्ने खाँचो रहेको बताउँछन्। सुर्तीजन्य पदार्थको सेवनबाट हुने क्यान्सर रोग लाग्नै नदिने उपायमा ध्यान दिनुपर्छ, डाकार्कीले भने, नयाँ पुस्तालाई सुर्तीजन्य पदार्थ बहिष्कार गर्ने वातावरण बनाउनुपर्छ। स्वास्थ्यमैत्री उद्योगहरूलाई प्राथमिकता दिने नै राज्यको नीति हो। डा गुणनिधि शर्मा, उपसचिव, नीति, योजना महाशाखा स्वास्थ्य तथा जनसंख्या मन्त्रालय धूमपान नियन्त्रण न्युजिल्यान्डबाट सिक्नु पर्छ । डा जयकुमार गुरुङ, वरिष्ठ अनुसन्धान विशेषज्ञ, नेपाल विकास अनुसन्धान प्रतिष्ठान सुर्तीजन्य पदार्थको मूल्य बढाउनै पर्छ। स्वस्थ जनशक्तिले मात्र राज्यलाई सहयोग गर्छ। डा शिवराज अधिकारी, अर्थशास्त्री सुर्तीजन्य पदार्थको सेवनबाट शरीरका सबै अंगमा नराम्रो असर पुग्छ । डा सरिता घिमिरे, वरिष्ठ स्त्री क्यान्सर रोग विशेषज्ञ गत आर्थिक वर्षमा सुर्तीजन्य पदार्थबाट २४ अर्ब ५६ करोड रुपैयाँ राजस्व संकलन भएको छ । ईश्वरप्रसाद कोइराला, निर्देशक, आन्तरिक राजस्व विभाग अन्तःशुल्क प्रयोगशाला यो पनि पढ्नुहोस सुर्तीजन्य पदार्थबाट हरेक घण्टा ४ नेपालीको ज्यान जान्छ, उपचारमा ४७ अर्ब खर्च स्वस्थ मुटु समृद्ध जीवन सुर्तीजन्य पदार्थमा कर बढाउन सुझाव यसरी गरौं मुटुको सुरक्षा आगामी बजेटमा सुर्तीजन्य पदार्थमा कर बढाउन माग"
उपभोक्ता समितिमा भागबन्डा नमिल्दा सडक निर्माण अलपत्र,"दैलेख : जिल्लाको आठबिस नगरपालिका५ पीपलकोटसम्म पुग्ने भरपर्दो सडक छैन। जिल्लाकै विकट यो गाउँमा खाद्यान्न तथा भौतिक पूर्वाधार निर्माणका लागि सामग्री ढुवानी गर्न समस्या छ। स्थानीय बासिन्दाहरू आवतजावतमा सास्ती खेपिरहेका छन्। तर, सडक निर्माणको लागि विनियोजन बजेट भने कार्यान्वयन हुन सकेको छैन्। कर्णाली राजमार्गमा पर्ने ड्कीजिउँलादेखि पीपलकोट वडा कार्यालय जोड्ने सडक निर्माण योजना अलपत्र परेको छ। उपभोक्ता समितिमा दलहरूले भागबन्डा खोज्दा सडक निर्माणको काम हुन नसकेको हो। स्थानीय नैनबहादुर शाहीले दलहरूबीच उपभोक्ता समिति गठनमा विवाद हुँदा पछिल्लो १० महिनादेखि सडक निर्माणको काम सुरु हुन नसकेको बताए। सडक निर्माण तथा मर्मतको काम गत कात्तिकमा सकिसक्नुपर्ने थियो, विवादकै कारण कामै हुन सकेन, पुनः म्याद थप भएको छ, अहिले उपभोक्ता समिति गठनमै विवाद भइरहेको छ, उनले भने। सडक बोर्ड र आठबिस नगरपालिकाको साझेदारीसहित ४१ लाख रुपैयाँ लागतमा निर्माण हुनुपर्ने सडकको काम सुरु हुन नसकेको वडाध्यक्ष बजिरसिंह विकले बताए। विगत १० महिनादेखि उपभोक्ता समिति गठनमै रुमल्लिएको उनको भनाइ छ। गत फागुन १२ गते मेरो अध्यक्षतामा आम भेला बोलाएर उपभोक्ता समिति गठन गरिएको थियो, एमालेले विवाद झिकेपछि नगरले सम्झौता गरिदिएको छैन्, उनले भने। भेलाले छवि कामी अध्यक्ष रहेको समिति गठन गरेको थियो। वडाबाट सबै प्रक्रिया पुर्याएर सम्झौताका लागि नगरमा गइसकेको भए पनि एमालेबाट पार्टीले सिफारिस गरेको व्यक्तिलाई समितिमा राख्नुपर्ने भन्दै विवाद झिकेको वडाध्यक्ष विकको भनाइ छ। पीपलकोटसम्म सडक निर्माण नहुँदा स्थानीय दीप माविको भवन निर्माणमा समेत असर परेको छ। विद्यालयको चारकोठे भवन निर्माणको लागि प्रदेश सरकारले ४० लाख रुपैयाँ बजेट विनियोजन गरेको थियो। विद्यालय भवन निर्माण असारमा सम्पन्न गरिसक्नुपर्नेछ वडाध्यक्ष विकले भने। सडक निर्माण नहुँदा सामग्री ढुवानी हुन सकेको छैन्, भवन निर्माण पनि अलपत्र छ। नगरप्रमुख तर्कबहादुर बडुवालले सडक निर्माणका लागि विवादरहित उपभोक्ता समिति गठन गरेर आउन आग्रह गरेको बताए। सडक निर्माणको काम छिटो सुरु हुनुपर्छ भन्नेमा नगरपालिकाले चासो दिइरहेको छ, समिति गठनमै विवाद हुँदा सडक निर्माणको काम गुणस्तरीय र दिगो हुँदैन त्यसैले वडाका अगुवाहरू बसेर विवादरहित समिति गठन गर्न भनेका छौं उनले भने।"
सुदूरपश्चिममा दुई सातामै बढ्यो कोरोना,"खेतीपाती भित्र्याउने र पर्वको बेला भएकाले मौसमी कामका लागि भारत पसेकाहरू घर फर्कन थालेका हुन्। धनगढीमहेन्द्रनगर : सुदूरपश्चिममा चैत १० गतेसम्म कोरोना संक्रमितको संख्या शून्य थियो। दुई हप्ता नपुग्दै संक्रमितको संख्या करिब एक सय पुगेको छ। नयाँ वर्ष र बिसु पर्व मनाउन सुदूरपश्चिमेलीहरू छिमेकी भारतबाट धमाधम घर फर्किंदैछन्। भारतमा संक्रमित भएर फर्किनेको संख्या बढ्न थालेपछि सुदूरपश्चिममा पनि कोरोना संक्रमण तीव्र भएको हो। सीमा क्षेत्रमा कोरोना पोजेटिभ भेटिएकालाई पनि सिधै घर पठाइन्छ। उनीहरूलाई होम आइसोलेसनमा बस्न सुझाव दिइन्छ। सार्वजनिक बस चढेरै उनीहरू गाउँ फर्किने गरेका छन्। त्यसकारण गाउँगाउँमा कोरोना फैलिने सम्भावना बढेको छ। कैलालीको गौरीफन्टा नाकामा पछिल्ला १५ दिनमा एन्टिजेन परीक्षणबाट ६१ जनामा कोरोना संक्रमण भेटिएको छ। गौरीफन्टा नाकाको हेल्थ डेस्कका इन्चार्ज गणेशबहादुर साउदले चैत १० गते यता कोरोनाका बिरामीको संख्या बढेको बताए। हरेक दिन ४५ जनामा कोरोना पोजेटिभ देखिँदै आएको थियो, साउदले भने, बिहीबारबाट दोब्बरले बढेको छ। बिहीबार ४ सय १८ जनाको एन्टिजेन परीक्षणमा ९ जना र शुक्रबार अपराह्नसम्मको २ सय ५४ जनाको एन्टिजेन परीक्षणमा १२ जनामा कोरोना पोजेटिभ देखिएको छ। कामका लागि भारतका विभिन्न सहरमा रहेका सुदूरपश्चिमका बासिन्दाहरू नयाँ वर्ष र बिसुुुपर्व मनाउन घर फर्किने क्रम बढेको छ। सशस्त्र प्रहरी सीमा सुरक्षा बलको तथ्यांकअनुसार कैलालीको गौरीफन्टा र कञ्चनपुरको गड्डाचौकी नाकाबाट दैनिक दुई हजार जना स्वदेश फर्किन थालेका छन्। तर दुवै नाकामा ७८ सय जनाको मात्रै एन्टिजेन परीक्षण भइरहेको छ। खेतीपाती भित्र्याउने र पर्वको बेला भएकाले मौसमी कामका लागि भारत पसेकाहरू घर फर्कन थालेका हुन्। कात्तिकमा दसैंतिहार मनाएर गहुँबाली छर्केपछि चारपाँच महिनाका लागि यहाँका युवाहरू काम खोज्न भारत जाने गर्छन्। उनीहरू नयाँ वर्ष र बिसुुु पर्व मनाउन तथा खेतीपाती भित्र्याउन फर्किन थालेका हुन्। कैलालीको गौरीफन्टा, कञ्चनपुरको गड्डाचौकी र बेलौरी, दार्चुलाको पुलघाट र बैतडीको झुलाघाट नाकामा प्रदेश सरकारले हेल्थ डेस्क राखेको छ। हेल्थ डेस्कमा भारतबाट फर्किनेहरूको एन्टिजेन परीक्षण गरिन्छ। चैत ९ पछि कोरोनाका संक्रमित भेटिन थालेका हुन्, कञ्चनपुरको गड्डाचौकीस्थित हेल्थ डेस्ककी इन्चार्ज प्रति बोहराले भनिन्, भारतबाट फर्किनको संख्या बढिरहेको छ। एन्टिजेन परीक्षण पनि बढाएका छौं। लक्षण देखिएकाहरूलाई मात्रै सेती प्रादेशिक अस्पतालमा पठाउने गरिएको गौरीफन्टा डेक्स इन्चार्ज साउदले भने। अहिलेसम्म लक्षण देखिएका भने नभेटिएको साउदले बताए। मास्क र सेनेटाइजर दिएर घर पठाइरहेका छौं, उनले भने, घरमै आइसोलेसन बस्न आग्रह गरिरहेका छौं। भारतबाट फर्किनले कोरोना परीक्षण गर्न नै नमान्ने गरेको गौरीफन्टा नाकाका हेल्थ डेस्कका कर्मचारीहरू बताउँछन्। हामीहरू डेस्कभित्र हुन्छौं, नाकामा रहेका सशस्त्र प्रहरी र नेपाल प्रहरीले डेस्कभित्र पठाई दिनुपर्छ। सीमा नाकामा यात्रु बोक्ने अटो चालकहरूले यात्रुको झोला समातेर लगिदिन्छन्, सबैलाई हतार हुन्छ, त्यसैले भारतबाट फर्केका आधा मानिसहरू पनि परीक्षणको दायरामा आउँदैनन् हेल्थ डेस्कका कर्मचारीले भने। कोरोना बढन थालेपछि प्रदेश सरकारले पनि सीमामा सतर्कता अपनाउन थालेको छ। सुदूरपश्चिम प्रदेश स्वास्थ्य निर्देशनालयका प्रमुख डा जगदीश जोशीले सीमा नाकाहरूमा एन्टिजेन कीटहरू पर्याप्त पठाएको बताए। एन्टिजेन कीट, मास्क, सेनेटाइजर पठाएका छौं, डा जोशीले भने, सीमा नाकामा सचेतना कार्यक्रमहरू गरिरहेका छौं।"
तीनकुनेस्थित बागमती पुल निर्माण आगामी वर्षबाट,"यो आवमा डिजाइनमा नै लाग्ने र त्यो सकिएपछि आगामी आवबाट मात्रै भौतिक काम हुनसक्ने देखिएको आयोजनाले जनाएको छ। डिजाइन सकिँदासम्म वर्षा सुरु हुने भएकाले खन्ने काम गर्न नहुने उनले बताए। काठमाडौं : पुरानो ठेक्का तोडेर नयाँ ठेक्कामार्फत प्रक्रिया अघि बढाइएको तीनकुनेस्थित बागमती पुलको काम आगामी आर्थिक वर्षबाट सुरु हुने भएको छ। झण्डै एक दशकपछि पुनः नयाँ ठेक्कामार्फत निर्माण अघि बढाउन लागिएको हो। चालु आवमा डिजाइन सकाएर अर्को वर्ष लाग्नासाथ निर्माणमा जाने योजना बनाइएको हो। केही समय पहिले होल खोपेर माटो परीक्षण गरिएको काठमाडौँ उपत्यका सडक विस्तार आयोजनाले जनाएको छ। कस्तो पोल राख्ने भनेर माटो जाँच भएको आयोजनाका सूचना अधिकारी महानन्द जोशीले बताए। कस्तो पुल बनाउने, कुन कुन संरचना कहाँ र कसरी गर्ने भनी डिजाइन भइरहेको उनले बताए। काम सुरु गर्नुअघि यसअघि सो पुल निर्माणमा संलग्न निर्माण कम्पनी पप्पु कन्स्ट्रक्सन कम्पनीले बनाएको संरचना भत्काउनुपर्ने उनको भनाइ छ। विसं २०७९ असार १० मा सम्झौता भएको सो ठेक्काको जम्मा अवधि ४२ महिना छ। अहिले सञ्चालनमा रहेको बीचको पुलको दुबैतर्फ पुल बनाउने गरी एउटै निर्माण कम्पनीलाई जिम्मेवारी दिइएको छ। डिजाइन स्वीकृत भएसँगै निर्माण हुनेछ। करिडोर निर्माण गरिरहँदा बाधा पुग्ने भनेपछि केही समय कुरिएको सूचना अधिकारी जोशीले बताए। उनले भने, 'हामीले काम नसकाएसम्म होल खोप्न पाइँदैन भनेर रोकेर त्यो सकिएपछि नै होल खोपिएको छ।' यो आवमा डिजाइनमा नै लाग्ने र त्यो सकिएपछि आगामी आवबाट मात्रै भौतिक काम हुनसक्ने देखिएको आयोजनाले जनाएको छ। डिजाइन सकिँदासम्म वर्षा सुरु हुने भएकाले खन्ने काम गर्न नहुने उनले बताए। कम्पनीले डिजाइन बुझाएपछि आयोजनाबाट क्षेत्रीय हुँदै विभाग पुगेर त्यहाँबाट स्वीकृत भएपछि मात्रै निर्माणमा जान सकिने छ। डिजाइनका क्रममा कुनै कुरा नमिलेको पाइएमा कहिले आयोजनाले फर्काउने, कहिले क्षेत्रीय त कहिले विभागले फर्काउने गरेका छन्। उनले भने, 'डिजाइनको स्वीकृतिका लागि सँगै बसेर छलफल गर्ने चलन हुँदैन, कहिले के मिलेन भनेर फर्किरहँदा पनि डिजाइनमा बढी समय लाग्छ।' आयोजनाले यसअघि नै विगतमा काम गरेको कम्पनीसँग भएको धरौटी र बैंक ग्यारेन्टी जफत गरिसकेको छ। कम्पनीसँग ठेक्का तोडिएपछि उसले बिगारेको संरचना भत्काउन र बनाउन लाग्ने लागत बोहर्नपर्ने हुन्छ। असुल हुन बाँकीलाई बाँकी असुल सरह गरी अर्थ मन्त्रालयअन्तर्गत कुमारीचोक तथा केन्द्रीय कार्यालय पठाइएको छ। पहिले पनि निर्माण कम्पनीले कहिले काम नगर्ने त कहिले डिजाइनभन्दा फरक निर्माण गर्दा लामो समयसम्म अलपत्र परेको सो आयोजनामा हाल कार्यरत निर्माण कम्पनी पनि अहिले कालोसूचीमा परेको छ। ठेक्का भएर पछि मध्यपहाडी राजमार्गमा पुल नबनाएर कम्पनी कालोसूचीमा परेको छ। पहिलो पटक निर्माण सुरु भएको झण्डै आठ वर्षपछि पुनःनयाँ प्रक्रियामार्फत निर्माण अघि बढाइएको हो। निर्माण व्यवसायी आफैँले डिजाइन गर्ने गरी (डिजाइन एण्ड विल्ड) मार्फत निर्माण गरी ठेक्का वाइपिकिरातेश्वर जेभीलाई दिइएको छ। सो ठेक्काको रकम रु २४ करोड ५९ लाख ६७ हजार रहेको छ। बिजुली बजारको पुल जस्तै यो पुल पनि नयाँ प्रविधि मानिने आर्स एण्ड ब्रिज प्रविधिबाट निर्माण गर्न लागिएको हो। यस्तो डिजाइनको पुलले शहरी क्षेत्रको आकर्षण बढाउने हुँदा सडक विभागले मुख्य सडकमा निर्माण अघि बढाएको थियो। विसं २०७१ मा तीनकुने पुल र बिजुली बजारस्थित पुल एउटै समयमा सुरु गरेकामा बिजुली बजारस्थित धोबीखोला पुल तीन वर्ष पहिलेदेखि नै सम्पन्न भएर सञ्चालनमा छ। तीनकुने पुल पप्पु कन्स्ट्रक्सनसँग २१ करोडमा ठेक्का भएको थियो। विसं २०७१ पुसमा सडक विभागले सो कम्पनीसँग साढे तीन वर्षमा निर्माण सम्पन्न गर्ने गरी ठेक्का सम्झौता गरेको थियो। विसं २०७५ मा निर्माण सम्पन्न हुनुपर्ने पुल अहिले आएर पुनःनिर्माण सुरु गरिएको हो। अरु पुलमा तल्लो भागमा भार भए पनि यसमा भार माथिल्लो भागमा पर्ने विभागले जनाएको छ। रासस"

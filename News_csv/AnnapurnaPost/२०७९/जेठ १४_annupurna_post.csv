शीर्षक,विवरण
नारायणगढमुग्लिन सडकमा माइक्रोबस र जिपमाथि खस्यो पहिरो,नारायणगढ : नारायणगढमुग्लिन सडकखण्डअन्तर्गत चितवनको इच्छाकामना गाउँपालिका६ तोपेखोलामा गुडिरहेको माइक्रोबस र जिपमाथि पहिरो खसेको छ। मुग्लिनबाट नारायणगढतर्फ गइरहेको ग१ख ९९०९ नंको यात्रुबाहक माइक्रोबस र प्रदेश ३०१०२३च ०५३५ नंको कारमाथि करिब साढे ५ बजेतिर पहिरो खसेको हो। पहिरोसँगै खसेको ढुंगाले लागेर एक जना सामान्य घाइते भएको इलाका प्रहरी कार्यालय मुग्लिनले जनाएको छ। इलाका प्रहरी कार्यालय मुग्लिनका अनुसार माइक्रोका चालक नवलपुर कावासोती नगरपालिका७ बस्ने ३६ वर्षीय टीकाराम महतोको हातमा सामान्य चोट लागेको हो। मानवीय क्षति नभए पनि गाडीमा भने क्षति पुगेको छ। अहिले साँझ ६:३० बजेबाट एकतर्फी मात्र यातायात सञ्चालनमा रहेको प्रहरीले जनाएको छ। दुईतर्फी सडक खुलाउन अझै केही समय लाग्ने प्रहरीले जनाएको छ।
"सीमासम्बन्धी विषय संवेदनशील छ, वार्ता र कूटनीतिक माध्यमबाट समाधान गर्छौं : प्रधानमन्त्री (पूर्ण पाठ)","काठमाडौं : प्रधानमन्त्री शेरबहादुर देउवाले कालापानी, लिपुलेक र लिम्पियाधुरा नेपालकै भूमि रहेको बताएका छन्। सरकारको नीति तथा कार्यक्रममा उठेका प्रश्नको जवाफ दिने क्रममा उनले उक्त विषयमा नेपाल सरकार स्पष्ट रहेको बताए। 'नेपालले असंलग्न परराष्ट्र नीति अवलम्बन गर्दै आएको छ र नेपाली भूमिको रक्षा गर्न प्रतिबद्धसमेत छ,' उनले भने। सीमासम्बन्धी विषय संवेदनशील भएको बताउँदै उनले वार्ता र कूटनीतिक माध्यमबाट समाधान गर्ने प्रतिवद्धता जनाए। पूर्वप्रधानमन्त्री एवं नेकपा एमाले अध्यक्ष केपी शर्मा ओलीले नेपाली भूमि फिर्ता गर्न नसकेको भन्दै सरकारको आलोचना गरेका थिए। प्रधानमन्त्री देउवाले नेपाल भारत प्रवुद्ध व्यक्ति समूह (ईपीजी)को प्रतिवेदन ३ वर्षअघि नै तयार भए पनि ओली नेतृत्वको सरकारले नबुझेको बताए। ईपीजीको प्रतिवेदन तीन वर्षअघि नै तयार भएको सबैलाई थाहा छ। उक्त प्रतिवेदन त्यतिबेला किन बुझिएन?, देउवाको प्रश्न थियो। उनले सरकार एक चीन नीतिप्रति प्रतिवद्ध रहेको बताए। अमेरिकी उपमन्त्रीले तिब्बती शरणार्थी शिवरको भ्रमण गरेपछि सरकारको चौतर्फी आलोचना भएको थियो। त्यस्तै देउवाले बेल्ट एन्ड रोड इनिसिएटिभ (बीआरआई) ऋण भएको स्पष्ट पारे। 'बीआरआई ऋण हो। यसमा राष्ट्रिय सहमति खोजिन्छ। त्यसपछि अघि बढिन्छ,' उनले भने। प्रधानमन्त्री देउवाले संसदमा प्रस्तुत गरेको सम्बोधनको पूर्ण पाठ:"
चालु आर्थिक वर्षमा अर्थतन्त्र ५८४ प्रतिशतले विस्तार हुने,"काठमाडौं : चालु आर्थिक वर्षमा नेपालको अर्थतन्त्र ५८४ प्रतिशतले विस्तार हुने अनुमान गरिएको छ। गत आर्थिक वर्षमा यस्तो विस्तार ४२५ प्रतिशत थियो। सरकारले आज संसद्मा प्रस्तुत गरेको आर्थिक सर्वेक्षण २०७८७९ का अनुसार कोभिड१९ महामारीको प्रभाव क्रमशः न्युन हुँदै गएको तथा ऊर्जा क्षेत्रको विस्तार उत्साहप्रद रहेका कारण नेपालको अर्थतन्त्रमा विस्तार भएको हो। विश्वव्यापीरुपमा फैलिएको कोभिड१९ महामारीका कारण सन् २०२० मा प्रायः सबै मुलुकहरुको अर्थतन्त्रसहित विश्व अर्थतन्त्र सङ्कुचित हुन पुगेको छ। आर्थिक गतिविधिमा आएको शिथिलताले रोजगारीका अवसरहरु न्युन हुन पुगे। जसका कारण कम आय वर्गका मानिसको दैनिक जीवनयापनसमेत कष्टकर हुन पुग्यो रोजगारी र आयमा आएको कमीसँगै गरिबी र असमानता पनि बढेर गयो। कोभिड१९ को उत्परिवर्तनले विश्वलाई आक्रान्त बनाइरहेको भए पनि यस विरुद्धको खोपको उपलब्धतासँगै आर्थिक सामाजिक गतिविधि सामान्य बन्दै गएका छन्। आगामी दिनमा अर्थतन्त्रमा कोभिड१९ को प्रभाव कम हुँदै जाने पूर्वानुमान रहे पनि रसिया युक्रेन युद्ध लम्बिन सक्ने, रसियामाथि थप प्रतिबन्ध लाग्न सक्ने र पेट्रोलियम पदार्थको मूल्यमा अप वृद्धि हुनसक्ने अनुमानका आधारमा सन् २०२२ मा विश्व अर्थतन्त्र ३६ प्रतिशतले मात्र विस्तार हुने प्रक्षेपण अन्तर्राष्ट्रिय मुद्रा कोषले गरेको छ। चालु आर्थिक वर्ष २०७८७९ मा कृषि, उद्योग र सेवा क्षेत्रको कूल मूल्य अभिवृद्धि क्रमशः २३ प्रतिशत ८१ प्रतिशत र ६६ प्रतिशतले वृद्धि हुने अनुमान रहेको छ। आर्थिक वर्ष २०७८७९ को कूल मूल्य अभिवृद्धिमा कृषि, उद्योग र सेवा क्षेत्रको योगदान क्रमशः २३९ प्रतिशत, १४३ प्रतिशत र ६१८ प्रतिशत रहेको छ। आर्थिक वर्ष २०७८७९ को कूल गार्हस्थ्य उत्पादन (उपभोक्ताको मूल्यमा) रु ४८ खर्ब ५१ अर्ब ६२ करोडमा बागमती प्रदेशको अंश सबैभन्दा बढी ३६९ प्रतिशत र कर्णाली प्रदेशको सबैभन्दा कम ४१ प्रतिशत रहने अनुमान सर्वेक्षणमा गरिएको छ। आर्थिक वर्ष २०७८७९ मा प्रदेशगत कूल गार्हस्थ्य उत्पादनको वृद्धिदर प्रदेश नं १ मा ५४१ प्रतिशत, मधेस प्रदेशमा ४८२ प्रतिशत बागमती प्रदेशमा ६७४ प्रतिशत, गण्डकी प्रदेशमा ६१७ प्रतिशत लुम्बिनी प्रदेशमा ५३६ प्रतिशत, कर्णाली प्रदेशमा ५४७ प्रतिशत र सुदूरपश्चिम प्रदेशमा ४९२ प्रतिशत हुने अनुमान रहेको उल्लेख छ। आर्थिक वर्ष २०७७७८ मा कूल गार्हस्थ्य उत्पादनमा उपभोगको अंश ९२३ प्रतिशत रहेकामा आर्थिक वर्ष २०७८७९ मा केही कमी भई ९०७ प्रतिशत रहने अनुमान छ। आर्थिक वर्ष २०७६७७ मा कूल लगानी २५९ प्रतिशतले सङ्कुचन भएकामा पछिल्ला दुई वर्षमा यस्तो लगानी बढेको छ। आर्थिक वर्ष २०७७७८ मा २९३ प्रतिशतले वृद्धि भएको कूल लगानी चालु आर्थिक वर्षमा १८१ प्रतिशतले वृद्धि भई रु १८ खर्ब सात अर्ब २९ करोड पुग्ने अनुमान उत्पादनसँग कूल लगानीको अनुपात ३४८ प्रतिशत रहेकामा आर्थिक वर्ष २०७८७९ मा यस्तो अनुपातमा वृद्धि भई ३७३ प्रतिशत पुग्ने अनुमान आर्थिक सर्वेक्षणले गरेको छ। आर्थिक वर्ष २०७८७९ मा प्रचलित मूल्यको प्रतिव्यक्ति कूल गार्हस्थ्य उत्पादन १२३ प्रतिशतले बढेर रु एक लाख ६४ हजार ५९८ पुग्ने अनुमान छ। आर्थिक वर्ष २०७७७८ मा यस्तो यस्तो प्रतिव्यक्ति कूल गार्हस्थ्य उत्पादन रु एक लाख ४६ हजार ५२१ रहेको थियो। पेट्रोलियम पदार्थमा भएको मूल्यवृद्धि, ढुवानी खर्चमा भएको वृद्धि, खाद्यपदार्थ तथा आयातीत कच्चापदार्थलगायत अन्य वस्तु तथा सेवाहरूमा भएको मूल्यवृद्धिका कारण मुद्रास्फीतिमा चाप परेको सर्वेक्षणमा उल्लेख छ। आर्थिक वर्ष २०७८७९ को फागुनसम्म औसत उपभोक्ता मुद्रास्फीति ५४ प्रतिशत रहेको छ। गत आर्थिक वर्षको सोही अवधिमा यस्तो मुद्रास्फीति ३५ प्रतिशत रहेको थियो। आव २०७७७८ मा सङ्घ, प्रदेश र स्थानीय तहको एकीकृत खर्च १४४ प्रतिशतले बढेर रु १३ खर्ब ६२ अर्ब १८ करोड पुगेको छ। आर्थिक वर्ष २०७७७८ मा कूल एकीकृत खर्चमा चालु खर्च, पूँजीगत खर्च र वित्तीय व्यवस्थातर्फको खर्चको हिस्सा क्रमशः ५४४ प्रतिशत, ३६५ प्रतिशत र ९१ प्रतिशत रहेको छ। आर्थिक वर्ष २०७६७७ मा यस्तो हिस्सा कमशः ५६ प्रतिशत, ३४१ प्रतिशत र ९९ प्रतिशत रहेको थियो। चालु आर्थिक वर्षको फागुनसम्म सङ्घीय राजश्व गत आर्थिक वर्षको सोही अवधिको तुलनामा १९६ प्रतिशतले बढेर रु छ अर्ब ५७ करोड पुगेको छ। सङ्घीय खर्च १८० प्रतिशतले वृद्धि भई रु छ खर्ब ७४ अर्ब ६१ करोड पुगेको छ। आर्थिक वर्ष २०७८७९ को फागुनसम्म सङ्घीय सरकारको बजेट घाटा रु २१ अर्ब ३१ करोड रहेको छ। गत आर्थिक वर्षको फागुनसम्म यस्तो घाटा रु २९ अर्ब २६ करोड रहेको थियो।"
निजगढ विमानस्थल सम्बन्धमा देउवाले भने सर्वोच्चको फैसला अध्ययन गरेपछि आवश्यक निर्णय गर्छौं,काठमाडौं : प्रधानमन्त्री शेरबहादुर देउवाले निजगढ अन्तर्राष्ट्रिय विमानस्थलबारे सर्वोच्च अदालतको फैसला अध्ययन गरेपछि मात्र आवश्य निर्णय लिने बताएका छन्। सरकारको नीति तथा कार्यक्रममा उठेका प्रश्नको जवाफ दिने क्रममा प्रधानमन्त्री देउवाले फैसलाको पूर्ण पाठ आइनसकेकाले आएपछि मात्रै आवश्यक निर्णय लिने बताए। सर्वोच्च अदालतले सरकारको बहुआयामिक परियोजना निजगढ अन्तर्राष्ट्रिय विमानस्थलको निर्माण रोक्न फैसला सुनाएको थियो। उक्त फैसलाको विरोधमा संसदमा प्रश्न उठेको थियो। प्रधानमन्त्री देउवाले नेपाल आगल निगम खारेज गर्नेबारे कुनै सोच नभएको समे बताए।
स्थानीय तह निर्वाचन : ३८५ स्वतन्त्र उम्मेदवार निर्वाचित,"काठमाडौं : स्थानीय तहको निर्वाचनमा हालसम्म ३८५ जना स्वतन्त्र उम्मेदवार निर्वाचित भएका छन्। निर्वाचन आयोगका अनुसार स्थानीय तहको निर्वाचनमा २४ राजनीतिक दल सहभागी हुँदा स्वतन्त्र उम्मेदवार २६६ पुरुष र ११९ महिला निर्वाचित भएका हुन्। निर्वाचन आयोगका अनुसार स्वतन्त्र उम्मेदवारमध्ये नगरपालिका प्रमुखमा सात र गाउँपालिका अध्यक्षमा छ जना निर्वाचित भएका छन्। काठमाडौँ महानगरपालिकासहित धरान उपमहानगरपालिका, धनगढी उपमहानगरपालिका र जनकपुर उपमहानगरको प्रमुख पदमा स्वतन्त्र उम्मेदवार निर्वाचित भएका छन्। काठमाडौं महानगरमा स्वतन्त्र उम्मेदवार बालेन्द्र साहले ६१ हजार ७६७ मत प्राप्त गरी निर्वाचित भएका छन्। काठमाडौँमा पहिलो पटक स्वतन्त्र उम्मेदवार निर्वाचित भएका हुन्। जनकपुरमा स्वतन्त्र उम्मेदवार मनोजकुमार साहसुडीले १३ हजार ४६५, धरान उपमहानगरमा हर्कराज राईले २० हजार ८२१, धनगढी उपमहानगरमा गोपाल हमालले २६ हजार ८६५ मतसहित प्रमुखमा विजयी भएका छन्। स्वतन्त्र उम्मेदवार उपप्रमुख दुई र उपाध्यक्ष दुई निर्वाचित भए। स्वतन्त्र वडाध्यक्ष १३६ निर्वाचित भए। तीमध्ये १३३ पुरुष र तीन महिला हुन्। महिला सदस्यमा ६०, दलित महिला सदस्य ५५, पुरुष सदस्य ११७ निर्वाचित भए। रासस"
"ओलीलाई हुम्ली सांसदको चुनौती : सिंहदरबार र हेलिकोप्टरबाट चीनले सीमा मिचेको देख्नुभएन, समय दिनुस् फोटो नै देखाउँछु","काठमाडौं : हुम्लाकी सांसद रंगमति शाहीले उत्तरी छिमेकी चीनले हुम्लामा सीमा नमिचेको प्रतिपक्षी दलका नेताको अभिव्यक्तिमा आपत्ति जनाएकी छन्। सरकारको नीति तथा कार्यक्रममाथि संसदमा जारी छलफलमा भाग लिँदै सांसद शाहीले प्रतिपक्षी दलका नेता केपी शर्मा ओलीले नमिचिएको भूमि मिचिएको छ भनेर बबण्डर मच्याइयो भनेर झुटा भाषण गरेकोमा आपत्ति जनाएकी हुन्। उनले ओलीलाई समय दिन आग्रह गर्दै सीमाको तस्बिर नै देखाएर कहाँ कहाँ मिचिएको छ भनेर देखाउने पनि उल्लेख गरिन। आफू स्थलगत अवलोकनमा गएको जानकारी गराउँदै सिंहदरबार र हेलिकोप्टरमा नदेखिएको मिचिएको भूभाग आफूले तस्बिरमार्फत देखाउने चुनौती दिइन्। नमिचिएको भूमि मिचिएको छ भनेर बबण्डर मच्याइयो भनेर ओलीले हुम्ला पुगेर अभिव्यक्ति दिएको र यो झुटा भएको शाहीले बताइन्। हुम्ला पुगेर सीमा मिचिएको छैन भन्नुभयो। पहिला सिंहदरबारबाट मिचिएको देखिएन। अस्ति हेलिकोप्टरबाट पनि देख्नुभएनछ, उनले भनिन्, म चुनौती दिन चाहन्छु म त्यहाँ स्थलगत भ्रमण गरेर आएको छु, म सँग फोटो छ। मैले तपाईलाई फोटो हेर्न आउन त भन्दिन। तपाईले समय दिनुहुन्छ भने म यो फोटो देखाएर कहाँ कहाँ के के भएको छ भन्ने कुरा ब्रिफिङ गर्छु। अनि त्यसपछि मात्र मलाई जवाफ दिनुहोला। हुम्ली जनतालाई जवाफ दिनुहोला। ओलीले हुम्ला गएर झुटा आश्वासन दिएको उनको आरोप थियो। कर्णाली करिडोर सेनालाई दिने हामी हो भन्नुभयो। करिडोर स्तरोन्नति गराउँछु भनेर झुटा भाषण गरेर आउनुभयो, उनले भनिन्, तपाईले मलाई देखाइदिनुस् पूर्वप्रधानमन्त्री ओलीज्यू तपाईको साढे तीन वर्षको सरकार हुँदैगर्दा कर्णाली करिडोर सेनालाई दिनुस् भन्दा तपाईको क्याविनेटमा पुगेको फाइल फिर्ता भएको छ। शेरबहादुर देउवाको नेतृत्वमा नयाँ सरकार आएपछि क्याविनेटले एक हप्तामा सेनालाई दिने निर्णय गर्यो। हुम्ली जनतालाई भन्दिनुस् कुन मितिमा तपाइको क्याविनेटले निर्णय गर्यो?"
पाणिनी गाउँपालिकाको कार्यपालिकामा कांग्रेसको बहुमत,"अर्घाखाँची : पाणिनी गाउँपालिकाको कार्यपालिकाको निर्वाचन सम्पन्न भएको छ। आज भएको निर्वाचनमा नेपाली कांग्रेसका तर्फबाट उम्मेदवार बनेका क्रमश: तारा पौडेल, राधा घिमिरे, लक्ष्मी सुनाखरी, शान्ता गौतम, विन्दु परियार र मानबहादुर विश्वकर्मा कार्यपालिका सदस्यमा विजयी भएसँगै कांग्रेस बहुमतमा भएको छ। कांगेसको तर्फबाट निर्वाचित ६ जनासहित वडाध्यक्षहरु कमलप्रसाद पोख्रेल, चन्द्रकान्त पौडेल, युवराज ज्ञवाली र कृष्णप्रसाद पौडेलले प्रतिनिधित्व गर्ने भएका हुन। एमालेको तर्फबाट गाउँपालिका अध्यक्ष टेकराज न्यौपाने, उपाध्यक्ष नर्मदा गौतम, वडाध्यक्षहरु हरिप्रसाद घिमिरे, इन्द्रमणि घिमिरे, गुनाखर अधिकारी र रोमबहादुर पाण्डेले कार्यपालिकामा प्रतिनिधित्व गर्छन। आज सम्पन्न निर्वाचन सँगै पाणिनी गाउँपालिकाको कार्यपालिकामा एमालेको तर्फबाट ६ जना र कांग्रेसको तर्फबाट १० जना गरी १६ सदस्यीय कार्यपालिका बनेको पाणिनी गाउँपालिका निर्वाचन अधिकृतको कार्यालयले जनाएको छ। गाउँसभामा एमालेको तर्फबाट २० सदस्य र कांग्रेसको तर्फबाट २४ सदस्य सहित ४४ जना सदस्य गाउँसभामा सहभागी हुनेछ।"
जिफण्ट प्रदेश १ अध्यक्षमा धमला निर्विरोध,"विराटनगर : नेपाल ट्रेड युनियन महासंघ (जिफण्ट)को प्रदेश १ अध्यक्षमा किशोर धमला निर्विरोध निर्वाचित भएका छन्। प्रदेश राजधानी विराटनगरमा शनिबार सम्पन्न जिफण्टको प्रथम अधिवेशनले धमलाको नेतृत्वमा २१ सदस्यीय नयाँ कार्यसमिति चयन गरेको हो। यसअघि पनि धमला जिफण्टको प्रदेश अध्यक्ष थिए। अधिवेशनले पनि उनैलाई पुनः अध्यक्ष बनाएको हो। उपाध्यक्षमा शशिकुमार राई, सचिवमा सूर्यप्रसाद खवास चयन भएका छन्। सुस्मिता चौधरी, हरि राई, सुखराज कटुवाल, हरिबहादुर अधिकारी, सीतादेवी बञ्जरा काफ्ले, मनकुमारी मगर, नयेन्द्रबहादुर विष्ट, सीतादेवी उप्रेती, पूण्यप्रसाद गुरागाईं, कृष्णप्रसाद काफ्ले, राजेश साह, सीता राई, मीना जीसी, खेमराज पोखरेल र विष्णुराम राई जिफण्टको प्रदेश सदस्य बनेका छन्। तीन जना सदस्य भनेपछि चयन गरिने छ। नवनिर्वाचित अध्यक्ष धमलाले श्रम ऐन र योगदानमा आधारित सामाजिक सुरुक्षा कोषलाई कार्यान्वयन गराउने प्रतिवद्धता जनाएका छन्। प्रदेशभित्रका प्रत्येक स्थानीय तह र जिल्लाहरुमा श्रमिकको सहजतालाई ध्यानमा राखेर श्रम डेक्सको स्थापनाका लागि पहल गर्ने उनले बताए। श्रम डेक्स स्थापना गर्न सबै पालिकाले अग्रसरता देखाएर सहयोग गर्नुपर्नेमा उनको जोड छ। धमलाले प्रदेशका १३७ पालिका र १४ जिल्लामा श्रमिकको समस्याको सुनवाइ गर्न श्रम समन्वय समिति गठन गर्न प्रदेश सरकारलाई दबाव दिने पनि बताए। नवनिर्वाचितहरुलाई जिफण्टका महासचिव जनक चौधरीले शपथग्रहरण गराए। अधिवेशनको उद्घाटन सत्रमा जिफण्टका केन्द्रीय अध्यक्ष विनोद श्रेष्ठ, एमाले प्रदेश १ का अध्यक्ष तुलसीप्रसाद न्यौपानेलगायत उपस्थित थिए।"
देशको ढुकुटी लुटेर भ्रष्टाचार गर्नेहरु आफ्नै आमाको खुन चुस्ने दुष्ट : अध्यक्ष लिङ्देन,"धरान : राप्रपाका अध्यक्ष राजेन्द्र लिङ्देनले कांग्रेस, एमाले र माओवादीले भ्रष्टाचार गरेर देश खोक्रो बनाएको आरोप लगाएका छन्। २०४७ पश्चात् यि नै तीनदलहरुले आलोपालो देशको नेतृत्व गरेका कारण देशको आर्थिक अबस्था टाट पल्टिएको उनले बताए। राप्रपा धरान नगर समितिले विजयपुरमा आयोजना गरेको शुभकामना तथा बधाइ कार्यक्रममा बोल्दै अध्यक्ष लिङ्देनले देशको ढुकुटी रित्तो बनाउने कांग्रेस, एमाले र माओवादीसंग सचेत हुन सर्वसाधारणलाई आग्रह गरेका छन्। उनले देश लुटने कांग्रेस, एमाले र माओवादीका नेताहरुलाइ सरापेर मात्र नपुग्ने भएकाले उनीहरुलाई भोट हाल्ने जनतालाई पनि सचेत गराउन आवश्यक रहेको बताए। देशको नेतृत्व लुटिखानेहरुको हातमा पुगेको भन्दै राप्रपाले मात्र देशको रक्षा र सहि नेतृत्व गर्न सक्ने बताए। उनले देशको ढुकुटी लुटेर भ्रष्टाचार गर्नेहरु आफ्नै आमाको खुन चुस्ने दुष्ट भएको बताए। लिंङ्देनले धरानमा जनताले राप्रपाको बीउ रोपेर धरान१४ मा वडाध्यक्षमा कृष्ण भट्टराईलाई विजय गराएकोमा वडावासिहरुलाई धन्यबाद दिए।"
प्रधानमन्त्री देउवाले ओलीलाई भने जनमतलाई स्वीकार गर्नुस्,"काठमाडौं : प्रधानमन्त्री शेरबहादुर देउवाले जनमतलाई स्वीकार गर्नुको विकल्प नरहेको बताएका छन्। उनले नेकपा एमाले अध्यक्ष केपी शर्मा ओलीले स्थानीय तह निर्वाचनमा धाँधली भएको आरोपलाई खण्डन गर्दै जनमतको कदर गर्न आग्रह गरे। सरकारको नीति तथा कार्यक्रममा उठेका प्रश्नको जवाफ दिने क्रममा उनले भने, 'सार्वभौम जनता नै निर्णयाक शक्ति भएकाले जनमतको कदर गर्नुको विकल्प छैन।' उनले केही घटनालाई लिएर समग्र निर्वाचनको परिणाममा शंका गर्न नमिल्ने बताए। 'छिटफुट घटनालाई लिएर निर्वाचनको समग्र प्रक्रिया र परिणमममा संशय व्यक्त गर्नु उपयुक्त हुन्न,' उनले भने। उनले देशभरि एकसाथ निर्वाचन गर्न चुनौती हुँदाहुँदै सीमित स्रोत साधनका बीच निर्वाचन सम्पन्न भएको बताएका थिए। उनले केपी शर्मा ओलीले दुई पटक संसद विघटन गरेको भन्दै आफूहरुको प्रयासबाट संविधानको रक्षा भएको दाबी गरे।"
सरकारको नीति तथा कार्यक्रम संसदबाट पारित,काठमाडौं : सरकारको नीति तथा कार्यक्रम संसदबाट पारित भएको छ। राष्ट्रपति विद्या देवी भण्डारीबाट प्रस्तुत गरिएको नीति तथा कार्यक्रम शनिबार बसेको संसद बैठकले बहुमतका साथ पारित गरेको हो। सभामुख अग्नि सापकोटाले सरकारको नीति तथा कार्यक्रमलाई सभामा निर्णयार्थ प्रस्तुत गर्दा बहुमतले स्वीकृति भएपछि पारित भएको घोषणा गरे। त्यसअघि सभामुख सापकोटाले नीति तथा कार्यक्रममाथि प्रस्तुत भएका संशोधन प्रस्तावमाथि निर्णयार्थ प्रस्तुत गरेका थिए। सबै संशोधन प्रस्ताव बहुमतले अस्वीकृत भएका थिए।
पेट्रोलियम पदार्थ उत्खनन गर्न दुई वर्ष समय थप,"काठमाडौं : पेट्रोलियम पदार्थ अन्वेषण तथा उत्खनन गर्न दुई वर्ष समय थपिएको छ। जिल्लाको ज्वाला क्षेत्रमा जारी अन्वेषण तथा उत्खननका लागि समय थपिएको हो। पेट्रोलियम पदार्थ अन्वेषण तथा उत्खननका लागि सन् २०२२ फेब्रुअरी २८ सकिएपछि २०७८ चैत १४ गते बसेको मन्त्रिपरिषद्को बैठकले दैलेखमा रहेको पेट्रोलियम पदार्थ अन्वेषण तथा उत्खननका लागि दुई वर्ष समय थप गरेको खानी तथा भूगर्भ विभागका भूगर्भविद् डा गणेशनाथ त्रिपाठीले बताए। उनले कोभिड महामाहारीका कारण बन्द भएको काम चिनियाँ टोली नेपाल आउनसाथ पेट्रोलियम पदार्थ अन्वेषण तथा उत्खननअन्तर्गत दोस्रो चरणको काम सुरु हुने बताए। कोभिड महामारीका बेलादेखि नेपाल र चीनबीच सिधै हवाइसेवा सञ्चालन हुन सकेको थिएन, त्रिपाठीले भने, अब चिनियाँ टोली नेपाल आउन तयार छ। सदियौँ देखि पानीमाथि आगो बल्दै आएको ज्वाला क्षेत्रको नाविस्थान, श्रीस्थान, कोटिला, तल्लो डुङ्गेश्वर र पादुकालगायत क्षेत्रलाई आधार बनाएर पेट्रोलियम पदार्थ अन्वेषणका लागि नेपाल सरकार र चीन सरकारको जिओलोजिकल सर्वे कम्पनीबीच सन् २०१९ फेब्रुअरी २८ मा सम्झौता भएको थियो। पेट्रोलियम पदार्थ अन्वेषणका लागि तीन वटा पूर्वपश्चिम र सात वटा उत्तर दक्षिण दिशामा खनिएका १० सिस्मिक लाइनमा सर्वेकार्य सकिएपछि अन्वेषणका लागि गरिने मुख्य ड्रिलिङको काम सुरु गर्ने भनिए पनि कोरोनाका कारण काम प्रभावित बनेको थियो। रासस"
गणतन्त्र दिवसका अवसरमा ८१८ कैदीलाई माफी मिनाहा,"काठमाडौं : राष्ट्रपति विद्यादेवी भण्डारीले गणतन्त्र दिवसका२०७९ का अवसरमा ८१८ कैदीको बाँकी कैद सजाय माफी मिनाहा गरेका छन्। राष्ट्रपति भण्डारीले गणतन्त्र दिवसका अवसरमा जारी गरेको प्रेस विज्ञप्तिमा खड्ग श्रेङ लिम्बू समेतका २७१ र नरबहादुर साँवा समेतका ५४७ गरी कूल जम्मा ८१८ कैदीको बाँकी कैद सजाय मिनाहा गरे। राष्ट्रपति भण्डारीले नेपालको संविधानको धारा २७६, फौजदारी कसूर (सजाय निर्धारण तथा कार्यान्वयन) ऐन, २०७४ को दफा ३७, फौजदारी कसूर (कैदकट्टा) नियमावली, २०७६ को नियम ३ तथा सर्वोच्च अदालतका आदेशसमेतका आधारमा तोकिएको कैद सजाय भुक्तान गरेका र असल चालचलन भएका व्यक्तिलाई माफी मिनाहा गर्नुभएको राष्ट्रपति कार्यालयका सहायक प्रवक्ता केशवप्रसाद घिमिरेले जारी गरेको प्रेस विज्ञप्तिमा उल्लेख छ। मन्त्रिपरिषद्को यही जेठ १० गते बसेको बैठकको सिफारिसमा जेठ १५ गतेदेखि लागू हुने गरी माफी मिनाहा गरिएको हो। त्यस्तै राष्ट्रपति भण्डारीले गणतन्त्र दिवसकै अवसरमा मन्त्रिपरिषद्को यही जेठ १३ गतेको बैठकको सिफारिसमा उमाकान्त पराजुलीसमेतका १६ कैदीको विभिन्न अदालतबाट विभिन्न मितिमा भएका फैसलाबमोजिम कैद माफी गरेका छन्। नेपालको संविधानको धारा २७६ र मुलुकी फौजदारी कार्यविधि संहिता, २०७४ को दफा १५९ बमोजिम गणतन्त्र दिवस२०७९ का अवसरमा उनले उक्त माफी गरेका हुन्। रासस"
मुद्दा परेका वडाध्यक्ष निलम्बनमा : अख्तियारले माग्यो आयोगको जवाफ,"नुवाकोट : नुवाकोटमा वडाध्यक्षमा निर्वाचित एक जना व्यक्तिको विरुद्ध विशेष अदालतमा आर्थिक अनियमितता सम्वन्धि मुद्धा चलिरहेको रहस्य खुलेपछि उनी निलम्वनमा परेका छन्। उनको पद निलम्वनमा परेको अख्तियार दुरुपयोग अनुसन्धान आयोगले जनाएको छ। सदरमुकाम रहेको विदुर नगरपालिकाको एक वडामा निर्वाचित वडाध्यक्षको रकम हिनामिना सम्वन्धी मुद्धा विशेष अदालतमा गत २०७६ साल भदौ २० गतेदेखि चलिरहेको विषयमा विभिन्न निकायमा उजुरी दायर भएपछि अख्तियाले चासो लिएर उनको पद निलम्वनमा परेको जनाएको छ। विदुर नपा, मुख्य निर्वाचन अधिकृतको कार्यालय, जिल्ला प्रशासनलगायतका कार्यालयमा रकम हिनामिना सम्वन्धि मुद्धा चलिरहेका व्यक्ति विरुद्ध उजुरी दर्ता भएसंगै पद निलम्वनमा परेको अख्तियारको भनाई छ। विदुर९ को वडाध्यक्षमा कांग्रेस माओवादी गठवन्धनवाट उम्मेदवार वनेर स्थानीय हरिराम भण्डारी मुद्धा चलिरहेकै अवस्थामा उम्मेदवारी दिएर माओवादी केन्द्रका तर्फवाट निर्वाचित भएको र सपथग्रहण रोक्न माग गर्दै गत सोमवारै विदुरमा सोही वडाका २० जना व्यक्तिहरुले नगरपालिका कार्यालयमा ५७५० नं मा दर्ता गरेको उजुरीमा उल्लेख रहेको छ। उक्त उजुरीको कुनै सुनुवाई नभएको उजुरीकर्ताहरुको गुनासो रहेको छ। निलम्वित वडाध्यक्ष भण्डारीको विशेष अदालतमा मुद्धा नं ०७६ सिआर ००६३ वाट विशेष अदालत काठमाडौमा रकम हिनामिना भ्रष्टाचारको मुद्धामा सरकारकै तर्फवाट अभियोग दायर भई यहि २०७९ वैशाख २० गते मुद्धा पेशीमा चढी कारवाहीसमेत चलिरहेको सोही वडाका शनि चित्रकार, विनयप्रसाद लामिछाने, राजकुमार तामाङ, जयराम रिजाल, धनवहादुर वोगटी, सीता वोगटी, धनमाया सुनार, सुरेन्द्र श्रेष्ठसहित २० जनाले मुद्धाको विवरणसहित विदुर नगरपालिका कार्यालयमा पेश गरेको उजुरीपत्रमा उल्लेख गरिएको छ। मुख्य निर्वाचन अधिकृत तथा जिल्ला न्यायाधिष उमेशप्रसाद लुइटेलसमक्ष लिखित जानकारी गराइसकिएको उजुरीकर्ताहरु वताउँछन्। यस सम्वन्धमा अख्तियार दुरुपयोग अनुसन्धान आयोगका प्रवक्ता श्यामप्रसाद भण्डारीले रकम हिनामिना सम्वन्धि मुद्धा परिरहेका व्यक्तिले सार्वजनिक पद धारण गर्न नमिल्ने भएका कारण उनी निलम्वनमा परेको वताए। अन्य विषयमा भने निर्वाचन आयोगलाई मुद्धा परेका हरिराम भण्डारीका वारेमा लेखेर जवाफ दिन पत्र लेखेर पठाइसकिएको वताए। विशेष अदालतमा मुद्धा चलिरहेकै वेलामा वडाध्यक्षमा निर्वाचित भण्डारीको सपथग्रहण रोक्न माग गर्दै वडावासीले एक साता अगाडि नै उजुरी दिएका थिए। वडावासीले सपथग्रहण रोक्न माग गर्दै उजुरी दिएपनि भण्डारीले पद तथा गोपनियताको सपथग्रहण गरेका थिए। नेपाल सरकार वादी भई गत २०७६ साल भदौ २० गतेदेखि हरिराम भण्डारीसहित तीन जना विरुद्ध विशेष अदालतमा रकम हिनामिना सम्वन्धि मुद्धा चलिरहेको छ। विभिन्न स्थानमा उनलाई कारवाहीको माग गर्दै उजुरी परेपछि पनि भण्डारीले सपथग्रहण गरेर वडा कार्यालयमा गएर विविध कार्य गरेका थिए। यहि जेठ ९ गते सोमवार सपथग्रहण गरेका हरिराम भण्डारीले मुद्धा चलिरहेकै अवस्थामा अर्का वडा सदस्य राजकुमार श्रेष्ठलाई कावा वडाध्यक्षको कार्यभार दिइएको पत्र लेखेर छोडेका छन्। निलम्वित वडाध्यक्षले सपथ खाएर वडा कार्यालयमा गएर गरेका कार्यको वैधतामाथिसमेत प्रश्न उठेको छ। श्रेष्ठलाई कावा वडाध्यक्षको पत्र थमाएर हरिराम भण्डारी सम्पर्कविहीन भएका छन्। यस सम्वन्धमा नुवाकोटका प्रमुख जिल्ला अधिकारी नारायणप्रसाद रिसालले रकम हिनामिना सम्वन्धि मुद्धा चलिरहेका व्यक्तिले सार्वजनिक पद धारण गर्न नमिल्ने र मुद्धाको अन्तिम पैसला नभएसम्म उनको पद निलम्वनमा परेको प्रष्ट पारे।"
सर्लाहीमा लाखौंको अवैध कपडा बरामद,मलंगवा : सर्लाहीमा लाखौंको अवैध कपडा बरामद गरिएको छ। सर्लाहीको पश्चिम क्षेत्र बलरा नगरपालिका३ बाट सशस्त्र प्रहरीले लाखौं मूल्य बराबरको अवैध कपडा बरामद गरेको छ। भारतबाट लुकाई छिपाई ल्याउँदै गरेको कपडालाई सशस्त्रको चेकजाँच टोलीले बरामद गरेको हो। सशस्त्र प्रहरी बल नेपाल छिन्नमस्ता बाहिनी बर्दिबासबाट खटेको टोली र सशस्त्र प्रहरी बल नेपाल बोर्डर आउट पोष्ट छतौनाको संयुक्त टोलीले कपडा बरामद गरेको सशस्त्र प्रहरीले जनाएको छ। बरामद गरिएको कपडाको अन्दाजी मूल्य करिब १४ लाख २१ हजार रहेको प्रहरीले जनाएको छ। कपडासंगै प्रहरीले ओसार पसारमा प्रयोग भएका भारतीय नम्बर भएका दुईवटा मोटरसाइकल समेत बरामद गरेको छ। बरामद गरिएको कपडा र मोटरसाइकललाई आवश्यक कारबाहीका लागि जिल्ला भन्सार कार्यालय मलंगवामा ल्याइएको सशस्त्र प्रहरीले जनाएको छ।
गठबन्धनको समृद्धि हप्तैपिच्छे मूल्यवृद्धि,"काठमाडौं : सांसद नारायणप्रसाद मरासीनीले सरकारको नीति तथा कार्यक्रम निरस भएको बताएका छन्। नीति तथा कार्यक्रममाथिको छलफलमा भाग लिँदै सांसद मरासिनीले विकास र समृद्धिको सवालमा नीति तथा कार्यक्रम लाचार रहेको बताए। किसान तथा गरिहरुको स्तर उठाउने सवालमा नीति तथा कार्यक्रम बोलेको छैन। बढ्दो बेरोजगारी र युवाहरुलाई विदेश पलायन हुनबाट रोक्ने कुनै योजना छैन। पिछडिएको वर्गको उत्थानका निम्ति सरकारको ठोस कार्यक्रम छैन। अनावश्यक संरचना निर्माण गरेर मुलुकलाई थप व्ययभार बढाउने सरकारको नीति तथा कार्यक्रम लक्षित छ। नीति कार्यक्रममा न कुनै राम्रो सपना रहेको, न कुनै विपनामा रुपान्तरण गर्ने माहोल रहेको उनको भनाइ छ। न कुनै रंग छ न कुनै ढंग छ। जनताहरुले भनेका छन् गठबन्धनको समृद्धि हप्तैपिच्छे मूल्यवृद्धि, उनले भने।"
रचनाको स्वरमा बर्को बेरेर सार्वजनिक,"काठमाडौं : गायिका रचना रिमालको स्वरमा नयाँ गीत बर्को बेरेर सार्वजनिक भएको छ। महेश काफ्लेको शब्द र संगित रहेको गीतमा रचना रिमालको स्वर रहेको छ। उक्त गीतको म्युजिक भिडियोमा दिया श्रेष्ठ, महेश काफ्ले र दिपक कोइरालाको अभिनय रहेको छ।"
ओलीको तीन घण्टे सम्बोधनको विरोध : प्रधानमन्त्रीलाई ६ घण्टा बोल्न एमालेको चुनौती,"काठमाडौं : नेकपा एमालेले प्रधानमन्त्री शेरबहादुर देउवालाई संसदमा ६ घण्टा बोल्न चुनौती दिएको छ। सरकारको नीति तथा कार्यक्रममाथि संसदमा छलफलको प्रारम्भमा प्रतिपक्षी दलका नेता केपी शर्मा ओलीले तीन घण्टा बोलेको भन्दै सत्ता पक्षबाट विरोध भइरहेको बेला एमाले सांसदले प्रधानमन्त्री देउवालाई ६ घण्टा बोल्न चुनौती दिएका हुन्। नीति तथा कार्यक्रममाथिको छलफलमा सांसद झपट रावलले संसदमा प्रतिपक्षी दलको नेताले तीन घण्टा भाषण गरेको भनेर सत्ता पक्षको रोइलो सुनिएको भन्दै प्रधानमन्त्री देउवाले ६ घण्टासम्म बोले पनि आफूहरु सुन्न तयार रहेको जवाफ दिए। आज प्रधानमन्त्रीले जवाफ दिने कार्यक्रम छ। प्रधानमन्त्रीज्यू ३ घण्टा होइन चार घण्टा पाँच घण्टा ६ घण्टा कति घण्टा उभिएर जवाफ दिन सक्नुहुन्छ हामी प्रतिपक्ष धैर्यतापूर्वक जवाफ सुन्न तयार छौं, उनले भने। सांसद रावलले सरकारको नीति तथा कार्यक्रममाथि भन्दा पनि प्रतिपक्षी दलको नेताको सम्बोधनमा छलफल केन्द्रीत भएको भन्दै यसले एमाले सत्तामै छ भन्ने प्रमाणित गरेको तर्क गरे। सत्ता पक्षका माननीयहरुले सरकारको नीति तथा कार्यक्रम गठबन्धनले प्रस्तुत गरेको हो कि प्रतिपक्षी दलको नेताले? प्रतिपक्षी दलको नेताले राखेको विचारमा छलफल केन्द्रीत भएको देख्दा स्वयं तपाईहरुमा सत्तामा हुँदा पनि प्रतिपक्षमा हुनुहुन्छ। नेकपा एमाले प्रतिपक्षमा हुँदा पनि सत्तामा छ भन्ने यसले प्रमाणित गरिरहेको छ, उनले भने।"
नेपाली राष्ट्रिय क्रिकेट टोलीको बिदाइ,"काठमाडौं : अमेरिकामा आयोजना हुने आईसीसी पुरुष क्रिकेट विश्वकप लिग टु अन्तर्गतको त्रिदेशीय एकदिवसीय सिरिज खेल्ने नेपाली राष्ट्रिय क्रिकेट टोलीको बिदाइ गरिएको छ। शनिबार नेपाल क्रिकेट संघ (क्यान) ले शनिबार सिरिजका लागि अमेरिकाको टेक्सस जाने नेपाली टोलीलाई बिदाइ गरेको हो। नेपाली टोलीलाई युवा तथा खेलकुद मन्त्री महेश्वर गहतराज, क्यानका अध्यक्ष चतुरबहादुर चन्द लगायतले बिदाइ गरेका हुन्। बिदाइ कार्यक्रममा खेलकुदमन्त्री गहतराजले खेलाडीलाई दबाबविहिन भएर खेल्न आग्रह गरे। उनले सरकारले नेपाली क्रिकेटलाई चिन्दा क्यानलाई चिन्ने भएकाले क्यानको निर्णयलाई सवैले स्वीकार गर्नुपर्ने धारणा राखे। पछिल्लो पटक क्रिकेटमा देखिएको विवादलाई आफुहरु नै मिलेर समाधान गर्ने र त्यसमा खेलाडीले ध्यान नदिन उनले आग्रह गरे। त्यस्तै राष्ट्रिय क्रिकेट टोलीका कप्तान सन्दीप लामिछानेले लिग२ मा अझै धेरै खेल खेल्न बाँकी रहेकाले धेरै अंक जोड्दै विश्वकप सम्भावनालाई कायम राख्न चाहेको बताए। उनले नेपाली टीम निकै सन्तुलित रहेको र उत्कृष्ट खेल प्रदर्शन गर्ने बताए। त्यस्तै मुख्य प्रशिक्षक पुबुदु दासानायकेले पछिल्लो दुई तीन हप्तादेखि निकै कडा मेहनत गरिरहेको र राम्रो नतिजा आउने विश्वास व्यक्त गरे। अहिलेको टीम पनि निकै राम्रो बनेको उनको भनाई थियो। सिरिजमा नेपाल, अमेरिका र ओमानबीच प्रतिस्पर्धा हुनेछ। सिरिजका लागि क्यानले सन्दीप लामिछानेको कप्तानीमा १५ सदस्सीय टोलीको घोषणा गरिसकेको छ। सिरिज अन्तर्गत नेपालले पहिलो खेलमा ओमानविरुद्ध खेल्नेछ । नेपाल र ओमानबीचको खेल जुन ९ मा हुनेछ। यस्तै नेपालले दोस्रो खेल अमेरिकाविरुद्ध जुन ११ मा खेल्नेछ। नेपालले तेस्रो खेलमा फेरि ओमानविरुद्ध जुन १४ र अन्तिम खेलमा नेपालले अमेरिकाविरुद्ध जुन १५ मा खेल्ने तालिका रहेको छ। लिग टु को अंक तालिकामा नेपाल छैटौं स्थानमा रहेको छ। नेपालले अहिलेसम्म १२ खेल खेलेको छ। जसमा नेपालले ६ जित र ६ खेलमा हार व्यहोरेको छ।"
देशभरि कार्यपालिका सदस्य पदको निर्वाचन हुँदै,"काठमाडौं : स्थानीय तहको निर्वाचन सम्पन्न भएलगत्तै गाउँ कार्यपालिका र नगर कार्यपालिका निर्वाचनको माहोल सुरु भएको छ। देशभरि ४ हजार ८५२ कार्यपालिका सदस्य पदका लागि निर्वाचन भइरहेको हो। निर्वाचन सकिएको तीन दिनभित्र निर्वाचन कार्यतालिका प्रकाशित गरेर १५ दिनभित्र निर्वाचन सम्पन्न गराउनुपर्ने प्रवधान छ। निर्वाचन दल तथा निर्वाचित जनप्रतिनिधिहरुले उम्मेदवार कसलाई उठाउने तयारीमा जुटेका छन्। कतिपय स्थानीय तहमा कार्यपालिकाको चुनाव सम्पन्न पनि भएको छ। संविधानको धारा २१५ उपधारा (४) अनुसार गाउँसभाको निर्वाचनको अन्तिम परिणाम प्राप्त भएको मितिले पन्ध्र दिनभित्र कार्यपालिकालाई पुर्नता दिनुपर्ने व्यवस्था छ। निर्वाचन आयोगका सहप्रवक्ता सूर्य प्रसाद आर्यालका अनुसार गाउँसभाले गाउँपालिकामा वडाबाट जितेर आएका ४ जना वडा महिला सदस्य र नगरपालिकामा ५ जनालाई निर्वाचनमार्फत् कार्यपालिका सदस्यको रुपमा लैजानुपर्ने कानुनी व्यवस्था छ। त्यसैगरी पालिकामा बसोबास गर्ने दलित वा अल्पसंख्यक समुदायबाट गाउँपालिकामा २ जना र नगरपालिकामा ३ जानलाई गाउँसभा सदस्यहरुले चुनावी प्रक्रियाबाट निर्वाचित गरेर कार्यपालिका सदस्यमा छनौट गर्नुपर्ने कानुनी प्रवधान छ। ७५३ स्थानीय तहका लागि ४० हजार ७६६ पदको निर्वाचन गर्नुपर्ने व्यवस्था छ। जसमध्य ३५ हजार २२१ पदका लागि बैशाख ३० मा निर्वाचन भएको थियो। मतदाताहरुले मतदान गरेर मेयर, उपमेयर, प्रमुख, उपप्रमुख, वडा अध्यक्ष, वडा सदस्य, महिला सदस्य, र दलित महिला सदस्य निर्वाचित चुनेका थिए। निर्वाचित भएकाहरु उनीहरु गाउँसभानगरसभाका सदस्य हुन्। गाउँसभानगरसभाका सदस्यहरुले आफूभित्रबाट गाउँपालिका तथा नगरपालिकामा ३ हजार ३०५ जना महिला वडा सदस्य र पालिकामा बसोबास गर्ने अल्पसंख्यक तथा दलित समुदायबाट १ हजार ५४७ जनालाई गरी कूल ४ हजार ८५२ कार्यपालिका सदस्यलाई निर्वाचनबाट जिताउनुपर्ने संवैधानिक व्यवस्था रहेको सहप्रवक्ता अर्यालले बताए। स्थानीय तहमा स्थापना गरिएको निर्वाचन अधिकृतको कार्यालयले निर्वाचन तालिका कार्यक्रम प्रकाशन गर्छन्। चुनावको सबै प्रक्रिया अपनाएर कार्यपालिका सदस्यको निर्वाचन गरिन्छ, उनले भने, हुन लागेको कार्यपालिका सदस्य निर्वाचनले राज्यको मूलधारमा नआएका जाति तथा समुदायलाई स्थानीय तहको निर्णय प्रक्रियामा पहुँच पुर्याउँछ, उनले भने। कार्यपालिका सदस्य निर्वाचनपछि प्रमुख, उपप्रमुख सहित ९ जना सदस्य रहने जिल्ला समन्वय समिति (जिसस)को गठनको प्रक्रिया सुरु गर्नुपर्ने कानुनी व्यवस्था छ। जिल्लाभरिका स्थानीय तहको कार्यपालिका सदस्य निर्वाचन सम्पन्न भएको ३ दिनभित्र जिल्ला समन्वय समितिको निर्वाचन तालिका सार्वजनिक गर्नुपर्ने हुन्छ। तालिका सार्वजनिक भएको १५ दिनभित्र समन्वय समिति गठन गरिसक्नुपर्ने आयोगका सहप्रवक्ता अर्यालले बताए। ७७ वटै जिल्लाबाट प्रमुख, उपप्रमुख, सदस्य गरी कम्तिमा ६९३ जना जिल्ला समन्वय समितिका पदाधिकारीको रुपमा छनौट हुनेछन्। वडा सदस्यसम्म जितेकाले जिल्ला समन्वय समितिका विभिन्न पदमा उम्मेदवारी दिन पाउँछन्। तर जिससको निर्वाचनमा मेयर, उपमेयर, प्रमुख तथा उपप्रमुख जिल्ला सभाको सदस्य रहने व्यवस्था छ। उनीहरु मतदान गरेर जिल्ला समन्वय समिति गठन गर्नेछन्।"
निजगढमा निर्माणाधिन अन्तर्राष्ट्रिय विमानस्थल रोक्ने फैसला दुखद : प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले निजगढमा निर्माणाधिन अन्तर्राष्ट्रिय विमानस्थल बनाउने निर्णय रोक्ने सर्वोच्च अदालतको फैसला दुखद भएको बताएका छन्। सरकारको नीति तथा कार्यक्रममाथि संसदमा बोल्दै प्रचण्डले सर्वोच्च अदालतको यो फैसला अनौठो र दुखद भएको बताए। प्रचण्डले भने, निजगढमा निर्माणाधीन अन्तर्राष्ट्रिय विमानस्थल बनाउन कयौं वर्षदेखि मिहिनेत गर्यौ। सर्वोच्चको फैसला अनौठो पनि दुखद पनि लागेको छ। जहाँसम्म जंगलको कुरा गरिएको छ त्यहाँ जंगल छैन। यदि सकिन्छ भने पर्यावरण अध्ययन गर्ने टिम बनाएर यसलाई पुनरावलोकन गर्ने तर्फ ध्यान जाओस भन्न चाहन्छु।"
बालेन र हर्कहरु संघीय लोकतान्त्रिक गणतन्त्रको फूलबारीभित्र फक्रिएका फूल हुन् : प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले काठमाडौं र धरानका मेयर अलिक विशिष्ट ढंगले आएको बताएका छन्। सरकारको नीति तथा कार्यक्रममाथि संसदमा जारी छलफलमा भाग लिँदै प्रचण्डले अन्य महानगर र उपमहानगरभन्दा काठमाडौं महानगर र धरान उपमहानगरका मेयरमा स्वतन्त्र उम्मेदवार अलिक विशिष्ट ढंगले आएको बताएका हुन्। प्रचण्डले भने, काठमाडौंको मेयर र धरानका मेयर अलिक विशिष्ट ढंगले आउनुभयो। बालेन र हर्क स्वतन्त्र रुपमा आउनुभयो। स्थानीय तहको निर्वाचनमा धरान र काठमाडौंमा जुन विचार र संकल्पसहित जनतामा प्रस्तुत हुनुभयो। यसलाई विशिष्ट मान्नुपर्छ। काठमाडौं र धरानमा संविधानभित्रै रहेर आउनुभएको हो। दुवै मेयरलाई धन्यवाद पनि दिन चाहन्छु। संघीय लोकतान्त्रिक गणतन्त्रात्मक व्यवस्थाअनुरुप दलहरुसँग समदुरी जुटाउन सक्नुस्। काठमाडौं र धरानबाहेक अन्यत्रका स्वन्त्र भनिए पनि पार्टीकै नेता कार्यकर्ता भएको बताए। जनकपुर र धनगढीका स्वतन्त्र भनिएका उम्मेदवारको पछाडि दलकै कार्यकर्ता रहेको भन्दै उनीहरु स्वतन्त्र नभएको प्रचण्डको भनाइ थियो। बालेन र हर्कहरुको सफलतालाई राजनीतिक दललाई झापड, थप्पड र चुनौती भनेर आइराखेकोमा पनि उनले असहमति जनाए। आफूले चाहि विशिष्ट मान्ने उनले बताए। मेरो विचारमा संघीय लोकतान्त्रिक गणतन्त्रको फुलबारीभित्र काठमाडौं र धरानमा फेरि नयाँ दुईटा फूलहरु फक्रिएको जस्तो लाग्छ। फुलबारी गणतन्त्र र संविधानकै हो, उनले भने। दाहालले दलहरुले नीति सुधार्नुपर्ने, आत्मसमीक्षामा ध्यान दिनुपर्ने र उम्मेदवार छनोटमा ध्यान दिनुपर्ने देखाएको बताए। प्रचण्डले भने, तर दललाई चुनौती भनेर बुझ्नु हुँदैन। सावधानी बनाउने कुरा हो। राजनीतिक दलहरु एक्लै छौं भन्ने सोंचलाई परीवर्तन गराएको छ। हाम्रा कमजोरी सच्याउने अवसर हो। उनले घेराबन्दी चिरेर सफल हुन शुभकामना दिए। इतिहासको कालखण्डमा यस्ता पात्र जन्मिन्छ। तर असफल पार्न घेराबन्दी हुन्छ। यसखालको घेराबन्दीबाट मुक्त राख्दै साच्चिकै सेवामा लाग्ने वातावरण बनोस्, उनले भने।"
अर्थमन्त्री शर्मा र सभामुख सापकोटाबीच बजेटबारे छलफल,"काठमाडौं : सभामुख अग्निप्रसाद सापकोटाले सरकारले आगामी आर्थिक बर्षका लागि ल्याउन लागेको बजेटका सम्बन्धमा जानकारी लिएका छन्। शनिबार विहान सिंहदरबारस्थित सभामुखको कार्यकक्षमा अर्थमन्त्री जनार्दन शर्माले सभामुख सापकोटासमक्ष आगामी वर्षको बजेट एवं प्राथमिकताका सम्बन्धमा जानकारी गराएका हुन्। सो अवसरमा सभामुख सापकोटाले संघीय संसदको बजेटसँग जोडिएका विषयमा स्मरण गराएका थिए। उक्त अवसरमा संघीय संसदका महासचिव डा भरतराज गौतम, प्रतिनिधि सभाका सचिव गोपालनाथ योगी, अर्थ सचिव मधुकुमार मरासिनीलगायतको उपस्थिति रहेको थियो।"
"गेटा मेडिकल कलेजलाई २ अर्ब बजेट, तीन सय शैय्याको अस्पताल तत्कालै सञ्चालन","काठमाडौं : सुदूरपश्चिम प्रदेशको धनगढीमा भौतिक संरचना निर्माण सम्पन्न भएको गेटा मेडिकल कलेजमा ३ सय शैयाको अस्पताल यसै बर्षदेखि संचालनमा आउने भएको छ। प्रधानमन्त्री शेरबहादुर देउवाले सुदूरपश्चिमका सबै जनतालाई स्वास्थ्यमा पहुँच र स्वास्थ्य जनशक्ति उत्पादन गर्ने उद्देश्यले एक दशकअघि गेटा मेडिकल कलेज स्थापना गर्ने निर्णय गरेका थिए। गेटा मेडिकल कलेजको भौतिक संरचना अहिले तयार भएको छ। यसै आर्थिक वर्षमा सेवा सुरु गर्न प्रधानमन्त्रीले स्वास्थ्य र शिक्षा मन्त्रालयलाई यसअघि नै निर्देशन दिइसकेका छन्। प्रधानमन्त्रीको निर्देशनअनुसार यसै आर्थिक बर्षदेखि अस्पताल सुरु हुन लागेको हो। कांग्रेस नेतृ एवं कांग्रेस केन्द्रीय सदस्य डा आरजु राणा देउवाको पहलमा गत चैतमा स्वास्थ्य सचिव डारोशन पोखरेलको संयोजकत्वमा राष्ट्रिय ट्रमा सेन्टरका कार्यकारी निर्देशक डाप्रमोद जोशी सदस्यसचिव र शिक्षा, अर्थ र सामान्य प्रशासन मन्त्रालयका सचिव सदस्य रहेको एक विज्ञ समिति गठन भई स्थलगत भ्रमण गरी अस्पताल संचालनको कार्ययोजना तयार गरेको थियो। उक्त कार्ययोजनाकै आधारमा तत्काल तीन सय शैय्याको अस्पताल संचालन गर्ने निर्णय स्वास्थ्य मन्त्रालयले गरेको हो। हामीले गेटा मेडिकल कलेजको स्थलत गत अध्ययन गरेर कसरी छिटोभन्दा छिटो अस्पताल संचालन गर्न सकिन्छ भन्ने विस्तृत प्रतिवेदन पेश गरेका थियौं, सोही आधारमा यसै वर्षदेखि तीन सय शैय्याको अस्पताल संचालन हुने भएको हो, डाजोशीले भने। मेडिकल कलेज संचालनका लागि कम्तिमा तीन सय शैय्याको अस्पताल तीन वर्षसम्म संचालन भएको हुनुपर्ने प्रावधान छ। सोही प्रावधानअनुसार यस वर्षदेखि अस्पताल संचालन गरिने स्वास्थ्य मन्त्रालयका सचिव पोखरेलले बताए। उक्त समितिले ७५ विगा जमिनमा फैलिएको अस्पतालमा ढल, विजुली र पानीको तत्काल प्रबन्ध गर्नुपर्ने पनि सुझाव दिएको थियो। सोही सुझावका आधारमा आवस्यक सबै कामहरु यसै आर्थिक बर्षको सुरुदेखि अघि बढाइने भएको हो। गेटा मेडिकल कलेज शिक्षा मन्त्रालयको विश्वविद्यालय अनुदान सहयोग कार्यक्रमबाट भौतिक संरचना निर्माण सम्पन्न भएको हो। भौतिक संरचना निर्माण भएपछि तत्काल अस्पताल संचालन गर्न नेतृ राणा विगत एक बर्षदेखि पहल गर्दै आएकी थिइन्। राणाकै पहलमा यसै आर्थिक बर्षको बजेटमा अस्पताल संचालनका लागि माग भएअनुसारको २ अर्ब रुपैयाँ बजेट विनियोजनको प्रस्ताव भएर बजेटमा समावेश गरिएको छ। गेटा मेडिकल कलेज संचालनमा डा देउवाले पटक पटक विभिन्न बैठक, स्थलगत अध्ययन समिति बनाएर अगुवाई गरेपछि स्वास्थ्य मन्त्रालयको सिफारिसमा गत चैत ४ गते शिक्षा मन्त्रालयले तत्काल ३ सय शैयाको अस्पताल संचालन प्रक्रिया अघि बढाउने निर्णय गरेको हो। सरकारले गेटा अस्पताल संचालनका लागि स्वास्थ्य मन्त्रालयका ११ तहको चिकित्सक कार्यकारी निर्देशक हुनेगरी पद सृजना पनि गरेको छ। त्यसका साथै अन्य आवश्यक चिकित्सक, स्वास्थ्यकर्मी र अन्य कर्मचारी सरकारले काजमा वा करारमा लिएर खटाउन सक्ने पनि निर्णय गरेको छ। स्थानीय चुनावका कारण कार्यकारी निर्देशक नियुक्तलगायतका प्रक्रिया रोकिए पनि अब केही हप्तामै कर्मचारी नियुक्ति गरेर अस्पताल संचालन हुने बताइएको छ। यसै आर्थिक वर्षदेखि गेटा मेडिकल कलेज तीन सय शैय्याको अस्पताल संचालनमा आउँछ, स्वास्थ्य सचिव डा पोखरेलले भने। प्रत्येक प्रदेशमा कम्तिमा एउटा मेडिकल कलेज संचालन गर्ने सरकारको नीति अनुसार गेटा मेडिकल कलेजको भौतिक संरचना तयार भएको हो। गेटा सुरु भए लगत्तै सुदूरपश्चिम क्षेत्रका सयौले रोजगारी पाउनुका साथै सुदूरपश्चिमको विकासमा एउटा फड्को मार्ने बताइएको छ।"
कविता : बर्थिङ सेन्टर,"गद्दीसीन छोराहरू! हामी सबै आएको यो जन्मद्वारलाई मात्र मनोरञ्जनको भञ्ज्याङ नसम्झिदिनू। भदौको यो अन्धमुष्टी रातमा झ्याउँकिरी र गुहेखोल्सो दुइटै उर्लिरहेका छन् यस्तो बुझ्छु मेरो पाठेघरको गुफाभित्रबाट एउटा महाप्रकाश अथवा एउटी महारोशनीले धर्तीको दैलो उघार भनिरहेको हुनुपर्छ। निरक्षर सुँडेनीले निचोर्दानिचोर्दै बर्सेनि बेर्ना उमारिरहनुपर्ने मेरो रचनाकार शरीर अथवा, फलाक्दाफलाक्दै धामीझाँक्रीले तन्त्रमन्त्र र टुनामुना गर्भको प्राकृतिक कारखानामा सिर्जित दस महिने सुवर्ण सिक्का किंवदन्तीको एकमुखे रुद्राक्षजस्तै जीवनको ढुकढुकीबाट अलप हुन सक्छ। पाठेघरको ब्याडमा भ्रुणका बेर्नाहरू निसर्त रोपेर पृथ्वीलाई मानवमय बनाएका छौं आमाहरूले। विज्ञानले सार्वभौमसत्ता सम्हालेको यो युगमा हाम्रो गर्भ त्राहिमाम नबनोस्।"
एमालेलाई व्यंग्य गर्दै सांसदले सभामुखलाई बुझाए तालाचाबी,"काठमाडौं : सांसद गजेन्द्रबहादुर महतले सभामुख अग्निप्रसाद सापकोटा मार्फत् नेकपा एमालेलाई तालीबाजी बुझाएका छन्। एमालेले आफू बोल्दा संसद चल्न दिने र नबोल्दा संसद अवरोध गरेको भन्दै महतले सांकेतिक रुपमा सभामुखमार्फत् एमालेलाई तालाचावी बुझाएको हो। महतले भने, हिजो प्रतिपक्षीको हर्कत हेर्दा बोल्न पाइने होइन कि भन्ने त्रासमा थिए। अहिले पनि मोटो स्वर, ठूलो स्वर गर्ने हो भने अवरोध आउँछ की भन्ने चिन्तामा छु। धित मरुन्जेल उहाँहरु ३ घण्टा गाली गर्नुहुन्छ। धित मरिसकेपछि अवरोध गर्न खोज्नुहुन्छ। ताला लगाउन खोज्नुहुन्छ। त्यही भएर सभामुख महोदय ताला र चाबी ल्याएर आएको छुँ महतले एमालेलाई व्यंग्य गर्दै थपे, तपाइहरु धित मरुञ्जेलसम्म बोल्नुहोला। त्यसपछि हामी बोल्दा तालाचाबी लगाइदिनुहोला। र जतिबेला बोल्ने मन लाग्छ आउनुहोला र तालाचाबी खोल्नुहोला, अनि बोल्नुहोला। मैले सभामुख ज्यूलाई बुझाए। उनले गाली गर्नेलाई तीन घण्टा र कर्णालीको आवाज सुनाउनेलाई ३ मिनेट समय छुट्याइएको भन्दै असन्तुष्टि जनाए। उनले एमाले अध्यक्ष केपी शर्मा ओलीलाई पनि व्यंग्य गरे। महतले भने, हिजो संसदमा सच्याउने कुरा आयो। दुइ वटा शब्द सच्याउनुपर्यो, एउटा दानवीर बली भन्ने थियो नि। त्यसको ठाउँमा दानवीर ओली राख्नुपर्ने भयो। अर्को बलिदान भन्ने जुन शब्द छ, बलीको ठाउँमा ओली राखेर ओलिदान राख्नुपर्ने भयो। किनभने बलिदानलाई त उहाँ(ओली)ले स्वीकार्नुहुन्न। ओलीले नीति तथा कार्यक्रममाथि धारणा राख्ने क्रममा आफूले सबै सम्पत्ति दान गरेको र आफूजत्तिको दानवीर कोही नभएको उल्लेख गर्दै आफूलाई अकुत सम्पत्ति कमाएको आरोप नलगाउन चेतावनी दिएका थिए। उनले कोही पूर्वप्रधानमन्त्री छ सम्पत्ति राष्ट्रको नाममा गर्ने हिम्मत भएको भनेर चुनौती पनि दिएका थिए। त्यसैगरी जनयुद्धमा भएका घटनालाई बोरामा हालेर घिसारेर गरेको अपराध भनेर ओलीले टिप्पणी गरेका थिए। त्यसमा माओवादी नेताहरुले आपत्ति जनाइरहेका बेला सांसद महतले व्यंग्य गरेका हुन्।"
रसुवामा श्रृंखलावद्ध चोरीका घटना बढ्दो,"रसुवा : रसुवामा श्रृंखलावद्ध चोरीका घटना बढेको छ। जिल्लामा गएको बैशाख २० गतेदेखि श्रृंखलावद्ध चोरीको घटना भइरहेको छ। तर हालसम्म प्रहरीले चोरीमा संलग्नको पत्ता लगाउन सकेको छैन। जिल्लामा त्यसयता ३७ वटा घर, सहकारी, वडा कार्यालय, स्वास्थ्य संस्थालगायतबाट चोरी भएको छ। केही संस्था तोडफोड मात्र गरिएको भएपनि घरहरूमा नगद तथा गहना र अधिकांस सहकारीमा नगद चोरी भएको छ। प्रहरीका अनुसार २६ दिनमा करिब १४ स्थानमा चोरीको घटना भएको छ। जिल्ला प्रहरी कार्यालय रसुवाका अनुसार जिल्लाको कालिका र उत्तरगया गाउँपालिकामा चोरीका घटना भएको छ। गत बिहीबार राति उत्तरगया गाउँपालिका५ मा रहेको दुई वटा सहकारीका कार्यालयमा चोरी भएको छ। कालिका बहुउद्देश्यीय सहकारी संस्था र जनजागरण वचत तथा ऋण सहकारी संस्थामा चोरी भएको हो। कालिका बहुउद्देश्य सहकारी संस्थाबाट ७३ हजार ४ सय ४५ चोरी भएको सहकारीका व्यवस्थापक गोविन्द घिमिरेले बताए। उत्तरगया गाउँपालिका४ कर्मीडाँडामा रहेको लहरेपौवा स्वास्थ्य चौकी र स्थानीयको घरमा पनि एकै पटक चोरी भएको छ। बिहीबार चोरी गर्ने व्यक्तिले जनजागरण वचत तथा ऋण सहकारी संस्थाको कार्यालय तोडफोडसमेत गरेको संस्थाका अध्यक्ष ओम आचार्यले बताए। कार्यालयमा तोडफोड गरेपनि नगद भने चोरी भएको छैन। गत साता पनि कालिका गाउँपालिकाको कालिकास्थान धारापानी, बेतिनी तथा उत्तरगया गाउँपालिका५ को माझगाउँ र बनुवा घुम्तीमा चोरीको घटना भएको थियो। कालिका गाउँपालिकामा विभिन्न स्थानमा सातवटा निजी घर तथा बेतिनीमा रहेको सामुदायिक स्वास्थ्य एकाइ साथै सहकारी संस्था र उत्तरगया गाउँपालिका५ वडा कार्यालय निजी घरसमेत तोडफोड भएको भन्दै प्रहरीमा उजुरी परेको छ। जिल्ला प्रहरी कार्यालयले हालसम्म एउटा सूचना जारी गर्ने बाहेक अन्य काम गर्न सकेको छैन। प्रहरी नायव उपरीक्षक कुलदीप चन्दका अनुसार चोरीमा संलग्नको खोजी कार्य भइरहेको छ। चोरीका घटनाले स्थानीय त्रसित भएका छन्। चोरीको घटना बढेपछि अनुसन्धानका लागि जिल्ला प्रहरी कार्यालय रसुवाका प्रहरी निरिक्षक झलक शर्माको नेतृत्वमा ५ सदस्सीय टोली परिचालन गरिएको छ।"
सप्तरंगी पार्कमा साकेला फोटो फिचर,"धरान : किरात राईहरुको महान चाड उभौली पर्व धरानको सप्तरंगी पार्कमा भव्यरुपमा साकेला नाचेर समाप्त गरिएको छ। किरात राई यायोक्खा सुनसरीको आयोजनामा प्रर्दशन गरिएको साकेला सिली प्रर्दशनमा सुनसरी, मोरङ, धनकुटा, खोटाङ, भोजपुर, उदयपुरलगायतका जिल्लाबाट २० हजारभन्दा बढी किरात राईहरु साकेला नाच्न उपस्थित भएका थिए। हातमा चोरीको चम्मर, ढोल झ्याम्टा बजाउँदै किरात राईहरु गोलाकार भएर साकेला सिली प्रर्दशनी गरे। विभिन्न समूहमा भेला भएका किरात राईहरुको उपस्थितिले सप्तरंगी पार्क खचाखच भरिएको थियो। बुद्ध जयन्ती तथा फागु पूर्णिमाको दिनदेखि सुरु भएको सोकला नाच शनिबार प्रदेश १ का मुख्यमन्त्रीको प्रमुख आथित्यतामा र प्रदेश १ का सभामुख प्रदिप भण्डारी, धरानका मेयर हर्कराज राईको विशेष आथित्यतामा सम्पन्न भएको छ। १५ दिनदेखि सुनसरीका विभिन्न स्थानमा साकेला नाचेर सबै किरात राईहरु अनिवार्य उपस्थित भएर गोलाकार भएर पितृको स्मरण गर्दै साकेला नाचलाई सप्तरंगी पार्कमा आएर समापन गरिएको किरात राई यायोक्खा सुनसरीका अध्यक्ष राजेन्द्रकुमार राईले बताए। किरात राईहरुका साकेला थान, तथा विभिन्न चौर तथा आगनहरुमा युवायुवती, बृद्ध बृद्धा तथा नाताकुटुम्बहरु भेला भएर गोलाकार घेरामा बाधिएर पितृको सम्झना गर्दै, भूमीको पूजा गर्दै, अनिष्टबाट बचाउँन कुलदेवतालाई भाकल गर्दै शिली र ढोल, झयाम्टाको धुनमा साकेला नाच्ने गरिएको उनले बताए। किरात राई यायोक्खा सुनसरी कोषाध्यक्ष उपेन्द्र चाम्लिङले किरात राईहरु भेटघाट, जीवनशैली, पौराणिक कथा र सामाजिक सम्बन्धका बारेमा सिलीमार्फत् र ढोलझाम्टाको तालमा किरात बाहूल्य भूभागहरुमा साकेला नाच्ने गरेको बताए। वैशाख पूर्णिमा र मंसिरे पूर्णिमा गरी वर्षमा दुई पटक मनाइने यो पर्वलाई किरात राईहरुले विशेष पर्वकारुपमा मनाउँदै आएको उनको भनाई छ। विभिन्न प्रकारका साकेला सिलि गाउदै हातमा चौरीको चम्मर, झयाम्टा र काँधमा ढोल बोकेर किरात राईहरु साकेला नाचिरहेका छन्। पूर्वी पहाडी जिल्लामात्र नाचिने सोकला पछिल्लो समय तराईका धरान, इटहरी, तरहरा, बेलवारी, विराटचोक, दमक, उर्लावारी, पथरी, विर्तामोड, काकडभिट्टालगायतका मुख्य सहरहरुमा समेत साकेला नाच्न थालिएको किरात राई यायोक्खाका निर्वतमान केन्द्रीय अध्यक्ष तिलक राईले बताए। आफ्नो किराँत भेषभुषमा सजिएका किरात राइहरु यतिबेला घरमा पारेको कोदोको आराखा (रक्सी), हाँस, कुखुरा, बंगुरको मासु, आलुदम, र सेलरोटी खाँदै साकेला नाच्नु किरात राईहरुको सस्कृति भएको उनले बताए। यो पर्वले किरात राईहरुका लागि वर्ष दिनसम्म भेट नभएका परिवारलाई समेत भेट गर्ने अवसर जुराइ दिएको छ राईले भने। हिन्दू धर्ममा जसरी हिन्दू धर्मालम्बीहरु एकै साथ भेला भएर दसैं र तिहार मनाएर रमाइलो गर्ने प्रचलन छ। त्यसरी नै किरात राइहरु पनि यस पर्वमा असाध्यै रमाउने गरेका छन्। देश विदेशमा छरिएर रहेका किरात राईहरु यतिबेला आआफ्ना घरमा भेला भैसकेका छन्। किरात धर्मअनुसार बालीनाली लगाउने समय सुरू भएको प्राकृतिक संकेत पाएपछि आफूले लगाएको बाली राम्ररी सप्रियोस, भलबाढी पहिरो नआओस, प्राकृतिक विपत्ति नम्तिओस् भनि भूमीको कामना गर्दै साकेला उभौली मनाइने गरिएको किरात राई यायोक्खा सुनसरीका सहसचिव रमेश राईले बताए।"
स्थानीय तह निर्वाचन : कुन दलका कति आए जनप्रतिनिधि?,"काठमाडौं : स्थानीय तह निर्वाचन सकिएको छ। गत वैशाख ३० गते सम्पन्न स्थानीय तह निर्वाचनको मतगणनाको अन्तिम परिणाम लगभग आइसकेको छ। बाजुराको बूढीगङ्गा नगरपालिकामा मतदान हुन बाँकी छ भने उदयपुरको त्रियुगा नगरपालिकामा मतगणना जारी छ। नेपालको संविधान २०७२ जारी भएपछिको यो दोस्रो स्थानीय तह निर्वाचनमा प्राप्त मतपरिणामका आधारमा खासगरी राष्ट्रिय राजनीतिक दलको अवस्थाको मूल्याङ्कन भइरहेको छ। करिब एक वर्षअघि मुलुकको सबैभन्दा ठूलो दल नेपाल कम्युनिष्ट पार्टीमा आएको फुटपछि बनेको पाँच दलीय गठबन्धन सरकार स्थानीय तहको निर्वाचनमा पनि सहकार्यका साथ गएको तथा संसद्को ठूलो दल नेकपा (एमाले)ले एक्लै निर्वाचन जित्ने दाबीका बीच सम्पन्न निर्वाचन परिणाम बढी चर्चित छ। नेपालको सङ्घीय र प्रादेशिक संसद्को समयावधि पनि आगामी मङ्सिरसम्म रहेको र अबको बढीमा सात महिनामा संसद्कै निर्वाचन हुने भएकाले पनि प्राप्त स्थानीय निर्वाचनको जोड घटाउको चर्चा चुलिएको हो। यस निर्वाचनमा राष्ट्रिय राजनीतिक दलभन्दा बाहिरबाट काठमाडौँ महानगरलगायत कतिपय ठूला नगरमा स्वतन्त्र उम्मेदवारको उदयले पनि निर्वाचन परिणामलाई रोचक बनाइदिएको छ। स्थानीय तह निर्वाचनमा मतदाताले युवा र अघिल्लो निर्वाचनको काम गरी विशेषतः दुई मान्यता स्थापित गर्न खोजेको देखियो। राजधानी काठमाडौँमा अवस्थित नेपालको सबैभन्दा पुरानो र ठूलो महानगरपालिका काठमाडौँ महानगरपालिकामा पहिलो पटक मतदाताले राष्ट्रिय राजनीतिक दलभन्दा बाहिरबाट स्वतन्त्र हैसियतका युवा बालेन्द्रनारायण साहलाई विजयी गराएका छन्। यो मतदाताले स्थापित गर्न खोजेको युवा नेतृत्व मात्र नभएर देशका ठूला राजनीतिक दलका विगतका महानगरका नेतृत्वले दिन नसकेका परिणामको नतिजा हो। काठमाडौँ महानगरसँगै जोडिएको ललितपुर महानगरपालिकामा भने मतदाताले ६५ वर्षीय चिरिबाबु महर्जनलाई पुनः चुनेका छन्। राजधानी बाहिर धरान र धनगढी उपमहानगरपालिकामा पनि मतदाताले परम्परागत दल बाहिरबाटै युवा नेतृत्वको चयन गरेका छन्। यसरी सम्पन्न स्थानीय निर्वाचनमा मतदाताले दलभन्दा पनि कामलाई प्राथमिकता दिएको सन्देशका रुपमा लिन सकिन्छ। हालसम्म प्राप्त मतपरिणामअनुसार कांग्रेस पहिलो स्थानमा छ। कांग्रेस सबैभन्दा बढी प्रमुख, उपप्रमुख, अध्यक्ष, उपाध्यक्ष, वडाध्यक्ष, महिला सदस्य, दलित महिला सदस्य र वडा सदस्यमा विजयी भएको छ। कांग्रेसबाट १३ हजार ७३७ जनप्रतिनिधि निर्वाचित भएका छन्। यस्तै नेकपा (एमाले) बाट ११ हजार ८७२, नेकपा (माओवादी केन्द्र)बाट पाँच हजार ४४ र अन्य दल तथा स्वतन्त्र गरी चार हजार ४८ जनप्रतिनिधि निर्वाचित भएको निर्वाचन आयोगले जनाएको छ। विसं २०७४ मा तीन चरणमा सम्पन्न स्थानीय तह निर्वाचनमा कांग्रेसबाट ११ हजार ४५६, एमालेबाट १४ हजार १०० र माओवादी केन्द्रबाट पाँच हजार ४४० जनप्रतिनिधि निर्वाचित भएका थिए। गत वैशाख ३० गते सम्पन्न स्थानीय तह निर्वाचनमा कांग्रेसबाट १४० प्रमुख, ११० उपप्रमुख, १८८ अध्यक्ष, १९० उपाध्यक्ष, दुई हजार ६६१ वडाध्यक्ष, दुई हजार ६०० महिला सदस्य, दुई हजार ५४७ दलित महिला र वडा सदस्य पाँच हजार ३०१ निर्वाचित भएका छन्। एमालेबाट ८२ प्रमुख, ११३ उपप्रमुख, १२३ अध्यक्ष, १२६ उपाध्यक्ष, दुई हजार १२७ वडाध्यक्ष, दुई हजार ३४० महिला सदस्य, दुई हजार २८५ दलित महिला सदस्य र चार हजार ६७६ वडा सदस्य निर्वाचित भएका छन्। कूल निर्वाचित जनप्रतिनिधिका आधारमा माओवादी केन्द्र तेस्रो स्थानमा छ। माओवादीबाट नगर प्रमुखमा २५, उपप्रमुखमा ३३, पालिका अध्यक्षमा ९६, उपाध्यक्षमा ९५, वडाध्यक्षमा एक हजार ५३, महिला सदस्यमा ९६३, दलित महिला सदस्य ९७३ र वडा सदस्यमा एक हजार ८०६ निर्वाचित भएका छन्। नेकपा (एकीकृत समाजवादी), जनता समाजवादी पार्टी (जसपा) नेपाल, लोकतान्त्रिक समाजवादी पार्टी, राष्ट्रिय प्रजातन्त्र पार्टी र स्वतन्त्रबाट चार हजार ३४८ निर्वाचित भएको आयोगले जनाएको छ। यस्तै ६ महानगरका प्रमुख र उपप्रमुख, ११ उपमहानगरका प्रमुख र उपप्रमुख, २७६ नगरपालिकाका प्रमुख र उपप्रमुख, ४६० गाउँपालिकाका अध्यक्ष र उपाध्यक्ष, ६ हजार ७४३ वडाध्यक्ष, सोही सङ्ख्यामा महिला सदस्य र दलित महिला सदस्य तथा १३ हजार ४८६ वडा सदस्य गरी कूल ३५ हजार २२१ पदका लागि निर्वाचन भएको थियो। निर्वाचनमा करिब एक लाख ४५ हजारले उम्मेदवारी दिएका थिए। रासस"
फेरि प्रधानमन्त्री भएर देखाउन ओलीलाई प्रचण्डको चुनौती,"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले प्रतिपक्षी दलका नेता केपी शर्मा ओलीलाई फेरि प्रधानमन्त्री भएर देखाउन चुनौती दिएका छन्। सरकारको नीति तथा कार्यक्रममाथि संसदमा जारी छलफलमा भाग लिँदै प्रचण्डले आगामी निर्वाचनमा एक्लै प्रधानमन्त्री बनेर देखाउन चुनौती दिएका हुन्। दुईपटक प्रधानमन्त्री बनेका ओली एक्लै बहुमत ल्याएर नबनेको पनि प्रचण्डले स्मरण गराए। माओवादी केन्द्रकै सहयोगमा तपाई (ओली) प्रधानमन्त्री हुनुभएको हो। एक्लै प्रधानमन्त्री भएको हुँ भन्ने ठान्नुभएको छ भने भ्रम हटाइदिनुस्। तपाइ एक्लै प्रधानमन्त्री हुनुभएकै छैन, उनले भने, पहिलो चोटी पनि तपाइको भाषामा वैशाखी टेकेर प्रधानमन्त्री हुनुभएको हो। दोस्रोपटक हाम्रो पनि भोट लिएर हुनुभएको हो। अब प्रधानमन्त्री भएर देखाउनुस् मानिन्छ। अबको चुनाववाट प्रधानमन्त्री भएर देखाउनुस्। अनि एमालेको प्रधानमन्त्री मानिएला।"
"ओलीलाई गगनको व्यंग्य : रन्थनिएको बेलामा बसेर, उठेर र सुतेर जसरी बोले पनि हुन्छ","काठमाडौं : नेपाली कांग्रेसका सांसद गगनकुमार थापाले प्रतिपक्षी दलका नेताको तीन घण्टा लामो सम्बोधनमाथि व्यंग्य गरेका छन्। सरकारको नीति तथा कार्यक्रममाथि संसदमा जारी छलफलमा भाग लिँदै सांसद थापाले विरामी छु भनेर संसदको रोस्टमा कुर्सीमा बसेर सम्बोधन गर्ने र स्वस्थ अवस्थाजस्तो तीन घण्टा बोल्ने भन्दै यो कुण्ठामात्रै भएको बताए। नीति तथा कार्यक्रमको छलफलमा प्रारम्भमै घण्टौं एउटा लामो गन्थन प्रस्तुत भइसकेपछि मलाई केही साथीहरुले गन्थनमा व्यक्त भएको प्रत्येक कुराको उत्तर दिनुपर्छ भन्नुभयो। मैले भने, प्रश्नको उत्तर छ। विचारमा टिप्पणी हुन्छ। प्रतिक्रियामा सहमति हुन्छ। तर कुण्ठामा केही पनि हुँदैन। केवल सहानुभूतिमात्र व्यक्त गर्न सकिन्छ, उनले भने। साथीहरुले यो (विरामी भएको) बेलामा घण्टौं बसेर बोल्ने भनेर प्रतिप्रश्न गर्दा आफूले यतिखेर (निर्वाचनमा पराजय भोगेर) रन्थनिएको बेलामा बसेर, उठेर, सुतेर जसरी बोल्न दिए पनि हुने जवाफ दिएको थापाले संसदमा उल्लेख गरे। पलेटी कसेर बोले पनि हुन्छ। एक खुट्टामा टेकेर बोले पनि हुन्छ। अहिले हामीले सुन्दिनुपर्छ। कहाँ बोल्ने कहिले बोल्ने भन्ने बोल्नेले हेक्का राख्ने कुरा हो । हामीले केवल विचारा भन्न सक्छौं । यतिमात्रै हो, उनले भने। थापाले निर्वाचन हुँदैन हुँदैन भनिँदा सानदार ढंगले एकैपटक सम्पन्न गरेकोमा निर्वाचन आयोग र सरकारलाई धन्यवाद दिए। नीति कार्यक्रममा सरकारले स्थानीय सरकारलाई सहयोग गर्छौं भनेको उल्लेख गर्दै थापाले विस्तृतिकरण प्रतिवेदनको पुनरावलोकन र परिचालन गर्ने कुरामा, संविधानको अनुसूचीमा उल्लेखित अधिकारहरुका सम्बन्धमा विगतमा नबनाइएका कानुनहरु, मापदण्डहरु बनाउन सहयोग गर्नुपर्ने सुझाए। स्थानीय सरकार एक्लैले काम गर्न नसक्ने भन्दै सहजीकरण गर्न पनि संघ सरकारलाई सुझाए। काठमाडौंको फोहोर हटाउन संघ सरकारको सहयोग चाहिन्छ। सरकारले कानुन हटाउनेलगायत सहजीकरण गर्नुपर्छ, उनले भने। थापाले सन्तुलित परराष्ट्र नीतिमा आधारमा सरकारले आफ्नो व्यवहार गर्छ भन्ने विश्वासमा आफू रहेको बताए। हाम्रो अर्थतन्त्र समस्याग्रस्तमात्रै छैन संकटतर्फ छ। जोखिम आइसक्यो। सरकारको ध्याना जानुपर्छ। पेट्रोलियम पदार्थमा निर्भरता हटाउनेतिर लाग्नुपर्छ। यसमा सरकारको विशेष प्राथमिकता हुनुपर्छ, उनले भने।"
आइपीएल : उपाधिका लागि गुजरात र राजस्थान भिड्ने,काठमाडौं : यस सिजनको इन्डियन प्रमियर लिग(आइपीएल) को उपाधिका लागि गुजरात टाइटन्स र राजस्थान रोयल्स भिड्ने भएका छन्। गुजरात राजस्थानलाई हराउँदै फाइनल प्रवेश गरेको थियो भने राजस्थान बेंगलोरलाई हराउँदै फाइनल प्रवेश गरेको हो। फाइन खेल आइतबार ८:१५ बजेदेखि नरेन्द्र मोदी स्टेडियमा हुनेछ।
एमाले सिटको गणितमा दोस्रो तर सोलोडोलो एउटा शक्ति : विष्णु रिमाल,"काठमाडौं : नेकपा एमालेका उपमहासचिव विष्णु रिमालले एमाले सिटको गणितमा दोस्रो तर सोलोडोलो एउटा शक्ति भएको बताएका छन्। सामाजिक संजालमा फेसबुकमार्फत् रिमालले लोकप्रीय मतको हिसाबमा एमाले नै पहिलो दल भएको बताएका हुन्। उनले भने, यदि गठबन्धनलाई एउटा दल मान्ने हो भने गठबन्धनले जित्यो। एमाले दोस्रो भयो। गठबन्धन भित्रका दलहरु बीच के कसरी अंशबण्डा भएको छ, त्यो ती दलहरुको आन्तरिक विषय हो। यो कोणबाट विश्लेषण गर्ने हो भने यहाँ एमाले सीटको गणितमा दोस्रो तर सोलोडोलो एउटा शक्ति हो। यो तथ्य स्वीकार्न साथीहरुमा आनाकानी किन? यदि कांग्रेस आफूलाई पहिलो भन्न चाहन्छ भने उसले आफूले सहयोगीवाट लिएको सापटी कति हो छुट्याउन पर्ने उनको भनाइ छ। सावाँ, सापटी, व्याज सबै एक्लै काँग्रेसको मात्रै कमाइ हो भन्न मिल्छ र? उनले प्रश्न गरे। रिमालले भने, नेकपा एमालेबाट चोइटिएको नेकपा एसको जम्मा मत ४ प्रतिशत छ। एसको ४ प्रतिशत पनि सबै उसको होइन, काँग्रेस र माओवादी गठबन्धनबाट पाएको हो भन्ने अनुमान गर्न मिल्ला नी! त्यस्तै कांग्रेसले पनि एसको एकतिहाइ पायो होला। कुल मतमा एसको एकतिहाइ अर्थात् १३३ प्रतिशत कटाउँदा काग्रेंसको ३२ प्रतिशत मात्र रहन्छ।"
"२० देशमा फैलियो मङ्कीपक्स, उच्च सतर्कता अपनाउन डब्लुएचओको आग्रह","काठमाडौं : विश्वका २० देशमा मङ्कीपक्सको संक्रमण पुष्टि भएको छ। विश्व स्वास्थ्य संगठन (डब्लुएचओ)ले शुक्रबार दिएको जानकारीअनुसार विभिन्न देशमा मङ्कीपक्सबाट संक्रमितहरूको संख्या बढ्दै गइरहेको छ। उनीहरूले विश्वभरि अहिलेसम्म २०० जनामा मङ्कीपक्सको संक्रमण पुष्टि भएको जनाएका छन्। हामीलाई प्राप्त विवरणअनुसार विश्वभरि अहिलेसम्म झण्डै दुई सय जनामा सङ्क्रमण पुष्टि भएको छ भने अरु एक सयभन्दा बढीमा शंकास्पद लक्षण देखिएको छ, डब्लुएचओका अधिकारीको भनाइ छ। मङ्कीपक्स भाइरसका बारेमा धेरै मानिसले ध्यान नदिएको र दिन प्रति दिन फैलिँदै गएकाले यसले विश्वभरलाई प्रभावित पार्न सक्ने भन्दै धेरैले चिन्ता व्यक्त गरेका छन्। डब्लुएचओका उच्च अधिकारीहरूले संक्रमण देखिएका मुलुकहरूमा थप फैलिन नदिने र नदेखिएका मुलुकहरूमा प्रवेश गर्न नदिनेगरी गरी काम गर्न पनि सबैलाई आह्वान गरेका छन्।"
चुम्चेतका १९० घरमा बल्यो विजुली,"गोरखा : दुर्गम उत्तरी गाउँबस्तीमा उज्यालो अभियान सञ्चालन गरिरहेको कादुरी एग्रिकल्चरल एड एसोसिएशन ब्रिटिस गोर्खाज् नेपालले चुमनुब्री गाउँपालिका६ को १९० घरधुरीमा विजुली बत्ती सेवा प्रदान गरेको छ। चीनको सीमानामा रहेको सो वडाका विभिन्न गाउँबस्तीमा चुम्लिङ, चुम्चेत लघुजलविद्युत आयोजनाबाट ७० किलोवाट क्षमताको विद्युत उत्पादन गरी घरघरमा विजुली बत्ती उपलब्ध गराएको हो। आयोजनाको शुक्रबार एक समारोहकाबीच उद्घाटन गरिएको छ। चुमनुब्री गाउँपालिकाका प्रमुख निमा लामा र कादुरी संस्थाका निर्देशक डाक्टर नारायण गुरुङले आयोजनाको उद्घाटन गरेका हुन्। चुम्चेत खोला(ताम्जाखोला) उत्पादित सो विजुली वडाभित्रका चुम्चेत, चुम्लिङ, सिप्चेत, थारोङ, ताज्यू, डुम्जे, रेञ्जम, घो, यार्चो र खारगुम्बा १९० घरधुरीमा वितरण गरिएको वडाअध्यक्ष सरोज लामाले जानकारी दिए। विजुली बत्ती पाएपछि गाउँलेहरु खुशी भएका उनले बताए। बत्ती बाल्न पाउने, कुटानी, पिसानी मिल चलाउन पाइने तथा अन्य विभिन्न काममा विद्युत उपयोग गर्न पाइने भन्दै गाउँले खुशी भएका उनले बताए। लघु जलविद्युत आयोजना उद्घाटन समारोहमा कादुरीका निर्देशक डाक्टर नारायण गुरुङले स्थानीय सिद्धगणेश आधारभूत विद्यालयलाई एकथान कम्प्यूटर, प्रिण्टर तथा फोटोकपी मेसिन प्रदान गरेका थिए। सो संस्थाको कोषबाट स्थानीय अति विपन्न तीनजनालाई रु १५ हजार का दरले आर्थिक सहायता प्रदान गरेका थिए। कार्यक्रममा बोल्दै कादुरीका निर्देशक डाक्टर नारायण गुरुङले कादुरीले प्राय सबै गाउँबस्तीमा विद्युत सेवा प्रदान गरेको भन्दै अब बाँकी रहेका साम्दो, ड्याङ र राना गाउँमा पनि सेवा विस्तार गर्ने जनाएका थिए। चुमनुब्री गाउँपालिकाको प्राय सबै टोलमा विद्युत सेवा उपलब्ध गराएको भन्दै गाउँपालिकाका अध्यक्ष निमा लामाले कादुरी संस्थालाई धन्यवाद ज्ञापन गरेका थिए। उज्यालो चुमुनुब्री गाउँपालिका अभियानमा कादुरीको योगदान अतुलनीय रहेको साथै विभिन्न खोला, नदीमा झोलुंगे पुल बनाउने काममा पनि कादुरीको सहयोग अद्वितीय रहेको भन्दै अध्यक्ष लामाले संस्थाप्रति आभार व्यक्त गरेका थिए। गत मंसीरबाट सुरु गरिएको सो आयोजना निर्माणको काम छ महिनापछि हालै सम्पन्न भएको वडाअध्यक्ष लामाले बताए। ती गाउँबस्तीका लागि यसअघि १५ किलोवाट क्षमताको विद्युत उत्पादन गरिएको थियो। सो विद्युत अपुग भएपछि हालै थप क्षमताको आयोजना सञ्चालन गरिएको वडाअध्यक्ष लामाले बताए।"
काठमाडौँ विश्वविद्यालयका १ हजार ७१२ विद्यार्थी दीक्षित हुँदै,"काठमाडौं : काठमाडौँ विश्वविद्यालयका एक हजार ७१२ जना दीक्षित हुने भएका छन्। विश्वविद्यालयका २७औँ दीक्षान्त समारोह (दोस्रो चरण)मा विभिन्न संकायका गरी एक हजार ७१२ जना दीक्षित हुँदैछन्। आगामी जेठ २० गते विश्वविद्यालयमा स्नातक र स्नातकोत्तर तहमा अध्ययन गर्ने स्वदेशी र विदेशी विद्यार्थी दीक्षित हुने भएका हुन्। कार्यक्रममा कला, शिक्षा, इन्जिनियरिङ, व्यवस्थापन, विज्ञान र चिकित्सा विज्ञान विधाका गरी ११ जना पीएचडी तथा एमफिल ४३ सहित स्नातक र स्नातकोत्तर तहका विद्यार्थी दीक्षित हुनेछन्। दीक्षित हुने विद्यार्थीमध्ये पुरुषको प्रतिशत ६०२८ (१०३२ जना) र महिलाको प्रतिशत ३९७२ (६८०) रहेको छ । दीक्षित हुने विदेशी विद्यार्थी भारत, श्रीलङ्का, माल्दिभ्स, अमेरिका, अष्ट्रेलिया, चीन, बङ्गलादेश, नेदरल्यान्ड र जर्मनी गरी नौ देशका १५७ रहेका छन्। कार्यक्रममा पाँच जनालाई काठमाडौँ विश्वविद्यालयको इतिहासमा पहिलोपटक उपाधि प्रदान गरिने विश्वविद्यालयले जनाएको छ।"
नागरिकता ऐन तत्काल ल्याइयोस् : उपेन्द्र यादव,"काठमाडौं : जनता समाजवादी पार्टीका अध्यक्ष उपेन्द्र यादवले सरकारलाई यथाशिघ्र नागरिकता ऐन ल्याउन माग गरेका छन्। सरकारको नीति तथा कार्यक्रममाथि संसदमा जारी छलफलमा भाग लिँदै यादवले अझै पनि लाखौ नेपाली नागरिकहरु नागरिकताविहीन भएको भन्दै तत्काल नागरिकता ऐन ल्याएर समस्याको हल गर्न माग गरेका हुन्। यादवले भने, अझै पनि लाखौ नेपाली नागरिकहरु नागरिकताविहीन छन्। आमाबुवाले जन्मसिद्ध नागरिकता प्राप्त गरेका छन्। तीनका सन्तान गैरनागरिक भएर बस्नुपरेको छ। तिनीहरुलाई नागरिकता दिने दायित्व राज्यको हो। राज्यले आफ्नो दायित्व पूरा नगर्दा ती नेपाली नागरिकका सन्तानहरु राष्ट्रियताविहीन अवस्थामा अधिकारबाट वञ्चित भएको अवस्थामा बाँच्न विवश भएको बताए। यादवले भने, गल्ती राज्यले गर्ने सजाय राज्यले भोग्नुपर्ने? तत्काल नागरिकता ऐन पारित गरेर नागरिकता प्रदान गर्नुपर्छ।"
समग्र विकासको लागि मिडियाको भूमिका आवश्यक : नगरप्रमुख महतो,"महोत्तरी : गौशाला नगरपालिकाको समग्र विकासका लागि मिडियाको भूमिका आवश्यक रहेको नगरप्रमुख डा दिपेन्द्र महतोले बताएका छन्। शनिबार रुपान्तरण मिडिया प्रालि गौशालाले आयोजना गरेको सम्मान कार्यक्रमलाई सम्बोधन गर्दै नगरप्रमुख महतोले सो धारणा राखेका हुन्। विकासको क्रममा यहाँको संचारको विकास समयअनुसार भईरहेकोले गौशालाको विकासको लागि मिडियाको भूमिका अहम रहने महतोले बताए। उनले भने, समग्र विकासको साथै यहाँको मिडियाको पनि विकास हुनेछ। मैले मिडियासँग सल्लाह र सहयोग अनुसार नै नगरविकासको निम्ति कदम उठाउनेछु। यस्तै अर्को प्रसंगमा नगरप्रमुख महतोले नगरपालिका कार्यपालिकाको निर्णयअनुसार नै अगामी रणनीति तय हुनेछ। उनले नगरविकासको निम्ति आफूले कदापी एकल निर्णय नलिने उदघोष गरेका हुन्। कार्यक्रमकाबीच नगरउपप्रमुख रेणु महतोले समग्र विकास गरेर गौशालालाई विकासको पथमा अगाडि बढाईने बताईन्।"
पोखराका मेयर आचार्यलाई आयोगको स्पष्टीकरण,"काठमाडौं : पोखरा महानगरपालिकाका मेयर धनराज आचार्यसँग निर्वाचन आयोगले स्पष्टीकरण मागेको छ। मेयर आचार्यले निर्वाचन कार्यालयको बदनियतका कारण स्थानीय तह निर्वाचनमा ठूलो संख्यामा मत बदर भएको अभिव्यक्ति दिएपछि आयोगले स्पष्टीकरण सोधेको छ। आचार्यको अभिव्यक्ति असान्दर्भिक र अशोभनीय भएको भन्दै आयोगले महानगर मेयर आचार्यलाई स्पष्टीकरण मागेको हो। आयोगले सोधेको स्पष्टीकरणपत्रमा भनिएको छ, तपाईंलाई निर्वाचन आयोगबाट मतपत्र कसरी डिजाइन हुन्छ र मतपत्रका कुन चिह्न कसरी राखिन्छ भन्ने जानकारी छ, छैन? मतपत्रलाई लिएर आयोग र अन्य पदाधिकारीप्रति द्वेषपूर्ण अभिव्यक्ति दिनुको कारण के हो?"
गगनले ओलीलाई व्यंग्य गर्दा शान्त चौधरीको प्रतिवाद,"काठमाडौं : नेकपा एमालेकी सचेतक शान्ता चौधरीले आफ्ना पार्टीका अध्यक्ष केपी शर्मा ओलीलाई व्यंग्य गर्नेगरी कांग्रेस सांसद गगनकुमार थापाले संसदमा दिएको अभिव्यक्तिमा आपत्ति जनाएकी छन्। विरामी भनेर संसदमा बसेर सम्बोधन गर्ने र स्वस्थ मानिसजस्तै तीन घण्टा बोल्ने भन्दै थापाले व्यंग्य गरेका थिए। निर्वाचनमा भोगेको पराजयले रन्थनिएका प्रतिपक्षी दलका नेता बसेर उठेर सुतेर जसरी बोले पनि हुने र आफूहरुले सन्दिएर विचारा बाहेक अरु भन्ने ठाउँ नरहेको थापाको टिप्पणी थियो। यसमा आपत्ति जनाउँदै शान्ताले कुर्सीमा बसेको कुरालाई नकारात्मक ढंगले प्रस्तुत गरेको भन्दै प्रतिवाद गरेकी हुन्। स्वास्थ्यका कारणले बसेर सम्बोधन गरेको कुरालाई नकारात्मक ढंगले प्रस्तुत गर्नुले थापामा मानवता हराएको देखिएको उनको टिप्पणी छ। माननीय गगनजी तपाईंलाई म सम्मान गर्छु। तपाईप्रति नेपाली जनताले ठूलो आशा र भरोसा राखेको छ। तर तपाइँ आज प्रतिपक्षी नेता स्वास्थ्यमा समस्या आएपछि बसेर बोलेको कुरालाई नकारात्मक ढंगले संसदमा विरोधाभास ढंगले बोल्दा तपाईमा पनि गठबन्धनको मोहले मानवता हराउन लागेको हो कि भन्ने भान भयो, उनले भनेकी छन्।"
लोमान्थाङमा सडक बत्ती,"जोमसोम : पर्खालले घेरिएको उपल्लो मुस्ताङको लोमान्थाङ बजारमा सडक बत्ती सञ्चालनमा आएका छन््। अमेरिकन हिमालयन फाउन्डेसका अध्यक्ष रिचार्ज भोलुमकी छोरी हाइटी भोलुमले बत्तीको उद्घाटन गरिन्। फाउन्डेसनले सडक बत्ती जडान गर्न आर्थिक सहयोग गरेको थियो। सन् २०२० देखि सुरु गरिएको सडक बत्ती जडानको जिम्मा स्थानीय उपभोक्ता समितिले लिएको थियो। बजारको भित्री र बाहिरी क्षेत्रको १४६ वटा विद्युत् पोलमा बत्ती जडान गरिएको जिग्मे फाउन्डेसनका कोषाध्यक्ष लोप्साङ छोम्पेल विष्टले जानकारी दिए। अब यहाँका सडक चौबिसैघण्टा झिलिमिली हुनेछन्। ४९ लाख लागतमा बत्ती जडान र विद्युत् पोललाई कलात्मक बनाउने काम भएको हो। धार्मिक कलासंस्कृति, ऐतिहासिक सम्पदा, उपल्लो मुस्ताङी समुदायको पृथक् मौलिकता, रहनसहन र फरक भूगोलका कारण उपल्लो मुस्ताङ पर्यटकीय दृष्टिकोणले प्रसिद्ध छ। उपल्लो मुस्ताङको महŒवपूर्ण धार्मिक पर्व तिजीको अवसरमा सडकबत्ती उद्घाटन गरिएको उपभोक्ता समितिका अध्यक्ष छेवाङ गुरुङले जानकारी दिए। बत्तीसँगै तिजी पर्वको रौनकता थपिएको उनले बताए। यहाँ नेपाल केन्द्रीय विद्युत् लाइन विस्तार गरेसँगै बत्ती जडानमा सहज भएको हो। सडक बत्तीको विद्युत् महसुल र मिटर बक्स जडानमा लोमान्थाङ गाउँपालिकाले खर्च व्यहोर्ने सम्झौता भएको छ।"
ठूलो आकारको बजेट मुलुकले धान्दैन,"आर्थिक वर्ष २०७९८० को बजेट ल्याउने अन्तिम तयारीमा अर्थ मन्त्रालय छ। सरकारले जारी गरेको नीति तथा कार्यक्रमले केही बाहेक अधिकांशलाई निरन्तरता दिएको विज्ञहरूले औंल्याएका छन्। यद्यपि आगामी वर्ष पनि केही समय निर्वाचनमा नै बित्ने भएकाले सरकारले ठूला र महत्त्वाकांक्षी बजेट ल्याउन उपयुक्त नहुने विज्ञको तर्क छ। यसै सन्दर्भमा आगामी आर्थिक वर्षको बजेट र अहिलेको मुलुकको अर्थतन्त्रलाई जोडेर पूर्व अर्थमन्त्री डा युवराज खतिवडासँग अन्नपूर्णकर्मी ममता थापाले गरेको कुराकानी। समग्र अर्थतन्त्रलाई नियाल्दा आगामी आर्थिक वर्षको बजेट कस्तो आउनुपर्छ ? बजेटमा विवेक पुर्याउनु पर्छ। जतिसुकै ढाकछोप गरे पनि अर्थतन्त्रमा जटिल र गम्भीर प्रकृतिका समस्या छन््। यसलाई महसुस गरेर समस्या समाधानतर्फ जानुपर्यो। अहिलेसम्मको इतिहासमै बाह्य क्षेत्रमा यति धेरै असन्तुलनमा थिएन। अहिले हामी ऐतिहासिक समस्यामा छौं। समस्याको मापन, कुल गार्हस्थ्य उत्पादनको ८ प्रतिशतभन्दा बढी बाह्य कारोबारको चालू खाता घाटा भयो भने पुराना आर्थिक संकटहरू त्योभन्दा बढी घाटा भइसकेका थिए। अहिले लगभग त्यो घाटा १२ प्रतिशत हुँदैछ। चालू आर्थिक वर्षको अन्त्यसम्म १४ प्रतिशतसम्म हुन सक्ने डर देखेको छु। यति धेरै घाटा हुँदा यसलाई विदेशी ऋण, लगानीले धान्दैन। अहिले नै लगभग २७० अर्बको भुक्तानी घाटा छ। त्यो बढेर गयो भने अर्को वर्ष व्यावसायिक वातावरण विश्वास घटेर जान्छ। विदेशी मुद्रा सञ्चिति घट्यो भनेर विभिन्न अनुमानकै आधारमा व्यावसायिक क्षेत्र गल्न थाल्छ। यसले अर्थतन्त्रलाई नकारात्मक असर गर्छ। दातृ निकायहरूले नेपालमा अस्थिरता छ भन्न थाल्छन्। बाह्य लगानीकर्ताले अस्थिरता देख्न थाल्छन्। अर्कोतर्फ हिजोका सजिलो रूपमा कर्जा दिने, सजिलो रूपमा बजारलाई स्वतस्फूर्त रूपमा छोड्दिने कारण मूल्यवृद्धि भएको छ। अहिले लगभग साढे ७ प्रतिशतको मूल्यवृद्धि अब यतिमै रहनेवाला छैन। यो दोहोरो अंकमा पुग्छ। यसको मार जनतालाई पर्छ। महँगीलाई नियन्त्रण गर्ने आर्थिक स्थायित्व ल्याएर समस्यालाई समाधान गरी संकट आउन दिनु भएन। निर्वाचनको वर्ष भएको हुनाले अहिलेको सरकारले आफूले ल्याएको म्यान्डेड निर्वाचनपछि आउने सरकारलाई काम गर्ने गरी ल्याउनुपर्छ। जनतालाई आगामी दिनमा अनुमोदन गर्नुपर्ने कुरालाई अहिले नै खाली गरेर दुई वर्षमा, पाँच वर्षमा यस्तो गर्छौं भनेर नीति कार्यक्रममा आए जसरी बजेट आउनु हँुदैन। किनभने बजेट एक वर्षको कार्यक्रम हो। आगामी बजेट कार्यान्वयनमा कस्तो चुनौती देख्नुहुन्छ ? सरकारले बजेट कार्यान्वयन गर्ने अवधि पाउने भनेको पाँच महिना हो। त्यो पनि समयमै चुनाव भयो भने। यसैले अबको बजेटले सो अवधिमा के गर्न सकिन्छ भनेर प्राथमिकता दिएर लैजानुपर्ने देखिन्छ। नीति तथा कार्यक्रमलाई हेर्दा कस्तो बजेट आउने अनुमान गर्न सकिएला ? नीति तथा कार्यक्रम दिशाहीन छ। यसले बजार अर्थतन्त्रलाई समेटन खोजेको हो। निजी क्षेत्रलाई मात्रै अघि बढाएर विकास हुन्छ, समृद्धि आउँछ भन्न खोजेको वा सरकारले राज्यको भूमिका बढाउँदै लैजानु पर्छ र त्यसकारण हाम्रो हस्तक्षेप पनि चाहिन्छ भन्न खोजेको स्पष्ट नहुँदा दिशाहीन छ। आगामी बजेट पनि अघिल्ला कार्यक्रमलाई टालटुल गरेर सबैलाई खुसी पार्ने तरिकाले ल्याउन खोजिएको देखिन्छ। अर्थतन्त्रको यथार्थ नबुझी एकदमै महŒवाकांक्षी अनुमानहरू गरेर आउने देखिन्छ। बजेटले ३४ वर्ष धान्न नसक्ने कतिपय आयोजनाहरू नीति तथा कार्यक्रममा घोषणा भएको छ। त्यसलाई साँच्चै आफ्नो पैसाले कार्यान्वयन गर्ने हो भने धेरै बजेट छुट्ट्याउनु पर्छ। जस्तैः बूढीगण्डकी कार्यान्वयन गर्ने हो भने ४०५० अर्ब छुट्ट्याउनु पर्ला, फास्ट ट्र्याक ३ वर्षमा सिध्याउने हो भने ५०, ६० अर्ब चाहिएला, मेडिकल कलेज बनाउने हो भने ८, १० अर्ब चाहिएला। अनि ८ सय किलोमिटर सडक बनाउने, डेढ दुई सय किलोमिटर स्तरोन्नति गर्ने हो भने कम्तीमा ६० अर्ब चाहिएला। जसरी बजेट नबनीकन नीति तथा कार्यक्रमहरू अंक तोकेर घोषणा गरेर गएको छ। लक्ष्य नै तोकेर गरिएको छ। यसलाई बजेटमा प्रतिविम्बित गर्ने हो भने बजेटको आकार भयावह हुने जस्तो देखिन्छ। अर्कोतर्फ राजस्वको स्रोत घटाउनु छ किनभने आर्थिक स्थायित्वको लागि आयात घटाउनु छ। विदेशी ऋण त धेरै लिनै हँुदैन। पहिला धेरै लियो भनेर म नै आलोचित भएको थिएँ। राजस्व नबढ्ने, ऋण पनि नलिने, अनुदान खासै आउँदैन अनि बजेटको आकार बढाउँदा अत्यन्तै असन्तुलित बजेट बन्न सक्छ। राष्ट्रिय योजना आयोगले तोकेको कुल बजेटको सिलिङ अनुसार १७ खर्ब ४५ अर्ब रुपैयाँबराबरको बजेट ल्याउने भनिएको छ। विगतभन्दा त यसको आकार थोरै बढ्यो नि। यो कत्तिको उपयुक्त हो ? योजना आयोगले दिएको सिलिङमा यो सरकार बस्यो भने खुसीको कुरा हुनेछ। तर, सिलिङअनुसार बस्दैन। योभन्दा पनि बढ्ने देखिन्छ किनभने नीति तथा कार्यक्रममा घोषणा गरेअनुसार सबै बजेट सिलिङमा परेको जस्तो लाग्दैन। बजेट सिलिङमा अघिल्लो वर्षको कार्यक्रमलाई त्रिवर्षीय खर्च योजनाको अनुपातमा अलिअलि बढाएर दिएको हुन्छ। यसपछिका राजनीति कार्यक्रमहरू, निर्वाचन क्षेत्र केन्द्रित कार्यक्रम, मन्त्रीहरूका आफ्नै स्वार्थ हुन्छन्। यसकारण बजेट सिलिङभन्दा माथि नै हुन सक्छ। सरकारलाई, मुलुकलाई अप्ठ्यारो परेको बेलामा बजेट बढाएर होइन बजेट घटाएर पनि काम गर्न सक्नु पर्छ। कोभिडको बेला मैले बजेट घटाएर पनि त प्रस्तुत गरे नि। कतिपय क्षेत्रको बजेट कटाएँ। सधंै लोकप्रिय हुन ठूलो आकांक्षा मात्रै राखेर बजेटको आकार बढाउनेतर्फ लागेर मात्रै गर्न सकिँदैन। आकार बढाउने अनि महिनाको १० प्रतिशत खर्च गर्छुभन्दा डेढ प्रतिशत पनि नहुने र आफ्ना कमजोरी छताछुल्ल हुने स्थिति आउँछ। त्यो अनुभवबाट सिकेर गल्ती नदोहोर्याउने काम अहिले गर्छन् जस्तो लाग्दैन। त्यसो हुनाले योजना आयोगले स्विकृत नगरेका, परियोजना बैंकमा प्रविष्ट नभएका, सम्भाव्यता अध्ययन नभएका, स्रोत सुनिश्चित नभएकाको मापदण्ड हुन्छ। योजना आयोगमा हुँदा बहुवर्षीय ठेक्कासम्बन्धी मापदण्ड मैले नै बनाएको थिएँ। तर यस्ता मापदण्डमा बस्नको लागि पार्लामेन्टरीबाट हुने हँुदा सांसदहरू प्नि यसको लागि तयार हुनुपर्छ। अब गठबन्धन सरकार छ। कार्यक्रमहरू राखेन भने पनि गठबन्धन छोड्दिन्छौ भने लुत्रुक्क भएर गर्दिनु पर्छ। यसो हँुदा कतिपय नीति तथा कार्यक्रममा भन्नका लागि मात्रै भनिएका छन्। बजेट तर्जुमाको चरणमा यी कार्यान्वयन हुनेवाला छैनन् र बजेटको आकार ठूलो हुने देखेको छु। अहिले मुलुक पनि संकटतर्फ जान सक्छ भनिरहँदा यस्तो अवस्थामा बजेट बढाउने र घटाउने क्षेत्रको प्राथमिकता कस्तो हुन जरुरी छ ? कतिपय सरकारले आफैंले गर्ने आयोजनाहरू निजी क्षेत्रलाई दिन सकिन्छ। उदाहरणको लागि विद्युत् उत्पादन गर्ने काममा अब राज्यले धेरै लगानी गर्नु हँुदैन। केही आयोजनाहरू : बन्दै गरेको अरुण तेस्रो, अरुण चौथोको एमओयू भइसक्यो, अरुण पाँचौं पनि अगाडि बढ्ने भइसकेको छ। यसमध्ये धेरै आयोजनाबाट हामीलाई दीर्घकालीन रूपमा विद्युत् आपूर्ति हुन्छ। एसियाली विकास बैंक (एडीबी) सँगको छलफलमा दूधकोसी आयोजना अघि बढ्ने कुरा छ। यी आयोजनाबाहेक सरकारले धेरै आयोजनामा विद्युत् उत्पादनमा हात हालिरहनुपर्ने अब काम छैन। अरू निजी क्षेत्रलाई दिए हुन्छ। निजी क्षेत्रले गर्न सम्भाव्य छैन भने सम्भाव्य बनाउन राज्यले फन्डिङ कोषमार्फत गर्न सकिन्छ। कतिपय उद्योग, व्यवसाय सरकार आफैंले चलाउने कुरा सुन्छु। त्यो निजी क्षेत्रबाट गराउन सकिन्छ। यस्ता धेरै कार्यक्रम साझेदारीबाट गराउन सकिन्छ। यसमा नजाने अनि आफैं गर्ने गर्छन्। सरकारमा बसेकालाई ठेक्कापट्टाको मोह हुने म सरकारमा हुँदा देखेको छु। यसको लोभले आफैं गर्छु भनेर लागे सरकारले हात फैलाउने तर स्रोत नपुग्ने हुन्छ। यसर्थ सहकार्यमा गर्न सकिने काम निजी क्षेत्रलाई दिए लोड कम हुन्छ। यस्तै प्रदेश र स्थानीयमा पठाएको स्रोत करिब ३०४० प्रतिशत फ्रिजै भएको हुन्छ त। बजेटको आकार ठूलो बनाउने अनि वित्तीय हस्तान्तरण भनेर धेरै पैसा तल पठाउने, तल फ्रिज हुने, खर्च नहुने स्थिति आगामी वर्ष हुने देखेको छु। यसको कारणः स्थानीय तहमा नवनिर्वाचित छन्। उनीहरूले विधि, पद्धति बसाल्न, लैजान समय लाग्छ। यस्तै, यदि मंसिरमा चुनाव हुने हो भने असोजदेखि विकास प्रशासन ठप्प हुन्छ। ठप्प भएपछि मंसिरमा चुनाव हुन्छ, परिणाम आउँदासम्म, संसद् बसुञ्जेलमा माघ, फागुन हुन्छ। यसपछि मन्त्रिमण्डल गठन हुँदा खेरी त्यो मन्त्रीले नयाँ निर्देशन दिँदासम्म फाइल रोकेर खोल्दासम्म चैत्र, वैशाख हुन्छ। बजेट कार्यान्वयन गर्ने कहिले हो ? जबकि जेठ १५ मा अर्को बजेट ल्याउनु पर्छ। त्यसो हुनाले पनि आगामी आवमा ठूलो आकारको बजेट गर्नु उपयुक्त हँुदैन। बरु भएका कार्यक्रमलाई सुदृढ, तत्कालीन समस्या हल गर्नेगरी जाउ भने सान्दर्भिक हुन्छ। पाँच वर्षको कार्यक्रम अहिलेको सरकारले किन भनिरहनु पर्छ र ? त्यस्ता कार्यक्रम बजेटबाट कटाइदिए हुन्छ। यदि सरकारले जिम्मेवारी तरिकाले चल्ने र खर्च कटाउने हो भने मितव्ययिता गरे हुन्छ। यो बजेटले अनावश्यक चालू खर्च बढाउने काम गर्नु भएन। सामाजिक सुरक्षाका पनि समय हुन्छन््। उपयुक्त समयमा गर्ने हो। तलब भत्ता बढाउने पनि उपयुक्त समय हुन्छ। सुविधा दिनलाई क्षमता भएको बेला गर्ने कुराहरू हुन। कतिपय थाँती राख्नुपर्छ। हामीलाई अप्ठ्यारो परेको बेला मितव्ययिता गरेर चालू, प्रशासनिक खर्च कम गर्नुपर्छ। भोट मात्रै आउँछ भनेर लोकप्रिय बन्न जथाभावी बजेट विनियोजन गर्नु भएन। यत्ति गरे बजेट सन्तुलित हुन्छ। अर्थतन्त्रको यथार्थ नबुझी एकदमै महत्तवाकांक्षी अनुमानहरू गरेर बजेट आउने देखिन्छ। अहिले नै लगभग २७० अर्बको भुक्तानी घाटा छ। त्यो बढेर गयो भने अर्को वर्ष व्यावसायिक वातावरणमा विश्वास घटेर जान्छ। बजेटको आकार ठूलो बनाउने अनि वित्ताीय हस्तान्तरण भनेर धेरै पैसा तल पठाउने, तल फ्रिज हुने, खर्च नहुने स्थिति आगामी वर्ष हुने देखेको छु। हामीलाई अप्ठ्यारो परेको बेला मितव्ययिता गरेर चालू, प्रशासनिक खर्च कम गर्नुपर्छ। भोट मात्रै आउँछ भनेर लोकप्रिय बन्न जथाभावी बजेट विनियोजन गर्नु भएन। सरकार लोकप्रिय बन्नकै लागि पनि कतिपय कार्यक्रम ल्याएको देखिन्छ। स्रोतको व्यवस्थापनै नगरी यसो गर्नु त जायज हो त ? सरकारले कहिले कोभिडको बहानामा, व्यवसायीलाई खुसी पार्ने बहानामा कर छुट दिँदै जाने विगतमा देखियो। तर यस्ता दायित्व थपिँदै जाने हो भने हामी श्रीलंका हुन्छौं। त्यो बाटो चाहिँ लिनु हुँदैन। यसैले हामीले सिर्जना गरेको दायित्व पूरा गर्न राज्य स्रोतको बारेमा अनुमान गरेर सोअनुसारको योजना बनाएर कर प्रणालीबाट कति पैसा उठाउने, कस्तो नयाँ कर प्रस्तावमा जाने र कसरी हामीले सामाजिक सुरक्षालाई वित्तीय व्यवस्थापन गर्न सक्छौं भन्नेबारे सोचेर मात्रै अघि बढ्नु पर्छ। नत्र एकातिर असीमित दायित्व सिर्जना हुने तर स्रोत नहुने हुन्छ। सामाजिक सुरक्षाका लागि कुनै दातृ निकायले पैसा दिँदैन यसलाई राजस्वबाटै व्यहोर्नु पर्छ। राष्ट्र ऋण बढ्दै गएको छ। बजेटमा कतिसम्म ऋण लिँदा समस्या नहोला ? राष्ट्र ऋणको पुरानो अभ्यास छ। २०४२ सालपछि बजेटका लागि विभिन्नमा संलग्न भएको हिसाबले सम्झन्छु। समग्रमा कुल गार्हस्थ्य उत्पादन (जीडीपी)को ५ प्रतिशत तर यसमध्ये ऋण तिर्ने पैसा पनि हुन्छ। ऋण तिर्ने पैसा कटाएर खुद ऋण जीडीपीको दुई प्रतिशत उठाउने हो। जस्तैः १ सय अर्ब ऋण तिर्नु छ, जीडीपीको ५ प्रतिशत उठाउने हो भनेर २ सय ५० अर्ब छ भने यस्को १ सय ५० अर्ब जति लिन पाउने हुन्छ। यो भनेको जति पैसा उठाइन्छ त्यस्मा तिर्नुपर्ने रकम कटाएर सो वर्ष अनुमान गरेको कुल जीडीपीको दुई प्रतिशतभन्दा बढी हुनु हँुदैन। त्यसो भए अहिलेसम्मको ऋण सो सीमाभित्र रहेर भएको छ त ? कोभिडको बेलामा अलिकति दबाब परेको थियो। म अर्थमन्त्री भएको बेला यसलाई पालना गरेको हो। आन्तरिक ऋण त झन जति बजेटमा लक्षित गरे पनि एक वर्ष उठाइएन। किनभने बजारमा तरलताको अभाव छ। यस्तोबेला सरकारले आन्तरिक ऋण उठाएर निजी क्षेत्रलाई कुण्ठित त गर्नु भएन भनेर तत्कालीन समयमा आन्तरिक नउठाएको हो। अहिलेको अवस्थामा पनि ठ्याक्कै यस्तै अवस्था छ। बजारमा पैसा छैन, निजी क्षेत्रले औद्योगिक कच्चा पदार्थ किन्न पैसा पाइराखेका छैनन्। मेसिनरी आयात गर्न पाएका छैनन्। एलसी खोल्न पाएका छैनन्। निर्माण व्यवसायीले चालू पुँजी पाइरहेका छैनन्। अनि पैसा जति सरकारले लैजाने ठूलो बजेट बनाउने अनि बजेट होल्ड गर्दिने देखियो। आन्तरिक ऋण उठाएर भोलि के पर्ला भनेर ट्रेजरीमा राख्ने, उता ब्याज पनि तिर्ने यता निजी क्षेत्रलाई कुण्ठित गर्ने काम उचित भएन। यसो गर्नु हुँदैन थियो। सरकारलाई अप्ठ्यारो पर्छ मैले नि बुझेको छु। तर समग्र भुक्तानी दायित्व कटाएर अनुमानित ४८ खर्ब हाराहारीको जीडीपीको दुई प्रतिशत मात्रै आन्तरिक लिर्नुपर्छ। यो स्वस्थ वित्तीय प्रणालीको लागि उचित हुन्छ। यद्यपि अहिलेसम्म आन्तरिक ऋण पासोमै पर्ने गरी लिएको छैन। तर बजारमा व्याजदर बढेर निक्षेपकै ब्याजदर १२१३ प्रतिशत पुगेको छ। व्यवसाय गर्न बैंकमा पैसा छैन भने आन्तरिकको सीमा छ भन्दैमा सरकारसँग पैसा हुँदाहुँदै पनि मौद्रिक क्षेत्रबाट उठाउन सकिँदैन। यसकारण अहिले खुद आन्तरिक ऋण एकडेढ खर्बभन्दा माथि जाने ठाउँ देख्दिनँ। बढ्दो व्यापारघाटा न्यूनीकरण गर्ने चुनौती छ। सञ्चिति घट्दै जाँदा बजेटमा कस्तो असर पर्छ ? सरकारले बजेट घाटा धेरै गर्यो। त्यो घाटा पूर्ति गर्न बैंकिङ क्षेत्रबाट ऋण लियो। यसरी लिएर परिचालन गरेको ऋण धेरैजसो आयातमा गयो र आयात बढ्यो भने सञ्चिति घट्छ। मेरो अनुमानमा सरकारको पुँजीगत खर्चको झन्डै आधा जति आयातमा खर्च हुन्छ। मेसिन उपकरण, औजार, प्राविधिक सहयोग सबै लिँदा लिँदै पैसा जान्छ। यस कारणले बजेट घाटा धेरै गर्यो भने विदेशी मुद्रा सञ्चितिमा वस्तु तथा सेवा आयातमार्फत प्रतिकूल असर पर्छ। अर्कोतर्फ बजेट घाटा धेरै भयो भने केन्द्रीय बैंकले अर्थ मन्त्रालयलाई ओभर ड्राफ्ट वा अरू माध्यमबाट धेरै दिनु पर्यो भने कर्जा बढ्छ। यससँगै मुद्रास्फीति बढ्छ। यसो भएपछि मुलुकमा मूल्य बढ्ने डर हुन्छ। मुलुकभित्र मूल्य बढ्ने स्थित िभएपछि विदेशी वस्तु सस्तो हुन्छ। र विदेशबाट आयात गरिन्छ। अनि फेरि सञ्चिति घट्छ। यसरी चक्र घुमिरहेको हुन्छ। यसर्थ संयमित भएर बजेट घाटा कम गर्ने, मौद्रिक नीति पनि कसिलो गर्ने र आन्तरिक स्थायित्व गर्ने नीति चाहिन्छ। मुद्रास्फीतिलाई वाञ्छित सीमाभित्र राख्न, उत्पादन वृद्धि गर्न र व्यापार घाटा न्यूनीकरण गर्न अहिले ठ्याक्कै के के गर्न जरुरी छ ? मुद्रास्फीतिबारे बाह्य कारण र भित्री कारण बुझ्नु पर्छ। अहिले बाह्य कारणलाई दोष दिन पाइएको छ। किनभने युक्रेनमा युद्ध छ। पेट्रोलियम पदार्थ महँगो भएको छ। कतिपय वस्तु महँगो भएर आयात भएको छ। विनिमय दर पनि धेरै खस्केको छ भन्न पाइएको छ। यदि कुल जीडीपी ५८४ प्रतिशतले बढेको हो भने आन्तरिक उत्पादन त बढेको होला नि। त्यो बढेको वस्तुको मूल्य चाहिँ किन बढ्यो ? आपूर्ति पनि बढ्ने, मूल्य पनि बढ्ने त हुँदैनथियो होला। यसमा के मिलिरहेको छैन। बजारमा विकृति छ वा मूल्य बढ्ने अनुमानले यसै भाउ बढाइरहेका छन् कि भनेर बजार अनुगमन नगरेको हुन सक्छ। मूल्यमा के कारणले चाप परिरहेको छ भनेर हेर्न जरुरी छ। बाह्य कारणले पेट्रोलियम पदार्थको मूल्य धेरैले बढ्दा असर पर्छ। तर यो मात्रै कारण होइन। आन्तरिक रूपमा बजार अनुगमनको व्यवस्था, मूल्य स्थिरतासम्बन्धी सरकारको नीतिगत कुरा, आपूर्ति शृंखला भत्किन नदिने र खाद्यान्नलगायतका आधारभूत वस्तुको व्यवस्था गर्न जरुरी छ। के सरकारले करका दायरा घटबढ गर्न जरुरी छ ? समग्रमा राजस्वको दायरा कसरी बढाउन सकिएला ? करका दायरा बढाउनेमा अत्यन्त धेरै राजनीतिक दबाब हुन्छ। मैले आफैंले पनि भोगेको थिएँ। मेरै अनुभवभन्दा हामीले छिद्रसहितको करको दायरा बढाएका थियौं। मूल्य अभिवृद्धि करभित्रै मोबाइल, चिनी, कपडा, तेलघिउमा भ्याट फिर्ता दिइयो। दायरा बढाएको छ तर चुहिने पारिएका यस्ता भाँडा बन्द गरिदिएको थिएँ। अर्को करमा विवाद भयो भने एउटा आयोग बनाएर मिलिमतो गरेर माफी गरेझै गरेर खाने काम भयो। कर फस्र्योट आयोगमा यस्तो भएपछि यसलाई बजेटबाटै खारेज गर्दिएको थिएँ। धेरै राजस्वको स्रोत भन्सार हो। भन्सार बिन्दुको प्रशासन राम्रोसँग राखिएन भने व्यापारमा विचलन आउनासाथ राजस्व उठ्दैन। यसमा अत्यन्त मेहनत गर्नुपर्छ। कतिपय नयाँ व्यवसाय करको दायरामा आएका छैनन्। उनीहरूलाई छुट तथा प्रोत्साहन तथा दण्डित गरेर भए पनि ल्याउनु पर्छ। पुँजीगत खर्चे खासै हुन सकेको छैन। पुँजीगत खर्च बढाउन कस्ता खालका उपायहरू अवलम्बन गर्नुपर्ला ? हामीले समयमा निर्णय गर्न नसकेको, समयमा सार्वजनिक खरिद ऐन ल्याउन नसकेको हो। यसमा हामी पनि आलोचित छौं। यो ऐन निर्माण व्यवसायी मैत्री पनि बनाउन सकिएन। बनाउन खोज्दा पनि चित्त बुझाउन सकिएन। यसैले कतिपय निर्माणको ठेक्कापट्टामा अवरोध भएकै हो। अहिले कानुन न बनेको छ, संशोधन भएको छ, राम्रो होला। समयमा बजेट निकासा नहुनु, अख्तियारी नहुनु, भुक्तानी नहुने व्यवसायीको गुनासो छ। यस्ता सबै अवरोध हटाउनु पर्छ। कतिपय अवस्थामा निर्माण व्यवसायीले पैसा जग्गामा लगेर हाले पछि आफैं मुद्दा हालेर आयोजना अवरोध गर्ने काम पनि हुन्छन्। निर्माण व्यवसायीका कारण पनि पुँजीगत खर्च हुन नसकेको देखिन्छ। सरकारको पाटोमा पुँजीगत खर्च हुन नसक्नुको कारण जेठ १५ मा बजेट आए पनि असारमसान्तभित्र बण्डा गर्नेबाहेक केही पनि हुँदैन। खुकुलो गरिँदा पनि सचिवले आयोजना प्रमुखलाई, मन्त्रीले सचिवलाई, सचिवले महाशाखालाई, महाशाखा प्रमुखले आयोजना प्रमुखलाई र यसले फिल्ड प्रमुखलाई अख्तियारी दिने र खर्च गर्ने कुरामै ६ महिना बिताई दिन्छन्। साह्रै लिंगरिङ प्रक्रिया छ।"
युक्रेनको सहायताभन्दा विद्यालयको सुरक्षालाई प्राथमिकता दिन ट्रम्पको सल्लाह,वासिङटन डिसी : अमेरिकाका पूर्व राष्ट्रपति डोनाल्ड ट्रम्पले टेक्सासको एक प्राथमिक विद्यालयमा भएको हमलाप्रति प्रतिक्रिया दिँदै अमेरिकाले युक्रेनलाई दिने सहयोगभन्दा आफ्नो विद्यालयको सुरक्षालाई प्राथमिकता दिनुपर्ने बताएका छन्। पूर्व राष्ट्रपति ट्रम्पले युक्रेनलाई अर्बौं डलर सहयोग गर्न सक्ने अमेरिका आफ्ना बालबालिकालाई सुरक्षित राख्न जे पनि गर्न सक्षम भएकोमा कुनै शंका नभएको बताए। डोनाल्ड ट्रम्पले ह्युस्टनमा नेशनल राइफल एसोसिएशनको बैठकमा यो बयान दिएका हुन्। नेशनल राइफल एसोसिएसन अमेरिकाको सबैभन्दा ठूलो बन्दुक समूह हो। पूर्व अमेरिकी राष्ट्रपतिको बयान उभल्देको रोब प्राथमिक विद्यालयमा भएको आक्रमणको तीन दिनपछि आएको हो। यस आक्रमणमा कुल २१ जनाको मृत्यु भएको थियो। जसमध्ये १९ जना साना बालबालिका थिए। अमेरिकाका पूर्व राष्ट्रपतिले इराक र अफगानिस्तानमा ट्रिलियन खर्च गरे पनि त्यसबाट केही हासिल नभएएको बताए। ट्रम्पको यो सम्बोधनलाई जनताले ताली बजाएर स्वागत गरेका थिए। ट्रम्पले विश्व निर्माण गर्नु अघि आफूहरुले आफ्ना देशका बालबालिकाका लागि आफ्नै देशमा सुरक्षित विद्यालयहरू निर्माण गर्नुपर्ने बताए। यस महिनाको सुरुमा अमेरिकी संसदले युक्रेनलाई करिब ४० अर्ब डलर सैन्य सहायता दिने पक्षमा मतदान गरेको थियो। फेब्रुअरीमा युक्रेनमा रुसले आक्रमण गरेपछि अमेरिकाले ५४ अर्ब डलर सहयोग गरेको छ। यसै क्रममा अमेरिकामा बन्दुक राख्नेमाथि कडा नियन्त्रणको माग उठिरहेको छ। ट्रम्पले विद्यालयको सुरक्षाका लागि फुलओभरहालिङ प्रस्ताव गरेका थिए। आफ्नो सम्बोधनका क्रममा ट्रम्पले यस हमलामा मारिएकाहरुको नाम पढेर सम्झिए। बीबीसी
कबड्डी ४ को आक्रामक ओपनिङ,"काठमाडौं : चलचित्र कबड्डी ४ ले आक्रामक ओपनिङ गरेको छ। पहिलो दिन शुक्रबार चलचित्रले व्यापारको नयाँ कीर्तिमान रच्यो। कबड्डी४ लाई मल्टिप्लेक्स हलले उच्च शो दिएका थिए। सोहीअनुसार दर्शक पनि ओइरिएपछि सुखद् सुरुवात गरेको हो। रामबाबु गुरुङ निर्देशित यो चलचित्रले क्यूएफएक्समा १०५ शो र बिग मुभिजमा १७ शो प्राप्त गरेको छ। अहिलेसम्म कुनै पनि नेपाली वा विदेशी चलचित्रले यति धेरै शो पाएका थिएनन्। पहिलो दिन सबै शोहरु हाउसफुल भए। कबड्डी ४ ले पहिलो दिन साढे २ देखि ३ करोड रुपैयाँ कलेक्सन गरेको बताइएको छ। शुक्रबार देशभरका सानाठूला सबै हल हाउसफुल भए। निर्देशक रामबावु गुरुङले पनि चलचित्रले उत्साहजनक ओपनिङ गरेको जानकारी पाएको बताए। शनिबारका लागि पनि देशव्यापी रूपमा शतप्रतिशत बुकिङ भएको छ। आइतबारको ६५ प्रतिशत टिकट बिक्री भइसकेको छ। कबड्डी ४ ले रिलिज हुनु अगाडि नै लगानी सुरक्षित गरिसकेको थियो। यो चलचित्रले डिजिटल राइट र ओभरसिज राइट विक्रीबाट पहिल्यै ३ करोड रुपैयाँ कमाइसकेको छ। निर्माण पक्षका अनुसार युरोप, अमेरिका, अष्ट्रेलिया, न्युजिल्याण्ड लगायतका देशमा प्रदर्शन अधिकार बिक्री भएको छ। नेपालका हलबाट हुने आम्दानी फिल्मको पूर्ण मुनाफा हो। चलचित्रको केशरी बोलको गीत बहुचर्चित छ। यो गीतले चलचित्रको व्यापारमा पनि योगदान गरेको अनुमान गर्न सकिन्छ।"
लागुऔषध मुद्दा खेपिरहेका शाहरुख खानका छोराले पाए सफाइ,"मुम्बई : लागुऔषध मुद्दा खेपिरहेका बलिउड कलाकार शाहरुख खानका छोरा आर्यन खानलाई उनले गलत काम नगरसेको जनाउँदै लागू औषध नियन्त्रण विभागले सफाइ दिएको छ। गत अक्टोवरमा एक पानी जहाजमा आर्यन र उनका १८ जना साथीलाई लागू औषधसहित विभागले पक्राउ गरेको थियो। यद्यपि आर्यनबाट विभागले लागू औषध बरामद गरेको थिएन। प्रारम्भिक अनुसन्धानपछि दुई जना बाहेक सबै अभियुक्त धरौटीमा छुटेका थिए। सुरुमा विभागको मुम्बई कार्यालयले उक्त मुद्दाको अनुसन्धान गरेको थियोभने पछि विभागको प्रधानकार्यालय नयाँदिल्लीका नायब महानिर्देशक नेतृत्वको विशेष अनुसन्धान टोलीले छानबिन गरेको थियो। यसैबीच, विभागले अन्य आरोपीविरुद्ध शुक्रबार मुद्दा दायर गरेको छ। गत मार्चमा विशेष अदालतले विभागलाई आरोपपत्र दायर गर्न ६० दिनको म्याद दिएको थियो। रासस"
"मान्छेको सुन्ने क्यापासिटी ४५ मिनेटदेखि एक घण्टा हो, ओलीले तीनचार घण्टा बोलेर बोरिङ गरे : सांसद शाह","काठमाडौं : नेपाली कांग्रेसका सांसद अभिषेकप्रताप शाहले शीर्ष नेताहरुको लामो सम्बोधनमा असन्तुष्टि जनाएका छन्। सरकारको नीति तथा कार्यक्रममाथि संसदमा जारी छलफलमा भाग लिँदै सांसद शाहले मान्छेको सुन्ने क्षमता नै बढीमा एक घण्टा भएको भन्दै एउटै व्यक्ति तीनचार घण्टा बोल्दा बोरिङ भएको गुनासो गरे। विद्यालय र क्याम्पसको एउटा कक्षा पनि बढीमा एक घण्टाको सुन्ने क्षमतालाई मध्यनजर गरेर ४५ मिनेटदेखि एक घण्टा बनाइएको उल्लेख गर्दै शाहले राज्यको नेतृत्व गर्ने नेताहरुले यो कुरा ख्याल नगरेको गुनासो गरेका हुन्। हामी कलेज पढ्दा हाम्रो लेक्चर पनि ४५ मिनेटदेखि एक घण्टाको हुन्थ्यो, उनले भने, किनभने ह्मुयन क्यापासिटी, सुन्ने क्यापासिटी ४५ मिनेटदेखि १ घण्टामात्रै हुँदो रहेछ। उनले थपे, तर हाम्रा सिनियर नेता यहाँ उभिएर तीनतीन चारचार घण्टा बोल्नुहुन्छ। त्यो तीनचार घण्टा एक लेभलपछि बोरिङ भइहाल्छ। त्यसैभएर मेरो सुझाव के छ भने आफनो कुराहरु संक्षिप्त, प्रिसाइज, सुन्ने गरी एक घण्टामै टुंग्याउनुपर्छ। कपिलवस्तुबाट प्रतिनिधित्व गर्ने शाहले त्यहाँको कृष्णनगर नाकालाई नीति तथा कार्यक्रममा नराखिएकोमा आपत्ति जनाए। कृष्णनगर नाका गुजरातको मुन्द्रासँग जोडिन्छ। त्यहाँ सुख्खा बन्दरगाह प्रस्ताव गरेका थियौं। तर नीति तथा कार्यक्रममा परेन । प्रस्ताव पारित भए तेस्रो मुलुकसँग निर्यात र आयातमा जोडिनेछ, उनले भने। भूरणनीतिक नाका कृष्णनगरमा अध्यागमन, प्लान्ट र एनिमल क्वारेन्टिन नभएको भन्दै उनले सरकारको ध्यानाकर्षण गराए।"
मौद्रिक नीति झनै कसिलो,"काठमाडौं : नेपाल राष्ट्र बैंकले मुद्रास्फीति बढेर विदेशी विनिमय सञ्चितिको आयात धान्ने क्षमतामा दबाब पर्दै गए मौद्रिक नीतिको कार्यदिशालाई थप कसिलो बनाउँदै जाने रणनीति लिएको छ। २०७८०७९ को मौद्रिक नीतिको तेस्रो त्रैमासिक समीक्षा गर्दै राष्ट्र बैंकले यस्तो कार्यदिशा लिएको हो। यद्यपि केन्द्रीय बैंकले मूल्य र बाह्य क्षेत्र स्थायित्वमा देखा परेको दबाब यथावत् रहेकाले अर्धवार्षिक समीक्षाको कार्यदिशालाई निरन्तरता दिइएको छ। आर्थिक पुनरुत्थानले गति लिएसँगै आन्तरिक मागमा आएको विस्तारका कारण वित्तीय स्रोत अन्तर बढेको समीक्षामा भनिएको छ। बढ्दो स्रोत अन्तर र विदेशी विनिमय सञ्चितिमा आएको संकुचनका कारण बैंकिङ प्रणालीबाट तरलता प्रशोचन भई एकातिर ब्याजदरमा दबाब पर्न गएको छ । अर्कातिर बाह्य क्षेत्र स्थायित्व कायम गर्न मौद्रिक नीतिको कार्यदिशा कसिलो राख्नुपर्ने अवस्था छ, समीक्षामा भनिएको छ। पूर्वगभर्नर डा चिरञ्जीवी नेपाल मुद्रास्फीति अझै बढ्ने बताउँछन्। उनका अनुसार अन्तर्राष्ट्रिय स्तरमा खाद्य र ऊर्जाको भाउ बढ्ने निश्चित छ। हामी आयातमा निर्भर हुने मुलुक हौं। बाहिरी मुलुकमा बढ्नासाथ यसको प्रभाव पर्छ। तर आयात गर्ने वस्तु तुरुन्तै प्रतिस्थापन गर्न सकिँदैन। तेलको भाउ बढेको बढ्यै छ। यसैले केन्द्रीय बैंक आफ्नो ढुकुटी सञ्चितिमा अझै कडा हुने मैले देखेको छु, उनले भने। अर्थतन्त्रमा देखिएको समस्यालाई समाधान गर्ने बजेट आयो भने मौद्रिक नीति पनि सोहीअनुसार आउने उनको भनाइ छ। बजेटले प्रष्ट रूपमा सम्बोधन नगरे मौद्रिक नीतिमा असर गर्ने उनको ठहर छ। यसैले कतिपय वस्तुको आयात रोक्नुपर्ने स्थिति हुन्छ। मुद्रास्फीति पनि सरकारले सोचेअनुसार राख्न सक्ने अवस्थामा छैन, उनले थपे। केन्द्रीय बैंकले पुरानै कार्यदिशालाई निरन्तरता दिएको राष्ट्र बैंकका डेपुटी गभर्नर बमबहादुर मिश्र बताउँछन्। उनका अनुसार आगामी बजेटमा उल्लेख हुने र यसपछि वार्षिक समीक्षा गर्दै आगामी मौद्रिक नीतिमार्फत तय हुन्छ। यसपटक केही नयाँ कुरा आएन। पुरानै निरन्तर छ। आगामी आर्थिक वर्षको बजेटले केही भन्दा। यसपछि वार्षिक समीक्षा गर्दै आगामी मौद्रिक नीतिमा तय हुन्छ, उनले अन्नपूर्णसँग भने। मौद्रिक नीतिको कार्यदिशा अनुरूप विद्यमान अनिवार्य नगद अनुपात, वैधानिक तरलता अनुपात, बैंकदर र पुनर्कर्जा दरहरूलाई यथावत् राखिएको छ। राष्ट्र बैंकका अनुसार मूल्य तथा बाह्य क्षेत्र स्थायित्वलाई मध्यनजर गरी उत्पादनशील क्षेत्र, लघु, साना तथा मझौला व्यवसाय, आन्तरिक उत्पादन अभिवृद्धि तथा निर्यात प्रवद्र्धनलगायतका क्षेत्रमा वित्तीय साधनको प्रवाह बढाउन जोड दिइनेछ। नौ महिनासम्म औसत उपभोक्ता मुद्रास्फीति लक्षित सीमाभित्र रहेको राष्ट्र बैंकले बताएको छ। चालू आवको चैत्रसम्ममा आयातमा उल्लेख्य वृद्धि भएको र विप्रेषण आप्रवाह स्थिर रहेका कारण बाह्य क्षेत्र दबाबमा परेको केन्द्रीय बैंकले बताएको छ। बाह्य क्षेत्रतर्फको चालू खाता तथा शोधनान्तर घाटा बढेको छ । विदेशी विनिमय सञ्चितिले आयात धान्न सक्ने क्षमता घटेको छ। केन्द्रीय बैंकका अनुसार आन्तरिक उत्पादन र मागबीच बढ्दै गएको अन्तरको प्रभाव व्यापार घाटा, चालू खाता तथा शोधनान्तर घाटा र विदेशी विनिमय सञ्चितिजस्ता बाह्य क्षेत्रका परिसूचकमा परेको छ। बाह्य क्षेत्रमा परेको दबाब कम गर्न अवलम्बन गरिएका नीतिगत व्यवस्थाका फलस्वरूप विदेशी विनिमय सञ्चितिको घट्ने दर केही कम भएको छ। विश्वव्यापी रूपमा भइरहेको वस्तु तथा इन्धनको मूल्यवृद्धि र सार्वजनिक यातायातको भाडादरमा गरिएको समायोजनलगायतका कारणले नेपालमा समेत मूल्यमा चाप पर्न गएको छ। साथै, कोभिड संक्रमणले विश्व आपूर्ति व्यवस्थामा ल्याएको अवरोध, कोभिड संक्रमण कम भएसँगै विश्व आर्थिक गतिविधिमा भइरहेको विस्तार र रसियायुक्रेनबीचको युद्धलगायतका कारण अन्तर्राष्ट्रिय बजारमा पेट्रोलियम पदार्थ र वस्तु तथा सेवाको मूल्यमा वृद्धि भइरहेको छ। यसर्थ, आन्तरिक मूल्यमा विद्यमान चापको स्थिति केही समयसम्म कायमै रहने राष्ट्र बैंकको ठहर छ।"
दाङमा गोली लागेर एकजनाको मृत्यु : घटनामा संलग्न ८ जना पक्राउ,दाङ : दाङमा गोली लागेर एकजनाको मृत्यु भएको छ। बंगलाचुली गाउँपालिका र लमही नगरपालिकाको सीमाना रहेको जङ्गलमा सिकार खेल्न गएका लमही नगरपालिका वडा नम्बर १ बौराहका २३ वर्षीय कालुराम घर्ती मगरको गोली लागी मृत्यु भएको दाङ प्रहरीले जनाएको छ। उनको घाँटीमा गोली लागेको छ। घटनामा सँलग्न रहेको भन्दै प्रहरीले ८ जनालाई हिरासतमा राखेको छ।
दार्चुलामा साहित्य महोत्सव,"दार्चुला : दार्चुलामा बृहत् साहित्य महोत्सव सुरु भएको छ। ताराकिसन फाउन्डेसनको आयोजना तथा दार्चुला साहित्य समाजको सहकार्यमा पहिलोपटक महोत्सव भएको हो। महोत्सव शुक्रबार र शनिबार दुई दिन चल्नेछ। महोत्सवमा देशभरका साहित्यकारहरूको सहभागिता छ। महाकालीका मेयर नरसिंह चैसिरले सदरमुकाम खलंगामा महोत्सवको उद्घाटन गरे। दार्चुलाको संस्कृति र साहित्यलाई अन्तर्राष्ट्रियकरण गर्न महोत्सव आयोजना गरिएको हो। दार्चुलाको साहित्य र संस्कृति चिनाउन नगरपालिकाको पूर्ण सहयोग गर्ने मेयर चैसिरले रहने प्रतिबद्धता व्यक्त गरे। सुदूरपश्चिम विश्व विद्यालयका पूर्ण उपकुलपति अमराज जोशीले सुदूरपश्चिमको संस्कृति पहिचान गराउन आफूहरूले भूमिका खेलिरहेको बताए। यहाँको संस्कृति र साहित्य चिनाउन हाम्रो प्रयास निरन्तर छ, उनले भने। नाट्यकार अशेष मल्लले दार्चुलाको संस्कृतिले अब काठमाडौं झकझकाउनुपर्ने बेला भएको बताए। उनले भने, पर्यटक भित्र्याउन यहाँको संस्कृति बिक्री गर्नुपर्छ। त्यसका लागि यस्ता साहित्य सम्मेलन जिल्लामा मात्र नभई दार्चुलाको संस्कृति काठमाडौंमा प्रस्तुत गर्नुपर्छ। संस्कृतिको संरक्षण र पहिचान गर्न यहाँका महिलाको अग्रसरता रहेको प्राडा लक्ष्मण गौतमले बताए। प्राध्यापक खगेन्द्रप्रसाद लुइँटेलले साहित्य अन्तर्राष्ट्रियकरण गर्न आवश्यक रहेको बताए। महोत्सवमा व्यासी शौका समुदायको झाकी, दुहुँ र व्यासको सरौ नाच, गौरा पर्वको नाच, दमाहा बाजा, छलिया नाचलगायतको प्रस्तुति देखाइएको थियो। महोत्सवमा चर्चित साहित्यकारको सहभागिता छ।"
"नीति तथा कार्यक्रम गठबन्धन सरकार जस्तै उद्देश्यहीन, गन्तव्यहीन : विष्णु पौडेल","काठमाडौं : नेकपा एमालेका उपाध्यक्ष विष्णु पौडेलले सरकारको नीति तथा कार्यक्रममा धोका र षड्यन्त्रका प्रतिविम्व देखिएको बताएका छन् । सरकारको नीति तथा कार्यक्रममाथि संसदमा भाग लिंदै पूर्व अर्थ मन्त्रीसमेत रहेका पौडेलले नीति तथा कार्यक्रम गठबन्धन सरकार जस्तै दिशाहीन, उद्देश्यहीन, गन्तव्यहीन रहेको बताएका हुन् । उनले भने, गठबन्धनको षड्यन्त्रले देशप्रति धोका भएको छ । नीति तथा कार्यक्रममा धोका र षड्यन्त्रका प्रतिविम्व देखिन्छन् । यो नीति तथा कार्यक्रम गठबन्धन सरकार जस्तै दिशाहीन, उद्देश्यहीन, गन्तव्यहीन छ । नीति तथा कार्यक्रम खोक्रो र सारहीन छ । पौडेलले संकटोन्मुख अर्थतन्त्र यतिबेला देशको ठुलो समस्या रहेको बताए । उनले भने, नीति तथा कार्यक्रम मुलुकको आर्थिक संकटप्रति बेखवर छ । सरकार संकटोन्मुख अर्थतन्त्रका बारेमा चालै नपाएको जस्तो गरेर अर्थतन्त्र सामान्य अवस्थामा रहेको जस्तो गरेर प्रस्तुत भइरहेको छ, पौडेलले भने, अर्थतन्त्रलाई आत्मनिर्भर र प्रतिष्पर्धी कसरी बनाउने ? आर्थिक वृद्धिदर कसरी उच्च बनाउने ? कुनै योजना छैन ।"
अमेरिकामा पार्टीमा गएकी महिलाले फायरिङ गरिरहेका आक्रमणकारीलाई गोली हानेर धेरैको ज्यान बचाइन्,वासिङटन डिसी : संयुक्त राज्य अमेरिकामा प्रहरीले पार्टीमा गएकी एक महिलाले गोलीबारीबाट मानिसहरूलाई बचाएको जानकारी दिएको छ। प्रहरीका अनुसार एक पुरुषले आफ्नो सेमी अटोमेटिक राइफलले मानिसमाथि गोली चलाउँदै गर्दा महिलाले आफ्नो पेस्तोलले उनलाई गोली हानेकी हुन् । वेस्ट भर्जिनियाको चार्ल्सटनमा एक बन्दुकधारीले ३० देखि ४० जनालाई निशाना बनाउन खोजेका बीबीसी समाचारमा छ। प्रहरी प्रवक्ता टोनी हेजलेटका अनुसार महिलाले तुरुन्तै कारबाही गरे र धेरैको ज्यान बचाइन्। बन्दुकको विषयमा देशमा बहस चलिरहेको बेला यो घटना भएको हो । तीव्र गतिमा गाडी चलाउन रोकेमा आक्रमण बालबालिका खेलिरहेको सडकबाट बुधबार साँझ शंकास्पद आक्रमणकारी तीव्र गतिमा गएका थिए । उनलाई बिस्तारै गाडी चलाउन भनिएको थियो। त्यसपछि उनी आफ्नो एआर१५ राइफल लिएर आए र कारबाटै जन्मदिनको ग्रेजुएसन पार्टीमा गोली चलाउन थाले। प्रहरी प्रवक्ता हेजलेटले पत्रकार सम्मेलनमा महिलाको पहिचान नखुलेको र उनले कानुनी रूपमा हतियार बोकेकी बताए । घटनास्थलबाट भाग्नुको सट्टा आक्रमणकारीसँग लड्दै उनले धेरैको ज्यान बचाएको उनले बताए। घटना पछि महिला घटनास्थलमा थिइन् र अनुसन्धानकर्ताहरूलाई मद्दत गरे। प्रहरीले ती महिलाविरुद्ध कुनै उजुरी दर्ता नगरेको बताइएको छ। आक्रमण गर्ने आपराधिक इतिहास भएका ३७ वर्षीय डेनिस बटलरको गोली लागेर घटनास्थलमै मृत्यु भएको छ । बीबीसी
काठमाडौं विश्वविद्यालयको २७औँ दीक्षान्त समारोह : १ हजार ७१२ विद्यार्थी दीक्षित हुँदै,"काठमाडौं : काठमाडौं विश्वविद्यालयका २७औँ दीक्षान्त समारोह (दोस्रो चरण)मा विभिन्न सङ्कायका गरी एक हजार ७१२ जना दीक्षित हुने भएका छन् । आगामी जेठ २० गते विश्वविद्यालयमा स्नातक र स्नातकोत्तर तहमा अध्ययन गर्ने स्वदेशी र विदेशी विद्यार्थी दीक्षित हुने भएका हुन् । कार्यक्रममा कला, शिक्षा, इन्जिनियरिङ, व्यवस्थापन, विज्ञान र चिकित्सा विज्ञान विधाका गरी ११ जना पीएचडी तथा एमफिल ४३ सहित स्नातक र स्नातकोत्तर तहका विद्यार्थी दीक्षित हुनेछन् । दीक्षित हुने विद्यार्थीमध्ये पुरुषको प्रतिशत ६०२८ (१०३२ जना) र महिलाको प्रतिशत ३९७२ (६८०) रहेको छ । दीक्षित हुने विदेशी विद्यार्थी भारत, श्रीलङ्का, माल्दिभ्स, अमेरिका, अष्ट्रेलिया, चीन, बङ्गलादेश, नेदरल्यान्ड र जर्मनी गरी नौ देशका १५७ रहेका छन् । कार्यक्रममा पाँच जनालाई काठमाडौं विश्वविद्यालयको इतिहासमा पहिलोपटक उपाधि प्रदान गरिने विश्वविद्यालयले जनाएको छ । सत्ताइसौँ दीक्षान्त समारोहसम्ममा गरी काठमाडौं विश्वविद्यालयबाट अहिलेसम्ममा ३८ हजार ३३६ उत्तीर्ण हुनेछन् । रासस"
जलवायुको असर कृषिमा,"काठमाडौं : किसानलाई जलवायु परिवर्तनका कारण कृषिमा परेको प्रभावबारे जानकारी गराउन विज्ञले जोड दिएका छन्। लागतअनुसार उत्पादन नभइरहेको अवस्थामा किसानलाई यसबारे पर्याप्त सूचना र जानकारी दिन स्थानीय सरकारले महत्त्वपूर्ण भूमिका खेल्नुपर्ने जलवायु विज्ञ मञ्जित ढकालले बताए। शुक्रबार सामुदायिक सूचना नेटवर्क (सीआईएन)को १३औं वार्षिक उत्सवका अवसरमा जलवायु परिवर्तन र कृषि विषयक कार्यक्रममा यस्तो बताएका हुन्। कृषि बालीमा कतै उत्पादन घट्ने, कतै बढ्नेजस्ता असर देखिएको जानकारी दिँदै उनले नेपालमा जटिल र विविध भूगोलका कारण पनि जलवायु परिवर्तनको असर न्यूनीकरणमा एकै किसिमको उपायले काम नगर्ने बताए। किसानलाई यसको असरका बारेमा सूचना दिनुपर्छ, उनले भने, त्यसको मुख्य जिम्मेवारी स्थानीय सरकार र सामुदायिक रेडियोको पनि हो। अर्का विज्ञ डा उत्तमबाबु श्रेष्ठले जलवायु परिवर्तनको असरले नयानयाँ रोग किराको प्रकोप देखिएको र त्यसको प्रभाव कृषि उत्पादनमा परेको बताए। स्थानीय सरकारले मौसममा आएको परिवर्तन र त्यसले उत्पादनमा पुग्ने असर र समाधानका उपायहरूका बारेमा किसानलाई जानकारी दिने योजना बनाउनुपर्छ, उनले भने, सबै गम्भीर हुने अवस्था छ। ग्रामिण भेगका नागरिकलाई सचेत बनाउनुपर्छ। जलवायु परिवर्तनको असरले पारेको प्रभाव कम गर्न कृषि बिमालाई प्राथमिकता दिनुपर्ने कृषि विज्ञ तेजबहादुर सुवेदीले बताए। खाद्यका लागि कृषि अभियन्ता कृष्ण पौडेलले खाद्य प्रणालीमा जलवायु परिवर्तनले पारेको प्रभावका बारेमा बजेट बढाउनु पर्नेमा जोड दिए। कार्यक्रममा कृषि विभागका महानिर्देशक रेवतीरमण पौडेलले यसमा सरकारले काम गरिरहेको बताए। सीआईएनले नागरिकका हरेक मुद्दामा स्थापनादेखि नै निरन्तर आवाज उठाइरहेको र सामुदायिक र उत्तरदायी पत्रकारितालाई निरन्तरता दिइरहने म्यानेजर दीपक आचार्यले बताए। अकोराबका कार्यकारी निर्देशक बालकृष्ण पोखरेलले सामुदायिक रेडियोले आगामी दिनमा पनि यसलाई निरन्तरता दिने प्रष्ट्याए।"
गाउँबस्तीमा भेटिँदैनन् बालबालिका,"गोरखा : चुमनुब्री गाउँपालिका७ ङाक्यू गोरखाकी छिरिङ आङ्मो र भाइ छिरिङ लामा सदरमुकामको एक निजी विद्यालयमा पढ्छन्। घरमा बुवा, आमा मात्र छन्। वर्षमा एकपटक गाउँघर फर्कन्छन्। वार्षिक परीक्षा सकेपछि वर्षमा एकफेर मात्र गाउँ जान्छौं। १०, १५ दिन बसेर फेरि स्कुल फर्कन्छौं, छिरिङ भन्छिन्, नर्सरीमा भर्ना भएर पढ्न थालेको हो। अहिले १० कक्षामा पुगेँ। गाउँमा धेरै बस्न पाएको छैन। गाउँमा, बाआमासित बस्न मन लागे पनि पढाइका कारण नमिल्ने उनको पीडा छ। चुमनुब्री २ ल्हीका निमा वाङ्ग्यालका ६ सन्तान छन्। १९ वर्षको एक सन्तान काठमाडौंमा १२ कक्षा पढ्दैछ। १० वर्ष र ८ वर्षका दुईजना पनि काठमाडौंमा पढ्दैछन्। १६ वर्ष, १३ वर्षका दुई सन्तान भारतमा पढ्छन्। तीन वर्षको काखे बालक मात्र साथमा छ। इन्डियामा पढेका दुईजनालाई महिनावारी १८ हजारका दरले फिस पठाउनुपर्छ। अरू त नेपालमै स्पोन्सर खोजेर पढेका छन्, उनी भन्छन्, बालबच्चा काखमा नहुँदा नरमाइलो त हुन्छ नि। तर के गर्ने, छोराछोरी पढाउनुपर्छ भन्छन्। पढाउनका लागि गाउँमा स्कुल छैन। गाउँका सबैको अवस्था यस्तै रहेको उनको भनाइ छ। शिक्षाको महत्त्वबारे जानकारी पाएपछि गाउँलेले दुःख सहेर पनि छोराछोरी पढ्न पठाउन थालेको उनको भनाइ छ। पढेकाले राम्रो गरेका छन्। नपढेकाको जिन्दगी हाम्रैजस्तो भीरपाखामा ढुंगामाटो खेलाएर, याकचौंरीसित खेलेर बित्ने भयो, उनी भन्छन्, त्यसैले आफूले दुःख सहेर, ढुंगाको मुटु बनाएर पनि छोराछोरीलाई चार, पाँच वर्षको भएपछि सहरतिर लगेर पढ्न छाड्ने गरेका छौं। सहरमा पढाउन गुम्बाका लामाले विदेशी दाता (स्पोन्सर) खोजिदिने गर्छन्। स्पोन्सर पाइयो भने आफूले पैसा तिर्नु परेन। नपाउञ्जेलसम्म त तिर्नु परिहाल्यो, उनी भन्छन्, स्पोन्सरको सहयोगमा पढेर भविष्यमा राम्रो प्रगति गरेकाहरूले फेरि अरू सानालाई स्पोन्सर गर्ने गर्छन्। गाउँमा विद्यालय नभएपछि चुमनुब्री गाउँपालिकाका अधिकांश बालबालिका पढ्नका लागि स्पोन्सर खोज्दै सहर जान बाध्य छन्। काखेबाहेक सबै बालबालिका सहर गएपछि गाउँहरू बालबालिकाविहीन भएका छन्। गाउँमा बालबालिका नभएको १० वर्ष जति भयो, अर्का स्थानीय ल्हाक्पो छेवाङ भन्छन्, पहिले गाउँमा जुङ प्रावि भन्ने सरकारी स्कुल थियो। होप एलायन्स भन्ने संस्थाले भवन पनि बनाइदिएको थियो। केटाकेटीहरूलाई खाजा पनि खुवाउँथ्यो। पढ्ने उमेर कटेका तर, पढ्न नपाएकाहरूलाई साँझ बिहान पढाइदिन्थ्यो तर पछि के भयो कुन्नि, स्कुल पनि बन्द भयो, संस्था पनि गयो। गाउँमा स्कुले बालबालिका देख्न नपाइने उनको भनाइ छ। ल्हीमात्र होइन, चुमनुब्री १ साम्दो, वडा नं २ ल्हो, स्यो, ल्ही, टोङ, राङ्च्यू, ङिन, छ्योकम, भर्जम, वडा नं ४ को प्रोक, नाम्रुङ, क्वाक, छाक, वडा नं ५ को बिही, क्य्राक, ड्याङ, राना, वडा नं ६ को लोक्पा, सिम्चेत, चुम्चेत, खारगुम्बालगायतका दर्जनौँ गाउँमा बालबालिका छैनन्। बुवाआमा गुम्बामा छन्। छोराछोरी पढ्न सहर गएका छन्। घरमा त हामी लोग्नेस्वास्नी मात्र हो, स्योका ४३ वर्षका नाम्ग्याल लामा भन्छन्, हाम्रो मात्र होइन, सबैको त्यस्तै हो। चुमनुब्री गाउँपालिकाको शिक्षा शाखाको तथ्यांकमा पालिकाभरि २१ वटा विद्यालय सञ्चालनमा रहेको देखिन्छ। ईसीडीसमेत गरी हाम्रो पालिकामा २१ वटा विद्यालय सञ्चालनमा रहेको देखिन्छ, शाखा प्रमुख बलराम पाठक भन्छन् ।"
बालेनले बदले इतिहास,"काठमाडौं : पेसाले इन्जिनियर। एक र्यापर। शुक्रबारबाट अर्को पनि परिचय थपियोमहानगर पिता। अर्थात् संघीय राजधानी काठमाडौंको मेयर।३२ वर्षकै उमेरमा चमत्कार गरेर बालेन साहले नयाँ इतिहास रचे।वर्षौंदेखि किलो गाढेको राजनीतिलाई झापड हाने।र, महानगर बनाउने जिम्मेवारी काँधमा लिए। बालेनले चुनाव जित्नेमा मूलधारका दललाई विश्वासै थिएन।व्यक्तिव्यक्ति सदस्य र घरघरमा पार्टीका संगठन भएको स्थानमा स्वतन्त्रले चुनाव जित्ने त कल्पना बाहिरकै विषय थियो।उनीहरूले बालेनलाई प्रतिस्पर्धीसम्म ठानेनन्।एमाले उम्मेदवार केशव स्थापितले त आफूले प्रतिस्पर्धी नै नपाएकोसम्म भाषण गर्न भ्याए।बालेनको जातीय पृष्ठभूमिबारे टिप्पणी नै गरे।तर, बालेन शान्त बसे।उल्टै, स्थापितलाई बा र कांग्रेसकी उम्मेदवार सिर्जना सिंहलाई आमा बाट सम्बोधन गरिरहे।न त कुनै शक्तिशाली पार्टीको धाप, न त मतदाताको बानी परेको चुनाव छाप।तैपनि, प्रतिस्पर्धी कसैको आलोचनातिर समय खेर फालेनन।युवाको साथमा पाकाको सहारा (लौरो) लिएर गल्लीगल्ली चहारे।राजधानीवासीको मन जिते, मत पाए।अप्रत्याशित नतिजा दिएर छक्क बनाए।बालेन बनेमेयर। को थियो सामाजिक इन्जिनियर क्रान्ति (क) बाट होइन।(ज्ञ) बाट सुरु हुन्छ।त्यो (ज्ञ) ज्ञान हो । नेपाली वर्णमालाको अन्तिम अक्षरबाट क्रान्तिको कुरा गर्ने युवा जमात हो बालेन साहको समर्थक।सेतो टिर्सटधारी युवा जमात ज्ञान बाट मात्रै सामाजिक परिवर्तन र विकास सम्भव हुने विश्वास गर्छ।त्यसै कारण, इन्जिनियर बालेन साहलाई काठमाडौं बनाउने जिम्मेवारी सुम्पिनुपर्ने भन्दै चुनाव अवधिभर सक्रिय भयो।रातदिन खट्यो।र, दलले नपत्याउँदानपत्याउँदै बालेनलाई विजयी गराउन सफल भयो।सामाजिक सञ्जालभरि बालेनको प्रचारमा जुट्यो।स्वदेशमा मात्र होइन, विदेशमा रहेको युवा जमातलाई पनि स्थानीय चुनावको रन्कोले ततायो । काठमाडौंमा रहेका बुवाआमा, दाजुभाइलाई एक भोट बालेनलाई दिनु भन्दै चुनावी अभियानमा सक्रिय बन्यो।परम्परागत पार्टीहरूले देश बिगारेकै कारण युवाशक्ति बिदेसिएको भन्दै पाका पुस्तालाई कन्भिस गर्यो।विदेशमा रहेका छोराछोरीको आग्रहमा पाका पुस्ताले पनि बालेनको अन्तर्वार्ता हेर्ने र चुनावी एजेन्डा सुन्यो।बालेनले राजनीतिका सिद्धान्त र दर्शनका पट्यारलाग्दा भाषण गरेका थिएनन्।देश बिग्रेको र बनाउनुपर्ने कुरा मात्रै गरेका थिए।युवा जमातको आग्रह र अनुुरोधपछि प्रौढ समुदाय पनि बालेनलाई भोट हाल्न पुग्यो।युवाको साथ र पाकाको हात पाएपछि बालेनले कांग्रेस र एमाले उम्मेदवारलाई निकै पछि पारे।किनकि, विदेशमा रहेका छोराछोरीको आग्रहमा आफूले बालेनलाई मत दिएको भन्नेको संख्या ठूलो छ। समर्थकहरूका अनुसार बालेनले नरसिंह व्यञ्जनकारलाई राजनीतिक गुरु मान्छन्।ललितपुर वडा नम्बर १० बाट १० पटक स्वतन्त्र रूपमा चुनाव जितेका व्यञ्जनकारका छोरा कुमार वेन बालेनका मिल्ने साथी हुन।जनताको पक्षमा काम गर्दा कुनै पनि राजनीतिक दलको बर्को ओढ्नु नपर्ने र स्वतन्त्र रूपमै चुनाव जित्न सकिने कुरा नरसिंह बताउने गर्थे।र्याप गाउँदै परिवर्तन र विकासको कुरा गर्ने बालेन नरसिंहबाट प्रभावित भएर मैदानमा उत्रिएको उनी निकटहरू बताउँछन्।सामाजिक सञ्जालमा सक्रिय युवा, केही ब्लगर, विभिन्न संघसंस्थामा क्रियाशील युवाहरू बालेनलाई हौस्याउँथे।बालेनको पक्षमा केही स्रष्टा र अभियन्ता पनि जोडिए।सामाजिक सञ्जालमार्फत कलाकार पनि बालेनको पक्षमा उत्रिए।सबै क्षेत्रका युवा र अभियन्ताहरू जोडिँदै गएपछि सामाजिक सञ्जालमा बालेनको चुनावी प्रचार सशक्त बन्यो।चुनावका बेला स्वस्फुर्त रूपमा बालेनको पक्षमा लाग्नेको संख्या पनि ठूलै थियो। एक र्यापर बलिदानको गीतमा मेरो शब्दको सलामी गाउँगाउँबाट उठ युवा कलम थामी गाई त बाध्यौं ढुंग्रोमा मही छैन, मही छैन गरिबको चमेली बोल्दिने कोही छैन बालेनले बलिदान सिनेमाको गीतलाई र्यापमा ढाले।युवालाई परिवर्तनका पक्षमा उभिन आह्वान गरे।गीतसंगीतबाटै युवालाई संगठित गरे।युवाको मन जिते।सबैले केही न केही गर्न बालेनलाई सुझाव दिइरहे।सानैदेखि गीतसंगीतमा रुचि राख्ने बालेनका र्याप उरण्ठेउला र अश्लील छैनन्।उनले समाज परिवर्तन र विकासको कुरा र्यापमार्फत सशक्त ढंगले उठाएका छन्।सन् २०१३ मा र्याप ब्याटल मा जितेपछि बालेन युवामाझ लोकप्रिय बनेका थिए।गीतसंगीतसँगै उनले राजनीतितिर हाम फाल्ने सोच बनाएका थिए।बालेनले आफूसँगै फ्यानहरूलाई पनि राजनीतिमा डोर्याए।उनका पक्षमा खुलेर लागे। टक टु घरबेटी युवा जमात त कन्भिन्स थियो नै।तर घरमै बस्ने घरबेटीलाई कसरी कन्भिन्स गर्ने भन्नेमा बालेनका समर्थकहरू चिन्तित थिए।सल्लाह गर्दै जाँदा काठमाडौंका घरबेटीहरूलाई सम्झाउने अर्थात् (टक टु घरबेटी) अभियान सञ्चालन गरियो।त्यसअनुसार बालेनलाई किन मत दिने ? किन परम्परागत पार्टीले केही गर्न सकेनन् भन्ने लगायतका सामग्री बनाएर टक टु घरबेटी कार्यक्रम सञ्चालन गरिएको उनका समर्थकहरू बताउँछन्।बालेनका समर्थकहरूले यस्तो अभियान सञ्चालन गरेका बेला कांग्रेस र एमाले उम्मेदवारहरू भने कोणसभा र पार्टी प्यालेसका सभामा व्यस्त थिए। सेयर बजारको समर्थन बालेनलाई चुनाव जिताउन सेयर बजारका अभियन्ता पनि सक्रिय भएर लागेका थिए।पुराना पार्टी र नेताका कारण सेयर बजार ध्वस्त भएको र सेयर बजारप्रति उनीहरू नकारात्मक रहेको भन्दै नो भोटको अभियान सुरु गरिएको थियो।मतपत्रमा नो भोट को व्यवस्था नभएका कारण त्यो मत बालेनलाई दिनुपर्ने अभियान सुरु गरिएको थियो।बालेनले चुनाव जिते सेयर बजार सप्रिने र परम्रागत पार्टीहरूलाई सन्देश दिनुपर्ने भन्दै बालेनका पक्षमा अभियान नै सुरु गरिएको थियो। परिवर्तनको चाहना युवा पुस्तामा परम्परागत राजनीतिप्रति वितृष्णा बढ्दो छ।आकर्षण गर्ने नारा र नीति बोक्न छोडेका छन्, दलहरूले।छिमेकी देशहरूले विकासको कोल्टे फेरिसक्दा पनि मुलुक उस्तै रहेकोमा युवा जमात असन्तुष्ट छ।छिटोछिटो परिवर्तन र नयाँ अनुहारको खोजीमा छ।त्यसैकारण युवा जमातको रोजाइमा बालेन परेको राजनीतिकर्मीहरू नै बताउँछन्।पूर्वसचिव एवं पूर्वाधारविज्ञ डा किशोर थापा नेपाली जनताले राजनीतिक परिवर्तन चाहेको बताउँछन्।पुराना प्रवृत्ति, पात्र र पार्टीप्रति जनता दिक्क छन्, थापाले भने,जनताले फे्रस अनुहार र फ्रेस आइडिया चाहन्छन् । आफूलाई ठूला शक्ति ठान्ने र जे गरे पनि हुन्छ भन्ने दलहरूबाट काठमाडौंले मुक्तिको सन्देश दिएको थापाको भनाइ छ।२०४९ मा भएको स्थानीय निकाय चुनावमा कांग्रेसका पीएल सिंह मेयर भएका थिए।२०५४ मा एमालेका केशव स्थापित र २०७४ मा एमालेकै विद्यासुन्दर शाक्य मेयर बनेका थिए। कांग्रेस नेता ढकाल पनि जेल, नेल, त्याग र तपस्याले मात्र राजनीति अघि बढ्न नसक्ने भन्दै समयसापेक्ष राजनीति गर्नु पर्ने बताउँछन्।समयसापेक्ष, सूचना र प्रविधिमा धेरै अगाडि रहेको युवाबीच लोकप्रिय उम्मेदवार बनाउनु पर्छ भन्ने सन्देश पनि दिएको छ, ढकालले भने। चुनौतीका चाङ बालेन डारामनारायण साह र धु्रवदेवी साहका छोरा हुन््।बुवा रामनारायण आयुर्वेदिक चिकित्सक हुन्।काठमाडौंको नरदेवीमा जन्मिएका ३२ वर्षीय बालेन पेसाले इन्जिनियर हुन्।बालेन र्याप गायकका रूपमा पनि परिचित छन्।संगीत निर्माता, गीत लेखक, निर्देशक पनि हुन्।उनका गीतहरू प्रेम र मायामा मात्रै केवन्द्रत छैन्न।राजनीति, समाजिक परिवर्तनसँग पनि सम्बन्धित छन्। २०७२ सालको भूकम्पपछि उनले उद्धार र राहतको काममा सक्रिय भएर समाजसेवीको छवि पनि बनाए।काठमाडौंका जनताको अपेक्षा पहिचान गर्नु र काम गरेर देखाउनु बालेनको मुख्य चुनौती हो।जितपछि उनले काठमाडौंलाई विश्वकै उत्कृष्ट सहर बनाउन पहल गर्ने त बताएका छन्।तर, चुनौती भने उत्तिकै छन्।चुनावमा भोट पाउनु र राज्य संयन्त्र सञ्चालन गर्नु नितान्त फरक विषय हुन्।केही गर्ने आशा लिइएका नेताहरू त्यसै बिलाउने र आशै नगरिएकाहरूले जनताको पक्षमा काम गरेका थुप्रै उदाहरण छन। तर, काठमाडौं बदल्न असम्भव भने छैन।बालेनले म नभनी हामी भन्ने गरेका छन्।हामी भित्र उनलाई सहयोग गर्ने विज्ञ र जानकारको ठूलो टिम छ भन्ने अनुमान गरिँदैछ।अर्कोतिर, उपमेयरदेखि वडाध्यक्ष दलका प्रतिनिधि छन्।उनीहरूलाई विश्वास र साथमा लिएर काम गर्नुपर्ने स्थिति बालेन सामु छ।पूर्वधारविज्ञ डा थापा पार्टीबाट आएका जनप्रतिनिधिलाई विश्वास लिएर काम गर्नुपर्ने चुनौती बालेनसँग रहेको बताउँछन्।पार्टीबाट जितेका वडाध्यक्ष, वडासदस्य छन्, थापाले भने, उनीहरूसँग समन्वय, सहकार्य गर्नुपर्छ।तर पार्टीबाट निर्वाचित प्रतिनिधिहरूले नोक्सानी पुर्याउने, पार्टीगत स्वार्थपूर्ण काम गराउन खोजेमा, आफूले गर्न खोजेका राम्राका अवरोध गर्न खोजेमा भने अनावश्यक सम्झौता गर्नुहुन्न।मतदाता गुहार्नुपर्छ । पूर्वाधार विज्ञ डा थापा अस्तव्यस्त, भद्रगोल काठमाडौंलाई ट्र्याकमा ल्याउन कामको प्राथमिकीरणको आधारमा काम गर्नुपर्ने बताउँछन्। मतदाताले नरुचाएका पार्टीका उम्मेदवार एमाले उम्मेदवार केशव स्थापित बोलीकै कारण सुरुदेखि नै विवादमा परे। उनीमाथि महिलालाई अपमान गरेको मीटू को आरोप लाग्यो।विपक्षीमाथि व्यक्त भएका शब्दका कारण पनि स्थापित विवादमा परिरहे।चुनावी एजेन्डा अघि सार्ने र आफ्ना पक्षमा माहोल बनाउनतिर लागेनन्।२०७४ को निर्वाचनमा एमालेले पाएको मतको घमण्ड गरिरहे।अघिल्लो निर्वाचनमा एमालेले झन्डै २० हजारको फरकमा चुनाव जितेको थियो।त, पाँच वर्षको अवधिमा धेरै नयाँ मतदाता थपिएको र बाग्मतीमा धेरै पानी बगिसकेको यथार्थ स्थापितले बिर्से।उनको उम्मेदवारीमाथि एमालेभित्रको असन्तुष्टि सतहमै प्रकट भएको थियो। स्थापितलाई टिकट दिँदा वरिष्ठ उपाध्यक्ष ईश्वर पोखरेल र महासचिव शंकर पोखरेलको समेत असहमति थियो।तर, अध्यक्ष केपी ओलीलाई कन्भिस गरेका कारण स्थापितले टिकट पाएका थिए।वरिष्ठ उपाध्यक्ष पोखरेल र महासचिव पोखरेल निवर्तमान मेयर विद्यासुन्दर शाक्यलाई दोहोर्याउन चाहेका थिए।तर, शाक्यको कार्यकाल राम्रो नभएको भन्दै अध्यक्ष ओली उनका पक्षमा थिएनन्।शाक्यको कामकारबाहीप्रति काठमाडौंवासी मात्र होइन, पार्टीभित्र पनि चर्को असन्तुष्टि थियो।तर, स्थापित पनि निर्विवाद उम्मेदवार थिएनन्।एमाले सांसद रामवीर मानन्धरले त सार्वजनिक रूपमै स्थापितको आलोचना गरेका थिए।एमालेभित्रको असन्तुष्टि भित्रभित्रै निकै फैलिसकेको कुरा स्थापितले बिर्से।पार्टीले सही व्यक्ति नउठाएका कारण काठमाडौंको चुनाव हारिएको भन्ने एमालेभित्र ठूलो पंक्ति छ।कांग्रेसमा पनि सिर्जना सिंहको उम्मेदवारीले नेताकार्यकर्तामा तीव्र असन्तुष्टि थियो।पारिवारिक विरासतकै आधारमा सिर्जनाले टिकट पाएको भन्दै कांग्रेसका तीर्थराम डंगोल, भीमसेनदास प्रधानलगायतका नेताहरू सन्तुष्ट थिएनन्।कांग्रेस प्रकाशमान सिंहले पार्टीको १४औं महाधिवेशनमा लगाएको गुन तिर्न पार्टी सभापति शेरबहादुर देउवाले सिर्जनालाई टिकट दिएको भन्दै तीव्र असन्तुष्टि थियो। प्रमुख दलप्रति वितृष्णा बढ्दै गएका बेला उम्मेदवार पनि ढंगिलो दिन नसकेको फाइदा बालेनलाई पुगेको थियो।कांग्रेस नेता लोकेश ढकाल पछिल्लो समयका राजनीतिक दलका क्रियाकलापका कारण स्वतन्त्र उम्मेदवारले जित्ने स्थिति आएको बताउँछन्।काठमाडौंले विचित्र परिणाम दिने गरेको ढकाल बताउँछन्।नानीमैयाँ दाहालदेखि गोल्छे सार्कीसम्मलाई जिताएको काठमाडौंले बालेनलाई जिताउनु अनौठो नभएको ढकालको भनाइ छ।"
कथामा क्रान्तिको उद्घोष,"समकालीन नेपालको चित्रबिम्बकारितामा सजधज तुल्याइएको कथा संग्रह हो, आख्यानकार शशी थापा पण्डितद्वारा रचिएको उठ तिलोत्तमा। पन्ध्र कथाख्यानको संकलन हो यो। लिमीको त्यो रात, माटो पलायन, दस्तखत, बूढी बेहुली, जोगिराम भोरुवा, उठ तिलोत्तमा, मृत्युआभास, आजको मुनामदन, के आउला त्यो दिन, प्रश्नको पहाड, कोरोनामा रेमिट्यान्स, आखिर ऊ पनि त मानिस जस्ता शीर्षकमा कथा बुनिएका छन्। सशक्त आख्यानिक चेतका यी प्रमेयबोधित कथादंशहरूले परिप्रेक्ष्यित उठ तिलोत्तमा, समकालीन नेपाली कथा परम्परिततामा एउटा विशिष्ट उपलब्धि हो। आख्यान प्रचेष्टाहरू प्रकारान्तरताका स्कुल चरितार्थ छन्। समाज, संस्कृति, राष्ट्रराष्ट्रियता, मानव मनोविज्ञान, सूक्ष्म यौन चेतना, अस्तित्व स्थापना, मानवतावादी मूल्यबोध, आस्थाप्रतिबद्धता र जीवनवादी गवेषणालगायतका पहिचानवादी चिन्तनले बुनिएको छ संग्रह। जसले समाज रूपान्तरण गर्ने सन्दर्भमा एउटा माइल स्टोनको भूमिका निर्वाह गर्नेछ। आख्यानतत्व र संरचनागत प्रयुक्तिमा केही कमजोरी देखियो होला, तर आख्यानिक महŒवा सधंै कालजयी पुष्टि भएको देखिन्छ। अहिले यी उठ तिलोत्तमाका कथ्य संरचनाद्वारा देशदर्शनका सन्दर्भमा देखिएका विसंगतिबोध होस्, वा देशबाहिर नेपालीले भोग्नु परेको ज्यादति, ती सबै यथार्थ बिम्बहरूले देशाटनीय कथानकको पूर्ण भूमिका निर्वाह गरेका छन्। यी परिप्रेक्ष्यमा पण्डितको आख्यानकार कहीँ पनि चुकेको देखिँदैन। शास्त्रीय वैशिष्ट्यका उदारतामा मात्र आख्यानको सतर्कता पुष्टि हुने होइन। ती त्यहाँ, प्रयुक्तिले उद्भवित कथोपकथन, आख्यानकारको दूरदर्शिता, कथायोजक सम्प्रेषणीयता र कथानकीय क्षमताबाट भाव प्रवणता हुँदै गएका हुन्। कथा पढ्दा पण्डितको आख्यानकार छवि पनि उच्चस्तरीय काँट र पंक्तिमा उभिएको अनुभव हुन्छ। आधुनिक नेपाली कथाख्यानको परिपाटी कमजोर जगमा उभिएको छैन भन्ने पुष्टि पनि उनले गरेकी छन्। नेपाली कथानकीय सन्दर्भहरू विश्व साहित्यका परिप्रेक्ष्यमा, उभिन सक्ने आधार यथेष्ट छन्। नेपालको मानवशास्त्रीय समाज प्रणालीको प्राचीन इतिहास कम समृद्ध छैन। हिमवत् खण्डमा अवस्थित प्राचीन सांस्कृतिक सम्पदा, वैदिक उपनिषद्ता, वौद्ध दर्शन, नेवा सांस्कृतिकता र किरात सभ्यताले ओतप्रोत नेपाली समाजका कथानकीय चरित्रता बहुल प्रकृतिका छन्। हिमाल, पहाड, तराईका आञ्चलिक भाषासंस्कृति, पात्र विधान र कथानकीय परिवेशहरूले उठ तिलोत्तमाका परिधानता निर्माण भएका हुन्। यिनले विश्व कथा साहित्यका हाराहारीमा आफूलाई पनि उभ्याउने प्रचेष्टा गरेका छन्। नेपाली कथाख्यानको उचाइ विस्तारित गर्न पण्डितका उठ तिलोत्तमाहरूले उद्भट व्यक्तित्व प्रदर्शन गरेका छन्। उनका यी प्रयोगधर्मी आख्यान संरचनाले नेपाल र नेपाली चिनाउने कथानकीय अवस्थिति सम्प्रेषण गरेका हुँदा तिनले समाज रूपान्तरण गर्ने सवालमा साहसिक चरितार्थ पुष्टि गरेको देखिन्छ। उनका कथाख्यानहरू आत्मरति र मनोरञ्जनका लागि लेखिएका होइनन्। संरचित यी कथायोजनले पहिचानबोधका लागि, न्याय र समानता स्थापनाका लागि, जीवन स्तरोन्नतिका लागि, सांस्कृतिक श्रेष्ठता प्रदर्शन गर्नका लागि, सँगसँगै समग्र समाज रूपान्तरणका सन्दर्भमा विभेद र विसंगतियुक्त यथास्थितिका विरुद्ध एउटा शक्तिशाली आवाज उद्घोष गरेका छन्। त्यसैले थापाका कथाहरू सन्तुष्टि र प्रेरणा को दोभानबाट सुदूर गन्तव्य तय गर्न उद्यत् भएका हुन्। संग्रृहीत कथास्थाको केही अववोध हेरौं। नेपालको सुदूर पश्चिममा रहेको हुम्ला जिल्लामा अवस्थित लिमी तिब्बतको सीमासँग जोडिएको गाउँ हो। यो लिमीको त्यो रात त्यही गाउँको कथा हो, जहाँ फुर्वा, याङ्की र ताक्मा जिक्मेतहरूको जीवन अझै बदलिएको छैन। कुमारी आमा हुनुको नियति उस्तै छ, बहुपति प्रथाको प्रारब्ध उस्तै छ। यी पात्रहरूलाई आफ्नो देशको बोध छैन। त्यहाँ सत्ता र शासकले पनि ध्यान दिन सकेका छैनन्। माटो पलायनका रामरूपा, श्यामकली, कामली, रामभरोसे, सूर्यनारायणहरूले सर्वहारासुकुमबासी हुनुको कथा अत्यन्त पीडादायी छ। मुलुकमा लोकतन्त्रगणतन्त्र जे आए पनि गरिब नेपालीका जीवनमा कुनै परिवर्तन आउन नसक्नुको पीडाबोध छ। सन्दर्भमा, छिमेकबाट लिपुलेक, लिम्पियाधुरा, कालापानी र सुस्ता अतिक्रमणबाट उत्पन्न पीडा, जलन र विद्रुपले छट्पटिएका भीमबहादुर र नरबहादुर सौकाजस्ता प्रतिनिधिकारक नेपालीको कथाबिम्ब कम मार्मिक छैन। कोरोना रेमिट्यान्स वर्तमान नेपालको सशक्त कथा हो। बिग्रेको राजनीति, श्रमशोषण, बेरोजगारी, बेइमानी र अत्याचारबाट आक्रान्त तुल्याइएका लाखौं नेपाली युवाको दर्दनाक करुण कथासूर्यनारायण यादव र तेजसिंह बोहराले प्रतिनिधित्व गरेका छन्। दसवर्षे जनयुद्धमा होमिएर पनि केही उपलब्धि हुन नसकी खाडी राष्ट्रमा कमाइ गर्न जाने यी युवाले कहिले कोरोनाको कारण, कहिले दुर्घटनाको कारण, कहिले त्यहाँका मालिकहरूको दमन र हिंसाको कारण बन्द बाकसमा फर्कनु पर्ने हुन्छ। गरिब बाबुआमा, पत्नी, छोराछोरीका सपनाहरू त्यहाँ धुजाधुजा भएका घटना अघिल्तिर छन्, सप्रसंग यी कथानयिकीहरूले। उठ तिलोत्तमामा सामाजिक क्रान्तिको उद्घोष छ। पतिको मृत्युपश्चात् तिलोत्तमालाई स्वीकार गर्ने माधवको क्रान्तिकारी चरित्रले अग्रगमनको मार्ग प्रशस्त गरेको बोध हुन्छ। संग्रहका अधिकांश कथाहरू प्रयोगवादी संरचनामा ढालिएका छन्। विश्व कथामा प्रयोग भएका चिन्तन र प्रविधिलाई कथाले नेपाली सांस्कृतिक धरातलको उपल्लो आकर्षणबाट आत्मसात् गरेका छन्। म रोहिणी लेख्दैछु बुद्धको कथा यो संग्रहको उत्कृष्ट स्वगतकथन हो। बुद्धलाई खोतलेर परिव्राजकको गरिमा बढाउने कार्य र यशोधराको ऊर्जामूलक भूमिकालाई त्याग र उत्सर्गको सर्वाेत्कृष्ट शैलीतर्फ आमुख तुल्याउने परिपञ्च आख्यानकारको चमत्कारिक शक्ति प्रदर्शन हो। दस्तखत राजवीर र राज्यलक्ष्मीको बेग्लाबेग्लै धरातलीय यथार्थ कथा हो। सुहागरातको पहिलो पहरमै राजवीरको दुव्र्यसनी चरित्रको पर्दाफास भएपछि राज्यलक्ष्मीको जीवन नारकीय अवस्थामा पुग्ने देखिन्छ। उनको छोडपत्रको निर्णय क्रान्तिकारिताको उत्कर्ष मान्न सकिन्छ। यहाँका प्रत्येक कथाले व्यक्तिका स्वतन्त्रता, स्वाधीनता र आत्मसम्मानलाई प्राथमिकता प्रदान गरेका छन्। जोगिराम भोरुवा, मुक्ति, पासो, प्रश्नको पहाड र आजको मुनामदन जस्ता शक्तिशाली कथाहरूका आगमनबाट संग्रहको बहुआयामिक सार्थकता पुष्टि भएको छ। एउटै स्वाद र सन्तुष्टिका गोचरमा मात्र बाँधिएका छैनन् यी कथानकहरू। भिन्न भूगोल, भिन्न संस्कृति, भिन्न जीवन, भिन्न जाति, भिन्न भाषामा उभिएका यी कथा चेतनाहरू तत्तत् विषय र तत्तत् पात्रका विषयमा गम्भीर अध्ययनचिन्तन र अनुसन्धानले परीक्षण गर्ने प्रयास भएका छन्। कथामा पौराणिक मिथकप्रतीक र पात्रहरूको प्रयोगसँगै आधुनिक जीवनमा प्रवेश भएका जेक्स डेरिडा वा रोला वाथहरू पनि भित्रिएका छन्। डेरिडाको प्रयोग चाहिँ कथामा सम्भावित विनिर्माणवादी चिन्तनका प्रारूपहरू पठन, विपठन र पुनर्पठनका आकस्मिकीहरूको सांकेतिक परिकल्पना हो। बुद्धको प्रासंगिकता होस् वा मुनामदनको प्रस्र्पेक्टिभ, ती डेरिडा चिन्तनका केही प्रायोगिकी हुन्। रोला बाथचाहिं सर्जक पछिका उम्दा पाठकको हैसियत प्रत्याभूत गराइने सन्दर्भतामा छ। कृति युरेका पब्लिकेसनले प्रकाशन गरेको हो।"
"भोट त हाल्यौं, काम भारतमै छ","धनगढी : कञ्चनपुरको बेलडाँडी गाउँपालिका खैरीघाटका वसन्त ओड भारतको बेंगलोरमा चौकीदारीको काम गर्छन्। उनी भारतमा काम गर्न थालेको २० वर्षभन्दा बढी भयो। यो अवधिभित्र उनले नेपालमा आएर ५६ पटक भोट हाले पनि। नेताहरूले फोनका फोन गरे हजुर त्यही भएर आएको हुँ। भोट हालें, नेता जिताएँ। उनी कुर्सीमा बसेको पनि हेरें। झन्डै दुई सातापछि आज फेरि त्यही डन्डा बजाउन जाँदैछु, निधारमा रातो टीका लगाएका उनले गौरीफन्टा बोर्डरमा भावुक हुँदै भने। वसन्तलाई बेलडाँडीका पाँच जना नेताले फोन गरेर बोलाएका थिए। उनलाई आतेजाते भाडा पनि दिने भनिएको थियो। ६७ जनाको युवाको समूह बाँधेर उनी आए पनि। तर गाउँमा मतदान भयो, नेताहरू घरमा पटकपटक आए, भोट मागे र जिते पनि। तर, अहिले उनी आफ्नै पैसाले टिकट काटेर भारत जाँदैछन्। गाउँभरि पैसा बाँडियो भन्ने सुनेँ सर। तर, मलाई त आउने जाने टिकट पनि कसैले दिएनन्। चुनावमा भोट हाल्न आउन मन लागिहाल्छ, वसन्तले भने। कैलालीको लम्कीचुहा ८ का ३२ वर्षका युवा दमन देवकोटा पनि भोट हालेर गत बुधबार भारत फर्किए। ७८ जनाको समूहमा रहेका देवकोटाले भने, हामीले भोट दिएका जनप्रतिनिधिहरूले जितेका छन्। कैलालीको लम्कीचुहामा सत्ता गठबन्धनको तर्फबाट नेपाली कांग्रेसकी युवा नेतृ सुुशीला शाहीले मेयरमा जितेकी छन्। उनको पालिकामा उपमेयर पनि महिलाले नै जितेकी छन्। हामी नेपाली नागरिक हौं, हामीले मताधिकारको प्रगोग गर्नुपर्छ। त्यसैले भोट हाल्न आएका हौं, उनले भने। दमनको विचारमा अहिले स्थानीय तहमा धेरै भ्रष्टाचार र बेथिति बढेको छ। उनी भन्छन्, नेताहरूले हामीजस्ता लाखौं युवा विदेशमा छन् भनेर थाहा पाउनु पर्यो, युवाहरू नै नभएको पालिकामा विकास कसरी होला भनेर थाहा पाउनु पर्यो। रोजगारमुखी कार्यक्रमहरू ल्याउनु पर्यो, दमनले भने। कञ्चनपुरको बेलौरी नगरपालिका ३ का किसन सिंह थापा पनि २८ वर्षका भए। उनले यसअघि २०७४ सालको निर्वाचनमा पनि भोट दिएका हुन्। पाँच वर्षअघि पनि नेताहरूलाई भोट दिएर जिताएँ, तर गाउँमा कुनै रोजगारी पाइएन। तीन वर्षदेखि भारतको बेंगलोरस्थित एक होटलमा काम गर्छु, उनले भने, चुनाव आएका बेला, घरमा पनि भेटघाट हुन्छ। आफ्नो मतको प्रनि प्रयोग हुन्छ भनेर आएको, अब घरमा बसेर के गर्ने ? त्यसैले फर्केर जाँदैछु, भावुक हँुदै उनले भने। जनकपुर चुरोट कारखाना, विराटनगर जुट मिलजस्ता धेरै संस्थानहरू खारेज भएको उनलाई थाहा छ। हेटांैडा सिमेन्ट उद्योग, जनकपुर चुरोट कारखानाजस्ता रोजगार दिने कम्पनीहरू खारेज भएको पनि उनलाई थाहा छ। उनी भन्छन्, राजाका पालामा भएका कम्पनीहरू त नेताहरूले बेचेर खाए, अब उनीहरूबाट के आस गर्ने ? म नेपाली नागरिक हुँ, मत हाल्नु मेरो ठुलो धर्म हो भनेर मात्रै आएको, नेताहरूले केही गर्लान् र हामीजस्ता युवाहरूले स्वदेशमै रोजगारी पाउँला भन्ने आस मरिसक्यो। कञ्चनपुरकै पुनर्बास नगरपालिका५ की मनमाया विकको भारतको राजधानी नयाँदिल्लीमा पसल छ। उनी २८ गते चुनावकै लागि घर आएकी हुन्। परिवारका तीन जना आएको बताउँदै उनले भनिन्, आउने मन त थिएन, तर आमा दलित वडा सदस्यमा लड्नु भएको रहेछ, आमालाई त जिताउनुपर्छ भनेर आएको हुँ, उनले भनिन्। उनकी आमाले चुनाव जितेकी छिन्। पुनर्बास नगरपालिकामा पनि मेयर र उपमेयर दुवै पद नेपाली कांग्रेसले जितेको छ भने त्यहाँका अधिकांश वडामा पनि नेपाली कांग्रेसले जितेको छ। मनमाया भन्छिन्, नेपालमा केही काम पाउने भए, भारतमा अर्काको देशका भाँडा माझ्न किन जान्थेँ र ? तपाईंलाई थाहा छ, भारतीयहरू नेपाली युवाहरूका कारण धनी भइरहेका छन्, हाम्रो देशका नेताहरूका कारण हामी विदेश जान बाध्य छौं, युवाहरू नै नभएको देशको विकास कसरी हुन्छ। त्यसैले अब नेताहरूको चेतना खुलोस्। अछामको कमलबजारका नेत्रबहादुर विष्ट पनि गौरीफन्टा सीमा नाकामा भेटिए। मंगलबार अछामबाट बसमा आएका उनी बुधबार बेलुकी गौरीफन्टा नाका भएर भारतको मुम्बई गएका हुन्। आफ्नो गाउँका नेतालाई जिताउन १ लाख ८० हजार भारुमा गाडी रिजर्भ गरेर आएका उनीहरू बुधबार साढे ६ हजार प्रतिव्यक्ति भाडा तिरेर फर्किएका छन्। आउने बेलाको भाडा त नेताज्यूले दिए तर जाने बेला पनि यति महँगो भाडा परेको छ। नेताज्यूसँग भेट नै भएन। भोट माग्ने बेला तीन पटक दैलोमा आए, नेत्रबहादुरले भने। नेत्रबहादुरले भोट दिएका नेता पनि जितेका उनले बताए। अहिले किसानले बेर्ना छर्ने, मकै छर्ने र अबको एक महिनापछि रोपाइँसहित खेतीपातीको बेला भएको छ। तर ५१० दिनको बिदामा आएका उनीहरू फेरि खेतीका लागि फर्कने गरी भारत पसेका हुन्। हुन त सुदूरपश्चिम प्रदेश सरकारका मुख्यमन्त्री पनि लामो समय भारतमा काम गरेका व्यक्ति हुन्। लामो समय भारतमा चौकीदारी गरेका उनले प्रदेश सरकारको मुख्यमन्त्री छँदा नै भावुक हुँदै अब भारत जानेका दिनहरू फर्काउने निर्णय गरेका थिए। उनको कार्यकालको पाँच वर्ष सकिन थालेको छ। तर भारतमा जानेहरूको संख्यामा भने कुनै कमी आएको छैन। प्रदेश र संघ सरकारले भारतसहित तेस्रो मुलुक जाने युवाहरूको संख्या घटाउन सकेको छैन। सरकारसँग भारत जाने नेपालीको कुनै तथ्यांक छैन। तर गैरसरकारी संस्थाहरू भने सुदूरपश्चिमबाट मात्रै भारत जानेको संख्या ७ लाख भएको दाबी गर्दै आएका छन्।"
ओलीलाई प्रचण्डको प्रश्न : संसद विघटन गर्दा देश संकटमा गएको होइन?,"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले सार्वभौम संसदलाई विघटनजस्तो अपराध गर्ने छुट कसैलाई नभएको बताएका छन्। सरकारको नीति तथा कार्यक्रममाथि संसदमा जारी छलफलमा भाग लिँदै पूर्वप्रधानमन्त्री समेत रहेका प्रचण्डले कुनै पनि लोकतान्त्रिक प्रणालीमा पार्टीभित्र विवादको विषयलाई लिएर सार्वभौम संसदलाई विघटनको अपराध गर्ने छुट कसैलाई नभएको बताएका हुन्। प्रचण्डले भने, के त्यसरी सदन विघठन गर्ने अधिकार संविधानले दिएको छ। कुनै पनि लोकतान्त्रिक प्रणालीमा पार्टीभित्र विवादको विषयलाई लिएर सार्वभौम संसदलाई विघटन गर्ने अपराध गर्ने छुट कसैलाई दिन्छ लोकतन्त्र भित्र? त्यो काम नेपालमा भएको होइन? त्यो मैले विश्लेषण गरेर भनेको होइन प्रतिपक्षी दलका नेताले सार्वजनिक रुपमै भन्नुभएको छ, किन विघटन गरियो भन्दा मलाई पार्टीभित्र काम गर्न दिइएन। प्रचण्डले प्रश्न गरे, पार्टीभित्रको समस्या समाधान गर्ने विधि पद्धति छोडेर जनताद्वारा निर्वाचित संसद संविधानले नदिएको अधिकार प्रयोग गरेर पटक पटक विघटन गर्दा देश संकटमा गएको होइन? देशको संकट निवारणका लागि देशलाई राजनीतिक सहमति समझदारीको आवश्यकता रहेको उनको भनाइ छ। प्रचण्डले एकले अर्कोलाई दोषारोपण गर्ने भन्दा पनि देशको संकटमा बृह्त राजनीतिक सहमति आवश्यक रहेको उल्लेख गरे। संविधानलाई कमजोर पार्न चाहने तत्वहरुलाई निर्वाचन प्रक्रियाद्वारा राम्रो जवाफ दिएको उनको भनाइ छ। सरकारको नीति तथा कार्यक्रमले आयात प्रतिस्थापन र निर्यात प्रवर्द्धनमा जोड दिएको बताए। उत्पादन र उत्पादकत्वमा जोड दिने कुरामा कार्यक्रम केन्द्रीत रहेको उनको भनाइ थियो।"
पेट्रोलियम कर १० रुपैयाँ घट्ने,"काठमाडौं : सरकारले पेट्रोलियम पदार्थमा कर घटाउने निर्णय गरेको छ। गत मंगलबार बसेको मन्त्रिपरिषद्को बैठकले पेट्रोलियम पदार्थमा लाग्दै आएको करमा १० रुपैयाँ घटाउने निर्णय गरेको हो। संसद् बैठकमा उद्योग, वाणिज्य तथा आपूर्ति मन्त्री दीलेन्द्रप्रसाद बडूले कर घटाउन अर्थ मन्त्रालयलाई सैद्धान्तिक सहमति दिइसकेको बताए। नेपाल आयल निगमले पेट्रोलियम पदार्थमा लाग्दै आएको करमा १० रुपैयाँ घटाउने सरकारलाई सिफारिस गरेको थियो। मन्त्री बडूले अर्थ मन्त्रालयले हिसाबकिताब गरेर छिट्टै कार्यान्वयनमा ल्याउने बताए। अर्थ मन्त्रालयले पूर्वाधार र भन्सार करमा ५५ रुपैयाँ घटाउने तयारी गरेको हो। इन्डियन आयल निगमबाट प्रतिलिटर १ सय १७ रुपैयाँ १८ पैसामा खरिद गरेको पेट्रोलमा सरकारले प्रतिलिटर ६३ रुपैयाँ २३ पैसा कर लगाएको छ। १ सय ३४ रुपैयाँ ५४ पैसामा खरिद गरिएको डिजेलमा ४५ रुपैयाँ ९१ पैसा सरकारले कर लगाउँदै आएको छ। यसका साथै ढुवानी भाडा, निगमको प्रशासनिक खर्च, बिमा खर्च, प्राविधिक नोक्सानी, बिक्रेता कमिसनका नाममा १४२८ रुपैयाँ शुल्क लिने गरेको छ। अन्तर्राष्ट्रिय बजारमा नै पेट्रोलको मूल्य बढेसँगै भारतले १० रुपैयाँ कर घटाएको थियो। नेपालले पनि केही दिनपछि सोही मात्रामा पेट्रोलको कर घटाउने निर्णय गरेको हो। प्रतिलिटर १ सय ८० रुपैयाँ तिर्ने पेट्रोल निगमले १ सय १७ रुपैयाँ १८ पैसमा खरिद गर्छ। त्यसमा सरकारले भन्सार शुल्क २५२३, सडक मर्मत सम्भार शुल्क ४, प्रदूषण कर १ रुपैयाँ ५० पैसा, पूर्वाधार कर १०, मूल्य अभिवृद्धि कर २०७१, मूल्य स्थिरीकरण कोष १ रुपैयाँ ८० गरी जम्मा कर ६३ रुपैयाँ २३ कर लगाउँछ। त्यसमा निगमले प्रशासनिक, कमिसनलगायत १४ रुपैयाँ ८६ पैसा थप लिन्छ। उपभोक्ताले तिर्नुपर्ने प्रतिलिटर १ सय ४३ रुपैयाँको डिजेल निगमले भारतबाट १ सय ३४ रुपैयाँ ५४ पैसामा खरिद गर्छ। त्यसमा सरकारले भन्सार शुल्क १२०२, सडक मर्मत सम्भार शुल्क २, प्रदूषण कर १ रुपैयाँ ५० पैसा, पूर्वाधार कर १०, मूल्य अभिवृद्धि कर १८ रुपैयाँ ७५ र मूल्य स्थिरीकरण कोष १ रुपैयाँ ६३ पैसा गरी जम्मा कर ४५ रुपैयाँ ९१ पैसा लिन्छ। निगमले प्रशासनिक, कमिसनलगायत ९ रुपैयाँ ३७ पैसा थप लिन्छ। उपभोक्ताले तिर्नुपर्ने १ हजार ८ सय प्रतिसिलिन्डर ग्यासलाई निगमले २ हजार ८ रुपैयाँ १५ मा खरिद गर्छ।"
लिपुलेकको छिमेकतिर,"कालापानी, लिपुलेक र लिम्पियाधुरा त्यस्ता भूभाग हुन्, जसको उच्चारणले मात्रै पनि नेपालीमा राष्ट्रिय भाव पैदा गर्छ। त्यो हाम्रो भूमि हो, हाम्रो धर्ती हो भन्ने नेपालीलाई थाहा छ। तर त्यहाँ दशकौंदेखि भारतीय कब्जा छ। भारतीय थिचोमिचोले जति नेपालीको मन दुखेको छ, त्योभन्दा धेरै दुःख छ त्यहीं नजिकका बासिन्दालाई। हो, जहाँ नेपालीका गाईबस्तु र भेडाबाख्राको चरन थियो, अचेल भारतीय सेनाको परेड हुने गरेको छ। दार्चुलाको व्यास गाउँपालिकाका बासिन्दा भारतीय अतिक्रमणको पीडाका भुक्तभोगी हुन्। आफ्नै भूमि जान विदेशी भूमि प्रयोग गर्न व्यासीहरू बाध्य छन्। नेपालबाटै गाउँसम्म पुग्ने बाटो छैन, विदेशी भूमि भएर आउजाउ गर्नुपर्दा भारतीय नागरिक र सुरक्षाकर्मीबाट हेपिनु परेको छ, व्यासकी शोभा तिङकरी भन्छिन्, सरकारले केही गर्न सकेन कालापानी, लिपुलेक र लिम्पियाधुराको कुरालाई ठूलो मुद्दा बनाएर हामीहरूलाई आवत्जावतमा समस्या पुयाएको छ। कालापानीको विषयमा यी कुराहरू नआउँथे भने हामीहरूले पनि सजिलै आउजाउ गर्न सक्थ्यौँ। अहिले उनीहरूको पनि गाली सुन्नु परेको छ। दार्चुलाको व्यास गाउँपालिकाको सीमामा पर्ने कालापानी क्षेत्रको बारेमा खासै वास्ता नगर्दा हेपिनु परेको व्यास गाउँपालिकाकी अर्की स्थानीय भावना बुढाथोकी बताउँछिन्। स्थानीय सरकारले बाटोसमेत बनाउन नसक्दा व्यासका बासिन्दा आक्रोशित छन्। व्यासको तिंकरमा ६५ घरधुरी बसोबास गर्छन् भने छाङरुमा १ सय ५० भन्दा बढी घरधुरी छन्। व्यास गाउँपालिकाको २० लाख आर्थिक सहयोगमा बनाएको बाटो महाकाली नदीले बगाएपछि तिङकरवासीले पशुचौपाया र मानिसका लागि समेत बाटो नभएको नेपाली कांग्रेस दार्चुलाका पार्टी सभापति ललितसिंह बोहरा बताउँछन्। यहाँका बासिन्दाहरूले आफ्नो सातुसामाल जहाँ गए पनि सँगै लैजानुपर्छ। त्यसैले यहाँका स्थानीय कुञ्चा (बसाइँसराइ) गर्दा सम्पूर्ण परिवारको साथै पशुहरू, खाने रासन, कपडा र भाँडाकुँडासहित आउँछन्। मंसिरमा सदरमुकाम झर्ने व्यासीहरू वैशाखमा पुनः खेतीपाती भित्र्याउन व्यास उक्लन्छन्। यहाँका नागरिकको मुख्य पेसा व्यापार हो। व्यासको छाङरु र तिंकरमा मात्रै झन्डै एक हजारभन्दा बढी जनसंख्याको बसोबास रहेको व्यासी शौका समाजका अध्यक्ष यशोदा तिंकरी बताउँछिन्। परापूर्वकालदेखि नै व्यासीहरूको दोहोरो बसाइ हुँदै आएको छ। उनीहरूको घरजग्गा जमिन सदरमुकाम खलंगामा समेत छ। उनीहरूले व्यासको छाङ्गरु तिंकर जस्तै खलंगामा तिंकर छाङ्गरुको बसाइ छुट्टाछुट्टै बसालेका छन्। ५२ सय मिटरको उचाइमा रहेको चीनको १ नम्बर सीमा स्तम्भ नै तिङकर भन्ज्याङ छ। भारतले व्यासको लिपुलेकसम्मै आफ्नोपट्टि पारेर २०७६ कात्तिक १६ गते राजनीतिक नक्सा जारी गरेको थियो। त्यसप्रति असन्तुष्टि जनाउँदै नेपालले कूटनीतिक नोट पठाएको थियो। कालापानीलगायत क्षेत्र करिब ६ दशकदेखि भारतले अतिक्रमण गरेको छ। नेपाली भूमि लिपुलेकमा कैलाशमानसरोवर जोड्ने सीमा सडकको ट्र्याक बनाइवरी भारतीय रक्षामन्त्री राजनाथ सिंहले गत वैशाख २६ गते उद्घाटन गरेका थिए। भारतीय हर्कतको नेपालले विरोध गरेको थियो। सीमा विवाद कूटनीतिक माध्यमबाट समाधान गर्नुपर्ने आफ्नो प्रस्तावमा भारतले चासो नदिएपछि नेपाल सरकारले लिम्पियाधुरासम्मकै क्षेत्र समेटेर गत जेठ ७ गते राजनीतिक तथा प्रशासनिक नक्सा सार्वजनिक गरेको थियो। त्यसअघि व्यासको छाङ्रुमा सशस्त्र प्रहरी बलको बोर्डर आउट पोस्ट (बीओपी) स्थापना गरिएको थियो। बीओपी भारतले अतिक्रमण गरेको कालापानी क्षेत्रभन्दा करिब १० किमि वर पर्छ। भारतीय एसएसबीले भने नेपाल प्रहरीलाई गस्ती जान दिँदैन। बरु आफ्नै अधीनमा राख्न खोजेको छ। पछिल्लो समय भारतले व्यासका बासिन्दालाई छाङरु नजिकैको सीतापुल हुँदै आउजाउ गर्न अवरोध पुयाएको थियो। सशस्त्र द्वन्द्वकालअघिसम्म तिंकर र सीतापुलमा रहेका छोटी भन्सार सशस्त्र द्वन्द्वकालमा विस्थापित भएका थिए। सीमा क्षेत्रबाट सरकारी संयन्त्र विस्थापित भएपछि भारतीय गिरोहबाट हुने वन्यजन्तुको चोरीसिकार, काठ तथा जडीबुटी तस्करी नियन्त्रणमा पनि सरकारको ध्यान पुग्न सकेको थिएन। दार्चुलातिंकर घोडेटो महाकालीले कटान र पहिरोले क्षति गरेपछि आउजाउ गर्नै नसकिने अवस्थामा पुगेको थियो। द्वन्द्वकालमै छाङरु र तिंकरका विद्यालय पनि सदरमुकामतिर सरे। त्यसपछि सीमा क्षेत्र ओझेलमा परेको थियो। जहिले नि बाटोको पिरलो दार्चुलाको व्यास गाउँपालिकामा २०३३०३४ सालमा बनेको बाटो धेरै ठाउँमा भत्किएर हिँड्न नसकिने अवस्था छ। सबैभन्दा बढी तम्बाकु, कल्जु, दोपखेलगायतको क्षेत्रमा जोखिम भएको व्यासका सौकाहरू बताउँछन्। शौकाव्यासको यस्तो आदिवासी हो, जसको नेपालको अर्काे कुनै भूभागमा बसोबास छैन। पशुपालन र खेतीपाती गर्ने व्यास, छाङरु र तिंकरका स्थानीय चिसो बढेपछि हरेक वर्ष ६ महिना बेंसी तथा सदरमुकाम खलंगा झर्छन्। २०५९ सालसम्म नेपालकै बाटो भएर व्यासीहरू कुञ्चा सार्थे। त्यसपछि व्यास जोड्ने बाटोमा हरेक वर्ष बजेट जाने तर काम नभएरै बाटो बन्न नसकेको स्थानीय बताउँछन्। मान्छे हिँड्न जोखिम रहेको ठाउँमा पशुचौपाया हिँडाउन झन् मुस्किल हुन्छ, मोहन तिंकरी भन्छन्, भारतीय बाटो प्रयोग गर्न गुहारेपछि मात्रै उतैको बाटो तल आउन सजिलो भएको हो। दार्चुलाको व्यास गाउँपालिकामा बसोबास गर्ने व्यासी शौका समुदायको आफ्नो अलगै कला, संस्कृति छ। झन्डै २४ सय मिटरको उचाइको व्यास गाउँपालिकामा चिसो बढेपछि ६ महिना सदरमुकाम बस्ने उनीहरू बाँकी ६ महिनाका लागि पुनः लेकतिर लाग्छन्। नेपालको दार्चुलामा मात्रै बसोबास गर्ने एक मात्रै आदिवासी रहेको व्यासीहरू हरेक वर्ष ६६ महिनाको अन्तरमा कुञ्चा सर्छन्। समुद्री सतहबाट १२ हजार फिट उचाइमा बसोबास रहेका तिंकरवासीले बालबालिका, पशुचौपाया, घोडा खच्चड, चौरी झुपु गाईगोरुसहित खलंगा (सदरमुकाम) झर्छन् स्थानीय पस्ती चस्कोट निवासी जनक धानुक बताउँछन्। व्यास गाउँपालिका१ छाङ्गरु र तिंकरका समुदाय हरेक वर्ष ६ महिना सदरमुकाम खलंगा र ६ महिना व्यासको तिंकर र छाङ्गरु गाउँ कुञ्चा सर्छन्। कुञ्चालाई शौका समुदायको भाषामा बसाइँसराइ गर्नु भनिन्छ। तिंकरमा ६५ घरधुरीको बसोबास छ। तीमध्ये दुई परिवार दलित छन्। दलित परिवार पनि शौका समुदायकै भरमा बसोबास गर्ने गरेका छन्। भौगोलिक अवस्था हेर्ने हो भने छाङरुदेखि तिंकर १२ किलोमिटरको दूरीमा छ भने दार्चुला सदरमुकाम खलंगादेखि ८० किलोमिटरको दूरीमा छ। छाङरुको उचाइ ३३ सय मिटर छ भने तिंकर ३८ सय मिटर छ। दार्चुला जिल्लाको व्यास गाउँपालिका वडा न १ मा पर्ने तिंकर गाउँ त्यो माथि कुनै पनि मानव बस्ती छैन। वेदव्यासले यही व्यास भन्ने ठाउँमा चार वेद लेखेको मान्यता छ। उनीहरू पहिलेदेखि नै अन्न र ऊनको व्यापार गर्थे। पहिले तिनीहरू गाउँगाउँ गएर नुनले मकै साटेर जीवन निर्वाह गर्थे भने अहिले भारतीय नुन, चिनी, कपडा, गुँड आदिको व्यापार व्यवसाय गर्छन्। आफ्नै हातले बनाएको जाँडरक्सीको व्यापार गर्छन्। सेवा सत्कारको रूपमा बढीभन्दा बढी घरेलु मदिरा नै दिने चलन शौका जातिमा छ। शौका जातिको बिहेबारीमा पनि आमन्त्रण गरेकाहरूलाई पगरीको माध्यमबाट स्वागत सम्मान गर्ने चलन छ। गाउँ जान भारतको भर कात्तिकमा खेतीपाती लगाएर बेंसी झर्ने व्यासीहरू हरेक वर्ष वैशाख अन्तिम साता खेतीपाती भिœयाउन गाउँ उक्लन्छन्। उनीहरू वर्षको एकपटक उवा, नप्पल, तीते फापर, पल्ती र आलुजस्ता बाली लगाउने गरेको स्थानीय पत्रकार शंकरसिंह धामी बताउँछन्। यस क्षेत्रमा बसोबास गर्ने स्थानीयको मुख्य पेसा कृषि र व्यापार हो। व्यास गाउँपालिका१ मा मात्रै झन्डै १ सय ७० परिवार शौका समुदायको बसोबास छ, उनी भन्छन्। विकासको पर्खाइ भारत र चीनसित सीमा जोडिएको व्यास गाउँपालिकामा विकासका सामान्य पूर्वाधार पनि निर्माण भएको छैन। भारत र चीनतर्फको सीमावर्ती क्षेत्रमा भने सडक, विद्युत्लगायत पूर्वाधारको विकास द्रुत गतिमा भइरहेको छ। तर, नेपालतर्फ भने विकास निर्माणको अवस्था निकै पछाडि छ। देशका विभिन्न जिल्लामा फोरजी सेवा सञ्चालन भइरहेका बेला यहाँका ग्रामीण क्षेत्रमा अझै फोन सेवा प्रभावकारी हुन सकेको छैन। सरकारले जिल्लाका विभिन्न ठाउँमा टेलिफोन र मोबाइल टावर राखे पनि मौसम अनुकूल भए सञ्चालन हुने र प्रतिकूल हुँदा बन्द हुन्छ। पछिल्लो समय प्रविधिको विकासका कारण सञ्चार अनिवार्य आवश्यकताका रूपमा विकसित भए पनि भरपर्दो नहुँदा यहाँका स्थानीयले मौसम प्रतिकूल हँुदा समस्या भोग्नुपरेको व्यास२ का रामु धामी बताउँछन्। स्थानीय निर्वाचनमा व्यासबाटै भोट त्रिदेशीय सीमा क्षेत्र व्यासमा बसोबास रहेका व्यासी शौकाहरू चुनावमा भोट हाल्न बेंसीबाट लेकतिर उक्लेका हुन्। परिवारका अधिकांश मानिस कुञ्चासंँगै व्यासका लागि हिँडेका हुन्। पञ्चायतकालदेखि व्यास गाउँपालिका१ मा दुई मतदान केन्द्र कायम रहिआएको छ। व्यासको मतदान बेंसी र हिमाली क्षेत्रमा हुँदै आएको छ। स्वदेशबाट व्यास पुग्ने बाटो नहुँदा मतदाता भने भारतीय बाटो प्रयोग गरी गाउँ गएका थिए। पञ्चायतकालमा निर्माण भएको बाटो मर्मत नहुँदा व्यासका स्थानीय भारतीय बाटो प्रयोग गर्नु बाध्यता रहेको स्थानीय मोहनसिंह तिंकरीले बताए। व्यासको स्थानीय सरकारले पाँच वर्ष कार्यकाल पूरा गर्दासमेत स्वदेशबाटै गाउँ जाने बाटो मर्मत हुन नसक्दा भारतलाई गुहार्नु परेको स्थानीयको आरोप छ। व्यासको स्थानीय सरकारले प्रत्येक आर्थिक वर्षमा व्यासको घोरेटो बाटो मर्मतमा बजेट खर्चेको छ, तिंकरीले भने, हामी बेंसी र हिमाल जानुपर्दा भारतीय बाटो प्रयोग गर्नु परेको छ। सरकारलाई व्यासको दुई मतदान केन्द्रमा निर्वाचन सम्पन्न गराउन त्यति सजिलो भने हुँदैन । किनभने बाटो घाटो ठाउँठाउँमा भत्केको हुन्छ। जिल्ला निर्वाचन कार्यालयले भने छाङरु र तिंकरमा मतदान सम्पन्न गराउन हेलिकोप्टरको प्रयोग गरेको थियो। व्यासका दुई मतदान केन्द्रहरूमा भौगोलिक विकटता र असहज बाटोको कारण देखाएर जिल्ला निर्वाचन व्यवस्थापन समितिले मतदान सामग्री र कर्मचारी त्यहाँ पुर्याउन हेलिकोप्टरको माग गरी प्रयोगमा ल्याएको मुख्य निर्वाचन अधिकृत कोमलप्रसाद आचार्यले बताए। सुरक्षा निगरानी बढाउनुपर्ने सामरिक महत्त्व बोकेको यहाँको त्रिदेशीय सीमा क्षेत्र विगतदेखि नै वन्यजन्तुको आखेटोपहार ओसारपसारको मुख्य नाका मानिन्छ। अहिले यो अपिनाम्पा संरक्षण क्षेत्रभित्र पर्ने भएका गृह प्रशासन र संरक्षण क्षेत्रको पहलमा यहाँ सुरक्षा व्यवस्था गर्नुपर्ने देखिन्छ। तर व्यासवासीलाई सुरक्षाको अनुभूति कम भएको महसुस भएको छ। अहिले नेपालको तर्फबाट नेपाल सशस्त्र प्रहरीको उपस्थिति रहेको भएको पनि भारतीय पक्षले सो ठाउँमा गस्ती गर्न दिँदैन। शौकाको संस्कृति नेपालको सुदूरपश्चिम प्रदेशमा पर्ने दार्चुला जिल्लाको महाकाली नगरपालिका, व्यास गाउँपालिकाको राप्ला, माल, दुम्लिङ, तिंकर, छाङरु, नाबी कुटी, गुन्जी, कालापानी, बुदी नौगाड गाउँपालिकाको साबिकको धुलिगडा गाविसको शौके बगर, सितोला गाविसको सितोलामा बसोबास गर्ने शौकासमुदायको आफ्नै संस्कृति, भेषभूषा, चालचलन र रहनसहन छ। जिल्लामा बसोबास गर्ने शौकासमुदायको महत्त्वपूर्ण चाडपर्वहरू हुन्छन्। शौकाजातिहरूका दुई महत्त्वपूर्ण पर्व छन्। छाङरु, तिंकर, बुदियालहरूको गाब्ला र श्री नमजुङ पूजन महत्त्वपूर्ण छ। श्री नमजुङ पूजन पर्व दसंै तिहारमा मनाइन्छ। शौकासमुदाय प्रायःजसो जिल्लाको व्यास गाउँपालिका वडा नम्बर १ मा बसोबास गर्छन्। वडा नं २ राप्ला दुम्लिङमा बसोबास गर्छन् भने अपि हिमाल गाउँपालिकाको सितोलामा पनि शौकासमुदायको बसोबास भएको व्यास गाउँपालिकाका स्थानीय चक्रसिंह ह्याकी बताउँछन्। उनी भन्छन्, केही वर्षअघि शौकासमुदायहरू नौगाड गाउँपालिकाको सौके बगडमा बसोबास गर्थे। तर अहिले उनीहरूको बसोबास त्यहाँ छैन। शौका समुदायको मुख्य पेसा गलैंचा, राडीपाखी बुन्ने, पशुपालन र कृषि नै हो। अहिले भने प्रायः त्यो पेसा क्रमशः लोप हुँदै गएको छ। पहिले बूढापाखाहरूले त्यो पेसालाई निकै महत्त्वका साथ चासो दिएर काम गर्ने गरेको स्थानीय प्रवेशप्रताप ऐतवालले बताए। तारा किसन फाउन्डेसन इन्कका सल्लाहकार किसनसिंह धामी शौका समुदायको संस्कृति, रहनसहन र समग्र जीवनशैलीलाई साहित्यमा समेट्नुपर्ने बताउँछन्। अमेरिका बसोबास गर्ने उनी यतिबेला गृह जिल्ला दार्चुला छन्। उनी भन्छन्, यो समुदायभित्र अनेक कथा छन्। यिनका बारेमा कथा, कविता, उपन्यास, नाटक आदि विधामा लेख्न सकिन्छ। अझ चलचित्र निर्माण गर्न सके झनै उत्तम हुनेछ। भारत र चीनसित सीमा जोडिएको व्यास गाउँपालिकामा विकासका सामान्य पूर्वाधार पनि निर्माण भएको छैन। भारत र चीनतर्फको सीमावर्ती क्षेत्रमा भने सडक, विद्युत्लगायत पूर्वाधारको विकास द्रुत गतिमा भइरहेको छ। शौका जातिहरूका दुई महत्तवपूर्ण पर्व छन्। छाङरु, तिंकर, बुदियालहरूको गाब्ला र श्री नमजुङ पूजन महत्तवपूर्ण छ। श्री नमजुङ पूजन पर्व दसैं तिहारमा मनाइन्छ।"
लिपुलेकको छिमेकतिर,"कालापानी, लिपुलेक र लिम्पियाधुरा त्यस्ता भूभाग हुन्, जसको उच्चारणले मात्रै पनि नेपालीमा राष्ट्रिय भाव पैदा गर्छ। त्यो हाम्रो भूमि हो, हाम्रो धर्ती हो भन्ने नेपालीलाई थाहा छ। तर त्यहाँ दशकौंदेखि भारतीय कब्जा छ। भारतीय थिचोमिचोले जति नेपालीको मन दुखेको छ, त्योभन्दा धेरै दुःख छ त्यहीं नजिकका बासिन्दालाई। हो, जहाँ नेपालीका गाईबस्तु र भेडाबाख्राको चरन थियो, अचेल भारतीय सेनाको परेड हुने गरेको छ। दार्चुलाको व्यास गाउँपालिकाका बासिन्दा भारतीय अतिक्रमणको पीडाका भुक्तभोगी हुन्। आफ्नै भूमि जान विदेशी भूमि प्रयोग गर्न व्यासीहरू बाध्य छन्। नेपालबाटै गाउँसम्म पुग्ने बाटो छैन, विदेशी भूमि भएर आउजाउ गर्नुपर्दा भारतीय नागरिक र सुरक्षाकर्मीबाट हेपिनु परेको छ, व्यासकी शोभा तिङकरी भन्छिन्, सरकारले केही गर्न सकेन कालापानी, लिपुलेक र लिम्पियाधुराको कुरालाई ठूलो मुद्दा बनाएर हामीहरूलाई आवत्जावतमा समस्या पुयाएको छ। कालापानीको विषयमा यी कुराहरू नआउँथे भने हामीहरूले पनि सजिलै आउजाउ गर्न सक्थ्यौँ। अहिले उनीहरूको पनि गाली सुन्नु परेको छ। दार्चुलाको व्यास गाउँपालिकाको सीमामा पर्ने कालापानी क्षेत्रको बारेमा खासै वास्ता नगर्दा हेपिनु परेको व्यास गाउँपालिकाकी अर्की स्थानीय भावना बुढाथोकी बताउँछिन्। स्थानीय सरकारले बाटोसमेत बनाउन नसक्दा व्यासका बासिन्दा आक्रोशित छन्। व्यासको तिंकरमा ६५ घरधुरी बसोबास गर्छन् भने छाङरुमा १ सय ५० भन्दा बढी घरधुरी छन्। व्यास गाउँपालिकाको २० लाख आर्थिक सहयोगमा बनाएको बाटो महाकाली नदीले बगाएपछि तिङकरवासीले पशुचौपाया र मानिसका लागि समेत बाटो नभएको नेपाली कांग्रेस दार्चुलाका पार्टी सभापति ललितसिंह बोहरा बताउँछन्। यहाँका बासिन्दाहरूले आफ्नो सातुसामाल जहाँ गए पनि सँगै लैजानुपर्छ। त्यसैले यहाँका स्थानीय कुञ्चा (बसाइँसराइ) गर्दा सम्पूर्ण परिवारको साथै पशुहरू, खाने रासन, कपडा र भाँडाकुँडासहित आउँछन्। मंसिरमा सदरमुकाम झर्ने व्यासीहरू वैशाखमा पुनः खेतीपाती भित्र्याउन व्यास उक्लन्छन्। यहाँका नागरिकको मुख्य पेसा व्यापार हो। व्यासको छाङरु र तिंकरमा मात्रै झन्डै एक हजारभन्दा बढी जनसंख्याको बसोबास रहेको व्यासी शौका समाजका अध्यक्ष यशोदा तिंकरी बताउँछिन्। परापूर्वकालदेखि नै व्यासीहरूको दोहोरो बसाइ हुँदै आएको छ। उनीहरूको घरजग्गा जमिन सदरमुकाम खलंगामा समेत छ। उनीहरूले व्यासको छाङ्गरु तिंकर जस्तै खलंगामा तिंकर छाङ्गरुको बसाइ छुट्टाछुट्टै बसालेका छन्। ५२ सय मिटरको उचाइमा रहेको चीनको १ नम्बर सीमा स्तम्भ नै तिङकर भन्ज्याङ छ। भारतले व्यासको लिपुलेकसम्मै आफ्नोपट्टि पारेर २०७६ कात्तिक १६ गते राजनीतिक नक्सा जारी गरेको थियो। त्यसप्रति असन्तुष्टि जनाउँदै नेपालले कूटनीतिक नोट पठाएको थियो। कालापानीलगायत क्षेत्र करिब ६ दशकदेखि भारतले अतिक्रमण गरेको छ। नेपाली भूमि लिपुलेकमा कैलाशमानसरोवर जोड्ने सीमा सडकको ट्र्याक बनाइवरी भारतीय रक्षामन्त्री राजनाथ सिंहले गत वैशाख २६ गते उद्घाटन गरेका थिए। भारतीय हर्कतको नेपालले विरोध गरेको थियो। सीमा विवाद कूटनीतिक माध्यमबाट समाधान गर्नुपर्ने आफ्नो प्रस्तावमा भारतले चासो नदिएपछि नेपाल सरकारले लिम्पियाधुरासम्मकै क्षेत्र समेटेर गत जेठ ७ गते राजनीतिक तथा प्रशासनिक नक्सा सार्वजनिक गरेको थियो। त्यसअघि व्यासको छाङ्रुमा सशस्त्र प्रहरी बलको बोर्डर आउट पोस्ट (बीओपी) स्थापना गरिएको थियो। बीओपी भारतले अतिक्रमण गरेको कालापानी क्षेत्रभन्दा करिब १० किमि वर पर्छ। भारतीय एसएसबीले भने नेपाल प्रहरीलाई गस्ती जान दिँदैन। बरु आफ्नै अधीनमा राख्न खोजेको छ। पछिल्लो समय भारतले व्यासका बासिन्दालाई छाङरु नजिकैको सीतापुल हुँदै आउजाउ गर्न अवरोध पुयाएको थियो। सशस्त्र द्वन्द्वकालअघिसम्म तिंकर र सीतापुलमा रहेका छोटी भन्सार सशस्त्र द्वन्द्वकालमा विस्थापित भएका थिए। सीमा क्षेत्रबाट सरकारी संयन्त्र विस्थापित भएपछि भारतीय गिरोहबाट हुने वन्यजन्तुको चोरीसिकार, काठ तथा जडीबुटी तस्करी नियन्त्रणमा पनि सरकारको ध्यान पुग्न सकेको थिएन। दार्चुलातिंकर घोडेटो महाकालीले कटान र पहिरोले क्षति गरेपछि आउजाउ गर्नै नसकिने अवस्थामा पुगेको थियो। द्वन्द्वकालमै छाङरु र तिंकरका विद्यालय पनि सदरमुकामतिर सरे। त्यसपछि सीमा क्षेत्र ओझेलमा परेको थियो। जहिले नि बाटोको पिरलो दार्चुलाको व्यास गाउँपालिकामा २०३३०३४ सालमा बनेको बाटो धेरै ठाउँमा भत्किएर हिँड्न नसकिने अवस्था छ। सबैभन्दा बढी तम्बाकु, कल्जु, दोपखेलगायतको क्षेत्रमा जोखिम भएको व्यासका सौकाहरू बताउँछन्। शौकाव्यासको यस्तो आदिवासी हो, जसको नेपालको अर्काे कुनै भूभागमा बसोबास छैन। पशुपालन र खेतीपाती गर्ने व्यास, छाङरु र तिंकरका स्थानीय चिसो बढेपछि हरेक वर्ष ६ महिना बेंसी तथा सदरमुकाम खलंगा झर्छन्। २०५९ सालसम्म नेपालकै बाटो भएर व्यासीहरू कुञ्चा सार्थे। त्यसपछि व्यास जोड्ने बाटोमा हरेक वर्ष बजेट जाने तर काम नभएरै बाटो बन्न नसकेको स्थानीय बताउँछन्। मान्छे हिँड्न जोखिम रहेको ठाउँमा पशुचौपाया हिँडाउन झन् मुस्किल हुन्छ, मोहन तिंकरी भन्छन्, भारतीय बाटो प्रयोग गर्न गुहारेपछि मात्रै उतैको बाटो तल आउन सजिलो भएको हो। दार्चुलाको व्यास गाउँपालिकामा बसोबास गर्ने व्यासी शौका समुदायको आफ्नो अलगै कला, संस्कृति छ। झन्डै २४ सय मिटरको उचाइको व्यास गाउँपालिकामा चिसो बढेपछि ६ महिना सदरमुकाम बस्ने उनीहरू बाँकी ६ महिनाका लागि पुनः लेकतिर लाग्छन्। नेपालको दार्चुलामा मात्रै बसोबास गर्ने एक मात्रै आदिवासी रहेको व्यासीहरू हरेक वर्ष ६६ महिनाको अन्तरमा कुञ्चा सर्छन्। समुद्री सतहबाट १२ हजार फिट उचाइमा बसोबास रहेका तिंकरवासीले बालबालिका, पशुचौपाया, घोडा खच्चड, चौरी झुपु गाईगोरुसहित खलंगा (सदरमुकाम) झर्छन् स्थानीय पस्ती चस्कोट निवासी जनक धानुक बताउँछन्। व्यास गाउँपालिका१ छाङ्गरु र तिंकरका समुदाय हरेक वर्ष ६ महिना सदरमुकाम खलंगा र ६ महिना व्यासको तिंकर र छाङ्गरु गाउँ कुञ्चा सर्छन्। कुञ्चालाई शौका समुदायको भाषामा बसाइँसराइ गर्नु भनिन्छ। तिंकरमा ६५ घरधुरीको बसोबास छ। तीमध्ये दुई परिवार दलित छन्। दलित परिवार पनि शौका समुदायकै भरमा बसोबास गर्ने गरेका छन्। भौगोलिक अवस्था हेर्ने हो भने छाङरुदेखि तिंकर १२ किलोमिटरको दूरीमा छ भने दार्चुला सदरमुकाम खलंगादेखि ८० किलोमिटरको दूरीमा छ। छाङरुको उचाइ ३३ सय मिटर छ भने तिंकर ३८ सय मिटर छ। दार्चुला जिल्लाको व्यास गाउँपालिका वडा न १ मा पर्ने तिंकर गाउँ त्यो माथि कुनै पनि मानव बस्ती छैन। वेदव्यासले यही व्यास भन्ने ठाउँमा चार वेद लेखेको मान्यता छ। उनीहरू पहिलेदेखि नै अन्न र ऊनको व्यापार गर्थे। पहिले तिनीहरू गाउँगाउँ गएर नुनले मकै साटेर जीवन निर्वाह गर्थे भने अहिले भारतीय नुन, चिनी, कपडा, गुँड आदिको व्यापार व्यवसाय गर्छन्। आफ्नै हातले बनाएको जाँडरक्सीको व्यापार गर्छन्। सेवा सत्कारको रूपमा बढीभन्दा बढी घरेलु मदिरा नै दिने चलन शौका जातिमा छ। शौका जातिको बिहेबारीमा पनि आमन्त्रण गरेकाहरूलाई पगरीको माध्यमबाट स्वागत सम्मान गर्ने चलन छ। गाउँ जान भारतको भर कात्तिकमा खेतीपाती लगाएर बेंसी झर्ने व्यासीहरू हरेक वर्ष वैशाख अन्तिम साता खेतीपाती भिœयाउन गाउँ उक्लन्छन्। उनीहरू वर्षको एकपटक उवा, नप्पल, तीते फापर, पल्ती र आलुजस्ता बाली लगाउने गरेको स्थानीय पत्रकार शंकरसिंह धामी बताउँछन्। यस क्षेत्रमा बसोबास गर्ने स्थानीयको मुख्य पेसा कृषि र व्यापार हो। व्यास गाउँपालिका१ मा मात्रै झन्डै १ सय ७० परिवार शौका समुदायको बसोबास छ, उनी भन्छन्। विकासको पर्खाइ भारत र चीनसित सीमा जोडिएको व्यास गाउँपालिकामा विकासका सामान्य पूर्वाधार पनि निर्माण भएको छैन। भारत र चीनतर्फको सीमावर्ती क्षेत्रमा भने सडक, विद्युत्लगायत पूर्वाधारको विकास द्रुत गतिमा भइरहेको छ। तर, नेपालतर्फ भने विकास निर्माणको अवस्था निकै पछाडि छ। देशका विभिन्न जिल्लामा फोरजी सेवा सञ्चालन भइरहेका बेला यहाँका ग्रामीण क्षेत्रमा अझै फोन सेवा प्रभावकारी हुन सकेको छैन। सरकारले जिल्लाका विभिन्न ठाउँमा टेलिफोन र मोबाइल टावर राखे पनि मौसम अनुकूल भए सञ्चालन हुने र प्रतिकूल हुँदा बन्द हुन्छ। पछिल्लो समय प्रविधिको विकासका कारण सञ्चार अनिवार्य आवश्यकताका रूपमा विकसित भए पनि भरपर्दो नहुँदा यहाँका स्थानीयले मौसम प्रतिकूल हँुदा समस्या भोग्नुपरेको व्यास२ का रामु धामी बताउँछन्। स्थानीय निर्वाचनमा व्यासबाटै भोट त्रिदेशीय सीमा क्षेत्र व्यासमा बसोबास रहेका व्यासी शौकाहरू चुनावमा भोट हाल्न बेंसीबाट लेकतिर उक्लेका हुन्। परिवारका अधिकांश मानिस कुञ्चासंँगै व्यासका लागि हिँडेका हुन्। पञ्चायतकालदेखि व्यास गाउँपालिका१ मा दुई मतदान केन्द्र कायम रहिआएको छ। व्यासको मतदान बेंसी र हिमाली क्षेत्रमा हुँदै आएको छ। स्वदेशबाट व्यास पुग्ने बाटो नहुँदा मतदाता भने भारतीय बाटो प्रयोग गरी गाउँ गएका थिए। पञ्चायतकालमा निर्माण भएको बाटो मर्मत नहुँदा व्यासका स्थानीय भारतीय बाटो प्रयोग गर्नु बाध्यता रहेको स्थानीय मोहनसिंह तिंकरीले बताए। व्यासको स्थानीय सरकारले पाँच वर्ष कार्यकाल पूरा गर्दासमेत स्वदेशबाटै गाउँ जाने बाटो मर्मत हुन नसक्दा भारतलाई गुहार्नु परेको स्थानीयको आरोप छ। व्यासको स्थानीय सरकारले प्रत्येक आर्थिक वर्षमा व्यासको घोरेटो बाटो मर्मतमा बजेट खर्चेको छ, तिंकरीले भने, हामी बेंसी र हिमाल जानुपर्दा भारतीय बाटो प्रयोग गर्नु परेको छ। सरकारलाई व्यासको दुई मतदान केन्द्रमा निर्वाचन सम्पन्न गराउन त्यति सजिलो भने हुँदैन । किनभने बाटो घाटो ठाउँठाउँमा भत्केको हुन्छ। जिल्ला निर्वाचन कार्यालयले भने छाङरु र तिंकरमा मतदान सम्पन्न गराउन हेलिकोप्टरको प्रयोग गरेको थियो। व्यासका दुई मतदान केन्द्रहरूमा भौगोलिक विकटता र असहज बाटोको कारण देखाएर जिल्ला निर्वाचन व्यवस्थापन समितिले मतदान सामग्री र कर्मचारी त्यहाँ पुर्याउन हेलिकोप्टरको माग गरी प्रयोगमा ल्याएको मुख्य निर्वाचन अधिकृत कोमलप्रसाद आचार्यले बताए। सुरक्षा निगरानी बढाउनुपर्ने सामरिक महत्त्व बोकेको यहाँको त्रिदेशीय सीमा क्षेत्र विगतदेखि नै वन्यजन्तुको आखेटोपहार ओसारपसारको मुख्य नाका मानिन्छ। अहिले यो अपिनाम्पा संरक्षण क्षेत्रभित्र पर्ने भएका गृह प्रशासन र संरक्षण क्षेत्रको पहलमा यहाँ सुरक्षा व्यवस्था गर्नुपर्ने देखिन्छ। तर व्यासवासीलाई सुरक्षाको अनुभूति कम भएको महसुस भएको छ। अहिले नेपालको तर्फबाट नेपाल सशस्त्र प्रहरीको उपस्थिति रहेको भएको पनि भारतीय पक्षले सो ठाउँमा गस्ती गर्न दिँदैन। शौकाको संस्कृति नेपालको सुदूरपश्चिम प्रदेशमा पर्ने दार्चुला जिल्लाको महाकाली नगरपालिका, व्यास गाउँपालिकाको राप्ला, माल, दुम्लिङ, तिंकर, छाङरु, नाबी कुटी, गुन्जी, कालापानी, बुदी नौगाड गाउँपालिकाको साबिकको धुलिगडा गाविसको शौके बगर, सितोला गाविसको सितोलामा बसोबास गर्ने शौकासमुदायको आफ्नै संस्कृति, भेषभूषा, चालचलन र रहनसहन छ। जिल्लामा बसोबास गर्ने शौकासमुदायको महत्त्वपूर्ण चाडपर्वहरू हुन्छन्। शौकाजातिहरूका दुई महत्त्वपूर्ण पर्व छन्। छाङरु, तिंकर, बुदियालहरूको गाब्ला र श्री नमजुङ पूजन महत्त्वपूर्ण छ। श्री नमजुङ पूजन पर्व दसंै तिहारमा मनाइन्छ। शौकासमुदाय प्रायःजसो जिल्लाको व्यास गाउँपालिका वडा नम्बर १ मा बसोबास गर्छन्। वडा नं २ राप्ला दुम्लिङमा बसोबास गर्छन् भने अपि हिमाल गाउँपालिकाको सितोलामा पनि शौकासमुदायको बसोबास भएको व्यास गाउँपालिकाका स्थानीय चक्रसिंह ह्याकी बताउँछन्। उनी भन्छन्, केही वर्षअघि शौकासमुदायहरू नौगाड गाउँपालिकाको सौके बगडमा बसोबास गर्थे। तर अहिले उनीहरूको बसोबास त्यहाँ छैन। शौका समुदायको मुख्य पेसा गलैंचा, राडीपाखी बुन्ने, पशुपालन र कृषि नै हो। अहिले भने प्रायः त्यो पेसा क्रमशः लोप हुँदै गएको छ। पहिले बूढापाखाहरूले त्यो पेसालाई निकै महत्त्वका साथ चासो दिएर काम गर्ने गरेको स्थानीय प्रवेशप्रताप ऐतवालले बताए। तारा किसन फाउन्डेसन इन्कका सल्लाहकार किसनसिंह धामी शौका समुदायको संस्कृति, रहनसहन र समग्र जीवनशैलीलाई साहित्यमा समेट्नुपर्ने बताउँछन्। अमेरिका बसोबास गर्ने उनी यतिबेला गृह जिल्ला दार्चुला छन्। उनी भन्छन्, यो समुदायभित्र अनेक कथा छन्। यिनका बारेमा कथा, कविता, उपन्यास, नाटक आदि विधामा लेख्न सकिन्छ। अझ चलचित्र निर्माण गर्न सके झनै उत्तम हुनेछ। भारत र चीनसित सीमा जोडिएको व्यास गाउँपालिकामा विकासका सामान्य पूर्वाधार पनि निर्माण भएको छैन। भारत र चीनतर्फको सीमावर्ती क्षेत्रमा भने सडक, विद्युत्लगायत पूर्वाधारको विकास द्रुत गतिमा भइरहेको छ। शौका जातिहरूका दुई महत्तवपूर्ण पर्व छन्। छाङरु, तिंकर, बुदियालहरूको गाब्ला र श्री नमजुङ पूजन महत्तवपूर्ण छ। श्री नमजुङ पूजन पर्व दसैं तिहारमा मनाइन्छ।"
दार्चुलामा साहित्य महोत्सव,"दार्चुला : दार्चुलामा बृहत् साहित्य महोत्सव सुरु भएको छ। ताराकिसन फाउन्डेसनको आयोजना तथा दार्चुला साहित्य समाजको सहकार्यमा पहिलोपटक महोत्सव भएको हो। महोत्सव शुक्रबार र शनिबार दुई दिन चल्नेछ। महोत्सवमा देशभरका साहित्यकारहरूको सहभागिता छ। महाकालीका मेयर नरसिंह चैसिरले सदरमुकाम खलंगामा महोत्सवको उद्घाटन गरे। दार्चुलाको संस्कृति र साहित्यलाई अन्तर्राष्ट्रियकरण गर्न महोत्सव आयोजना गरिएको हो। दार्चुलाको साहित्य र संस्कृति चिनाउन नगरपालिकाको पूर्ण सहयोग गर्ने मेयर चैसिरले रहने प्रतिबद्धता व्यक्त गरे। सुदूरपश्चिम विश्व विद्यालयका पूर्ण उपकुलपति अमराज जोशीले सुदूरपश्चिमको संस्कृति पहिचान गराउन आफूहरूले भूमिका खेलिरहेको बताए। यहाँको संस्कृति र साहित्य चिनाउन हाम्रो प्रयास निरन्तर छ, उनले भने। नाट्यकार अशेष मल्लले दार्चुलाको संस्कृतिले अब काठमाडौं झकझकाउनुपर्ने बेला भएको बताए। उनले भने, पर्यटक भित्र्याउन यहाँको संस्कृति बिक्री गर्नुपर्छ। त्यसका लागि यस्ता साहित्य सम्मेलन जिल्लामा मात्र नभई दार्चुलाको संस्कृति काठमाडौंमा प्रस्तुत गर्नुपर्छ। संस्कृतिको संरक्षण र पहिचान गर्न यहाँका महिलाको अग्रसरता रहेको प्राडा लक्ष्मण गौतमले बताए। प्राध्यापक खगेन्द्रप्रसाद लुइँटेलले साहित्य अन्तर्राष्ट्रियकरण गर्न आवश्यक रहेको बताए। महोत्सवमा व्यासी शौका समुदायको झाकी, दुहुँ र व्यासको सरौ नाच, गौरा पर्वको नाच, दमाहा बाजा, छलिया नाचलगायतको प्रस्तुति देखाइएको थियो। महोत्सवमा चर्चित साहित्यकारको सहभागिता छ।"
लोमान्थाङमा सडक बत्ती,"जोमसोम : पर्खालले घेरिएको उपल्लो मुस्ताङको लोमान्थाङ बजारमा सडक बत्ती सञ्चालनमा आएका छन््। अमेरिकन हिमालयन फाउन्डेसका अध्यक्ष रिचार्ज भोलुमकी छोरी हाइटी भोलुमले बत्तीको उद्घाटन गरिन्। फाउन्डेसनले सडक बत्ती जडान गर्न आर्थिक सहयोग गरेको थियो। सन् २०२० देखि सुरु गरिएको सडक बत्ती जडानको जिम्मा स्थानीय उपभोक्ता समितिले लिएको थियो। बजारको भित्री र बाहिरी क्षेत्रको १४६ वटा विद्युत् पोलमा बत्ती जडान गरिएको जिग्मे फाउन्डेसनका कोषाध्यक्ष लोप्साङ छोम्पेल विष्टले जानकारी दिए। अब यहाँका सडक चौबिसैघण्टा झिलिमिली हुनेछन्। ४९ लाख लागतमा बत्ती जडान र विद्युत् पोललाई कलात्मक बनाउने काम भएको हो। धार्मिक कलासंस्कृति, ऐतिहासिक सम्पदा, उपल्लो मुस्ताङी समुदायको पृथक् मौलिकता, रहनसहन र फरक भूगोलका कारण उपल्लो मुस्ताङ पर्यटकीय दृष्टिकोणले प्रसिद्ध छ। उपल्लो मुस्ताङको महŒवपूर्ण धार्मिक पर्व तिजीको अवसरमा सडकबत्ती उद्घाटन गरिएको उपभोक्ता समितिका अध्यक्ष छेवाङ गुरुङले जानकारी दिए। बत्तीसँगै तिजी पर्वको रौनकता थपिएको उनले बताए। यहाँ नेपाल केन्द्रीय विद्युत् लाइन विस्तार गरेसँगै बत्ती जडानमा सहज भएको हो। सडक बत्तीको विद्युत् महसुल र मिटर बक्स जडानमा लोमान्थाङ गाउँपालिकाले खर्च व्यहोर्ने सम्झौता भएको छ।"
"भोट त हाल्यौं, काम भारतमै छ","धनगढी : कञ्चनपुरको बेलडाँडी गाउँपालिका खैरीघाटका वसन्त ओड भारतको बेंगलोरमा चौकीदारीको काम गर्छन्। उनी भारतमा काम गर्न थालेको २० वर्षभन्दा बढी भयो। यो अवधिभित्र उनले नेपालमा आएर ५६ पटक भोट हाले पनि। नेताहरूले फोनका फोन गरे हजुर त्यही भएर आएको हुँ। भोट हालें, नेता जिताएँ। उनी कुर्सीमा बसेको पनि हेरें। झन्डै दुई सातापछि आज फेरि त्यही डन्डा बजाउन जाँदैछु, निधारमा रातो टीका लगाएका उनले गौरीफन्टा बोर्डरमा भावुक हुँदै भने। वसन्तलाई बेलडाँडीका पाँच जना नेताले फोन गरेर बोलाएका थिए। उनलाई आतेजाते भाडा पनि दिने भनिएको थियो। ६७ जनाको युवाको समूह बाँधेर उनी आए पनि। तर गाउँमा मतदान भयो, नेताहरू घरमा पटकपटक आए, भोट मागे र जिते पनि। तर, अहिले उनी आफ्नै पैसाले टिकट काटेर भारत जाँदैछन्। गाउँभरि पैसा बाँडियो भन्ने सुनेँ सर। तर, मलाई त आउने जाने टिकट पनि कसैले दिएनन्। चुनावमा भोट हाल्न आउन मन लागिहाल्छ, वसन्तले भने। कैलालीको लम्कीचुहा ८ का ३२ वर्षका युवा दमन देवकोटा पनि भोट हालेर गत बुधबार भारत फर्किए। ७८ जनाको समूहमा रहेका देवकोटाले भने, हामीले भोट दिएका जनप्रतिनिधिहरूले जितेका छन्। कैलालीको लम्कीचुहामा सत्ता गठबन्धनको तर्फबाट नेपाली कांग्रेसकी युवा नेतृ सुुशीला शाहीले मेयरमा जितेकी छन्। उनको पालिकामा उपमेयर पनि महिलाले नै जितेकी छन्। हामी नेपाली नागरिक हौं, हामीले मताधिकारको प्रगोग गर्नुपर्छ। त्यसैले भोट हाल्न आएका हौं, उनले भने। दमनको विचारमा अहिले स्थानीय तहमा धेरै भ्रष्टाचार र बेथिति बढेको छ। उनी भन्छन्, नेताहरूले हामीजस्ता लाखौं युवा विदेशमा छन् भनेर थाहा पाउनु पर्यो, युवाहरू नै नभएको पालिकामा विकास कसरी होला भनेर थाहा पाउनु पर्यो। रोजगारमुखी कार्यक्रमहरू ल्याउनु पर्यो, दमनले भने। कञ्चनपुरको बेलौरी नगरपालिका ३ का किसन सिंह थापा पनि २८ वर्षका भए। उनले यसअघि २०७४ सालको निर्वाचनमा पनि भोट दिएका हुन्। पाँच वर्षअघि पनि नेताहरूलाई भोट दिएर जिताएँ, तर गाउँमा कुनै रोजगारी पाइएन। तीन वर्षदेखि भारतको बेंगलोरस्थित एक होटलमा काम गर्छु, उनले भने, चुनाव आएका बेला, घरमा पनि भेटघाट हुन्छ। आफ्नो मतको प्रनि प्रयोग हुन्छ भनेर आएको, अब घरमा बसेर के गर्ने ? त्यसैले फर्केर जाँदैछु, भावुक हँुदै उनले भने। जनकपुर चुरोट कारखाना, विराटनगर जुट मिलजस्ता धेरै संस्थानहरू खारेज भएको उनलाई थाहा छ। हेटांैडा सिमेन्ट उद्योग, जनकपुर चुरोट कारखानाजस्ता रोजगार दिने कम्पनीहरू खारेज भएको पनि उनलाई थाहा छ। उनी भन्छन्, राजाका पालामा भएका कम्पनीहरू त नेताहरूले बेचेर खाए, अब उनीहरूबाट के आस गर्ने ? म नेपाली नागरिक हुँ, मत हाल्नु मेरो ठुलो धर्म हो भनेर मात्रै आएको, नेताहरूले केही गर्लान् र हामीजस्ता युवाहरूले स्वदेशमै रोजगारी पाउँला भन्ने आस मरिसक्यो। कञ्चनपुरकै पुनर्बास नगरपालिका५ की मनमाया विकको भारतको राजधानी नयाँदिल्लीमा पसल छ। उनी २८ गते चुनावकै लागि घर आएकी हुन्। परिवारका तीन जना आएको बताउँदै उनले भनिन्, आउने मन त थिएन, तर आमा दलित वडा सदस्यमा लड्नु भएको रहेछ, आमालाई त जिताउनुपर्छ भनेर आएको हुँ, उनले भनिन्। उनकी आमाले चुनाव जितेकी छिन्। पुनर्बास नगरपालिकामा पनि मेयर र उपमेयर दुवै पद नेपाली कांग्रेसले जितेको छ भने त्यहाँका अधिकांश वडामा पनि नेपाली कांग्रेसले जितेको छ। मनमाया भन्छिन्, नेपालमा केही काम पाउने भए, भारतमा अर्काको देशका भाँडा माझ्न किन जान्थेँ र ? तपाईंलाई थाहा छ, भारतीयहरू नेपाली युवाहरूका कारण धनी भइरहेका छन्, हाम्रो देशका नेताहरूका कारण हामी विदेश जान बाध्य छौं, युवाहरू नै नभएको देशको विकास कसरी हुन्छ। त्यसैले अब नेताहरूको चेतना खुलोस्। अछामको कमलबजारका नेत्रबहादुर विष्ट पनि गौरीफन्टा सीमा नाकामा भेटिए। मंगलबार अछामबाट बसमा आएका उनी बुधबार बेलुकी गौरीफन्टा नाका भएर भारतको मुम्बई गएका हुन्। आफ्नो गाउँका नेतालाई जिताउन १ लाख ८० हजार भारुमा गाडी रिजर्भ गरेर आएका उनीहरू बुधबार साढे ६ हजार प्रतिव्यक्ति भाडा तिरेर फर्किएका छन्। आउने बेलाको भाडा त नेताज्यूले दिए तर जाने बेला पनि यति महँगो भाडा परेको छ। नेताज्यूसँग भेट नै भएन। भोट माग्ने बेला तीन पटक दैलोमा आए, नेत्रबहादुरले भने। नेत्रबहादुरले भोट दिएका नेता पनि जितेका उनले बताए। अहिले किसानले बेर्ना छर्ने, मकै छर्ने र अबको एक महिनापछि रोपाइँसहित खेतीपातीको बेला भएको छ। तर ५१० दिनको बिदामा आएका उनीहरू फेरि खेतीका लागि फर्कने गरी भारत पसेका हुन्। हुन त सुदूरपश्चिम प्रदेश सरकारका मुख्यमन्त्री पनि लामो समय भारतमा काम गरेका व्यक्ति हुन्। लामो समय भारतमा चौकीदारी गरेका उनले प्रदेश सरकारको मुख्यमन्त्री छँदा नै भावुक हुँदै अब भारत जानेका दिनहरू फर्काउने निर्णय गरेका थिए। उनको कार्यकालको पाँच वर्ष सकिन थालेको छ। तर भारतमा जानेहरूको संख्यामा भने कुनै कमी आएको छैन। प्रदेश र संघ सरकारले भारतसहित तेस्रो मुलुक जाने युवाहरूको संख्या घटाउन सकेको छैन। सरकारसँग भारत जाने नेपालीको कुनै तथ्यांक छैन। तर गैरसरकारी संस्थाहरू भने सुदूरपश्चिमबाट मात्रै भारत जानेको संख्या ७ लाख भएको दाबी गर्दै आएका छन्।"
गाउँबस्तीमा भेटिँदैनन् बालबालिका,"गोरखा : चुमनुब्री गाउँपालिका७ ङाक्यू गोरखाकी छिरिङ आङ्मो र भाइ छिरिङ लामा सदरमुकामको एक निजी विद्यालयमा पढ्छन्। घरमा बुवा, आमा मात्र छन्। वर्षमा एकपटक गाउँघर फर्कन्छन्। वार्षिक परीक्षा सकेपछि वर्षमा एकफेर मात्र गाउँ जान्छौं। १०, १५ दिन बसेर फेरि स्कुल फर्कन्छौं, छिरिङ भन्छिन्, नर्सरीमा भर्ना भएर पढ्न थालेको हो। अहिले १० कक्षामा पुगेँ। गाउँमा धेरै बस्न पाएको छैन। गाउँमा, बाआमासित बस्न मन लागे पनि पढाइका कारण नमिल्ने उनको पीडा छ। चुमनुब्री २ ल्हीका निमा वाङ्ग्यालका ६ सन्तान छन्। १९ वर्षको एक सन्तान काठमाडौंमा १२ कक्षा पढ्दैछ। १० वर्ष र ८ वर्षका दुईजना पनि काठमाडौंमा पढ्दैछन्। १६ वर्ष, १३ वर्षका दुई सन्तान भारतमा पढ्छन्। तीन वर्षको काखे बालक मात्र साथमा छ। इन्डियामा पढेका दुईजनालाई महिनावारी १८ हजारका दरले फिस पठाउनुपर्छ। अरू त नेपालमै स्पोन्सर खोजेर पढेका छन्, उनी भन्छन्, बालबच्चा काखमा नहुँदा नरमाइलो त हुन्छ नि। तर के गर्ने, छोराछोरी पढाउनुपर्छ भन्छन्। पढाउनका लागि गाउँमा स्कुल छैन। गाउँका सबैको अवस्था यस्तै रहेको उनको भनाइ छ। शिक्षाको महत्त्वबारे जानकारी पाएपछि गाउँलेले दुःख सहेर पनि छोराछोरी पढ्न पठाउन थालेको उनको भनाइ छ। पढेकाले राम्रो गरेका छन्। नपढेकाको जिन्दगी हाम्रैजस्तो भीरपाखामा ढुंगामाटो खेलाएर, याकचौंरीसित खेलेर बित्ने भयो, उनी भन्छन्, त्यसैले आफूले दुःख सहेर, ढुंगाको मुटु बनाएर पनि छोराछोरीलाई चार, पाँच वर्षको भएपछि सहरतिर लगेर पढ्न छाड्ने गरेका छौं। सहरमा पढाउन गुम्बाका लामाले विदेशी दाता (स्पोन्सर) खोजिदिने गर्छन्। स्पोन्सर पाइयो भने आफूले पैसा तिर्नु परेन। नपाउञ्जेलसम्म त तिर्नु परिहाल्यो, उनी भन्छन्, स्पोन्सरको सहयोगमा पढेर भविष्यमा राम्रो प्रगति गरेकाहरूले फेरि अरू सानालाई स्पोन्सर गर्ने गर्छन्। गाउँमा विद्यालय नभएपछि चुमनुब्री गाउँपालिकाका अधिकांश बालबालिका पढ्नका लागि स्पोन्सर खोज्दै सहर जान बाध्य छन्। काखेबाहेक सबै बालबालिका सहर गएपछि गाउँहरू बालबालिकाविहीन भएका छन्। गाउँमा बालबालिका नभएको १० वर्ष जति भयो, अर्का स्थानीय ल्हाक्पो छेवाङ भन्छन्, पहिले गाउँमा जुङ प्रावि भन्ने सरकारी स्कुल थियो। होप एलायन्स भन्ने संस्थाले भवन पनि बनाइदिएको थियो। केटाकेटीहरूलाई खाजा पनि खुवाउँथ्यो। पढ्ने उमेर कटेका तर, पढ्न नपाएकाहरूलाई साँझ बिहान पढाइदिन्थ्यो तर पछि के भयो कुन्नि, स्कुल पनि बन्द भयो, संस्था पनि गयो। गाउँमा स्कुले बालबालिका देख्न नपाइने उनको भनाइ छ। ल्हीमात्र होइन, चुमनुब्री १ साम्दो, वडा नं २ ल्हो, स्यो, ल्ही, टोङ, राङ्च्यू, ङिन, छ्योकम, भर्जम, वडा नं ४ को प्रोक, नाम्रुङ, क्वाक, छाक, वडा नं ५ को बिही, क्य्राक, ड्याङ, राना, वडा नं ६ को लोक्पा, सिम्चेत, चुम्चेत, खारगुम्बालगायतका दर्जनौँ गाउँमा बालबालिका छैनन्। बुवाआमा गुम्बामा छन्। छोराछोरी पढ्न सहर गएका छन्। घरमा त हामी लोग्नेस्वास्नी मात्र हो, स्योका ४३ वर्षका नाम्ग्याल लामा भन्छन्, हाम्रो मात्र होइन, सबैको त्यस्तै हो। चुमनुब्री गाउँपालिकाको शिक्षा शाखाको तथ्यांकमा पालिकाभरि २१ वटा विद्यालय सञ्चालनमा रहेको देखिन्छ। ईसीडीसमेत गरी हाम्रो पालिकामा २१ वटा विद्यालय सञ्चालनमा रहेको देखिन्छ, शाखा प्रमुख बलराम पाठक भन्छन् ।"
ठूलो आकारको बजेट मुलुकले धान्दैन,"आर्थिक वर्ष २०७९८० को बजेट ल्याउने अन्तिम तयारीमा अर्थ मन्त्रालय छ। सरकारले जारी गरेको नीति तथा कार्यक्रमले केही बाहेक अधिकांशलाई निरन्तरता दिएको विज्ञहरूले औंल्याएका छन्। यद्यपि आगामी वर्ष पनि केही समय निर्वाचनमा नै बित्ने भएकाले सरकारले ठूला र महत्त्वाकांक्षी बजेट ल्याउन उपयुक्त नहुने विज्ञको तर्क छ। यसै सन्दर्भमा आगामी आर्थिक वर्षको बजेट र अहिलेको मुलुकको अर्थतन्त्रलाई जोडेर पूर्व अर्थमन्त्री डा युवराज खतिवडासँग अन्नपूर्णकर्मी ममता थापाले गरेको कुराकानी। समग्र अर्थतन्त्रलाई नियाल्दा आगामी आर्थिक वर्षको बजेट कस्तो आउनुपर्छ ? बजेटमा विवेक पुर्याउनु पर्छ। जतिसुकै ढाकछोप गरे पनि अर्थतन्त्रमा जटिल र गम्भीर प्रकृतिका समस्या छन््। यसलाई महसुस गरेर समस्या समाधानतर्फ जानुपर्यो। अहिलेसम्मको इतिहासमै बाह्य क्षेत्रमा यति धेरै असन्तुलनमा थिएन। अहिले हामी ऐतिहासिक समस्यामा छौं। समस्याको मापन, कुल गार्हस्थ्य उत्पादनको ८ प्रतिशतभन्दा बढी बाह्य कारोबारको चालू खाता घाटा भयो भने पुराना आर्थिक संकटहरू त्योभन्दा बढी घाटा भइसकेका थिए। अहिले लगभग त्यो घाटा १२ प्रतिशत हुँदैछ। चालू आर्थिक वर्षको अन्त्यसम्म १४ प्रतिशतसम्म हुन सक्ने डर देखेको छु। यति धेरै घाटा हुँदा यसलाई विदेशी ऋण, लगानीले धान्दैन। अहिले नै लगभग २७० अर्बको भुक्तानी घाटा छ। त्यो बढेर गयो भने अर्को वर्ष व्यावसायिक वातावरण विश्वास घटेर जान्छ। विदेशी मुद्रा सञ्चिति घट्यो भनेर विभिन्न अनुमानकै आधारमा व्यावसायिक क्षेत्र गल्न थाल्छ। यसले अर्थतन्त्रलाई नकारात्मक असर गर्छ। दातृ निकायहरूले नेपालमा अस्थिरता छ भन्न थाल्छन्। बाह्य लगानीकर्ताले अस्थिरता देख्न थाल्छन्। अर्कोतर्फ हिजोका सजिलो रूपमा कर्जा दिने, सजिलो रूपमा बजारलाई स्वतस्फूर्त रूपमा छोड्दिने कारण मूल्यवृद्धि भएको छ। अहिले लगभग साढे ७ प्रतिशतको मूल्यवृद्धि अब यतिमै रहनेवाला छैन। यो दोहोरो अंकमा पुग्छ। यसको मार जनतालाई पर्छ। महँगीलाई नियन्त्रण गर्ने आर्थिक स्थायित्व ल्याएर समस्यालाई समाधान गरी संकट आउन दिनु भएन। निर्वाचनको वर्ष भएको हुनाले अहिलेको सरकारले आफूले ल्याएको म्यान्डेड निर्वाचनपछि आउने सरकारलाई काम गर्ने गरी ल्याउनुपर्छ। जनतालाई आगामी दिनमा अनुमोदन गर्नुपर्ने कुरालाई अहिले नै खाली गरेर दुई वर्षमा, पाँच वर्षमा यस्तो गर्छौं भनेर नीति कार्यक्रममा आए जसरी बजेट आउनु हँुदैन। किनभने बजेट एक वर्षको कार्यक्रम हो। आगामी बजेट कार्यान्वयनमा कस्तो चुनौती देख्नुहुन्छ ? सरकारले बजेट कार्यान्वयन गर्ने अवधि पाउने भनेको पाँच महिना हो। त्यो पनि समयमै चुनाव भयो भने। यसैले अबको बजेटले सो अवधिमा के गर्न सकिन्छ भनेर प्राथमिकता दिएर लैजानुपर्ने देखिन्छ। नीति तथा कार्यक्रमलाई हेर्दा कस्तो बजेट आउने अनुमान गर्न सकिएला ? नीति तथा कार्यक्रम दिशाहीन छ। यसले बजार अर्थतन्त्रलाई समेटन खोजेको हो। निजी क्षेत्रलाई मात्रै अघि बढाएर विकास हुन्छ, समृद्धि आउँछ भन्न खोजेको वा सरकारले राज्यको भूमिका बढाउँदै लैजानु पर्छ र त्यसकारण हाम्रो हस्तक्षेप पनि चाहिन्छ भन्न खोजेको स्पष्ट नहुँदा दिशाहीन छ। आगामी बजेट पनि अघिल्ला कार्यक्रमलाई टालटुल गरेर सबैलाई खुसी पार्ने तरिकाले ल्याउन खोजिएको देखिन्छ। अर्थतन्त्रको यथार्थ नबुझी एकदमै महŒवाकांक्षी अनुमानहरू गरेर आउने देखिन्छ। बजेटले ३४ वर्ष धान्न नसक्ने कतिपय आयोजनाहरू नीति तथा कार्यक्रममा घोषणा भएको छ। त्यसलाई साँच्चै आफ्नो पैसाले कार्यान्वयन गर्ने हो भने धेरै बजेट छुट्ट्याउनु पर्छ। जस्तैः बूढीगण्डकी कार्यान्वयन गर्ने हो भने ४०५० अर्ब छुट्ट्याउनु पर्ला, फास्ट ट्र्याक ३ वर्षमा सिध्याउने हो भने ५०, ६० अर्ब चाहिएला, मेडिकल कलेज बनाउने हो भने ८, १० अर्ब चाहिएला। अनि ८ सय किलोमिटर सडक बनाउने, डेढ दुई सय किलोमिटर स्तरोन्नति गर्ने हो भने कम्तीमा ६० अर्ब चाहिएला। जसरी बजेट नबनीकन नीति तथा कार्यक्रमहरू अंक तोकेर घोषणा गरेर गएको छ। लक्ष्य नै तोकेर गरिएको छ। यसलाई बजेटमा प्रतिविम्बित गर्ने हो भने बजेटको आकार भयावह हुने जस्तो देखिन्छ। अर्कोतर्फ राजस्वको स्रोत घटाउनु छ किनभने आर्थिक स्थायित्वको लागि आयात घटाउनु छ। विदेशी ऋण त धेरै लिनै हँुदैन। पहिला धेरै लियो भनेर म नै आलोचित भएको थिएँ। राजस्व नबढ्ने, ऋण पनि नलिने, अनुदान खासै आउँदैन अनि बजेटको आकार बढाउँदा अत्यन्तै असन्तुलित बजेट बन्न सक्छ। राष्ट्रिय योजना आयोगले तोकेको कुल बजेटको सिलिङ अनुसार १७ खर्ब ४५ अर्ब रुपैयाँबराबरको बजेट ल्याउने भनिएको छ। विगतभन्दा त यसको आकार थोरै बढ्यो नि। यो कत्तिको उपयुक्त हो ? योजना आयोगले दिएको सिलिङमा यो सरकार बस्यो भने खुसीको कुरा हुनेछ। तर, सिलिङअनुसार बस्दैन। योभन्दा पनि बढ्ने देखिन्छ किनभने नीति तथा कार्यक्रममा घोषणा गरेअनुसार सबै बजेट सिलिङमा परेको जस्तो लाग्दैन। बजेट सिलिङमा अघिल्लो वर्षको कार्यक्रमलाई त्रिवर्षीय खर्च योजनाको अनुपातमा अलिअलि बढाएर दिएको हुन्छ। यसपछिका राजनीति कार्यक्रमहरू, निर्वाचन क्षेत्र केन्द्रित कार्यक्रम, मन्त्रीहरूका आफ्नै स्वार्थ हुन्छन्। यसकारण बजेट सिलिङभन्दा माथि नै हुन सक्छ। सरकारलाई, मुलुकलाई अप्ठ्यारो परेको बेलामा बजेट बढाएर होइन बजेट घटाएर पनि काम गर्न सक्नु पर्छ। कोभिडको बेला मैले बजेट घटाएर पनि त प्रस्तुत गरे नि। कतिपय क्षेत्रको बजेट कटाएँ। सधंै लोकप्रिय हुन ठूलो आकांक्षा मात्रै राखेर बजेटको आकार बढाउनेतर्फ लागेर मात्रै गर्न सकिँदैन। आकार बढाउने अनि महिनाको १० प्रतिशत खर्च गर्छुभन्दा डेढ प्रतिशत पनि नहुने र आफ्ना कमजोरी छताछुल्ल हुने स्थिति आउँछ। त्यो अनुभवबाट सिकेर गल्ती नदोहोर्याउने काम अहिले गर्छन् जस्तो लाग्दैन। त्यसो हुनाले योजना आयोगले स्विकृत नगरेका, परियोजना बैंकमा प्रविष्ट नभएका, सम्भाव्यता अध्ययन नभएका, स्रोत सुनिश्चित नभएकाको मापदण्ड हुन्छ। योजना आयोगमा हुँदा बहुवर्षीय ठेक्कासम्बन्धी मापदण्ड मैले नै बनाएको थिएँ। तर यस्ता मापदण्डमा बस्नको लागि पार्लामेन्टरीबाट हुने हँुदा सांसदहरू प्नि यसको लागि तयार हुनुपर्छ। अब गठबन्धन सरकार छ। कार्यक्रमहरू राखेन भने पनि गठबन्धन छोड्दिन्छौ भने लुत्रुक्क भएर गर्दिनु पर्छ। यसो हँुदा कतिपय नीति तथा कार्यक्रममा भन्नका लागि मात्रै भनिएका छन्। बजेट तर्जुमाको चरणमा यी कार्यान्वयन हुनेवाला छैनन् र बजेटको आकार ठूलो हुने देखेको छु। अहिले मुलुक पनि संकटतर्फ जान सक्छ भनिरहँदा यस्तो अवस्थामा बजेट बढाउने र घटाउने क्षेत्रको प्राथमिकता कस्तो हुन जरुरी छ ? कतिपय सरकारले आफैंले गर्ने आयोजनाहरू निजी क्षेत्रलाई दिन सकिन्छ। उदाहरणको लागि विद्युत् उत्पादन गर्ने काममा अब राज्यले धेरै लगानी गर्नु हँुदैन। केही आयोजनाहरू : बन्दै गरेको अरुण तेस्रो, अरुण चौथोको एमओयू भइसक्यो, अरुण पाँचौं पनि अगाडि बढ्ने भइसकेको छ। यसमध्ये धेरै आयोजनाबाट हामीलाई दीर्घकालीन रूपमा विद्युत् आपूर्ति हुन्छ। एसियाली विकास बैंक (एडीबी) सँगको छलफलमा दूधकोसी आयोजना अघि बढ्ने कुरा छ। यी आयोजनाबाहेक सरकारले धेरै आयोजनामा विद्युत् उत्पादनमा हात हालिरहनुपर्ने अब काम छैन। अरू निजी क्षेत्रलाई दिए हुन्छ। निजी क्षेत्रले गर्न सम्भाव्य छैन भने सम्भाव्य बनाउन राज्यले फन्डिङ कोषमार्फत गर्न सकिन्छ। कतिपय उद्योग, व्यवसाय सरकार आफैंले चलाउने कुरा सुन्छु। त्यो निजी क्षेत्रबाट गराउन सकिन्छ। यस्ता धेरै कार्यक्रम साझेदारीबाट गराउन सकिन्छ। यसमा नजाने अनि आफैं गर्ने गर्छन्। सरकारमा बसेकालाई ठेक्कापट्टाको मोह हुने म सरकारमा हुँदा देखेको छु। यसको लोभले आफैं गर्छु भनेर लागे सरकारले हात फैलाउने तर स्रोत नपुग्ने हुन्छ। यसर्थ सहकार्यमा गर्न सकिने काम निजी क्षेत्रलाई दिए लोड कम हुन्छ। यस्तै प्रदेश र स्थानीयमा पठाएको स्रोत करिब ३०४० प्रतिशत फ्रिजै भएको हुन्छ त। बजेटको आकार ठूलो बनाउने अनि वित्तीय हस्तान्तरण भनेर धेरै पैसा तल पठाउने, तल फ्रिज हुने, खर्च नहुने स्थिति आगामी वर्ष हुने देखेको छु। यसको कारणः स्थानीय तहमा नवनिर्वाचित छन्। उनीहरूले विधि, पद्धति बसाल्न, लैजान समय लाग्छ। यस्तै, यदि मंसिरमा चुनाव हुने हो भने असोजदेखि विकास प्रशासन ठप्प हुन्छ। ठप्प भएपछि मंसिरमा चुनाव हुन्छ, परिणाम आउँदासम्म, संसद् बसुञ्जेलमा माघ, फागुन हुन्छ। यसपछि मन्त्रिमण्डल गठन हुँदा खेरी त्यो मन्त्रीले नयाँ निर्देशन दिँदासम्म फाइल रोकेर खोल्दासम्म चैत्र, वैशाख हुन्छ। बजेट कार्यान्वयन गर्ने कहिले हो ? जबकि जेठ १५ मा अर्को बजेट ल्याउनु पर्छ। त्यसो हुनाले पनि आगामी आवमा ठूलो आकारको बजेट गर्नु उपयुक्त हँुदैन। बरु भएका कार्यक्रमलाई सुदृढ, तत्कालीन समस्या हल गर्नेगरी जाउ भने सान्दर्भिक हुन्छ। पाँच वर्षको कार्यक्रम अहिलेको सरकारले किन भनिरहनु पर्छ र ? त्यस्ता कार्यक्रम बजेटबाट कटाइदिए हुन्छ। यदि सरकारले जिम्मेवारी तरिकाले चल्ने र खर्च कटाउने हो भने मितव्ययिता गरे हुन्छ। यो बजेटले अनावश्यक चालू खर्च बढाउने काम गर्नु भएन। सामाजिक सुरक्षाका पनि समय हुन्छन््। उपयुक्त समयमा गर्ने हो। तलब भत्ता बढाउने पनि उपयुक्त समय हुन्छ। सुविधा दिनलाई क्षमता भएको बेला गर्ने कुराहरू हुन। कतिपय थाँती राख्नुपर्छ। हामीलाई अप्ठ्यारो परेको बेला मितव्ययिता गरेर चालू, प्रशासनिक खर्च कम गर्नुपर्छ। भोट मात्रै आउँछ भनेर लोकप्रिय बन्न जथाभावी बजेट विनियोजन गर्नु भएन। यत्ति गरे बजेट सन्तुलित हुन्छ। सरकार लोकप्रिय बन्नकै लागि पनि कतिपय कार्यक्रम ल्याएको देखिन्छ। स्रोतको व्यवस्थापनै नगरी यसो गर्नु त जायज हो त ? सरकारले कहिले कोभिडको बहानामा, व्यवसायीलाई खुसी पार्ने बहानामा कर छुट दिँदै जाने विगतमा देखियो। तर यस्ता दायित्व थपिँदै जाने हो भने हामी श्रीलंका हुन्छौं। त्यो बाटो चाहिँ लिनु हुँदैन। यसैले हामीले सिर्जना गरेको दायित्व पूरा गर्न राज्य स्रोतको बारेमा अनुमान गरेर सोअनुसारको योजना बनाएर कर प्रणालीबाट कति पैसा उठाउने, कस्तो नयाँ कर प्रस्तावमा जाने र कसरी हामीले सामाजिक सुरक्षालाई वित्तीय व्यवस्थापन गर्न सक्छौं भन्नेबारे सोचेर मात्रै अघि बढ्नु पर्छ। नत्र एकातिर असीमित दायित्व सिर्जना हुने तर स्रोत नहुने हुन्छ। सामाजिक सुरक्षाका लागि कुनै दातृ निकायले पैसा दिँदैन यसलाई राजस्वबाटै व्यहोर्नु पर्छ। राष्ट्र ऋण बढ्दै गएको छ। बजेटमा कतिसम्म ऋण लिँदा समस्या नहोला ? राष्ट्र ऋणको पुरानो अभ्यास छ। २०४२ सालपछि बजेटका लागि विभिन्नमा संलग्न भएको हिसाबले सम्झन्छु। समग्रमा कुल गार्हस्थ्य उत्पादन (जीडीपी)को ५ प्रतिशत तर यसमध्ये ऋण तिर्ने पैसा पनि हुन्छ। ऋण तिर्ने पैसा कटाएर खुद ऋण जीडीपीको दुई प्रतिशत उठाउने हो। जस्तैः १ सय अर्ब ऋण तिर्नु छ, जीडीपीको ५ प्रतिशत उठाउने हो भनेर २ सय ५० अर्ब छ भने यस्को १ सय ५० अर्ब जति लिन पाउने हुन्छ। यो भनेको जति पैसा उठाइन्छ त्यस्मा तिर्नुपर्ने रकम कटाएर सो वर्ष अनुमान गरेको कुल जीडीपीको दुई प्रतिशतभन्दा बढी हुनु हँुदैन। त्यसो भए अहिलेसम्मको ऋण सो सीमाभित्र रहेर भएको छ त ? कोभिडको बेलामा अलिकति दबाब परेको थियो। म अर्थमन्त्री भएको बेला यसलाई पालना गरेको हो। आन्तरिक ऋण त झन जति बजेटमा लक्षित गरे पनि एक वर्ष उठाइएन। किनभने बजारमा तरलताको अभाव छ। यस्तोबेला सरकारले आन्तरिक ऋण उठाएर निजी क्षेत्रलाई कुण्ठित त गर्नु भएन भनेर तत्कालीन समयमा आन्तरिक नउठाएको हो। अहिलेको अवस्थामा पनि ठ्याक्कै यस्तै अवस्था छ। बजारमा पैसा छैन, निजी क्षेत्रले औद्योगिक कच्चा पदार्थ किन्न पैसा पाइराखेका छैनन्। मेसिनरी आयात गर्न पाएका छैनन्। एलसी खोल्न पाएका छैनन्। निर्माण व्यवसायीले चालू पुँजी पाइरहेका छैनन्। अनि पैसा जति सरकारले लैजाने ठूलो बजेट बनाउने अनि बजेट होल्ड गर्दिने देखियो। आन्तरिक ऋण उठाएर भोलि के पर्ला भनेर ट्रेजरीमा राख्ने, उता ब्याज पनि तिर्ने यता निजी क्षेत्रलाई कुण्ठित गर्ने काम उचित भएन। यसो गर्नु हुँदैन थियो। सरकारलाई अप्ठ्यारो पर्छ मैले नि बुझेको छु। तर समग्र भुक्तानी दायित्व कटाएर अनुमानित ४८ खर्ब हाराहारीको जीडीपीको दुई प्रतिशत मात्रै आन्तरिक लिर्नुपर्छ। यो स्वस्थ वित्तीय प्रणालीको लागि उचित हुन्छ। यद्यपि अहिलेसम्म आन्तरिक ऋण पासोमै पर्ने गरी लिएको छैन। तर बजारमा व्याजदर बढेर निक्षेपकै ब्याजदर १२१३ प्रतिशत पुगेको छ। व्यवसाय गर्न बैंकमा पैसा छैन भने आन्तरिकको सीमा छ भन्दैमा सरकारसँग पैसा हुँदाहुँदै पनि मौद्रिक क्षेत्रबाट उठाउन सकिँदैन। यसकारण अहिले खुद आन्तरिक ऋण एकडेढ खर्बभन्दा माथि जाने ठाउँ देख्दिनँ। बढ्दो व्यापारघाटा न्यूनीकरण गर्ने चुनौती छ। सञ्चिति घट्दै जाँदा बजेटमा कस्तो असर पर्छ ? सरकारले बजेट घाटा धेरै गर्यो। त्यो घाटा पूर्ति गर्न बैंकिङ क्षेत्रबाट ऋण लियो। यसरी लिएर परिचालन गरेको ऋण धेरैजसो आयातमा गयो र आयात बढ्यो भने सञ्चिति घट्छ। मेरो अनुमानमा सरकारको पुँजीगत खर्चको झन्डै आधा जति आयातमा खर्च हुन्छ। मेसिन उपकरण, औजार, प्राविधिक सहयोग सबै लिँदा लिँदै पैसा जान्छ। यस कारणले बजेट घाटा धेरै गर्यो भने विदेशी मुद्रा सञ्चितिमा वस्तु तथा सेवा आयातमार्फत प्रतिकूल असर पर्छ। अर्कोतर्फ बजेट घाटा धेरै भयो भने केन्द्रीय बैंकले अर्थ मन्त्रालयलाई ओभर ड्राफ्ट वा अरू माध्यमबाट धेरै दिनु पर्यो भने कर्जा बढ्छ। यससँगै मुद्रास्फीति बढ्छ। यसो भएपछि मुलुकमा मूल्य बढ्ने डर हुन्छ। मुलुकभित्र मूल्य बढ्ने स्थित िभएपछि विदेशी वस्तु सस्तो हुन्छ। र विदेशबाट आयात गरिन्छ। अनि फेरि सञ्चिति घट्छ। यसरी चक्र घुमिरहेको हुन्छ। यसर्थ संयमित भएर बजेट घाटा कम गर्ने, मौद्रिक नीति पनि कसिलो गर्ने र आन्तरिक स्थायित्व गर्ने नीति चाहिन्छ। मुद्रास्फीतिलाई वाञ्छित सीमाभित्र राख्न, उत्पादन वृद्धि गर्न र व्यापार घाटा न्यूनीकरण गर्न अहिले ठ्याक्कै के के गर्न जरुरी छ ? मुद्रास्फीतिबारे बाह्य कारण र भित्री कारण बुझ्नु पर्छ। अहिले बाह्य कारणलाई दोष दिन पाइएको छ। किनभने युक्रेनमा युद्ध छ। पेट्रोलियम पदार्थ महँगो भएको छ। कतिपय वस्तु महँगो भएर आयात भएको छ। विनिमय दर पनि धेरै खस्केको छ भन्न पाइएको छ। यदि कुल जीडीपी ५८४ प्रतिशतले बढेको हो भने आन्तरिक उत्पादन त बढेको होला नि। त्यो बढेको वस्तुको मूल्य चाहिँ किन बढ्यो ? आपूर्ति पनि बढ्ने, मूल्य पनि बढ्ने त हुँदैनथियो होला। यसमा के मिलिरहेको छैन। बजारमा विकृति छ वा मूल्य बढ्ने अनुमानले यसै भाउ बढाइरहेका छन् कि भनेर बजार अनुगमन नगरेको हुन सक्छ। मूल्यमा के कारणले चाप परिरहेको छ भनेर हेर्न जरुरी छ। बाह्य कारणले पेट्रोलियम पदार्थको मूल्य धेरैले बढ्दा असर पर्छ। तर यो मात्रै कारण होइन। आन्तरिक रूपमा बजार अनुगमनको व्यवस्था, मूल्य स्थिरतासम्बन्धी सरकारको नीतिगत कुरा, आपूर्ति शृंखला भत्किन नदिने र खाद्यान्नलगायतका आधारभूत वस्तुको व्यवस्था गर्न जरुरी छ। के सरकारले करका दायरा घटबढ गर्न जरुरी छ ? समग्रमा राजस्वको दायरा कसरी बढाउन सकिएला ? करका दायरा बढाउनेमा अत्यन्त धेरै राजनीतिक दबाब हुन्छ। मैले आफैंले पनि भोगेको थिएँ। मेरै अनुभवभन्दा हामीले छिद्रसहितको करको दायरा बढाएका थियौं। मूल्य अभिवृद्धि करभित्रै मोबाइल, चिनी, कपडा, तेलघिउमा भ्याट फिर्ता दिइयो। दायरा बढाएको छ तर चुहिने पारिएका यस्ता भाँडा बन्द गरिदिएको थिएँ। अर्को करमा विवाद भयो भने एउटा आयोग बनाएर मिलिमतो गरेर माफी गरेझै गरेर खाने काम भयो। कर फस्र्योट आयोगमा यस्तो भएपछि यसलाई बजेटबाटै खारेज गर्दिएको थिएँ। धेरै राजस्वको स्रोत भन्सार हो। भन्सार बिन्दुको प्रशासन राम्रोसँग राखिएन भने व्यापारमा विचलन आउनासाथ राजस्व उठ्दैन। यसमा अत्यन्त मेहनत गर्नुपर्छ। कतिपय नयाँ व्यवसाय करको दायरामा आएका छैनन्। उनीहरूलाई छुट तथा प्रोत्साहन तथा दण्डित गरेर भए पनि ल्याउनु पर्छ। पुँजीगत खर्चे खासै हुन सकेको छैन। पुँजीगत खर्च बढाउन कस्ता खालका उपायहरू अवलम्बन गर्नुपर्ला ? हामीले समयमा निर्णय गर्न नसकेको, समयमा सार्वजनिक खरिद ऐन ल्याउन नसकेको हो। यसमा हामी पनि आलोचित छौं। यो ऐन निर्माण व्यवसायी मैत्री पनि बनाउन सकिएन। बनाउन खोज्दा पनि चित्त बुझाउन सकिएन। यसैले कतिपय निर्माणको ठेक्कापट्टामा अवरोध भएकै हो। अहिले कानुन न बनेको छ, संशोधन भएको छ, राम्रो होला। समयमा बजेट निकासा नहुनु, अख्तियारी नहुनु, भुक्तानी नहुने व्यवसायीको गुनासो छ। यस्ता सबै अवरोध हटाउनु पर्छ। कतिपय अवस्थामा निर्माण व्यवसायीले पैसा जग्गामा लगेर हाले पछि आफैं मुद्दा हालेर आयोजना अवरोध गर्ने काम पनि हुन्छन्। निर्माण व्यवसायीका कारण पनि पुँजीगत खर्च हुन नसकेको देखिन्छ। सरकारको पाटोमा पुँजीगत खर्च हुन नसक्नुको कारण जेठ १५ मा बजेट आए पनि असारमसान्तभित्र बण्डा गर्नेबाहेक केही पनि हुँदैन। खुकुलो गरिँदा पनि सचिवले आयोजना प्रमुखलाई, मन्त्रीले सचिवलाई, सचिवले महाशाखालाई, महाशाखा प्रमुखले आयोजना प्रमुखलाई र यसले फिल्ड प्रमुखलाई अख्तियारी दिने र खर्च गर्ने कुरामै ६ महिना बिताई दिन्छन्। साह्रै लिंगरिङ प्रक्रिया छ।"
बालेनले बदले इतिहास,"काठमाडौं : पेसाले इन्जिनियर। एक र्यापर। शुक्रबारबाट अर्को पनि परिचय थपियोमहानगर पिता। अर्थात् संघीय राजधानी काठमाडौंको मेयर।३२ वर्षकै उमेरमा चमत्कार गरेर बालेन साहले नयाँ इतिहास रचे।वर्षौंदेखि किलो गाढेको राजनीतिलाई झापड हाने।र, महानगर बनाउने जिम्मेवारी काँधमा लिए। बालेनले चुनाव जित्नेमा मूलधारका दललाई विश्वासै थिएन।व्यक्तिव्यक्ति सदस्य र घरघरमा पार्टीका संगठन भएको स्थानमा स्वतन्त्रले चुनाव जित्ने त कल्पना बाहिरकै विषय थियो।उनीहरूले बालेनलाई प्रतिस्पर्धीसम्म ठानेनन्।एमाले उम्मेदवार केशव स्थापितले त आफूले प्रतिस्पर्धी नै नपाएकोसम्म भाषण गर्न भ्याए।बालेनको जातीय पृष्ठभूमिबारे टिप्पणी नै गरे।तर, बालेन शान्त बसे।उल्टै, स्थापितलाई बा र कांग्रेसकी उम्मेदवार सिर्जना सिंहलाई आमा बाट सम्बोधन गरिरहे।न त कुनै शक्तिशाली पार्टीको धाप, न त मतदाताको बानी परेको चुनाव छाप।तैपनि, प्रतिस्पर्धी कसैको आलोचनातिर समय खेर फालेनन।युवाको साथमा पाकाको सहारा (लौरो) लिएर गल्लीगल्ली चहारे।राजधानीवासीको मन जिते, मत पाए।अप्रत्याशित नतिजा दिएर छक्क बनाए।बालेन बनेमेयर। को थियो सामाजिक इन्जिनियर क्रान्ति (क) बाट होइन।(ज्ञ) बाट सुरु हुन्छ।त्यो (ज्ञ) ज्ञान हो । नेपाली वर्णमालाको अन्तिम अक्षरबाट क्रान्तिको कुरा गर्ने युवा जमात हो बालेन साहको समर्थक।सेतो टिर्सटधारी युवा जमात ज्ञान बाट मात्रै सामाजिक परिवर्तन र विकास सम्भव हुने विश्वास गर्छ।त्यसै कारण, इन्जिनियर बालेन साहलाई काठमाडौं बनाउने जिम्मेवारी सुम्पिनुपर्ने भन्दै चुनाव अवधिभर सक्रिय भयो।रातदिन खट्यो।र, दलले नपत्याउँदानपत्याउँदै बालेनलाई विजयी गराउन सफल भयो।सामाजिक सञ्जालभरि बालेनको प्रचारमा जुट्यो।स्वदेशमा मात्र होइन, विदेशमा रहेको युवा जमातलाई पनि स्थानीय चुनावको रन्कोले ततायो । काठमाडौंमा रहेका बुवाआमा, दाजुभाइलाई एक भोट बालेनलाई दिनु भन्दै चुनावी अभियानमा सक्रिय बन्यो।परम्परागत पार्टीहरूले देश बिगारेकै कारण युवाशक्ति बिदेसिएको भन्दै पाका पुस्तालाई कन्भिस गर्यो।विदेशमा रहेका छोराछोरीको आग्रहमा पाका पुस्ताले पनि बालेनको अन्तर्वार्ता हेर्ने र चुनावी एजेन्डा सुन्यो।बालेनले राजनीतिका सिद्धान्त र दर्शनका पट्यारलाग्दा भाषण गरेका थिएनन्।देश बिग्रेको र बनाउनुपर्ने कुरा मात्रै गरेका थिए।युवा जमातको आग्रह र अनुुरोधपछि प्रौढ समुदाय पनि बालेनलाई भोट हाल्न पुग्यो।युवाको साथ र पाकाको हात पाएपछि बालेनले कांग्रेस र एमाले उम्मेदवारलाई निकै पछि पारे।किनकि, विदेशमा रहेका छोराछोरीको आग्रहमा आफूले बालेनलाई मत दिएको भन्नेको संख्या ठूलो छ। समर्थकहरूका अनुसार बालेनले नरसिंह व्यञ्जनकारलाई राजनीतिक गुरु मान्छन्।ललितपुर वडा नम्बर १० बाट १० पटक स्वतन्त्र रूपमा चुनाव जितेका व्यञ्जनकारका छोरा कुमार वेन बालेनका मिल्ने साथी हुन।जनताको पक्षमा काम गर्दा कुनै पनि राजनीतिक दलको बर्को ओढ्नु नपर्ने र स्वतन्त्र रूपमै चुनाव जित्न सकिने कुरा नरसिंह बताउने गर्थे।र्याप गाउँदै परिवर्तन र विकासको कुरा गर्ने बालेन नरसिंहबाट प्रभावित भएर मैदानमा उत्रिएको उनी निकटहरू बताउँछन्।सामाजिक सञ्जालमा सक्रिय युवा, केही ब्लगर, विभिन्न संघसंस्थामा क्रियाशील युवाहरू बालेनलाई हौस्याउँथे।बालेनको पक्षमा केही स्रष्टा र अभियन्ता पनि जोडिए।सामाजिक सञ्जालमार्फत कलाकार पनि बालेनको पक्षमा उत्रिए।सबै क्षेत्रका युवा र अभियन्ताहरू जोडिँदै गएपछि सामाजिक सञ्जालमा बालेनको चुनावी प्रचार सशक्त बन्यो।चुनावका बेला स्वस्फुर्त रूपमा बालेनको पक्षमा लाग्नेको संख्या पनि ठूलै थियो। एक र्यापरबलिदानको गीतमा मेरो शब्दको सलामीगाउँगाउँबाट उठ युवा कलम थामी गाई त बाध्यौं ढुंग्रोमा मही छैन, मही छैनगरिबको चमेली बोल्दिने कोही छैन बालेनले बलिदान सिनेमाको गीतलाई र्यापमा ढाले।युवालाई परिवर्तनका पक्षमा उभिन आह्वान गरे।गीतसंगीतबाटै युवालाई संगठित गरे।युवाको मन जिते।सबैले केही न केही गर्न बालेनलाई सुझाव दिइरहे।सानैदेखि गीतसंगीतमा रुचि राख्ने बालेनका र्याप उरण्ठेउला र अश्लील छैनन्।उनले समाज परिवर्तन र विकासको कुरा र्यापमार्फत सशक्त ढंगले उठाएका छन्।सन् २०१३ मा र्याप ब्याटल मा जितेपछि बालेन युवामाझ लोकप्रिय बनेका थिए।गीतसंगीतसँगै उनले राजनीतितिर हाम फाल्ने सोच बनाएका थिए।बालेनले आफूसँगै फ्यानहरूलाई पनि राजनीतिमा डोर्याए।उनका पक्षमा खुलेर लागे। टक टु घरबेटी युवा जमात त कन्भिन्स थियो नै।तर घरमै बस्ने घरबेटीलाई कसरी कन्भिन्स गर्ने भन्नेमा बालेनका समर्थकहरू चिन्तित थिए।सल्लाह गर्दै जाँदा काठमाडौंका घरबेटीहरूलाई सम्झाउने अर्थात् (टक टु घरबेटी) अभियान सञ्चालन गरियो।त्यसअनुसार बालेनलाई किन मत दिने ? किन परम्परागत पार्टीले केही गर्न सकेनन् भन्ने लगायतका सामग्री बनाएर टक टु घरबेटी कार्यक्रम सञ्चालन गरिएको उनका समर्थकहरू बताउँछन्।बालेनका समर्थकहरूले यस्तो अभियान सञ्चालन गरेका बेला कांग्रेस र एमाले उम्मेदवारहरू भने कोणसभा र पार्टी प्यालेसका सभामा व्यस्त थिए। सेयर बजारको समर्थन बालेनलाई चुनाव जिताउन सेयर बजारका अभियन्ता पनि सक्रिय भएर लागेका थिए।पुराना पार्टी र नेताका कारण सेयर बजार ध्वस्त भएको र सेयर बजारप्रति उनीहरू नकारात्मक रहेको भन्दै नो भोटको अभियान सुरु गरिएको थियो।मतपत्रमा नो भोट को व्यवस्था नभएका कारण त्यो मत बालेनलाई दिनुपर्ने अभियान सुरु गरिएको थियो।बालेनले चुनाव जिते सेयर बजार सप्रिने र परम्रागत पार्टीहरूलाई सन्देश दिनुपर्ने भन्दै बालेनका पक्षमा अभियान नै सुरु गरिएको थियो। परिवर्तनको चाहना युवा पुस्तामा परम्परागत राजनीतिप्रति वितृष्णा बढ्दो छ।आकर्षण गर्ने नारा र नीति बोक्न छोडेका छन्, दलहरूले।छिमेकी देशहरूले विकासको कोल्टे फेरिसक्दा पनि मुलुक उस्तै रहेकोमा युवा जमात असन्तुष्ट छ।छिटोछिटो परिवर्तन र नयाँ अनुहारको खोजीमा छ।त्यसैकारण युवा जमातको रोजाइमा बालेन परेको राजनीतिकर्मीहरू नै बताउँछन्।पूर्वसचिव एवं पूर्वाधारविज्ञ डा किशोर थापा नेपाली जनताले राजनीतिक परिवर्तन चाहेको बताउँछन्।पुराना प्रवृत्ति, पात्र र पार्टीप्रति जनता दिक्क छन्, थापाले भने,जनताले फे्रस अनुहार र फ्रेस आइडिया चाहन्छन् । आफूलाई ठूला शक्ति ठान्ने र जे गरे पनि हुन्छ भन्ने दलहरूबाट काठमाडौंले मुक्तिको सन्देश दिएको थापाको भनाइ छ।२०४९ मा भएको स्थानीय निकाय चुनावमा कांग्रेसका पीएल सिंह मेयर भएका थिए।२०५४ मा एमालेका केशव स्थापित र २०७४ मा एमालेकै विद्यासुन्दर शाक्य मेयर बनेका थिए। कांग्रेस नेता ढकाल पनि जेल, नेल, त्याग र तपस्याले मात्र राजनीति अघि बढ्न नसक्ने भन्दै समयसापेक्ष राजनीति गर्नु पर्ने बताउँछन्।समयसापेक्ष, सूचना र प्रविधिमा धेरै अगाडि रहेको युवाबीच लोकप्रिय उम्मेदवार बनाउनु पर्छ भन्ने सन्देश पनि दिएको छ, ढकालले भने। चुनौतीका चाङ बालेन डारामनारायण साह र धु्रवदेवी साहका छोरा हुन््।बुवा रामनारायण आयुर्वेदिक चिकित्सक हुन्।काठमाडौंको नरदेवीमा जन्मिएका ३२ वर्षीय बालेन पेसाले इन्जिनियर हुन्।बालेन र्याप गायकका रूपमा पनि परिचित छन्।संगीत निर्माता, गीत लेखक, निर्देशक पनि हुन्।उनका गीतहरू प्रेम र मायामा मात्रै केवन्द्रत छैन्न।राजनीति, समाजिक परिवर्तनसँग पनि सम्बन्धित छन्। २०७२ सालको भूकम्पपछि उनले उद्धार र राहतको काममा सक्रिय भएर समाजसेवीको छवि पनि बनाए।काठमाडौंका जनताको अपेक्षा पहिचान गर्नु र काम गरेर देखाउनु बालेनको मुख्य चुनौती हो।जितपछि उनले काठमाडौंलाई विश्वकै उत्कृष्ट सहर बनाउन पहल गर्ने त बताएका छन्।तर, चुनौती भने उत्तिकै छन्।चुनावमा भोट पाउनु र राज्य संयन्त्र सञ्चालन गर्नु नितान्त फरक विषय हुन्।केही गर्ने आशा लिइएका नेताहरू त्यसै बिलाउने र आशै नगरिएकाहरूले जनताको पक्षमा काम गरेका थुप्रै उदाहरण छन। तर, काठमाडौं बदल्न असम्भव भने छैन।बालेनले म नभनी हामी भन्ने गरेका छन्।हामी भित्र उनलाई सहयोग गर्ने विज्ञ र जानकारको ठूलो टिम छ भन्ने अनुमान गरिँदैछ।अर्कोतिर, उपमेयरदेखि वडाध्यक्ष दलका प्रतिनिधि छन्।उनीहरूलाई विश्वास र साथमा लिएर काम गर्नुपर्ने स्थिति बालेन सामु छ।पूर्वधारविज्ञ डा थापा पार्टीबाट आएका जनप्रतिनिधिलाई विश्वास लिएर काम गर्नुपर्ने चुनौती बालेनसँग रहेको बताउँछन्।पार्टीबाट जितेका वडाध्यक्ष, वडासदस्य छन्, थापाले भने, उनीहरूसँग समन्वय, सहकार्य गर्नुपर्छ।तर पार्टीबाट निर्वाचित प्रतिनिधिहरूले नोक्सानी पुर्याउने, पार्टीगत स्वार्थपूर्ण काम गराउन खोजेमा, आफूले गर्न खोजेका राम्राका अवरोध गर्न खोजेमा भने अनावश्यक सम्झौता गर्नुहुन्न।मतदाता गुहार्नुपर्छ । पूर्वाधार विज्ञ डा थापा अस्तव्यस्त, भद्रगोल काठमाडौंलाई ट्र्याकमा ल्याउन कामको प्राथमिकीरणको आधारमा काम गर्नुपर्ने बताउँछन्। मतदाताले नरुचाएका पार्टीका उम्मेदवार एमाले उम्मेदवार केशव स्थापित बोलीकै कारण सुरुदेखि नै विवादमा परे। उनीमाथि महिलालाई अपमान गरेको मीटू को आरोप लाग्यो।विपक्षीमाथि व्यक्त भएका शब्दका कारण पनि स्थापित विवादमा परिरहे।चुनावी एजेन्डा अघि सार्ने र आफ्ना पक्षमा माहोल बनाउनतिर लागेनन्।२०७४ को निर्वाचनमा एमालेले पाएको मतको घमण्ड गरिरहे।अघिल्लो निर्वाचनमा एमालेले झन्डै २० हजारको फरकमा चुनाव जितेको थियो।त, पाँच वर्षको अवधिमा धेरै नयाँ मतदाता थपिएको र बाग्मतीमा धेरै पानी बगिसकेको यथार्थ स्थापितले बिर्से।उनको उम्मेदवारीमाथि एमालेभित्रको असन्तुष्टि सतहमै प्रकट भएको थियो। स्थापितलाई टिकट दिँदा वरिष्ठ उपाध्यक्ष ईश्वर पोखरेल र महासचिव शंकर पोखरेलको समेत असहमति थियो।तर, अध्यक्ष केपी ओलीलाई कन्भिस गरेका कारण स्थापितले टिकट पाएका थिए।वरिष्ठ उपाध्यक्ष पोखरेल र महासचिव पोखरेल निवर्तमान मेयर विद्यासुन्दर शाक्यलाई दोहोर्याउन चाहेका थिए।तर, शाक्यको कार्यकाल राम्रो नभएको भन्दै अध्यक्ष ओली उनका पक्षमा थिएनन्।शाक्यको कामकारबाहीप्रति काठमाडौंवासी मात्र होइन, पार्टीभित्र पनि चर्को असन्तुष्टि थियो।तर, स्थापित पनि निर्विवाद उम्मेदवार थिएनन्।एमाले सांसद रामवीर मानन्धरले त सार्वजनिक रूपमै स्थापितको आलोचना गरेका थिए।एमालेभित्रको असन्तुष्टि भित्रभित्रै निकै फैलिसकेको कुरा स्थापितले बिर्से।पार्टीले सही व्यक्ति नउठाएका कारण काठमाडौंको चुनाव हारिएको भन्ने एमालेभित्र ठूलो पंक्ति छ।कांग्रेसमा पनि सिर्जना सिंहको उम्मेदवारीले नेताकार्यकर्तामा तीव्र असन्तुष्टि थियो।पारिवारिक विरासतकै आधारमा सिर्जनाले टिकट पाएको भन्दै कांग्रेसका तीर्थराम डंगोल, भीमसेनदास प्रधानलगायतका नेताहरू सन्तुष्ट थिएनन्।कांग्रेस प्रकाशमान सिंहले पार्टीको १४औं महाधिवेशनमा लगाएको गुन तिर्न पार्टी सभापति शेरबहादुर देउवाले सिर्जनालाई टिकट दिएको भन्दै तीव्र असन्तुष्टि थियो। प्रमुख दलप्रति वितृष्णा बढ्दै गएका बेला उम्मेदवार पनि ढंगिलो दिन नसकेको फाइदा बालेनलाई पुगेको थियो।कांग्रेस नेता लोकेश ढकाल पछिल्लो समयका राजनीतिक दलका क्रियाकलापका कारण स्वतन्त्र उम्मेदवारले जित्ने स्थिति आएको बताउँछन्।काठमाडौंले विचित्र परिणाम दिने गरेको ढकाल बताउँछन्।नानीमैयाँ दाहालदेखि गोल्छे सार्कीसम्मलाई जिताएको काठमाडौंले बालेनलाई जिताउनु अनौठो नभएको ढकालको भनाइ छ।"
मौद्रिक नीति झनै कसिलो,"काठमाडौं : नेपाल राष्ट्र बैंकले मुद्रास्फीति बढेर विदेशी विनिमय सञ्चितिको आयात धान्ने क्षमतामा दबाब पर्दै गए मौद्रिक नीतिको कार्यदिशालाई थप कसिलो बनाउँदै जाने रणनीति लिएको छ। २०७८०७९ को मौद्रिक नीतिको तेस्रो त्रैमासिक समीक्षा गर्दै राष्ट्र बैंकले यस्तो कार्यदिशा लिएको हो। यद्यपि केन्द्रीय बैंकले मूल्य र बाह्य क्षेत्र स्थायित्वमा देखा परेको दबाब यथावत् रहेकाले अर्धवार्षिक समीक्षाको कार्यदिशालाई निरन्तरता दिइएको छ। आर्थिक पुनरुत्थानले गति लिएसँगै आन्तरिक मागमा आएको विस्तारका कारण वित्तीय स्रोत अन्तर बढेको समीक्षामा भनिएको छ। बढ्दो स्रोत अन्तर र विदेशी विनिमय सञ्चितिमा आएको संकुचनका कारण बैंकिङ प्रणालीबाट तरलता प्रशोचन भई एकातिर ब्याजदरमा दबाब पर्न गएको छ । अर्कातिर बाह्य क्षेत्र स्थायित्व कायम गर्न मौद्रिक नीतिको कार्यदिशा कसिलो राख्नुपर्ने अवस्था छ, समीक्षामा भनिएको छ। पूर्वगभर्नर डा चिरञ्जीवी नेपाल मुद्रास्फीति अझै बढ्ने बताउँछन्। उनका अनुसार अन्तर्राष्ट्रिय स्तरमा खाद्य र ऊर्जाको भाउ बढ्ने निश्चित छ। हामी आयातमा निर्भर हुने मुलुक हौं। बाहिरी मुलुकमा बढ्नासाथ यसको प्रभाव पर्छ। तर आयात गर्ने वस्तु तुरुन्तै प्रतिस्थापन गर्न सकिँदैन। तेलको भाउ बढेको बढ्यै छ। यसैले केन्द्रीय बैंक आफ्नो ढुकुटी सञ्चितिमा अझै कडा हुने मैले देखेको छु, उनले भने। अर्थतन्त्रमा देखिएको समस्यालाई समाधान गर्ने बजेट आयो भने मौद्रिक नीति पनि सोहीअनुसार आउने उनको भनाइ छ। बजेटले प्रष्ट रूपमा सम्बोधन नगरे मौद्रिक नीतिमा असर गर्ने उनको ठहर छ। यसैले कतिपय वस्तुको आयात रोक्नुपर्ने स्थिति हुन्छ। मुद्रास्फीति पनि सरकारले सोचेअनुसार राख्न सक्ने अवस्थामा छैन, उनले थपे। केन्द्रीय बैंकले पुरानै कार्यदिशालाई निरन्तरता दिएको राष्ट्र बैंकका डेपुटी गभर्नर बमबहादुर मिश्र बताउँछन्। उनका अनुसार आगामी बजेटमा उल्लेख हुने र यसपछि वार्षिक समीक्षा गर्दै आगामी मौद्रिक नीतिमार्फत तय हुन्छ। यसपटक केही नयाँ कुरा आएन। पुरानै निरन्तर छ। आगामी आर्थिक वर्षको बजेटले केही भन्दा। यसपछि वार्षिक समीक्षा गर्दै आगामी मौद्रिक नीतिमा तय हुन्छ, उनले अन्नपूर्णसँग भने। मौद्रिक नीतिको कार्यदिशा अनुरूप विद्यमान अनिवार्य नगद अनुपात, वैधानिक तरलता अनुपात, बैंकदर र पुनर्कर्जा दरहरूलाई यथावत् राखिएको छ। राष्ट्र बैंकका अनुसार मूल्य तथा बाह्य क्षेत्र स्थायित्वलाई मध्यनजर गरी उत्पादनशील क्षेत्र, लघु, साना तथा मझौला व्यवसाय, आन्तरिक उत्पादन अभिवृद्धि तथा निर्यात प्रवद्र्धनलगायतका क्षेत्रमा वित्तीय साधनको प्रवाह बढाउन जोड दिइनेछ। नौ महिनासम्म औसत उपभोक्ता मुद्रास्फीति लक्षित सीमाभित्र रहेको राष्ट्र बैंकले बताएको छ। चालू आवको चैत्रसम्ममा आयातमा उल्लेख्य वृद्धि भएको र विप्रेषण आप्रवाह स्थिर रहेका कारण बाह्य क्षेत्र दबाबमा परेको केन्द्रीय बैंकले बताएको छ। बाह्य क्षेत्रतर्फको चालू खाता तथा शोधनान्तर घाटा बढेको छ । विदेशी विनिमय सञ्चितिले आयात धान्न सक्ने क्षमता घटेको छ। केन्द्रीय बैंकका अनुसार आन्तरिक उत्पादन र मागबीच बढ्दै गएको अन्तरको प्रभाव व्यापार घाटा, चालू खाता तथा शोधनान्तर घाटा र विदेशी विनिमय सञ्चितिजस्ता बाह्य क्षेत्रका परिसूचकमा परेको छ। बाह्य क्षेत्रमा परेको दबाब कम गर्न अवलम्बन गरिएका नीतिगत व्यवस्थाका फलस्वरूप विदेशी विनिमय सञ्चितिको घट्ने दर केही कम भएको छ। विश्वव्यापी रूपमा भइरहेको वस्तु तथा इन्धनको मूल्यवृद्धि र सार्वजनिक यातायातको भाडादरमा गरिएको समायोजनलगायतका कारणले नेपालमा समेत मूल्यमा चाप पर्न गएको छ। साथै, कोभिड संक्रमणले विश्व आपूर्ति व्यवस्थामा ल्याएको अवरोध, कोभिड संक्रमण कम भएसँगै विश्व आर्थिक गतिविधिमा भइरहेको विस्तार र रसियायुक्रेनबीचको युद्धलगायतका कारण अन्तर्राष्ट्रिय बजारमा पेट्रोलियम पदार्थ र वस्तु तथा सेवाको मूल्यमा वृद्धि भइरहेको छ। यसर्थ, आन्तरिक मूल्यमा विद्यमान चापको स्थिति केही समयसम्म कायमै रहने राष्ट्र बैंकको ठहर छ।"
पेट्रोलियम कर १० रुपैयाँ घट्ने,"संसद् बैठकमा उद्योग, वाणिज्य तथा आपूर्ति मन्त्री दीलेन्द्रप्रसाद बडूले कर घटाउन अर्थ मन्त्रालयलाई सैद्धान्तिक सहमति दिइसकेको बताए। नेपाल आयल निगमले पेट्रोलियम पदार्थमा लाग्दै आएको करमा १० रुपैयाँ घटाउने सरकारलाई सिफारिस गरेको थियो। मन्त्री बडूले अर्थ मन्त्रालयले हिसाबकिताब गरेर छिट्टै कार्यान्वयनमा ल्याउने बताए। अर्थ मन्त्रालयले पूर्वाधार र भन्सार करमा ५५ रुपैयाँ घटाउने तयारी गरेको हो। इन्डियन आयल निगमबाट प्रतिलिटर १ सय १७ रुपैयाँ १८ पैसामा खरिद गरेको पेट्रोलमा सरकारले प्रतिलिटर ६३ रुपैयाँ २३ पैसा कर लगाएको छ। १ सय ३४ रुपैयाँ ५४ पैसामा खरिद गरिएको डिजेलमा ४५ रुपैयाँ ९१ पैसा सरकारले कर लगाउँदै आएको छ। यसका साथै ढुवानी भाडा, निगमको प्रशासनिक खर्च, बिमा खर्च, प्राविधिक नोक्सानी, बिक्रेता कमिसनका नाममा १४२८ रुपैयाँ शुल्क लिने गरेको छ। अन्तर्राष्ट्रिय बजारमा नै पेट्रोलको मूल्य बढेसँगै भारतले १० रुपैयाँ कर घटाएको थियो। नेपालले पनि केही दिनपछि सोही मात्रामा पेट्रोलको कर घटाउने निर्णय गरेको हो। प्रतिलिटर १ सय ८० रुपैयाँ तिर्ने पेट्रोल निगमले १ सय १७ रुपैयाँ १८ पैसमा खरिद गर्छ। त्यसमा सरकारले भन्सार शुल्क २५२३, सडक मर्मत सम्भार शुल्क ४, प्रदूषण कर १ रुपैयाँ ५० पैसा, पूर्वाधार कर १०, मूल्य अभिवृद्धि कर २०७१, मूल्य स्थिरीकरण कोष १ रुपैयाँ ८० गरी जम्मा कर ६३ रुपैयाँ २३ कर लगाउँछ। त्यसमा निगमले प्रशासनिक, कमिसनलगायत १४ रुपैयाँ ८६ पैसा थप लिन्छ। उपभोक्ताले तिर्नुपर्ने प्रतिलिटर १ सय ४३ रुपैयाँको डिजेल निगमले भारतबाट १ सय ३४ रुपैयाँ ५४ पैसामा खरिद गर्छ। त्यसमा सरकारले भन्सार शुल्क १२०२, सडक मर्मत सम्भार शुल्क २, प्रदूषण कर १ रुपैयाँ ५० पैसा, पूर्वाधार कर १०, मूल्य अभिवृद्धि कर १८ रुपैयाँ ७५ र मूल्य स्थिरीकरण कोष १ रुपैयाँ ६३ पैसा गरी जम्मा कर ४५ रुपैयाँ ९१ पैसा लिन्छ। निगमले प्रशासनिक, कमिसनलगायत ९ रुपैयाँ ३७ पैसा थप लिन्छ। उपभोक्ताले तिर्नुपर्ने १ हजार ८ सय प्रतिसिलिन्डर ग्यासलाई निगमले २ हजार ८ रुपैयाँ १५ मा खरिद गर्छ।"
जलवायुको असर कृषिमा,"काठमाडौं : किसानलाई जलवायु परिवर्तनका कारण कृषिमा परेको प्रभावबारे जानकारी गराउन विज्ञले जोड दिएका छन्। लागतअनुसार उत्पादन नभइरहेको अवस्थामा किसानलाई यसबारे पर्याप्त सूचना र जानकारी दिन स्थानीय सरकारले महत्त्वपूर्ण भूमिका खेल्नुपर्ने जलवायु विज्ञ मञ्जित ढकालले बताए। शुक्रबार सामुदायिक सूचना नेटवर्क (सीआईएन)को १३औं वार्षिक उत्सवका अवसरमा जलवायु परिवर्तन र कृषि विषयक कार्यक्रममा यस्तो बताएका हुन्। कृषि बालीमा कतै उत्पादन घट्ने, कतै बढ्नेजस्ता असर देखिएको जानकारी दिँदै उनले नेपालमा जटिल र विविध भूगोलका कारण पनि जलवायु परिवर्तनको असर न्यूनीकरणमा एकै किसिमको उपायले काम नगर्ने बताए। किसानलाई यसको असरका बारेमा सूचना दिनुपर्छ, उनले भने, त्यसको मुख्य जिम्मेवारी स्थानीय सरकार र सामुदायिक रेडियोको पनि हो। अर्का विज्ञ डा उत्तमबाबु श्रेष्ठले जलवायु परिवर्तनको असरले नयानयाँ रोग किराको प्रकोप देखिएको र त्यसको प्रभाव कृषि उत्पादनमा परेको बताए। स्थानीय सरकारले मौसममा आएको परिवर्तन र त्यसले उत्पादनमा पुग्ने असर र समाधानका उपायहरूका बारेमा किसानलाई जानकारी दिने योजना बनाउनुपर्छ, उनले भने, सबै गम्भीर हुने अवस्था छ। ग्रामिण भेगका नागरिकलाई सचेत बनाउनुपर्छ। जलवायु परिवर्तनको असरले पारेको प्रभाव कम गर्न कृषि बिमालाई प्राथमिकता दिनुपर्ने कृषि विज्ञ तेजबहादुर सुवेदीले बताए। खाद्यका लागि कृषि अभियन्ता कृष्ण पौडेलले खाद्य प्रणालीमा जलवायु परिवर्तनले पारेको प्रभावका बारेमा बजेट बढाउनु पर्नेमा जोड दिए। कार्यक्रममा कृषि विभागका महानिर्देशक रेवतीरमण पौडेलले यसमा सरकारले काम गरिरहेको बताए। सीआईएनले नागरिकका हरेक मुद्दामा स्थापनादेखि नै निरन्तर आवाज उठाइरहेको र सामुदायिक र उत्तरदायी पत्रकारितालाई निरन्तरता दिइरहने म्यानेजर दीपक आचार्यले बताए। अकोराबका कार्यकारी निर्देशक बालकृष्ण पोखरेलले सामुदायिक रेडियोले आगामी दिनमा पनि यसलाई निरन्तरता दिने प्रष्ट्याए।"
ओलीको तीन घण्टे सम्बोधनको विरोध : प्रधानमन्त्रीलाई ६ घण्टा बोल्न एमालेको चुनौती,"काठमाडौं : नेकपा एमालेले प्रधानमन्त्री शेरबहादुर देउवालाई संसदमा ६ घण्टा बोल्न चुनौती दिएको छ। सरकारको नीति तथा कार्यक्रममाथि संसदमा छलफलको प्रारम्भमा प्रतिपक्षी दलका नेता केपी शर्मा ओलीले तीन घण्टा बोलेको भन्दै सत्ता पक्षबाट विरोध भइरहेको बेला एमाले सांसदले प्रधानमन्त्री देउवालाई ६ घण्टा बोल्न चुनौती दिएका हुन्। नीति तथा कार्यक्रममाथिको छलफलमा सांसद झपट रावलले संसदमा प्रतिपक्षी दलको नेताले तीन घण्टा भाषण गरेको भनेर सत्ता पक्षको रोइलो सुनिएको भन्दै प्रधानमन्त्री देउवाले ६ घण्टासम्म बोले पनि आफूहरु सुन्न तयार रहेको जवाफ दिए। आज प्रधानमन्त्रीले जवाफ दिने कार्यक्रम छ। प्रधानमन्त्रीज्यू ३ घण्टा होइन चार घण्टा पाँच घण्टा ६ घण्टा कति घण्टा उभिएर जवाफ दिन सक्नुहुन्छ हामी प्रतिपक्ष धैर्यतापूर्वक जवाफ सुन्न तयार छौं, उनले भने। सांसद रावलले सरकारको नीति तथा कार्यक्रममाथि भन्दा पनि प्रतिपक्षी दलको नेताको सम्बोधनमा छलफल केन्द्रीत भएको भन्दै यसले एमाले सत्तामै छ भन्ने प्रमाणित गरेको तर्क गरे। सत्ता पक्षका माननीयहरुले सरकारको नीति तथा कार्यक्रम गठबन्धनले प्रस्तुत गरेको हो कि प्रतिपक्षी दलको नेताले? प्रतिपक्षी दलको नेताले राखेको विचारमा छलफल केन्द्रीत भएको देख्दा स्वयं तपाईहरुमा सत्तामा हुँदा पनि प्रतिपक्षमा हुनुहुन्छ। नेकपा एमाले प्रतिपक्षमा हुँदा पनि सत्तामा छ भन्ने यसले प्रमाणित गरिरहेको छ, उनले भने।"
देशको ढुकुटी लुटेर भ्रष्टाचार गर्नेहरु आफ्नै आमाको खुन चुस्ने दुष्ट : अध्यक्ष लिङ्देन,"धरान : राप्रपाका अध्यक्ष राजेन्द्र लिङ्देनले कांग्रेस, एमाले र माओवादीले भ्रष्टाचार गरेर देश खोक्रो बनाएको आरोप लगाएका छन्। २०४७ पश्चात् यि नै तीनदलहरुले आलोपालो देशको नेतृत्व गरेका कारण देशको आर्थिक अबस्था टाट पल्टिएको उनले बताए। राप्रपा धरान नगर समितिले विजयपुरमा आयोजना गरेको शुभकामना तथा बधाइ कार्यक्रममा बोल्दै अध्यक्ष लिङ्देनले देशको ढुकुटी रित्तो बनाउने कांग्रेस, एमाले र माओवादीसंग सचेत हुन सर्वसाधारणलाई आग्रह गरेका छन्। उनले देश लुटने कांग्रेस, एमाले र माओवादीका नेताहरुलाइ सरापेर मात्र नपुग्ने भएकाले उनीहरुलाई भोट हाल्ने जनतालाई पनि सचेत गराउन आवश्यक रहेको बताए। देशको नेतृत्व लुटिखानेहरुको हातमा पुगेको भन्दै राप्रपाले मात्र देशको रक्षा र सहि नेतृत्व गर्न सक्ने बताए। उनले देशको ढुकुटी लुटेर भ्रष्टाचार गर्नेहरु आफ्नै आमाको खुन चुस्ने दुष्ट भएको बताए। लिंङ्देनले धरानमा जनताले राप्रपाको बीउ रोपेर धरान१४ मा वडाध्यक्षमा कृष्ण भट्टराईलाई विजय गराएकोमा वडावासिहरुलाई धन्यबाद दिए।"
एमालेलाई व्यंग्य गर्दै सांसदले सभामुखलाई बुझाए तालाचाबी,"काठमाडौं : सांसद गजेन्द्रबहादुर महतले सभामुख अग्निप्रसाद सापकोटा मार्फत् नेकपा एमालेलाई तालीबाजी बुझाएका छन्। एमालेले आफू बोल्दा संसद चल्न दिने र नबोल्दा संसद अवरोध गरेको भन्दै महतले सांकेतिक रुपमा सभामुखमार्फत् एमालेलाई तालाचावी बुझाएको हो। महतले भने, हिजो प्रतिपक्षीको हर्कत हेर्दा बोल्न पाइने होइन कि भन्ने त्रासमा थिए। अहिले पनि मोटो स्वर, ठूलो स्वर गर्ने हो भने अवरोध आउँछ की भन्ने चिन्तामा छु। धित मरुन्जेल उहाँहरु ३ घण्टा गाली गर्नुहुन्छ। धित मरिसकेपछि अवरोध गर्न खोज्नुहुन्छ। ताला लगाउन खोज्नुहुन्छ। त्यही भएर सभामुख महोदय ताला र चाबी ल्याएर आएको छुँ महतले एमालेलाई व्यंग्य गर्दै थपे, तपाइहरु धित मरुञ्जेलसम्म बोल्नुहोला। त्यसपछि हामी बोल्दा तालाचाबी लगाइदिनुहोला। र जतिबेला बोल्ने मन लाग्छ आउनुहोला र तालाचाबी खोल्नुहोला, अनि बोल्नुहोला। मैले सभामुख ज्यूलाई बुझाए। उनले गाली गर्नेलाई तीन घण्टा र कर्णालीको आवाज सुनाउनेलाई ३ मिनेट समय छुट्याइएको भन्दै असन्तुष्टि जनाए। उनले एमाले अध्यक्ष केपी शर्मा ओलीलाई पनि व्यंग्य गरे। महतले भने, हिजो संसदमा सच्याउने कुरा आयो। दुइ वटा शब्द सच्याउनुपर्यो, एउटा दानवीर बली भन्ने थियो नि। त्यसको ठाउँमा दानवीर ओली राख्नुपर्ने भयो। अर्को बलिदान भन्ने जुन शब्द छ, बलीको ठाउँमा ओली राखेर ओलिदान राख्नुपर्ने भयो। किनभने बलिदानलाई त उहाँ(ओली)ले स्वीकार्नुहुन्न। ओलीले नीति तथा कार्यक्रममाथि धारणा राख्ने क्रममा आफूले सबै सम्पत्ति दान गरेको र आफूजत्तिको दानवीर कोही नभएको उल्लेख गर्दै आफूलाई अकुत सम्पत्ति कमाएको आरोप नलगाउन चेतावनी दिएका थिए। उनले कोही पूर्वप्रधानमन्त्री छ सम्पत्ति राष्ट्रको नाममा गर्ने हिम्मत भएको भनेर चुनौती पनि दिएका थिए। त्यसैगरी जनयुद्धमा भएका घटनालाई बोरामा हालेर घिसारेर गरेको अपराध भनेर ओलीले टिप्पणी गरेका थिए। त्यसमा माओवादी नेताहरुले आपत्ति जनाइरहेका बेला सांसद महतले व्यंग्य गरेका हुन्।"
देशभरि कार्यपालिका सदस्य पदको निर्वाचन हुँदै,"काठमाडौं : स्थानीय तहको निर्वाचन सम्पन्न भएलगत्तै गाउँ कार्यपालिका र नगर कार्यपालिका निर्वाचनको माहोल सुरु भएको छ। देशभरि ४ हजार ८५२ कार्यपालिका सदस्य पदका लागि निर्वाचन भइरहेको हो। निर्वाचन सकिएको तीन दिनभित्र निर्वाचन कार्यतालिका प्रकाशित गरेर १५ दिनभित्र निर्वाचन सम्पन्न गराउनुपर्ने प्रवधान छ। निर्वाचन दल तथा निर्वाचित जनप्रतिनिधिहरुले उम्मेदवार कसलाई उठाउने तयारीमा जुटेका छन्। कतिपय स्थानीय तहमा कार्यपालिकाको चुनाव सम्पन्न पनि भएको छ। संविधानको धारा २१५ उपधारा (४) अनुसार गाउँसभाको निर्वाचनको अन्तिम परिणाम प्राप्त भएको मितिले पन्ध्र दिनभित्र कार्यपालिकालाई पुर्नता दिनुपर्ने व्यवस्था छ। निर्वाचन आयोगका सहप्रवक्ता सूर्य प्रसाद आर्यालका अनुसार गाउँसभाले गाउँपालिकामा वडाबाट जितेर आएका ४ जना वडा महिला सदस्य र नगरपालिकामा ५ जनालाई निर्वाचनमार्फत् कार्यपालिका सदस्यको रुपमा लैजानुपर्ने कानुनी व्यवस्था छ। त्यसैगरी पालिकामा बसोबास गर्ने दलित वा अल्पसंख्यक समुदायबाट गाउँपालिकामा २ जना र नगरपालिकामा ३ जानलाई गाउँसभा सदस्यहरुले चुनावी प्रक्रियाबाट निर्वाचित गरेर कार्यपालिका सदस्यमा छनौट गर्नुपर्ने कानुनी प्रवधान छ। ७५३ स्थानीय तहका लागि ४० हजार ७६६ पदको निर्वाचन गर्नुपर्ने व्यवस्था छ। जसमध्य ३५ हजार २२१ पदका लागि बैशाख ३० मा निर्वाचन भएको थियो। मतदाताहरुले मतदान गरेर मेयर, उपमेयर, प्रमुख, उपप्रमुख, वडा अध्यक्ष, वडा सदस्य, महिला सदस्य, र दलित महिला सदस्य निर्वाचित चुनेका थिए। निर्वाचित भएकाहरु उनीहरु गाउँसभानगरसभाका सदस्य हुन्। गाउँसभानगरसभाका सदस्यहरुले आफूभित्रबाट गाउँपालिका तथा नगरपालिकामा ३ हजार ३०५ जना महिला वडा सदस्य र पालिकामा बसोबास गर्ने अल्पसंख्यक तथा दलित समुदायबाट १ हजार ५४७ जनालाई गरी कूल ४ हजार ८५२ कार्यपालिका सदस्यलाई निर्वाचनबाट जिताउनुपर्ने संवैधानिक व्यवस्था रहेको सहप्रवक्ता अर्यालले बताए। स्थानीय तहमा स्थापना गरिएको निर्वाचन अधिकृतको कार्यालयले निर्वाचन तालिका कार्यक्रम प्रकाशन गर्छन्। चुनावको सबै प्रक्रिया अपनाएर कार्यपालिका सदस्यको निर्वाचन गरिन्छ, उनले भने, हुन लागेको कार्यपालिका सदस्य निर्वाचनले राज्यको मूलधारमा नआएका जाति तथा समुदायलाई स्थानीय तहको निर्णय प्रक्रियामा पहुँच पुर्याउँछ, उनले भने। कार्यपालिका सदस्य निर्वाचनपछि प्रमुख, उपप्रमुख सहित ९ जना सदस्य रहने जिल्ला समन्वय समिति (जिसस)को गठनको प्रक्रिया सुरु गर्नुपर्ने कानुनी व्यवस्था छ। जिल्लाभरिका स्थानीय तहको कार्यपालिका सदस्य निर्वाचन सम्पन्न भएको ३ दिनभित्र जिल्ला समन्वय समितिको निर्वाचन तालिका सार्वजनिक गर्नुपर्ने हुन्छ। तालिका सार्वजनिक भएको १५ दिनभित्र समन्वय समिति गठन गरिसक्नुपर्ने आयोगका सहप्रवक्ता अर्यालले बताए। ७७ वटै जिल्लाबाट प्रमुख, उपप्रमुख, सदस्य गरी कम्तिमा ६९३ जना जिल्ला समन्वय समितिका पदाधिकारीको रुपमा छनौट हुनेछन्। वडा सदस्यसम्म जितेकाले जिल्ला समन्वय समितिका विभिन्न पदमा उम्मेदवारी दिन पाउँछन्। तर जिससको निर्वाचनमा मेयर, उपमेयर, प्रमुख तथा उपप्रमुख जिल्ला सभाको सदस्य रहने व्यवस्था छ। उनीहरु मतदान गरेर जिल्ला समन्वय समिति गठन गर्नेछन्।"
गगनले ओलीलाई व्यंग्य गर्दा शान्त चौधरीको प्रतिवाद,"काठमाडौं : नेकपा एमालेकी सचेतक शान्ता चौधरीले आफ्ना पार्टीका अध्यक्ष केपी शर्मा ओलीलाई व्यंग्य गर्नेगरी कांग्रेस सांसद गगनकुमार थापाले संसदमा दिएको अभिव्यक्तिमा आपत्ति जनाएकी छन्। विरामी भनेर संसदमा बसेर सम्बोधन गर्ने र स्वस्थ मानिसजस्तै तीन घण्टा बोल्ने भन्दै थापाले व्यंग्य गरेका थिए। निर्वाचनमा भोगेको पराजयले रन्थनिएका प्रतिपक्षी दलका नेता बसेर उठेर सुतेर जसरी बोले पनि हुने र आफूहरुले सन्दिएर विचारा बाहेक अरु भन्ने ठाउँ नरहेको थापाको टिप्पणी थियो। यसमा आपत्ति जनाउँदै शान्ताले कुर्सीमा बसेको कुरालाई नकारात्मक ढंगले प्रस्तुत गरेको भन्दै प्रतिवाद गरेकी हुन्। स्वास्थ्यका कारणले बसेर सम्बोधन गरेको कुरालाई नकारात्मक ढंगले प्रस्तुत गर्नुले थापामा मानवता हराएको देखिएको उनको टिप्पणी छ। माननीय गगनजी तपाईंलाई म सम्मान गर्छु। तपाईप्रति नेपाली जनताले ठूलो आशा र भरोसा राखेको छ। तर तपाइँ आज प्रतिपक्षी नेता स्वास्थ्यमा समस्या आएपछि बसेर बोलेको कुरालाई नकारात्मक ढंगले संसदमा विरोधाभास ढंगले बोल्दा तपाईमा पनि गठबन्धनको मोहले मानवता हराउन लागेको हो कि भन्ने भान भयो, उनले भनेकी छन्।"
"ओलीलाई हुम्ली सांसदको चुनौती : सिंहदरबार र हेलिकोप्टरबाट चीनले सीमा मिचेको देख्नुभएन, समय दिनुस् फोटो नै देखाउँछु","काठमाडौं : हुम्लाकी सांसद रंगमति शाहीले उत्तरी छिमेकी चीनले हुम्लामा सीमा नमिचेको प्रतिपक्षी दलका नेताको अभिव्यक्तिमा आपत्ति जनाएकी छन्। सरकारको नीति तथा कार्यक्रममाथि संसदमा जारी छलफलमा भाग लिँदै सांसद शाहीले प्रतिपक्षी दलका नेता केपी शर्मा ओलीले नमिचिएको भूमि मिचिएको छ भनेर बबण्डर मच्याइयो भनेर झुटा भाषण गरेकोमा आपत्ति जनाएकी हुन्। उनले ओलीलाई समय दिन आग्रह गर्दै सीमाको तस्बिर नै देखाएर कहाँ कहाँ मिचिएको छ भनेर देखाउने पनि उल्लेख गरिन। आफू स्थलगत अवलोकनमा गएको जानकारी गराउँदै सिंहदरबार र हेलिकोप्टरमा नदेखिएको मिचिएको भूभाग आफूले तस्बिरमार्फत देखाउने चुनौती दिइन्। नमिचिएको भूमि मिचिएको छ भनेर बबण्डर मच्याइयो भनेर ओलीले हुम्ला पुगेर अभिव्यक्ति दिएको र यो झुटा भएको शाहीले बताइन्। हुम्ला पुगेर सीमा मिचिएको छैन भन्नुभयो। पहिला सिंहदरबारबाट मिचिएको देखिएन। अस्ति हेलिकोप्टरबाट पनि देख्नुभएनछ, उनले भनिन्, म चुनौती दिन चाहन्छु म त्यहाँ स्थलगत भ्रमण गरेर आएको छु, म सँग फोटो छ। मैले तपाईलाई फोटो हेर्न आउन त भन्दिन। तपाईले समय दिनुहुन्छ भने म यो फोटो देखाएर कहाँ कहाँ के के भएको छ भन्ने कुरा ब्रिफिङ गर्छु। अनि त्यसपछि मात्र मलाई जवाफ दिनुहोला। हुम्ली जनतालाई जवाफ दिनुहोला। ओलीले हुम्ला गएर झुटा आश्वासन दिएको उनको आरोप थियो। कर्णाली करिडोर सेनालाई दिने हामी हो भन्नुभयो। करिडोर स्तरोन्नति गराउँछु भनेर झुटा भाषण गरेर आउनुभयो, उनले भनिन्, तपाईले मलाई देखाइदिनुस् पूर्वप्रधानमन्त्री ओलीज्यू तपाईको साढे तीन वर्षको सरकार हुँदैगर्दा कर्णाली करिडोर सेनालाई दिनुस् भन्दा तपाईको क्याविनेटमा पुगेको फाइल फिर्ता भएको छ। शेरबहादुर देउवाको नेतृत्वमा नयाँ सरकार आएपछि क्याविनेटले एक हप्तामा सेनालाई दिने निर्णय गर्यो। हुम्ली जनतालाई भन्दिनुस् कुन मितिमा तपाइको क्याविनेटले निर्णय गर्यो?"
"गेटा मेडिकल कलेजलाई २ अर्ब बजेट, तीन सय शैय्याको अस्पताल तत्कालै सञ्चालन","काठमाडौं : सुदूरपश्चिम प्रदेशको धनगढीमा भौतिक संरचना निर्माण सम्पन्न भएको गेटा मेडिकल कलेजमा ३ सय शैयाको अस्पताल यसै बर्षदेखि संचालनमा आउने भएको छ। प्रधानमन्त्री शेरबहादुर देउवाले सुदूरपश्चिमका सबै जनतालाई स्वास्थ्यमा पहुँच र स्वास्थ्य जनशक्ति उत्पादन गर्ने उद्देश्यले एक दशकअघि गेटा मेडिकल कलेज स्थापना गर्ने निर्णय गरेका थिए। गेटा मेडिकल कलेजको भौतिक संरचना अहिले तयार भएको छ। यसै आर्थिक वर्षमा सेवा सुरु गर्न प्रधानमन्त्रीले स्वास्थ्य र शिक्षा मन्त्रालयलाई यसअघि नै निर्देशन दिइसकेका छन्। प्रधानमन्त्रीको निर्देशनअनुसार यसै आर्थिक बर्षदेखि अस्पताल सुरु हुन लागेको हो। कांग्रेस नेतृ एवं कांग्रेस केन्द्रीय सदस्य डा आरजु राणा देउवाको पहलमा गत चैतमा स्वास्थ्य सचिव डारोशन पोखरेलको संयोजकत्वमा राष्ट्रिय ट्रमा सेन्टरका कार्यकारी निर्देशक डाप्रमोद जोशी सदस्यसचिव र शिक्षा, अर्थ र सामान्य प्रशासन मन्त्रालयका सचिव सदस्य रहेको एक विज्ञ समिति गठन भई स्थलगत भ्रमण गरी अस्पताल संचालनको कार्ययोजना तयार गरेको थियो। उक्त कार्ययोजनाकै आधारमा तत्काल तीन सय शैय्याको अस्पताल संचालन गर्ने निर्णय स्वास्थ्य मन्त्रालयले गरेको हो। हामीले गेटा मेडिकल कलेजको स्थलत गत अध्ययन गरेर कसरी छिटोभन्दा छिटो अस्पताल संचालन गर्न सकिन्छ भन्ने विस्तृत प्रतिवेदन पेश गरेका थियौं, सोही आधारमा यसै वर्षदेखि तीन सय शैय्याको अस्पताल संचालन हुने भएको हो, डाजोशीले भने। मेडिकल कलेज संचालनका लागि कम्तिमा तीन सय शैय्याको अस्पताल तीन वर्षसम्म संचालन भएको हुनुपर्ने प्रावधान छ। सोही प्रावधानअनुसार यस वर्षदेखि अस्पताल संचालन गरिने स्वास्थ्य मन्त्रालयका सचिव पोखरेलले बताए। उक्त समितिले ७५ विगा जमिनमा फैलिएको अस्पतालमा ढल, विजुली र पानीको तत्काल प्रबन्ध गर्नुपर्ने पनि सुझाव दिएको थियो। सोही सुझावका आधारमा आवस्यक सबै कामहरु यसै आर्थिक बर्षको सुरुदेखि अघि बढाइने भएको हो। गेटा मेडिकल कलेज शिक्षा मन्त्रालयको विश्वविद्यालय अनुदान सहयोग कार्यक्रमबाट भौतिक संरचना निर्माण सम्पन्न भएको हो। भौतिक संरचना निर्माण भएपछि तत्काल अस्पताल संचालन गर्न नेतृ राणा विगत एक बर्षदेखि पहल गर्दै आएकी थिइन्। राणाकै पहलमा यसै आर्थिक बर्षको बजेटमा अस्पताल संचालनका लागि माग भएअनुसारको २ अर्ब रुपैयाँ बजेट विनियोजनको प्रस्ताव भएर बजेटमा समावेश गरिएको छ। गेटा मेडिकल कलेज संचालनमा डा देउवाले पटक पटक विभिन्न बैठक, स्थलगत अध्ययन समिति बनाएर अगुवाई गरेपछि स्वास्थ्य मन्त्रालयको सिफारिसमा गत चैत ४ गते शिक्षा मन्त्रालयले तत्काल ३ सय शैयाको अस्पताल संचालन प्रक्रिया अघि बढाउने निर्णय गरेको हो। सरकारले गेटा अस्पताल संचालनका लागि स्वास्थ्य मन्त्रालयका ११ तहको चिकित्सक कार्यकारी निर्देशक हुनेगरी पद सृजना पनि गरेको छ। त्यसका साथै अन्य आवश्यक चिकित्सक, स्वास्थ्यकर्मी र अन्य कर्मचारी सरकारले काजमा वा करारमा लिएर खटाउन सक्ने पनि निर्णय गरेको छ। स्थानीय चुनावका कारण कार्यकारी निर्देशक नियुक्तलगायतका प्रक्रिया रोकिए पनि अब केही हप्तामै कर्मचारी नियुक्ति गरेर अस्पताल संचालन हुने बताइएको छ। यसै आर्थिक वर्षदेखि गेटा मेडिकल कलेज तीन सय शैय्याको अस्पताल संचालनमा आउँछ, स्वास्थ्य सचिव डा पोखरेलले भने। प्रत्येक प्रदेशमा कम्तिमा एउटा मेडिकल कलेज संचालन गर्ने सरकारको नीति अनुसार गेटा मेडिकल कलेजको भौतिक संरचना तयार भएको हो। गेटा सुरु भए लगत्तै सुदूरपश्चिम क्षेत्रका सयौले रोजगारी पाउनुका साथै सुदूरपश्चिमको विकासमा एउटा फड्को मार्ने बताइएको छ।"
अर्थमन्त्री शर्मा र सभामुख सापकोटाबीच बजेटबारे छलफल,"काठमाडौं : सभामुख अग्निप्रसाद सापकोटाले सरकारले आगामी आर्थिक बर्षका लागि ल्याउन लागेको बजेटका सम्बन्धमा जानकारी लिएका छन्। शनिबार विहान सिंहदरबारस्थित सभामुखको कार्यकक्षमा अर्थमन्त्री जनार्दन शर्माले सभामुख सापकोटासमक्ष आगामी वर्षको बजेट एवं प्राथमिकताका सम्बन्धमा जानकारी गराएका हुन्। सो अवसरमा सभामुख सापकोटाले संघीय संसदको बजेटसँग जोडिएका विषयमा स्मरण गराएका थिए। उक्त अवसरमा संघीय संसदका महासचिव डा भरतराज गौतम, प्रतिनिधि सभाका सचिव गोपालनाथ योगी, अर्थ सचिव मधुकुमार मरासिनीलगायतको उपस्थिति रहेको थियो।"
"सीमासम्बन्धी विषय संवेदनशील छ, वार्ता र कूटनीतिक माध्यमबाट समाधान गर्छौं : प्रधानमन्त्री (पूर्ण पाठ)","काठमाडौं : प्रधानमन्त्री शेरबहादुर देउवाले कालापानी, लिपुलेक र लिम्पियाधुरा नेपालकै भूमि रहेको बताएका छन्। सरकारको नीति तथा कार्यक्रममा उठेका प्रश्नको जवाफ दिने क्रममा उनले उक्त विषयमा नेपाल सरकार स्पष्ट रहेको बताए। 'नेपालले असंलग्न परराष्ट्र नीति अवलम्बन गर्दै आएको छ र नेपाली भूमिको रक्षा गर्न प्रतिबद्धसमेत छ,' उनले भने। सीमासम्बन्धी विषय संवेदनशील भएको बताउँदै उनले वार्ता र कूटनीतिक माध्यमबाट समाधान गर्ने प्रतिवद्धता जनाए। पूर्वप्रधानमन्त्री एवं नेकपा एमाले अध्यक्ष केपी शर्मा ओलीले नेपाली भूमि फिर्ता गर्न नसकेको भन्दै सरकारको आलोचना गरेका थिए। प्रधानमन्त्री देउवाले नेपाल भारत प्रवुद्ध व्यक्ति समूह (ईपीजी)को प्रतिवेदन ३ वर्षअघि नै तयार भए पनि ओली नेतृत्वको सरकारले नबुझेको बताए। ईपीजीको प्रतिवेदन तीन वर्षअघि नै तयार भएको सबैलाई थाहा छ। उक्त प्रतिवेदन त्यतिबेला किन बुझिएन?, देउवाको प्रश्न थियो। उनले सरकार एक चीन नीतिप्रति प्रतिवद्ध रहेको बताए। अमेरिकी उपमन्त्रीले तिब्बती शरणार्थी शिवरको भ्रमण गरेपछि सरकारको चौतर्फी आलोचना भएको थियो। त्यस्तै देउवाले बेल्ट एन्ड रोड इनिसिएटिभ (बीआरआई) ऋण भएको स्पष्ट पारे। 'बीआरआई ऋण हो। यसमा राष्ट्रिय सहमति खोजिन्छ। त्यसपछि अघि बढिन्छ,' उनले भने। प्रधानमन्त्री देउवाले संसदमा प्रस्तुत गरेको सम्बोधनको पूर्ण पाठ:"
पोखराका मेयर आचार्यलाई आयोगको स्पष्टीकरण,"काठमाडौं : पोखरा महानगरपालिकाका मेयर धनराज आचार्यसँग निर्वाचन आयोगले स्पष्टीकरण मागेको छ। मेयर आचार्यले निर्वाचन कार्यालयको बदनियतका कारण स्थानीय तह निर्वाचनमा ठूलो संख्यामा मत बदर भएको अभिव्यक्ति दिएपछि आयोगले स्पष्टीकरण सोधेको छ। आचार्यको अभिव्यक्ति असान्दर्भिक र अशोभनीय भएको भन्दै आयोगले महानगर मेयर आचार्यलाई स्पष्टीकरण मागेको हो। आयोगले सोधेको स्पष्टीकरणपत्रमा भनिएको छ, तपाईंलाई निर्वाचन आयोगबाट मतपत्र कसरी डिजाइन हुन्छ र मतपत्रका कुन चिह्न कसरी राखिन्छ भन्ने जानकारी छ, छैन? मतपत्रलाई लिएर आयोग र अन्य पदाधिकारीप्रति द्वेषपूर्ण अभिव्यक्ति दिनुको कारण के हो?"
एमाले सिटको गणितमा दोस्रो तर सोलोडोलो एउटा शक्ति : विष्णु रिमाल,"काठमाडौं : नेकपा एमालेका उपमहासचिव विष्णु रिमालले एमाले सिटको गणितमा दोस्रो तर सोलोडोलो एउटा शक्ति भएको बताएका छन्। सामाजिक संजालमा फेसबुकमार्फत् रिमालले लोकप्रीय मतको हिसाबमा एमाले नै पहिलो दल भएको बताएका हुन्। उनले भने, यदि गठबन्धनलाई एउटा दल मान्ने हो भने गठबन्धनले जित्यो। एमाले दोस्रो भयो। गठबन्धन भित्रका दलहरु बीच के कसरी अंशबण्डा भएको छ, त्यो ती दलहरुको आन्तरिक विषय हो। यो कोणबाट विश्लेषण गर्ने हो भने यहाँ एमाले सीटको गणितमा दोस्रो तर सोलोडोलो एउटा शक्ति हो। यो तथ्य स्वीकार्न साथीहरुमा आनाकानी किन? यदि कांग्रेस आफूलाई पहिलो भन्न चाहन्छ भने उसले आफूले सहयोगीवाट लिएको सापटी कति हो छुट्याउन पर्ने उनको भनाइ छ। सावाँ, सापटी, व्याज सबै एक्लै काँग्रेसको मात्रै कमाइ हो भन्न मिल्छ र? उनले प्रश्न गरे। रिमालले भने, नेकपा एमालेबाट चोइटिएको नेकपा एसको जम्मा मत ४ प्रतिशत छ। एसको ४ प्रतिशत पनि सबै उसको होइन, काँग्रेस र माओवादी गठबन्धनबाट पाएको हो भन्ने अनुमान गर्न मिल्ला नी! त्यस्तै कांग्रेसले पनि एसको एकतिहाइ पायो होला। कुल मतमा एसको एकतिहाइ अर्थात् १३३ प्रतिशत कटाउँदा काग्रेंसको ३२ प्रतिशत मात्र रहन्छ।"
नागरिकता ऐन तत्काल ल्याइयोस् : उपेन्द्र यादव,"काठमाडौं : जनता समाजवादी पार्टीका अध्यक्ष उपेन्द्र यादवले सरकारलाई यथाशिघ्र नागरिकता ऐन ल्याउन माग गरेका छन्। सरकारको नीति तथा कार्यक्रममाथि संसदमा जारी छलफलमा भाग लिँदै यादवले अझै पनि लाखौ नेपाली नागरिकहरु नागरिकताविहीन भएको भन्दै तत्काल नागरिकता ऐन ल्याएर समस्याको हल गर्न माग गरेका हुन्। यादवले भने, अझै पनि लाखौ नेपाली नागरिकहरु नागरिकताविहीन छन्। आमाबुवाले जन्मसिद्ध नागरिकता प्राप्त गरेका छन्। तीनका सन्तान गैरनागरिक भएर बस्नुपरेको छ। तिनीहरुलाई नागरिकता दिने दायित्व राज्यको हो। राज्यले आफ्नो दायित्व पूरा नगर्दा ती नेपाली नागरिकका सन्तानहरु राष्ट्रियताविहीन अवस्थामा अधिकारबाट वञ्चित भएको अवस्थामा बाँच्न विवश भएको बताए। यादवले भने, गल्ती राज्यले गर्ने सजाय राज्यले भोग्नुपर्ने? तत्काल नागरिकता ऐन पारित गरेर नागरिकता प्रदान गर्नुपर्छ।"
निजगढ विमानस्थल सम्बन्धमा देउवाले भने सर्वोच्चको फैसला अध्ययन गरेपछि आवश्यक निर्णय गर्छौं,काठमाडौं : प्रधानमन्त्री शेरबहादुर देउवाले निजगढ अन्तर्राष्ट्रिय विमानस्थलबारे सर्वोच्च अदालतको फैसला अध्ययन गरेपछि मात्र आवश्य निर्णय लिने बताएका छन्। सरकारको नीति तथा कार्यक्रममा उठेका प्रश्नको जवाफ दिने क्रममा प्रधानमन्त्री देउवाले फैसलाको पूर्ण पाठ आइनसकेकाले आएपछि मात्रै आवश्यक निर्णय लिने बताए। सर्वोच्च अदालतले सरकारको बहुआयामिक परियोजना निजगढ अन्तर्राष्ट्रिय विमानस्थलको निर्माण रोक्न फैसला सुनाएको थियो। उक्त फैसलाको विरोधमा संसदमा प्रश्न उठेको थियो। प्रधानमन्त्री देउवाले नेपाल आगल निगम खारेज गर्नेबारे कुनै सोच नभएको समे बताए।
सरकारको नीति तथा कार्यक्रम संसदबाट पारित,काठमाडौं : सरकारको नीति तथा कार्यक्रम संसदबाट पारित भएको छ। राष्ट्रपति विद्या देवी भण्डारीबाट प्रस्तुत गरिएको नीति तथा कार्यक्रम शनिबार बसेको संसद बैठकले बहुमतका साथ पारित गरेको हो। सभामुख अग्नि सापकोटाले सरकारको नीति तथा कार्यक्रमलाई सभामा निर्णयार्थ प्रस्तुत गर्दा बहुमतले स्वीकृति भएपछि पारित भएको घोषणा गरे। त्यसअघि सभामुख सापकोटाले नीति तथा कार्यक्रममाथि प्रस्तुत भएका संशोधन प्रस्तावमाथि निर्णयार्थ प्रस्तुत गरेका थिए। सबै संशोधन प्रस्ताव बहुमतले अस्वीकृत भएका थिए।
निजगढमा निर्माणाधिन अन्तर्राष्ट्रिय विमानस्थल रोक्ने फैसला दुखद : प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले निजगढमा निर्माणाधिन अन्तर्राष्ट्रिय विमानस्थल बनाउने निर्णय रोक्ने सर्वोच्च अदालतको फैसला दुखद भएको बताएका छन्। सरकारको नीति तथा कार्यक्रममाथि संसदमा बोल्दै प्रचण्डले सर्वोच्च अदालतको यो फैसला अनौठो र दुखद भएको बताए। प्रचण्डले भने, निजगढमा निर्माणाधीन अन्तर्राष्ट्रिय विमानस्थल बनाउन कयौं वर्षदेखि मिहिनेत गर्यौ। सर्वोच्चको फैसला अनौठो पनि दुखद पनि लागेको छ। जहाँसम्म जंगलको कुरा गरिएको छ त्यहाँ जंगल छैन। यदि सकिन्छ भने पर्यावरण अध्ययन गर्ने टिम बनाएर यसलाई पुनरावलोकन गर्ने तर्फ ध्यान जाओस भन्न चाहन्छु।"
प्रधानमन्त्री देउवाले ओलीलाई भने जनमतलाई स्वीकार गर्नुस्,"काठमाडौं : प्रधानमन्त्री शेरबहादुर देउवाले जनमतलाई स्वीकार गर्नुको विकल्प नरहेको बताएका छन्। उनले नेकपा एमाले अध्यक्ष केपी शर्मा ओलीले स्थानीय तह निर्वाचनमा धाँधली भएको आरोपलाई खण्डन गर्दै जनमतको कदर गर्न आग्रह गरे। सरकारको नीति तथा कार्यक्रममा उठेका प्रश्नको जवाफ दिने क्रममा उनले भने, 'सार्वभौम जनता नै निर्णयाक शक्ति भएकाले जनमतको कदर गर्नुको विकल्प छैन।' उनले केही घटनालाई लिएर समग्र निर्वाचनको परिणाममा शंका गर्न नमिल्ने बताए। 'छिटफुट घटनालाई लिएर निर्वाचनको समग्र प्रक्रिया र परिणमममा संशय व्यक्त गर्नु उपयुक्त हुन्न,' उनले भने। उनले देशभरि एकसाथ निर्वाचन गर्न चुनौती हुँदाहुँदै सीमित स्रोत साधनका बीच निर्वाचन सम्पन्न भएको बताएका थिए। उनले केपी शर्मा ओलीले दुई पटक संसद विघटन गरेको भन्दै आफूहरुको प्रयासबाट संविधानको रक्षा भएको दाबी गरे।"
बालेन र हर्कहरु संघीय लोकतान्त्रिक गणतन्त्रको फूलबारीभित्र फक्रिएका फूल हुन् : प्रचण्ड,"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले काठमाडौं र धरानका मेयर अलिक विशिष्ट ढंगले आएको बताएका छन्। सरकारको नीति तथा कार्यक्रममाथि संसदमा जारी छलफलमा भाग लिँदै प्रचण्डले अन्य महानगर र उपमहानगरभन्दा काठमाडौं महानगर र धरान उपमहानगरका मेयरमा स्वतन्त्र उम्मेदवार अलिक विशिष्ट ढंगले आएको बताएका हुन्। प्रचण्डले भने, काठमाडौंको मेयर र धरानका मेयर अलिक विशिष्ट ढंगले आउनुभयो। बालेन र हर्क स्वतन्त्र रुपमा आउनुभयो। स्थानीय तहको निर्वाचनमा धरान र काठमाडौंमा जुन विचार र संकल्पसहित जनतामा प्रस्तुत हुनुभयो। यसलाई विशिष्ट मान्नुपर्छ। काठमाडौं र धरानमा संविधानभित्रै रहेर आउनुभएको हो। दुवै मेयरलाई धन्यवाद पनि दिन चाहन्छु। संघीय लोकतान्त्रिक गणतन्त्रात्मक व्यवस्थाअनुरुप दलहरुसँग समदुरी जुटाउन सक्नुस्। काठमाडौं र धरानबाहेक अन्यत्रका स्वन्त्र भनिए पनि पार्टीकै नेता कार्यकर्ता भएको बताए। जनकपुर र धनगढीका स्वतन्त्र भनिएका उम्मेदवारको पछाडि दलकै कार्यकर्ता रहेको भन्दै उनीहरु स्वतन्त्र नभएको प्रचण्डको भनाइ थियो। बालेन र हर्कहरुको सफलतालाई राजनीतिक दललाई झापड, थप्पड र चुनौती भनेर आइराखेकोमा पनि उनले असहमति जनाए। आफूले चाहि विशिष्ट मान्ने उनले बताए। मेरो विचारमा संघीय लोकतान्त्रिक गणतन्त्रको फुलबारीभित्र काठमाडौं र धरानमा फेरि नयाँ दुईटा फूलहरु फक्रिएको जस्तो लाग्छ। फुलबारी गणतन्त्र र संविधानकै हो, उनले भने। दाहालले दलहरुले नीति सुधार्नुपर्ने, आत्मसमीक्षामा ध्यान दिनुपर्ने र उम्मेदवार छनोटमा ध्यान दिनुपर्ने देखाएको बताए। प्रचण्डले भने, तर दललाई चुनौती भनेर बुझ्नु हुँदैन। सावधानी बनाउने कुरा हो। राजनीतिक दलहरु एक्लै छौं भन्ने सोंचलाई परीवर्तन गराएको छ। हाम्रा कमजोरी सच्याउने अवसर हो। उनले घेराबन्दी चिरेर सफल हुन शुभकामना दिए। इतिहासको कालखण्डमा यस्ता पात्र जन्मिन्छ। तर असफल पार्न घेराबन्दी हुन्छ। यसखालको घेराबन्दीबाट मुक्त राख्दै साच्चिकै सेवामा लाग्ने वातावरण बनोस्, उनले भने।"
गठबन्धनको समृद्धि हप्तैपिच्छे मूल्यवृद्धि,"काठमाडौं : सांसद नारायणप्रसाद मरासीनीले सरकारको नीति तथा कार्यक्रम निरस भएको बताएका छन्। नीति तथा कार्यक्रममाथिको छलफलमा भाग लिँदै सांसद मरासिनीले विकास र समृद्धिको सवालमा नीति तथा कार्यक्रम लाचार रहेको बताए। किसान तथा गरिहरुको स्तर उठाउने सवालमा नीति तथा कार्यक्रम बोलेको छैन। बढ्दो बेरोजगारी र युवाहरुलाई विदेश पलायन हुनबाट रोक्ने कुनै योजना छैन। पिछडिएको वर्गको उत्थानका निम्ति सरकारको ठोस कार्यक्रम छैन। अनावश्यक संरचना निर्माण गरेर मुलुकलाई थप व्ययभार बढाउने सरकारको नीति तथा कार्यक्रम लक्षित छ। नीति कार्यक्रममा न कुनै राम्रो सपना रहेको, न कुनै विपनामा रुपान्तरण गर्ने माहोल रहेको उनको भनाइ छ। न कुनै रंग छ न कुनै ढंग छ। जनताहरुले भनेका छन् गठबन्धनको समृद्धि हप्तैपिच्छे मूल्यवृद्धि, उनले भने।"
"मान्छेको सुन्ने क्यापासिटी ४५ मिनेटदेखि एक घण्टा हो, ओलीले तीनचार घण्टा बोलेर बोरिङ गरे : सांसद शाह","काठमाडौं : नेपाली कांग्रेसका सांसद अभिषेकप्रताप शाहले शीर्ष नेताहरुको लामो सम्बोधनमा असन्तुष्टि जनाएका छन्। सरकारको नीति तथा कार्यक्रममाथि संसदमा जारी छलफलमा भाग लिँदै सांसद शाहले मान्छेको सुन्ने क्षमता नै बढीमा एक घण्टा भएको भन्दै एउटै व्यक्ति तीनचार घण्टा बोल्दा बोरिङ भएको गुनासो गरे। विद्यालय र क्याम्पसको एउटा कक्षा पनि बढीमा एक घण्टाको सुन्ने क्षमतालाई मध्यनजर गरेर ४५ मिनेटदेखि एक घण्टा बनाइएको उल्लेख गर्दै शाहले राज्यको नेतृत्व गर्ने नेताहरुले यो कुरा ख्याल नगरेको गुनासो गरेका हुन्। हामी कलेज पढ्दा हाम्रो लेक्चर पनि ४५ मिनेटदेखि एक घण्टाको हुन्थ्यो, उनले भने, किनभने ह्मुयन क्यापासिटी, सुन्ने क्यापासिटी ४५ मिनेटदेखि १ घण्टामात्रै हुँदो रहेछ। उनले थपे, तर हाम्रा सिनियर नेता यहाँ उभिएर तीनतीन चारचार घण्टा बोल्नुहुन्छ। त्यो तीनचार घण्टा एक लेभलपछि बोरिङ भइहाल्छ। त्यसैभएर मेरो सुझाव के छ भने आफनो कुराहरु संक्षिप्त, प्रिसाइज, सुन्ने गरी एक घण्टामै टुंग्याउनुपर्छ। कपिलवस्तुबाट प्रतिनिधित्व गर्ने शाहले त्यहाँको कृष्णनगर नाकालाई नीति तथा कार्यक्रममा नराखिएकोमा आपत्ति जनाए। कृष्णनगर नाका गुजरातको मुन्द्रासँग जोडिन्छ। त्यहाँ सुख्खा बन्दरगाह प्रस्ताव गरेका थियौं। तर नीति तथा कार्यक्रममा परेन । प्रस्ताव पारित भए तेस्रो मुलुकसँग निर्यात र आयातमा जोडिनेछ, उनले भने। भूरणनीतिक नाका कृष्णनगरमा अध्यागमन, प्लान्ट र एनिमल क्वारेन्टिन नभएको भन्दै उनले सरकारको ध्यानाकर्षण गराए।"
फेरि प्रधानमन्त्री भएर देखाउन ओलीलाई प्रचण्डको चुनौती,"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले प्रतिपक्षी दलका नेता केपी शर्मा ओलीलाई फेरि प्रधानमन्त्री भएर देखाउन चुनौती दिएका छन्। सरकारको नीति तथा कार्यक्रममाथि संसदमा जारी छलफलमा भाग लिँदै प्रचण्डले आगामी निर्वाचनमा एक्लै प्रधानमन्त्री बनेर देखाउन चुनौती दिएका हुन्। दुईपटक प्रधानमन्त्री बनेका ओली एक्लै बहुमत ल्याएर नबनेको पनि प्रचण्डले स्मरण गराए। माओवादी केन्द्रकै सहयोगमा तपाई (ओली) प्रधानमन्त्री हुनुभएको हो। एक्लै प्रधानमन्त्री भएको हुँ भन्ने ठान्नुभएको छ भने भ्रम हटाइदिनुस्। तपाइ एक्लै प्रधानमन्त्री हुनुभएकै छैन, उनले भने, पहिलो चोटी पनि तपाइको भाषामा वैशाखी टेकेर प्रधानमन्त्री हुनुभएको हो। दोस्रोपटक हाम्रो पनि भोट लिएर हुनुभएको हो। अब प्रधानमन्त्री भएर देखाउनुस् मानिन्छ। अबको चुनाववाट प्रधानमन्त्री भएर देखाउनुस्। अनि एमालेको प्रधानमन्त्री मानिएला।"
"ओलीलाई गगनको व्यंग्य : रन्थनिएको बेलामा बसेर, उठेर र सुतेर जसरी बोले पनि हुन्छ","काठमाडौं : नेपाली कांग्रेसका सांसद गगनकुमार थापाले प्रतिपक्षी दलका नेताको तीन घण्टा लामो सम्बोधनमाथि व्यंग्य गरेका छन्। सरकारको नीति तथा कार्यक्रममाथि संसदमा जारी छलफलमा भाग लिँदै सांसद थापाले विरामी छु भनेर संसदको रोस्टमा कुर्सीमा बसेर सम्बोधन गर्ने र स्वस्थ अवस्थाजस्तो तीन घण्टा बोल्ने भन्दै यो कुण्ठामात्रै भएको बताए। नीति तथा कार्यक्रमको छलफलमा प्रारम्भमै घण्टौं एउटा लामो गन्थन प्रस्तुत भइसकेपछि मलाई केही साथीहरुले गन्थनमा व्यक्त भएको प्रत्येक कुराको उत्तर दिनुपर्छ भन्नुभयो। मैले भने, प्रश्नको उत्तर छ। विचारमा टिप्पणी हुन्छ। प्रतिक्रियामा सहमति हुन्छ। तर कुण्ठामा केही पनि हुँदैन। केवल सहानुभूतिमात्र व्यक्त गर्न सकिन्छ, उनले भने। साथीहरुले यो (विरामी भएको) बेलामा घण्टौं बसेर बोल्ने भनेर प्रतिप्रश्न गर्दा आफूले यतिखेर (निर्वाचनमा पराजय भोगेर) रन्थनिएको बेलामा बसेर, उठेर, सुतेर जसरी बोल्न दिए पनि हुने जवाफ दिएको थापाले संसदमा उल्लेख गरे। पलेटी कसेर बोले पनि हुन्छ। एक खुट्टामा टेकेर बोले पनि हुन्छ। अहिले हामीले सुन्दिनुपर्छ। कहाँ बोल्ने कहिले बोल्ने भन्ने बोल्नेले हेक्का राख्ने कुरा हो । हामीले केवल विचारा भन्न सक्छौं । यतिमात्रै हो, उनले भने। थापाले निर्वाचन हुँदैन हुँदैन भनिँदा सानदार ढंगले एकैपटक सम्पन्न गरेकोमा निर्वाचन आयोग र सरकारलाई धन्यवाद दिए। नीति कार्यक्रममा सरकारले स्थानीय सरकारलाई सहयोग गर्छौं भनेको उल्लेख गर्दै थापाले विस्तृतिकरण प्रतिवेदनको पुनरावलोकन र परिचालन गर्ने कुरामा, संविधानको अनुसूचीमा उल्लेखित अधिकारहरुका सम्बन्धमा विगतमा नबनाइएका कानुनहरु, मापदण्डहरु बनाउन सहयोग गर्नुपर्ने सुझाए। स्थानीय सरकार एक्लैले काम गर्न नसक्ने भन्दै सहजीकरण गर्न पनि संघ सरकारलाई सुझाए। काठमाडौंको फोहोर हटाउन संघ सरकारको सहयोग चाहिन्छ। सरकारले कानुन हटाउनेलगायत सहजीकरण गर्नुपर्छ, उनले भने। थापाले सन्तुलित परराष्ट्र नीतिमा आधारमा सरकारले आफ्नो व्यवहार गर्छ भन्ने विश्वासमा आफू रहेको बताए। हाम्रो अर्थतन्त्र समस्याग्रस्तमात्रै छैन संकटतर्फ छ। जोखिम आइसक्यो। सरकारको ध्याना जानुपर्छ। पेट्रोलियम पदार्थमा निर्भरता हटाउनेतिर लाग्नुपर्छ। यसमा सरकारको विशेष प्राथमिकता हुनुपर्छ, उनले भने।"
"नीति तथा कार्यक्रम गठबन्धन सरकार जस्तै उद्देश्यहीन, गन्तव्यहीन : विष्णु पौडेल","काठमाडौं : नेकपा एमालेका उपाध्यक्ष विष्णु पौडेलले सरकारको नीति तथा कार्यक्रममा धोका र षड्यन्त्रका प्रतिविम्व देखिएको बताएका छन् । सरकारको नीति तथा कार्यक्रममाथि संसदमा भाग लिंदै पूर्व अर्थ मन्त्रीसमेत रहेका पौडेलले नीति तथा कार्यक्रम गठबन्धन सरकार जस्तै दिशाहीन, उद्देश्यहीन, गन्तव्यहीन रहेको बताएका हुन् । उनले भने, गठबन्धनको षड्यन्त्रले देशप्रति धोका भएको छ । नीति तथा कार्यक्रममा धोका र षड्यन्त्रका प्रतिविम्व देखिन्छन् । यो नीति तथा कार्यक्रम गठबन्धन सरकार जस्तै दिशाहीन, उद्देश्यहीन, गन्तव्यहीन छ । नीति तथा कार्यक्रम खोक्रो र सारहीन छ । पौडेलले संकटोन्मुख अर्थतन्त्र यतिबेला देशको ठुलो समस्या रहेको बताए । उनले भने, नीति तथा कार्यक्रम मुलुकको आर्थिक संकटप्रति बेखवर छ । सरकार संकटोन्मुख अर्थतन्त्रका बारेमा चालै नपाएको जस्तो गरेर अर्थतन्त्र सामान्य अवस्थामा रहेको जस्तो गरेर प्रस्तुत भइरहेको छ, पौडेलले भने, अर्थतन्त्रलाई आत्मनिर्भर र प्रतिष्पर्धी कसरी बनाउने ? आर्थिक वृद्धिदर कसरी उच्च बनाउने ? कुनै योजना छैन ।"
बालेनले बदले इतिहास,"काठमाडौं : पेसाले इन्जिनियर। एक र्यापर। शुक्रबारबाट अर्को पनि परिचय थपियोमहानगर पिता। अर्थात् संघीय राजधानी काठमाडौंको मेयर।३२ वर्षकै उमेरमा चमत्कार गरेर बालेन साहले नयाँ इतिहास रचे।वर्षौंदेखि किलो गाढेको राजनीतिलाई झापड हाने।र, महानगर बनाउने जिम्मेवारी काँधमा लिए। बालेनले चुनाव जित्नेमा मूलधारका दललाई विश्वासै थिएन।व्यक्तिव्यक्ति सदस्य र घरघरमा पार्टीका संगठन भएको स्थानमा स्वतन्त्रले चुनाव जित्ने त कल्पना बाहिरकै विषय थियो।उनीहरूले बालेनलाई प्रतिस्पर्धीसम्म ठानेनन्।एमाले उम्मेदवार केशव स्थापितले त आफूले प्रतिस्पर्धी नै नपाएकोसम्म भाषण गर्न भ्याए।बालेनको जातीय पृष्ठभूमिबारे टिप्पणी नै गरे।तर, बालेन शान्त बसे।उल्टै, स्थापितलाई बा र कांग्रेसकी उम्मेदवार सिर्जना सिंहलाई आमा बाट सम्बोधन गरिरहे।न त कुनै शक्तिशाली पार्टीको धाप, न त मतदाताको बानी परेको चुनाव छाप।तैपनि, प्रतिस्पर्धी कसैको आलोचनातिर समय खेर फालेनन।युवाको साथमा पाकाको सहारा (लौरो) लिएर गल्लीगल्ली चहारे।राजधानीवासीको मन जिते, मत पाए।अप्रत्याशित नतिजा दिएर छक्क बनाए।बालेन बनेमेयर। को थियो सामाजिक इन्जिनियर क्रान्ति (क) बाट होइन।(ज्ञ) बाट सुरु हुन्छ।त्यो (ज्ञ) ज्ञान हो । नेपाली वर्णमालाको अन्तिम अक्षरबाट क्रान्तिको कुरा गर्ने युवा जमात हो बालेन साहको समर्थक।सेतो टिर्सटधारी युवा जमात ज्ञान बाट मात्रै सामाजिक परिवर्तन र विकास सम्भव हुने विश्वास गर्छ।त्यसै कारण, इन्जिनियर बालेन साहलाई काठमाडौं बनाउने जिम्मेवारी सुम्पिनुपर्ने भन्दै चुनाव अवधिभर सक्रिय भयो।रातदिन खट्यो।र, दलले नपत्याउँदानपत्याउँदै बालेनलाई विजयी गराउन सफल भयो।सामाजिक सञ्जालभरि बालेनको प्रचारमा जुट्यो।स्वदेशमा मात्र होइन, विदेशमा रहेको युवा जमातलाई पनि स्थानीय चुनावको रन्कोले ततायो । काठमाडौंमा रहेका बुवाआमा, दाजुभाइलाई एक भोट बालेनलाई दिनु भन्दै चुनावी अभियानमा सक्रिय बन्यो।परम्परागत पार्टीहरूले देश बिगारेकै कारण युवाशक्ति बिदेसिएको भन्दै पाका पुस्तालाई कन्भिस गर्यो।विदेशमा रहेका छोराछोरीको आग्रहमा पाका पुस्ताले पनि बालेनको अन्तर्वार्ता हेर्ने र चुनावी एजेन्डा सुन्यो।बालेनले राजनीतिका सिद्धान्त र दर्शनका पट्यारलाग्दा भाषण गरेका थिएनन्।देश बिग्रेको र बनाउनुपर्ने कुरा मात्रै गरेका थिए।युवा जमातको आग्रह र अनुुरोधपछि प्रौढ समुदाय पनि बालेनलाई भोट हाल्न पुग्यो।युवाको साथ र पाकाको हात पाएपछि बालेनले कांग्रेस र एमाले उम्मेदवारलाई निकै पछि पारे।किनकि, विदेशमा रहेका छोराछोरीको आग्रहमा आफूले बालेनलाई मत दिएको भन्नेको संख्या ठूलो छ। समर्थकहरूका अनुसार बालेनले नरसिंह व्यञ्जनकारलाई राजनीतिक गुरु मान्छन्।ललितपुर वडा नम्बर १० बाट १० पटक स्वतन्त्र रूपमा चुनाव जितेका व्यञ्जनकारका छोरा कुमार वेन बालेनका मिल्ने साथी हुन।जनताको पक्षमा काम गर्दा कुनै पनि राजनीतिक दलको बर्को ओढ्नु नपर्ने र स्वतन्त्र रूपमै चुनाव जित्न सकिने कुरा नरसिंह बताउने गर्थे।र्याप गाउँदै परिवर्तन र विकासको कुरा गर्ने बालेन नरसिंहबाट प्रभावित भएर मैदानमा उत्रिएको उनी निकटहरू बताउँछन्।सामाजिक सञ्जालमा सक्रिय युवा, केही ब्लगर, विभिन्न संघसंस्थामा क्रियाशील युवाहरू बालेनलाई हौस्याउँथे।बालेनको पक्षमा केही स्रष्टा र अभियन्ता पनि जोडिए।सामाजिक सञ्जालमार्फत कलाकार पनि बालेनको पक्षमा उत्रिए।सबै क्षेत्रका युवा र अभियन्ताहरू जोडिँदै गएपछि सामाजिक सञ्जालमा बालेनको चुनावी प्रचार सशक्त बन्यो।चुनावका बेला स्वस्फुर्त रूपमा बालेनको पक्षमा लाग्नेको संख्या पनि ठूलै थियो। एक र्यापरबलिदानको गीतमा मेरो शब्दको सलामीगाउँगाउँबाट उठ युवा कलम थामी गाई त बाध्यौं ढुंग्रोमा मही छैन, मही छैनगरिबको चमेली बोल्दिने कोही छैन बालेनले बलिदान सिनेमाको गीतलाई र्यापमा ढाले।युवालाई परिवर्तनका पक्षमा उभिन आह्वान गरे।गीतसंगीतबाटै युवालाई संगठित गरे।युवाको मन जिते।सबैले केही न केही गर्न बालेनलाई सुझाव दिइरहे।सानैदेखि गीतसंगीतमा रुचि राख्ने बालेनका र्याप उरण्ठेउला र अश्लील छैनन्।उनले समाज परिवर्तन र विकासको कुरा र्यापमार्फत सशक्त ढंगले उठाएका छन्।सन् २०१३ मा र्याप ब्याटल मा जितेपछि बालेन युवामाझ लोकप्रिय बनेका थिए।गीतसंगीतसँगै उनले राजनीतितिर हाम फाल्ने सोच बनाएका थिए।बालेनले आफूसँगै फ्यानहरूलाई पनि राजनीतिमा डोर्याए।उनका पक्षमा खुलेर लागे। टक टु घरबेटी युवा जमात त कन्भिन्स थियो नै।तर घरमै बस्ने घरबेटीलाई कसरी कन्भिन्स गर्ने भन्नेमा बालेनका समर्थकहरू चिन्तित थिए।सल्लाह गर्दै जाँदा काठमाडौंका घरबेटीहरूलाई सम्झाउने अर्थात् (टक टु घरबेटी) अभियान सञ्चालन गरियो।त्यसअनुसार बालेनलाई किन मत दिने ? किन परम्परागत पार्टीले केही गर्न सकेनन् भन्ने लगायतका सामग्री बनाएर टक टु घरबेटी कार्यक्रम सञ्चालन गरिएको उनका समर्थकहरू बताउँछन्।बालेनका समर्थकहरूले यस्तो अभियान सञ्चालन गरेका बेला कांग्रेस र एमाले उम्मेदवारहरू भने कोणसभा र पार्टी प्यालेसका सभामा व्यस्त थिए। सेयर बजारको समर्थन बालेनलाई चुनाव जिताउन सेयर बजारका अभियन्ता पनि सक्रिय भएर लागेका थिए।पुराना पार्टी र नेताका कारण सेयर बजार ध्वस्त भएको र सेयर बजारप्रति उनीहरू नकारात्मक रहेको भन्दै नो भोटको अभियान सुरु गरिएको थियो।मतपत्रमा नो भोट को व्यवस्था नभएका कारण त्यो मत बालेनलाई दिनुपर्ने अभियान सुरु गरिएको थियो।बालेनले चुनाव जिते सेयर बजार सप्रिने र परम्रागत पार्टीहरूलाई सन्देश दिनुपर्ने भन्दै बालेनका पक्षमा अभियान नै सुरु गरिएको थियो। परिवर्तनको चाहना युवा पुस्तामा परम्परागत राजनीतिप्रति वितृष्णा बढ्दो छ।आकर्षण गर्ने नारा र नीति बोक्न छोडेका छन्, दलहरूले।छिमेकी देशहरूले विकासको कोल्टे फेरिसक्दा पनि मुलुक उस्तै रहेकोमा युवा जमात असन्तुष्ट छ।छिटोछिटो परिवर्तन र नयाँ अनुहारको खोजीमा छ।त्यसैकारण युवा जमातको रोजाइमा बालेन परेको राजनीतिकर्मीहरू नै बताउँछन्।पूर्वसचिव एवं पूर्वाधारविज्ञ डा किशोर थापा नेपाली जनताले राजनीतिक परिवर्तन चाहेको बताउँछन्।पुराना प्रवृत्ति, पात्र र पार्टीप्रति जनता दिक्क छन्, थापाले भने,जनताले फे्रस अनुहार र फ्रेस आइडिया चाहन्छन् । आफूलाई ठूला शक्ति ठान्ने र जे गरे पनि हुन्छ भन्ने दलहरूबाट काठमाडौंले मुक्तिको सन्देश दिएको थापाको भनाइ छ।२०४९ मा भएको स्थानीय निकाय चुनावमा कांग्रेसका पीएल सिंह मेयर भएका थिए।२०५४ मा एमालेका केशव स्थापित र २०७४ मा एमालेकै विद्यासुन्दर शाक्य मेयर बनेका थिए। कांग्रेस नेता ढकाल पनि जेल, नेल, त्याग र तपस्याले मात्र राजनीति अघि बढ्न नसक्ने भन्दै समयसापेक्ष राजनीति गर्नु पर्ने बताउँछन्।समयसापेक्ष, सूचना र प्रविधिमा धेरै अगाडि रहेको युवाबीच लोकप्रिय उम्मेदवार बनाउनु पर्छ भन्ने सन्देश पनि दिएको छ, ढकालले भने। चुनौतीका चाङ बालेन डारामनारायण साह र धु्रवदेवी साहका छोरा हुन््।बुवा रामनारायण आयुर्वेदिक चिकित्सक हुन्।काठमाडौंको नरदेवीमा जन्मिएका ३२ वर्षीय बालेन पेसाले इन्जिनियर हुन्।बालेन र्याप गायकका रूपमा पनि परिचित छन्।संगीत निर्माता, गीत लेखक, निर्देशक पनि हुन्।उनका गीतहरू प्रेम र मायामा मात्रै केवन्द्रत छैन्न।राजनीति, समाजिक परिवर्तनसँग पनि सम्बन्धित छन्। २०७२ सालको भूकम्पपछि उनले उद्धार र राहतको काममा सक्रिय भएर समाजसेवीको छवि पनि बनाए।काठमाडौंका जनताको अपेक्षा पहिचान गर्नु र काम गरेर देखाउनु बालेनको मुख्य चुनौती हो।जितपछि उनले काठमाडौंलाई विश्वकै उत्कृष्ट सहर बनाउन पहल गर्ने त बताएका छन्।तर, चुनौती भने उत्तिकै छन्।चुनावमा भोट पाउनु र राज्य संयन्त्र सञ्चालन गर्नु नितान्त फरक विषय हुन्।केही गर्ने आशा लिइएका नेताहरू त्यसै बिलाउने र आशै नगरिएकाहरूले जनताको पक्षमा काम गरेका थुप्रै उदाहरण छन। तर, काठमाडौं बदल्न असम्भव भने छैन।बालेनले म नभनी हामी भन्ने गरेका छन्।हामी भित्र उनलाई सहयोग गर्ने विज्ञ र जानकारको ठूलो टिम छ भन्ने अनुमान गरिँदैछ।अर्कोतिर, उपमेयरदेखि वडाध्यक्ष दलका प्रतिनिधि छन्।उनीहरूलाई विश्वास र साथमा लिएर काम गर्नुपर्ने स्थिति बालेन सामु छ।पूर्वधारविज्ञ डा थापा पार्टीबाट आएका जनप्रतिनिधिलाई विश्वास लिएर काम गर्नुपर्ने चुनौती बालेनसँग रहेको बताउँछन्।पार्टीबाट जितेका वडाध्यक्ष, वडासदस्य छन्, थापाले भने, उनीहरूसँग समन्वय, सहकार्य गर्नुपर्छ।तर पार्टीबाट निर्वाचित प्रतिनिधिहरूले नोक्सानी पुर्याउने, पार्टीगत स्वार्थपूर्ण काम गराउन खोजेमा, आफूले गर्न खोजेका राम्राका अवरोध गर्न खोजेमा भने अनावश्यक सम्झौता गर्नुहुन्न।मतदाता गुहार्नुपर्छ । पूर्वाधार विज्ञ डा थापा अस्तव्यस्त, भद्रगोल काठमाडौंलाई ट्र्याकमा ल्याउन कामको प्राथमिकीरणको आधारमा काम गर्नुपर्ने बताउँछन्। मतदाताले नरुचाएका पार्टीका उम्मेदवार एमाले उम्मेदवार केशव स्थापित बोलीकै कारण सुरुदेखि नै विवादमा परे। उनीमाथि महिलालाई अपमान गरेको मीटू को आरोप लाग्यो।विपक्षीमाथि व्यक्त भएका शब्दका कारण पनि स्थापित विवादमा परिरहे।चुनावी एजेन्डा अघि सार्ने र आफ्ना पक्षमा माहोल बनाउनतिर लागेनन्।२०७४ को निर्वाचनमा एमालेले पाएको मतको घमण्ड गरिरहे।अघिल्लो निर्वाचनमा एमालेले झन्डै २० हजारको फरकमा चुनाव जितेको थियो।त, पाँच वर्षको अवधिमा धेरै नयाँ मतदाता थपिएको र बाग्मतीमा धेरै पानी बगिसकेको यथार्थ स्थापितले बिर्से।उनको उम्मेदवारीमाथि एमालेभित्रको असन्तुष्टि सतहमै प्रकट भएको थियो। स्थापितलाई टिकट दिँदा वरिष्ठ उपाध्यक्ष ईश्वर पोखरेल र महासचिव शंकर पोखरेलको समेत असहमति थियो।तर, अध्यक्ष केपी ओलीलाई कन्भिस गरेका कारण स्थापितले टिकट पाएका थिए।वरिष्ठ उपाध्यक्ष पोखरेल र महासचिव पोखरेल निवर्तमान मेयर विद्यासुन्दर शाक्यलाई दोहोर्याउन चाहेका थिए।तर, शाक्यको कार्यकाल राम्रो नभएको भन्दै अध्यक्ष ओली उनका पक्षमा थिएनन्।शाक्यको कामकारबाहीप्रति काठमाडौंवासी मात्र होइन, पार्टीभित्र पनि चर्को असन्तुष्टि थियो।तर, स्थापित पनि निर्विवाद उम्मेदवार थिएनन्।एमाले सांसद रामवीर मानन्धरले त सार्वजनिक रूपमै स्थापितको आलोचना गरेका थिए।एमालेभित्रको असन्तुष्टि भित्रभित्रै निकै फैलिसकेको कुरा स्थापितले बिर्से।पार्टीले सही व्यक्ति नउठाएका कारण काठमाडौंको चुनाव हारिएको भन्ने एमालेभित्र ठूलो पंक्ति छ।कांग्रेसमा पनि सिर्जना सिंहको उम्मेदवारीले नेताकार्यकर्तामा तीव्र असन्तुष्टि थियो।पारिवारिक विरासतकै आधारमा सिर्जनाले टिकट पाएको भन्दै कांग्रेसका तीर्थराम डंगोल, भीमसेनदास प्रधानलगायतका नेताहरू सन्तुष्ट थिएनन्।कांग्रेस प्रकाशमान सिंहले पार्टीको १४औं महाधिवेशनमा लगाएको गुन तिर्न पार्टी सभापति शेरबहादुर देउवाले सिर्जनालाई टिकट दिएको भन्दै तीव्र असन्तुष्टि थियो। प्रमुख दलप्रति वितृष्णा बढ्दै गएका बेला उम्मेदवार पनि ढंगिलो दिन नसकेको फाइदा बालेनलाई पुगेको थियो।कांग्रेस नेता लोकेश ढकाल पछिल्लो समयका राजनीतिक दलका क्रियाकलापका कारण स्वतन्त्र उम्मेदवारले जित्ने स्थिति आएको बताउँछन्।काठमाडौंले विचित्र परिणाम दिने गरेको ढकाल बताउँछन्।नानीमैयाँ दाहालदेखि गोल्छे सार्कीसम्मलाई जिताएको काठमाडौंले बालेनलाई जिताउनु अनौठो नभएको ढकालको भनाइ छ।"
ओलीलाई प्रचण्डको प्रश्न : संसद विघटन गर्दा देश संकटमा गएको होइन?,"काठमाडौं : नेकपा माओवादी केन्द्रका अध्यक्ष पुष्पकमल दाहाल प्रचण्डले सार्वभौम संसदलाई विघटनजस्तो अपराध गर्ने छुट कसैलाई नभएको बताएका छन्। सरकारको नीति तथा कार्यक्रममाथि संसदमा जारी छलफलमा भाग लिँदै पूर्वप्रधानमन्त्री समेत रहेका प्रचण्डले कुनै पनि लोकतान्त्रिक प्रणालीमा पार्टीभित्र विवादको विषयलाई लिएर सार्वभौम संसदलाई विघटनको अपराध गर्ने छुट कसैलाई नभएको बताएका हुन्। प्रचण्डले भने, के त्यसरी सदन विघठन गर्ने अधिकार संविधानले दिएको छ। कुनै पनि लोकतान्त्रिक प्रणालीमा पार्टीभित्र विवादको विषयलाई लिएर सार्वभौम संसदलाई विघटन गर्ने अपराध गर्ने छुट कसैलाई दिन्छ लोकतन्त्र भित्र? त्यो काम नेपालमा भएको होइन? त्यो मैले विश्लेषण गरेर भनेको होइन प्रतिपक्षी दलका नेताले सार्वजनिक रुपमै भन्नुभएको छ, किन विघटन गरियो भन्दा मलाई पार्टीभित्र काम गर्न दिइएन। प्रचण्डले प्रश्न गरे, पार्टीभित्रको समस्या समाधान गर्ने विधि पद्धति छोडेर जनताद्वारा निर्वाचित संसद संविधानले नदिएको अधिकार प्रयोग गरेर पटक पटक विघटन गर्दा देश संकटमा गएको होइन? देशको संकट निवारणका लागि देशलाई राजनीतिक सहमति समझदारीको आवश्यकता रहेको उनको भनाइ छ। प्रचण्डले एकले अर्कोलाई दोषारोपण गर्ने भन्दा पनि देशको संकटमा बृह्त राजनीतिक सहमति आवश्यक रहेको उल्लेख गरे। संविधानलाई कमजोर पार्न चाहने तत्वहरुलाई निर्वाचन प्रक्रियाद्वारा राम्रो जवाफ दिएको उनको भनाइ छ। सरकारको नीति तथा कार्यक्रमले आयात प्रतिस्थापन र निर्यात प्रवर्द्धनमा जोड दिएको बताए। उत्पादन र उत्पादकत्वमा जोड दिने कुरामा कार्यक्रम केन्द्रीत रहेको उनको भनाइ थियो।"
पाणिनी गाउँपालिकाको कार्यपालिकामा कांग्रेसको बहुमत,"अर्घाखाँची : पाणिनी गाउँपालिकाको कार्यपालिकाको निर्वाचन सम्पन्न भएको छ। आज भएको निर्वाचनमा नेपाली कांग्रेसका तर्फबाट उम्मेदवार बनेका क्रमश: तारा पौडेल, राधा घिमिरे, लक्ष्मी सुनाखरी, शान्ता गौतम, विन्दु परियार र मानबहादुर विश्वकर्मा कार्यपालिका सदस्यमा विजयी भएसँगै कांग्रेस बहुमतमा भएको छ। कांगेसको तर्फबाट निर्वाचित ६ जनासहित वडाध्यक्षहरु कमलप्रसाद पोख्रेल, चन्द्रकान्त पौडेल, युवराज ज्ञवाली र कृष्णप्रसाद पौडेलले प्रतिनिधित्व गर्ने भएका हुन। एमालेको तर्फबाट गाउँपालिका अध्यक्ष टेकराज न्यौपाने, उपाध्यक्ष नर्मदा गौतम, वडाध्यक्षहरु हरिप्रसाद घिमिरे, इन्द्रमणि घिमिरे, गुनाखर अधिकारी र रोमबहादुर पाण्डेले कार्यपालिकामा प्रतिनिधित्व गर्छन। आज सम्पन्न निर्वाचन सँगै पाणिनी गाउँपालिकाको कार्यपालिकामा एमालेको तर्फबाट ६ जना र कांग्रेसको तर्फबाट १० जना गरी १६ सदस्यीय कार्यपालिका बनेको पाणिनी गाउँपालिका निर्वाचन अधिकृतको कार्यालयले जनाएको छ। गाउँसभामा एमालेको तर्फबाट २० सदस्य र कांग्रेसको तर्फबाट २४ सदस्य सहित ४४ जना सदस्य गाउँसभामा सहभागी हुनेछ।"
स्थानीय तह निर्वाचन : ३८५ स्वतन्त्र उम्मेदवार निर्वाचित,"काठमाडौं : स्थानीय तहको निर्वाचनमा हालसम्म ३८५ जना स्वतन्त्र उम्मेदवार निर्वाचित भएका छन्। निर्वाचन आयोगका अनुसार स्थानीय तहको निर्वाचनमा २४ राजनीतिक दल सहभागी हुँदा स्वतन्त्र उम्मेदवार २६६ पुरुष र ११९ महिला निर्वाचित भएका हुन्। निर्वाचन आयोगका अनुसार स्वतन्त्र उम्मेदवारमध्ये नगरपालिका प्रमुखमा सात र गाउँपालिका अध्यक्षमा छ जना निर्वाचित भएका छन्। काठमाडौँ महानगरपालिकासहित धरान उपमहानगरपालिका, धनगढी उपमहानगरपालिका र जनकपुर उपमहानगरको प्रमुख पदमा स्वतन्त्र उम्मेदवार निर्वाचित भएका छन्। काठमाडौं महानगरमा स्वतन्त्र उम्मेदवार बालेन्द्र साहले ६१ हजार ७६७ मत प्राप्त गरी निर्वाचित भएका छन्। काठमाडौँमा पहिलो पटक स्वतन्त्र उम्मेदवार निर्वाचित भएका हुन्। जनकपुरमा स्वतन्त्र उम्मेदवार मनोजकुमार साहसुडीले १३ हजार ४६५, धरान उपमहानगरमा हर्कराज राईले २० हजार ८२१, धनगढी उपमहानगरमा गोपाल हमालले २६ हजार ८६५ मतसहित प्रमुखमा विजयी भएका छन्। स्वतन्त्र उम्मेदवार उपप्रमुख दुई र उपाध्यक्ष दुई निर्वाचित भए। स्वतन्त्र वडाध्यक्ष १३६ निर्वाचित भए। तीमध्ये १३३ पुरुष र तीन महिला हुन्। महिला सदस्यमा ६०, दलित महिला सदस्य ५५, पुरुष सदस्य ११७ निर्वाचित भए। रासस"
रसुवामा श्रृंखलावद्ध चोरीका घटना बढ्दो,"रसुवा : रसुवामा श्रृंखलावद्ध चोरीका घटना बढेको छ। जिल्लामा गएको बैशाख २० गतेदेखि श्रृंखलावद्ध चोरीको घटना भइरहेको छ। तर हालसम्म प्रहरीले चोरीमा संलग्नको पत्ता लगाउन सकेको छैन। जिल्लामा त्यसयता ३७ वटा घर, सहकारी, वडा कार्यालय, स्वास्थ्य संस्थालगायतबाट चोरी भएको छ। केही संस्था तोडफोड मात्र गरिएको भएपनि घरहरूमा नगद तथा गहना र अधिकांस सहकारीमा नगद चोरी भएको छ। प्रहरीका अनुसार २६ दिनमा करिब १४ स्थानमा चोरीको घटना भएको छ। जिल्ला प्रहरी कार्यालय रसुवाका अनुसार जिल्लाको कालिका र उत्तरगया गाउँपालिकामा चोरीका घटना भएको छ। गत बिहीबार राति उत्तरगया गाउँपालिका५ मा रहेको दुई वटा सहकारीका कार्यालयमा चोरी भएको छ। कालिका बहुउद्देश्यीय सहकारी संस्था र जनजागरण वचत तथा ऋण सहकारी संस्थामा चोरी भएको हो। कालिका बहुउद्देश्य सहकारी संस्थाबाट ७३ हजार ४ सय ४५ चोरी भएको सहकारीका व्यवस्थापक गोविन्द घिमिरेले बताए। उत्तरगया गाउँपालिका४ कर्मीडाँडामा रहेको लहरेपौवा स्वास्थ्य चौकी र स्थानीयको घरमा पनि एकै पटक चोरी भएको छ। बिहीबार चोरी गर्ने व्यक्तिले जनजागरण वचत तथा ऋण सहकारी संस्थाको कार्यालय तोडफोडसमेत गरेको संस्थाका अध्यक्ष ओम आचार्यले बताए। कार्यालयमा तोडफोड गरेपनि नगद भने चोरी भएको छैन। गत साता पनि कालिका गाउँपालिकाको कालिकास्थान धारापानी, बेतिनी तथा उत्तरगया गाउँपालिका५ को माझगाउँ र बनुवा घुम्तीमा चोरीको घटना भएको थियो। कालिका गाउँपालिकामा विभिन्न स्थानमा सातवटा निजी घर तथा बेतिनीमा रहेको सामुदायिक स्वास्थ्य एकाइ साथै सहकारी संस्था र उत्तरगया गाउँपालिका५ वडा कार्यालय निजी घरसमेत तोडफोड भएको भन्दै प्रहरीमा उजुरी परेको छ। जिल्ला प्रहरी कार्यालयले हालसम्म एउटा सूचना जारी गर्ने बाहेक अन्य काम गर्न सकेको छैन। प्रहरी नायव उपरीक्षक कुलदीप चन्दका अनुसार चोरीमा संलग्नको खोजी कार्य भइरहेको छ। चोरीका घटनाले स्थानीय त्रसित भएका छन्। चोरीको घटना बढेपछि अनुसन्धानका लागि जिल्ला प्रहरी कार्यालय रसुवाका प्रहरी निरिक्षक झलक शर्माको नेतृत्वमा ५ सदस्सीय टोली परिचालन गरिएको छ।"
चुम्चेतका १९० घरमा बल्यो विजुली,"गोरखा : दुर्गम उत्तरी गाउँबस्तीमा उज्यालो अभियान सञ्चालन गरिरहेको कादुरी एग्रिकल्चरल एड एसोसिएशन ब्रिटिस गोर्खाज् नेपालले चुमनुब्री गाउँपालिका६ को १९० घरधुरीमा विजुली बत्ती सेवा प्रदान गरेको छ। चीनको सीमानामा रहेको सो वडाका विभिन्न गाउँबस्तीमा चुम्लिङ, चुम्चेत लघुजलविद्युत आयोजनाबाट ७० किलोवाट क्षमताको विद्युत उत्पादन गरी घरघरमा विजुली बत्ती उपलब्ध गराएको हो। आयोजनाको शुक्रबार एक समारोहकाबीच उद्घाटन गरिएको छ। चुमनुब्री गाउँपालिकाका प्रमुख निमा लामा र कादुरी संस्थाका निर्देशक डाक्टर नारायण गुरुङले आयोजनाको उद्घाटन गरेका हुन्। चुम्चेत खोला(ताम्जाखोला) उत्पादित सो विजुली वडाभित्रका चुम्चेत, चुम्लिङ, सिप्चेत, थारोङ, ताज्यू, डुम्जे, रेञ्जम, घो, यार्चो र खारगुम्बा १९० घरधुरीमा वितरण गरिएको वडाअध्यक्ष सरोज लामाले जानकारी दिए। विजुली बत्ती पाएपछि गाउँलेहरु खुशी भएका उनले बताए। बत्ती बाल्न पाउने, कुटानी, पिसानी मिल चलाउन पाइने तथा अन्य विभिन्न काममा विद्युत उपयोग गर्न पाइने भन्दै गाउँले खुशी भएका उनले बताए। लघु जलविद्युत आयोजना उद्घाटन समारोहमा कादुरीका निर्देशक डाक्टर नारायण गुरुङले स्थानीय सिद्धगणेश आधारभूत विद्यालयलाई एकथान कम्प्यूटर, प्रिण्टर तथा फोटोकपी मेसिन प्रदान गरेका थिए। सो संस्थाको कोषबाट स्थानीय अति विपन्न तीनजनालाई रु १५ हजार का दरले आर्थिक सहायता प्रदान गरेका थिए। कार्यक्रममा बोल्दै कादुरीका निर्देशक डाक्टर नारायण गुरुङले कादुरीले प्राय सबै गाउँबस्तीमा विद्युत सेवा प्रदान गरेको भन्दै अब बाँकी रहेका साम्दो, ड्याङ र राना गाउँमा पनि सेवा विस्तार गर्ने जनाएका थिए। चुमनुब्री गाउँपालिकाको प्राय सबै टोलमा विद्युत सेवा उपलब्ध गराएको भन्दै गाउँपालिकाका अध्यक्ष निमा लामाले कादुरी संस्थालाई धन्यवाद ज्ञापन गरेका थिए। उज्यालो चुमुनुब्री गाउँपालिका अभियानमा कादुरीको योगदान अतुलनीय रहेको साथै विभिन्न खोला, नदीमा झोलुंगे पुल बनाउने काममा पनि कादुरीको सहयोग अद्वितीय रहेको भन्दै अध्यक्ष लामाले संस्थाप्रति आभार व्यक्त गरेका थिए। गत मंसीरबाट सुरु गरिएको सो आयोजना निर्माणको काम छ महिनापछि हालै सम्पन्न भएको वडाअध्यक्ष लामाले बताए। ती गाउँबस्तीका लागि यसअघि १५ किलोवाट क्षमताको विद्युत उत्पादन गरिएको थियो। सो विद्युत अपुग भएपछि हालै थप क्षमताको आयोजना सञ्चालन गरिएको वडाअध्यक्ष लामाले बताए।"
काठमाडौँ विश्वविद्यालयका १ हजार ७१२ विद्यार्थी दीक्षित हुँदै,"काठमाडौं : काठमाडौँ विश्वविद्यालयका एक हजार ७१२ जना दीक्षित हुने भएका छन्। विश्वविद्यालयका २७औँ दीक्षान्त समारोह (दोस्रो चरण)मा विभिन्न संकायका गरी एक हजार ७१२ जना दीक्षित हुँदैछन्। आगामी जेठ २० गते विश्वविद्यालयमा स्नातक र स्नातकोत्तर तहमा अध्ययन गर्ने स्वदेशी र विदेशी विद्यार्थी दीक्षित हुने भएका हुन्। कार्यक्रममा कला, शिक्षा, इन्जिनियरिङ, व्यवस्थापन, विज्ञान र चिकित्सा विज्ञान विधाका गरी ११ जना पीएचडी तथा एमफिल ४३ सहित स्नातक र स्नातकोत्तर तहका विद्यार्थी दीक्षित हुनेछन्। दीक्षित हुने विद्यार्थीमध्ये पुरुषको प्रतिशत ६०२८ (१०३२ जना) र महिलाको प्रतिशत ३९७२ (६८०) रहेको छ । दीक्षित हुने विदेशी विद्यार्थी भारत, श्रीलङ्का, माल्दिभ्स, अमेरिका, अष्ट्रेलिया, चीन, बङ्गलादेश, नेदरल्यान्ड र जर्मनी गरी नौ देशका १५७ रहेका छन्। कार्यक्रममा पाँच जनालाई काठमाडौँ विश्वविद्यालयको इतिहासमा पहिलोपटक उपाधि प्रदान गरिने विश्वविद्यालयले जनाएको छ।"
पेट्रोलियम पदार्थ उत्खनन गर्न दुई वर्ष समय थप,"काठमाडौं : पेट्रोलियम पदार्थ अन्वेषण तथा उत्खनन गर्न दुई वर्ष समय थपिएको छ। जिल्लाको ज्वाला क्षेत्रमा जारी अन्वेषण तथा उत्खननका लागि समय थपिएको हो। पेट्रोलियम पदार्थ अन्वेषण तथा उत्खननका लागि सन् २०२२ फेब्रुअरी २८ सकिएपछि २०७८ चैत १४ गते बसेको मन्त्रिपरिषद्को बैठकले दैलेखमा रहेको पेट्रोलियम पदार्थ अन्वेषण तथा उत्खननका लागि दुई वर्ष समय थप गरेको खानी तथा भूगर्भ विभागका भूगर्भविद् डा गणेशनाथ त्रिपाठीले बताए। उनले कोभिड महामाहारीका कारण बन्द भएको काम चिनियाँ टोली नेपाल आउनसाथ पेट्रोलियम पदार्थ अन्वेषण तथा उत्खननअन्तर्गत दोस्रो चरणको काम सुरु हुने बताए। कोभिड महामारीका बेलादेखि नेपाल र चीनबीच सिधै हवाइसेवा सञ्चालन हुन सकेको थिएन, त्रिपाठीले भने, अब चिनियाँ टोली नेपाल आउन तयार छ। सदियौँ देखि पानीमाथि आगो बल्दै आएको ज्वाला क्षेत्रको नाविस्थान, श्रीस्थान, कोटिला, तल्लो डुङ्गेश्वर र पादुकालगायत क्षेत्रलाई आधार बनाएर पेट्रोलियम पदार्थ अन्वेषणका लागि नेपाल सरकार र चीन सरकारको जिओलोजिकल सर्वे कम्पनीबीच सन् २०१९ फेब्रुअरी २८ मा सम्झौता भएको थियो। पेट्रोलियम पदार्थ अन्वेषणका लागि तीन वटा पूर्वपश्चिम र सात वटा उत्तर दक्षिण दिशामा खनिएका १० सिस्मिक लाइनमा सर्वेकार्य सकिएपछि अन्वेषणका लागि गरिने मुख्य ड्रिलिङको काम सुरु गर्ने भनिए पनि कोरोनाका कारण काम प्रभावित बनेको थियो। रासस"
स्थानीय तह निर्वाचन : कुन दलका कति आए जनप्रतिनिधि?,"काठमाडौं : स्थानीय तह निर्वाचन सकिएको छ। गत वैशाख ३० गते सम्पन्न स्थानीय तह निर्वाचनको मतगणनाको अन्तिम परिणाम लगभग आइसकेको छ। बाजुराको बूढीगङ्गा नगरपालिकामा मतदान हुन बाँकी छ भने उदयपुरको त्रियुगा नगरपालिकामा मतगणना जारी छ। नेपालको संविधान २०७२ जारी भएपछिको यो दोस्रो स्थानीय तह निर्वाचनमा प्राप्त मतपरिणामका आधारमा खासगरी राष्ट्रिय राजनीतिक दलको अवस्थाको मूल्याङ्कन भइरहेको छ। करिब एक वर्षअघि मुलुकको सबैभन्दा ठूलो दल नेपाल कम्युनिष्ट पार्टीमा आएको फुटपछि बनेको पाँच दलीय गठबन्धन सरकार स्थानीय तहको निर्वाचनमा पनि सहकार्यका साथ गएको तथा संसद्को ठूलो दल नेकपा (एमाले)ले एक्लै निर्वाचन जित्ने दाबीका बीच सम्पन्न निर्वाचन परिणाम बढी चर्चित छ। नेपालको सङ्घीय र प्रादेशिक संसद्को समयावधि पनि आगामी मङ्सिरसम्म रहेको र अबको बढीमा सात महिनामा संसद्कै निर्वाचन हुने भएकाले पनि प्राप्त स्थानीय निर्वाचनको जोड घटाउको चर्चा चुलिएको हो। यस निर्वाचनमा राष्ट्रिय राजनीतिक दलभन्दा बाहिरबाट काठमाडौँ महानगरलगायत कतिपय ठूला नगरमा स्वतन्त्र उम्मेदवारको उदयले पनि निर्वाचन परिणामलाई रोचक बनाइदिएको छ। स्थानीय तह निर्वाचनमा मतदाताले युवा र अघिल्लो निर्वाचनको काम गरी विशेषतः दुई मान्यता स्थापित गर्न खोजेको देखियो। राजधानी काठमाडौँमा अवस्थित नेपालको सबैभन्दा पुरानो र ठूलो महानगरपालिका काठमाडौँ महानगरपालिकामा पहिलो पटक मतदाताले राष्ट्रिय राजनीतिक दलभन्दा बाहिरबाट स्वतन्त्र हैसियतका युवा बालेन्द्रनारायण साहलाई विजयी गराएका छन्। यो मतदाताले स्थापित गर्न खोजेको युवा नेतृत्व मात्र नभएर देशका ठूला राजनीतिक दलका विगतका महानगरका नेतृत्वले दिन नसकेका परिणामको नतिजा हो। काठमाडौँ महानगरसँगै जोडिएको ललितपुर महानगरपालिकामा भने मतदाताले ६५ वर्षीय चिरिबाबु महर्जनलाई पुनः चुनेका छन्। राजधानी बाहिर धरान र धनगढी उपमहानगरपालिकामा पनि मतदाताले परम्परागत दल बाहिरबाटै युवा नेतृत्वको चयन गरेका छन्। यसरी सम्पन्न स्थानीय निर्वाचनमा मतदाताले दलभन्दा पनि कामलाई प्राथमिकता दिएको सन्देशका रुपमा लिन सकिन्छ। हालसम्म प्राप्त मतपरिणामअनुसार कांग्रेस पहिलो स्थानमा छ। कांग्रेस सबैभन्दा बढी प्रमुख, उपप्रमुख, अध्यक्ष, उपाध्यक्ष, वडाध्यक्ष, महिला सदस्य, दलित महिला सदस्य र वडा सदस्यमा विजयी भएको छ। कांग्रेसबाट १३ हजार ७३७ जनप्रतिनिधि निर्वाचित भएका छन्। यस्तै नेकपा (एमाले) बाट ११ हजार ८७२, नेकपा (माओवादी केन्द्र)बाट पाँच हजार ४४ र अन्य दल तथा स्वतन्त्र गरी चार हजार ४८ जनप्रतिनिधि निर्वाचित भएको निर्वाचन आयोगले जनाएको छ। विसं २०७४ मा तीन चरणमा सम्पन्न स्थानीय तह निर्वाचनमा कांग्रेसबाट ११ हजार ४५६, एमालेबाट १४ हजार १०० र माओवादी केन्द्रबाट पाँच हजार ४४० जनप्रतिनिधि निर्वाचित भएका थिए। गत वैशाख ३० गते सम्पन्न स्थानीय तह निर्वाचनमा कांग्रेसबाट १४० प्रमुख, ११० उपप्रमुख, १८८ अध्यक्ष, १९० उपाध्यक्ष, दुई हजार ६६१ वडाध्यक्ष, दुई हजार ६०० महिला सदस्य, दुई हजार ५४७ दलित महिला र वडा सदस्य पाँच हजार ३०१ निर्वाचित भएका छन्। एमालेबाट ८२ प्रमुख, ११३ उपप्रमुख, १२३ अध्यक्ष, १२६ उपाध्यक्ष, दुई हजार १२७ वडाध्यक्ष, दुई हजार ३४० महिला सदस्य, दुई हजार २८५ दलित महिला सदस्य र चार हजार ६७६ वडा सदस्य निर्वाचित भएका छन्। कूल निर्वाचित जनप्रतिनिधिका आधारमा माओवादी केन्द्र तेस्रो स्थानमा छ। माओवादीबाट नगर प्रमुखमा २५, उपप्रमुखमा ३३, पालिका अध्यक्षमा ९६, उपाध्यक्षमा ९५, वडाध्यक्षमा एक हजार ५३, महिला सदस्यमा ९६३, दलित महिला सदस्य ९७३ र वडा सदस्यमा एक हजार ८०६ निर्वाचित भएका छन्। नेकपा (एकीकृत समाजवादी), जनता समाजवादी पार्टी (जसपा) नेपाल, लोकतान्त्रिक समाजवादी पार्टी, राष्ट्रिय प्रजातन्त्र पार्टी र स्वतन्त्रबाट चार हजार ३४८ निर्वाचित भएको आयोगले जनाएको छ। यस्तै ६ महानगरका प्रमुख र उपप्रमुख, ११ उपमहानगरका प्रमुख र उपप्रमुख, २७६ नगरपालिकाका प्रमुख र उपप्रमुख, ४६० गाउँपालिकाका अध्यक्ष र उपाध्यक्ष, ६ हजार ७४३ वडाध्यक्ष, सोही सङ्ख्यामा महिला सदस्य र दलित महिला सदस्य तथा १३ हजार ४८६ वडा सदस्य गरी कूल ३५ हजार २२१ पदका लागि निर्वाचन भएको थियो। निर्वाचनमा करिब एक लाख ४५ हजारले उम्मेदवारी दिएका थिए। रासस"
सप्तरंगी पार्कमा साकेला फोटो फिचर,"धरान : किरात राईहरुको महान चाड उभौली पर्व धरानको सप्तरंगी पार्कमा भव्यरुपमा साकेला नाचेर समाप्त गरिएको छ। किरात राई यायोक्खा सुनसरीको आयोजनामा प्रर्दशन गरिएको साकेला सिली प्रर्दशनमा सुनसरी, मोरङ, धनकुटा, खोटाङ, भोजपुर, उदयपुरलगायतका जिल्लाबाट २० हजारभन्दा बढी किरात राईहरु साकेला नाच्न उपस्थित भएका थिए। हातमा चोरीको चम्मर, ढोल झ्याम्टा बजाउँदै किरात राईहरु गोलाकार भएर साकेला सिली प्रर्दशनी गरे। विभिन्न समूहमा भेला भएका किरात राईहरुको उपस्थितिले सप्तरंगी पार्क खचाखच भरिएको थियो। बुद्ध जयन्ती तथा फागु पूर्णिमाको दिनदेखि सुरु भएको सोकला नाच शनिबार प्रदेश १ का मुख्यमन्त्रीको प्रमुख आथित्यतामा र प्रदेश १ का सभामुख प्रदिप भण्डारी, धरानका मेयर हर्कराज राईको विशेष आथित्यतामा सम्पन्न भएको छ। १५ दिनदेखि सुनसरीका विभिन्न स्थानमा साकेला नाचेर सबै किरात राईहरु अनिवार्य उपस्थित भएर गोलाकार भएर पितृको स्मरण गर्दै साकेला नाचलाई सप्तरंगी पार्कमा आएर समापन गरिएको किरात राई यायोक्खा सुनसरीका अध्यक्ष राजेन्द्रकुमार राईले बताए। किरात राईहरुका साकेला थान, तथा विभिन्न चौर तथा आगनहरुमा युवायुवती, बृद्ध बृद्धा तथा नाताकुटुम्बहरु भेला भएर गोलाकार घेरामा बाधिएर पितृको सम्झना गर्दै, भूमीको पूजा गर्दै, अनिष्टबाट बचाउँन कुलदेवतालाई भाकल गर्दै शिली र ढोल, झयाम्टाको धुनमा साकेला नाच्ने गरिएको उनले बताए। किरात राई यायोक्खा सुनसरी कोषाध्यक्ष उपेन्द्र चाम्लिङले किरात राईहरु भेटघाट, जीवनशैली, पौराणिक कथा र सामाजिक सम्बन्धका बारेमा सिलीमार्फत् र ढोलझाम्टाको तालमा किरात बाहूल्य भूभागहरुमा साकेला नाच्ने गरेको बताए। वैशाख पूर्णिमा र मंसिरे पूर्णिमा गरी वर्षमा दुई पटक मनाइने यो पर्वलाई किरात राईहरुले विशेष पर्वकारुपमा मनाउँदै आएको उनको भनाई छ। विभिन्न प्रकारका साकेला सिलि गाउदै हातमा चौरीको चम्मर, झयाम्टा र काँधमा ढोल बोकेर किरात राईहरु साकेला नाचिरहेका छन्। पूर्वी पहाडी जिल्लामात्र नाचिने सोकला पछिल्लो समय तराईका धरान, इटहरी, तरहरा, बेलवारी, विराटचोक, दमक, उर्लावारी, पथरी, विर्तामोड, काकडभिट्टालगायतका मुख्य सहरहरुमा समेत साकेला नाच्न थालिएको किरात राई यायोक्खाका निर्वतमान केन्द्रीय अध्यक्ष तिलक राईले बताए। आफ्नो किराँत भेषभुषमा सजिएका किरात राइहरु यतिबेला घरमा पारेको कोदोको आराखा (रक्सी), हाँस, कुखुरा, बंगुरको मासु, आलुदम, र सेलरोटी खाँदै साकेला नाच्नु किरात राईहरुको सस्कृति भएको उनले बताए। यो पर्वले किरात राईहरुका लागि वर्ष दिनसम्म भेट नभएका परिवारलाई समेत भेट गर्ने अवसर जुराइ दिएको छ राईले भने। हिन्दू धर्ममा जसरी हिन्दू धर्मालम्बीहरु एकै साथ भेला भएर दसैं र तिहार मनाएर रमाइलो गर्ने प्रचलन छ। त्यसरी नै किरात राइहरु पनि यस पर्वमा असाध्यै रमाउने गरेका छन्। देश विदेशमा छरिएर रहेका किरात राईहरु यतिबेला आआफ्ना घरमा भेला भैसकेका छन्। किरात धर्मअनुसार बालीनाली लगाउने समय सुरू भएको प्राकृतिक संकेत पाएपछि आफूले लगाएको बाली राम्ररी सप्रियोस, भलबाढी पहिरो नआओस, प्राकृतिक विपत्ति नम्तिओस् भनि भूमीको कामना गर्दै साकेला उभौली मनाइने गरिएको किरात राई यायोक्खा सुनसरीका सहसचिव रमेश राईले बताए।"
दाङमा गोली लागेर एकजनाको मृत्यु : घटनामा संलग्न ८ जना पक्राउ,दाङ : दाङमा गोली लागेर एकजनाको मृत्यु भएको छ। बंगलाचुली गाउँपालिका र लमही नगरपालिकाको सीमाना रहेको जङ्गलमा सिकार खेल्न गएका लमही नगरपालिका वडा नम्बर १ बौराहका २३ वर्षीय कालुराम घर्ती मगरको गोली लागी मृत्यु भएको दाङ प्रहरीले जनाएको छ। उनको घाँटीमा गोली लागेको छ। घटनामा सँलग्न रहेको भन्दै प्रहरीले ८ जनालाई हिरासतमा राखेको छ।
गणतन्त्र दिवसका अवसरमा ८१८ कैदीलाई माफी मिनाहा,"काठमाडौं : राष्ट्रपति विद्यादेवी भण्डारीले गणतन्त्र दिवसका२०७९ का अवसरमा ८१८ कैदीको बाँकी कैद सजाय माफी मिनाहा गरेका छन्। राष्ट्रपति भण्डारीले गणतन्त्र दिवसका अवसरमा जारी गरेको प्रेस विज्ञप्तिमा खड्ग श्रेङ लिम्बू समेतका २७१ र नरबहादुर साँवा समेतका ५४७ गरी कूल जम्मा ८१८ कैदीको बाँकी कैद सजाय मिनाहा गरे। राष्ट्रपति भण्डारीले नेपालको संविधानको धारा २७६, फौजदारी कसूर (सजाय निर्धारण तथा कार्यान्वयन) ऐन, २०७४ को दफा ३७, फौजदारी कसूर (कैदकट्टा) नियमावली, २०७६ को नियम ३ तथा सर्वोच्च अदालतका आदेशसमेतका आधारमा तोकिएको कैद सजाय भुक्तान गरेका र असल चालचलन भएका व्यक्तिलाई माफी मिनाहा गर्नुभएको राष्ट्रपति कार्यालयका सहायक प्रवक्ता केशवप्रसाद घिमिरेले जारी गरेको प्रेस विज्ञप्तिमा उल्लेख छ। मन्त्रिपरिषद्को यही जेठ १० गते बसेको बैठकको सिफारिसमा जेठ १५ गतेदेखि लागू हुने गरी माफी मिनाहा गरिएको हो। त्यस्तै राष्ट्रपति भण्डारीले गणतन्त्र दिवसकै अवसरमा मन्त्रिपरिषद्को यही जेठ १३ गतेको बैठकको सिफारिसमा उमाकान्त पराजुलीसमेतका १६ कैदीको विभिन्न अदालतबाट विभिन्न मितिमा भएका फैसलाबमोजिम कैद माफी गरेका छन्। नेपालको संविधानको धारा २७६ र मुलुकी फौजदारी कार्यविधि संहिता, २०७४ को दफा १५९ बमोजिम गणतन्त्र दिवस२०७९ का अवसरमा उनले उक्त माफी गरेका हुन्। रासस"
लिपुलेकको छिमेकतिर,"कालापानी, लिपुलेक र लिम्पियाधुरा त्यस्ता भूभाग हुन्, जसको उच्चारणले मात्रै पनि नेपालीमा राष्ट्रिय भाव पैदा गर्छ। त्यो हाम्रो भूमि हो, हाम्रो धर्ती हो भन्ने नेपालीलाई थाहा छ। तर त्यहाँ दशकौंदेखि भारतीय कब्जा छ। भारतीय थिचोमिचोले जति नेपालीको मन दुखेको छ, त्योभन्दा धेरै दुःख छ त्यहीं नजिकका बासिन्दालाई। हो, जहाँ नेपालीका गाईबस्तु र भेडाबाख्राको चरन थियो, अचेल भारतीय सेनाको परेड हुने गरेको छ। दार्चुलाको व्यास गाउँपालिकाका बासिन्दा भारतीय अतिक्रमणको पीडाका भुक्तभोगी हुन्। आफ्नै भूमि जान विदेशी भूमि प्रयोग गर्न व्यासीहरू बाध्य छन्। नेपालबाटै गाउँसम्म पुग्ने बाटो छैन, विदेशी भूमि भएर आउजाउ गर्नुपर्दा भारतीय नागरिक र सुरक्षाकर्मीबाट हेपिनु परेको छ, व्यासकी शोभा तिङकरी भन्छिन्, सरकारले केही गर्न सकेन कालापानी, लिपुलेक र लिम्पियाधुराको कुरालाई ठूलो मुद्दा बनाएर हामीहरूलाई आवत्जावतमा समस्या पुयाएको छ। कालापानीको विषयमा यी कुराहरू नआउँथे भने हामीहरूले पनि सजिलै आउजाउ गर्न सक्थ्यौँ। अहिले उनीहरूको पनि गाली सुन्नु परेको छ। दार्चुलाको व्यास गाउँपालिकाको सीमामा पर्ने कालापानी क्षेत्रको बारेमा खासै वास्ता नगर्दा हेपिनु परेको व्यास गाउँपालिकाकी अर्की स्थानीय भावना बुढाथोकी बताउँछिन्। स्थानीय सरकारले बाटोसमेत बनाउन नसक्दा व्यासका बासिन्दा आक्रोशित छन्। व्यासको तिंकरमा ६५ घरधुरी बसोबास गर्छन् भने छाङरुमा १ सय ५० भन्दा बढी घरधुरी छन्। व्यास गाउँपालिकाको २० लाख आर्थिक सहयोगमा बनाएको बाटो महाकाली नदीले बगाएपछि तिङकरवासीले पशुचौपाया र मानिसका लागि समेत बाटो नभएको नेपाली कांग्रेस दार्चुलाका पार्टी सभापति ललितसिंह बोहरा बताउँछन्। यहाँका बासिन्दाहरूले आफ्नो सातुसामाल जहाँ गए पनि सँगै लैजानुपर्छ। त्यसैले यहाँका स्थानीय कुञ्चा (बसाइँसराइ) गर्दा सम्पूर्ण परिवारको साथै पशुहरू, खाने रासन, कपडा र भाँडाकुँडासहित आउँछन्। मंसिरमा सदरमुकाम झर्ने व्यासीहरू वैशाखमा पुनः खेतीपाती भित्र्याउन व्यास उक्लन्छन्। यहाँका नागरिकको मुख्य पेसा व्यापार हो। व्यासको छाङरु र तिंकरमा मात्रै झन्डै एक हजारभन्दा बढी जनसंख्याको बसोबास रहेको व्यासी शौका समाजका अध्यक्ष यशोदा तिंकरी बताउँछिन्। परापूर्वकालदेखि नै व्यासीहरूको दोहोरो बसाइ हुँदै आएको छ। उनीहरूको घरजग्गा जमिन सदरमुकाम खलंगामा समेत छ। उनीहरूले व्यासको छाङ्गरु तिंकर जस्तै खलंगामा तिंकर छाङ्गरुको बसाइ छुट्टाछुट्टै बसालेका छन्। ५२ सय मिटरको उचाइमा रहेको चीनको १ नम्बर सीमा स्तम्भ नै तिङकर भन्ज्याङ छ। भारतले व्यासको लिपुलेकसम्मै आफ्नोपट्टि पारेर २०७६ कात्तिक १६ गते राजनीतिक नक्सा जारी गरेको थियो। त्यसप्रति असन्तुष्टि जनाउँदै नेपालले कूटनीतिक नोट पठाएको थियो। कालापानीलगायत क्षेत्र करिब ६ दशकदेखि भारतले अतिक्रमण गरेको छ। नेपाली भूमि लिपुलेकमा कैलाशमानसरोवर जोड्ने सीमा सडकको ट्र्याक बनाइवरी भारतीय रक्षामन्त्री राजनाथ सिंहले गत वैशाख २६ गते उद्घाटन गरेका थिए। भारतीय हर्कतको नेपालले विरोध गरेको थियो। सीमा विवाद कूटनीतिक माध्यमबाट समाधान गर्नुपर्ने आफ्नो प्रस्तावमा भारतले चासो नदिएपछि नेपाल सरकारले लिम्पियाधुरासम्मकै क्षेत्र समेटेर गत जेठ ७ गते राजनीतिक तथा प्रशासनिक नक्सा सार्वजनिक गरेको थियो। त्यसअघि व्यासको छाङ्रुमा सशस्त्र प्रहरी बलको बोर्डर आउट पोस्ट (बीओपी) स्थापना गरिएको थियो। बीओपी भारतले अतिक्रमण गरेको कालापानी क्षेत्रभन्दा करिब १० किमि वर पर्छ। भारतीय एसएसबीले भने नेपाल प्रहरीलाई गस्ती जान दिँदैन। बरु आफ्नै अधीनमा राख्न खोजेको छ। पछिल्लो समय भारतले व्यासका बासिन्दालाई छाङरु नजिकैको सीतापुल हुँदै आउजाउ गर्न अवरोध पुयाएको थियो। सशस्त्र द्वन्द्वकालअघिसम्म तिंकर र सीतापुलमा रहेका छोटी भन्सार सशस्त्र द्वन्द्वकालमा विस्थापित भएका थिए। सीमा क्षेत्रबाट सरकारी संयन्त्र विस्थापित भएपछि भारतीय गिरोहबाट हुने वन्यजन्तुको चोरीसिकार, काठ तथा जडीबुटी तस्करी नियन्त्रणमा पनि सरकारको ध्यान पुग्न सकेको थिएन। दार्चुलातिंकर घोडेटो महाकालीले कटान र पहिरोले क्षति गरेपछि आउजाउ गर्नै नसकिने अवस्थामा पुगेको थियो। द्वन्द्वकालमै छाङरु र तिंकरका विद्यालय पनि सदरमुकामतिर सरे। त्यसपछि सीमा क्षेत्र ओझेलमा परेको थियो। जहिले नि बाटोको पिरलो दार्चुलाको व्यास गाउँपालिकामा २०३३०३४ सालमा बनेको बाटो धेरै ठाउँमा भत्किएर हिँड्न नसकिने अवस्था छ। सबैभन्दा बढी तम्बाकु, कल्जु, दोपखेलगायतको क्षेत्रमा जोखिम भएको व्यासका सौकाहरू बताउँछन्। शौकाव्यासको यस्तो आदिवासी हो, जसको नेपालको अर्काे कुनै भूभागमा बसोबास छैन। पशुपालन र खेतीपाती गर्ने व्यास, छाङरु र तिंकरका स्थानीय चिसो बढेपछि हरेक वर्ष ६ महिना बेंसी तथा सदरमुकाम खलंगा झर्छन्। २०५९ सालसम्म नेपालकै बाटो भएर व्यासीहरू कुञ्चा सार्थे। त्यसपछि व्यास जोड्ने बाटोमा हरेक वर्ष बजेट जाने तर काम नभएरै बाटो बन्न नसकेको स्थानीय बताउँछन्। मान्छे हिँड्न जोखिम रहेको ठाउँमा पशुचौपाया हिँडाउन झन् मुस्किल हुन्छ, मोहन तिंकरी भन्छन्, भारतीय बाटो प्रयोग गर्न गुहारेपछि मात्रै उतैको बाटो तल आउन सजिलो भएको हो। दार्चुलाको व्यास गाउँपालिकामा बसोबास गर्ने व्यासी शौका समुदायको आफ्नो अलगै कला, संस्कृति छ। झन्डै २४ सय मिटरको उचाइको व्यास गाउँपालिकामा चिसो बढेपछि ६ महिना सदरमुकाम बस्ने उनीहरू बाँकी ६ महिनाका लागि पुनः लेकतिर लाग्छन्। नेपालको दार्चुलामा मात्रै बसोबास गर्ने एक मात्रै आदिवासी रहेको व्यासीहरू हरेक वर्ष ६६ महिनाको अन्तरमा कुञ्चा सर्छन्। समुद्री सतहबाट १२ हजार फिट उचाइमा बसोबास रहेका तिंकरवासीले बालबालिका, पशुचौपाया, घोडा खच्चड, चौरी झुपु गाईगोरुसहित खलंगा (सदरमुकाम) झर्छन् स्थानीय पस्ती चस्कोट निवासी जनक धानुक बताउँछन्। व्यास गाउँपालिका१ छाङ्गरु र तिंकरका समुदाय हरेक वर्ष ६ महिना सदरमुकाम खलंगा र ६ महिना व्यासको तिंकर र छाङ्गरु गाउँ कुञ्चा सर्छन्। कुञ्चालाई शौका समुदायको भाषामा बसाइँसराइ गर्नु भनिन्छ। तिंकरमा ६५ घरधुरीको बसोबास छ। तीमध्ये दुई परिवार दलित छन्। दलित परिवार पनि शौका समुदायकै भरमा बसोबास गर्ने गरेका छन्। भौगोलिक अवस्था हेर्ने हो भने छाङरुदेखि तिंकर १२ किलोमिटरको दूरीमा छ भने दार्चुला सदरमुकाम खलंगादेखि ८० किलोमिटरको दूरीमा छ। छाङरुको उचाइ ३३ सय मिटर छ भने तिंकर ३८ सय मिटर छ। दार्चुला जिल्लाको व्यास गाउँपालिका वडा न १ मा पर्ने तिंकर गाउँ त्यो माथि कुनै पनि मानव बस्ती छैन। वेदव्यासले यही व्यास भन्ने ठाउँमा चार वेद लेखेको मान्यता छ। उनीहरू पहिलेदेखि नै अन्न र ऊनको व्यापार गर्थे। पहिले तिनीहरू गाउँगाउँ गएर नुनले मकै साटेर जीवन निर्वाह गर्थे भने अहिले भारतीय नुन, चिनी, कपडा, गुँड आदिको व्यापार व्यवसाय गर्छन्। आफ्नै हातले बनाएको जाँडरक्सीको व्यापार गर्छन्। सेवा सत्कारको रूपमा बढीभन्दा बढी घरेलु मदिरा नै दिने चलन शौका जातिमा छ। शौका जातिको बिहेबारीमा पनि आमन्त्रण गरेकाहरूलाई पगरीको माध्यमबाट स्वागत सम्मान गर्ने चलन छ। गाउँ जान भारतको भर कात्तिकमा खेतीपाती लगाएर बेंसी झर्ने व्यासीहरू हरेक वर्ष वैशाख अन्तिम साता खेतीपाती भिœयाउन गाउँ उक्लन्छन्। उनीहरू वर्षको एकपटक उवा, नप्पल, तीते फापर, पल्ती र आलुजस्ता बाली लगाउने गरेको स्थानीय पत्रकार शंकरसिंह धामी बताउँछन्। यस क्षेत्रमा बसोबास गर्ने स्थानीयको मुख्य पेसा कृषि र व्यापार हो। व्यास गाउँपालिका१ मा मात्रै झन्डै १ सय ७० परिवार शौका समुदायको बसोबास छ, उनी भन्छन्। विकासको पर्खाइ भारत र चीनसित सीमा जोडिएको व्यास गाउँपालिकामा विकासका सामान्य पूर्वाधार पनि निर्माण भएको छैन। भारत र चीनतर्फको सीमावर्ती क्षेत्रमा भने सडक, विद्युत्लगायत पूर्वाधारको विकास द्रुत गतिमा भइरहेको छ। तर, नेपालतर्फ भने विकास निर्माणको अवस्था निकै पछाडि छ। देशका विभिन्न जिल्लामा फोरजी सेवा सञ्चालन भइरहेका बेला यहाँका ग्रामीण क्षेत्रमा अझै फोन सेवा प्रभावकारी हुन सकेको छैन। सरकारले जिल्लाका विभिन्न ठाउँमा टेलिफोन र मोबाइल टावर राखे पनि मौसम अनुकूल भए सञ्चालन हुने र प्रतिकूल हुँदा बन्द हुन्छ। पछिल्लो समय प्रविधिको विकासका कारण सञ्चार अनिवार्य आवश्यकताका रूपमा विकसित भए पनि भरपर्दो नहुँदा यहाँका स्थानीयले मौसम प्रतिकूल हँुदा समस्या भोग्नुपरेको व्यास२ का रामु धामी बताउँछन्। स्थानीय निर्वाचनमा व्यासबाटै भोट त्रिदेशीय सीमा क्षेत्र व्यासमा बसोबास रहेका व्यासी शौकाहरू चुनावमा भोट हाल्न बेंसीबाट लेकतिर उक्लेका हुन्। परिवारका अधिकांश मानिस कुञ्चासंँगै व्यासका लागि हिँडेका हुन्। पञ्चायतकालदेखि व्यास गाउँपालिका१ मा दुई मतदान केन्द्र कायम रहिआएको छ। व्यासको मतदान बेंसी र हिमाली क्षेत्रमा हुँदै आएको छ। स्वदेशबाट व्यास पुग्ने बाटो नहुँदा मतदाता भने भारतीय बाटो प्रयोग गरी गाउँ गएका थिए। पञ्चायतकालमा निर्माण भएको बाटो मर्मत नहुँदा व्यासका स्थानीय भारतीय बाटो प्रयोग गर्नु बाध्यता रहेको स्थानीय मोहनसिंह तिंकरीले बताए। व्यासको स्थानीय सरकारले पाँच वर्ष कार्यकाल पूरा गर्दासमेत स्वदेशबाटै गाउँ जाने बाटो मर्मत हुन नसक्दा भारतलाई गुहार्नु परेको स्थानीयको आरोप छ। व्यासको स्थानीय सरकारले प्रत्येक आर्थिक वर्षमा व्यासको घोरेटो बाटो मर्मतमा बजेट खर्चेको छ, तिंकरीले भने, हामी बेंसी र हिमाल जानुपर्दा भारतीय बाटो प्रयोग गर्नु परेको छ। सरकारलाई व्यासको दुई मतदान केन्द्रमा निर्वाचन सम्पन्न गराउन त्यति सजिलो भने हुँदैन । किनभने बाटो घाटो ठाउँठाउँमा भत्केको हुन्छ। जिल्ला निर्वाचन कार्यालयले भने छाङरु र तिंकरमा मतदान सम्पन्न गराउन हेलिकोप्टरको प्रयोग गरेको थियो। व्यासका दुई मतदान केन्द्रहरूमा भौगोलिक विकटता र असहज बाटोको कारण देखाएर जिल्ला निर्वाचन व्यवस्थापन समितिले मतदान सामग्री र कर्मचारी त्यहाँ पुर्याउन हेलिकोप्टरको माग गरी प्रयोगमा ल्याएको मुख्य निर्वाचन अधिकृत कोमलप्रसाद आचार्यले बताए। सुरक्षा निगरानी बढाउनुपर्ने सामरिक महत्त्व बोकेको यहाँको त्रिदेशीय सीमा क्षेत्र विगतदेखि नै वन्यजन्तुको आखेटोपहार ओसारपसारको मुख्य नाका मानिन्छ। अहिले यो अपिनाम्पा संरक्षण क्षेत्रभित्र पर्ने भएका गृह प्रशासन र संरक्षण क्षेत्रको पहलमा यहाँ सुरक्षा व्यवस्था गर्नुपर्ने देखिन्छ। तर व्यासवासीलाई सुरक्षाको अनुभूति कम भएको महसुस भएको छ। अहिले नेपालको तर्फबाट नेपाल सशस्त्र प्रहरीको उपस्थिति रहेको भएको पनि भारतीय पक्षले सो ठाउँमा गस्ती गर्न दिँदैन। शौकाको संस्कृति नेपालको सुदूरपश्चिम प्रदेशमा पर्ने दार्चुला जिल्लाको महाकाली नगरपालिका, व्यास गाउँपालिकाको राप्ला, माल, दुम्लिङ, तिंकर, छाङरु, नाबी कुटी, गुन्जी, कालापानी, बुदी नौगाड गाउँपालिकाको साबिकको धुलिगडा गाविसको शौके बगर, सितोला गाविसको सितोलामा बसोबास गर्ने शौकासमुदायको आफ्नै संस्कृति, भेषभूषा, चालचलन र रहनसहन छ। जिल्लामा बसोबास गर्ने शौकासमुदायको महत्त्वपूर्ण चाडपर्वहरू हुन्छन्। शौकाजातिहरूका दुई महत्त्वपूर्ण पर्व छन्। छाङरु, तिंकर, बुदियालहरूको गाब्ला र श्री नमजुङ पूजन महत्त्वपूर्ण छ। श्री नमजुङ पूजन पर्व दसंै तिहारमा मनाइन्छ। शौकासमुदाय प्रायःजसो जिल्लाको व्यास गाउँपालिका वडा नम्बर १ मा बसोबास गर्छन्। वडा नं २ राप्ला दुम्लिङमा बसोबास गर्छन् भने अपि हिमाल गाउँपालिकाको सितोलामा पनि शौकासमुदायको बसोबास भएको व्यास गाउँपालिकाका स्थानीय चक्रसिंह ह्याकी बताउँछन्। उनी भन्छन्, केही वर्षअघि शौकासमुदायहरू नौगाड गाउँपालिकाको सौके बगडमा बसोबास गर्थे। तर अहिले उनीहरूको बसोबास त्यहाँ छैन। शौका समुदायको मुख्य पेसा गलैंचा, राडीपाखी बुन्ने, पशुपालन र कृषि नै हो। अहिले भने प्रायः त्यो पेसा क्रमशः लोप हुँदै गएको छ। पहिले बूढापाखाहरूले त्यो पेसालाई निकै महत्त्वका साथ चासो दिएर काम गर्ने गरेको स्थानीय प्रवेशप्रताप ऐतवालले बताए। तारा किसन फाउन्डेसन इन्कका सल्लाहकार किसनसिंह धामी शौका समुदायको संस्कृति, रहनसहन र समग्र जीवनशैलीलाई साहित्यमा समेट्नुपर्ने बताउँछन्। अमेरिका बसोबास गर्ने उनी यतिबेला गृह जिल्ला दार्चुला छन्। उनी भन्छन्, यो समुदायभित्र अनेक कथा छन्। यिनका बारेमा कथा, कविता, उपन्यास, नाटक आदि विधामा लेख्न सकिन्छ। अझ चलचित्र निर्माण गर्न सके झनै उत्तम हुनेछ। भारत र चीनसित सीमा जोडिएको व्यास गाउँपालिकामा विकासका सामान्य पूर्वाधार पनि निर्माण भएको छैन। भारत र चीनतर्फको सीमावर्ती क्षेत्रमा भने सडक, विद्युत्लगायत पूर्वाधारको विकास द्रुत गतिमा भइरहेको छ। शौका जातिहरूका दुई महत्तवपूर्ण पर्व छन्। छाङरु, तिंकर, बुदियालहरूको गाब्ला र श्री नमजुङ पूजन महत्तवपूर्ण छ। श्री नमजुङ पूजन पर्व दसैं तिहारमा मनाइन्छ।"
सर्लाहीमा लाखौंको अवैध कपडा बरामद,मलंगवा : सर्लाहीमा लाखौंको अवैध कपडा बरामद गरिएको छ। सर्लाहीको पश्चिम क्षेत्र बलरा नगरपालिका३ बाट सशस्त्र प्रहरीले लाखौं मूल्य बराबरको अवैध कपडा बरामद गरेको छ। भारतबाट लुकाई छिपाई ल्याउँदै गरेको कपडालाई सशस्त्रको चेकजाँच टोलीले बरामद गरेको हो। सशस्त्र प्रहरी बल नेपाल छिन्नमस्ता बाहिनी बर्दिबासबाट खटेको टोली र सशस्त्र प्रहरी बल नेपाल बोर्डर आउट पोष्ट छतौनाको संयुक्त टोलीले कपडा बरामद गरेको सशस्त्र प्रहरीले जनाएको छ। बरामद गरिएको कपडाको अन्दाजी मूल्य करिब १४ लाख २१ हजार रहेको प्रहरीले जनाएको छ। कपडासंगै प्रहरीले ओसार पसारमा प्रयोग भएका भारतीय नम्बर भएका दुईवटा मोटरसाइकल समेत बरामद गरेको छ। बरामद गरिएको कपडा र मोटरसाइकललाई आवश्यक कारबाहीका लागि जिल्ला भन्सार कार्यालय मलंगवामा ल्याइएको सशस्त्र प्रहरीले जनाएको छ।
नारायणगढमुग्लिन सडकमा माइक्रोबस र जिपमाथि खस्यो पहिरो,नारायणगढ : नारायणगढमुग्लिन सडकखण्डअन्तर्गत चितवनको इच्छाकामना गाउँपालिका६ तोपेखोलामा गुडिरहेको माइक्रोबस र जिपमाथि पहिरो खसेको छ। मुग्लिनबाट नारायणगढतर्फ गइरहेको ग१ख ९९०९ नंको यात्रुबाहक माइक्रोबस र प्रदेश ३०१०२३च ०५३५ नंको कारमाथि करिब साढे ५ बजेतिर पहिरो खसेको हो। पहिरोसँगै खसेको ढुंगाले लागेर एक जना सामान्य घाइते भएको इलाका प्रहरी कार्यालय मुग्लिनले जनाएको छ। इलाका प्रहरी कार्यालय मुग्लिनका अनुसार माइक्रोका चालक नवलपुर कावासोती नगरपालिका७ बस्ने ३६ वर्षीय टीकाराम महतोको हातमा सामान्य चोट लागेको हो। मानवीय क्षति नभए पनि गाडीमा भने क्षति पुगेको छ। अहिले साँझ ६:३० बजेबाट एकतर्फी मात्र यातायात सञ्चालनमा रहेको प्रहरीले जनाएको छ। दुईतर्फी सडक खुलाउन अझै केही समय लाग्ने प्रहरीले जनाएको छ।
"भोट त हाल्यौं, काम भारतमै छ","धनगढी : कञ्चनपुरको बेलडाँडी गाउँपालिका खैरीघाटका वसन्त ओड भारतको बेंगलोरमा चौकीदारीको काम गर्छन्। उनी भारतमा काम गर्न थालेको २० वर्षभन्दा बढी भयो। यो अवधिभित्र उनले नेपालमा आएर ५६ पटक भोट हाले पनि। नेताहरूले फोनका फोन गरे हजुर त्यही भएर आएको हुँ। भोट हालें, नेता जिताएँ। उनी कुर्सीमा बसेको पनि हेरें। झन्डै दुई सातापछि आज फेरि त्यही डन्डा बजाउन जाँदैछु, निधारमा रातो टीका लगाएका उनले गौरीफन्टा बोर्डरमा भावुक हुँदै भने। वसन्तलाई बेलडाँडीका पाँच जना नेताले फोन गरेर बोलाएका थिए। उनलाई आतेजाते भाडा पनि दिने भनिएको थियो। ६७ जनाको युवाको समूह बाँधेर उनी आए पनि। तर गाउँमा मतदान भयो, नेताहरू घरमा पटकपटक आए, भोट मागे र जिते पनि। तर, अहिले उनी आफ्नै पैसाले टिकट काटेर भारत जाँदैछन्। गाउँभरि पैसा बाँडियो भन्ने सुनेँ सर। तर, मलाई त आउने जाने टिकट पनि कसैले दिएनन्। चुनावमा भोट हाल्न आउन मन लागिहाल्छ, वसन्तले भने। कैलालीको लम्कीचुहा ८ का ३२ वर्षका युवा दमन देवकोटा पनि भोट हालेर गत बुधबार भारत फर्किए। ७८ जनाको समूहमा रहेका देवकोटाले भने, हामीले भोट दिएका जनप्रतिनिधिहरूले जितेका छन्। कैलालीको लम्कीचुहामा सत्ता गठबन्धनको तर्फबाट नेपाली कांग्रेसकी युवा नेतृ सुुशीला शाहीले मेयरमा जितेकी छन्। उनको पालिकामा उपमेयर पनि महिलाले नै जितेकी छन्। हामी नेपाली नागरिक हौं, हामीले मताधिकारको प्रगोग गर्नुपर्छ। त्यसैले भोट हाल्न आएका हौं, उनले भने। दमनको विचारमा अहिले स्थानीय तहमा धेरै भ्रष्टाचार र बेथिति बढेको छ। उनी भन्छन्, नेताहरूले हामीजस्ता लाखौं युवा विदेशमा छन् भनेर थाहा पाउनु पर्यो, युवाहरू नै नभएको पालिकामा विकास कसरी होला भनेर थाहा पाउनु पर्यो। रोजगारमुखी कार्यक्रमहरू ल्याउनु पर्यो, दमनले भने। कञ्चनपुरको बेलौरी नगरपालिका ३ का किसन सिंह थापा पनि २८ वर्षका भए। उनले यसअघि २०७४ सालको निर्वाचनमा पनि भोट दिएका हुन्। पाँच वर्षअघि पनि नेताहरूलाई भोट दिएर जिताएँ, तर गाउँमा कुनै रोजगारी पाइएन। तीन वर्षदेखि भारतको बेंगलोरस्थित एक होटलमा काम गर्छु, उनले भने, चुनाव आएका बेला, घरमा पनि भेटघाट हुन्छ। आफ्नो मतको प्रनि प्रयोग हुन्छ भनेर आएको, अब घरमा बसेर के गर्ने ? त्यसैले फर्केर जाँदैछु, भावुक हँुदै उनले भने। जनकपुर चुरोट कारखाना, विराटनगर जुट मिलजस्ता धेरै संस्थानहरू खारेज भएको उनलाई थाहा छ। हेटांैडा सिमेन्ट उद्योग, जनकपुर चुरोट कारखानाजस्ता रोजगार दिने कम्पनीहरू खारेज भएको पनि उनलाई थाहा छ। उनी भन्छन्, राजाका पालामा भएका कम्पनीहरू त नेताहरूले बेचेर खाए, अब उनीहरूबाट के आस गर्ने ? म नेपाली नागरिक हुँ, मत हाल्नु मेरो ठुलो धर्म हो भनेर मात्रै आएको, नेताहरूले केही गर्लान् र हामीजस्ता युवाहरूले स्वदेशमै रोजगारी पाउँला भन्ने आस मरिसक्यो। कञ्चनपुरकै पुनर्बास नगरपालिका५ की मनमाया विकको भारतको राजधानी नयाँदिल्लीमा पसल छ। उनी २८ गते चुनावकै लागि घर आएकी हुन्। परिवारका तीन जना आएको बताउँदै उनले भनिन्, आउने मन त थिएन, तर आमा दलित वडा सदस्यमा लड्नु भएको रहेछ, आमालाई त जिताउनुपर्छ भनेर आएको हुँ, उनले भनिन्। उनकी आमाले चुनाव जितेकी छिन्। पुनर्बास नगरपालिकामा पनि मेयर र उपमेयर दुवै पद नेपाली कांग्रेसले जितेको छ भने त्यहाँका अधिकांश वडामा पनि नेपाली कांग्रेसले जितेको छ। मनमाया भन्छिन्, नेपालमा केही काम पाउने भए, भारतमा अर्काको देशका भाँडा माझ्न किन जान्थेँ र ? तपाईंलाई थाहा छ, भारतीयहरू नेपाली युवाहरूका कारण धनी भइरहेका छन्, हाम्रो देशका नेताहरूका कारण हामी विदेश जान बाध्य छौं, युवाहरू नै नभएको देशको विकास कसरी हुन्छ। त्यसैले अब नेताहरूको चेतना खुलोस्। अछामको कमलबजारका नेत्रबहादुर विष्ट पनि गौरीफन्टा सीमा नाकामा भेटिए। मंगलबार अछामबाट बसमा आएका उनी बुधबार बेलुकी गौरीफन्टा नाका भएर भारतको मुम्बई गएका हुन्। आफ्नो गाउँका नेतालाई जिताउन १ लाख ८० हजार भारुमा गाडी रिजर्भ गरेर आएका उनीहरू बुधबार साढे ६ हजार प्रतिव्यक्ति भाडा तिरेर फर्किएका छन्। आउने बेलाको भाडा त नेताज्यूले दिए तर जाने बेला पनि यति महँगो भाडा परेको छ। नेताज्यूसँग भेट नै भएन। भोट माग्ने बेला तीन पटक दैलोमा आए, नेत्रबहादुरले भने। नेत्रबहादुरले भोट दिएका नेता पनि जितेका उनले बताए। अहिले किसानले बेर्ना छर्ने, मकै छर्ने र अबको एक महिनापछि रोपाइँसहित खेतीपातीको बेला भएको छ। तर ५१० दिनको बिदामा आएका उनीहरू फेरि खेतीका लागि फर्कने गरी भारत पसेका हुन्। हुन त सुदूरपश्चिम प्रदेश सरकारका मुख्यमन्त्री पनि लामो समय भारतमा काम गरेका व्यक्ति हुन्। लामो समय भारतमा चौकीदारी गरेका उनले प्रदेश सरकारको मुख्यमन्त्री छँदा नै भावुक हुँदै अब भारत जानेका दिनहरू फर्काउने निर्णय गरेका थिए। उनको कार्यकालको पाँच वर्ष सकिन थालेको छ। तर भारतमा जानेहरूको संख्यामा भने कुनै कमी आएको छैन। प्रदेश र संघ सरकारले भारतसहित तेस्रो मुलुक जाने युवाहरूको संख्या घटाउन सकेको छैन। सरकारसँग भारत जाने नेपालीको कुनै तथ्यांक छैन। तर गैरसरकारी संस्थाहरू भने सुदूरपश्चिमबाट मात्रै भारत जानेको संख्या ७ लाख भएको दाबी गर्दै आएका छन्।"
जिफण्ट प्रदेश १ अध्यक्षमा धमला निर्विरोध,"विराटनगर : नेपाल ट्रेड युनियन महासंघ (जिफण्ट)को प्रदेश १ अध्यक्षमा किशोर धमला निर्विरोध निर्वाचित भएका छन्। प्रदेश राजधानी विराटनगरमा शनिबार सम्पन्न जिफण्टको प्रथम अधिवेशनले धमलाको नेतृत्वमा २१ सदस्यीय नयाँ कार्यसमिति चयन गरेको हो। यसअघि पनि धमला जिफण्टको प्रदेश अध्यक्ष थिए। अधिवेशनले पनि उनैलाई पुनः अध्यक्ष बनाएको हो। उपाध्यक्षमा शशिकुमार राई, सचिवमा सूर्यप्रसाद खवास चयन भएका छन्। सुस्मिता चौधरी, हरि राई, सुखराज कटुवाल, हरिबहादुर अधिकारी, सीतादेवी बञ्जरा काफ्ले, मनकुमारी मगर, नयेन्द्रबहादुर विष्ट, सीतादेवी उप्रेती, पूण्यप्रसाद गुरागाईं, कृष्णप्रसाद काफ्ले, राजेश साह, सीता राई, मीना जीसी, खेमराज पोखरेल र विष्णुराम राई जिफण्टको प्रदेश सदस्य बनेका छन्। तीन जना सदस्य भनेपछि चयन गरिने छ। नवनिर्वाचित अध्यक्ष धमलाले श्रम ऐन र योगदानमा आधारित सामाजिक सुरुक्षा कोषलाई कार्यान्वयन गराउने प्रतिवद्धता जनाएका छन्। प्रदेशभित्रका प्रत्येक स्थानीय तह र जिल्लाहरुमा श्रमिकको सहजतालाई ध्यानमा राखेर श्रम डेक्सको स्थापनाका लागि पहल गर्ने उनले बताए। श्रम डेक्स स्थापना गर्न सबै पालिकाले अग्रसरता देखाएर सहयोग गर्नुपर्नेमा उनको जोड छ। धमलाले प्रदेशका १३७ पालिका र १४ जिल्लामा श्रमिकको समस्याको सुनवाइ गर्न श्रम समन्वय समिति गठन गर्न प्रदेश सरकारलाई दबाव दिने पनि बताए। नवनिर्वाचितहरुलाई जिफण्टका महासचिव जनक चौधरीले शपथग्रहरण गराए। अधिवेशनको उद्घाटन सत्रमा जिफण्टका केन्द्रीय अध्यक्ष विनोद श्रेष्ठ, एमाले प्रदेश १ का अध्यक्ष तुलसीप्रसाद न्यौपानेलगायत उपस्थित थिए।"
गाउँबस्तीमा भेटिँदैनन् बालबालिका,"गोरखा : चुमनुब्री गाउँपालिका७ ङाक्यू गोरखाकी छिरिङ आङ्मो र भाइ छिरिङ लामा सदरमुकामको एक निजी विद्यालयमा पढ्छन्। घरमा बुवा, आमा मात्र छन्। वर्षमा एकपटक गाउँघर फर्कन्छन्। वार्षिक परीक्षा सकेपछि वर्षमा एकफेर मात्र गाउँ जान्छौं। १०, १५ दिन बसेर फेरि स्कुल फर्कन्छौं, छिरिङ भन्छिन्, नर्सरीमा भर्ना भएर पढ्न थालेको हो। अहिले १० कक्षामा पुगेँ। गाउँमा धेरै बस्न पाएको छैन। गाउँमा, बाआमासित बस्न मन लागे पनि पढाइका कारण नमिल्ने उनको पीडा छ। चुमनुब्री २ ल्हीका निमा वाङ्ग्यालका ६ सन्तान छन्। १९ वर्षको एक सन्तान काठमाडौंमा १२ कक्षा पढ्दैछ। १० वर्ष र ८ वर्षका दुईजना पनि काठमाडौंमा पढ्दैछन्। १६ वर्ष, १३ वर्षका दुई सन्तान भारतमा पढ्छन्। तीन वर्षको काखे बालक मात्र साथमा छ। इन्डियामा पढेका दुईजनालाई महिनावारी १८ हजारका दरले फिस पठाउनुपर्छ। अरू त नेपालमै स्पोन्सर खोजेर पढेका छन्, उनी भन्छन्, बालबच्चा काखमा नहुँदा नरमाइलो त हुन्छ नि। तर के गर्ने, छोराछोरी पढाउनुपर्छ भन्छन्। पढाउनका लागि गाउँमा स्कुल छैन। गाउँका सबैको अवस्था यस्तै रहेको उनको भनाइ छ। शिक्षाको महत्त्वबारे जानकारी पाएपछि गाउँलेले दुःख सहेर पनि छोराछोरी पढ्न पठाउन थालेको उनको भनाइ छ। पढेकाले राम्रो गरेका छन्। नपढेकाको जिन्दगी हाम्रैजस्तो भीरपाखामा ढुंगामाटो खेलाएर, याकचौंरीसित खेलेर बित्ने भयो, उनी भन्छन्, त्यसैले आफूले दुःख सहेर, ढुंगाको मुटु बनाएर पनि छोराछोरीलाई चार, पाँच वर्षको भएपछि सहरतिर लगेर पढ्न छाड्ने गरेका छौं। सहरमा पढाउन गुम्बाका लामाले विदेशी दाता (स्पोन्सर) खोजिदिने गर्छन्। स्पोन्सर पाइयो भने आफूले पैसा तिर्नु परेन। नपाउञ्जेलसम्म त तिर्नु परिहाल्यो, उनी भन्छन्, स्पोन्सरको सहयोगमा पढेर भविष्यमा राम्रो प्रगति गरेकाहरूले फेरि अरू सानालाई स्पोन्सर गर्ने गर्छन्। गाउँमा विद्यालय नभएपछि चुमनुब्री गाउँपालिकाका अधिकांश बालबालिका पढ्नका लागि स्पोन्सर खोज्दै सहर जान बाध्य छन्। काखेबाहेक सबै बालबालिका सहर गएपछि गाउँहरू बालबालिकाविहीन भएका छन्। गाउँमा बालबालिका नभएको १० वर्ष जति भयो, अर्का स्थानीय ल्हाक्पो छेवाङ भन्छन्, पहिले गाउँमा जुङ प्रावि भन्ने सरकारी स्कुल थियो। होप एलायन्स भन्ने संस्थाले भवन पनि बनाइदिएको थियो। केटाकेटीहरूलाई खाजा पनि खुवाउँथ्यो। पढ्ने उमेर कटेका तर, पढ्न नपाएकाहरूलाई साँझ बिहान पढाइदिन्थ्यो तर पछि के भयो कुन्नि, स्कुल पनि बन्द भयो, संस्था पनि गयो। गाउँमा स्कुले बालबालिका देख्न नपाइने उनको भनाइ छ। ल्हीमात्र होइन, चुमनुब्री १ साम्दो, वडा नं २ ल्हो, स्यो, ल्ही, टोङ, राङ्च्यू, ङिन, छ्योकम, भर्जम, वडा नं ४ को प्रोक, नाम्रुङ, क्वाक, छाक, वडा नं ५ को बिही, क्य्राक, ड्याङ, राना, वडा नं ६ को लोक्पा, सिम्चेत, चुम्चेत, खारगुम्बालगायतका दर्जनौँ गाउँमा बालबालिका छैनन्। बुवाआमा गुम्बामा छन्। छोराछोरी पढ्न सहर गएका छन्। घरमा त हामी लोग्नेस्वास्नी मात्र हो, स्योका ४३ वर्षका नाम्ग्याल लामा भन्छन्, हाम्रो मात्र होइन, सबैको त्यस्तै हो। चुमनुब्री गाउँपालिकाको शिक्षा शाखाको तथ्यांकमा पालिकाभरि २१ वटा विद्यालय सञ्चालनमा रहेको देखिन्छ। ईसीडीसमेत गरी हाम्रो पालिकामा २१ वटा विद्यालय सञ्चालनमा रहेको देखिन्छ, शाखा प्रमुख बलराम पाठक भन्छन् ।"
समग्र विकासको लागि मिडियाको भूमिका आवश्यक : नगरप्रमुख महतो,"महोत्तरी : गौशाला नगरपालिकाको समग्र विकासका लागि मिडियाको भूमिका आवश्यक रहेको नगरप्रमुख डा दिपेन्द्र महतोले बताएका छन्। शनिबार रुपान्तरण मिडिया प्रालि गौशालाले आयोजना गरेको सम्मान कार्यक्रमलाई सम्बोधन गर्दै नगरप्रमुख महतोले सो धारणा राखेका हुन्। विकासको क्रममा यहाँको संचारको विकास समयअनुसार भईरहेकोले गौशालाको विकासको लागि मिडियाको भूमिका अहम रहने महतोले बताए। उनले भने, समग्र विकासको साथै यहाँको मिडियाको पनि विकास हुनेछ। मैले मिडियासँग सल्लाह र सहयोग अनुसार नै नगरविकासको निम्ति कदम उठाउनेछु। यस्तै अर्को प्रसंगमा नगरप्रमुख महतोले नगरपालिका कार्यपालिकाको निर्णयअनुसार नै अगामी रणनीति तय हुनेछ। उनले नगरविकासको निम्ति आफूले कदापी एकल निर्णय नलिने उदघोष गरेका हुन्। कार्यक्रमकाबीच नगरउपप्रमुख रेणु महतोले समग्र विकास गरेर गौशालालाई विकासको पथमा अगाडि बढाईने बताईन्।"
मुद्दा परेका वडाध्यक्ष निलम्बनमा : अख्तियारले माग्यो आयोगको जवाफ,"नुवाकोट : नुवाकोटमा वडाध्यक्षमा निर्वाचित एक जना व्यक्तिको विरुद्ध विशेष अदालतमा आर्थिक अनियमितता सम्वन्धि मुद्धा चलिरहेको रहस्य खुलेपछि उनी निलम्वनमा परेका छन्। उनको पद निलम्वनमा परेको अख्तियार दुरुपयोग अनुसन्धान आयोगले जनाएको छ। सदरमुकाम रहेको विदुर नगरपालिकाको एक वडामा निर्वाचित वडाध्यक्षको रकम हिनामिना सम्वन्धी मुद्धा विशेष अदालतमा गत २०७६ साल भदौ २० गतेदेखि चलिरहेको विषयमा विभिन्न निकायमा उजुरी दायर भएपछि अख्तियाले चासो लिएर उनको पद निलम्वनमा परेको जनाएको छ। विदुर नपा, मुख्य निर्वाचन अधिकृतको कार्यालय, जिल्ला प्रशासनलगायतका कार्यालयमा रकम हिनामिना सम्वन्धि मुद्धा चलिरहेका व्यक्ति विरुद्ध उजुरी दर्ता भएसंगै पद निलम्वनमा परेको अख्तियारको भनाई छ। विदुर९ को वडाध्यक्षमा कांग्रेस माओवादी गठवन्धनवाट उम्मेदवार वनेर स्थानीय हरिराम भण्डारी मुद्धा चलिरहेकै अवस्थामा उम्मेदवारी दिएर माओवादी केन्द्रका तर्फवाट निर्वाचित भएको र सपथग्रहण रोक्न माग गर्दै गत सोमवारै विदुरमा सोही वडाका २० जना व्यक्तिहरुले नगरपालिका कार्यालयमा ५७५० नं मा दर्ता गरेको उजुरीमा उल्लेख रहेको छ। उक्त उजुरीको कुनै सुनुवाई नभएको उजुरीकर्ताहरुको गुनासो रहेको छ। निलम्वित वडाध्यक्ष भण्डारीको विशेष अदालतमा मुद्धा नं ०७६ सिआर ००६३ वाट विशेष अदालत काठमाडौमा रकम हिनामिना भ्रष्टाचारको मुद्धामा सरकारकै तर्फवाट अभियोग दायर भई यहि २०७९ वैशाख २० गते मुद्धा पेशीमा चढी कारवाहीसमेत चलिरहेको सोही वडाका शनि चित्रकार, विनयप्रसाद लामिछाने, राजकुमार तामाङ, जयराम रिजाल, धनवहादुर वोगटी, सीता वोगटी, धनमाया सुनार, सुरेन्द्र श्रेष्ठसहित २० जनाले मुद्धाको विवरणसहित विदुर नगरपालिका कार्यालयमा पेश गरेको उजुरीपत्रमा उल्लेख गरिएको छ। मुख्य निर्वाचन अधिकृत तथा जिल्ला न्यायाधिष उमेशप्रसाद लुइटेलसमक्ष लिखित जानकारी गराइसकिएको उजुरीकर्ताहरु वताउँछन्। यस सम्वन्धमा अख्तियार दुरुपयोग अनुसन्धान आयोगका प्रवक्ता श्यामप्रसाद भण्डारीले रकम हिनामिना सम्वन्धि मुद्धा परिरहेका व्यक्तिले सार्वजनिक पद धारण गर्न नमिल्ने भएका कारण उनी निलम्वनमा परेको वताए। अन्य विषयमा भने निर्वाचन आयोगलाई मुद्धा परेका हरिराम भण्डारीका वारेमा लेखेर जवाफ दिन पत्र लेखेर पठाइसकिएको वताए। विशेष अदालतमा मुद्धा चलिरहेकै वेलामा वडाध्यक्षमा निर्वाचित भण्डारीको सपथग्रहण रोक्न माग गर्दै वडावासीले एक साता अगाडि नै उजुरी दिएका थिए। वडावासीले सपथग्रहण रोक्न माग गर्दै उजुरी दिएपनि भण्डारीले पद तथा गोपनियताको सपथग्रहण गरेका थिए। नेपाल सरकार वादी भई गत २०७६ साल भदौ २० गतेदेखि हरिराम भण्डारीसहित तीन जना विरुद्ध विशेष अदालतमा रकम हिनामिना सम्वन्धि मुद्धा चलिरहेको छ। विभिन्न स्थानमा उनलाई कारवाहीको माग गर्दै उजुरी परेपछि पनि भण्डारीले सपथग्रहण गरेर वडा कार्यालयमा गएर विविध कार्य गरेका थिए। यहि जेठ ९ गते सोमवार सपथग्रहण गरेका हरिराम भण्डारीले मुद्धा चलिरहेकै अवस्थामा अर्का वडा सदस्य राजकुमार श्रेष्ठलाई कावा वडाध्यक्षको कार्यभार दिइएको पत्र लेखेर छोडेका छन्। निलम्वित वडाध्यक्षले सपथ खाएर वडा कार्यालयमा गएर गरेका कार्यको वैधतामाथिसमेत प्रश्न उठेको छ। श्रेष्ठलाई कावा वडाध्यक्षको पत्र थमाएर हरिराम भण्डारी सम्पर्कविहीन भएका छन्। यस सम्वन्धमा नुवाकोटका प्रमुख जिल्ला अधिकारी नारायणप्रसाद रिसालले रकम हिनामिना सम्वन्धि मुद्धा चलिरहेका व्यक्तिले सार्वजनिक पद धारण गर्न नमिल्ने र मुद्धाको अन्तिम पैसला नभएसम्म उनको पद निलम्वनमा परेको प्रष्ट पारे।"
काठमाडौं विश्वविद्यालयको २७औँ दीक्षान्त समारोह : १ हजार ७१२ विद्यार्थी दीक्षित हुँदै,"काठमाडौं : काठमाडौं विश्वविद्यालयका २७औँ दीक्षान्त समारोह (दोस्रो चरण)मा विभिन्न सङ्कायका गरी एक हजार ७१२ जना दीक्षित हुने भएका छन् । आगामी जेठ २० गते विश्वविद्यालयमा स्नातक र स्नातकोत्तर तहमा अध्ययन गर्ने स्वदेशी र विदेशी विद्यार्थी दीक्षित हुने भएका हुन् । कार्यक्रममा कला, शिक्षा, इन्जिनियरिङ, व्यवस्थापन, विज्ञान र चिकित्सा विज्ञान विधाका गरी ११ जना पीएचडी तथा एमफिल ४३ सहित स्नातक र स्नातकोत्तर तहका विद्यार्थी दीक्षित हुनेछन् । दीक्षित हुने विद्यार्थीमध्ये पुरुषको प्रतिशत ६०२८ (१०३२ जना) र महिलाको प्रतिशत ३९७२ (६८०) रहेको छ । दीक्षित हुने विदेशी विद्यार्थी भारत, श्रीलङ्का, माल्दिभ्स, अमेरिका, अष्ट्रेलिया, चीन, बङ्गलादेश, नेदरल्यान्ड र जर्मनी गरी नौ देशका १५७ रहेका छन् । कार्यक्रममा पाँच जनालाई काठमाडौं विश्वविद्यालयको इतिहासमा पहिलोपटक उपाधि प्रदान गरिने विश्वविद्यालयले जनाएको छ । सत्ताइसौँ दीक्षान्त समारोहसम्ममा गरी काठमाडौं विश्वविद्यालयबाट अहिलेसम्ममा ३८ हजार ३३६ उत्तीर्ण हुनेछन् । रासस"

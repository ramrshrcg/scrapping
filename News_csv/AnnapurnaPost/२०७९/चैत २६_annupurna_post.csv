शीर्षक,विवरण
कोभिडमा खेलाँची नगरौं,"सरकारको काम सचेतना फैलाउने हो। स्वास्थ्यका पूर्वाधार तयार गर्ने हो। तर, सर्वसाधारण नागरिकका पनि आफ्नै दायित्व छन्। एकपटक विश्वलाई नै हायलकायल बनाइसकेको कोरोना भाइरस रोग (कोभिड१९) पटकपटक पुनरावृत्त भइरहेको छ। यो रोग उत्पत्ति भएको मानिएको चीनमा धेरैपटक यसको लहर आउनेजाने गरिरह्यो। अहिले फेरि भारतमा उत्पात मच्चाउन थालेको छ र त्यसको बाछिटा नेपालमा पर्दैछ। पछिल्लो समय मुलुकभर झन्डै ४ सय सक्रिय संक्रमित छन्। स्वास्थ्य मन्त्रालयका अनुसार चैत १७ गतेमात्रै सबैभन्दा बढी १ सय ४७ जनामा संक्रमण पुष्टि भएको थियो। भाइरसको विशेषता नै हो निरन्तर स्वरूप फेरिरहने। २०२२ को अन्त्यसम्म कम्तीमा ओमिक्रोनको १७ उपप्रकार देखिएको विज्ञ बताउँछन्। अहिले देखिएको भाइरस पनि ओमिक्रोनकै नयाँ हाइब्रिड भएको हुँदा विज्ञहरू नै रनभुल्लमा छन्। कोरोना भाइरसको सुरुआती चरणमा स्वाद र गन्ध गुमाउने लक्षण बिरामीहरूमा देखिएको थियो। रुघाखोकी लाग्नु, ज्वरो आउनु, ढाड दुख्नु, आँखा दुख्नु र थकाइ महसुस हुनुजस्ता कोरोनाका लक्षण हुन्। अरू कुनै पनि रोगले जस्तै यसले पनि सजिलै आक्रमण गर्ने भनेको दीर्घरोगी, ज्येष्ठ नागरिक, प्रतिरोधात्मक शक्ति कमजोर भएका व्यक्तिलाई नै हो। बच्ने उपाय भनेको साबुनपानीले हात धोइरहने, सेनिटाइजरको प्रयोग गर्ने, खोक्दा र हाच्छिउँ गर्दा कपडा वा बाहुलीले मुख छोप्ने गर्नु हो। मास्कको प्रयोग त झन् अनिवार्य नै भइहाल्यो। भीडभाडमा नजाने, दूरी कायम गर्नेलगायत तिर पनि ध्यान दिन आवश्यक छ। सरकारको काम सचेतना फैलाउने हो। स्वास्थ्यका पूर्वाधार तयार गर्ने हो। तर, सर्वसाधारण नागरिकका पनि आफ्नै दायित्व छन्। त्यो भनेको स्वास्थ्यका मापदण्डको पालना हो। सर्वसाधारण नै सचेत हुने, जिम्मेवार बन्ने र स्वास्थ्यका मापदण्ड पालना गरिदिने हो भने कोरोना फैलनै पाउँदैन। यसलाई फैलन नदिनकै लागि चक्र चुँडाल्नुपर्छ। त्यसैले त भीडभाड गर्नु हुँदैन। व्यक्तिव्यक्तिबीच पनि दूरी कायम गर्नुपर्छ। फेरि हामी नेपाली लापरवाही ज्यादा होसियार कम छौं। त्यस्तो कमजोरी गर्नु हुँदैन। खोपलाई पूर्णता दिने वा बुस्टर खोप लगाउन छुटेको भए त्यो पनि लगाउनुपर्छ। जुनसुकै रोगबाट जस्तै कोरोनाको जोखिमबाट बच्ने उपाय पनि होसियारी नै हो। पटकपटक पुनरावृत्त यो रोगबाट मानवजातिले पूर्णमुक्ति कहिले पाउँछ भन्ने नै यकिन छैन। तर, सधैं होसियार हुन आवश्यक छ।"
बागमती प्रदेश : बजेट खर्च निराशाजनक,"हेटौंडा : बागमती प्रदेशमा चालू आर्थिक वर्षको आठ महिनाको अविधिमा बजेट खर्च निराशाजनक रहेको छ। प्रदेश कोष तथा लेखा नियन्त्रक कार्यालय, हेटौंडाको तथ्यांकअनुसार आर्थिक वर्ष २०७९८० को २४ १२ प्रतिशत मात्र बजेट खर्च भएको छ। बर्सेनि बजेटको आकार बढ्दै गए पनि विकास खर्च हुने दर भने बढ्न नसकेको हो। चालू आवका प्रदेश सरकारले ७० अर्ब ९३ करोड ९३ लाख रुपैयाँको बजेट ल्याएको थियो। विनयोजित बजेटको फागुन मसान्तसम्म जम्मा १७ अर्ब ११ करोड ८ लाख रुपैयाँ मात्र खर्च भएको नियन्त्रण कार्यालयका सूचना अधिकारी होमनाथ रिजालले बताए। चालू आवको आठ महिनामा चालू खर्च ९ अर्ब २४ करोड ४२ लाख अर्थात ३४१४ प्रतिशत खर्च गरेको छ। यस्तै पुँजीगत खर्चतर्फ १७३६ प्रतिशत अर्थात् ७ अर्ब २६ करोड ६६ लाख रुपैयाँ खर्च गरेको छ। यस्तै वित्तीय व्यवस्थातर्फ २ अर्ब विनियोजन भएकामा प्रदेशले ६० करोड रुपैयाँ अर्थात् ३० प्रतिशत खर्च गरेको नियन्त्रक कार्यालयले जनाएको छ। यस्तै प्रदेशमा रहेका १ सय १९ स्थानीय तहलाई प्रदेश सरकारले आठ महिनामा ५ अर्ब १६ करोड ९८ लाख अर्थात् ६११६ प्रतिशत खर्च गरेको छ। बागमती प्रदेश सरकार स्थापनाको भएको पहिलो आव २०७५७६ मा ल्याएको बजेटको जम्मा ६० प्रतिशत मात्र खर्च भएको थियो। यस्तै आव २०७६७७ मा ४७ अर्ब ६० करोड ७९ लाख रुपैयाँको बजेट ल्याएकोमा कुल बजेटको जम्मा ५९ प्रतिशत मात्र खर्च भएको थियो। यस्तै प्रदेश सरकारले आव २०७७७८ मा कुल विनियोजित बजेट ५१ अर्ब ४२ करोड ७५ लाख रुपैयाँमा ६९ प्रतिशत मात्र खर्च गरेको थियो। यस्तै गत आव २०७८७९ मा पनि विनियोजन गरेको बजेट ५७ अर्ब ७२ करोड ९ लाख रुपैयाँमा ६६ प्रतिशत मात्र खर्च भयो। गत आवमा कुल बजेटको ३७ अर्ब ९९ करोड ४९ लाख रुपैयाँ खर्च गर्दा ३४ प्रतिशत बजेट फ्रिज भएको नियन्त्रक कार्यालयले जनाएको छ। मन्त्रालयगत खर्च कमजोर वर्तमान प्रदेश सरकारले १४ मन्त्रालयमा अहिले ११ मात्रै कायम गरेर कार्यक्रम अघि बढाएको छ। चालू आवको ६ महिनासम्म कायम रहेको तत्कालीन सरकारका १४ मन्त्रालयमध्ये श्रम, रोजगार तथा यातायात मन्त्रालयले पाएको ९७ करोड १६ लाख कुल बजेटमा ३० प्रतिशत अर्थात् २९ करोड १५ लाख रुपैयाँ खर्च गरेको छ। यस्तै वन तथा वातावरण मन्त्रालयले चालू आर्थिक वर्षका लागि पाएको कुल ३ अर्ब २३ करोड ९९ लाख बजेटमध्ये ३१ प्रतिशत अर्थात् १ अर्ब २ करोड ३७ लाख रुपैयाँ खर्च गरेको नियन्त्रक कार्यालयले जनाएको छ। प्राप्त कुल बजेटमा स्वास्थ्य मन्त्रालयले ४ अर्ब ४५ करोड ५ लाख बजेट पाएकोमा १ अर्ब ३० करोड ५० लाख रुपैयाँ खर्च गरेको छ। स्वास्थ्य मन्त्रालयले पनि २९ प्रतिशत खर्च गरेको हो। सामाजिक विकास मन्त्रालयले पाएको कुल बजेट ३ अर्ब ५२ करोड ८५ लाखमा ९२ करोड २९ लाख रुपैयाँ अर्थात् २६ प्रतिशत खर्च गरेको पाइएको छ। प्रदेशको भूमि व्यवस्था, सहकारी तथा गरिबी निवारण मन्त्रालयले २४ करोड ५८ लाख बजेट पाएकोमा ५० प्रतिशत अर्थात् ६ करोड २२ लाख रुपैयाँ खर्च गरेको छ। प्रदेशको मुख्यमन्त्री तथा मन्त्रिपरिषद्को कार्यालयले कुल बजेटको २२ प्रतिशत बजेट खर्च गरेको छ। उसले ६३ करोड १९ लाख ६८ हजार रुपैयाँ बजेट प्राप्त गरेकोमा १४ करोड १४ लाख रुपैयाँ खर्च गरेको छ । यस्तै प्रदेशको आर्थिक मामिला तथा योजना मन्त्रालयले ४७ प्रतिशत बजेट खर्च गरेको नियन्त्रक कार्यालयले जनाएको छ। मन्त्रालयले पाएको कुल बजेट १६ करोड २१ लाखमा ११ करोड २६ लाख रुपैयाँ खर्च गरेको छ। प्रदेशको खानेपानी, ऊर्जा तथा सिँचाइ मन्त्रालयले ९ अर्ब २१ करोड ९९ लाख कुल बजेट पाएकोमा २४ प्रतिशत अर्थात् २ अर्ब २२ करोड ६६ लाख रुपैयाँ खर्च गरेको छ। यस्तै प्रदेशको उद्योग, वाणिज्य तथा आपूर्ति मन्त्रालयले ६५ करोड १६ लाख रुपैयाँ कुल बजेट पाएकोमा १२ करोड २२ लाख रुपैयाँ अर्थात् जम्मा बजेटको २० प्रतिशत खर्च गरेको छ। यस्तै कृषि तथा पशुपन्छी विकास मन्त्रालयले चालू आवका लागि ४ अर्ब २० करोड ८४ लाख बजेट पाएकोमा १५ प्रतिशत अर्थात् ६४ करोड ८२ लाख रुपैयाँ खर्च गरेको छ। युवा तथा खेलकुद मन्त्रालयले १ अर्ब २२ करोड ६६ लाख रुपैयाँ बजेट पाएको थियो। उक्त मन्त्रालयले १९ करोड १३ लाख रुपैयाँ अर्थात् कुल बजेटको १६ प्रतिशत मात्रै बजेट खर्च गरेको छ। यस्तै सबैभन्दा धेरै बजेट पाएको भौतिक पूर्वाधार विकास मन्त्रालयले कूल बजेटको १६ प्रतिशत मात्रै बजेट खर्च गरेको छ। उक्त मन्त्रालयले २३ अर्ब ५८ करोड ६४ लाख रुपैयाँ कुल बजेट पाएको थियो। मन्त्रालयले ३ अर्ब ७९ करोड ८७ लाख रुपैयाँ खर्च गरेको हो। यस्तै प्रदेशको संस्कृति तथा पर्यटन मन्त्रालयले १ अर्ब ७७ करोड ३६ लाख रुपैयाँ बजेट पाएकोमा १० प्रतिशत अर्थात् १७ करोड २९ लाख रुपैयाँ खर्च गरेको छ भने प्रदेशमा सबैभन्दा कम बजेट पाएको आन्तरिक मामिला तथा कानुन मन्त्रालयले कूल बजेटको २१ प्रतिशत खर्च गरेको छ। उक्त मन्त्रालयले ८२ करोड ३२ लाख बजेट पाएकोमा १७ करोड ३५ लाख रुपैयाँ खर्च गरेको नियन्त्रक कार्यालय सुचना अधिकारी रिजालले बताए। किन हुँदैन बजेट खर्च ? आव २०७५७६ बाट प्रदेश सरकारले हालसम्म पाँचपटक बजेट विनियोजन गरिसकेको छ। विगतलाई हेर्दा सरकारले विपक्षी दल रिझाउन र सत्ता टिकाउनमा मात्र केन्द्रित हुँदा बर्सेनि करिब ४० प्रतिशत बजेट फ्रिज हुने गरेको नियन्त्रक कार्यालयको तथ्यांकले देखाउँछ। आन्तरिक मामिला तथा कानुन पूर्वमन्त्रीसमेत रहेका नेकपा एकीकृत समाजवादीका नेता कृष्णप्रसाद शर्मा खनालले जनशक्तिको अभावको कारण र राजनितीक दलले पहुँचको आधारमा विभाजन गरिएको टुक्रे योजनाको कारण पनि सोचेअनुसारको प्रतिफल प्रदेश सरकारले नपाएको बताए। यस्तै आर्थिक मामिला तथा योजना निर्वातमान मन्त्री जगन्नाथ थपलियाले कर्मचारीको अभाव र सबै जिल्लामा कार्यालय नभएकाले बजेट कार्यान्ययनमा समस्या रहेको बताए। प्रदेशमा कर्मचारी समायोजनपछि पनि आवश्यक मात्रामा कर्मचारी पूर्ति हुन नसक्दा बजेट कार्यान्वयनमा समस्या भइरहेको उनको भनाइ छ।"
किन्नै नसक्ने गरी सुर्तीजन्य पदार्थमा कर लगाऔं,"नेपालमा बढी बिक्री हुने सुर्तीजन्य पदार्थको खुद्रामूल्यमा औसत ४१ प्रतिशत कर लाग्ने गर्छ। विश्व स्वास्थ्य संगठनले यस्ता वस्तुमा खुद्रा मूल्यको ७५ प्रतिशतसम्म कर उठाउन सिफारिस गरेको छ। काठमाडौं : सरोकारवालाले सुर्तीजन्य पदार्थमा नेपालले लगाउने करको दर अत्यधिक मात्राले बढाउनुपर्ने माग गरेका छन्। अन्नपूर्ण मिडिया नेटवर्कले शुक्रबार आयोजना गरेको नो टोबाको ड्राइभ अभियानअन्तर्गत आगामी आर्थिक वर्षको बजेटलक्षित टोबाको सिम्पोजियमका सहभागीले सुर्तीजन्य पदार्थमा लाग्ने करको दर निकै कम भएको भन्दै यस्तो सुझाव दिएका हुन्। कर बढाउँदा मूल्य बढ्ने तथा सुर्तीजन्य पदार्थ खरिद गर्नेको क्षमता कम भएर उपभोग घट्ने जानकारहरूको दाबी छ। यस्तै सरकारले पनि बढी राजस्व प्राप्त गर्ने हुनाले कर बढाउनुलाई विनविन परिस्थिति मानिएको छ। नागरिक स्वस्थ हुनुलाई आर्थिक मूल्यमा गणना गर्दा कर बढाउँदा राज्यलाई खर्बौं रुपैयाँ लाभ हुने विज्ञहरूको तर्क छ। सुर्तीजन्य पदार्थ खपतका कारण ज्यान गुमाउनेको सूचीमा नेपाल विश्वमै १९औं र दक्षिण एसियामा शीर्ष स्थानमा पर्छ। तर, यस्ता पदार्थमा लाग्ने कर दक्षिण एसियामै न्यून हो। यो दर विश्व स्वास्थ्य संगठनको सिफारिसनजिक पनि छैन। आर्थिक वर्ष २०८०८१ को बजेट पूर्वसन्ध्यामा आयोजित टोबाको सिम्पोजियममा प्रमुख अतिथि प्रतिनिधिसभाकी उपसभामुख इन्दिरा राना मगरले सुर्तीजन्य पदार्थको प्रयोग र यसको इकोसिस्टम जरैदेखि उलेख्नुर्ने बताइन्। खरिद गर्नै नसक्ने गरी कर बढाएर यस्ता पदार्थको उपभोग नियन्त्रण गरिनुपर्ने उनको भनाइ छ। सार्वजनिक स्थानमा यस्ता पदार्थ उपभोग गर्नेलाई जरिवाना लगाएर पनि उपभोग नियन्त्रण गर्न सकिने उनको बुझाइ छ। यस्तो पदार्थ उपभोग गर्नेलाई कारबाही हुने कानुनी व्यवस्था भए पनि कार्यान्वयन हुन नसकेको जिकिर गर्दै उनले भनिन्, युवालक्षितभन्दा ससाना बालबालिक लक्षित जनचेतनाका कार्यक्रम आयोजना गर्नुपर्छ। प्रिस्कुल स्तरदेखिनै नानीबाबुहरूलाई सुर्तीजन्य वस्तु खराब हो भन्ने जानकार बनाउनुपर्छ।युवाहरूले पछिल्लो समय फेसनका रुपमा सुर्तीजन्य पदार्थ उपभोग गर्ने आफूले पाएको भन्दै उनले चिन्ता व्यक्त गरिन्। युवाले फेसनका रूपमा सुर्तीजन्य वस्तु उपभोग गरिरहेका छन्। चुरोट, हुक्का, ईसिगरेट तान्यो भने स्ट्यान्डर्ड बढ्छ भन्ने भ्रममा छन्, उनले भनिन्, यो संगतको प्रभाव हो । विद्यालयदेखि नै उनीहरूलाई करको ज्ञान दिन सक्यौं भने यस्ता वस्तुमा करको आवश्यकता महसुस गर्ने थिए। युवालाई कर किन तिर्ने भन्ने सिकाउनुपर्छ भन्दै उनले भनिन्, सरकारको राजस्व कसरी संकलन हुन्छ ? र, कुन क्षेत्रमा खर्च हुन्छ ? जस्ता विषय पनि सिकाइन आवश्यक छ। अन्नपूर्ण मिडिया नेटवर्कको नो टोबाको ड्राइभ अभियान अन्तर्गत आगामी बजेटमा सुर्तीजन्य पदार्थमा कर बढाउन पैरवीस्वरूप टोबाको सिम्पोजियम आयोजना गरिएको हो। कार्यक्रममा विज्ञ, नीति निर्माता, राजनीतिज्ञ, सरकारी प्रतिनिधि तथा स्थानीय तहका प्रतिनिधिले सुर्तीजन्य पदार्थमा अत्यधिक मात्रामा कर बढाएर खपत कम गर्न सकिने बताए। सुर्तीजन्य पदार्थमा कर बढाउँदा स्वास्थ्य खपत कम हुनाले स्वास्थ्य जोखिम कम हुने र सरकारले पनि बढी राजस्व प्राप्त गर्नसक्ने भएकाले यसलाई विनविन परिस्थिति मान्न सकिने अन्नपूर्ण पोस्ट्का प्रधान सम्पादक अखण्ड भण्डारी बताउँछन्। सुर्तीजन्य पदार्थ खपत कम होस् भनेर सरकारले सुरुमा यस्ता उत्पादनको खोलमा धूमपान स्वास्थ्यका लागि हानिकारक छ, लेख्ने गरेको थियो। पछि यसलाई प्रभावकारी बनाउन घातक असर झल्काउने रंगिन तस्बिर (खोलको ९० प्रतिशत) राख्ने व्यवस्था गरियो। तर, यी दुई उपायले काम नगरेकाले थेग्नै नसक्ने गरी कर बढाउनु एकमात्र उपायका रुपमा रहेको प्रधान सम्पादक भण्डारीको भनाइ छ। कर बढाउनु भनेको सुर्तीजन्य पदार्थ किन्नै नसक्ने बनाउने उपाय हो, भण्डारीले भने, आउने बजेटमार्फत सरकारले यस्ता पदार्थमा करको दर बढेर सतप्रतिशत पुगेको समाचार छाप्न पाउँ। कर बढाएर सुर्तीजन्य पदार्थको उपभोग घटाउन सकियो भने मानव पुँजी निर्माणमार्फत् अर्थतन्त्रलाई गुणात्मक लाभ हुनेछ। नेपालमा बढी बिक्री हुने सुर्तीजन्य पदार्थको खुद्रामूल्यमा औसत ४१ प्रतिशत कर लाग्ने गर्छ। विश्व स्वास्थ्य संगठनले यस्ता वस्तुमा खुद्रा मूल्यको ७५ प्रतिशतसम्म कर उठाउन सिफारिस गरेको छ। नेपाल विकास अनुन्धान प्रतिष्ठानका वरिष्ठ अनुसन्धान अधिकृत डा जयकुमार गुरुङ कर वृद्धि गरी सुर्तीजन्य पदार्थलाई महँगो बनाएपछि उपभोक्ताको पहुँच घटेर उपभोग घट्ने बताउँछन्। उनका अनुसार अन्तर्राष्ट्रिय अभ्यास र प्रमाणले पनि यो उपायलाई सबैभन्दा प्रभावकारी मानिएको छ। कार्यक्रममा करविज्ञ डा रूप खड्काले सुर्तीजन्य पदार्थमा ४ प्रकारको कर लाग्ने जानकारी दिए। यस्ता वस्तुमा लाग्ने मूल्य अभिवृद्धि कर (भ्याट) अधिकतम १३ प्रतिशतभन्दा बढी लगाउन पाइँदैन भने र खुला व्यापारको सिद्धान्त परिपालन गर्दा भन्सार महसुल सीमाभन्दा बढी लिन पाइँदैन। त्यसैले सुर्तीजन्य पदार्थमा अन्तःशुल्क बढाएर वा स्वास्थ्य कर लगाएर मूल्य बढाउन सकिने उनको भनाइ छ। नेकपा माओवादी केन्द्र स्वास्थ्य तथा जनसंख्या विभाग प्रमुख कल्पना धमलाले सुर्तीजन्य पदार्थमा कर बढाउने विषयमा आफू सकारात्मक रहेको तथा आफ्नो तर्फबाट सक्ने पहल गर्ने बताइन्। सुर्तीजन्य पदार्थमा कर बढाउने विषयमा म गहन रुपमा लाग्ने दाबी गर्दै उनले भनिन्, सुर्तीमा कर बढ्नैपर्छ र आगामी बजेटमार्फत् अझै बढ्छ। कतिले बढ्छ यकिन गरेर भन्न सक्दिनँ तर पार्टीका तर्फबाट प्रतिबद्धता गराउन चाहन्छु कि तपाईंहरूले खुसीको खबर पक्कै सुन्न पाउनुहुनेछ। उनले हुक्का र ईसिगरेटलाई सुर्तीजन्य पदार्थको सूचीमा राख्नपहल गर्ने पनि बताइन्। टोबाको सिम्पोजियममा नेपाल विकास अनुसन्धान परिषदका वरिष्ठ अनुसन्धान विशेषज्ञ डा गरुङले सरकारले सुर्तीजन्य पदार्थमा लगाइने करका विषयमा विस्तृत प्रस्तुति दिएका थिए। यस्तै ५ विज्ञ सम्मिलित प्यानल छलफल आयोजना गरिएको थियो। सञ्चारकर्मी रुपा खड्काले सहजीकरण गरेको प्यानल छलफलमा नेपाल स्वास्थ्य अर्थशास्त्र संघका अध्यक्ष प्राडा शिवराज अधिकारी, नेपाल चिकित्सक संघका अध्यक्ष डा अनिलविक्रम कार्की, वरिष्ठ स्त्री क्यान्सर रोग विशेषज्ञ डा सरिता घिमिरे, आन्तरिक राजस्व विभाग अन्तःशुल्क प्रयोगशाका निर्देशक इश्वरप्रसाद कोइराला, अर्थ मन्त्रालय नीति तथा योजना शाखाका उपसचिव डा गुणनिधि भुसाल सम्मिलित थिए। धन्यावद मन्तव्य राख्दै सिम्रिक फाउन्डेसनकी सञ्चार निर्देशक शुभ खनालले सुर्तीजन्य पदार्थ नियन्त्रणमा नेपालमा हालको नीति पर्याप्त नभएको बताइन्। उनले भनिन्, सुर्तीजन्य पदार्थबारे दृष्टिकोण तथा रणनीति निर्माणमा यस्ता छलफल आवश्यक छन्। छलफलको निष्कर्षले राजस्व प्रशासनलाई सुर्तीजन्य पदार्थमा कर बढाउन प्रेरित गर्ने आशा गरेकी छु। उनले सुर्तीजन्य पदार्थको प्रयोग नियन्त्रणमा भुमिका खेल्ने सबैप्रति आभार पनि व्यक्त गरिन्। नो टोबाको ड्राइभ अभियानअन्तर्गत अन्नपूर्ण मिडिया नेटवर्कले आगामी आर्थिक वर्षमा यस्तो करको दर कम्तिमा ५० प्रतिशत पुर्याउन पैरवी गर्दै आएको छ। नेटवर्कले युनिटी फर सस्टेनाबिलिटीको मूल नारा लिएर विभिन्न किसिमका वातावरण मैत्री कार्य पनि गर्दै आएको छ। कार्यक्रमको नलेज पार्टनर नेपाल विकास अनुसन्धानपरिषद् थियो। सिनर्जी पार्टनरहरू नेपाल स्वास्थ्य अर्थशास्त्र संघ र सिम्रिक फाउन्डेसन थिए।"
स्थानीय सरकारलाई खर्च कटौतीको दबाब,"सम्पत्ति कर लगाउन वा अन्य कुनै प्रकारको सार्वजनिक हितको काम गर्न जग्गा उपलब्ध छैन। आफ्नै नगरमा भएका जग्गामा एउटा शौचालय बनाउन पनि गुठीसँग लिजमा लिनुपर्ने वा भाडा तिर्नुपर्ने बाध्यता छ। देशको राजनीतिक अस्थिरता र खस्किँदो अर्थतन्त्रका कारण जनकपुरधाम उपमहानगरपालिकाको कामकाज प्रभावित भएको छ। नेपाल सरकारले हामीलाई एउटा पत्र पठाएको छ, जसमा भनिएको छ तपाईं २० प्रतिशत आफ्नो सबै खर्चमा कटौती गर्नुस्। पहिला केन्द्र सरकारको गुनासो थियो कि स्थानीय सरकार बजेट खर्च गर्दैन। अहिले खर्च कटौती गर्न दबाब छ। फोहोर व्यवस्थापन गर्न हामीसँग ल्यान्डफिल्ड साइट छैन। सरसफाइको काम राति गर्नुपर्ने बाध्यता छ। भएका सफाइ कर्मचारी, सवारी चालक उपमहानगरपालिकामा नभई नहुने खालका छन्। प्रत्येक वडा कार्यालयमा एक जना कम्प्युटर अपरेटर पठाउनुपर्नेछ। जसले जन्मदर्ता, मृत्युदर्तालगायत विभिन्न दैनिक डाटालाई कम्प्युटरमा राख्न सकोस्। तर, यी कर्मचारी भर्ना गर्न जब हामीले सार्वजनिक सूचना निकाल्यौं तब संघ सरकारबाट चिठ्ठी आयो कि तपाईं कर्मचारी भर्ना गर्न सक्नुहुन्न। एकातर्फ चाहिएको कर्मचारी भर्ना गर्न नसक्ने अवस्था छ। अर्कातर्फ खर्च कटौती गरिन्छ। यस्तो अवस्थामा स्थानीय तहहरूले विकास र समृद्धिको यात्रा कसरी तय गर्न सक्छन् ? मधेस प्रदेश सरकारसँगको समन्वय राम्रै छ। जनकपुरधामको सबैभन्दा ठूलो समस्या छ, फोहोर व्यवस्थापन। म निर्वाचित भएर आएदेखि यस विषयलाई पहिलो प्राथमिकतामा राखेको थिएँ। मैले यो समस्यालाई तीन किसिममा वर्गीकरण गरेँ ठोस फोहोर, छाडा चौपाया, फुटपाथ (सडकपेटी)को समस्या र पार्किङको व्यवस्थापन। हामीले छाडा चौपाया व्यवस्थापनतर्फ स्तरीय खालको एक बिघामा गत साउनदेखि गौशाला निर्माण गरिरहेका छौं। फुटपाथ खाली गराएका छौं। जसको अभावमा यहाँका अधिकांश सडक अस्तव्यस्त थिए। व्यवसायीले फुटपाथमै सरसामान राखेका कारण सर्वसाधारणलाई हिँडडुल गर्न कठिनाइ थियो। अहिले खाली गराएर पैदल यात्रीलाई आवागमनमा सहजता प्रदान गर्ने प्रयास गरेका छौं। ल्यान्डफिल्ड साइटका लागि ३० बिघा जग्गा लिजमा उपलब्ध गराउन गुठी संस्थानसँग समन्वय गरी उपमहानगरपालिकाले गुठी कार्यालयलाई पत्र पठाएको छ। फोहोर व्यवस्थापन गर्न हामीसँग ल्यान्डफिल्ड साइट छैन। सरसफाइको काम राति गर्नुपर्ने बाध्यता छ। प्रशासन, स्वास्थ्य, शिक्षा, सुशासन सम्बर्द्धनलगायत नियमित काम भइरहेको छ। पूर्णखोप घोषणा कार्यक्रमअन्तर्गत १० वटा वडालाई पूर्णखोप घोषणा गरिसकेका छौं। पूर्णशिक्षा अभियानलाई अघि बढाइरहेका छौं। सेवाग्राहीलाई सुशासनको प्रत्याभूति दिलाउन मैले सक्दो प्रयास गरेको छु। यसअघि हाम्रो उपमहानगरपालिकामाथि भ्रष्टाचारको दाग लागेको सबैलाई थाहा नै छ। महालेखापरीक्षकको तथ्यांक हेर्ने हो भने यस उपमहानगरपालिकाको बेरुजु १ सय ८ करोड थियो। जसमध्ये यस वर्ष हामीले ४० करोडजति फछ्र्यौट गराएका छौं। भ्रष्टाचारप्रति मैले शून्य सहनशीलताको नीति लिएको छु। सेवाग्राहीलाई छिटोछरितो रूपमा सेवाप्रवाह गर्न सम्पूर्ण फाँटलाई सक्रिय गराएको छु। यहाँको सबैभन्दा ठूलो चुनौती जनचेतना अभाव हो। उपमहानगरपालिकाले एक्लै कहिले पनि स्वच्छ, सफा र समृद्ध जनकपुर बनाउन सक्दैन। विकास र समृद्धिका लागि नागरिकदेखि लिएर सबैको साझा मन हुनु आवश्यक छ। अर्को चुनौती छ गुठी संस्थानको हस्तक्षेप। उपमहानगरपालिकाको आन्तरिक राजस्व वृद्धि हुन सकिरहेको छैन। जसको बाधक गुठी हो। जनकपुरका अधिकांश जग्गा गुठी संस्थानको नाममा छ। यस्ता जग्गामा नक्सापास गर्न सकिएको छैन। तर, घरधनीहरू मनोमानी रूपमा बस्ती बसाएर बसोबास गरिरहेका छन्। सम्पत्ति कर लगाउन वा अन्य कुनै प्रकारको सार्वजनिक हितको काम गर्न जग्गा उपलब्ध छैन। आफ्नै नगरमा भएका जग्गामा एउटा शौचालय बनाउन पनि गुठीसँग लिजमा लिनुपर्ने वा भाडा तिर्नुपर्ने बाध्यता छ। संस्थानले यहाँको जग्गाबाट कर असुल गरेर केन्द्रमा लग्छ। यस विषयलाई समाधान गर्न प्रदेश सरकारको भूमि ऐन आउनु अत्यावश्यक छ। र गुठीका जग्गाहरू स्थानीय तहअन्तर्गत ल्याउन पहल जरुरी छ। (साह जनकपुरधाम उपमहानगरपालिका प्रमुख हुन्।)"
गाउँमा चिल्ड्रेन पार्क,"दोलखा : दोलखाको गौरीशंकर गाँउपालिका५ इविथानमा चिल्ड्रेन पार्क निर्माण भएको छ। तर, निर्माण सम्पन्न भएको झण्डै एक वर्ष बित्न लाग्दासमेत सञ्चालन नहुँदा स्थानीयले गुनासो गरेका छन्। बागमति प्रदेश सरकारको सामाजिक विकास मन्त्रालयअन्तरगत प्राप्त करिब एक करोड ५३ लाख रुपैयाँको लागतमा निर्माण भएको चिल्ड्रेन पार्क चार रोपनी जग्गामा फैलिएको छ। पाँच नम्बर वडा कार्यालय र सुरी प्राथमिक स्वास्थ्य केन्द्र रहेको इविथान क्रमशः सहरीकरण हुदै जाँदा चिल्ड्रेन पार्क निर्माणले सौन्र्दय थपिएको तर, सञ्चालन नहुँदा स्थानीय निराश बनेको स्थानीय छिन्डोमा शेर्पाले बताइन्। ५९६० सालसम्म एउटा स्वास्थ्य चौकी, एउटा विद्यालय र ३४ वटा मात्र घरहरू रहेको इविथानमा अहिले झण्डै ७० घरधुरी छन्। धेरै कुराको विकास भएको छ, चिल्ड्रेन पार्क सञ्चालनमा आए बालबालिकाको पर्यटकीय केन्द्र बन्न सक्ने स्थानीयको भनाइ छ। गौरीशंकर गाँउपालिका५ सुरीका वडा अध्यक्ष सुन्दर खड्का चिल्ड्रेन पार्कमा केही संरचना निर्माण गर्न बाँकी रहेको र व्यवस्थापनका लागि समिति निर्माण गर्न लागिएकोले सञ्चालनमा केही ढिलाइ भएको बताउँछन्। वडाको केन्द्रमा निर्माण भएको चिल्ड्रेन पार्क सबै हिसाबले आवश्यक छ, वडा अध्यक्ष खड्काले भने, अब केही महिनाभित्र नै व्यवस्थित ढङ्गले पार्क सञ्चालन गर्नेछौं। पार्क सञ्चालन भएपछि दैनिक ५० भन्दा बढी बालबालिका अभिभावकसहित पुग्ने अनुमान गरिएको वडा अध्यक्ष खड्काको भनाइ छ। स्थानीय व्यवसायी राजन घतानी हिमाली गाँउलाई पर्यटकीय केन्द्र बनाउन, स्वास्थ्य केन्द्र तथा वडा कार्यालयमा सेवाग्राहीसँग आउने बालबालिकालाई भुलाउन र बजार क्षेत्रका बालबालिकालाई फुर्सदको समयमा रमाउन चिल्ड्रेन पार्क आवश्यक भएपनि सञ्चालन हुन नसक्दा उपयोगविहीन बनेको बताउँछन् । वडा अध्यक्षले चाँडै पार्क सञ्चालन हुन्छ भन्नु भएको छ, हामी आश गरेर बसेका छौं, घतानीले भने।"
३० वर्षदेखि अतिक्रमित मन्दिरमा चल्यो डोजर,"वीरगन्ज : वीरगन्ज महानगरपालिकाको वडा नम्बर १० घडिअर्वास्थित ऐतिहासिक रामजानकी मन्दिरको प्रवेशद्वार नै थुनेर मन्दिरको जग्गा अतिक्रमण गरी बनाइएको पक्की घर महानगरपालिकाले भत्काएर हटाएको छ। घडिअर्वा पोखरीको मूलद्वार सामुन्ने रहेको रामजानकी मन्दिरमा भएको अतिक्रमण शनिबार महानगरका मेयर राजेशमान सिंह आफंै पुगेर डोजर लगाएर हटाएका हुन्। आफू मन्दिरको पुजारी हुँ भन्दै शम्भुनाथ तिवारीले महानगरविरुद्ध मन्दिर अतिक्रमण तथा तोडफोड गर्न नदिन माग गर्दै उच्च अदालत अस्थायी इजलाश वीरगन्जमा रिट दिएका थिए। तर, उक्त रिट अदालतबाट अस्वीकार भएसँगै शनिबार महानगरपालिकाले कथित पुजारी तिवारीले मन्दिर नै बन्धक बनाउने गरी निर्माण गरेको पक्की संरचना डोजर लगाएर भत्काएको हो। गत फागुन ४ गते पुजारी तिवारीकै पक्षमा जारी भएको अन्तरिम आदेश खारेजीको माग गर्दै महानगरपालिकाले अदालतमा निवेदन दिएकोमा शुक्रबार न्यायाधीशद्वय शारंगा सुवेदी र शान्ता सेढाई सापकोटाको संयुक्त इजलासले महानगरकै पक्षमा आदेश दिएसँगै शनिबार मन्दिरलाई बन्धक बनाएर गरिएको अतिक्रमण हटाइएको हो। घडीअर्वाका स्थानीयका अनुसार पुजारी तिवारीले विगत ३० वर्षदेखि मन्दिर प्रवेशमा रोक लगाएर मन्दिरकै जग्गा अतिक्रमण गरी त्यसमा पक्की संरचनाका सटरहरू निर्माण गरेर भाडा असुली गर्दै आएका थिए। विक्रम संवत १९८२ सालदेखि नै रामजानकी मन्दिरको नाममा रहेको उक्त जग्गामा पुजारी तिवारीले विगत ३० वर्षदेखि मन्दिर नै बन्धक हुनेगरी अतिक्रमण गरेर तीनैतर्फ पक्की संरचना बनाएर सटर भाडामा लगाएका थिए। शनिबार वर्षौंदेखि मन्दिरको जग्गामा पुजारी तिवारीले गरेको अतिक्रमण हटेसँगै घडीअर्वाका स्थानीयले खुसी भएर मेयर सिंहलाई लड्डु खुवाउनुका साथै अन्यलाई पनि बाँडेका थिए। खुसी भएर लड्डु बाँडेका घडीअर्वाका स्थानीय युवा राकेश साहले भने, हाम्रो वडाको सार्वजनिक सम्पदा फिर्ता पाउँदा सबै वडावासी खुसीले गद्गद् छौं। अदालतले महानगरकै पक्षमा आदेश दिएसँगै तिवारीले मन्दिरको स्वामित्वमा रहेका जग्गामा अतिक्रमण गरी बनाएका अन्य सबै संरचनाहरू पनि अब हटाएर मन्दिरलाई पुरानै संरचनामा फर्काउने मेयर सिंहले बताए। उनले भने, मन्दिरमा गरिएको अतिक्रमण सबै हटाएर खाली गराउछौं, मन्दिरलाई अब दैनिक पुजापाठ हुने गरी संचालनमा ल्याउछौं। शनिबार मन्दिरको अतिक्रमण हटाउन महानगरपालिकाका प्रमुख प्रशासकीय अधिकृत लक्ष्मीप्रसाद पौडेल, वडा नम्बर १० का वडा अध्यक्ष सुशीलकुमार साह कानु, मेयर सिंहका प्रेस सल्लाहकार महेश दास, स्वकीय सचिव सत्यराज घिमिरे, जनसम्पर्क सल्लाहकार नवराज फुयाँल, प्रशासन प्रमुख राज ताम्राकार, सरसफाइ प्रमुख सर्फुदिन मियाँसमेतको टोली पनि पुगेको थियो।"
भारतले कर लगाउनेमा चिया उद्योगी चिन्तित,"भारतले नेपाली चियामा ४० प्रतिशत कर लगाउने तयारी गरेपछि सरोकारवाला चिन्तित देखिएका छन्। झापा : भारतले नेपाली चियामा ४० प्रतिशत कर लगाउने तयारी गरेपछि सरोकारवाला चिन्तित देखिएका छन्। ४० होइन, ५ प्रतिशत मात्र कर लगाए पनि नेपाली चिया उद्योग धराशायी हुने बताउँछन् राष्ट्रिय चिया तथा कफी विकास बोर्डका सदस्य आदित्य पराजुली। उनका अनुसार अहिलेसम्म बिनाकर निकासी भइरहेको छ। नेपालले भारतबाट आयातित चियामा ४० प्रतिशत कर पुर्याएपछि उसले पनि नेपाली उत्पादनमा आँखा लगाएको उनको भनाइ छ। पहिला ३० प्रतिशत कर हुँदा भारतीय पक्षले त्यसबारे आवाज उठाएको थिएन, नेपाल चिया उत्पादक संघका उपाध्यक्षसमेत रहेका पराजुलीले शनिबार एक कार्यक्रममा भने, सरकारले १० प्रतिशत कर बढाएसँगै भारतीय पक्षले पनि नेपाली चियामा ४० प्रतिशत कर लगाउन खोजिरहेको छ। टी बोर्ड अफ इन्डियाले नेपालको चिया चीनलगायत तेस्रो मुलुकबाट आयातित गुणस्तरहीनको संज्ञा दिँदै आएको उनको भनाइ छ। उनका अनुसार भारत निकासी हुने चिया नेपाली उत्पादन हो। यो कुरा भारत सरकारसमक्ष पुर्याउन नेपाल सरकारले तत्काल ठोस कदम चाल्नुपर्छ, उनले भने। इलामको गोर्खा टी स्टेटका प्रमुख उदय चापागाईंले भारत निकासी हुने नेपाली चियामाथि अंकुश लगाउने काम हाम्रै सरकारबाट भइरहेको गुनासो गरे। बेलैमा सचेत हुन उद्योगी तथा व्यवसायीलाई उनले आग्रह गरे। भारतीय पक्षबाट बारम्बार जुन प्रहार भइरहेको छ त्यसप्रति परराष्ट्र, कृषि, उद्योग, वाणिज्य तथा आपूर्ति मन्त्रालयका मन्त्री तथा सचिवले कूटनीतिज्ञ पहल नगर्दा उद्योगी तथा व्यवसायीले त्यसको असर भोगिरहनुपरेको उनले बताए। अहिलेसम्म सरकारले देशमा एउटा अन्तर्राष्ट्रिय मान्यताप्राप्त प्रयोगशाला स्थापना गर्न सकेको छैन, चापागाईंले भने, नेपालमा प्रयोगशाला नहुँदा यहाँका चिया उद्योगी तथा व्यवसायी भारतको भर पर्नुपरेको छ। योभन्दा ठूलो विडम्बना अरू केही छ ? भारतले नेपालको चियालाई सेन्ट्रल फुड ल्याब कोलकातामा परीक्षण गराएर मात्रै निकासीको अनुमति दिँदै आएको उनले सुनाए। नेपालमै परीक्षण हुँदा कोलकाता धाउनु त पर्दैन थियो। उनीहरूले दिएको गलत रिपोर्टसम्म त यहाँका उद्योगी तथा व्यवसायीहरूले मान्नु पर्दैन थियो, उनले भने, अब नेपाली चियाको ब्रान्डिङ र बजारीकरणमा हामी सबै लाग्नुपर्छ। नेपाली अर्थोडक्स चिया अन्तर्राष्ट्रिय प्रतिस्पर्धामा सर्वोत्कृष्ट घोषित भइसकेकोले अब भारतबाहेक अन्य देशमा बजारा विस्तार गर्न लाग्नुपर्ने उनले बताए। नेपाल चिया उत्पादक संघका अध्यक्ष सुरेशकुमार मित्तलले भारतका लागि नेपाली गुणस्तरयुक्त चिया फेरि टाउको दुखाइ बन्दै गएको बताए। नेपाली चियालाई प्रतिबन्ध लगाउन टी बोर्ड अफ इन्डियाले आयातकर्तामाथि विभिन्न अंकुश लगाउने काम गरिरहेको छ, उनले भने, नेपाली चियालाई दार्जिलिङ चिया भन्दै ब्रान्डिङ गरी विश्वबजारमा पुर्याउने काम भारतले गरिरहेको बेला नेपाली चिया कसरी गुणस्तरहीन बन्न पुग्यो त ? कलकत्तास्थित नेपाली महावाणिज्य दूत ईश्वरराज पौडेलका अनुसार नेपाली चिया र यार्सा गुम्बाको समस्या उस्तै रहेको बताए। यी दुवैको समस्या नै ब्रान्डिङ हो, महावाणिज्य दूत पौडेलले भने, नेपाली चियालाई विश्वबजारमा चिनाउन अब ब्रान्डिङमा लगानी गरी बजारीकरणमा लाग्नुपर्ने बेला आएको छ। महावाणिज्य दूतावासले भारतीय पक्षसँग छलफल गरी समस्याको समाधान गर्ने प्रयास गरेको उनले सुनाए। चिया निकासी समस्याको समाधानका लागि दुवै देशबीच उच्चस्तरीय वार्ता हुन जरुरी छ, त्यसका लागि मेरो प्रयास जारी छ। नेपाली चियामा कर लगाउने तयारी र पुनः ब्रान्डिङ गरी भारत निकासी भइरहेको बारेमा आफूलाई जानकारी नआएकाले यस बारेमा भारतीय पक्षसँग पुनः कुराकानी गर्ने उनको भनाइ थियो। चिया नेपालमै उत्पादन हुन्छ, तेस्रो मुलुकबाट आयातित चिया पुनः ब्रान्डिङ गरी भारत निकासी हुँदैन, उनले भने। मेची भन्सार कार्यालय काँकडभिट्टामा शनिबार नेपालको चिया तथा कृषिजन्य उत्पादन निकासी प्रवद्र्धनबारेमा अन्तरक्रिया कार्यक्रम आयोजना गरिएको थियो। पूर्वी नाका काँकडभिट्टाबाट गत वर्षको तुलनामा यस वर्ष चिया निकासी बढेको मेची भन्सार कार्यालय काँकडभिट्टाका प्रमुख रामप्रसाद पाठकले बताए। गत आर्थिक वर्ष २०७८७९ मा १ करोड १७ लाख किलो निकासी भयो छ। जसबाट ३ अर्ब बढी राजस्व उठ्यो। चालू आर्थिक वर्ष २०७९८० को फागुनसम्म १ करोड २६ लाख किलो निर्यात भएको छ। जसबाट २ अर्ब ५२ करोड राजस्व उठेको मेची भन्सार प्रमुख पाठकले बताए।"
कोभिडमा खेलाँची नगरौं,"सरकारको काम सचेतना फैलाउने हो। स्वास्थ्यका पूर्वाधार तयार गर्ने हो। तर, सर्वसाधारण नागरिकका पनि आफ्नै दायित्व छन्। एकपटक विश्वलाई नै हायलकायल बनाइसकेको कोरोना भाइरस रोग (कोभिड१९) पटकपटक पुनरावृत्त भइरहेको छ। यो रोग उत्पत्ति भएको मानिएको चीनमा धेरैपटक यसको लहर आउनेजाने गरिरह्यो। अहिले फेरि भारतमा उत्पात मच्चाउन थालेको छ र त्यसको बाछिटा नेपालमा पर्दैछ। पछिल्लो समय मुलुकभर झन्डै ४ सय सक्रिय संक्रमित छन्। स्वास्थ्य मन्त्रालयका अनुसार चैत १७ गतेमात्रै सबैभन्दा बढी १ सय ४७ जनामा संक्रमण पुष्टि भएको थियो। भाइरसको विशेषता नै हो निरन्तर स्वरूप फेरिरहने। २०२२ को अन्त्यसम्म कम्तीमा ओमिक्रोनको १७ उपप्रकार देखिएको विज्ञ बताउँछन्। अहिले देखिएको भाइरस पनि ओमिक्रोनकै नयाँ हाइब्रिड भएको हुँदा विज्ञहरू नै रनभुल्लमा छन्। कोरोना भाइरसको सुरुआती चरणमा स्वाद र गन्ध गुमाउने लक्षण बिरामीहरूमा देखिएको थियो। रुघाखोकी लाग्नु, ज्वरो आउनु, ढाड दुख्नु, आँखा दुख्नु र थकाइ महसुस हुनुजस्ता कोरोनाका लक्षण हुन्। अरू कुनै पनि रोगले जस्तै यसले पनि सजिलै आक्रमण गर्ने भनेको दीर्घरोगी, ज्येष्ठ नागरिक, प्रतिरोधात्मक शक्ति कमजोर भएका व्यक्तिलाई नै हो। बच्ने उपाय भनेको साबुनपानीले हात धोइरहने, सेनिटाइजरको प्रयोग गर्ने, खोक्दा र हाच्छिउँ गर्दा कपडा वा बाहुलीले मुख छोप्ने गर्नु हो। मास्कको प्रयोग त झन् अनिवार्य नै भइहाल्यो। भीडभाडमा नजाने, दूरी कायम गर्नेलगायत तिर पनि ध्यान दिन आवश्यक छ। सरकारको काम सचेतना फैलाउने हो। स्वास्थ्यका पूर्वाधार तयार गर्ने हो। तर, सर्वसाधारण नागरिकका पनि आफ्नै दायित्व छन्। त्यो भनेको स्वास्थ्यका मापदण्डको पालना हो। सर्वसाधारण नै सचेत हुने, जिम्मेवार बन्ने र स्वास्थ्यका मापदण्ड पालना गरिदिने हो भने कोरोना फैलनै पाउँदैन। यसलाई फैलन नदिनकै लागि चक्र चुँडाल्नुपर्छ। त्यसैले त भीडभाड गर्नु हुँदैन। व्यक्तिव्यक्तिबीच पनि दूरी कायम गर्नुपर्छ। फेरि हामी नेपाली लापरवाही ज्यादा होसियार कम छौं। त्यस्तो कमजोरी गर्नु हुँदैन। खोपलाई पूर्णता दिने वा बुस्टर खोप लगाउन छुटेको भए त्यो पनि लगाउनुपर्छ। जुनसुकै रोगबाट जस्तै कोरोनाको जोखिमबाट बच्ने उपाय पनि होसियारी नै हो। पटकपटक पुनरावृत्त यो रोगबाट मानवजातिले पूर्णमुक्ति कहिले पाउँछ भन्ने नै यकिन छैन। तर, सधैं होसियार हुन आवश्यक छ।"
सोमबार देशका यी स्थानमा हुने छ वर्षा,काठमाडौं : सोमबार देशका पहाडी भूभागमा आंशिक बदली रही बाँकी भूभागमा मौसम सामान्यतया सफा रहने छ। मौसम पूर्वानुमान महाशाखाका अनुसार गण्डकी प्रदेशको पहाडी भूभागका एकदुई स्थानमा मेघ गर्जनचट्याङसहित हल्काक्षणिक वर्षाको सम्भावना रहेको छ। सोमबार राति देशका पहाडी भूभागमा आंशिक बदली रही बाँकी भूभागको मौसम सामान्यतया सफा रहने महाशाखाले जनाएको छ।
पर्सा र बारामा फेरि दलितलाई महायज्ञ प्रवेशमा रोक,"वीरगन्ज : नेपालको संविधानमै जातीय विभेद तथा छुवाछुतलाई दण्डनीय अपराधका रूपमा उल्लेख गरिएको छ। जातीय भेदभाव तथा छुवाछुत (कसुर र सजाय) ऐन, २०६८ ले सार्वजनिक वा निजी स्थलमा जातीय भेदभाव वा छुवाछुतजन्य कार्य गरेको अवस्थामा ऐनअन्तर्गत फौजदारी दण्डको भागीदार बन्नुपर्ने व्यवस्था पनि गरेको छ। ऐनको दफा ४ को उपदफा २ (ख) मा व्यक्तिगत वा सामूहिक रूपमा सार्वजनिक स्थान वा समारोहमा कुनै प्रकारको भेदभाव गर्न नहुने उल्लेख छ। भेदभाव गरेमा ३ महिनादेखि ३ वर्षसम्म कैद र ५० हजारदेखि २ लाख रुपैयाँसम्म जरिमाना हुने व्यवस्था तर यो कानुनको प्रभावकारी कार्यान्वयन हुन नसक्दा मधेसमा दलितमाथि छुवाछुतको दुर्व्यवहार र विभेद गर्ने घटना बारम्बार दोहोरिइरहेको छ। पछिल्लो केही साता यता पर्सा र बारामा भइरहेका महायज्ञमै दलितलाई प्रवेश गर्न बञ्चित गराइँदा जातीय विभेद तथा छुवाछुतको कुप्रथाले प्रसय पनि पाइरहेको छ। पर्साको वीरगन्ज महानगरपालिका वडा नम्बर १८ वडा सुखचैनामा यहि वैशाख १२ देखि आयोजना गर्न लागिएको विष्णु महायज्ञमा दलितलाइ प्रवेशमै रोक लगाउने तयारी भइरहेको घटना प्रकाशमा आएको छ। यो थाहा पाएर स्थानीय दलित र उनीहरूका अगुवाहरूले महायज्ञमा दलितलाई बञ्चित नगराउन माग गर्दै आइतबार पर्साका प्रमुख जिल्ला अधिकारी हिरालाल रेग्मीलाई निवेदन दिएका छन्। स्थानीय दलित अगुवा धुरूपलाल राम र प्रहलाद रामसहित जिल्लाका दलित अगुवाहरूको टोलीले निवेदन दिँदै महायज्ञमा दलितलाई सहभागी गराउन माग गरेको हो। बिष्णु महायज्ञ व्यवस्थापन समितिले यज्ञमा सहभागी गराउन अस्वीकार गर्नुका साथै प्रशासन वा अन्य कुनै निकायमा उजुरी दिएमा कुटपिट गर्ने र ज्यानै मार्ने समेत धम्की दिएको निवेदनमा उल्लेख छ। सुखचैनाका दलित अगुवा प्रहलाद रामले सुखचैना गाउँमा ४२ घरधुरी दलित रहेको तर महायज्ञ व्यवस्थापन समितिमा ६१ जना सदस्य राखेपनि दलितबाट कसैलाई पनि नराखे बताए। महायज्ञमा दलितलाई सहभागी नगराउने नियतले समितिका सदस्यले दलितसँग चन्दा पनि नलिएको उनले बताए। उनले भने, समितिमा दलितबाट पनि राख्न आग्रह गर्दा समितिका मान्छेहरूले महायज्ञमा सहभागी पनि गराउदैनौ , चन्दा पनि लिदैनौं भनेर जवाफ फर्काए। महायज्ञ व्यवस्थापन समितिमा रहेका गैर दलितहरूले विगतमा महायज्ञ हुँदा पनि दलिततका कोही पनि नबसेको र अबको यज्ञमा पनि दलितलाई बस्न नदिने अडान राखेको रामले बताए। प्रमुख जिल्ला अधिकारी हीरालाल रेग्मीले भने छुवाछुतजस्तो गम्भीर विषयमा छलफल नगर्ने बताउँदै जिल्ला प्रहरी कार्यालयमा किटानी जाहेरी दिन दलितहरूलाई सुझाव दिएपछि आइतवार नै दलित अगुवाहरूले महायज्ञ व्यवस्थापन समितिका अध्यक्ष खोभाडी महतो, सचिव गोपाल प्रसाद यादव र मन्द्रिका महतोको नामै किटानी गरी जिल्ला प्रहरी कार्यालय पर्सामा उजुरी दिएका छन्। उजुरीपत्र बुझ्दै जिल्ला प्रहरी कार्यालय पर्साका प्रहरी नायब उपरीक्षक दिपक गिरीले सोमबार नै महायज्ञ आयोजक समितिका अध्यक्षसहितका पदाधिकारीलाई जिल्लामा हाजिरी गराउन मातहतका प्रहरीलाई निर्देशन दिएको बताए । यता महायज्ञ आयोजक समितिका अध्यक्ष खोभाडी महतो भने यस बारे प्रतिक्रिया दिनबाटै पन्छिए। टेलिफोन सम्पर्क गर्दा महतोलले हामी जे गरेपनि तपाईंलाई के मतलब भन्दै फोन काटे। समितिका सचिव गोपाल प्रसाद यादवले भने दलितहरू आफै महायज्ञमा सहभागी हुन नचाहेको भन्दै प्रतिक्रिया दिए। बाराको महायज्ञमा पनि दलितलाई प्रवेश गर्न प्रतिबन्ध उता पर्साकै छिमेकी जिल्ला बाराको सुवर्ण गाउँपालिकामा आइतबारबाट सुरु भएको विष्णु महायज्ञमा पनि दलित समुदायलाई पूजापाठ र प्रवेश गर्नसमेत रोक लगाइएको छ। महायज्ञमा रोक लगाएपछि स्थानीय दलित अगुवाहरूले त्यस विरुद्ध जिल्ला प्रशासन कार्यालय बारामा उजुरी दिएका छन्। सुवर्ण गाउँपालिका १ घुसुकपुरमा आइतबारदेखि सुरु भएको महायज्ञमा स्थानीय दलितलाई छुवाछुत गरी प्रवेश गर्न दिइएको छैन। महायज्ञ प्रवेशमा दलितलाई रोक लगाउने तयारसी भएपछि त्यसविरुद्ध एक हप्ता पहिले नै अर्थात चैत १९ गते नेपाल दलित मुक्ति संगठनले जिल्ला प्रशासन कार्यालय बारामा उजुरी दर्ता गराएको हो। घुसुकपुरमा आइतबारदेखि सुरु भइ बैशाख ५ सम्म चल्ने धार्मिक महायज्ञमा गाउँका करिब ९० घरपरिवारका दलितलाई सहभागी हुनबाट गैरदलितहरूले वञ्चित गराएको आरोप उजुरीपत्रमा उल्लेख छ। जातीय छुवाछुतको विभेद गर्ने यज्ञ आयोजक मध्येका रामदेवप्रसाद यादव, इनरदेव यादव, पप्पु यादव, रामअश्रय यादव, दिनेश उपाध्याय, चन्द्रिका उपाध्यायलगायत एक दर्जनविरुद्ध जिल्ला प्रशासन कार्यालयमा लिखित उजुरी दिएको हो। यज्ञ आयोजना गगैरदलितहरूले दलितका बालबालिकालाई पनि यज्ञमा बस्न नपाउने उर्दी नै जारी गर्दै यदि यज्ञमा पठाएको खण्डमा कुटपिट गर्ने धम्की समेत दिएको पीडित दलितको गुनासो छ। यसअघि यज्ञको तयारीका क्रममा यज्ञस्थलको मण्डप, पण्डाल, ध्वजापूजा, सरसफफाइ र चन्दा संकलनजस्ता कार्यमा दलित समुदायका मानिसहरूलाई प्रयोग गरिएको तर यज्ञ सुरु भएपछि भने पूजापाठ, हवनलगायत धार्मिक कार्यबाट बञ्चित गराइएको दलितहरूको गुनासो छ। यसअघि वीरगन्ज महानगरपालिका१७ अलौमा यहि चैत ८ देखि १६ गतेसम्म आयोजना गरिएको शतचण्डी महायज्ञमा पनि दलितलाई पूजापाठ गर्न बञ्चित गराइएको थियो। त्यसवरुद्ध अलौका दलितहरूले सडकमै विरोध प्रदर्शन गरि जिल्ला प्रशासन कार्यालयमा उजुरी पनि दिएका थिए। तर जिल्ला प्रशासन कार्यालयले पहलकदमी नलिँदा र गाउँका गैरदलितहरूको धम्कीपूर्ण अडानका कारण दलितहरू पछाडि हट्न बाध्य भएका थिए। महायज्ञको वेदी (पूजास्थल) मा बस्न नपाएरै महायज्ञ सम्पन्न भएपछि जति कराए पनि केही हुँदैन भन्ने सोच गैर दलितहरूमा हाबी हुँदै गएको अलौंको सर्वदलिय दलित अधिकार संघर्ष समिति पर्साका अध्यक्ष बुनेल रामले बताए। जातीय विभेद विरुद्ध देशभरका दलितहरू आन्दोलनमा उत्रिन्छौं : दलित अगुवाहरू जातीय विभेद र छुवाछुत विरुद्धको कानुन बनेको एक दशक बितिसक्दा पनि दलितलाई जातकै आधारमा विभेद र दुर्व्यवहार गर्ने प्रवृति अझै पनि कायमै रहनु दुर्भाग्यपूर्ण भएको पर्साका दलित अभियन्ता मनोज रामले बताए। उनले भने, कानुन पनि नमान्नेहरूलाई कानुनबमोजिम कारबाही हुन आवश्यक छ। समानता र समावेशिताका मुद्दा बारम्बार उठिरहेको अवस्थामा पनि जातकै आधारमा विभेद हुनु अत्यन्तै दुखद विषय हो। अर्का दलित अगुवा मानदेव हजरा भन्छन्, हामीले जे गरे पनि यिनीहरूले केही गर्न सक्दैनन् भन्ने सोचको उपज हो यस्ता घटना। तर अब हामी दलित अगगुवाहरू चुप लागेर बस्नु हुँदैन। सबै दलित समुदाय एकजुट भएर आफ्नो अधिकारको निमित्त आफै लड्नुपर्छ। पुनर्स्थापित संसदको सदस्य समेत रहेका रामअश्रय रामले जातीय विभेदका विरुद्ध संघर्ष गर्नुको विकल्प नभएको बताए। धर्म निरपेक्ष राष्ट्रमा धार्मिक स्वतन्त्रता नहुनु र दलित भएकै कारण महायज्ञमा पूजा गर्नबाट दलितलाई वञ्चित गरिनु आपराधिक मानसिकताको उपज भएको उनले बताए। अब एक जिल्लाका मात्रै नभएर देशैभरका दलित समुदाय आन्दोलन गर्न बाध्य हुने चेतावनी पनि उनले दिए।"
पर्सामा ठूलो परिमाणमा चरेस र गाँजासहित चार जना पक्राउ,"वीरगन्ज : पर्सामा आइतबार प्रहरीले ठूलो परिमाणमा लागूऔषध चरेस र गाँजासहित चार जनालाई पक्राउ गरेको छ। पटेर्वा सुगौली गाउँपालिका५ देवरीयामा प्रदेशी राउत थारुको घरमा आइतबार साँझ प्रहरीले छापा मारेर चरेस र गाँजा सहित तीन जनालाई पक्राउ गरेको पर्साका प्रहरी उपरीक्षक कोमल शाहले जानकारी दिए। प्रहरी निरीक्षकद्वय आशुतोष शाही र प्रज्वल थपलियाको नेतृत्वको टोलीले आइतबार साँझ साढे ४ बजे थारुको घरमा छापमा मारेर खान तलाशी गर्दा लुकाएर भण्डारण गरिराखिएको १ सय १८ केजी चरेस र ४ केजी गाँजा बरामद गरेको हो। चरेस र गाँजाको कारोबारमा संलग्न घरधनी ६० वर्षीय थारु, मकवानपुरको मकवानपुर रक्सीराङ गाउँपालिका८ का ३८ वर्षीय रमेश मोक्तान र मकवानपुरकै मनहरी गाउँपालिका६ का २५ वर्षीय रोशन मोक्तानलाई पक्राउ पनि गरिएको शाहले जानकारी दिए। यस्तै आइतबार नै दिउँसो पर्साको ठोरी गाउँपालिका२ हनुमानगरबाट पनि गाँजा सहित एक जनालाई प्रहरीले पक्राउ गरेको छ। पक्राउ पर्नेमा चितवनको लोथरका ५७ वर्षीय रामबहादुर तामाङ रहेका छन्। उनलाई लागूऔषध गाँजा ६१ केजी सहित पक्राउ गरिएको पर्साका प्रहरी प्रवक्ता प्रहरी नायब उपरीक्षक दिपक गिरिले जानकारी दिए। गिरिका अनुसार इलाका प्रहरी कार्यालय ठोरीबाट प्रहरी निरीक्षक शंकर श्रेष्ठको नेतृत्वमा खटिएको प्रहरी टोलीले ठोरीको ढडु खोलाको बाटो हुदै पैदल भारत तर्फ जाँदै गरेका तामाङलाई प्रहरीले रोकेर चेकजाँच गरेको थियो। त्यसक्रममा तामाङले बोकेको सेतो रङको बोराबाट ६१ केजी गाँजा बरामद भएको गिरिले बताए। चारै जनालाई जिल्ला प्रहरी कार्यालय पर्साको हिरासतमा राखेर थप अनुसन्धान भइरहेको प्रहरी नायब उपरीक्षक गिरिले जानकारी दिए।"
कर्णालीमा पूर्वाधार विकासलाई प्राथमिकता : उपप्रधान एवं रक्षामन्त्री खड्का,"वीरेन्द्रनगर : उपप्रधान एवं रक्षामन्त्री पूर्णबहादुर खड्काले वर्तमान सरकारले कर्णालीमा पूर्वाधार क्षेत्रको विकासलाई पहिलो प्राथमिकता दिने बताएका छन्। सुर्खेतको भेरिगंगा नगरपालिका२ स्थित भेरी खोलामा पक्की पुलको शिलान्यास गर्दै नेपाली कांग्रेसका उपसभापति समेत रहेका उपप्रधानमन्त्री खड्काले यस्तो बताएका हुन्। उनले कर्णालीका दुरदराजका नागरिकहरूलाई यातायात सेवासँग जोड्नका लागि पूर्वाधार निर्माणको गति बढाउनुपर्ने भन्दै संघीय सरकारबाट प्राप्त भएको बजेट कार्यान्वयन समयमै गर्नुपर्नेमा जोड दिए। उनले भने, 'सुर्खेतको भेरीगंगा नगरपालिका वडा नम्बर १ र २ का नागरिकहरूलाई छिन्चु खोलामा पुल नहुँदा यातायात सेवा लिन समस्या भइरहेको थियो। यहाँ पुल निर्माणका लागि २०७७ सालदेखि निरन्तर लागेर बजेट प्राप्त गर्न सकिएन। अहिले २०७९ सालको अन्त्य तिर ठेक्का सम्झौता भई निर्माणको कार्य थालनी हुँदा निकै खुसी छु।' कर्णालीका हरेक बस्तीलाई यातायात सेवासँग जोड्न आवश्यक पूर्वाधार निर्माणका लागि वर्तमान सरकार सकारात्मक रहेको उनको भनाइ छ। स्थानीय तथा प्रदेश सरकारहरूले पनि संघीय सरकारसँग समन्वय गरेर विकासको अनुभूति गर्न नसकेका बस्तीका नागरिकरको समस्या समाधान केन्द्रित बजेट बनाउन आवश्यक छ', उनले भने, 'कर्णालीका सबै ठूला विकासी आयोजनाहरू समयमै सम्पन्न गराउनका लागि सबै क्षेत्रबाट पहल आवश्यक छ।' कर्णाली राजमार्ग र करिडोरलाई राष्ट्रिय गौरवको आयोजना बनाएर स्तोरोन्नती गर्ने, सुर्खेतदेखि मुगु रारा तालसम्मको सडकको स्तरोन्नति, छिन्चु जाजरकोट, मदनभण्डारी राजमार्ग लगायतका कर्णालीको समृद्धिसँग जोडिएका विकास आयोजनाहरूलाई छिटो छरितो निर्माण सम्पन्न गराउन वर्तमान लागिरहेको उनले बताए। पुल शिलान्यास कार्यक्रममा कर्णाली प्रदेश सरकारका आन्तरिक मामिला तथा कानुनमन्त्री कृष्णबहादुर जिसीले वर्तमान गठबन्धनको सरकारको प्रमुख एजेण्डा नै विकास र समृद्धि रहेको बताए। उनले भने, वर्तमान गठबन्धनको संघीय सरकारमा उपप्रधान एवं रक्षामन्त्री कर्णालीले पाएको छ। यो गौरवको विषय हो। यस्तो बलियो उपस्थिति भएको सरकारले कर्णालीका विकास र बजेटका हिसावले ठूलो लाभ लिन सकिने छ। प्रदेश सरकारले पनि कर्णालीलाई समृद्ध बनाउनका लागि ठोष कार्यक्रमहरू बनाएर अगाडीस् बढिरहेको छ। अब संघ, प्रदेश र स्थानीय तहको सहकार्यमा विकास निर्माण र कर्णालीका जनताका सवालहरू सम्बोधन गर्दै अगाडि बढ्छौँ।' छिन्चु खोलामा निर्माण हुन लागेको ९५ मिटर लम्बाईको पक्की पुलको अनुमानित कुल लागत १८ करोड ७४ लाख ७७ हजार थियो। तर अन्जना वाईएसएस जेभी काठ्माण्डौले १७ करोड ७२ लाख ५८ हजारमा ठेक्का पायो। उक्त ठेक्का सम्झौता यही फागुन १५ गते भयो। आगामी २०८२ साल वैशाख १५ गतेभित्र कार्य सम्पन्न गर्नुपर्ने समयावधि छ। यो पुलको चौडाई ११ मिटर छ। छिन्चु खोलामा पक्की पुल बन्ने भएपछि स्थानीय खुसी भएका छन्। स्थानीय बिरबहादुर डाँगीले भने, गाउँमा सडक बनेको थियो। तर छिन्चु खोलामा पुल नहुँदा सडक प्रयोगविहीन थियो। अब यो खोलामा पक्की पुल बन्यो भने गाँउमा बनेको सडकमा गाडी गुड्नेछ। सुर्खेतको छिन्चुदेखि भर्याङ, तेलपानी हुँदै भुरिगाँउ बर्दिया हुँदै कैलालीसम्म जोडिनेछ।"
आगलागी हुँदा २० घर जलेर नष्ट,"रौतहट : जिल्लाको माधवनारायण नगरपालिका४ विसुनपुर्वा मानपुर टोलमा आगलागीबाट १४ वटा कच्ची घर पूर्ण र पक्की घर आंशिक रुपमा जलेर क्षति भएको छ। आगलागीमा परी एक बालिका घाइते भएकी छिन्। आगलागीमा २ वटा बाख्रा र एउटा खसी जलेर मरेका छन्। नेपाल प्रहरी, सशस्त्र प्रहरी, स्थानीय र दमकलको सहयोगमा आगो नियन्त्रणमा लिइएको डीएसपी उमाशंकर प्रसाद यादवले जानकारी दिए। दमकल नजिक नहुँदा आगलागी नियन्त्रणमा लिन निकै कठिन भएको स्थानीय पारस भण्डारीले बताए। आइतबार दिउँसो साढे १२ बजे विउत मुखिया विनको घरबाट सल्किएको आगोबाट १५ जनाको घर पूर्ण रुपमा जलेर नष्ट भएको प्रहरीले जनाएको छ। जिल्लाको १८ पालिकामध्ये गौर र चन्द्रपुरमा मात्र बारुण यन्त्र रहेको छ। आइतबार नै परोहा नगरपालिकाको तेजापाकड गाउँमा पाँच घर र इशनाशमा एक घरमा आगलागी भएको जिल्ला प्रहरी कार्यालय रौतहटका प्रवक्ता एवं डीएसपी यादवले बताए। एक सातादेखि रौतहटमा दिनहुँ आगलागीका घटना हुन थालेपछि जिल्ला दैविप्रकोप उदार समिति रौतहटले सबै पालिकामा वारुणयन्त्र खरिद गर्न पहल गर्ने निर्णय गरेको छ। समितिका अध्यक्ष समेत रहेका प्रमुख जिल्ला अधिकारी धर्मेन्द्र कुमार मिश्रको अध्यक्षतामा बसेको बैठकले सबै स्थानीय तहमा वारुणयन्त्र खरिदका लागि पहल गर्ने निर्णय गरेको हो।"
कोरोना सङ्क्रमण बढेसँगै खोप लगाउन मन्त्रालयको आग्रह,"काठमाडौं : स्वास्थ्य तथा जनसङ्ख्या मन्त्रालयले कोरोना भाइरसको सङ्क्रमण बढिरहेकाले कोरोना भाइरसविरुद्धको खोप लगाउन सबैमा आग्रह गरेको छ । मन्त्रालयले दैनिक रुपमा सङ्क्रमण बढिरहेकाले खोप लगाउन आग्रह गरेको हो । मन्त्रालयका सहप्रवक्ता डा समिरकुमार अधिकारीले सङ्क्रमण बढिरहेकाले पहिलो मात्रा,दोस्रो मात्रा र बुस्टर डोज लगाउन आग्रह गरेका हुन्। शून्यमा झरेको कोरोना भाइरसको सङ्क्रमण अहिले दैनिक बढिरहेको छ । हिजो मात्र ६४ जनामा नयाँ सङ्क्रमित फेला परेका थिए भने हाल कुल सक्रिय सक्रमितको सङ्ख्या ३५६ जना पुगेका छन् । काठमाडौं उपत्यकामा मात्र हिजोसम्ममा १५ जना आइसोलेसन,आठजना सघन उपचार कक्ष (आइसियु) र पाँचजना भेन्टिलेटरमा उपचार गरारहेका छन् । अहिले काठमाडौंसहित उपत्यकाका ठूला अस्पतालमा कोरोना भाइरस विरुद्धको बुस्टर डोज लगाइँदै छ । स्वास्थ्य कार्यालय काठमाडौँका सूचना अधिकारी अञ्जना खड्काका अनुसार वीर अस्पताल, त्रिवि शिक्षण अस्पताल, शुक्रराज ट्रपिकल तथा सरुवा रोग अस्पताल, निजामति कर्मचारी अस्पताल, सशस्त्र प्रहरी बल अस्पताल,नेपाल प्रहरी अस्पतालबाट बुस्टर डोज खोप प्रदान गर्दै आइरहेको छ । यस्तै काठमाडौँका स्थानीय तहले पनि आवश्कता अनुसार विभिन्न ठाउँमा खोप प्रदान गरिरहेका छन् । केही दिनअघि गरिएको अनुवांशिक अध्ययानमा नेपालमा पहिलो पटक कोरोना भाइरसको नयाँ भेरियन्ट ओमिक्रोन एक्सबीबी ११६ देखा परेको छ । मन्त्रालयले सङ्क्रमणको लक्षण देखिने वित्तिकै परीक्षण गराउन र आइसोलेसनमा बस्न अनुरोध समेत गरेको छ ।"
मोटरसाइकल चोरीमा संलग्न एक पक्राउ,महोत्तरी : रातिको समयमा चोरीको मोटरसाइकल डोर्याउँदै गरेको अवस्थामा महोत्तरी प्रहरीले एक जनालाई पक्राउ गरेको छ। सोनमा गाउँपालिका३ का १९ वर्षीय सुजितकुमार सहनीलाई प्रहरीले चोरीको मोटरसाइकलसहित नियन्त्रणमा लिएको छ। सहनीले रातिको समयमा ज ७ प १२१४ नम्बरको मोटरसाइकल डोर्याउँदै लाँदै गरेको अवस्थामा ड्युटीमा रहेको प्रहरीले शंकाका आधारमा अनुसन्धान गर्दा मोटरसाइकल चोरीको रहेको पुष्टि भएको छ। सहनीले सो मोटरसाइकल गौशाला नगरपालिका५ शिवभक्तिखोरवाट चोरी गरिएको प्रहरीसमक्ष वयान दिएका छन्। पक्राउ परेको सहनीलाई कानुनी कारबाहीका लागि इलाका प्रहरी कार्यालय गौशालामा राखी थप अनुसन्धान भइरहेको प्रहरी निरीक्षक मनोज यादवले जानकारी दिएका छन्। पछिल्लो समयमा गौशाला आसपासको क्षेत्रमा चोरी तस्करीको घटनामा बढोत्तरी भएको छ।
विद्युत् महसुल निःशुल्क गर्ने महानगरको योजनाबाट ९ हजार बढी घरघुरी लाभान्वित,वीरगन्ज : वीरगन्ज महानगरपालिकाले महिनामा ३० युनिटसम्म विद्युत खपत गर्ने सेवाग्राहीको महसुल भुक्तानी गरेपछि पछिल्लो दुई महिनाको अवधिमा ९ हजारभन्दा बढी घरधुरी लाभान्वित भएका छन्। बैशाख ३० मा भएको स्थानीय तहको निर्वाचनबाट मेयरमा निर्वाचित भइ पदभार ग्रहण गरेकै दिन (जेठ १२ गते) मेयर राजेशमान सिंहले महिनामा ३० युनिटसम्म विद्युत खपत गर्ने सेवाग्राही र कृषि मिटरको महसुल निःशुल्क गर्ने निर्णय गरेका थिए। त्यही निर्णय महानगरपालिकाले गत माघ महिनादेखि कार्यान्वयन गर्दा दुई महिनाको अवधिमा ९ हजार ७३ घरधुरी लाभान्वित भएका हुन्। महानगरभित्र बसोवास गर्ने विपन्न वर्गलाई सहुलियत दिने उद्देश्यले घरेलु मिटर प्रयोगकर्ताको ३० युनिटसम्मको विद्युत महसुल महानगरबाटै भुक्तानी हुन थालेपछि उनीहरू लाभान्वित भएको मेयर सिंहले बताए। माघमा ३ हजार ७ सय ६२ र फागुनमा ५ हजार ३ सय ११ घरधुरीले यो लाभ लिएको नेपाल विद्युत प्राधिकरण वीरगन्ज र सिमरा वितरण केन्द्रले उपलब्ध गराएको तथ्यांकमा उल्लेख छ। प्राधिकरण वीरगन्ज वितरण केन्द्र र सिमरा वितरण केन्द्रबाट ग्राहस्थ (घरेलु) मिटरमा ५ र १५ एम्पीआरको एमसीबी प्रयोग गरी महिनामा अधिकतम ३० युनिट विद्युत खपत गर्ने सेवाग्राहीको विद्युत महसुल महानगरले तिरिदिएको विद्युत प्राधिकरणले जनाएको छ। यसका साथै कृषि (सिँचाइ)मा लाग्ने विद्युतको सम्पूर्ण शुल्क भुक्तानीको दायित्व पनि महानगरले नै लिएको छ। अहिलेसम्म ६४ जना किसानको कृषि मिटरको गरी ३५ हजार २७० रुपैयाँ भुक्तानी पनि महानगरले चुक्ता गरिदिएको मेयर सिंहले बताए। उनका अनुसार माघ महिनामा २५ वटा कृषि मिटरको शुल्क भुक्तानी भएकोमा फागुनमा त्यो बढेर ३९ वटा पुगेको छ। किसानहरूको उत्पादन क्षमता वृद्धि गर्दै उनीहरूलाई प्रोत्साहन गर्न कृषि मिटरमा लाग्दै आएको शुल्क पूर्ण रूपमा महानगरले नै तिरिदिएको सिंहले बताए। लाभग्राही पहिचान र तथ्यांक संकलन गर्न समय लागेकाले उक्त निर्णय आर्थिक वर्षको सुरुवातबाटै लागु गर्ने भनिएकोमा केही ढिला हुन पुगेको मेयर सिंहले बताए। महानगरले गएको पुष ७ गते विद्युत प्राधिकरणको वीरगन्ज र सिमरा वितरण केन्द्रसँग न्यूनतम ३० युनिट विद्युत शुल्क मिनाहा गर्ने सम्झौता गरेको थियो। त्यही सम्झौता बमोजिम अहिले ३० युनिटसम्मको शुल्क मिनाहा हुनुका साथै कृषि मिटरमा लाग्दै आएको शुल्क पनि पूर्ण रूपमा मिनाहा भएको हो। सम्झौतामा पुरानो बक्यौता बुझाएकाले मात्रै यो मिनाहामा सहभागी हुन पाउने उल्लेख छ। त्यसैले मिनाहाको लाभ लिन पनि बक्यौता बुझाउनेको संख्या वृद्धि हुँदा मिनाहा हुने मिटरको संख्या पनि बढेको विद्युत प्राधिकरण वीरगन्ज वितरण केन्द्रका लेखापाल राजेश झाले बताए।
गुणस्तर परीक्षण गरेर मुस्ताङी च्याङग्राको भुवा संकलन गरिने,"जोमसोम : मुस्ताङमा गुणस्तर परीक्षणका लागि पस्मिनाको कच्चा पदार्थ च्याङग्राको भुवा संकलन गरिएको छ । अन्तराष्ट्रिय व्यापार केन्द्रले अन्तराष्ट्रिय पस्मिना विशेषज्ञ,कृषि अनुसन्धान परिषद् अन्तरगतको नेपाल पशु प्रजनन् तथा आनुवांशिक अनुसन्धान केन्द्र, नेपाल पस्मिना संघ र च्याङग्रा पस्मिना किसान संघको समन्वयमा नेपालमै पहिलो पटक भुवाको परीक्षण गर्न नमूना संकलन गरेको हो । मुस्ताङको लोमान्थाङ,लोघेकर दामोदरकुण्ड,बारागुङ मुक्तिक्षेत्र र घरपझोङ गाउँपालिकाबाट च्याङग्रा भुवाको ८०० वटा नमूना संकलन गरिएको नेपाल पस्मिना उद्योग संघका कार्यक्रम अधिकृत सुमन भण्डारीले बताए । चारवटै पालिकाका १६० किसानले पालेका ५५ वटा फरकफरक, भूगोल, तौल, रङ र उमेर समूहका च्याङग्राको शरिरबाट नमूना भूवा निकालेका हौं,उनले भने,संकलित नमूनालाई पस्मिनाको मोटाइ र लम्बाई मापन गर्ने अन्तराष्ट्रिय मान्यता प्राप्त प्रयोगशाला तथा नेपाल गुणस्तर तथा नाप तौल विभागमा व्यवसायिक गुणस्तर परीक्षणका लागि पठाइएको छ । नेपाल पस्मिनाउद्योग संघका उपाध्यक्ष धनप्रसाद लामिछानेले पस्मिनाउद्योग संघ,नार्क र अन्तराष्ट्रिय व्यापार केन्द्रका प्रतिनिधिको उपस्थितिमा तालिम प्राप्त ९ जना प्रशिक्षक कृषकले दश दिनसम्म च्याङग्राको शरीरबाट भुवा काटेर संकलन गरिएको बताए । अन्तर्राष्ट्रिय पस्मिना विशेषज्ञ क्यारोल केभिड, नार्कका वैज्ञानिक निना अमात्य गोर्खाली,उद्योग वाणिज्य तथा आपूर्ति मन्त्रालयका उपसचिव भक्तराज जोशीसहितको टोलीले भुवना काट्न परिचालन भएका ९ जना कृषकलाई चार दिन तालिम दिएका थिए । पस्मिनाको गुणस्तरले यसको महत्व तथा बजार मूल्यमा असर गर्दछ,'अन्तराष्ट्रिय व्यापार केन्द्रका परामर्शदता सिचन श्रेष्ठले भने, अन्य मु्लुकमा भएको अनुसन्धानले जस्तै मुस्ताङको पस्मिना भुवामा पनि गुणस्तरमा विविधता देखिने अनुमान गरिएको छ । जसबाट गुणस्तरीय च्याङग्राको नश्ल विकास,अनुसन्धान र भूवाको अन्तराष्ट्रिय बजारीकरणमा सहयोग पुग्नेछ । प्राकृतिक रुपमा विरलै उत्पादन हुने च्याङग्राको भुवाबाट मात्रै प्रत्येक वर्ष सानो परिमाणमा उत्पादन गरिने पस्मिनाको व्यवसायिक माग बढ्दो छ । राम्रो गुणस्तरको च्याङ्ग्रा पस्मिनाका लागि आकर्षक मुल्य तिर्न नेपाली खरीदकर्ता तयार भएकाले च्याङ्ग्रापालक कृषकले राम्रो आम्दानी गर्न सक्ने सम्भावना छ । नेपालबाट विदेश निर्यात हुने प्रमुख वस्तु पस्मिना बनाउन च्याङग्राको भुवा प्रशोधन गराएर बनाएको धागो कच्चा पदार्थको रुपमा प्रयोग हुन्छ । नेपाल पस्मिनाउद्योग संघका अनुसार नेपालबाट वार्षिक तीन अरबको पस्मिना निर्यात हुन्छ भने वार्षिक १९५ टन पस्मिना बनाउन आवश्यक पर्ने भुवाको धागो आयात हुन्छ । विदेशबाट कच्चा पदार्थ आयात घटाउन मुस्ताङ,मनाङ,डोल्पा,मुगु,हुम्लालगायत जिल्लाका कृषकबाट पछिल्लो दुई वर्षयता च्याङ्ग्राको भुवा खरिद गर्न थालिएको पस्मिना उद्योगी भिम शेरचनले बताए । बजारको सुनिश्चितता नभएकाले मुस्ताङका कृषकले यसअघि ऊन निकाल्ने गरेका थिएनन् । शरीरबाटै झरेर खेर जाने गरेको थियो । तीस प्रतिशतको हाराहारीमा ऊन निकालेपनि बजार नपाउने समस्या थियो । नेपाल फाइवर प्रोसेसिङ उद्योगले लोमान्थाङमा भूवा संकलन र काठमाडौमा प्रशोधन केन्द्र स्थापना गरेको छ । बैशाखजेठ महिना च्याङग्राको शरिरबाट भुवा निकाल्ने याम हो । भुवा निकाल्ने सीप र नयाँ प्रविधि हस्तान्तरणका साथै तालिम प्रदान गरिएको छ । च्याङग्राको भूवा पस्मिनाका लागि (क) श्रेणीको कच्चा पदार्थ हो । भेडा र चौरीको तुलनामा च्याङग्राको भुवालाई गुणस्तरीय मानिएको छ । मुस्ताङको मुक्तिनाथ,कागबेनी, छुसाङ, जोमसोम, चैले, घमी, चराङ, लोमान्थाङ लगायतका ठाउँका कृषकले व्यवसायिक च्याङग्रा पालन गरेका छन् । भेटेरीनरी अस्पताल तथा पशु सेवा विज्ञ केन्द्र मुस्ताङका अनुसार ५२ हजार च्याङग्रा पालिएको छ । मुस्ताङमा च्याङग्राको शरीरबाट भुवा निकालिदै । तस्बिर : सन्तोष गौतम"
संयुक्त इफ्तारीमा ५ हजार बढी मुस्लिम धर्मावलम्बी सहभागी,वीरगन्ज : पवित्र पर्व रमजानको रोजा (उपवास) बसेका मुस्लिम धर्मावलम्बीका लागि आइतबार साँझ वीरगन्ज१० आदर्शनगरको पुरानो बसपार्कमा संयुक्त इफ्तारी समारोह सम्पन्न भएको छ। वीरगन्ज महानगरपालिकाको आयोजनामा आइतबार साँझ इफ्तारी समारोह सम्पन्न भएको हो। इफ्तारीमा महानगरपालिकाले तयार पारेको खानाका विभिन्न परिकारहरू रोजाको उपवास बसेकाहरूले खाएका थिए। इफ्तारीमा महानगरको ३२ वटै वडाका गरि करिब ५ हजारभन्दा बढी मुस्लिम धर्मावलम्बीहरू सहभागी भएको महानगरपालिकाका जनसम्पर्क अधिकृत नवराज फुयाँयलले बताए। इफ्तारी समारोहमा आफैपनि सहभागी भएका वीरगन्ज महानगरका मेयर राजेशमान सिंहले मुस्लिम इस्लाम धर्मावलम्बीहरूको सबैभन्दा ठूलो पर्व रमजानको अवसर पारेर आयोजना गरिएको इफ्तारीमा सहभागी सबैलाई शुभकामना दिए। उनले आफूले सबै धर्मको सम्मान गर्ने बताए। उनले धार्मिक र सामाजिक सद्भावले नै समाज र देशको राष्ट्रियता मजबुत हुने पनि बताए।
युवतीको नामबाट नक्कली फेसबुक बनाई ६० लाख ठगी गर्ने पक्राउ,काठमाडौं : फेसबुकबाट ६० लाख रुपैयाँ ठगी गर्ने व्यक्ति पक्राउ परेका छन्। फेसबुकमा युवतीको नक्कली आइडी बनाएर ठगी गर्ने पर्वतको मोदी गाउँपालिका२ घर भएका २६ वर्षीय विश्व शर्मा पक्राउ परेका हुन्। शर्माले फेसबुकमा साथी बनाई कुराकानी गर्दै आएका थिए। माया प्रेमको कुराकानी गरेर युवकहरूसँग पटकपटक रकम माग गरेपछि पीडितले विभिन्न बैंक खाताहरू तथा डिजिटल वालेटहरू मार्फत करिब ६० लाख रुपैयाँ पठाएको प्रहरी अनुसन्धानले देखाएको छ। शर्माले थप रकम मागेपछि पीडितले प्रहरीमा निवेदन दिएका थिए। प्रहरीले शर्मालाई मोदी गाउँपालिकाबाट पक्राउ गरी काठमाडौं ल्याएको थियो। काठमाडौं जिल्ला अदालतले पाँच दिन म्याद थप गरी उनीमाथि अनुसन्धान गर्न प्रहरीलाई अनुमति दिएको छ।
उड्दा उड्दै तालमा खसेका तीनवटा कालो चिलको उद्धार,"पोखरा : फेवातालको आकाशमा कावा खाँदै गर्दा तालमा खसेका तीन वटा कालो चिलका बच्चाको स्थानीयले उद्धार गरेका छन्। पोखरा६ बैदामको गैहको चौतारा क्षेत्रको तालमा खसेका कालो चिलका बच्चाको उद्धार गरिएको हो। उड्दै गरेका चिलहरू एक्कासि एकपछि अर्को गरी तालमा खसेर डुब्न थालेपछि डुंगामा गएर डुब्दै गरेका चिलको उद्धार गरिएको स्थानीय खिम लामिछानेले बताए। तालमा चिल खसेर डुब्दै गर्दा अरू चिलहरू डुब्दै गरेको चिलको नजिकै गएर उद्धार गर्न खोजेको दृश्यले छिटो उद्धार गर्न प्रेरित गरेको पनि उनले सुनाए। तालमा खसेका तीन वटा चिलहरूमध्ये एउटालाई भने बचाउन नसकिएको उद्धारमा संलग्न स्थानीय सुनील चौलागाइँले बताए। दुई वटा चिलको जीवितै उद्धार गरिएको उनले बताए। तालमा खसेका चरा कालो चिल प्रजातिको चराको बच्चा भएको र उडान सिक्ने क्रममा खसेको हुन सक्ने चरा विज्ञ कृष्ण भुसालले बताए। यति बेला चिलले बच्चा हुर्काएर उड्न सिकाउने समय नै भएकाले उडान भर्ने क्रममा चरा तालमा खसेको हुन सक्ने उनको भनाई छ। पछिल्लो समयमा वन्यजन्तु संरक्षणमा युवाहरूको चासो बढेको छ। वन्यजन्तु घाइते अवस्थामा देखिए उद्धार गरेर वनलाई बुझाउनु पर्छ भन्ने भावना पछिल्लो समयमा विकास हुँदै गएको डिभिजन वन कार्यालय कास्कीका सूचना अधिकारी शालिकराम पराजुलीले बताए। कास्कीमा घाइते अवस्थाका वन्यजन्तुको उद्धार गरेर अफिसमा ल्याउने, खबर गर्ने काम बढी रहेको पनि उनले बताए। प्रकृति, वन्यजन्तु संरक्षण सबैको सहयोगमा मात्र सम्भव हुने पनि उनले बताए।"
"अछाममा बसको ठक्करबाट घाइते युवकको मृत्यु, आफन्त आन्दोलित",अछाम : बसको ठक्करबाट घाइते भएका साँफेबगरका एक युवकको उपचारको क्रममा ज्यान गएपछि आफन्तहरू आन्दोलित भएका छन् । साँफेबगर नगरपालिका३ सिद्देश्वरका २६ वर्षीय हेमराज कुँवरको उपचारका क्रममा मृत्यु भएपछि आफन्तहरू आन्दोलित भएका हुन्। मृतकका आफन्तहरूले दुई दिनदेखि बजार र यातायात ठप्प पारेका छन् । साँफेबगरमा र जयगढमा बस काउन्टरमा तोडफोड समेत गरेका छन् । डाक्टर र बस व्यवसायी समितिको मिलेमतोमा ज्यान गएको मृतकका आफन्तको आरोप छ । ठक्कर दिने सुप्रप ०१००१ ख ३१५४ नम्बरका गाडी चालकलाई कारबाही र मृतकको श्रीमती र दुई छोरीको लालन पालनको जिम्मा लिनुपर्ने मृतकका आफन्तले माग गरेका छन्। चैत १९ गते साँफेबगर नगरपालिका ७ रिडिकोटको वडा कार्यालय नजिकै बसले ठक्कर दिएको थियो । कुँवरको उपचारका क्रममा काठमाडौंमा चैत्र २४ गते मृत्यु भएको थियो।
मिटरब्याज पीडित र सरकारी टोलीबीच सोमबार पुनः वार्ता हुने,"काठमाडौं : मिटरब्याज पीडित र सरकारी टोलीबीच पहिलो चरणको वार्ता भएको छ। आइतबार काठमाडौंको शान्तिबाटीका भएको वार्ताका क्रममा मिटरब्याज पीडितले सरकारी वार्ता टोलीलाई आफ्ना मागहरुका विषयमा जानकारी गराएका छन्। मिटरब्याज पीडितको माग सुनेपछि सरकारी टोलीले मागका बारेमा अध्ययन गर्ने र सोमबार पुनः वार्तामा बस्ने जनाएका छन्। वार्ताका लागि गृह मन्त्रालयका प्रवक्ता जितेन्द्र बस्नेत नेतृत्वको टोली शान्तिबाटीका पुगेको थियो। गृहका प्रवक्ता बस्नेतले पहिलो दिन परिचयात्मक कार्यक्रम भएको र पीडितहरुको माग सहितको पत्र प्राप्त भएको जानकारी दिए। उनले सरकारको तर्फबाट ५ जनाको टोली बनेको र पीडितको वार्ता टोली १९ जनाबाट घटाउन आग्रह गरेको बताए। सोमबार पीडितको मागपत्रलाई आधार बनाएर गृह मन्त्रालयमा छलफल हुने सहमति भएको उनको भनाइ छ। त्यस्तै पीडितको तर्फबाट अवदेश कुशवाहाले सरकारले आफ्नो मागलाई गम्भीरता पूर्वक सुनेपछि आगामी वार्ताले माग पूरा हुने वा नहुने टुंगो लाग्ने बताए। उनले सरकारसँग थप छलफल र वार्ताका लागि आवश्यक सहजीकरणका साथ प्रस्तुत हुने बताए। चक्रवृति तथा मिटर ब्याजीलाई कारबाही गर्नुपर्ने, जाली तमसुक तथा पीडितको जमिन फिर्ता गर्नुपर्ने लगाएतमा माग राख्दै पीडितहरुले काठमाडौं केन्द्रीत आन्दोलन गरिरहेका छन्।"
लेतेछयो मोटरेबल पुल निर्माण ५ वर्षमा पनि सकिएन,"जोमसोम : ५ वर्ष बितिसक्दा समेत मुस्ताङको थासाङ गाउँपालिका३ ,४ र ५ वडा जोड्ने सस्पेन्सन मोटरेबल पुल निर्माणमा ढिलासुस्ती देखिएको छ। २०७४ साल फागुनमा ठेक्का सम्झौता भई निर्माण सुरु गरिएको लेतेछयो जोड्ने सस्पेन्सन पुलका लागि चाहिने स्टिल गर्डर र स्टिल पार्टका सामग्री नहुँदा मोटरेबल पुल निर्माणमा विलम्ब भएको हो। साविक जिल्ला विकास समितिले ठेक्का सम्झौता गरेको सस्पेन्सन पुल निर्माणको जिम्मा स्वच्छन्द निर्माण सेवा काठमाडौंले ११ करोड ३० लाखमा ठेक्का सम्झौता गरेको थियो। १२० मिटर लामो पुलको ७ दशमलव २ मिटर चौडाइ छ। यसअघि संघीय सरकारअन्तर्गत साविक जिल्ला विकास समितिले निर्माण सुरु गरेको लेतेकुञ्जो पुलको संरचनामा कालिगण्डकी नदी कटानले क्षति पुर्याएपछि पुल निर्माणको विभिन्न विकल्प खोजिएको थियो। निर्माणधीन अवस्थामा रहँदै गर्दा भौतिक पूर्वाधार विकास मन्त्रालयले २०७७ भदौमा उक्त पुल निर्माणको अख्तियारी प्रदेश सरकार अन्तर्गत पूर्वाधार विकास कार्यालयलाई हस्तान्तरण गरिएको थियो। कालिगण्डकी नदी कटानलाई सस्पेन्सन पुलको फाउन्डेसन बिममा क्षति पुर्याएपछि पुलको काम केही वर्ष रोकिएको थियो। सस्पेन्सन पुलको संरचनालाई मजबुद बनाउन संघीय सरकारको १५ प्रतिशत र ९ दशमलव ८१ प्रतिशत प्रदेश सरकारको साझेदारी गर्ने गरी गण्डकी प्रदेश सरकारले २ करोड ८१ लाख रकम भिओ स्वीकृत गरेको थियो। भिओ वृद्धि भएसँगै लेतेछयो पुलको लागत १४ करोड १९ लाख पुगेको छ। मुस्ताङको लेतेछयो जोड्ने सस्पेन्स पुलको काम अहिले ठप्पै भएको बताइन्छ। निर्माण सुरु भएको ५ वर्ष बितिसक्दा पुलको भौतिक प्रगति २७ दशमलव छ भने वित्तीय प्रगति २२ प्रतिशत मात्र रहेको पूर्वाधार विकास कार्यालयले जनाएको छ। पुलका लागि कुल लागत ४० प्रतिशत बजेट स्टिल पार्ट लगायतका सामग्री खरिदमा खर्च हुँने भएकाले भौतिक प्रगति कम देखिएको पूर्वाधार विकास कार्यालय मुस्ताङका प्रमुख विवेक सिक्देलले जानकारी दिए। कार्यालय प्रमुख सिक्देलले मौसमले साथ दिएमा ६ महिना भित्रै मोटरेबल पुल निर्माण सम्पन्न हुने दावी गरे। मोटरेबलको संरचनालाई बलियो र मजबुत बनाउन सो स्थानको देब्रे किनारातर्फ रिभर ट्रेनिङ वाल निर्माण सकिएको, फाउन्डेसनको काम दुवैतर्फ सम्पन्न भएको पूर्वाधार विकास कार्यालयको भनाइ छ। यसैगरी पुलको संस्पेन्स टावर निर्माण अन्तिम चरणमा पुगेको छ भने एंकर ब्लगको काम पनि ५० प्रतिशत सकिएको जनाइएको छ। लेतेछयो जोड्ने सस्पेन्सन मोटरेबल पुलका लागि महत्वपूर्णको काम सकिएकोर अब स्टिल पार्ट जडान, एंकर ब्लग निर्माण, २२ सेमीदेखि २७ सेमीसम्मको डेस्क स्लाप माथि ढलान र ३ दशमलव ५ मिटर पुलको दुवैतर्फको भागमा एप्रोज रोड विस्तार लगायतको काम बाँकी रहेको छ। मुस्ताङको लेतेछयो पुल निर्माणमा ढिलाई हुँदा थासाङ गाउँपालिका अन्तर्गतको कुञ्जो, ताक्लुङ, छयो, झिप्रा देउराली लगायतका स्थानीय कृषक चिन्तित देखिएका छन्। कृषि उत्पादनले महत्वपूर्ण सम्भावना बोकेका यी गाउँहरूका कृषकहरूले पुल निर्माणमा सरोकारवाला निकायले चाँसो दिनु पर्ने बताएका छन्। उनीहरूले पुल निर्माणमा ढिलाई हुँदा स्थानीय कृषि उत्पादन सामग्रीहरूको बजारीकरणमा समस्या भएको दुःखेसो सुनाए। बेनीजोमसोम ७६ किमी मुख्य राजमार्ग सडकदेखि कुञ्जो र ताक्लुङसम्म कच्ची सडक विस्तार भइसकेको भए पनि लेतेछयो जोड्ने मोटरेबल पुल निर्माणमा ढिलाई हुँदा त्यसक्षेत्रका ४ वटा गाउँका स्थानीयले कृषक उत्पादनका सामग्री बजारीकरण गर्न समस्या परेको हो। पटकपटक म्याद थप हुँदै आइरहेको मोटरेबल पुलको काम चालु वर्षको जाडो सिजनमा तीव्रताका साथ अघि बढाइएको थियो। तर, अहिले स्वच्छन्द निर्माण सेवाले मोटरेबल पुलका लागि चाहिने ईकुमेन्ट खरिद गर्नमा ढिलाई गर्दा पुरै काम प्रभावित बनेको हो। यद्यपि स्टिल पार्ट जडान भएमा मोटरेबल पुलको भौतिक प्रगति ८० प्रतिशत पुग्ने पूर्वाधार विकास कार्यालय भनाइ छ। मुस्ताङको कुञ्जो र ताक्लुङ गाउँ आलु हबका रूपमा लिने गरिएको छ। मोटरेबल बनेपछि त्यसक्षेत्रका झन्डै, दुई सय घरधुरी लाभान्वित हुने बताइएको छ।"
'प्रदेश सचिव र प्रमुख प्रशासकीय अधिकृत संघबाट हुनुपर्छ',"सन्धिखर्क : नेपाल निजामती कर्मचारी युनियनका अध्यक्ष गोपाल प्रसाद पोख्रेलले प्रदेश सचिव र स्थानीय तहका प्रमुख प्रशासकीय अधिकृत संघबाट हुनुपर्छ भन्ने नेपाल निजामती कर्मचारी युनियनको अडान रहेको बताएका छन्। उनले संघीयता पछि दोस्रो कार्यकालको निर्वाचन पश्चात पनि संघीय निजामती ऐन आउन नसक्नु दुःखद भएको बताए। निजामती कर्मचारीहरूको एक मात्र कानुनलाई विभिन्न वहानामा आउन नदिनुमा ट्रेड युनियनकर्मीहरूको पनि कमजोरी रहेको बताए। नेपाल निजामती कर्मचारी युनियन, अर्घाखाँचीले आयोजना गरेको वनभोज, शुभकामना आदान प्रदान र २०८० सालको भित्तेपात्रो विमोचन कार्यक्रममा बोल्दै संघीय निजामती सेवा ऐन छिट्टै आउनेमा आफूहरू विश्वस्त रहेको कुरा समेत बताएका थिए। कर्मचारीहरू संघीय निजामती ऐनको विषयलाई लिएर आन्दोलित छन्। विभेदपूर्ण र गरिएको समायोजन ऐनले सबै कर्मचारीहरूलाई समान व्यवहार गर्न सकिरहेको छैन।"
जोखिम न्यूनीकरणका लागि विपद् पूर्वतयारी अभ्यास,"महेन्द्रनगर : कञ्चनपुरको दोधारा चाँदनीस्थित जोगबुढा नदीमा सशस्त्र प्रहरी बल नेपाल प्रस्तावित सीमा सुरक्षा गुल्म देवीस्थान दोधारा चाँदनीले विपदपूर्व तयारी अभ्यास प्रदर्शन गरेको छ। बाढीको जोखिमयुक्त बस्तीमा बाढीबाट बच्ने उपाय र खोज उद्धार लगायतका बारेमा समुदायस्तरमा नमुना अभ्यास प्रदर्शन गरिएको हो। सशस्त्र प्रहरी बल नेपाल प्रस्तावित सीमा सुरक्षा गुल्म देवीस्थान, राष्ट्रिय समाज कल्याण संघ र दोधारा चाँदनी नगरपालिकाको सहयोगमा बाढीबाट बच्ने उपाय र खोज उद्धार नमुना अभ्यास प्रदर्शन गरेको हो। सीमा सुरक्षा गुल्म देवीस्थानको तालिम प्राप्त टोलीले विपदको बेला घर वरिपरिका सरसामान प्रयोग गरेर पनि बाढीबाट बच्न सक्ने उपयाहरू बारे स्थानीयलाई नदीमा नमुना अभ्यास देखाएको हो। बाढीबाट जोखिमयुक्त क्षेत्रका स्थानीयमा जनचेतना फैलाउने उद्देश्यले तालिम प्राप्त टोलीद्वारा नमुना अभ्यास गराइएको सशस्त्र प्रहरी बल नेपालले जनाएको छ। नेपाल राष्ट्रिय समाज कल्याण संघका कार्यक्रम संयोजक राज कुमार सुनारले बाढीको जोखिम रहेको समुदायमा पूर्व तयारी र बाढीबाट बच्ने उपायका बारेमा नमुना अभ्यास गरी स्थानीयलाई जानकारी दिएको बताए। दोधारा चाँदनी नगरपालिका९ का स्थानीय मायादेवी सुनारले प्रयोगात्मक रुपमा देखाइएको अभ्यासले थुप्रै कुरा जानकारी पाएको बताए। तीन तर्फ जोगबुढा नदी र एकतर्फ महाकाली नदीले घेरिएको दोधारा चाँदनी बाढीको उच्च जोखिममा पर्छ।"
"वनमन्त्री र चुरे अभियानीको पाँच ५ बुँदे सहमति, आन्दोलनका कार्यक्रम फिर्ता","जनकपुरधाम: मधेस प्रदेश सरकार र चुरे तथा वनजंगल संरक्षण अभियानी बीच ५ बुँदे सहमतिपछि आन्दोलनको सम्पूर्ण कार्यक्रम फिर्ता भएको छ। आइतबार मुख्यमन्त्री सरोजकुमार यादवको उपस्थितिमा प्रदेश सरकारका उद्योग, पर्यटन तथा वन राज्यमन्त्री रहबर अन्सारी र चुरे वनजंगल संरक्षण अभियान बीच सहमति पत्रमा हस्ताक्षर भएपछि आन्दोललनको कार्यक्रम फिर्ता लिएको हो। चुरे तथा वनजंगल संरक्षण अभियानीहरूले जनकपुरधामस्थित जनकचोकमा गरिरहेको आमरण अनसन समेत स्थगित भएको छ। प्रदेश सरकार र चुरे तथा वन जंगल संरक्षण अभियान बीचको सम्झौतामा स्थानीय सरकारले एकीकृत भूमिहीन बस्तीका लागि जग्गा उपलब्ध गराउने सहमति भएको छ। प्रदेश सरकारले बस्ती निर्माण गर्न आवश्यक बजेट विनियोजन गर्ने प्रतिबद्धताका साथै निर्माण गरेपश्चात बस्ती अन्तर्गतका आवासहरू व्यावसायिक प्रयोजनका लागि बिक्री वितरण गर्न नपाइने सहमति पत्रमा उल्लेख छ। चुरे वनजंगल संरक्षण सम्वर्द्धनका लागि अनियमितता तथा बेथिति रोक्न प्रदेश सरकारले आवश्यक कदम चाल्ने प्रतिबद्धता समेत जनाएको छ। डिभिजन वन कार्यालय पर्साद्वारा सञ्चालित योजनाहरू तथा सिरहा वन क्षेत्र र मारुती सिमेन्ट उद्योग हाताभित्र रहेको वन बुट्यानको जग्गाबारे अनियमितता भएको गुनासो छानविन गर्न तीन सदस्यीय छानविन समिति गठन गरिने भएको छ। प्रदेशवासीलाई वैदेशिक रोजगारमा जाँदा भोग्नुपरेको समस्याहरू सहज गर्न प्रदेश सरकारले गर्न सक्ने समस्याको समाधान आफैंले गर्ने तथा संघीय सरकारले गर्नुपर्ने सम्बोधनबारे आवश्यक पहल गर्ने सहमति पत्रमा उल्लेख छ। सहमति पत्रमा मधेस प्रदेश सरकारको तर्फबाट उद्योग, पर्यटन तथा वन राज्यमन्त्री रहबर अन्सारी र चुरे तथा वनजंगल संरक्षण अभियानको तर्फबाट अभियानका राष्ट्रिय संयोजक सुनील यादवले हस्ताक्षर गरेका छन्। सहमति पश्चात् राज्यमन्त्री अन्सारीले चुरे क्षेत्रको प्रभावकारी व्यवस्थापन गरी प्राकृतिक श्रोत साधनको संरक्षण र तराई मधेसलाई मरुभूमिकरण हुनबाट बचाउने सन्दर्भमा प्रदेश सरकार संवेदनशील रहेको बताए। उनले चुरे क्षेत्रमा हुने कुनै किसिमको अनियमितता तथा प्राकृतिक श्रोतको अवैज्ञानिक दोहन सरकारलाई कदापि सह्य नहुने दृढता व्यक्त गरे। उनले मधेस प्रदेशमा भूमिहीनहरूको समस्या पनि गम्भीर भएकोले समस्या निराकरण गर्न आवश्यक रहेको बताए।"
उपचारको क्रममा युवकको ज्यान गएपछि आफन्त आन्दोलित,उनलाई ठक्कर दिने सुप्रप ०१००१ ख ३१५४ नम्बरको गाडी चालकलाई कारवाही र मृतकका श्रीमती र दुई छोरीको लालन पालनको जिम्मा लिनु पर्ने मृतकका आफन्तले माग गरेका छन्। अछाम : अछाममा बसको ठक्करबाट घाइते भएका साँफेबगरका एक युवकको उपचारको क्रममा ज्यान गएपछि आफन्तहरु आन्दोलित भएका छन्। आन्दोलित मृतकका आफन्तहरुले दुई दिनदेखि बजार र यातायात ठप्प पारेका छन्। साँफेबगरमा र जयगढमा बस काउन्टरमा तोडफोड गरेका छन्। डाक्टर र बस व्यवसायी समितिको मिलीमतोमा ज्यान गएको मृतकका आफन्तको आरोप छ। उनलाई ठक्कर दिने सुप्रप ०१००१ ख ३१५४ नम्बरको गाडी चालकलाई कारवाही र मृतकका श्रीमती र दुई छोरीको लालन पालनको जिम्मा लिनु पर्ने मृतकका आफन्तले माग गरेका छन्। चैत १९ गते साँफेबगर नगरपालिका ७ रिडिकोटको वडा कार्यालय नजिकै बसले ठक्कर दिएको थियो। साँफेबगर नगरपालिका ३ सिद्देश्वरका २६ वर्षीय हेमराज कुँवरको उपचारका क्रममा काठमाडौंमा चैत २४ गते मृत्यु भएको हो।
यस्तो रह्यो सुदूरपश्चिम विश्वविद्यालयको तेस्रो दीक्षान्त समारोह,"महेन्द्रनगर : सुदूरपश्चिम विश्वविद्यालको तेस्रो दीक्षान्त समारोहमा सम्पन्न भएको छ। विश्वविद्यालयका कूलपतिसमेत रहेका प्रधानमन्त्री 'प्रचण्ड'को उपस्थितिमा विश्वविद्यालयको दीक्षान्त समारोह सम्पन्न भएको हो। स्नातक र स्नातकोत्तर उत्तिर्ण गरेका विद्यार्थीलाई दीक्षित गरिएको थियो। दीक्षान्त समारोहमा सहभागी हुन प्रधानमन्त्री प्रचण्ड आजै बिहान कञ्चनपुर पुगेका थिए। विश्वविद्यालयको तेस्रो दीक्षान्त समारोहलाई सम्बोधन गर्दै प्रधानमन्त्री प्रचण्डले विश्वविद्यालयबाट उत्पादित जनशक्ति चरित्रवान् र अनुशासित हुनुका साथै राष्ट्र र जनताप्रति उत्तरदायी हुनुपर्ने बताएका थिए। दीक्षान्त समारोहमा प्रधानमन्त्री 'प्रचण्ड',शिक्षामन्त्री अशोककुमार राईलगायतको सहभागिता रहेको थियो।"
"सुदूरपश्चिम विश्वविद्यालयका १७९ विद्यार्थी दीक्षित , ८ जनाले पाए स्वर्ण पदक","महेन्द्रनगर : महेन्द्रनगरस्थित सुदूरपश्चिम विश्वविद्यालका डेढ सय विद्यार्थी दीक्षित भएका छन् । आइतबार विश्वविद्यालयले आयोजना गरेको तेस्रो दीक्षान्त समारोहमा विश्वविद्यालयका कुलपति एवं प्रधानमन्त्री पुष्पकमल दाहाल 'प्रचण्ड'ले विद्यार्थीलाई दीक्षित गरेका हुन् । इन्जिनियरिङ संकायका २५ जना,सीएसआईटीका १६ जना,बीएससी का १४ जना,बीएडका १७ जना, एमएडका १५ जना,बीएका ४ जना,एमएका १४ जना,बीबीए,१७ जना,बीबीएस ३७ जना र एमबीएमका २० जना गरी कूल १७९ जना विद्यार्थी दीक्षित भएका हुन् । विश्वविद्यालयबाट पासआउट भएका आठ सय ५५ जना विद्यार्थीमध्ये एक सय ७९ जना मात्रै दीक्षान्त समारोहमा सहभागी भए । त्यसैगरी विश्वविद्यालयको केन्द्रीय क्याम्पसका विद्यार्थी व्यवस्थापन संकायबाट स्नाकोत्तर मुकेश राज जोशीले चान्सलर पदक प्राप्त गरेका छन् । इन्जिनियरिङ संकायमा स्नातक डिल्लीराज शर्माले भाइस चान्सलर पदक प्राप्त गरेका छन् । केन्द्रीय क्याम्पसका हेमा जोशी,बलदेव भट्ट,मुकेश राज जोशी,केशव दत्त जोशी,महेश्वरी बडु,मुकुन्द सिंह क्षेत्री,शिव शंकर पाण्डेय र डिल्लाराज शर्माले स्वर्ण पदक प्राप्त गरेका छन् ।"
हेटौंडाका उद्योगमा साढे दुई अर्ब विद्युत वक्यौता,"हेटौंडा : नेपाल विद्युत् प्राधिकरण हेटौंडा वितरण केन्द्रलाई विद्युत् महसुलवापत यहाँका उद्योगले दुई अर्ब ५५ करोड ५२ लाख ८२ हजार आठ सय ४९ रुपैयाँ बुझाउन बाँकी छ। लामो समयदेखि पटकपटक ताकेता गर्दासमेत चालु आर्थिक वर्षको हालसम्म ती उद्योगबाट महुसुल नबुझाइएको उक्त केन्द्रले जनाएको छ। केही उद्योगविरुद्ध महशुलसम्बन्धी मुद्दासमेत चलिरहको छ भने महसुल नतिर्ने पाँच सय ४२ उद्योगलाई कालो सूचीमा राखेर कारबाही प्रक्रिया अगाडि बढाइएको छ। कालोसूचीमा परेका केही ग्राहकबाट कारबाहीस्वरुप ७९ हजार दुई सय ४१ संकलन भएको बताइएको छ। चालु आवको हालसम्म पाँच हजारभन्दा बढी विद्युत् महसुल नतिर्ने नौ सय ७३ ग्राहकको लाईन काटेर कारबाही गरिएको केन्द्रका प्रमुख नरेन्द्रवीर श्रेष्ठले जानकारी दिए। कारबाहीमा परेपछि छ सय १७ जनाले जरिवाना तिरेर निवेदन दिएकाले लाइन जोडिएको र त्यसबाट दुई करोड ५३ लाख ९५ हजार महसुल संकलन भएको जनाइएको छ। हेटौंडामा ७२ हजार ६ सय ९४ ग्राहक रहेकामा वितरण केन्द्रले मासिक १९ करोड १७ लाख ८८ हजार मूल्य बराबरको विद्युत् बिक्री गर्दै आएको र १८ करोड छ लाख १२ हजार महसुलबापत राजस्व संकलन हुँदै आएको छ। साथै विद्युत् प्राधिकरणको पोल प्रयोग गरेबापत विभिन्न छ वटा इन्टरनेट कम्पनीले ५३ लाख पचास हजार राजस्वसमेत बुझाएको बताइएको छ। यसैबीच ग्रामीण विद्युतीकरणअन्तर्गत जिल्लाका हेटौंडा उपमहानगरपालिकालगायत वकैया, राक्सिरागङ, मकवानपुरगढी, कैलाश, भीमफेदी गाउँपालिकाका साथै अन्य गाउँपालिकाको ग्रामीण तथा दुर्गम क्षेत्रमा विद्युतीकरण थालिएको वितरण केन्द्रका इञ्जिनियर सन्तोष चौहानले बताए। सो कार्यका लागि १८ करोडभन्दा बढी बजेट छुट्याइएकामा कतिपय स्थानमा काम सम्पन्न भइसकेको छ भने कतिपय स्थानमा कार्य भइरहको बताइएको छ। मनहरिमा विद्युत् सवस्टेशन निर्माण प्रक्रियासमेत अगाडि बढेको जनाइएको छ।"
"फिलिपिन्समा आगलागी ७ जनाको मृत्यु, ६० भन्दाबढी परिवार घरबारविहीन",राति १० बजेअघि आगलागी भएको थियो। स्थानीय समय अनुसार शनिबार तायटे शहरमा तीव्र गतिमा फैलिएको आगोले छरछिमेकमा ४० भन्दा बढी घरहरू आगोको चपेटामा परेका थिए । फिलिपिन्स : फिलिपिन्सको मेट्रो मनिलाको पूर्वमा रहेको रिजाल प्रान्तको एक आवासीय समुदायमा शनिबार राति आगलागी हुँदा एक दुई वर्षीया बालिका र एक १२ वर्षीय बालकसहित सात जनाको मृत्यु भएको छ। राति १० बजेअघि आगलागी भएको थियो। स्थानीय समय अनुसार शनिबार तायटे शहरमा तीव्र गतिमा फैलिएको आगोले छरछिमेकमा ४० भन्दा बढी घरहरू आगोको चपेटामा परेका थिए । अग्निपीडितहरू घरमा फसेका थिए भने केही शवहरू भान्साको भुइँमा र बाथरूम भित्र फेला परेका प्रहरीले जनाएको छ। उक्त आगलागीका कारण ६० भन्दाबढी परिवार घरबारविहीन भएका छन्। आगलागीको कारणबारे अनुसन्धान भइरहेको दमकल विभागले जनाएको छ। रासस
रामेछापमा सडक फूड महोत्सव गरिने,"रामेछाप : जिल्लाको सदरमुकाम मन्थलीमा सडक फुड तथा फेस्टिबल तथा रामेछाप सांस्कृतिक महोत्सव गरिने भएको छ। रामेछाप जिल्लामा उत्पादित वस्तु तथा वस्तुबाट बनेका परिकार साथै अन्य कृषिजन्य वस्तु, जडिबुटी लगायत वस्तुहरूलाई प्रदर्शनीमा राखिने आयोजक रामेछाप उद्योग वाणिज्य संघले जनाएको छ। आइतबार संघको सभाहलमा पत्रकार सम्मेलन गर्दै उक्त कुराको जानकारी दिएको हो। रामेछाप जिल्लाका आठ वटै स्थानीय निकायमा उत्पादन भएका कच्चा पदार्थ तथा तयारी वस्तुहरूलाई सहज रुपमा मन्थलीसम्म ल्याएर प्रदर्शनीमा राखिने पनि संघले जानकारी दिएको छ। नव वर्ष २०८० साल बैशाख १ गते देखि २ गते सम्म दुई दिन सञ्चालन हुने महोत्सवमा स्थानीय तथा जिल्ला भित्रका उद्योगी व्यवसायीले उत्पादन गरेका वस्तुहरूको प्रवर्द्धन तथा प्रचार गरी व्यवसायमा टेवा पुर्याउने लक्ष्य लिएको संघमा महासचिव कुमार श्रेष्ठले जानकारी दिए। दुई दिनसम्म चल्ने महोत्सवमा जिल्लाभित्रका विभिन्न जातजातिले आफ्नो जातीय पहिचान झल्कने खानेकुरा र परिकारलाई प्रदर्शनी स्टलमा राख्ने र जातीय झाँकी प्रदर्शन गर्ने व्यवस्था गरिने पनि श्रेष्ठले जानकारी दिए। जिल्लाको मन्थली र रामेछाप नगरपालिका मुख्य प्रायोजक रहेको उक्त महोत्सवमा ५० हजारले अवलोकन गर्ने र ५ लाखभन्दा बढीको कारोबार हुने अनुमान गरिएको आयोजकले जनाएको छ। जिल्ला समन्वय समिति र घरेलु तथा साना उद्योग कार्यालय रामेछाप सहयोगी रहेको महोत्सवको सहआयोजक रामेछाप होटल तथा पर्यटन व्यवसायी संघ रहेको छ। १० लाख लागत लाग्ने अनुमान गरिएको सडक फुड फेस्टिबल रामेछाप जिल्लाकै पहिलो कार्यक्रम हो।"
चरेससहित एक जना पक्राउ,डडेल्धरा : डडेल्धुरामा लागूऔषधसहित एक जना पक्राउ परेको छन्। चरेससहित पक्राउ पर्नेमा अमरगढी नगरपालिका८ खनमडा गाउँका ६० वर्षीय करन राज पाण्डेय हुन्। पाण्डेयले आफ्नो खुद्रा पसलबाट लागूऔषध (चरेस) को कारोबार गर्ने गरेको गोप्य सूचनाका आधारमा जिल्ला प्रहरी कार्यालयबाट खटिएको प्रहरी टोलीले छापा मार्दा चरेस भेटिएको हो। उक्त स्थानमा शंकास्पद पसल तथा घर खानतलासी गर्दा लुकाई छिपाई राखेको अवस्थामा चरेससहित उनलाई पक्राउ गरी कानुनबमोजिम थप अनुसन्धान भइरहेको जिल्ला प्रहरी कार्यालय डडेल्धुराका प्रहरी नायब उपरीक्षक मनोहर प्रसाद भट्टले जानकारी दिए। पक्राउ परेका पाण्डेयलाई प्रहरीले पत्रकार सम्मेलन गरी आइतबार सार्वजनिक गरेको हो।
विद्यालयबाटै पाठ्यपुस्तक र पोशाक किन्न बाध्य गर्नेलाई कारवाही गरिन्छ : मेयर बालेन,"उनले सम्पूर्ण विद्यालयलाई निर्देशिका अनुसार चल्न आग्रह गरेका छन्। महानगरपालिकाको शिक्षा विभागले जारी गरेको विज्ञप्तिमा निर्देशनअनुसार नचले कारवाही गरिने पनि बताइएको छ। काठमाडौं : काठमाडौं महानगरपालिकाका प्रमुख बालेन शाहले विद्यालयबाट नै पोशाक र पाठ्यपुस्तक किन्न बाध्य पार्नेलाई कारवाही गरिने बताएका छन्। महानगरपालिकाले सो विषयमा जारी गरेको विज्ञप्ति सामाजिक सञ्जालमा सेयर गर्दै मेयर बालेनले सो कुरा बताएका हुन्। 'विद्यालय आफैँले किताब बेच्ने गरेको र पोशाकसमेत सम्बन्धित ठाउँबाट नै किन्नु भनेर अभिभावकलाई बाध्य गराएको गुनासो पटक पटक आइरहेकाले विद्यालयको सो कार्य संस्थागत विद्यालय मापदण्ड तथा सञ्चालन निर्देशिका २०६९ अनुसार दण्डनीय भएको स्मरण गराइन्छ,' उनले लेखेका छन्। उनले सम्पूर्ण विद्यालयलाई निर्देशिका अनुसार चल्न आग्रह गरेका छन्। महानगरपालिकाको शिक्षा विभागले जारी गरेको विज्ञप्तिमा निर्देशनअनुसार नचले कारवाही गरिने पनि बताइएको छ। 'यदि नियम उल्लघन भए गरेको पाइएमा कानुन बमोजिम आवश्यक कारवाही गरिने र सो को जवाफदेही सम्बन्धित प्रिन्सिपल नै हुनुपर्ने व्यहोरा समेत जानकारी गराइन्छ ', विज्ञप्तिमा उल्लेख छ।"
सडक दुर्घटना न्यूनीकरण गर्न यातायात मजदुरलाई प्रशिक्षण,"काभ्रे, सिन्धुपाल्चोक, दोलखा, रामेछाप, सिन्धुली, ओखलढुङ्गालगायत १६ बढी जिल्लामा अरनिकोले विगत ५० वर्षदेखि नियमित यातायात सञ्चालन गर्दै आइरहेको छ । सिन्धुपाल्चोक : काठमाडौं पूर्वका जिल्लामा यातायात सञ्चालन गर्दै आइरहेको पूर्व अरनिको यातायात कम्पनी प्रालिले दुर्घटना न्यूनीकरण गर्न नियमितरूपमा यातायात मजदुरलाई प्रशिक्षण दिन सुरु गरेको छ । चालकहरूको लापरवाहीले दैनिकरूपमा सडक दुर्घटना हुन थालेपछि पूर्व अरनिको यातायात कम्पनीमाफर्त कार्यरत चालक, सहचालक तथा परिचरका लागि मासिकरूपमा अभिमुखीकरण तालिम सञ्चालन गरेको हो । यातायातले प्रत्येक महिनाको २३ गते मजदुरलाई ट्राफिक नियम, यात्रुसँग गरिने व्यवहार, यातायातसम्बन्धी नियम, कानुनलगायतका विषयमा प्रशिक्षण दिन सुरु गरेको पूर्व अरनिको यातायात कम्पनीका अध्यक्ष केदार खत्री क्षेत्रीले जानकारी दिए । प्रशिक्षणमा न्यूनतम एक सय बढी मजदुर तालिममा सहभागी हुने गरेको र अहिले दुर्घटनामा समेत कमी हुँदै गएको उनले बताए । यातायात क्षेत्रका विज्ञ, ट्राफिक प्रहरी, नेपाल प्रहरी, सरकारी वकिललगायतका यातायतसँग सरोकारवाला विज्ञहरू ल्याएर मजदुरलाई प्रशिक्षण दिने गरिइएको छ । अध्यक्ष क्षेत्री आफैँले यातायात मजदुरलाई यात्रुसँग कसरी राम्रो व्यवहार गर्ने र दुर्घटना न्यूनीकरण कसरी कमी गर्ने भनेर प्रशिक्षण दिँदै आएका छन् । पूर्व अरनिको यातायात सञ्चालन हुने जिल्लामा छुट्ने बसहरूको काउन्टरमा प्रत्येक दिन बिहान पुगेर बसका चालक, सहचालकसँग भेटघाट गरेर यात्रुप्रति जिम्मेवार भएर प्रस्तुत हुन सबैलाई आग्रह गर्दै काउन्टरमा जाने गरेको अध्यक्ष क्षेत्रीले बताए । हामी अब कोर्ष नै बनाएर मजदुरलाई प्रशिक्षण दिने योजनामा छौँ, उनले भने, कोर्ष निर्माण गरेर सिकायौँ भने सबै मजदुरका लागि राम्रो हुन्छ । राजधानीपूर्वका काभ्रे, सिन्धुपाल्चोक, दोलखा, रामेछाप, सिन्धुली, ओखलढुङ्गालगायत १६ बढी जिल्लामा अरनिकोले विगत ५० वर्षदेखि नियमित यातायात सञ्चालन गर्दै आइरहेको छ । अहिले अन्य जिल्लामा समेत यातायात सञ्चालनका लागि दैनिकरूपमा त्यस क्षेत्रका जनप्रतिनिधिले आग्रह गर्दै पत्र आउने गरेको र आफूहरू अन्य जिल्लामा समेत यातायात सेवा विस्तारका लागि सकारात्मक रहेको पूर्व अरनिको यातायात प्रालिका सचिव प्रभुराम थापाले बताए ।  रासस"
"हेलि एभरेष्टको हेलिकोप्टर धौलागिरी आधार शिविरमा दुर्घटना, पाइलट सकुशल",काठमाडौं : हेलि एभरेष्टको हेलिकोप्टर धौलागिरीमा दुर्घटना भएको छ। आइतबार बिहान धौलागिरी बेसक्याम्प नजिकै हेलिकोप्टर दुर्घटना भएको हो। इटालियन बेसक्याम्पबाट धौलागिरी बेस क्याम्पमा सामान लिएर जानेक्रममा हेलिकोप्टर आज बिहान ११ बजे पल्टिएको त्रिभुवन अन्तर्राष्ट्रिय विमानस्थलका प्रवक्ता टेकनाथ सिटौलाले जानकारी दिए। उनका अनुसार पाइलट प्रिया अधिकारी सकुशल रहेकी छन्। उनी सामान्य घाइते भएको बताइएको छ। उद्दार गर्नका लागि अर्को हेलिकोप्टर त्यसतर्फ गएको छ। शनिबार दिउँसो पनि ह्याम्स अस्पतालको हेलिप्याडमा हेलिकोप्टर दुर्घटना भएको थियो। उडान भर्ने क्रममा हेलिकोप्टरको पुच्छरमा क्षति पुगेको हो। हेलिकोप्टर बिरामी लिन चितवनको भरतपुर जान लागेको थियो।
"बृहत्तर जनकपुर कल्याण कोषमा अनियमितता, यसरी झिकियो रकम","जनकपुरधाम : बृहत्तर जनकपुर क्षेत्र विकास परिषदका कर्मचारीले कल्याण कोषबाटै मनोमानी रुपमा रकम झिकेर लाखौं अनियमितता गरेको खुलेको छ। कल्याण कोषबाट एटु जेड कन्स्ट्रक्सनलाई टेन्डर वापत रकम दिइएको छ भने ०७८०२१४ गते सेवा सुविधा बापत पेश्कीस्वरुप कर्मचारी जितेन्द्र कुमार यादवले ५ लाख रुपैयाँ लिएको पाइएको छ। ०७८३२१ गते विज्ञापन गराएको बापत जनकपुर टुडे मिडिया ग्रुप प्रालिलाई ९० हजार ६२० रुपैयाँ उपलब्ध गराइएको छ । त्यसैगरी ०७८४२८ मा कृष्ण मुरारी सिंहले पेश्की ५ लाख लिएका बुझेका छन् । अन्य कर्मचारीले पनि यसैगरी नियम कानुन मिचेर कर्मचारी कल्याण कोषबाट रकम झिकेको स्रोतले जनाएको छ । कल्याण कोषबाट गैरकानुनी रुपमा रकम झिक्ने १६ जना कर्मचारीविरुद्ध ०७९०७२२ गते अख्तियार दुरुपयोग अनुसन्धान आयोगको कार्यालय बर्दिबासमा उजुरी समेत परेको थियो । सो उजुरीमाथि अनुसन्धानको क्रममा कल्याण कोषबाट सेवा सुविधा,विज्ञापन र अन्य कारण देखाई रकम झिक्नेमध्ये ६ जना कर्मचारीले २४ लाख रुपैयाँ कोषको खातामा जम्मा गरिसके पनि अन्यले भने रकम जम्मा गर्न बाँकी नै रहेको जनाइएको छ । कर्मचारी जितेन्द्र कुमार यादव ५ लाख रुपैयाँ, संजय कुमार मण्डल ५ लाख,धनिराम मंडल ५ लाख,दिपेन्द्र कर्ण ५ लाख र अशोक ठाकुरबाट ४ लाख धरौटी रकम अख्तियारले असुल गरेको छ भने अन्य दश जनाबाट कल्याण कोषको रकम असुल गर्न बाँकी रहेको छ । अख्तियारले मिति ०७९१२२३ गते बृहत्तर जनकपुरक्षेत्र विकास परिषदलाई राय प्रतिक्रियासहित कागजात पठाउने सम्बन्धमापत्राचार गरि आवश्यक कागजात माग गरेको छ । अख्तियारले बृहत्तरसँग कल्याण कोषबाट रकम झिक्ने अन्य कर्मचारीको विवरण माग गर्नुका साथै हालसम्म फिर्ता गर्नुपर्ने धरौटी रकम कुन कुन निर्माण कम्पनीसंस्थाव्यक्तिको के कति रकम,कुन बैंकमा रहेको छ भन्ने खाता नम्बर सहितको विवरण माग गरेको छ । यस विषयमा अख्तियार दुरुपयोग अनुसन्धानबाट पत्र प्राप्त भएको र यस विषयमा खोजी भइरहेको परिषदका अध्यक्ष शितल साहले बताएका छन् । बृहत्तर जनकपुरको कल्याण कोषबाट रकम झिक्नेहरुको चेक ।"
कुटपिटबाट सप्तरीमा एक जनाको मृत्यु,"मुलुकी अपराध संहिता २०७४ को ज्यान सम्बन्धी कसूरको दफा १७७ को उपदफा १ मा कसैले कसैको नियतपूर्वक ज्यान मार्न वा मार्ने कुनै काम गर्नु, गराउनु हुँदैन उल्लेख छ । राजविराज : ससुराली घरमा बस्दै आएका ज्वाईको कुटपिटबाट सप्तरीको बोदे बर्साईन नगरपालिका६ खमगढाका ५५ वर्षीय छठु महतोको मृत्यु भएको छ । ज्वाईं रामचन्द्र महतोको कुटपिटबाट शनिबार ससुराको मृत्यु भएको सप्तरी प्रहरीले जनाएको छ । बोदे बर्साइन नगरपालिका७ घर भई खमगढास्थित ससुराली घर बस्दै आएका ज्वाई २५ वर्षीय रामचन्द्र बेरोजगार थिए । मादक पदार्थ सेवन गरी पुस ११ गते राति आएका रामचन्द्र र छोरीबीचको झगडा छुट्याउन जाँदा छटुमाथि कुटपिट भएको थियो । कुटपिटबाट छठु महतोको नाक, मुख, टाउको र शरीरको विभिन्न भागमा चोट लागेर गम्भीर घाइते भएका थिए । बोदे बर्साइन नगरपालिका५ स्थित जीवनज्योती अस्पतालमा छठुको प्राथमिक उपचार पश्चात धरान घोपामा उपचार गरिएको थियो । कुटपिटबाट घाइते ससुरा लामो उपचारपछि चैत १८ गते मात्र घर फर्किएका थिए । चिकित्सकले घाइते हिडहुल गर्न असमर्थ रहने जनाएका थिए । औषधि उपचार चलिरहेकै बेला ससुराको घरमा मृत्यु भएको जिल्ला प्रहरी कार्यालय सप्तरीका डिएसपी नरेशकुमार सिंहले बताए । यसअघि छटु महतोकी श्रीमती ५५ वर्षीया मायाबती नौनियाले इलाका प्रहरी कार्यालय कडरबोनामा पुस १३ गते ज्यान मार्ने उद्योगको उजुरी दिएका थिए। ज्यान मार्ने उद्योग मुद्दामा पुस २९ गते पक्राउ परेका महतोविरुद्ध माघ ३ गते उजुरी दर्ता भएको छ । उक्त मुद्दा आइतबारदेखि कर्तव्य ज्यानमा परिणत भएको प्रहरी कार्यालय कडरबोनाका इन्स्पेक्टर चन्द्रकान्त अधिकारीले बताए । सप्तरी जिल्ला अदालतका न्यायधीश हर्कबहादुर क्षेत्रीको माघ २५ गतेको इजलाशबाट रामचन्द्रलाई ५० हजार रुपियाँ धरौटी राखी पुर्पक्षका लागि रिहा गर्ने आदेश भएको थियो । बेरोजगार रामचन्द्रले धरौटी रकम बुझाउन नसक्दा राजविराज कारागारमा थुनामा छन् । मुलुकी अपराध संहिता २०७४ को ज्यान सम्बन्धी कसूरको दफा १७७ को उपदफा १ मा कसैले कसैको नियतपूर्वक ज्यान मार्न वा मार्ने कुनै काम गर्नु, गराउनु हुँदैन उल्लेख छ । सोही दफाको स्पष्टिकरणमा ज्यान मर्न सक्ने गरी नियतपूर्वक गम्भीर शारीरिक चोट वा क्षति पुर्याएकोमा तत्कालै ज्यान नमरी सोही चोटको परिणाम स्वरुप पछि ज्यान मरेमा पनि सोही व्यक्तिले ज्यान मारेको मानिनेछ । यसरी मृत्यु भएमा दफा १७७ को उपदफा २ बमोजिम कसुर गर्ने वा गराउने व्यक्तिलाई जन्म कैदको सजाय हुने व्यवस्था छ ।"
ट्रकको ठक्करबाट मोटरसाइकल चालकको मृत्यु,उदयपुर : गाईघाटमा आइतबार बिहान ट्रकको ठक्करबाट मोटरसाइकलको चालकको घटनास्थलमा नै मृत्यु भएको छ । काठमाडौंबाट झापातर्फ जाँदै गरेको मे१ख२१८४ नम्बरको ट्रकको ठक्करबाट प्रदेशनं १०५००१ प६१५९ नम्बरको मोटरसाइकल चालक त्रियुगा नगरपालिका १४ का ४३ वर्षीय तारणी मगरको मृत्यु भएको हो । मदन भण्डारी स्मृति लोकमार्गको गाईघाट बजारको मुख्यचौकमा मोटरसाइकल अचानक मोडिदा दुर्घटना भएको जिल्ला प्रहरी कार्यालयका प्रहरी निरीक्षक मोहन थापाले जानकारी दिए । दुर्घटना लगत्तै प्रहरीले चालक झापा कन्काई नगरपालिका ६ का २२ वर्षीय भुपेन्द्रराज वंशी र चालकलाई नियन्त्रणमा लिएको उनले बताए । घटनाको थप अनुसन्धान भइरहेको प्रहरीले जनाएको छ । चालक हिमाली यातायात व्यावसायिक केन्द्र गाईघाटका व्यावसायी हुन् ।
किन्नै नसक्ने गरी सुर्तीजन्य पदार्थमा कर लगाऔं,"नेपालमा बढी बिक्री हुने सुर्तीजन्य पदार्थको खुद्रामूल्यमा औसत ४१ प्रतिशत कर लाग्ने गर्छ। विश्व स्वास्थ्य संगठनले यस्ता वस्तुमा खुद्रा मूल्यको ७५ प्रतिशतसम्म कर उठाउन सिफारिस गरेको छ। काठमाडौं : सरोकारवालाले सुर्तीजन्य पदार्थमा नेपालले लगाउने करको दर अत्यधिक मात्राले बढाउनुपर्ने माग गरेका छन्। अन्नपूर्ण मिडिया नेटवर्कले शुक्रबार आयोजना गरेको नो टोबाको ड्राइभ अभियानअन्तर्गत आगामी आर्थिक वर्षको बजेटलक्षित टोबाको सिम्पोजियमका सहभागीले सुर्तीजन्य पदार्थमा लाग्ने करको दर निकै कम भएको भन्दै यस्तो सुझाव दिएका हुन्। कर बढाउँदा मूल्य बढ्ने तथा सुर्तीजन्य पदार्थ खरिद गर्नेको क्षमता कम भएर उपभोग घट्ने जानकारहरूको दाबी छ। यस्तै सरकारले पनि बढी राजस्व प्राप्त गर्ने हुनाले कर बढाउनुलाई विनविन परिस्थिति मानिएको छ। नागरिक स्वस्थ हुनुलाई आर्थिक मूल्यमा गणना गर्दा कर बढाउँदा राज्यलाई खर्बौं रुपैयाँ लाभ हुने विज्ञहरूको तर्क छ। सुर्तीजन्य पदार्थ खपतका कारण ज्यान गुमाउनेको सूचीमा नेपाल विश्वमै १९औं र दक्षिण एसियामा शीर्ष स्थानमा पर्छ। तर, यस्ता पदार्थमा लाग्ने कर दक्षिण एसियामै न्यून हो। यो दर विश्व स्वास्थ्य संगठनको सिफारिसनजिक पनि छैन। आर्थिक वर्ष २०८०८१ को बजेट पूर्वसन्ध्यामा आयोजित टोबाको सिम्पोजियममा प्रमुख अतिथि प्रतिनिधिसभाकी उपसभामुख इन्दिरा राना मगरले सुर्तीजन्य पदार्थको प्रयोग र यसको इकोसिस्टम जरैदेखि उलेख्नुर्ने बताइन्। खरिद गर्नै नसक्ने गरी कर बढाएर यस्ता पदार्थको उपभोग नियन्त्रण गरिनुपर्ने उनको भनाइ छ। सार्वजनिक स्थानमा यस्ता पदार्थ उपभोग गर्नेलाई जरिवाना लगाएर पनि उपभोग नियन्त्रण गर्न सकिने उनको बुझाइ छ। यस्तो पदार्थ उपभोग गर्नेलाई कारबाही हुने कानुनी व्यवस्था भए पनि कार्यान्वयन हुन नसकेको जिकिर गर्दै उनले भनिन्, युवालक्षितभन्दा ससाना बालबालिक लक्षित जनचेतनाका कार्यक्रम आयोजना गर्नुपर्छ। प्रिस्कुल स्तरदेखिनै नानीबाबुहरूलाई सुर्तीजन्य वस्तु खराब हो भन्ने जानकार बनाउनुपर्छ। युवाहरूले पछिल्लो समय फेसनका रुपमा सुर्तीजन्य पदार्थ उपभोग गर्ने आफूले पाएको भन्दै उनले चिन्ता व्यक्त गरिन्। युवाले फेसनका रूपमा सुर्तीजन्य वस्तु उपभोग गरिरहेका छन्। चुरोट, हुक्का, ईसिगरेट तान्यो भने स्ट्यान्डर्ड बढ्छ भन्ने भ्रममा छन्, उनले भनिन्, यो संगतको प्रभाव हो । विद्यालयदेखि नै उनीहरूलाई करको ज्ञान दिन सक्यौं भने यस्ता वस्तुमा करको आवश्यकता महसुस गर्ने थिए। युवालाई कर किन तिर्ने भन्ने सिकाउनुपर्छ भन्दै उनले भनिन्, सरकारको राजस्व कसरी संकलन हुन्छ ? र, कुन क्षेत्रमा खर्च हुन्छ ? जस्ता विषय पनि सिकाइन आवश्यक छ। अन्नपूर्ण मिडिया नेटवर्कको नो टोबाको ड्राइभ अभियान अन्तर्गत आगामी बजेटमा सुर्तीजन्य पदार्थमा कर बढाउन पैरवीस्वरूप टोबाको सिम्पोजियम आयोजना गरिएको हो। कार्यक्रममा विज्ञ, नीति निर्माता, राजनीतिज्ञ, सरकारी प्रतिनिधि तथा स्थानीय तहका प्रतिनिधिले सुर्तीजन्य पदार्थमा अत्यधिक मात्रामा कर बढाएर खपत कम गर्न सकिने बताए। सुर्तीजन्य पदार्थमा कर बढाउँदा स्वास्थ्य खपत कम हुनाले स्वास्थ्य जोखिम कम हुने र सरकारले पनि बढी राजस्व प्राप्त गर्नसक्ने भएकाले यसलाई विनविन परिस्थिति मान्न सकिने अन्नपूर्ण पोस्ट्का प्रधान सम्पादक अखण्ड भण्डारी बताउँछन्। सुर्तीजन्य पदार्थ खपत कम होस् भनेर सरकारले सुरुमा यस्ता उत्पादनको खोलमा धूमपान स्वास्थ्यका लागि हानिकारक छ, लेख्ने गरेको थियो। पछि यसलाई प्रभावकारी बनाउन घातक असर झल्काउने रंगिन तस्बिर (खोलको ९० प्रतिशत) राख्ने व्यवस्था गरियो। तर, यी दुई उपायले काम नगरेकाले थेग्नै नसक्ने गरी कर बढाउनु एकमात्र उपायका रुपमा रहेको प्रधान सम्पादक भण्डारीको भनाइ छ। कर बढाउनु भनेको सुर्तीजन्य पदार्थ किन्नै नसक्ने बनाउने उपाय हो, भण्डारीले भने, आउने बजेटमार्फत सरकारले यस्ता पदार्थमा करको दर बढेर सतप्रतिशत पुगेको समाचार छाप्न पाउँ। कर बढाएर सुर्तीजन्य पदार्थको उपभोग घटाउन सकियो भने मानव पुँजी निर्माणमार्फत् अर्थतन्त्रलाई गुणात्मक लाभ हुनेछ। नेपालमा बढी बिक्री हुने सुर्तीजन्य पदार्थको खुद्रामूल्यमा औसत ४१ प्रतिशत कर लाग्ने गर्छ। विश्व स्वास्थ्य संगठनले यस्ता वस्तुमा खुद्रा मूल्यको ७५ प्रतिशतसम्म कर उठाउन सिफारिस गरेको छ। नेपाल विकास अनुन्धान प्रतिष्ठानका वरिष्ठ अनुसन्धान अधिकृत डा जयकुमार गुरुङ कर वृद्धि गरी सुर्तीजन्य पदार्थलाई महँगो बनाएपछि उपभोक्ताको पहुँच घटेर उपभोग घट्ने बताउँछन्। उनका अनुसार अन्तर्राष्ट्रिय अभ्यास र प्रमाणले पनि यो उपायलाई सबैभन्दा प्रभावकारी मानिएको छ। कार्यक्रममा करविज्ञ डा रूप खड्काले सुर्तीजन्य पदार्थमा ४ प्रकारको कर लाग्ने जानकारी दिए। यस्ता वस्तुमा लाग्ने मूल्य अभिवृद्धि कर (भ्याट) अधिकतम १३ प्रतिशतभन्दा बढी लगाउन पाइँदैन भने र खुला व्यापारको सिद्धान्त परिपालन गर्दा भन्सार महसुल सीमाभन्दा बढी लिन पाइँदैन। त्यसैले सुर्तीजन्य पदार्थमा अन्तःशुल्क बढाएर वा स्वास्थ्य कर लगाएर मूल्य बढाउन सकिने उनको भनाइ छ। नेकपा माओवादी केन्द्र स्वास्थ्य तथा जनसंख्या विभाग प्रमुख कल्पना धमलाले सुर्तीजन्य पदार्थमा कर बढाउने विषयमा आफू सकारात्मक रहेको तथा आफ्नो तर्फबाट सक्ने पहल गर्ने बताइन्। सुर्तीजन्य पदार्थमा कर बढाउने विषयमा म गहन रुपमा लाग्ने दाबी गर्दै उनले भनिन्, सुर्तीमा कर बढ्नैपर्छ र आगामी बजेटमार्फत् अझै बढ्छ। कतिले बढ्छ यकिन गरेर भन्न सक्दिनँ तर पार्टीका तर्फबाट प्रतिबद्धता गराउन चाहन्छु कि तपाईंहरूले खुसीको खबर पक्कै सुन्न पाउनुहुनेछ। उनले हुक्का र ईसिगरेटलाई सुर्तीजन्य पदार्थको सूचीमा राख्नपहल गर्ने पनि बताइन्। टोबाको सिम्पोजियममा नेपाल विकास अनुसन्धान परिषदका वरिष्ठ अनुसन्धान विशेषज्ञ डा गरुङले सरकारले सुर्तीजन्य पदार्थमा लगाइने करका विषयमा विस्तृत प्रस्तुति दिएका थिए। यस्तै ५ विज्ञ सम्मिलित प्यानल छलफल आयोजना गरिएको थियो। सञ्चारकर्मी रुपा खड्काले सहजीकरण गरेको प्यानल छलफलमा नेपाल स्वास्थ्य अर्थशास्त्र संघका अध्यक्ष प्राडा शिवराज अधिकारी, नेपाल चिकित्सक संघका अध्यक्ष डा अनिलविक्रम कार्की, वरिष्ठ स्त्री क्यान्सर रोग विशेषज्ञ डा सरिता घिमिरे, आन्तरिक राजस्व विभाग अन्तःशुल्क प्रयोगशाका निर्देशक इश्वरप्रसाद कोइराला, अर्थ मन्त्रालय नीति तथा योजना शाखाका उपसचिव डा गुणनिधि भुसाल सम्मिलित थिए। धन्यावद मन्तव्य राख्दै सिम्रिक फाउन्डेसनकी सञ्चार निर्देशक शुभ खनालले सुर्तीजन्य पदार्थ नियन्त्रणमा नेपालमा हालको नीति पर्याप्त नभएको बताइन्। उनले भनिन्, सुर्तीजन्य पदार्थबारे दृष्टिकोण तथा रणनीति निर्माणमा यस्ता छलफल आवश्यक छन्। छलफलको निष्कर्षले राजस्व प्रशासनलाई सुर्तीजन्य पदार्थमा कर बढाउन प्रेरित गर्ने आशा गरेकी छु। उनले सुर्तीजन्य पदार्थको प्रयोग नियन्त्रणमा भुमिका खेल्ने सबैप्रति आभार पनि व्यक्त गरिन्। नो टोबाको ड्राइभ अभियानअन्तर्गत अन्नपूर्ण मिडिया नेटवर्कले आगामी आर्थिक वर्षमा यस्तो करको दर कम्तिमा ५० प्रतिशत पुर्याउन पैरवी गर्दै आएको छ। नेटवर्कले युनिटी फर सस्टेनाबिलिटीको मूल नारा लिएर विभिन्न किसिमका वातावरण मैत्री कार्य पनि गर्दै आएको छ। कार्यक्रमको नलेज पार्टनर नेपाल विकास अनुसन्धानपरिषद् थियो। सिनर्जी पार्टनरहरू नेपाल स्वास्थ्य अर्थशास्त्र संघ र सिम्रिक फाउन्डेसन थिए।"
महिलालाई बेमौसमी तरकारी खेती तालिम,"सन्धिखर्क : अर्घाखाँचीको सन्धिखर्कमा लघुवित्त संस्थासँग सम्बद्ध महिलाका लागि संचालित व्यवसायिक बेमौसमी तरकारी खेतीसम्बन्धी तालिम सम्पन्न भएको छ । पछिल्लो समय लघुवित्तका बारेमा नकारात्मक चर्चा भइरहेका बेला लघुवित्तले ऋण मात्र दिँदै, उत्पादनमुखी सीप सिकाएर आत्मनिर्भर बनाउँछ भन्नेबारे जानकारी दिन तालिम आयोजना गरिएको हो। नेपाल राष्ट्र बैंकबाट घ वर्गको इजाजत प्राप्त संस्था सूर्योदय वोमी लघुवित्त वित्तीय संस्था लिमिटेडले आफ्ना समूहका सदस्यलाई आर्थिक स्वरोजगार बनाउन व्यवसायिक बेमौसमी तरकारी खेतीसम्बन्धी तालिम प्रदान गरेको लघुवित्त सस्थाको अर्घाखाँची शाखाका प्रमुख अनिल सुनारले बताए । तालिमको सन्धिखर्क नगरपालिका वडा नम्वर २ का वडा अध्यक्ष मोतिजंग रायमाझीले लघुवित्तबाट ऋण लिएर उत्पादनमुखी कार्यमा लगानी गर्न आग्रह गरे । ऋण लिएर विलासिताका क्षेत्रमा लगानी गर्दा समस्या उत्पन्न हुने बताउँदै उत्पादन गरेर अर्थात् यसरी आम्दानी गरेर ऋण तिर्न सक्छु भन्ने भए मात्रै ऋण लिन सबैलाई आग्रह गरे । महिलालाई व्यवसायिक तरकारी खेतीबाट आयआर्जनमा जोडी उत्पादन वृद्धि गर्नका लागि र महिलालाई आर्थिक पाटोमा सक्षम बनाउन तालिमको आयोजना गरिएको सूर्योदय वोमी लघुवित्त वित्तीय संस्था लिमिटेड सुनवलका शाखा प्रमुख भरत काफ्लेले बताए । एक सय भन्दा बढी महिला सदस्यको सहभागिता रहेको तालिममा व्यवसायिक वेमौषमी तरकारी खेतीका बारेमा कृषि ज्ञान केन्द्रका कृषि प्राविधिक प्रविन पौडेलले तालिम प्रदान गरेका थिए ।"
सहयोगीबाट परीक्षा,"बैतडी : बैतडीको पाटन नगरपालिका५ त्रिपुरेश्वर माविकी छात्रा सविता ठगुन्नाको एसईईको परीक्षामा उनका भाइले सहयोग गरिरहेका छन्। सबिताको हात भाँचिएपछि भाइ मुकेशले सहयोग गरीरहेका हुन्। मुकेश कक्षा ९ मा अध्ययनरत छन्। उनले दिदी सविताले बताएअनुसार उत्तर पुस्तिकामा लेख्ने गरेका छन्। दिदीको दाहिने हात भाचिएको छ, त्यसैले सहयोग गरिरहेको छु, मुकेशले भने। शविताको परीक्षा केन्द्र सुर्नया गाउँपालिका२ नेपाल राष्ट्रिय माविमा परेको छ। अशक्त परीक्षार्थीको एक कक्षा मुनिको विद्यार्थीले लेख्नमा सहयोग गर्न पाउने प्रावधान अनुरूप उनका भाइले सहयोग गरिरहेको शिक्षा विकास तथा समन्वय इकाई बैतडीका सूचना अधिकारी पुष्करराज शर्माले जानकारी दिए। सोही केन्द्रमा पाटन नगरपालिका४ का किरियापुत्री किशोर महरापनि परीक्षा दिइरहेका छन्। उनी बुबाको किरिया बसिरहेका हुन्। चैत १२ गते भीरबाट लडेर उनका बुवा जगदीशसिंह महराको मृत्यु भएको थियो। बिहान घरबाटै काका रमेश सिंह महरासँग मोटरसाइकलमा परीक्षा केन्द्र पुग्ने गरेका छन्। परीक्षा केन्द्रका केन्द्राध्यक्ष राजेन्द्र बिष्टका अनुसार उनीहरूका लागि अलग्गै बस्ने व्यवस्था मिलाइएको छ। शान्त बसाइँ व्यवस्थापन र खानेपानीको सहज व्यवस्था मिलाएका छौँ, समन्वयको आधारमा सहजीकरण गरीदिएका छौं, उनीहरू नियमित परीक्षामा सहभागिता जनाइरहेका छन्, उनले भने। जिल्लाको दशरथचन्द नगरपालिका २ की निरा लुहार जन्मजात आँखा नदेख्ने छात्रा हुन। उनी पनि बहिनी भूमिका लुहारको मद्दतमा एसईई दिइरहेकी छन्। आँखा देख्दिन, बहिनी भूमिकाको सहयोगमा एसईई दिइरहेकी छु, राम्रो ग्रेड ल्याएर पास हुन्छु भन्ने लागेको छ, परीक्षा सकेर फर्किनेबेला निराले भनिन्। जिल्लाको पुर्चाैडी नगरपालिका६ की दिपाकुमारी विकको पनि हात भाँचिएको छ। उनको परीक्षामा उनका भाइ महेश विकले सहयोग गरीरहेका छन्। उनी प्रौल मावि बाँगामा परीक्षा दिइरहेकी छन्। शारीरिक रूपमा अशक्त र किरियापुत्रीको लागि आवश्यक सहजिकरणको व्यवस्थापन गरिरहेको शिक्षा विकास तथा समन्वय एकाइ बैतडीका प्रमुख नरेन्द्रप्रसाद अवस्थीले बताए। बैतडीमा एसईई परीक्षामा १ सय ३० जना विद्यार्थी अनुपस्थित भएका छन्। ७५ छात्र र ५५ छात्रा गरी १ सय ३० परीक्षार्थी एसईई परीक्षामा अनुपस्थित भएका हुन। शिक्षा विकास तथा समन्वय एकाइ बैतडीका सूचना अधिकारी पुष्करराज शर्माका अनुसार साधारणतर्फ ४९ छात्र र २४ छात्रागरी ७३, ग्रेड वृद्धितर्फ २२ छात्र र ३१ छात्रागरी ५३ र प्राविधिक तर्फका ४ छात्र परीक्षामा अनुपस्थित रहेका छन्।"
३० वर्षदेखि अतिक्रमित मन्दिरमा चल्यो डोजर,"वीरगन्ज : वीरगन्ज महानगरपालिकाको वडा नम्बर १० घडिअर्वास्थित ऐतिहासिक रामजानकी मन्दिरको प्रवेशद्वार नै थुनेर मन्दिरको जग्गा अतिक्रमण गरी बनाइएको पक्की घर महानगरपालिकाले भत्काएर हटाएको छ। घडिअर्वा पोखरीको मूलद्वार सामुन्ने रहेको रामजानकी मन्दिरमा भएको अतिक्रमण शनिबार महानगरका मेयर राजेशमान सिंह आफंै पुगेर डोजर लगाएर हटाएका हुन्। आफू मन्दिरको पुजारी हुँ भन्दै शम्भुनाथ तिवारीले महानगरविरुद्ध मन्दिर अतिक्रमण तथा तोडफोड गर्न नदिन माग गर्दै उच्च अदालत अस्थायी इजलाश वीरगन्जमा रिट दिएका थिए। तर, उक्त रिट अदालतबाट अस्वीकार भएसँगै शनिबार महानगरपालिकाले कथित पुजारी तिवारीले मन्दिर नै बन्धक बनाउने गरी निर्माण गरेको पक्की संरचना डोजर लगाएर भत्काएको हो। गत फागुन ४ गते पुजारी तिवारीकै पक्षमा जारी भएको अन्तरिम आदेश खारेजीको माग गर्दै महानगरपालिकाले अदालतमा निवेदन दिएकोमा शुक्रबार न्यायाधीशद्वय शारंगा सुवेदी र शान्ता सेढाई सापकोटाको संयुक्त इजलासले महानगरकै पक्षमा आदेश दिएसँगै शनिबार मन्दिरलाई बन्धक बनाएर गरिएको अतिक्रमण हटाइएको हो। घडीअर्वाका स्थानीयका अनुसार पुजारी तिवारीले विगत ३० वर्षदेखि मन्दिर प्रवेशमा रोक लगाएर मन्दिरकै जग्गा अतिक्रमण गरी त्यसमा पक्की संरचनाका सटरहरू निर्माण गरेर भाडा असुली गर्दै आएका थिए। विक्रम संवत १९८२ सालदेखि नै रामजानकी मन्दिरको नाममा रहेको उक्त जग्गामा पुजारी तिवारीले विगत ३० वर्षदेखि मन्दिर नै बन्धक हुनेगरी अतिक्रमण गरेर तीनैतर्फ पक्की संरचना बनाएर सटर भाडामा लगाएका थिए। शनिबार वर्षौंदेखि मन्दिरको जग्गामा पुजारी तिवारीले गरेको अतिक्रमण हटेसँगै घडीअर्वाका स्थानीयले खुसी भएर मेयर सिंहलाई लड्डु खुवाउनुका साथै अन्यलाई पनि बाँडेका थिए। खुसी भएर लड्डु बाँडेका घडीअर्वाका स्थानीय युवा राकेश साहले भने, हाम्रो वडाको सार्वजनिक सम्पदा फिर्ता पाउँदा सबै वडावासी खुसीले गद्गद् छौं। अदालतले महानगरकै पक्षमा आदेश दिएसँगै तिवारीले मन्दिरको स्वामित्वमा रहेका जग्गामा अतिक्रमण गरी बनाएका अन्य सबै संरचनाहरू पनि अब हटाएर मन्दिरलाई पुरानै संरचनामा फर्काउने मेयर सिंहले बताए। उनले भने, मन्दिरमा गरिएको अतिक्रमण सबै हटाएर खाली गराउछौं, मन्दिरलाई अब दैनिक पुजापाठ हुने गरी संचालनमा ल्याउछौं। शनिबार मन्दिरको अतिक्रमण हटाउन महानगरपालिकाका प्रमुख प्रशासकीय अधिकृत लक्ष्मीप्रसाद पौडेल, वडा नम्बर १० का वडा अध्यक्ष सुशीलकुमार साह कानु, मेयर सिंहका प्रेस सल्लाहकार महेश दास, स्वकीय सचिव सत्यराज घिमिरे, जनसम्पर्क सल्लाहकार नवराज फुयाँल, प्रशासन प्रमुख राज ताम्राकार, सरसफाइ प्रमुख सर्फुदिन मियाँसमेतको टोली पनि पुगेको थियो।"
गाउँमा चिल्ड्रेन पार्क,"दोलखा : दोलखाको गौरीशंकर गाँउपालिका५ इविथानमा चिल्ड्रेन पार्क निर्माण भएको छ। तर, निर्माण सम्पन्न भएको झण्डै एक वर्ष बित्न लाग्दासमेत सञ्चालन नहुँदा स्थानीयले गुनासो गरेका छन्। बागमति प्रदेश सरकारको सामाजिक विकास मन्त्रालयअन्तरगत प्राप्त करिब एक करोड ५३ लाख रुपैयाँको लागतमा निर्माण भएको चिल्ड्रेन पार्क चार रोपनी जग्गामा फैलिएको छ। पाँच नम्बर वडा कार्यालय र सुरी प्राथमिक स्वास्थ्य केन्द्र रहेको इविथान क्रमशः सहरीकरण हुदै जाँदा चिल्ड्रेन पार्क निर्माणले सौन्र्दय थपिएको तर, सञ्चालन नहुँदा स्थानीय निराश बनेको स्थानीय छिन्डोमा शेर्पाले बताइन्। ५९६० सालसम्म एउटा स्वास्थ्य चौकी, एउटा विद्यालय र ३४ वटा मात्र घरहरू रहेको इविथानमा अहिले झण्डै ७० घरधुरी छन्। धेरै कुराको विकास भएको छ, चिल्ड्रेन पार्क सञ्चालनमा आए बालबालिकाको पर्यटकीय केन्द्र बन्न सक्ने स्थानीयको भनाइ छ। गौरीशंकर गाँउपालिका५ सुरीका वडा अध्यक्ष सुन्दर खड्का चिल्ड्रेन पार्कमा केही संरचना निर्माण गर्न बाँकी रहेको र व्यवस्थापनका लागि समिति निर्माण गर्न लागिएकोले सञ्चालनमा केही ढिलाइ भएको बताउँछन्। वडाको केन्द्रमा निर्माण भएको चिल्ड्रेन पार्क सबै हिसाबले आवश्यक छ, वडा अध्यक्ष खड्काले भने, अब केही महिनाभित्र नै व्यवस्थित ढङ्गले पार्क सञ्चालन गर्नेछौं। पार्क सञ्चालन भएपछि दैनिक ५० भन्दा बढी बालबालिका अभिभावकसहित पुग्ने अनुमान गरिएको वडा अध्यक्ष खड्काको भनाइ छ। स्थानीय व्यवसायी राजन घतानी हिमाली गाँउलाई पर्यटकीय केन्द्र बनाउन, स्वास्थ्य केन्द्र तथा वडा कार्यालयमा सेवाग्राहीसँग आउने बालबालिकालाई भुलाउन र बजार क्षेत्रका बालबालिकालाई फुर्सदको समयमा रमाउन चिल्ड्रेन पार्क आवश्यक भएपनि सञ्चालन हुन नसक्दा उपयोगविहीन बनेको बताउँछन् । वडा अध्यक्षले चाँडै पार्क सञ्चालन हुन्छ भन्नु भएको छ, हामी आश गरेर बसेका छौं, घतानीले भने।"
"सन्दीपविरूद्ध मुद्दामा सुनुवाइ आज, न्यायाधीश शंकरराज बरालको इजलासमा पेशी तोकियो","काठमाडौं : क्रिकेटर सन्दीप लामिछानेविरूद्ध जबरजस्ती करणी मुद्दाको सुनुवाइ आज हुने भएको छ। जिल्ला अदालत काठमाडौंका न्यायाधीश शंकरराज बरालको एकल इजसालमा मुद्दाको पेशी तोकिएको छ। यसअघि गत बुधबार लामिछाने विरुद्ध मुद्दा 'हेर्न नभ्याइने'मा राखिएको थियो। सो दिन मुद्दाको पेशी काठमाडौं न्यायाधीश केशवप्रसाद घिमिरेको एकल इजलासमा तोकिएको थियो। यसअघि चैत्र १३ गते मुद्दाको पेशी तोकिएपनि न्यायाधीश माधवप्रसाद घिमिरेको एकल इजलास परेपछि सुनुवाइ स्थगित भएको थियो। सन्दीपलाई थुनुमा पठाउने आदेश दिएका न्यायाधीश घिमिरेको इजलासमा मुद्दाको पेशी परेपछि सुनुवाइ स्थगित गर्न सन्दीप पक्षका कानुन व्यवसायीले निवदेन दिएपछि स्थगित भएको थियो। न्यायाधीश घिमिरेले नै गत कार्त्तिक १८ गते सन्दीपलाई मुद्दामा पुर्पक्षाका लागि थुनामा पठाउने आदेश गरेको थियो। तर,पछि पाटन अदालतले जिल्लाको आदेश उल्टाउँदै सन्दीपलाई २० लाख धरौटीमा छोड्ने आदेश दिएको थियो। यसअघि सर्वोच्च अदालतका न्यायाधीश सपना प्रधान मल्ल र कुमार चुडालको संयुक्त इजलासले सन्दीपलाई धरौटीमा छाड्ने उच्च अदालतको आदेश सदर गर्दै विदेश जान अनुमति दिएको थियो। सर्वोच्चको आदेश लगत्तै उनी दुबईमा क्रिकेट खेलेर फर्किएका थिए।"
बादी बालबालिकाको आश्रयस्थल संकटमा,"उनलाई सूर्योदय बोर्डिङ स्कुलले निःशुल्क पढाएको छ। बन्दना जस्तै दैलेखको महाबु गाउँपालिकाकी १७ वर्षीया शिखा बादी पनि मञ्चकै आश्रयमा छिन्। दैलेख : जाजरकोटको भेरीगंगा नगरपालिकाकी १० वर्षीया बन्दना बादी प्रदेश राजधानी वीरेन्द्रनगरमा बस्छिन्। परिवारको आर्थिक अवस्था कमजोर भएकै कारण उनले पढाइबाट बञ्चित हुनुपरेको थियो। बन्दनालाई बादी सरोकार मञ्च नेपाल सुर्खेतले आश्रय दिएको छ। उनलाई सूर्योदय बोर्डिङ स्कुलले निःशुल्क पढाएको छ। बन्दना जस्तै दैलेखको महाबु गाउँपालिकाकी १७ वर्षीया शिखा बादी पनि मञ्चकै आश्रयमा छिन्। उनको पालनपोषणसहित अभिभावकीय जिम्मेवारी मञ्चले लिएको छ भने सूर्योदय बोर्डिङ स्कुलले निःशुल्क पढाइरहेको छ। उनी व्यवस्थापन संकायमा अध्ययनरत छिन्। बन्दना र शिखाजस्तै एक सय १० जनालाई मञ्चले आश्रय दिइरहेको छ। यहाँ ६ देखि १९ वर्षसम्मका बादी समुदायका बालबालिका तथा किशोरकिशोरीहरू छन्। ०७३ सालमा स्थापना भएको मञ्चमा सुरुमा ३८ बालबालिका थिए। सुकुम्बासी जीवन बिताइरहेका, आर्थिक अवस्था कमजोर रहेका बादी समुदायका बालबालिकालाई शिक्षाको पहुँच पुर्याएर सक्षम बनाउने उद्देश्यले मञ्च स्थापना भएको हो। दैलेख, सुर्खेत, जाजरकोट, रुकुम पश्चिम, अछाम, कैलाली र दाङका बालबालिका र किशोरकिशोरीलाई आश्रय दिईरहेको मञ्च अभावैअभावमा गाँजिएको छ। उनीहरूको पालनपोषणका लागि खर्च जुटाउनै सकस भइरहेको मञ्चका अध्यक्ष हिक्मतबहादुर बादीले बताए। मञ्चमा खाद्यान्नको जोहो गर्न हम्मेहम्मे परिरहेको उनको भनाइ छ। मैले बादी समुदायको अधिकारको सवालमा काम गर्न थालेको ११ वर्ष भयो, पहिला बादी समुदायका बालबालिकाहरूलाई काठमाडौं लगेर पढाउने गरेको थिएँ, त्यहाँ बालिकाहरू यौन शोषणमा पर्ने गरेको घटनापछि सुर्खेतमा बादी सरोकार मञ्च स्थापना गरेका हौं, उनले भने। मञ्चमा रहेका बालबालिका र किशोरकिशोरीलाई सुर्खेतका विभिन्न निजी विद्यालयहरूले निःशुल्क पढाइरहेका छन्। हाम्रो आग्रहमा सुर्खेतमा रहेका सूर्योदय, सिद्धपाइला, अरनिको, चिल्ड्रेन प्याराडाइज, उसा बालवाटिका मावि, साउथ एसियन स्कालर्स, मोडल कलेज, इलाइट बोर्डिङ, मर्निङस्टार स्कुल लगाएतका नीजि विद्यालयले बालबालिका र किशोरकिशोरीलाई निःशुल्क शिक्षा दिइरहनुभएको अध्यक्ष बादीले भने। मञ्चको आश्रयमै रहेर पढेका १८ जनाले एसईई उत्र्तीण गरिसकेका छन्। निजी विद्यालयहरूले निःशुल्क शिक्षा दिए पनि बालबालिकाहरूका लागि खाद्यान्न, लत्ताकपडा, बालबालिका र किशोरकिशोरीका लागि विद्यालय पोषाक, स्टेसनरी, कापी किताब व्यवस्थापनमा समस्या भइरहेको उनले बताए। बालबालिकाहरूलाई राख्न मञ्चले वीरेन्द्रनगर१० मा छात्रछात्राको लागि छुट्टाछुट्टै भवन भाडामा लिएको छ। छात्रा बस्ने भवनको मासिक ६० हजार र छात्र बस्ने भवनको ४० हजार रुपैयाँ घरभाडा छ। विद्युत् र पानीको शुल्कसहित मासिक १ लाख ३० हजारसम्म खर्च लाग्छ। घरभाडा, खाद्यान्न, लत्ताकपडा, स्टेसनरीसहित मासिक ६ देखि ७ लाखसम्म खर्च जुटाउन सकस भइरहेको उनको भनाइ छ। बाल रोग विशेषज्ञ डा नवराज केसीले वार्षिक तीन लाख रुपैयाँ सहयोग गरिरहेका छन्। उनले मञ्चको आश्रयमा रहेका बालबालिकाहरूको निःशुल्क उपचार गर्ने गरेका छन्। लव एन्ड होप नेपालका अध्यक्ष शम्भु शंकरले निरन्तर सहयोग गरिरहेका छन्।"
ताइवान वरिपरि चिनियाँ गस्ती,"बेइजिङ : चीनको सैन्य अभ्यासले शनिबार ताइवानको परिवेशको पूर्वाभ्यास गरिरहेको राज्य मिडियाले उल्लेख गरेको छ। टास्क फोर्सले एकै साथ ताइवान टापुको वरिपरि गस्ती र अन्य किसिमको व्यवस्थित अध्ययन गर्दै गरेको जनाइएको छ। अनलाइन प्रकाशित प्रतिवेदनले अभ्यासको क्रममा चीनले प्रयोग गरिरहेको हतियारको विवरण दिइएको थियो। सीसीटीभीले लामो दूरीको रकेट आर्टिलरी, नौसेना विनाशक, मिसाइल डुंगा, वायुसेना लडाकु, बमवर्षक, ज्यामर र रिफ्युलरलगायत सबै युद्धसामग्रीको तैनाथी गरिएको बताएको छ।"
आफू खुशी शव उठाएको भन्दै गाईघाट बन्द,"दुर्घटनालगत्तै परिवारलाई जानकारी नदिइ सुनियोजित ढंगले प्रहरीले घटनास्थलबाट शव उठाएर पोष्टमार्टका लागि लगेको भन्दै परिवारले आपत्ति जनाएका हुन्। उनीहरुले घटनाको सत्यतथ्य छानविन, दोषीलाई कार्वाही र उचित क्षतिपुर्ति नभएसम्म आन्दोलन जारी राख्ने बताएका छन्। उदयपुर : ट्रकको ठक्करबाट घटनास्थलमा नै ज्यान गुमाएका उदयपुरको त्रियुगा नगरपालिका १४ का ४३ वर्षीय तारणी मगरको शव परिवारलाई नदेखाइ उठाएको भन्दै स्थानीयले सदरमुकाम गाईघाट बन्द गरेका छन्। दुर्घटनालगत्तै परिवारलाई जानकारी नदिइ सुनियोजित ढंगले प्रहरीले घटनास्थलबाट शव उठाएर पोष्टमार्टका लागि लगेको भन्दै परिवारले आपत्ति जनाएका हुन्। उनीहरुले घटनाको सत्यतथ्य छानविन, दोषीलाई कार्वाही र उचित क्षतिपुर्ति नभएसम्म आन्दोलन जारी राख्ने बताएका छन्। स्थानीयको आन्दोलनका कारण सदरमुकाम गाईघाट बजार बन्द रहेको छ भने लामो दुरीका सवारी साधन बैकल्पिक बाटो रोज्न बाध्य भएका छन्। आन्दोलनमा उत्रिएका स्थानीयले बिहानैदेखि चौकचौकमा टायर बालेर सवारी आवागमन र बजार ठप्प पारेका छन्। आन्दोलनको अवज्ञा गरेको भन्दै ट्रक, टेम्पो र बोलेरो गरी तीन वटा सवारी साधनमा तोडफोड गरेका छन्। आन्दोलन जारी रहँदा स्थानीय प्रशासन र आन्दोलनकारीबीच जिल्ला प्रहरी कार्यालय परिषरमा छलफल जारी रहे पनि हालसम्म कुनै निष्क्रिय ननिस्किएको छलफलमा सहभागी त्रियुगा नगरपालिका वडा नं १६ का वडाध्यक्ष मानबहादुर राईले बताए। आइतबार बिहान काठमाडौंबाट झापातर्फ जाँदै गरेको मे१ख२१८४ नम्बरको ट्रकको ठक्करबाट प्रदेश नं१०५००१ प६१५९ नम्बरको मोटरसाइकल चालक मगरको ज्यान गएको थियो। मदन भण्डारी स्मृति लोकमार्गको गाईघाट बजारको मुख्यचौकमा मोटरसाइकल अचानक मोडिंदा दुर्घटना भएको जिल्ला प्रहरी कार्यालयका प्रहरी निरीक्षक मोहन थापाले जानकारी दिए। दुर्घटनालगत्तै प्रहरीले चालक झापा कन्काइ नगरपालिका ६ का २२ वर्षीय भुपेन्द्रराज वंशी र चालकलाई नियन्त्रणमा लिएको उनले बताए। घटनाको थप अनुसन्धान भइरहेको प्रहरीले जनाएको छ। चालक हिमाली यातायात व्यावसायिक केन्द्र गाईघाटका व्यावसायी हुन्।"
ढिस्कोमा ठोक्किएर पल्टिएको थियो हेलिकोप्टर,काठमाडौं : हेलि एभरेष्ट कम्पनीको हेलिकोप्टर डिस्कोमा छोएर पल्टिएको छ। धौलागिरी बेसक्याम्पबाट इटालियन बेसक्याम्पमा सामान छोडेर फर्कनेक्रममा नाइनएन एएनबी कल साइनको हेलिकोप्टर आज बिहान ११ बजे ढिस्कोमा ठोक्किएर पल्टिएको नेपाल नागरिक उड्ययन प्राधिकरणका सहायक प्रवक्ता ज्ञानेन्द्र भुलले जानकारी दिए। हेलि एभरेष्टको हेलिकोप्टरमा नेपालको पहिलो महिला पाइलट प्रिया अधिकारी मात्र थिइन्। भुलका अनुसार उनी घाइते भएपछि एयर डाइनेष्टिको हेलिकोप्टरबाट मेडिसीटी अस्पताल काठमाडौंमा उपचारका लागि ल्याइँदैछ।
विश्वकै दुर्लभ माछा विराटनगरमा भेटिएको प्रमाणित,"उक्त माछा नेपालमै पहिलोपटक भेटिएको अनुसन्धानकर्ताहरुले बताएका छन् । उनीहरुका अनुसार २०७८ मङ्सिरदेखि ०७९ असोजसम्म झापा र मोरङका ५ वटा नदीमा खोज तथा अनुसन्धानका क्रममा नयाँ प्रजातिको माछा पञ्जिकरण गरिएको हो । विराटनगर : कोशी प्रदेशको राजधानी विराटनगरमा विश्वमै दुर्लभ मानिने नयाँ प्रजातिको माछा भेटिएको छ । विराटनगरको पूर्वी सीमाना भएर बग्ने सिंघिया नदीमा एमब्लिसेप्स वाईखोमी प्रजातिको माछा फेला परेको हो । उक्त माछा नेपालमै पहिलोपटक भेटिएको अनुसन्धानकर्ताहरुले बताएका छन् । उनीहरुका अनुसार २०७८ मङ्सिरदेखि ०७९ असोजसम्म झापा र मोरङका ५ वटा नदीमा खोज तथा अनुसन्धानका क्रममा नयाँ प्रजातिको माछा पञ्जिकरण गरिएको हो । विराटनगरका जसहाङ लिम्बू, दीपक राजवंशी, भरतराज सुब्बा, अस्मित सुब्बा तथा विदेशीहरु जीनक्वान याङ र चेनहोङ लीको समूहले उक्त माछा रेकर्ड गरेका थिए । माछा विराटनगरको दक्षिणी भेग जहदा पुल र बुधनगर गरी दुईवटा अध्ययन बिन्दुहरुमा फेला परेको थियो । उनीहरुले पत्ता लगाएको रिपोर्ट अक्टोबर ५, २०२२ मा इन्टरनेशनल जर्नल अफ जुलोजी पठाएका थिए। पछिल्लोपटक नोभेम्बर ५, २०२२ मा उक्त रिपोर्ट परिमार्जन भएको थियो। र २०२३ अप्रिल १ मा स्वीकृत भएर शनिबार प्रकाशित भएको हो । अनुसन्धानकर्ताहरुका अनुसार एमब्लिसेप्स वाइखोमी प्रजातिको माछा दक्षिण एशियातिर विरलै पाइन्छ । सन् २०१६ मा भारतको अरुणाञ्चल प्रदेशमा पनि ब्रह्मपुत्र नदीको सहायक नदीमा उक्त माछा पहिलोपटक रेकर्ड गरिएको थियो । यसको जनसंख्या अत्यन्तै न्यून र जताततै नपाइने भएकाले धेरै विवरण उपलब्ध नरहेको प्रमुख अनुसन्धानकर्ता जसहाङ लिम्बुले बताए । अनुसन्धानको अवधिमा सिंघिया नदीमा पनि न्यून मात्रामा उक्त माछा भेटिएको उनले जानकारी दिए । यो माछा निकै सानो हुन्छ । यसको लम्बाइ ४ देखि ९ सेन्टिमिटर र तौल ३० ग्रामभन्दा कम हुन्छ, उनले भने, यसको आनीबानी, आहारबिहार र प्रजनन् लगायतको विषयमा हाल अध्ययन भएको छैन । यसबाट मानिसले केकति फाइदा लिन सक्छन् भन्ने विषय पनि यकिन गर्न सकिएको छैन। यद्यपि, सिंघिया नदीको पानीको भौतिक तथा रासायिनक विशेषता परीक्षणको आधारमा उक्त माछा कस्तो जलीय वातावरणमा बस्दो रहेछ भन्ने विषय भन्ने खुलेको अनुसन्धानकर्ताले बताएका छन् । उनीहरुका अनुसार एमब्लिसेप्सका जम्मा २६ वटा प्रजाति विश्वमा छन् । अघिल्लो वर्षमात्रै यसको २६ औं प्रजाति पत्ता लागेको थियो । नेपालमा हालसम्म २७० प्रजातिका माछा पत्ता लागिसकेका छन् । कोशी प्रदेशको मोरङ जिल्लामा पाइने ११८ प्रजातिमध्ये ६२ प्रजातिको माछा भने सिंघिया नदीमा मात्र पाइन्छन् ।"
विस्केट जात्राको लागि रथ निर्माण अन्तिम चरणमा,"भक्तपुर : भक्तपुरमा नौ दिन आठ रातसम्म मनाइने ऐतिहासिक विस्केट जात्राको लागि रथ निर्माण अन्तिम चरणमा पुगेको छ । भक्तपुरको ऐतिहासिक तथा साँस्कृतिक विस्केट जात्रा सुरु हुँनै लाग्दा रथ निर्माण अन्तिम चरणमा पुगेको हो । भक्तपुरको प्रसिद्ध पाँचतल्ले मन्दिर टौमढी अगाडि राखेर बनाइएको भैरबनाथको रथ तान्ने क्रमको सुरुवातसँगै जात्रा सुरु हुनेछ । प्रत्येक नयाँवर्षमा भक्तपुरवासीले नौ दिन आठ रातसम्म परम्परागत तान्त्रिक विधिअनुसार मनाउने बिस्केटजात्रा यस वर्ष चैत २७ गतेदेखि सुरु हुँदैछ। प्रत्येक वर्ष नयाँ वर्षको चार दिन अगाडिदेखि प्यागोडा शैलीमा बनाइएको तीन तल्ले भैरबनाथको रथ तान्ने क्रमसँगै जात्रा प्रारम्भ हुने प्रचलन रहिआएको छ । भैरबनाथको रथ तानेर सुरु हुने जात्रा वैशाख ५ गते पाँचतल्ले मन्दिर अगाडि नै रहेको भैरबनाथको रथलाई तानेर सम्पन्न हुने गर्दछ । भक्तपुरको विस्केट जात्राको मुख्य आकर्षण ५५ हात लामो लिंगो उठाउनु,ढाल्नु र रथ तान्नु रहेको छ । साथै मध्यपुर थिमिमा मनाइने सिन्दुरे जात्रा र जिब्रोछेड्ने जात्रा पनि प्रख्यात छ ।"

शीर्षक,विवरण
उदयपुरको वेलका नगरपालिकाको मेयरमा कांग्रेस र उपमेयरमा एमाले विजयी,"उदयपुर : उदयपुरको वेलका नगरपालिकाको मेयरमा नेपाली कांग्रेस र उपमेयरमा नेकपा एमालेका उम्मेदवार विजयी भएका छन्। गठबन्धनबाट मेयर पदमा उमेदवार दिएका नेपाली कांग्रेसका अशोक कार्की र उपमेयरमा नेकपा एमालेका जिरा राई विजयी भएका छन्। कार्कीले प्रतिस्पर्धी एमालेका दुर्गाकुमार थापालाई ३ हजार १४० मतको फराकिलो मतान्तरले पराजित गरे। निर्वाचित कार्कीले १० हजार १२० र थापाले ६ हजार ८०५ मत प्राप्त गरे। थापाले यसअघि २०७४ को निर्वाचनमा मेयर पदमा कार्कीलाई ५५२ मतले पराजित गरेका थिए। २०७९ को निर्वाचनमा आइपुग्दा कार्कीले गठबन्धन गरेर थापासँग बदला लिएका हुन्। त्यसैगरी उपमेयरमा एमालेकी राईले प्रतिद्वन्द्वी सत्ता गठबन्धन दल माओवादी केन्द्रका मनोज तामाङलाई ७८१ मतान्तरले पराजित गरे। राईले ८ हजार २७६ र तामाङले ७ हजार ४९५ मत प्राप्त गरेका छन्। ९ वटा वडा रहेको बेलकामा १, ३, ४ र ९ नम्बरको वडाध्यक्षमा कांग्रेसका क्रमशः दिनेश्वर चौधरी, टंकप्रसाद आर्चाय, तीर्थराज अधिकारी निर्वाचित भएका छन्। वडा नं २, ५ र ६ नम्बर वडाध्यक्षमा क्रमशः एमालेका प्रेमबहादुर दाहाल, दिपकराज रेग्मी र बसन्तकुमार मगर निर्वाचित भएका छन्। वडा नं ७ र ८ मा माओवादी केन्द्रका निकेश राई र जयकुमार राई विजयी भएको निर्वाचन अधिकृत जनकराज पन्तले बताए। जितसँगै उदयपुरको पालिका प्रमुखमा कांग्रेसको पहिलो जित हो। यसअघि लिम्चुङ्गबुङ्ग, ताप्ली, रौतामाई र उदयपुरगढी गाउँपालिकामा गठबन्धन गरेर कांग्रेसले सबै ठाउँमा उपप्रमुख पद लिएको छ। काग्रेसबाट रौतामाईमा भुपेन्द्र थापा, ताप्लीमा धनमाया राई, लिम्चुङ्गबुङमा पुष्पलाल राई र उदयपुरगढी गाउँपालिकामा जित बहादुर खड्काले उपाध्यक्षमा जित निकालेका छन्।"
रामेछापको मन्थली नगरपालिका प्रमुख र उपप्रमुखमा एमाले विजयी,"काठमाडौं : रामेछापको मन्थली नगरपालिका मेयरप्रमुख र उपमेयरउपप्रमुखमा नेपाल कम्युनिष्ट पार्टी (एमाले) विजयी भएको छ। नेपाली कांग्रेसका विनोदकुमार कार्कीलाई पराजित गर्दै एमालेका लव श्रेष्ठले मेयर पदमा निर्वाचित भएका हुन्। श्रेष्ठले ९ हजार ७१८ मत प्राप्त गर्दा उनका निकटतम प्रतिद्वन्द्वी कार्कीले ९ हजार १२२ मत प्राप्त गरे। उपमेयरमा एमालेकी ईश्वरी बस्नेत विजयी भएकी छन् । नेपाली कांग्रेसकी यसोदा श्रेष्ठले पराजित गर्दै बस्नेत निर्वाचित भएकी हुन्। बस्नेतले ९ हजार १६१ मत प्राप्त गर्दा उनका निकटतम प्रतिद्वन्द्वी श्रेष्ठले ९ हजार ५४ मत प्राप्त गरिन्। रामेछापको पालिका अध्यक्षमा कांग्रेसले खोल्यो खाता रामेछापको सुनापती गाउँपालिकामा माओवादी केन्द्र विजयी रामेछाप नगरपालिकामा न्यौपानेको शानदार जित रामेछापको उमाकुण्ड गाउँपालिका अध्यक्षमा एमाले र उपाध्यक्षमा कांग्रेस विजयी रामेछापको लिखु तामाकोसी गाउँपालिका अध्यक्षमा कांग्रेस र उपाध्यक्षमा एमाले विजयी मन्थली नगरपालिकामा माओवादी केन्द्र र एकीकृत समाजवादीले गठबन्धन गरेको थियो। मेयरमा माओवादीका दिपकराज प्रसाईले ४ हजार ५०७ मत प्राप्त गरे भने उपमेयरमा एसका कृष्णबहादुर थापाले १६६५ मत प्राप्त गरेर तेस्रो बने। २०७४ को स्थानीय निर्वाचनमा पनि एमालेले मेयर र उपमेयर जितेको थियो। मन्थली नगरपालिकामा एमालेले ६ वडा, कांग्रेसले ६, माओवादीले १ र समाजवादीले १ वडा जितेको छ। कोको बने वडा अध्यक्ष ? वडा नम्बर १  होम प्रसाद पौडेल (कांग्रेस) वडा नम्बर २  सुरेन्द्र बहादुर कार्की (एमाले) वडा नम्बर ३  कृष्ण गोपाल थापा (एमाले) वडा नम्बर ४  राजन घिमिरे (नेपाली कांग्रेस) वडा नम्बर ५  रविन कार्की (एकिकृत समाजबादी) वडा नम्बर ६ अशोक कुमार तामाङ (नेपाली कांग्रेस) वडा नम्बर ७  भुवन हरि प्रसाई (नेपाली कांग्रेस) वडा नम्बर ८  गोपाल श्रेष्ठ (एमाले) वडा नम्बर ९  गोकर्ण राज आरण (एमाले) वडा नम्बर १०  गोपीलाल तामाङ (नेपाली कांग्रेस) वडा नम्बर ११  भिम बहादुर थापामगर (माओवादी केन्द्र) वडा नम्बर १२  खिलेन्द्र बहादुर खत्री (नेपाली कांग्रेस ) वडा नम्बर १३  नवराज थापामगर (एमाले) वडा नम्बर १४  मोति लाल तमाङ (एमाले)"
अघिल्लो चुनावमा उपाध्यक्ष हारेका बस्नेत गाउँपालिका अध्यक्षमा विजयी,"भोजपुर : भोजपुरको टेम्केमैयुङ गाउँपालिकाको अध्यक्षमा सत्तागठबन्धन दल नेपाली कांग्रेसका सरोज बस्नेत विजयी भएका छन्। उनले ३ हजार ९ सय ८० मत ल्याउँदै उनका निकटतम प्रतिद्वन्दी नेकपा एमालेका ध्रुवराज राईलाई हराएका हुन्। राईले कुल ३ हजार २ सय ८८ मत प्राप्त गरे। २०७४ सालको स्थानीय तह निर्वाचनमा उपाध्यक्ष पदमा हारेका बस्नेत योपटक गठबन्धनबाट निर्वाचित भएका हुन्। बस्नेतले राईलाई ६९२ मतलेपछि पार्दै निर्वाचित भएका हुन्। यस्तै गाउँपालिकाको उपाध्यक्षमा एमालेकी रमादेवी राई निर्वाचित भएकी छन्। उपाध्यक्षमा विजयी राईले कुल ३ हजार ३ सय ८८ मत प्राप्त गर्दा निकटत्तम प्रतिद्वन्दी गठबन्धन दल नेकपा एकीकृत समाजवादीकी उम्मेदवार इन्द्रावती राईले ३ हजार २ सय ९८ मत पाइन्। उपाध्यक्षमा निर्वाचित राई यसअघि जिल्ला समन्वय समिति भोजपुरकी सदस्य समेत हुन्। टेम्केमैयुङ गाउँपालिकाका ९ वटा वडाहरूमध्ये नेकपा एमाले ५ वडा, नेपाली कांग्रेस २ वडा, नेकपा माओवादी केन्द्र १ र जनता समाजवादी पार्टी नेपालले १ वडामा जित हासिल गरेको छ।"
रामग्रामको मेयरमा एमाले र उपमेयरमा राप्रपा विजयी,परासी : पश्चिम नवलपरासीको रामग्राम नगरपालिकामा एमालेले मेयर र राप्रपाले उपमेयर जितेको छ। यो नगरपालिकामा यसअघि कांग्रेसले मेयर र उपमेयर जितेको थियो। कांग्रेसले निवर्तमान मेयर नरेन्द्रकुमार गुप्तालाई उम्मेदवार बनाएको थियो। उपमेयरमा भने कांग्रेसले नयाँ अनुहारलाई उमेदवार उठाएको थियो। निवर्तमान मेयर गुप्ता एमालेका धनपद यादवसँग १ हजार ५३८ मतान्तरले पराजित भएका हुन्। गुप्ताले ६ हजार १९१ मत ल्याउँदा निर्वाचित मेयर पदका उमेदवार यादवले ७ हजार ७२९ मत ल्याएर विजयी भए। उपमेयरमा राप्रपाकी सम्झना चौधरी विजयी भएकी छन्। चौधरीले एमालेकी लक्ष्मी क्षेत्रीलाई ८५ मतान्तरले पराजित गर्दै उपमेयरमा विजयी भएकी हुन्। निर्वाचित चौधरीको ६ हजार ४७१ आउँदा र क्षेत्रीले ६ हजार ३८६ मत पाइन्। कांग्रेसकी उपमेयरकी उम्मेदवार आराधना भट्टले ५ हजार ३४१ मत ल्याएर तेस्रो भएकी छन्।
सप्तरीको महादेवा गाउँपालिकामा अध्यक्षउपाध्यक्ष जित्दै लोसपाले खाता खोल्यो,"राजविराज : सप्तरीको महादेवा गाउँपालिकाबाट लोसपाले पहिलो जित हासिल गर्दै खाता खोलेको छ। महादेवा गाउँपालिकाका निवर्तमान अध्यक्ष दिपककुमार यादवलाई दोहोरो मत अन्तरले पराजित गर्दै लोसपाका सुनिलकुमार मण्डल अध्यक्षमा निर्वाचित भएको निर्वाचन अधिकृतको कार्यालयले जनाएको छ। निर्वाचित मण्डलले ४ हजार ५७० मत ल्याउँदा निकटतम प्रतिद्वन्द्वी कांग्रेसका यादवले २ हजार २०५ मतमात्र ल्याएका छन्। यसअघि २०७४ को स्थानीय तहको निर्वाचनमा संघीय समाजवादी फोरमबाट चुनाव लडेका यादवले ३ हजार ९१ मत ल्याई अध्यक्षमा निर्वाचित भएका थिए। यसपटक अध्यक्षमा निर्वाचित मण्डल २०७४ मा यिनै यादवबाट पराजित हुँदा २ हजार ९१९ मत ल्याएका थिए। यसैगरी गत निर्वाचनमा निकटतम प्रतिद्वन्द्वी रहेकी लोसपाकी अर्चनाकुमारी यादव यसपालि ३ हजार ८६७ मत ल्याएर उपाध्यक्ष निर्वाचित भएकी छन्। प्रतिद्वन्द्वी कांग्रेसकी सुष्माकुमारी मण्डलले २ हजार २५३ मत ल्याएकी छन्। स्थानीय तह २०७४ को निर्वाचनमा उपाध्यक्ष यादवले २ हजार ५१२ मत ल्याएर निकटतम प्रतिद्वन्द्वी रहेकी थिइन्। लोसपाबाट यसपटक निर्वाचित अध्यक्ष मण्डल र उपाध्यक्ष यादव गत निर्वाचनमा राजपाबाट उम्मेदवार बनेका थिए। गाउँपालिकाका निवर्तमान अध्यक्ष दिपककुमार यादवलाई टिकट नदिई जसपाले शिवनन्दन यादवलाई उम्मेदवारी दिएपछि मनोनयन अघि कांग्रेसमा प्रवेश गरी यादव उम्मेदवार बनेका थिए। जसपाबाट अध्यक्षका उम्मेदवार शिवनन्दन यादवले १ हजार ७४२ र उपाध्यक्षकी उम्मेदवार राखिकुमारी यादवले १ हजार ६९४ मत प्राप्त गरे। वडा अध्यक्षमा लोसपाबाट वडा नम्बर १ मा जयश्वर किशोर दासले ९६० र वडा नम्बर ६ मा गजेन्द्र मण्डलले ४५६ मत ल्याएर निर्वाचित भए। वडा नम्बर २ मा जनमत पार्टीका जागेश्वरप्रसाद इशरले ९६६, वडा नम्बर ३ मा माओवादी केन्द्रका रामकुमार यादवले ३५३ र वडा नम्बर ४ मा कांग्रेसका जुगेश्वर साहले ७४२ मत ल्याएर वडा अध्यक्ष निर्वाचित भएका छन्। वडा नम्बर २ जनमत पार्टीका अध्यक्ष सीके राउतको गृहगाउँ पनि हो। सप्तरीमा हालसम्म घोषित नतिजाअनुसार २२ स्थानीय तहमा कांग्रेस र एमाले तथा ११ स्थानीय तहमा लोसपा र जनमत पार्टीका नगर प्रमुख निर्वाचित भएका छन्।"
तनहुँको शुक्लागण्डकीमा कांग्रेसमाओवादी गठबन्धन विजयी,"दुलेगौँडा : तनहुँको शुक्लागण्डकी नगरपालिकामा प्रमुख र उपप्रमुख गठबन्धनले जितेको छ। बुधबार साँझ सार्वजनिक अन्तिम मत परिणाम अनुसार प्रमुखमा नेपाली कांग्रेसका कृष्णराज पण्डित र उपप्रमुखमा माओवादी केन्द्रका खुमबहादुर विक विजयी भएका हुन्। प्रमुखमा विजयी पण्डितले दुई हजार ४२३ मत को फराकिलो अन्तरले जितेका हुन्। पण्डितले १२ हजार २६३ मत प्राप्त गरी जीत हाँसिल गर्दा निकटतम प्रतिद्धन्द्धी नेकपा एमालेका मुक्तिनाथ तिम्सिनाले ९ हजार ८४० मत पाएका थिए। त्यस्तै उपप्रमुखमा पनि गठबन्धनबाटै माओवादी केन्द्रका खुमबहादुर विकले ३०५ को मतान्तरले विजयी भएका हुन्। उपप्रमुखमा विजयी विकले १० हजार २६२ मत प्राप्त गर्दा एमालेकी फूलमाया वाग्लेले ९ हजार ९५७ मत पाएकी थिइन्। गत शनिबारबाट सुरु भएको मतगणना पाँचदिनमा आज सकिएको हो। १२ वटा वडा रहेको शुक्लागण्डकीमा कांग्रेस वडा नम्बर १, २, ३, ४ र ७ मा विजयी भएको छ भने एमालेले ५, ६, ८, ९, ११ र १२ नं वडा जितेको छ। त्यस्तै नेकपा एमालेले वडा नं १२ मा जीत हाँसिल गरेको छ। २०७४ सालको निर्वाचनमा कांग्रेसले मेयरसहित ३ वटा वडा, एमालेले उपमेयर सहित ७ वडा र माओवादीले दुई वटा वडामा जीत हाँसिल गरेको थियो।"
जो एक तिहाई मतान्तरले दोश्रो पटक अध्यक्ष बने,जोमसोम : हिमालपारीको जिल्ला मुस्ताङको लोघेकर दामोदरकुण्ड गाउँपालिका जिल्लाको ५ स्थानीय तह मध्ये सबैभन्दा कम मतदाता भएको स्थानीय तह हो। स्थानीय तह सदस्य निर्वाचन २०७४ मा स्वतन्त्र उम्मेदवार दिएर एक तिहाई मतान्तरले लोघेकर दामोदरकुण्ड गाउँपालिकको अध्यक्ष पदमा विजयी भएका लोप्साङ छोम्फेल बिष्ट स्थानीय तह सदस्य निर्वाचन २०७९ मा पनि पुनः एक तिहाई मतान्तरले अध्यक्ष पदमा विजयी भए। संघीयतापछिको पहिलो स्थानीय तह निर्वाचनमा लोघेकर दामोदरकुण्ड गाउँपालिकाको कुल मतदाता १२८२ थियो। दोश्रो पटक अध्यक्ष पदमा विजयी भएका स्वतन्त्र उम्मेदवार लोप्साङ बिष्टले ७५५ मत प्राप्त गरेका थिए। उनका निकतम् प्रतिद्धन्दी नेपाली कांग्रेसका तेन्जिङ छिरिङ गुरुङले २०३ मत पाएका थिए।स्थानीय तह निर्वाचन २०७४ मा उनी कांग्रेसका गुरुङलाई ५५२ फराकिलो मतान्तरले विजयी भएका थिए। यस्तै स्थानीय तह सदस्य निर्वाचन २०७९ मा लोघेकर दामोदरकुण्ड गाउँपालिकामा नेकपा एमालेबाट उम्मेदवारी दिएका बिष्टले ६८९ मत पाएर विजयी भए। उनका निकटम् प्रतिद्धन्दी नेकपा समाजवादीका उम्मेदवार देवबहादुर गुरुङले १८५ मत पाए।एमालेबाट दोश्रो पटक अध्यक्ष पदमा विजयी भएका बिष्टले समाजवादीका गुरुङलाई ५०४ मतलेपछि पारेका थिए। स्थानीय तह निर्वाचन २०७४ मा ५५२ र स्थानीय तह निर्वाचन २०७९ मा ५०४ मतान्तरले विजयी भएका बिष्ट पहिलो निर्वाचनको मतान्तर भन्दा अहिले ५१ मत कम हो। स्थानीय तह निर्वाचन २०७४ मा लोघेकरको कुल मतदाता १२८२ रहेकोमा यसपटक भने १४६२ पुगेको थियो।यसपटक लोघेकरमा ६० मत बदर र ४५ मत आशिंक बदर भएको थियो। दोश्रो पटक अध्यक्ष पदमा विजयी बिष्ट स्थानीय तह निर्वाचन २०७४ पछि नेकपा एमालेमा प्रवेश गरेका थिए। संघीयताको स्थानीय तहको पहिलो कार्यकालमा उनको नेतृत्वको पालिका नेपाल सरकारले सर्वेक्षण गरेको प्राकृतिक श्रोत तथा वित्त आयोगको कार्यसम्पादन मूल्यांकनमा ७५३ स्थानीय तह मध्ये दोश्रो स्थान हासिल गरेको थियो। यस्तै लोघेकर दामोदरकुण्ड गाउँपालिका गण्डकी प्रदेशकै कम बेरुजु रहेको पालिकामा छैटौं नम्बर रहेको थियो।
माओवादीले अग्रता लिएको कमला नगरपालिकाको मेयरमा कांग्रेसले बाजी मार्यो,जनकपुर : धनुषाको कमला नगरपालिकाको मेयर पदमा नेपाली कांग्रेसका विशेश्वर यादव विजयी भएका छन्। निकटतम प्रतिद्वन्दी जनता समाजवादी पार्टी (जसपा) नेपालका उम्मेदवार पशुपति यादवलाई ४८६ मतान्तरले हराउँदै विशेश्वर विजयी भएका हुन्। विशेश्वरले ३ हजार २५७ मत प्राप्त गरे। पशुपतिले २७ सय ७१ मत पाए। मतगणनाको सुरुदेखि नै नेकपा माओवादी केन्द्रका बलराम बिराजीले अग्रता लिए पनि कांग्रेसका यादव विजयी भएका हुन्।
पर्साको पकाहामैनपुर गाउँपालिकामा कांग्रेसको शानदार जित,"वीरगन्ज : पर्साको पकाहामैनपुर गाउँपालिकामा नेपाली कांग्रेसले शानदार जित हासिल गरेको छ। पकाहामैनपुर गाउँपालिकाको दुई खुल्ला सदस्य र एक दलित महिला सदस्यबाहेक पालिका अध्यक्ष , उपाध्यक्ष र पाँच वटै वडा अध्यक्षसहित पूरै पदमा कांग्रेस विजयी भएको हो। बुधबार साँझ सम्पन्न गाउँपालिकाको मतगणनाको अन्तिम परिणाम अनुसार , गाउँपालिकाको अध्यक्षमा सुरेश प्रसाद मेहता निर्वाचित भएका छन्। निकटतम प्रतिद्वन्द्वी जनता समाजवादी पार्टी नेपाल (जसपा) का उम्मेदवार एंव निवर्तमान गाउँपालिका अध्यक्ष विजयकुमार चौरसियालाई २ हजार १ सय ५६ मतको फराकिलो अन्तरले पराजित गर्दै मेहता गाउँपालिका अध्यक्षमा निर्वाचित भएका हुन्। मेहताले ४६८५ मत पाएका हुन्। जसपाका चौरसियाले भने २५२९ मत मत्रौ पाएको निर्वाचन अधिकृत कृष्णाप्रसाद देवकोटाले जानकारी दिए। गाउँपालिका उपाध्यक्षमा कांग्रेसकै सरफुन नेशा ४१४१ मतका साथ निर्वाचित भएकी छन्। उनकी निकटम प्रतिद्वन्द्वी एमालेकी निर्मला कुमारी चौरसियाले भने १८७२ मत मात्रै प्राप्त गरिन्। पकाहामैनपुर गाउँपालिकाको वडा नम्बर १ मा कांग्रेसका विनोद महेता ,, वडा नम्बर २ मा मुकुट प्रसाद चौहान , वडा नम्बर ३ मा सन्जयप्रसाद चौहान, वडा नम्बर ४ मा ढेडी प्रसाद यादव र वडा नम्बर ५ मा वलिराम प्रसाद वरै वडाध्यक्षमा निर्वाचित भएका छन्।"
चितवन : तीन पालिकामा एमाले र एकमा कांग्रेसको नेतृत्व,"चितवन : जिल्लाको सात पालिका मध्ये तीन वटामा नेकपा एमाले विजयी भएको छ। गठबन्धनका उमेदवारलाई पराजित गर्दै कालिका नगरपालिका र इच्छाकामना गाँउपालिकामा प्रमुख र उपप्रमुख नै एमालेले जितेको छ। माडी नगरपालिकामा राप्रपासँगको तालमेलमा मेयर जितेको हो। पूर्वीचितवनको खैरहनी नगरपालिकाको प्रमुखमा नेपाली कांग्रेसका शशीकुमार खनियाँ निर्वाचित भएका छन्। उनले एमालेका लालमणी चौधरीलाई ८५० मतान्तरले पराजित गरे। चौधरी यसअघि मेयरमा जितेका थिए। खनियाँले १४ हजार ५४५ मत ल्याए। चौधरीले १३ हजार ६९५ मत प्राप्त गरे। उपप्रमुखमा नेकपा एमालेकी कविता उप्रेतीले गठबन्धनको तर्फबाट माओवादी केन्द्रकी लक्ष्मी ढकाललाई ४ हजार ४९४ मत अन्तरले पराजित गरेकी छन्। एमालेले ५ वटा वडामा र कांग्रेसले ४ वटा वडामा प्यानलमै जितेको छ। कालिका नगरपालिकाको प्रमुखमा एमालेका बिनोद रेग्मी र उपमेयरमा बिमला लामा बिजयी भए। नेपाली कांग्रेसका शिवराम केसी र उपप्रमुखमा माओबादी केन्द्रकी सबिता लामा पराजित भए। जिल्लाको एक मात्र गाउँपालिका इच्छाकामनाको अध्यक्षमा एमालेका दानबहादुर गुरुङ निर्वाचित भए। उपाध्यक्षमा एमालेकै माया सिलवाल विजयी भइन्। कांग्रेसको अध्यक्षको उम्मेदवार गीताकुमारी गुरुङलाई फराकिलो मत अन्तरले पछाडि पार्दे दानबहादुर विजयी भएका हुन्। २०७४ सालमा इच्छाकामनामा अध्यक्ष र उपाध्यक्ष कांग्रेसले एक्लै जितेको थियो। गाउँपालिकाको पाँच वडाको अध्यक्षमा एमाले र माओवादी काग्रेसले एकएक वडामा जितेका छन्। भरतपुर महानगरपालिकामा माओवादी, रत्ननगर नगरपालिकामा भने कांग्रेसको नेतृत्व अगाडि छ। भरतपुरमा माओवादी केन्द्रका रेणु दाहाल र रत्ननगरमा कांग्रेसका प्रल्हाद सापकोटा विजयी भएका थिए। राप्ती नगरपालिकामा नेकपा एसका शम्शेर लामा अगाडि छन्।"
पर्साको पटेर्वासुगौलीमा एमालेको विरासत भत्काउदै कांग्रेसका उम्मेदवार विजयी,"वीरगन्ज : पर्साको पटेर्वासुगौली गाउँपालिकामा नेकपा एमालेको विरासत भत्काउदै नेपाली कांग्रेसले जित हात पारेको छ। पटेर्वासुगौली गाउँपालिकाको अध्यक्ष र उपाध्यक्ष दुवै पदमा कांग्रेसले जित हात पारेको हो। कांग्रेसका दिनेश कुमार चौधरी, निवर्तमान अध्यक्ष एंव एमालेका उम्मेदवार हरिनारायण चौधरीलाइ १२०० सय मत अन्तरले हराउदै गाँउपालिका अध्यक्षमा विजयी भएका हुन्। दिनेशले ५१४४ मत ल्याएका छन् भने एमालेका हरिनारायणले ३९४४ मत पाएका छन्। २०७४ को निनर्वाचनमा दिनेश हरिनारायणसँगै ८२ मतको अन्तरले पराजित भएका थिए। यसैगरी उपाध्यक्षमा कांग्रेसकी ममता महत्तो थारु पुन दोहोरिएकी छन्। ४४४४ मतका साथ ममता उपाध्यक्षमा निर्वाचित भएकी हुन्। उनकी निकटतम प्रतिस्पर्धी एमालेकी मन्तुरा देवीले ४०१३ मत पाइन्। पटेर्वासुगौली गाउँपालिकाको वडा नम्बर १ एमालेका फरमान मियाँ अन्सारी, वडा नम्बर २ मा कांग्रेसका बिजय गैरे, वडा नम्बर ३ मा कांग्रेसकै माधव प्रसाद राउत थारु, वडा नम्बर ४ मा कांग्रेसकै बासु पन्न्जियार थारु र वडा नम्बर ५ मा कांग्रेसकै बिपिन चौरसिया वडाध्यक्षमा विजयी भएका छन्।"
मटिहानीको मेयरमा हरीको अग्रता,"मटिहानी : धार्मिक, साँस्कृतिक तथा ऐतिहासिक मटिहानी नगरपालिकामा लोकतान्त्रिक समाजवादी पार्टी(लोसपा)नेपालका तर्फबाट मेयर पदका उम्मेदवार रहेका हरीप्रसाद मण्डलले अग्रता कायम गरेको छ। जारी मतगणना अनुसार लोसपा तर्फबाट उम्मेदवार रहेका मण्डलले ८ सय ८९ मतले अहिले लिड गरिरहेको निर्वाचन अधिकृत कुलबहादुर फडेराले बताए। मण्डलले कूल २ हजार ८९२ मत ल्याएर अग्रस्थानमा रहेका छन्। जनता समाजवादी पार्टी(जसपा) नेपालका मोहम्मद मुजिबुल राईनले उनलाई २ हजार ३ मत ल्याएर पछ्याइरहेका छन्। नेकपा एमालेका हेमचन्द्र यादवले १ हजार ६ सय ९ मत ल्याएका छन्। त्यसैगरी नेकपा माओवादी केन्द्रका कमलेश मण्डल १ हजार २६ मत ल्याएका छन्। फराकिलो मतान्तरका साथ मेयर पदका उम्मेदवार मण्डल अग्रस्थानमा रहेका छन्। उनी मटिहानी नगरपालिकाको निवर्तमान मेयर समेत छन्। ९ मध्ये ७ वडाको मतगणना भइसकेको छ। ८ नम्बर वडाको मतगणना जारी छ। आजै राती ९ नम्बर वडाको पनि नतिजा ल्याउने गरि दु्रतगतिमा मतगणना भइरहेको छ। वडा नम्बर ८ र ९ मा मेयर पदका उम्मेदवार मण्डलको मतदाता माझ बर्चस्व रहेको छ। मेयरमा फेरि मण्डल जितको नजिक पुगेको छ। यसैबीच मटिहानी नगरपालिकाको वडा नम्बर ७ मा लोसपा नेपालका जित नारायण माझी ९८९ मत ल्याएर बिजयी भएका छन्। उनका निकटतम प्रतिद्वन्दी नेकपा माओवादी मण्डलले ३३७ मत लगाएका छन्। उनी २०७४ मा उनी माओवादी केन्द्रबाटै स्थानीय तहको चुनावमा मेयर पदमा प्रतिस्पर्धामा समेत पराजित भएका थिए।"
ठाकुरबाबा नगरको प्रमुखमा कांग्रेसका तिलक र उपप्रमुखमा एमालेकी विना विजयी,"गुलरिया : बर्दियाको ठाकुरबाबा नगरपालिकाको नगरप्रमुखमा नेपाली कांग्रेसका तिलकराम लम्साल र उपप्रमुखमा नेकपा एमालेकी विना भट्टराई विजयी भएका छन्। निकटतम प्रतिद्वन्दी प्रमुखमा माओवादी केन्द्रका नेत्रराज आचार्य र उपप्रमुखमा नेपाली कांग्रेसकी मञ्जुकुमारी चौधरीलाई पराजितगर्दै प्रमुख उपप्रमुख कांग्रेस र एमालेबाट निर्वाचित भएका हुन्। लम्सालले ९ हजार ४२ मत प्राप्त गरे। माओवादीका आचार्यले ६ हजार ८१८ मत प्राप्त गरेका छन्। उपप्रमुख पदकी विजेता एमालेकी भट्टराईले ८ हजार १७६ मत प्राप्त गरी कांग्रेसकी चौधरीलाई ७ हजार ६७४ मतमै समेटिन्। एमालेका प्रमुख घन नारायण श्रेष्ठ ६ हजार ५८१ र माओवादीकी उपप्रमुख ६ हजार १६९ मतमा समेटिएका छन्। ठाकुरबाबा नगरपालिकामा ९ वटा वडाहरु छन्। जसमध्ये ५ वटा वडामा कांग्रेस ३ वटा वडा माओवादी केन्द्र र एउटा वडा नेकपा एमालेले जितेको छ। नेपाली कांग्रेसबाट वडा नम्वर २ को वडा अध्यक्षमा कमलप्रसाद चपाइँ, ४ मा सूर्य बहादुर विष्ट, ६ मा जयप्रसाद पौड्याल, ७ मा लम बहादुर विष्ट र वडा नम्वर ८ मा टेकबहादुर वडुवाल सिजापति विजयी भएका छन्। माओवादी केन्द्रबाट वडा नम्वर १ मा निमराज खनाल, ५ मा शम्भु प्रसाद थारु र ९ नम्वर वडाको वडा अध्यक्षमा राधा चौधरी विजयी भएकी छिन्। नेकपा एमालेबाट वडा नम्वर ३ को अध्यक्षमा श्रीकृष्ण थारु विजयी भएको निर्वाचन अधिकृतको कार्यालय ठाकुरबाबाले जनाएको छ।"
मिथिला बिहारी नगरपालिका मेयर उम्मेदवार मण्डलको घरमा चोरी,"जनकपुरधाम : धनुषाको मिथिला बिहारी नगरपालिका मेयर उम्मेदवारको घरमा चोरी भएको छ। नेकपा माओवादी केन्द्रबाट मेयर उम्मेदवार रहेका सूर्यनारायण मण्डलको घरमा लुटपाट भएको हो। मण्डलको जनकपुरधाम उपमहानगरपालिका वडा नं ८ स्थित नमूना बस्तिको घरमा रात्रिकालिन समयमा चोरी भएको हो। मण्डलको घरमा रहेको दराज, बाक्सको ताल्चा सहितका सामग्री फुटाएर नगदसहित गरगहना लगेको पीडित परिवारले जनाएको छ। घरमा कोही नभएको मौका छोपेर चोरहरुले मुख्यद्वार र ढोकाहरुको ताल्चा फुटाई चोरी गरेको जिल्ला प्रहरी कार्यालयले जनाएको छ। मण्डलको घरबाट कानमा लाउने गहना, सुनको हार, मंगलसुत्र, पायल, कानको टप, सुनको सिक्री र नगदसहित १५ लाख बराबरको सामग्री चोरेको लगेको छिमेकी आफन्त देवनारायण मण्डलले जानकारी दिए। मण्डल निर्वाचनको समयमा चुनावी मैदानमा ओर्लिएपछि सपरिवार गाउँ गएको बेलामा भएको चोरीको सुक्ष्म अनुसन्धान भैरहेको प्रहरीले जनाएको छ। मिथिला विहारीमा माओवादी केन्द्रबाट मेयरमा मण्डलले २ हजार ७ सय ५४ मत ल्याएर शीर्ष स्थानमा छन्। उनको निकटत्तम प्रतिद्वन्द्वी कांग्रेसका राजेन्द्र यादवले २ हजार ६४६ मत ल्याएर पछ्याइरहेका छन्।"
"जितपुर सिमराको अन्तिम परिणाम सार्वजनिक, प्रमुखमा माओवादी र उपप्रमुखमा एमाले विजयी","सिमरा : जितपुर सिमरा उपमहानगरपालिकाको नगर प्रमुखमा गठबन्धनका उम्मेदवार नेकपा माओवादी केन्द्रका राजन पौडेल र उपप्रमुखमा नेकपा एमालेका उम्मेदवार भोलाप्रसाद अधिकारी निर्वाचित भएका छन्। पौडेल १८ हजार ७ सय ४३ मत प्राप्त गर्दै उपमहानगरपालिकाको नगर प्रमुखको रुपमा निर्वाचित भएका हुन्। पौडेलले एमालेकी उम्मेदवार सरस्वतीदेवी चौधरीलाई ९ सय ६४ मतको मतान्तरले पराजित गरे। चौधरीले १७ हजार ७ सय ७९ मत प्राप्त गरिन्। त्यसैगरी उपप्रमुखमा भने एमालेका उम्मेदवार अधिकारीले १७ हजार ४ सय ९२ मत प्राप्त गर्दा गठबन्धनकी उम्मेदवार मेघा शाहीले १५ हजार आठ सय ४२ मत प्राप्त गरिन्। अधिकारीले एक हजार ६ सय ५० मतले जित हात पारेका हुन्। उपमहानगरपालिकाको नगर प्रमुख र उपप्रमुखका लागि सत्तारुढ दल नेकपा माओवादी केन्द्रले प्रमुख र नेपाली कांग्रेसले उपप्रमुख पदमा भागबण्डा गरेको थियो भने नेकपा एमाले एक्लै प्रतिस्पर्धामा रहेको थियो। बैशाख ३० गते भएको निर्वाचनको अन्तिम मतपरिणाम आउँदा एमालेले १३, कांग्रेसले पाँच, माओवादीले चार, लोसपाले एक र एकीकृत समाजवादीले एक वडामा जित हात पारेको निर्वाचन अधिकृत टिकामणि न्यौपानेले जानकारी दिए।"
"चौदण्डीगढी नपाको मेयर र उपमेयरमा एमाले विजयी, माओवादी क्लिन स्वीप","उदयपुर : उदयपुरको चौदण्डीगढी नगरपालिकाको मेयर र उपमेयरमा नेकपा एमाले विजयी भएको छ। एमालेको तर्फबाट मेयर पदमा उमेदवार बनेका कालुमान लामाले प्रतिसपर्धी नेपाली कांग्रेसका खगेन्द्र राईलाई ८५१ मतान्तरले पछि पारेका छन्। लामाले ८ हजार ८६३ मत ल्याउँदा राईले ८ हजार १२ मत पाए। गठबन्धनको तर्फबाट मेयर पदमा उमेदवार बनेका नेकपा एकीकृत समाजवादीका नरेन्द्रकुमार राउतले ४ हजार ३७५ मत ल्याए। त्यसैगरी उपमेयरमा नेकपा एमालेकी मणिकादेवी दुलालले प्रतिस्पर्धी नेपाली कांग्रेसका रिताकुमारी चौधरीलाई १ हजार ८०३ को मतान्तरले जित निकालिन्। निर्वाचित दुलालले ९ हजार ५६६ मत ल्याउँदा उनकी निकटतम प्रतिस्पर्धी चौधरीले ७ हजार ७६० मत ल्याइन्। गठबन्धन नेकपा माओवादी केन्द्रकी उपमेयर उमेदवार हिरा थापा तिमिल्सिनाले ३ हजार ५११ मत प्राप्त गरिन्। २०७४ सालको निर्वाचनमा कांग्रेसका राई मेयरमा र चौधरी उपमेयरमा निर्वाचित भएका थिए। १० वटा वडा रहेको चौदण्डीगढीमा एमालेले एक्लै ८ वटा वडा जितेको छ। एमालेले वडा नं १, २, ४, ५, ७, ८, ९ र १० मा क्रमश सीताराम राई, हरिबहादुर खडका, लुङ्गराज राई, तुलसी ढकाल, केशव अधिकारी, भवनाथकुमार मगर, प्रकाश राउत र धर्मेन्द्रकुमार खड्का विजयी भएका छन्। त्यसैगरी कांग्रेसबाट वडा न ३ र ६ मा क्रमश पशुराम राई र अमरबहादुर खडका विजयी भएको निर्वाचन अधिकृत महेश दहालले बताए। अघिल्लो पटक तीन वटा वडामा जित निकालेको नेकपा माओबादी केन्द्र यसपटक गठबन्धन गरेर चुनाव लडँदासमेत क्लिन स्वीप भएको छ। चौदण्डिगढीको जितसँगै एमालेले उदयपुरमा पहिलो खाता खोलेको छ। वडाध्यक्ष पदमा सबैभन्दा बढि २१ वडामा जित निकालेको एमालेले पालिका प्रमुख र उपप्रमुखमा भने पहिलो खाता खोलेको हो। ५ वटा स्थानीय तहको मतगणना सम्पन्न हुँदा एमालेले पहिलो खाता खोलेको हो। स्थानीय तह रहेको उदयपुरमा २०७४ को निर्वाचनमा ६ वटा पालिकामा जित निकालेको एमालेले यसपटक खुम्चिदै गएको छ। चार नगरपालिका र ४ गाउँपालिका रहेको उदयपुरमा अघिल्लो निर्वाचनमा ३ वटा गाउँपालिका र ३ वटा नगरपालिकामा जित निकालेको थियो। ३९ हजार ३४१ कुलमतदाता रहेको चौदण्डिगढीमा २५ हजार ३३१ मत खसेको थियो। निर्वाचन अधिकृतको कार्यालयले दिएको जानकारी अनुसार मेयर पदमा १ हजार ४८४ र उपमेयर पदमा १ हजार ५१४ मत वदर भएको छ। एमालेका मेयर पदका उमेदवार कालुमान लामा र उपमेयरका उमेदवार मणिकादेवी दुलाल । तस्बिर : अन्नपूर्ण"
"कांग्रेसले तीन दशकपछि भैरहवामा फर्कायो विरासत, मेयरमा खान निर्वाचित","भैरहवा : रुपन्देहीको सिद्धार्थनगर नगरपालिका (भैरहवा) मा तीन दशक पछि नेपाली कांग्रेसले आफ्नो विरासत फर्काएको छ। कांग्रेसले नगरमा आफ्नो विरासत फर्काउनका लागि राजनीतिक क्षेत्रमा कुनै दाग नलागेको प्रमुख (मेयर) पदमा क्लिन फेस इस्तियाक अहमद खानलाई चुनावी मैदानमा उतारेको थियो। ३० वर्ष अघि ०४९ सालको स्थानीय निर्वाचनमा कांग्रेसबाट मेयरमा बलराम गौतम निर्वाचित भएका थिए। त्यसयताको निर्वाचनमा कांग्रेसले हार व्यहोर्दै आएको थियो। ०७९ को स्थानीय निर्वाचनमा कांग्रेसका उम्मेदवार खानले ९ हजार १३४ मत प्राप्त गरी निर्वाचित भएको रुपन्देहीको मुख्य निर्वाचन अधिकृत धनसिंह महराले जानकारी दिए। उनले आफ्नो निकटतम प्रतिस्पर्धी राप्रपाका मेयर उम्मेदवार सागर प्रताप राणालाई ९९७ मतान्तरले पराजित गर्दै विजयी भएका हुन्। राणाले ८ हजार १३७ मत प्राप्त गरे। त्यस्तै ०७४ को निर्वाचनमा दुई दशकपछि मेयर र उपमेयर दुवै पदमा विजयी भई नगरमा आफ्नो झण्डा गाड्न सफल भएको एमाले यस पटकको निर्वाचनमा तेस्रो स्थानमा खुम्चिएको छ। एमालेका मेयर पदका उम्मेदवार डा रामप्रसाद बस्यालले ७ हजार ३०५ मत प्राप्त गरेको मुख्य निर्वाचन अधिकृत महराले बताए। एमालले नगरमा मेयर पद गुमाए पनि उपमेयर पद भने जोगाउन सफल भएको छ। उपमेयरमा एमालेको उम्मेदवार उमा अधिकारीले ८ हजार ८१३ मत ल्याएर विजयी भएकी छन्। निकटतम प्रतिद्वन्द्वी राप्रपाको उम्मेदवार विनिता गुप्ताले ६ हजार ५४४ मत प्राप्त गरिन्। उपमेयर उमा अधिकारी । नगरको निर्वाचनमा मेयर र उपमेयर पदमा कांग्रेस र नेकपा माओवादी केन्द्रबीच गठबन्धन भएको थियो। मेयरमा कांग्रेसको तर्फबाट खान उम्मेदवार थिए भने उपमेयरमा माओवादी केन्द्रको तर्फबाट कमला थापा उम्मेदवार थिइन्। उपमेयरमा थापाले ४ हजार ५९२ मत प्राप्त गरेको मुख्य निर्वाचन अधिकृत महराले बताए। १३ वटा वडा रहेको सिद्धार्थनगर नगरपालिकामा वडा नम्बर एकको वडाअध्यक्षमा जसपाका उम्मेदवार उज्जवल पोखरेलले विजयी भएका छन्। त्यस्तै वडा नम्बर २, ३ र ४ को वडाअध्यक्षमा राप्रपाका उम्मेदवार क्रमशः छेदीलाल श्रीवास्तव, नारायण शर्मा उपाध्यय, मुक्तिनाथ यादव विजयी भएका छन्। यस्तै वडा नम्बर ५, ६, ७, ८ र १३ को वडाअध्यक्षमा कांग्रेसका उम्मेदवार क्रमशः पुरनप्रसाद श्रेष्ठ, विरेन्द्र श्रीवास्तव, दामोदर शर्मा घिमिरे, राजनजंग राणा, सोमबहादुर गुरुङ (सेते) विजयी भएका छन्। वडा नम्बर ९, १०, ११ र १२ को वडाअध्यक्षमा एमालेका उम्मेदवार क्रमशः शेषकान्त भण्डारी, सुर्जमन अहिर यादव, दिलिप कुमार यादव, कुमार गुरुङ निर्वाचित भएको मुख्य निर्वाचन अधिकृत महराले बताए। नगरमा ४४ हजार ६ सय ५२ मतदाता रहेकोमा ३२ हजार ६७ मतदाताले मतदान गरेका थिए।"
दैलेखका ११ वटै पालिकाको नतिजा : एमाले १० र कांग्रेस ९ पदमा विजयी,"दैलेख : स्थानीय तह निर्वाचन अन्तर्गत दैलेखका ११ वटै स्थानीय तहको मत गणना सकिएको छ। मतगणना सकिएसँगै अन्तिम मत परिणामसमेत सार्वजनिक भएको छ। सार्वजनिक मत परिणामअनुसार एमालेले प्रमुखउपप्रमुख तथा अध्यक्षउपाध्यक्षसहित १० पदमा जित हात पारेको छ। एमालेले नारायण नगरपालिकाको प्रमुख उपप्रमुख, आठबीस नगरपालिकाको प्रमुख उपप्रमुख र दुल्लु नगरपालिकाकाको उपप्रमुख पद जितेको छ। यस्तै गुराँस गाउँपालिकाको अध्यक्ष उपाध्यक्ष, डुङ्गेश्वर गाउँपालिकाको अध्यक्ष उपाध्यक्ष र ठाटीकाँध गाउँपालिकाको उपाध्यक्ष एमालेले जितेको हो। नेपाली कांग्रेसले दुल्लु नगरपालिकाको प्रमुख, चामुण्डाविन्द्रासैनी नगरपालिकाको प्रमुख उपप्रमुख जतेको छ। यस्तै महाबु गाउँपालिकाको अध्यक्ष उपाध्यक्ष, भैरबी गाउँपालिकाको अध्यक्ष उपाध्यक्ष, ठाटीकाँध गाउँपालिकाको अध्यक्ष र भगवतीमाई गाउँपालिकाको उपाध्यक्ष कांग्रेसले जितेको छ। माओवादी केन्द्रले दैलेखको दुई वटा स्थानीय तहको अध्यक्ष जितेको छ। माओवादीले नौमूले गाउँपालिका र भगवतीमाई गाउँपालिकाको अध्यक्ष जितेको हो। एकीकृत समाजवादी पार्टीले पनि एक स्थानीय तहको उपाध्यक्ष जितेको छ। एकीकृत समाजवादीले नौमूले गाउँपालिकाको उपाध्यक्ष जितेको हो। यसैबीच दैलेखका ९० वटा वडाको मतपरिणाम सार्वजनिक भइसकेको छ। ९० वटा वडाहरुमध्ये एमालेले ३९ वटा वडामा वडाध्यक्ष जित हात पारेको छ। कांग्रेसले ३६, माओवादी केन्द्रले ६, एकीकृत समाजवादीले ५, नेपाल मजदुर किसान पार्टीले ३ वटा वडाको वडाध्यक्ष जितेको छ। एक जना वडाध्यक्ष भने स्वतन्त्रबाट निर्वाचित भएका छन्। हेर्नुस्, कहाँ कसले जिते? नारायण नगरपालिका प्रमुख लोमन शर्मा (नेकपा एमाले) उपप्रमुखतप्ताकुमारी खड्का (नेकपा एमाले) आठबीस नगरपालिका प्रमुखतर्कबहादुर बडुवाल (नेकपा एमाले) उपप्रमुखकल्पनाकुमारी थापा (नेकपा एमाले) दुल्लु नगरपालिका प्रमुखभरतप्रसाद रिजाल (नेपाली काँग्रेस) उपप्रमुखविना कार्की (नेकपा एमाले) चामुण्डाविन्द्रासैनी नगरपालिका प्रमुख गणेशबहादुर शाही (नेपाली काँग्रेस) उपप्रमुख मनसराकुमारी शर्मा (नेपाली काँग्रेस) नौमूले गाउँपालिका अध्यक्षछविराम सुवेदी (नेकपा माओवादी केन्द्र) उपाध्यक्ष गंगबहादुरशाही (एकीकृत समाजवादी) डुङ्गेश्वर गाउँपालिका अध्यक्षसुन्दरकुमार केसी (नेकपा एमाले) उपाध्यक्षकलावती न्यौपाने (नेकपा एमाले) महाबु गाउँपालिका अध्यक्षलछुमन गुरुङ्ग (नेपाली काँग्रेस) उपाध्यक्षमञ्जुकुमारी शर्मा पाण्डे (नेपाली काँग्रेस) गुराँस गाउँपालिका अध्यक्षटोपबहादुर बिसी (नेकपा एमाले) उपाध्यक्षशिवाकुमारी खड्का (नेकपा एमाले) भैरबी गाउँपालिका अध्यक्षरिता शाही (नेपाली काँग्रेस) उपाध्यक्षदेवी भण्डारी (नेपाली काँग्रेस) ठाटीकाँध गाउँपालिका अध्यक्षरक्षबहादुर शाह (नेपाली काँग्रेस) उपाध्यक्षदेवीराम बडुवाल (नेकपा एमाले) भगवतीमाई गाउँपालिका अध्यक्षगणेशकुमार थापा (नेकपा माओवादी केन्द्र) उपाध्यक्षमिना कुमारी खड्का (नेपाली काँग्रेस)"
"पर्वतमा जीप र बस ठोक्किदा जीप चालकको मृत्यु, १३ जना घाईते",कुश्मा : पर्वतको कुश्मा नगरपालिका८ चुवास्थित परादीमा जीप र बस ठोक्किएर भएको दुर्घटनामा परी एक जनाको मृत्यु भएको छ। मृत्यु हुनेमा जीपका चालक बागलुङको काठेखोला गाउँपालिका वडा नं ७ का ३१ वर्षिय लालबहादुर थापा मगर रहेका छन्। दुर्घटनामापरि १३ जना घाइते भएका छन्। घाईतेमध्ये तीन जनाको अवस्था गम्भीर छ। उनीहरुलाई थप उपचारका लागि पोखरा रेफर गरिएको जिल्ला प्रहरी कार्यालय पर्वतले जनाएको छ। अन्य १० जनाको जिल्ला अस्पताल पर्वतमा उपचार भैरहेको छ। बागलुङबाट पोखराका लागि छुटेको ग १ ज ७२५६ नम्बरको टाटा सुमो र पोखराबाट कुश्माका लागि छुटेको ग १ ख ५२१८ नम्बरको बस ठोक्किदा दुर्घटना भएको जिल्ला प्रहरी कार्यालय पर्वतका सूचना अधिकारी प्रहरी निरीक्षक राजेन्द्र अधिकारीले बताए। जिप सडकबाट हुत्तिएर सडकबाहिरको नालीको भागमा पुगेको छ। केही घाइतेहरूलाई जिपभित्रै च्यापिएको अवस्थामा नेपाल प्रहरी र सशस्त्र प्रहरीले उद्धार गरेका थिए। अहिले उपचार नै चलिरहेको कारण सबै घाइतेहरूको पहिचान खुलि नसकेको इन्स्पेक्टर अधिकारीले बताए। ट्राफिक प्रहरी नारायण श्रेष्ठका अनुसार बस गलत दिशाबाट गुडेको प्रारम्भिक अनुसन्धानमा देखिएको छ।
सप्तरीमा कांग्रेसले थप्यो तिलाठी कोइलाडी,"राजविराज : तिलाठी कोइलाडी गाउँपालिकाको अध्यक्ष र उपाध्यक्षमा निर्वाचित हुँदै नेपाली कांग्रेसले सप्तरीमा अग्रता लिएको छ। कांग्रेसका अरुणकुमार मण्डलले ५ हजार ४५७ मत ल्याई अध्यक्षमा निर्वाचित भएपछि सप्तरीमा कांग्रेसले जित हासिल गरेको स्थानीय तह ३ पुगेको छ। मण्डलले निवर्तमान अध्यक्ष लोसपाका सतिशकुमार सिंहलाई १ हजार ८८२ मत अन्तरले पराजित गर्दै अध्यक्षमा निर्वाचित भएका हुन्। यसअघि मण्डललाई नै पराजित गरी सिंह अध्यक्षमा निर्वाचित हुँदा २ हजार ९८७ मत ल्याएका थिए। उतिबेला मण्डलले सिंह भन्दा १०५ मत कम ल्याएका थिए। कांग्रेसकी फुलकुमारी साहले ३ हजार ६८१ मत ल्याएर उपाध्यक्षमा निर्वाचित भएकी छन्। उनका निकटतम प्रतिद्वन्द्वी लोसपाकी रेणु मण्डलले २ हजार ९०४ मत ल्याइन्। अध्यक्ष, उपाध्यक्ष जितेको कांग्रेसले एउटा वडा अध्यक्ष मात्र जित हासिल गर्न सकेको छ। जम्मा ८ वटा वडा रहेको गाउँपालिकामा कांग्रेसले वडा नम्बर ५ मा ललनप्रसाद राउतलाई मात्र निर्वाचित गराउन सकेको छ। जसपाबाट वडा १ मा दिनेश्वर मिश्र, वडा ३ बाट रमेशकुमार मुखिया, वडा ७ बाट हरीनारायण मण्डल, वडा ८ बाट सत्यनारायण यादव वडा अध्यक्षमा निर्वाचित भएका छन्। जनमत पार्टीबाट वडा २ मा २५ वर्षीय कमल मण्डल, माओवादीबाट वडा ४ मा मुनिलाल मुखिया र लोसपाबाट वडा नम्बर ६ मा रोशनकुमार सिंह वडा अध्यक्षमा निर्वाचित भएका छन्। सप्तरीमा हालसम्म घोषित परिणामअनुसार कांग्रेसले ३, एमालेले २, लोसपा र जनमतलले ११ स्थानीय तहमा जित हासिल गरेको छ।"
"धनकुटाको महालक्ष्मी र पाख्रिवासमा गठबन्धन, धनकुटा र सहिदभूमिमा एमालेको जीत","धनकुटा : स्थानीय तह निर्वाचनको पछिल्लो मत परिणाम अनुसार महालक्ष्मी नगरपालिका र पाख्रिवास नगरपालिकामा गठबन्धन र धनकुटा नगरपालिका र सहिदभूमि गाउँपालिकामा नेकपा एमालेका उम्मेदवार निर्वाचित भएका छन्। जिल्लाको सबै सात स्थानीय तहको अन्तिम नतिजा सार्वजनिक भइसकेको छ। जसमा गठबन्धन चार र नेकपा एमाले तीन स्थानीय तहमा विजयी भएका छन्। यसअघि साँगुरीगढी गाउँपालिका र छथरजोरपाटी गाउँपालिकामा गठबन्धन र चौविसे गाउँपालिकामा नेकपा एमालेले जित हासिल गरेको थियो। पाख्रिवास नगरपालिकाको प्रमुखमा गठबन्धनकोतर्फबाट उम्मेदवार बनेका नेपाली कांग्रेसका ज्ञानबहादुर गुरुङ निर्वाचित भएका छन्। उनले निकटम प्रतिद्वन्द्वी नेकपा एमालेका भीम राईलाई पराजित गरे। मेयरमा विजयी गुरुङले ५ हजार ४९८ मत प्राप्त गर्दा एमालेका भिम राइले ५ हजार ५३ मत प्राप्त गरे। उपप्रमुखमा एमालेकि नम्रता देउजाले बाजी मारिन्। देउजाले ५ हजार ६२ मत प्राप्त गर्दा गठबन्धनका उम्मेदवार माओवादीका ओमप्रकाश निरौलाले ४ हजार ६४१ मत प्राप्त गरे। पाख्रिवास नगरपालिकाको वडा नं २, ३, ७, ९ र १० वडा नेकपा एमाले र वडा नं १, ४, ५, ६ र ८ नं वडामा गठबन्धनका उम्मेदवार विजयी भए। महालक्ष्मी नगरपालिकाको प्रमुखमा गठबन्धनका ध्रुवराज राय निर्चाचित भएका छन्। रायाले नेकपा एमालेबाट उम्मेदवार वनेका दिपक वुढाथोकीलाई १ हजार ३५ मतको फराकिलो अन्तरले पराजित गरेका थिए। विजयी रायले ५ हजार ८ सय ७ र पराजित वुढाथोकीले ४ हजार ७ सय ७२ मत प्राप्त गरे। त्यस्तै उपमेयरमा गठबन्धनको उम्मेदवार प्रेम खड्कालाई ६ सय ७५ मतले पराजित नेकपा एमालेकी मञ्जुकुमारी अधिकारी विजयी भइन्। उनले ५ हजार १ सय ६ मत प्राप्त गरिन्। भने उनका निकटम प्रतिद्वन्द्वी खड्काले ४ हजार ४ सय ३१ मत प्राप्त गरे। त्यस्तै महालक्ष्मी नगरपालिकाको वडा नं १, ४, ८, ९ वडा नेकपा एमाले र वडा नं २, ३, ५, ६, ७ वडा गठबन्धनका उम्मेदवार विजयी भए। नेकपा एमालेका उम्मेदवार चिन्तत तामाङ धनकुटा नगरपालिका प्रमुखमा निर्वाचित भएका छन्। उनले निकटम प्रतिद्वन्द्वी गठबन्धनको तर्फबाट उम्मेदवार बनेका नेपाली कांग्रेसका दिनेश राईलाई १४ मतको झिनो अन्तरले पराजित गर्दै तामाङ नगरप्रमुखमा निर्वाचित भएका छन्। तामाङले ७ हजार ६ सय ६६ र पराजित राईले ७ हजार ६ सय ५२ मत प्राप्त गरे। त्यस्तै उपमेयरमा नेकपा एमालेकै भीम देवी खनाल निर्वाचित भइन्। उनले गठबन्धनको तर्फबाट उम्मेदवार वनेका नेकपा माओवादी केन्द्रका गणेश बहादुर विष्टलाई ४ सय ८७ मतले पराजित गरिन्। उपमेयरमा निर्वाचित खनालले ७ हजार १ सय ९६ र विष्टले ६ हजार ६ सय २९ मत प्राप्त गरे। धनकुटाको वडा नं ३, ५, ६, ७ र १० वडा गठबन्धनले र वडा नं १, २, ५, ८ र ९ वडामा नेकपा एमालेका उम्मेदवार विजयी भए। यस्तै सहिदभूमि गाउँपालिमा पनि नेकपा एमालेका उम्मेदवारले विजय हासिल गरेको छ। निवर्तमान अध्यक्ष समेत रहेका नेकपा एमालेका मनोज राईले गठबन्धनको तर्फबाट उम्मेदवार वनेका नेकपा एकिकृत समाजवादीका जीतवहादुर राईलाई १ सय ८७ मतान्तरले पराजित गर्दै अध्यक्षमा पूनः निर्वाचित भएका हुन्। विजयी मनोज राईले ४ हजार २ सय १४ र उनका निकटम प्रतिद्वन्द्वी जीतवहादुरले ४ सय २७ ले प्राप्त गरे। त्यस्तै सोही गाउँपालिकाको पूनः उपाध्यक्षमा निवर्तमान उपाध्यक्ष समेत रहेकी नेकपा एमालेकी रत्नेश्वरी राई निर्वाचित भइन्। उनले गठबन्धनको तर्फबाट उम्मेदवार वनेका नेपाली कांग्रेसका तोर्णबहादुर खड्कालाई १ हजार ३ सय १ मतले पराजित गरिन्। उपाध्यक्षमा विजयी राईले ४ हजार ६ सय २२ र उनका निकटम प्रतिद्वन्द्वी खड्काले ३ हजार ३ सय ७१ मत प्राप्त गरे। सो गाउँपालिकाको वडा नं १, ४ र ५ गठबन्धनले र २, ३, ६ र ७ वडा नेकपा एमालेका उम्मेदवार विजयी भए।"
"धनुषाको बटेश्वर गाउँपालिकामा कांग्रेस विजयी, एमाले क्लिन स्वीप","ढल्केवर (धनुषा) : धनुषाको बटेश्वर गाउँपालिकाको अध्यक्ष र उपाध्यक्ष पदमा नेपाली कांग्रेसका उम्मेदवार विजयी भएका छन्। बटेश्वर गाउँपालिकामा कांग्रेस उम्मेदवार रामअशिष महतो अध्यक्ष निर्वाचित भएका हुन्। उनले नेकपा एमालेका उम्मेदवार श्याम शुन्दर महतोलाई ९८१ मतान्तरले पराजित गरेका छन्। रामअशिषले ४ हजार १८ मत प्राप्त गरेका छन् भने उनका निकटतम प्रतिद्वन्द्धी श्यामसुन्दर महतोले ३ हजार ३७ मत पाएका छन्। यस्तै, गाउँपालिका उपाध्यक्षमा कांग्रेसकै फुलकुमारी सिंहले ३ हजार ६०१ मत प्राप्त गर्दै निर्वाचित भएकी छन् भने उनकी निकटतम प्रतिद्वन्द्वी एमालेकी रेणु कुमारीले २ हजार ९५७ मत प्राप्त गरेकी छन्। पाँचवटा वडा रहेको बटेश्वरमा चारमा कांग्रेस र एउटामा नेकपा एकीकृत समाजवादी पार्टी विजयी भएको छ। २०७४ को स्थानीय तहको निर्वाचनमा पनि पालिका अध्यक्ष पदमा कांग्रेसबाटै चुनाव लडेका महतो एमालेका डम्बर बहादुर राउत क्षेत्रीसंग ७४ मतले पराजित भएका थिए। क्षेत्रीले २ हजार ३७७ मत ल्याएर विजयी भएका थिए भने निकटतम प्रतिद्वन्दी महतोले २ हजार ३०३ मात्र ल्याउन सकेका थिए। अघिल्लो चुनावमा अध्यक्ष र उपाध्यक्षसहित दुईवटा वडा जितेको एमालेलाई यसपटक कांग्रेसले क्लिन स्वीप गरेको छ। यसपटक भने बटेश्वरमा गाउँपालिकाको अध्यक्ष र उपाध्यक्ष पदमा नेपाली कांग्रेसलाई जनता समाजवादी पार्टी(जसपा)ले साथ दिएको थियो। जसपाबाट गाउँपालिका अध्यक्षमा उम्मेदवार रहेका राजकिशोर महतोले अन्तिम समयमा कांग्रेसका उम्मेदवार रामअशिष महतोलाई समर्थन गरेका थिए।"
"सिन्धुलीमा माओवादी केन्द्र तीन, कांग्रेस र एमाले दुईदुई पालिकामा विजयी","सिन्धुली : सिन्धुलीमा हालसम्म एक नगरपालिकासहित ७ वटा पालिकाको मत गणना सम्पन्न भएको छ। कमलामाई नगरपालिका र सुनकोशी गाउँपालिकामा मतगणना जारी रहेको छ। स्थानीय तहको निर्वाचन २०७९ को अन्तिम मत परिणामअनुसार हालसम्म एक नगरपालिकासहित माओवादी केन्द्र तीनवटा स्थानीय तहमा नेतृत्वसहित विजयी भएको छ। नेपाली कांग्रेस र नेकपा एमालेले दुई दुईवटा स्थानीय तहमा नेतृत्वसहित निर्वाचित भएका छन्। माओवादी केन्द्रबाट दुधौली नगरपालिकाको मेयरमा दिनेश अधिकारी दनुवार, मरिण गाउँपालिकाको अध्यक्षमा विमर्श मोक्तान (प्रख्यात) र हरिहरपुरगढी गाउँपालिकाको अध्यक्षमा वज्रध्वज वाइबा विजयी भएका छन्। यी पालिकाको उप प्रमुखमा नेपाली कांग्रेसका उमेदवारहरु विजयी भएका छन्। दुधौली नगरको उप प्रमुखमा कांग्रेसबाट चन्द्रकिश्वर थारु, मरिण गाउँपालिकाको उपाध्यक्षमा विमला माझी र हरिहरपुरगढी गाउँपालिकाको उपाध्यक्षमा कांग्रेसकै चेख बहादुर थिङ विजयी भएका छन्। यस्तै कांग्रेसबाट तिनपाटन गाउँपालिकाको अध्यक्षमा कर्ण थापा मगर र घ्याङलेख गाउँपालिका अध्यक्षमा जगत बहादुर भोलन विजयी भएका छन्। उपाध्यक्षहरुमा नेकपा माओवादी केन्द्रबाट तिनपाटनमा अशोक पुलामी र घ्याङलेखमा शंकरमान घलान विजयी भएका हुन्। एमालेले गोलन्जोर गाउँपालिका र फिक्कल गाउँपालिकाको अध्यक्ष जितेको छ। गोलन्जोर गाउँपालिकामा गठबन्धन दलका तर्फबाट कांग्रेसका उमेदवार पुष्प कार्कीलाई पछि पार्दै एमालेका शंकरराज बराल गाउँपालिका अध्यक्षमा विजयी भएका हुन्। उक्त पालिकाको उपाध्यक्षमा भने गठबन्धनबाट माओवादी केन्द्रका ज्वालाप्रसाद न्यौपाने विजयी भएका छन्। कार्की २०७४ को स्थानीय तहको निर्वाचनमा विजयी गाउँपालिका अध्यक्ष हुन्। यस्तै फिक्कल गाउँपालिकामा एमालेकी पार्वती सुनुवार गाउँपालिका अध्यक्षमा विजयी भएकी छन्। उनी गठबन्धन दलका तर्फबाट कांग्रेसका नृप भुजेललाई पछि पार्दै अध्यक्षमा विजयी भएकी हुन्। सुनुवार २०७४ सालको स्थानीय तहको निर्वाचनमा भारी मतका साथ उपाध्यक्षमा विजयी भएकी थिइन्। फिक्कल गाउँपालिकाको उपाध्यक्षमा एमालेकै राजु बराल विजयी भएका छन्। उनी पनि २०७४ को स्थानीय तहको निर्वाचनमा निर्वाचित वडाध्यक्ष हुन्। जिल्लाको कमलामाई नगरपालिका र सुनकोशी गाउँपालिकामा मतगणना जारी छ। हालसम्म कमलामाई नगरपालिकामा मेयरमा सत्तारुढ गठबन्धनबाट उम्मेदवार बनेका कांग्रेसका उपेन्द्र पोखरेल र उपमेयरमा माओवादी केन्द्रका दीर्घराज श्रेष्ठ अग्र स्थानमा छन्। मेयरमा एमालेका महेन्द्रदेव श्रेष्ठ र उपमेयरमा मन्जु देबकोटाले गठबन्धन दलका उमेदवारलाई पछ्याई रहेका छन्। सुनकोशी गाउँपालिकामा गठबन्धनदलकै उमेदवारहरु अध्यक्षमा माओवादी केन्द्रकी दिपा बोहोरा दाहाल र उपाध्यक्षमा कांग्रेसका कपिला कोइरालाको अग्रता कायम छ। उनीहरुलाई पनि एमालेका उमेदवारले पच्छाई रहेका छन्। ७ वटा वडा रहेको सुनकोशीमा अब एक वटा वडाको मात्र मत गणना हुन बाँकी रहेको छ। जिल्लामा ७९ वटा वडाहरु रहेका छन्। जस मध्ये ७२ वटा वडाको मत परिणाम सार्वजनिक भएको छ। मुख्य निर्वाचन अधिकृत ध्रुवप्रसाद सापकोटाकाअनुसार हालसम्म कांग्रेस २९ वटा वडा, माओवादी केन्द्र २५ वटा र एमालेले १८ वटा वडामा विजयी भएका छन्। अझै ७ वटा वडाको मतगणना सम्पन्न हुन बाँकी रहेको छ।"
अर्घाखाँचीको सन्धिखर्कमा एमाले विजयी,"अर्घाखाँची : सन्धिखर्क नगरपालिकाको मेयर र उपमेयरमा नेकपा एमाले विजयी भएको छ। नगर प्रमुखमा नेकपा एमालेका कृष्णप्रसाद श्रेष्ठले ११ हजार ३९६ मतका साथ विजयी हासिल गरेका हुन्। निकटतम प्रतिद्वन्द्वी नेपाली कांग्रेसका उम्मेद्वार शान्ता भण्डारीले ९ हजार ५३५ मत प्राप्त गरेकी छन् । उनलाई १ हजार ८ सय एक मतले पछि पार्दै श्रेष्ठले मेयर जितेका हुन्। २०७४ को स्थानीय निर्वाचनमा पनि श्रेष्ठ एमालेको तर्फबाट उम्मेद्वार थिए। त्यसबेला उनी नेपाली कांग्रेसका कमलप्रसाद भुसालसँग १ हजार १०३ मतले पराजित भएका थिए। श्रेष्ठले लामो अवधि उद्योग बाणिज्य संघ, अर्घाखाँचीको अध्यक्ष रहँदै उद्योग बाणिज्य महासंघको केन्द्रीय सदस्यसमेत भएर काम गरेका छन्। उपप्रमुखतर्फ एमालेकै मिश्रा आचार्य विजयी भएकी छन्। आचार्यले ९ हजार ६४६ मत ल्याइन्। गठबन्धनबाट उम्मेद्वार बनेका माओवादी केन्द्रका राजेन्द्र भुसालले ९ हजार १६८ मत पाए। सन्धिखर्कमा वडा नम्बर १, ३, ४, ५, ८, ११ र १२ मा कांग्रेसले अध्यक्ष जितेको छ। २, ६, ७ र ९ वडामा एमालेले जित हासिल गरेको छ। १० नम्बर वडामा माओवादी केन्द्रले जित हासिल गरेको छ।"
दैलेखको आठबीस नगरमा एमालेका उम्मेदवार विजयी,"दैलेख : दैलेखको आठबीस नगरपालिकामा नेकपा एमाले विजयी भएको छ। नगरको प्रमुख र उपप्रमुखमा नेकपा एमाले विजयी भएको हो। एमालेबाट प्रमुखमा तर्कबहादुर बडुवाल विजयी भएका छन् भने उपप्रमुखमा एमालेकै कल्पनाकुमारी थापा विजयी भएकी छन्। प्रमुखमा निर्वाचित एमालेका बडुवालले ५ हजार ३ सय २७ मत ल्याएका छन् भने उनका निकटत्म प्रतिद्वन्द्वी नेपाली काँग्रेसका प्रेमप्रकाश शाहीले भने ५ हजार ६६ मत प्राप्त गरेका हुन्। नगरको उपप्रमुखमा निर्वाचित एमालेकी थापाले ५ हजार १ सय १३ मत प्राप्त गरिन् भने उनकी निकटतम् प्रतिद्वन्द्वी नेपाली कांग्रेसकी निशा थापाले ४ हजार ९ सय ६५ मत ल्याएर पराजित भएकी हुन्। यसअघि २०७४ मा भएको स्थानीय तह निर्वाचनमा आठबीस नगरपालिकाको प्रमुख नेकपा एमाले र उपप्रमुखमा नेपाली काँग्रेसले जितेको थियो। यो पटक प्रमुख र उपप्रमुखमा नेकपा एमाले विजयी भएको छ। ९ वटा वडा रहेको यो नगरपालिकामा नेकपा एमालेले ५ वटा वडा र नेपाली काँग्रेसले ४ वटा वडा जितेको छ। नेकपा एमालेबाट आठबीस नगरपालिकाको वडा नम्बर १ मा बमबहादुर रावत, २ मा कलम कामी, ४ मा टेकबहादुर माझी, ६ मा नवराज शर्मा र ८ मा अदल शाही विजयी भएका छन्। यस्तै, नेपाली कांग्रेसले ३ वडा जितेको छ। वडा नम्बर ३ मा नगेन्द्रराज कार्की, ५ मा बजिरसिंह विक, ७ मा जैसिंह कठायत र ९ मा शेरबहादुर सिजापती विजयी भएका छन्।"
संसद बैठक भोलि १ बजेसम्मका लागि स्थगित,काठमाडौं : प्रतिनिधिसभा बैठक स्थगित भएको छ। अर्को बैठक जेठ ५ गते बिहीबार दिउँसो १ बजे बस्ने गरी सभामुख अग्निप्रसाद सापकोटाले बैठक स्थगित गरेका हुन्। आजको संसद बैठकमा सांसदहरुले विनियोजन विधेयकका सिद्धान्त र प्राथमिकतामाथि छलफलमा भाग लिएका थिए।
यस्तो छ भरतपुरको नयाँ मत परिणाम,भरतपुर : भरतपुर महानगरपालिकामा माओवादी केन्द्रकी उम्मेदवार रेणु दाहालले अग्रता बढाउँदै लगेकी छन्। पछिल्लो मत परिणामअनुसार दाहालले १९९१ मतान्तरका साथ अगाडि छिन्। ३० हजार १५० मत गणना गर्दा दाहालले ११ हजार ४७ मत ल्याएकी छन् भने एमालेका विजय सुवेदीले ९ हजार ५६ मत ल्याएका छन्। त्यस्तै कांग्रेस बागी उम्मेदवार जगन्नाथ पौडेलले ४ हजार ९४२ मत ल्याएका छन्। त्यस्तै उपमेयरतर्फ कांग्रेसका उम्मेदवार चित्रसेन अधिकारी १३ हजार २०४ मतका साथ अग्रस्थामा छन् भने दोस्रोमा राप्रपाकी हिमला गुरुङ रहेका छन्।
प्रधानसेनापति शर्मा र इजरायली राजदूतबीच भेटवार्ता,काठमाडौं : प्रधानसेनापति प्रभुराम शर्मा र नेपालका लागि इजरायली राजदूत हनन गोडरबीच भेटघाट भएको छ। प्रधानसेनापति शर्माको कार्यकक्षमा भएको भेटघाटमा दुई पक्षीय आपसी हित तथा पारस्परिक सम्बन्धका विषयमा छलफल भएको थियो। भेटघाटले दुई देशबीच रहेको आपसी सम्बन्धलाई सुमधुर एवं प्रगाढ बनाउन थप मद्दत पुग्ने विश्वास सेनाले लिएको छ।
धनगढीमा झण्डै तेब्बर मतले गोपाल हमालको अग्रता,कैलाली : धनगढी उपमहानगरपालिकाको मेयरमा स्वतन्त्र उम्मेदवार गोपाल हमालले अग्रता कायमै राखेका छन्। बुधबार साँझ साढे पाँच बजेसम्म २६ हजार ४१९ मत गणना हुँदा हमालले १२ हजार ३०४ मत प्राप्त गरेका छन्। निकटम प्रतिद्वन्द्वी कांग्रेसका नृपबहादुर ओडले ५ हजार ८९२ मत प्राप्त गरेका छन्। हमाल ओडभन्दा ६ हजार ४१२ मतले अगाडि छन्। यो झण्डै तेब्बर मतान्तर हो। एमालेका रणबहादुर चन्दले २ हजार ७५२ मत प्राप्त गरेका छन्। उपमेयरमा माओवादी केन्द्रकी शान्ति अधिकारी क्षेत्रीले ५ हजार ३०९ मत प्राप्त गरेर अग्रता लिइरहेकी छन्। एमालेकी कन्दकला रानाले ४ हजार ७०० मत प्राप्त गरेकी छन्। स्वतन्त्र उम्मेदवार प्रभाकर भण्डारीले ३ हजार १५९ मत प्राप्त गरेर तेस्रो स्थानमा छन्।
"स्थानीय चुनाव सम्पन्न गरेकोमा चीनले दियो बधाई, नेपालको विकास मोडेलमा सघाउने प्रतिबद्धता","काठमाडौं : गृहमन्त्री बालकृष्ण खाणसँग नेपालका लागि चिनियाँ राजदूत होउ यान्छीले शिष्टाचार भेटघाट गरेकी छन्। बुधबार गृह मन्त्रालयमा भएको भेटमा दुई देशबीचको आपसी सम्बन्ध र सहयोग आदानप्रदानका विषयमा कुराकानी भएको थियो। भेटमा राजदूत यान्छीले स्थानीय तह निर्वाचन सम्पन्न गरेकोमा प्रधानमन्त्री शेरबहादुर देउवालाई बधाइ ज्ञापन गरेकी थिइन्। चिनियाँ राष्ट्रपति सी जिनपिङले आफ्ना जनप्रतिनिधि जनताले आफैं छान्ने प्रक्रिया राम्रो भएको भन्दै यो कार्य सम्पन्न गरेकोमा प्रधानमन्त्री देउवालाई बधाई दिएको बताइन्। भर्खरै सम्पन्न स्थानीय तह निर्वाचनका दिन आफू निर्वाचन भइरहेका विभिन्न स्थानमा अवलोकनका लागि गएको र त्यहाँ जनता उत्साहित भएर निर्वाचनमा भाग लिइरहेको देख्दा खुसी लागेको उनको भनाइ थियो। केही समयअघि चिनियाँ विदेशमन्त्री वाङ यी नेपाल भ्रमणमा आएको बेलामा सुरक्षा प्रबन्ध राम्रो गरेकोमा गृहमन्त्रीमार्फत सुरक्षा निकायलाई राजदूत याञ्छीले धन्यवाद दिइन्। भेटमा गृहमन्त्री खाणले स्थानीय सरकार निर्माण गर्ने कार्य सम्पन्न गरेर सरकार अब बजेट निर्माणको प्रक्रियामा लागेको राजदूत यान्छीलाई जानकारी गराए। चीनले शान्ति, स्थिरता, विकास र समृद्धिमा अहिलेसम्म निरन्तर गरेको सहयोगका लागि धन्यवाद दिँदै आगामी दिनमा पनि शान्ति, स्थिरता, विकास र समृद्धिमा सहयोगको निरन्तरताप्रति विश्वास व्यक्त गरे। भेटमा राजदूत यान्छीले ३० मे बाट काठमाडौँबाट चीनको कुनमिङमा सिधा उडान गर्ने तयारी भएको जानकारी गराएकी थिइन्। उनकाअनुसार काठमाडौँदेखि कुमनिङ र कुमनिङदेखि काठमाडौँ उडान हुनेछ। राजदूत यान्छीले आफ्नो विकासको मोडेल नेपाल आफैं तय गर्ने बताउँदै त्यसमा चीनको सद्भाव रहेको बताइन्।"
मतपेटिकामा फर्जी मत हालेर निर्वाचनमा धाँधली गरियो : रघुवीर महासेठ,"काठमाडौं : नेकपा एमालेका सचिव रघुवीर महासेठले स्थानीय तहको निर्वाचनमा धाँधली भएको आरोप लगाएका छन्। बुधबार जनकपुरधाममा पत्रकार सम्मेलन गर्दै महासेठले कांग्रेसले नेतृत्व गरेको गठबन्धनले सत्ताको दुरुपयोग गर्दै निर्वाचनमा धाँधली गरेको आरोप लगाए। उनले सिधै जिल्लाबाट परिचालिन कर्मचारी, सुरक्षाकर्मी निष्पक्ष भए पनि स्थानीय तहमा रहेका कर्मचारी तथा प्रहरीले सन्तोषजनक भूमिका निर्वाह गर्न नसकेको टिप्पणी गरे। महासेठले खसेको मतभन्दा बढी मत भेटिए पनि त्यसलाई मान्यता दिएको आरोप लगाए। मधेशका विभिन्न स्थानीय तहमा कांग्रेसले आक्रमण गरी मतदान रद्ध गराएको, मतपेटिका कब्जामा लिई फर्जी मत हाल्न लगाएको, कर्मचारीकै कारण मतपेटिकामा खसेको मतभन्दा बढी मतपत्र फेला परको उनको आरोप छ। उनले गठबन्धन सरकारले अबिलम्व यस्ता क्रियाकलाप बन्द नगरे आफूले कडा कदम चाल्न बाध्य हुने चेतावनी दिए।"
डोटीमा दुई महिला पत्रकार उपप्रमुख र उपाध्यक्षमा विजयी,डोटी : डोटीका दुई स्थानीय तहमा महिला पत्रकारले जित हात पारेका छन्। शिखर नगरपालिकाको उपप्रमुखमा सुनिता रावल र आदर्श गाउँपालिकाको उपाध्यक्षमा लक्ष्मी रोकायाले जित हात पारेका हुन्। दुबै नेपाली कांग्रेसको तर्फबाट उम्मेदवार बनेका थिए। उपप्रमुख रावल दशक अगाडिदेखि रेडियो नेपाल सुदूरपश्चिम प्रादेशिक प्रसारण केन्द्र दिपायलमा कार्यरत थिइन्। उनी नेपाल पत्रकार महासंघ डोटी शाखाको उपाध्यक्ष तथा नेपाल प्रेस युनियनको पार्षद हुन्। शिखर नगरपालिकाको उपप्रमुखमा नेकपा एमालेका उम्मेदवार लक्ष्मीदेवी मल्ललाई पराजित गर्दै रावल ६४२६ मत ल्याएर विजयी भएकी हुन्। त्यसैगरी आदर्श गाउँपालिकाकी उपाध्यक्ष रोकाया नेपाल प्रेस युनियन डोटी शाखाकी उपाध्यक्ष हुन्। बैतडीस्थित एक रेडियोबाट पत्रकारिता सुरुवात गरेकी उनी विभिन्न अनलाइनमा कार्यरत थिइन्। आदर्श गाउँपालिकाको उपाध्यक्षमा नेकपा एमालेकी जानकी शाही खड्कालाई पराजित गर्दै रोकाया ३०५१ मतका साथ विजयी भएकी हुन्।
"म्याग्दीको अन्नपूर्णमा मतगणना संचालन, नारच्याङमा कांग्रेसको प्यानल विजयी","बेनी : म्याग्दीको अन्नपूर्ण गाउँपालिकाको मतगणना कार्य तीन दिनपछि बुधबार दिउँसोदेखि संचालन भएको छ। नेपाली कांग्रेसका उम्मेद्वारले वडा नम्बर ३ दानामा खसेको र गणना भएको मत संख्या फरक परेको भन्दै पुनःमतगणनाको माग गर्दै निवेदन दिएपछि आइतबार दिउँसो १२ बजेदेखि मतगणना रोकिएको थियो। निर्वाचन आयोगले सोमबार पुनःमतगणना आवश्यक नदेखिएकाले बाँकी वडाहरुको मतगणना सूचारु गराउन निर्वाचन अधिकृतको कार्यालय र सुरक्षा व्यवस्था मिलाउन जिल्ला प्रशासन कार्यालयलाई निर्देशन दिएको थियो। जिल्ला र पालिकास्तरमा राजनीतिक दल र उम्मेद्वारसहितको सर्वदलीय, सर्वपक्षीय बैठक बसेर बुधबार दिउँसो १ बजेदेखि मतगणना सुरु गरिएको सहायक निर्वाचन अधिकृत सुरणप्रसाद शर्मा पौडेलले बताए। वडा नम्बर ४ नारच्याङमा नेपाली कांग्रेसका वडाध्यक्षका उम्मेदवार लोकबहादुर फगामीको प्यानल विजयी भएको छ। फगामीले ६०६ मत ल्याएर विजयी हुँदा उनका प्रतिस्पर्धी एमालेका तेज गुरुङले ४०१ मत पाए। वडा सदस्यमा कांग्रेसका भीमबहादुर शेर्पुजा, श्याम पुर्जा, यामकुमारी सोन्तजा र सुकमाया विश्वकर्मा निर्वाचित भएका छन्। एक हजार ५९ मत खसेको नारच्याङबाट गाउँपालिका अध्यक्षमा एमालेका भारतकुमार पुनलाई ४०८, कांग्रेसका बलबहादुर तिलिजालाई ५९२, उपाध्यक्षमा एमालेकी दिवाकुमारी तिलिजालाई ४१० र कांग्रेसकी ललिता तिलिजालाई ५८६ मत प्राप्त भएको छ। चार वटा वडाको मतगणना सकिँदासम्म अध्यक्षमा एमालेका भारतले एक हजार ६१४, कांग्रेसका बलबहादुरले एक हजार ४२५, उपाध्यक्षमा एमालेकी दिवाले एक हजार ६२६ र कांग्रेसकी ललिताले एक हजार ४२३ मत पाएका निर्वाचन अधिकृतको कार्यालयले जनाएको छ।"
फिदिमको मेयरमा कांग्रेसका काफ्ले र उपमेयरमा माओवादीका न्यौपाने निर्वाचित,फिदिम : पाँचथरको एक मात्र नगरपालिका फिदिमको मेयरमा नेपाली कांग्रेसका मित्रप्रसाद काफ्ले र उपमेयरमा माओवादी केन्द्रका राधाकृष्ण न्यौपाने विजयी भएका छन्। काफ्लेले मेयरका निकटतम प्रतिद्वन्दी एमालेका पृथ्वी लावतीलाई ६०६ मतान्तरले पराजित गरेका हुन्। काफ्लेले ९ हजार ६२८ मत प्राप्त गर्दा निकटतम प्रतिद्वन्दी लावतीले ९ हजार २७ मत प्राप्त गरेका छन्। उपमेयरमा न्यौपानेले निकटतम प्रतिद्वन्दी राप्रपाका जगत थापामगरलाई ३ हजार १९५ मतले पराजित गरेका हुन्। न्यौपानेले ८७७३ मत प्राप्त गर्दा मगरले ५ हजार ५७८ मत प्राप्त गरेका हुन्।
"भरतपुरमा जगन्नाथ पौडेलले ५ हजार मत कटाए, २१ सय मतले रेणु अगाडि",भरतपुर : भरतपुर महानगरपालिकामा माओवादी केन्द्रकी उम्मेदवार रेणु दाहालले अग्रता बढाउँदै लगेकी छन्। पछिल्लो मत परिणामअनुसार दाहालले २ हजार १२० मतान्तरका साथ अगाडि छिन्। ३० हजार ५५४ मत गणना गर्दा दाहालले ११ हजार १९५ मत ल्याएकी छन् भने एमालेका विजय सुवेदीले ९ हजार ७५ मत ल्याएका छन्। त्यस्तै कांग्रेस बागी उम्मेदवार जगन्नाथ पौडेलले पाँच हजार मत कटाएका छन्। पछिल्लो मत परिणामअनुसार उनले ५ हजार ३ मत ल्याएका छन्। त्यस्तै उपमेयरतर्फ कांग्रेसका उम्मेदवार चित्रसेन अधिकारी १३ हजार ३५५ मतका साथ अग्रस्थामा छन् भने दोस्रोमा राप्रपाकी हिमला गुरुङ ७ हजार ४४३ रहेका छन्।
भ्रष्टाचार कसैलाई क्षम्य हुदैन : नवनिर्वाचित अध्यक्ष लालचन,"जोमसोम : मुस्ताङको घरपझोङ गाउँपालिकाका नवनिर्वाचित अध्यक्ष मोहनसिंह लालचनले भ्रष्टाचार कसैलाई पनि क्षम्य नहुने उद्घोष गरेका छन्। पहिलो गाउँसभा र नवनिर्वाचित दोश्रो गाउँसभाका सदस्यहरुबीच बुधबार भएको शुभकामना अनुभव आदान प्रदान र बिदाई कार्यक्रममा नवनिर्वाचित अध्यक्ष लालचनले भ्रष्टाचार जस्तो जघन्य अपराधले पालिकाको विकासमा अवरोध पुर्याउने भएकाले सबै जनप्रतिनिधि र कर्मचारीहरुले सचेत भएर काम गर्नुपर्नेमा जोड दिए। नवनिर्वाचित अध्यक्ष लालचनले आफू राज्यको सेवा सुविधा र प्रलोभनले लोभिएर अध्यक्ष बनेको नभई जनताको सेवक भएर काम गर्न जनताले अनुमोदित गरेको स्पष्ट पारे। अध्यक्ष लालचनले आफू पनि भ्रष्ट्राचार नगर्ने र अरुलाई पनि भष्ट्राचार गर्न नदिने बताए। पालिकामा काम गर्ने कर्मचारीहरु राष्ट्र र जनताको सेवक भएकाले प्रशंसनीय कार्य गर्ने कर्मचारीलाई पालिकाले सम्मान गर्ने र भष्ट्राचार लिप्त कर्मचारीलाई खबरदारी गर्न आफूले कुनै कसुर बाँकी नराख्ने उल्लेख गरे। संघीयताको संक्रमणकालमा पनि पहिलो गाउँसभाले सकात्मक कार्यहरु गर्दै आईरहेको उल्लेख गर्दै अध्यक्ष लालचनले पहिलो गाउँसभाले गरेका काम र अधुरा योजनाहरुलाई पुरा गर्न आफ्नो सिङ्गो टिम अहोरात्र लागिपर्ने जनाए।पहिलो गाउँसभाको अनुभव र सल्लाह सुभावलाई शिरोपर गर्नेछौं, कार्यसम्पादनको दौरानमा उहाँहरुको सुझावको अपेक्षा गर्दछौं, अध्यक्ष लालचनले भने,निर्वाचानको बेला पक्षविपक्ष देखिएपनि अब पालिकाको शिङ्गो एकै परिवारको खाँका निर्माण भएको छ, अब जनताको घरदैलोमा पुगेर आवश्यक र औचित्यताको आधारमा बजेट खर्च गर्नेछौं। पालिका अध्यक्ष लालचनले पहिलो कार्यकालमा भवन र सडक जस्ता पूर्वाधारमा खर्च भईसकेकाले दोश्रो कार्यकालमा अब शिक्षा, स्वास्थ्य, कृषि र पर्यटन विकासमा जोड दिने बताए। यस्तै गाउँपालिकाकी नवनिर्वाचित उपाध्यक्ष जमुना थकाली थापामगरले पहिलो गाउँसभालाई बिदा गर्दा दु:खको अनुभूती भएको बताईन्। उनले पालिकाको लागि आफूहरुको टिम नयाँ भएकाले पालिकाको कार्यसम्पादन गर्ने गतिविधि बुझ्न केही समय लाग्ने भएकाले कर्मचारीहरुको सहयोग महत्वपूर्ण हुने जनाईन्। पहिलो गाउँसभाको अनुभवले धेरै कुराहरु सहज बनाएको उल्लेख गर्दे पालिको समग्र विकासका लागि जनप्रतिनिधिले गर्ने काम, कर्तब्य र अधिकारको विषयमा गहन अध्ययन गर्ने जानकारी दिईन्। उनले कर्मचारीहरु राष्ट्रको गहना भएकाले कर्मचारीहरु उर्जाशिल भएर लाग्न अनुरोध गरिन्। बिदाई कार्यक्रममा बोल्दै पहिलो गाउँसभाको निर्वतमान पालिका अध्यक्ष आशबहादुर थकालीले संघीयतापछिको पहिलो निर्वाचनपछि स्थानीय तहको कार्यसम्पादनमा बग्रेल्ती चुनौतीहरु रहेको स्मरण गरे। उनले पहिलो कार्यकालमा संघीयताको नयाँ अभ्यास, कर्मचारी अभाव र कोरोना माहामारी आदि अवस्था रहेको भएपनि आफूहरुको कार्यकालमा अपेक्षा गरिएअनुरुपको सकारात्मक कार्यहरु भएको दावी गरे। उनले पहिलो कार्यकालमा ५ वटै वडामा भवन, पालिका भवन, सडक बाटो, पार्क, तटबन्ध निर्माण र शिक्षा, स्वास्थ्य, पर्यटन विकासका लागि आशा लाग्दो काम भएको जानकारी दिए। निर्वतमान पालिका उपाध्यक्ष शर्मिला गुरुङले उपाध्यक्ष पदमा रहेर काम गर्दा योजना अनुगमन, राजश्व, न्यायिकि समितिलगायतका विषयमा काम गर्ने अवसर पाएको बताईन्। उनले पालिकाको विकासका लागि पालिका गौरवको योजनाहरु पहिचान गरेर डिपिआर बनाउन सुझाईन्। उनले पहिलो गाउँसभाले पालिकालाई डिजिटर सूचना मैत्री बनाएको जानकारी दिईन्। सो अवसरमा निर्वतमान वडाध्यक्ष मानबहादुर विकले पहिलो गाउँसभाले राम्रो काम गरेको र दोश्रो गाउँसभाले पनि राम्रो काम गरेर जनताको मन जित्न सुझाव दिए। बिदाई तथा अनुभव आदान प्रदान कार्यक्रममा नवनिर्वाचित अध्यक्ष मोहनसिंह लालचन र उपाध्यक्ष जमुना थकालीले पहिलो गाउँसभाका सदस्यहरुलाई अबिर र खाँदा लगाएर बिदाई गरे।"
सप्तरीको राजगढ गाउँपालिकाको अध्यक्षमा एमाले र उपाध्यक्षमा जसपा विजयी,"राजविराज : सप्तरीको राजगढ गाउँपालिकाको अध्यक्षमा नेकपा (एमाले)का ओमप्रकाश मण्डल र उपाध्यक्षमा जसपाकी रेणुदेबी मण्डल विजयी भएका छन्। एमालेका ओमप्रकाश मण्डलले ४ हजार १४९ मत ल्याई अध्यक्षमा निर्वाचित भएको निर्वाचन अधिकृतको कार्यालयले जनाएको छ। उनका निकटतम प्रतिद्वन्द्वी जसपाका सुरेन्द्रप्रसाद यादवले ३ हजार ८०७ मत ल्याए। उपाध्यक्षमा एमालेकी रेखाकुमारी यादवलाई १२३ मत अन्तरले पराजित गर्दै जसपाकी रेणुदेबी मण्डल विजयी भइन्। निर्वाचित मण्डलले ३ हजार ८३० मत ल्याइन्। यसअघि निर्वाचित निवर्तमान अध्यक्ष नेपाली कांग्रेसका परमानन्द यादवले २ हजार ८९३ मत ल्याई तेस्रो स्थानमा रहे। गत स्थानीय तहको निर्वाचनमा यादवले ३ हजार ५४५ मत ल्याएर अध्यक्षमा निर्वाचित भएका थिए। यसपटक निर्वाचित मण्डल गत निर्वाचनमा २ हजार ४३३ मत ल्याई निकट्तम प्रतिद्वन्द्वी रहेका थिए। राजगढ गाउँपालिकामा ९ जना स्वतन्त्रसहित १४ जना अध्यक्ष पदमा उम्मेदवार थिए भने उपाध्यक्षमा ८ जना उम्मेदवार थिए। वडाध्यक्षमा एमाले ३ वटा, जसपाले २ वटा र कांग्रेसले १ वटा वडामा जित हासिल गरेको छ। एमालेबाट वडा नम्बर २ मा ८१५ मत ल्याई जितेन्द्रकुमार यादव, वडा ४ मा १०८० मत ल्याई अशोककुमार साह र ८८३ मत ल्याई वडा ६ मा ताहिर मियाँ वडा अध्यक्षमा निर्वाचित भएका छन्। जसपाबाट वडा नम्बर १ मा १००८ मत ल्याई उपेन्द्रनारायण यादव र वडा ५ मा ४९७ मत ल्याई दुखिलाल भनिने उपेन्द्र साह वडा अध्यक्ष निर्वाचित भएका छन्। कांग्रेसबाट वडा नम्बर ३ मा १०६४ मत ल्याई बासुदेबी यादवनी निर्वाचित भएकी छन्। सप्तरीमा पाँचवटा पालिकाको घोषित परिणामअनुसार एमाले र कांग्रेस २२ तथा जनमत पार्टीले १ स्थानमा जित हासिल गरेको छ।"
स्याङ्जाको चापाकोटको प्रमुख र उपप्रमुखमा कांग्रेस विजयी,"स्याङ्जा : चापाकोट नगरपालिकाको प्रमुख र उपप्रमुखमा नेपाली कांग्रेसका उम्मेदवार विजयी भएका छन्। नगरप्रमुखमा देवबहादुर खाँण (ईश्वर) र उपप्रमुखमा इशा राना बिजयी भएकी हुन्। खाँणले ७ हजार ४९० मत पाएका छन् भने उनका प्रतिस्पर्धी नेकपा एमालेका उम्मेदवार राजु कोइरालाले ६ हजार ५५५ मत पाए। उपप्रमुखमा रानाले ७ हजार ४१३ मत प्राप्त गर्दा उनका प्रतिस्पर्धी नेकपा एमालेका सृष्टि मल्लले ६ हजार ३७६ मत पाइन्। खाँणले ९ सय ३५ र रानाले एक हजार ३७ मतले पछि पार्दे प्रमुख र उपप्रमुखमा निर्वाचित भएका हुन्। नगरका १० वटामध्ये ३, ४, ५, ६ र ८ गरी पाँच वटामा नेपाली कांग्रेस र १, २, ७, ९ र १० गरी पाँच वटा नेकपा एमालेका वडा अध्यक्षका उम्मेदवारहरु विजयी भएका छन्। नगरपालिकाको १ मा एमालेका भुपराज वस्ती, २ मा एमालेका टिकाराम श्रेष्ठ, ३ मा कांग्रेसका जुतबहादुर राना, ४ मा कांग्रेसका अर्जुनबहादुर खाँण, ५ मा कांग्रेसका वल बहादुर श्रेष्ठ, ६ मा कांग्रेसका तारादेवी पोखरेल, ७ मा एमालेका मोहन केसी, ८ मा कांग्रेसका टोपलाल न्यौपाने, ९ मा एमालेका कृष्ण सुवेदी, १० मा एमालेका रामु कोइराला निर्वाचित भए। २०७४ को स्थानीय तह निर्वाचनमा पनि चापाकोट नगरपालिकाको प्रमुख र उपप्रमुखमा नेपाली कांग्रेसका उम्मेदवार शिव गिरी र विमला श्रेष्ठ विजयी भएका थिए। चापाकोट नगरपालिकामा २१ हजार ५४६ जना मतदाता रहेकोमा १४ हजार ८५०६ जनाले मतदान गरेका थिए।"
२०७४ को तुलनामा सुरक्षामा अब्बल चितवनको निर्वाचन,"चितवन : २०७४ को स्थानीय तहको निर्वाचनमा जिल्लाको २१ ठाउँमा बम राखेर आतंकित पार्ने काम भएको थियो। तीन स्थानमा पेट्रोल बम प्रहार भएको थियो। माडीमा गठबन्धनका कार्यकर्ताबीच झडप भएको थियो। त्यही घटनाले सुरक्षा चुनौती बढाएको चितवनमा यसपालिको निर्वाचनभर केही घटना भएन। सर्वत्र चासो र चर्चामा रहेको चितवनको निर्वाचनमा सामान्य घटनासमेत भएन। राष्ट्रिय राष्ट्रिय राजनीतिसँग जोडिएको चितवनमा सुरक्षित तवरले निर्वाचन सम्पन्न भएको छ। जिल्लामा एउटा महानगरपालिका, पाँच नगरपालिका र एउटा गाँउपालिका छ। विगतको निर्वाचनको तुलना गर्दा चितवनको सुरक्षा ब्यवस्था अहिलेसम्मकै सफल हो। निर्वाचनमा चितवनमा मात्रै करिब दुई हजार ९ सय सुरक्षाकर्मी खटिएका थिए। म्यादी प्रहरीमात्रै एक हजार ६५१ जना खटिएका छन्। सशस्त्र प्रहरीका ३१४ जना परिचालित थिए। चितवनको सुरक्षा ब्यवस्थामा चासो राखेर डीआईजी पूजा सिंहसमेत चितवन आएकी थिइन्। नेपाली सेनाले बाहिरी घेरा सम्हालेको थियो। त्यस्तै सशस्त्र प्रहरी मतदानस्थल बाहिर र मोबाइल गस्तीमा थियो। नेपाल प्रहरीले मतदाताको सुरक्षासहित भित्री घेराको सुरक्षा गरेको थियो। जिल्लामा कुनै पनि घटना नभई निर्वाचन सफल बनाउन चितवन प्रहरी सफल भएको जिल्ला प्रहरी कार्यालयका प्रहरी उपरीक्षक नवराज अधिकारीले बताए। निष्पक्ष भयरहित र सुरक्षित वातावरणमा निर्वाचन सफल भएको छ, एसपी अधिकारीले भने, कुनै पनि पनि घटना हुन दिएनौं। सबैको सहयोगबाट पूर्ण रुपमा सुरक्षित ढंगबाट शान्तिपूर्ण रुपमा निर्वाचन सफल भएको हो। मतदानपछि सीसीटिभी क्यामेराको निगरानीमा मतपेटिकालाई राखिएको छ। मतगणनास्थलमा ८ वटा क्यामेरा जडान गरिएको छ। सात फिट अग्लो तारको जालीको वार बनाएर मतगणना गरिएको छ। मतगणनाको लागि उम्मेदवारका निश्चित प्रतिनिधिबाहेक अरुलाई जान रोकिएको छ। मतगणना स्थलसम्म पुग्न तीन वटा सुरक्षा घेरा पार गर्नुपर्छ। मुख्य गेट, केन्द्रको गेटमा कडा सुरक्षा दिइएको छ। त्यसको भित्र हलमा मत गनिएको स्थानको छेउमा सुरक्षा घेरा छ। केन्द्रीय राजनीतिको प्रतिष्ठासँग जोडिएको भरतपुरमा मुख्य गरेर भरतपुर महानगरपालिकाको निर्वाचनलाई विपक्षी दलहरुले आशंका गरेका थिए। तर प्रहरीले निर्वाचनको सुरक्षालाई सफल बनाएको छ। चितवन प्रहरीले निर्वाचनलाई सुरक्षालाई नियन्त्रण बाहिर जान दिएन। भरतपुरमा नेपाली कांग्रेस, माओवादी केन्द्रसहितको सत्ता साझेदार पाँच दलीय गठबन्धन र एमालेबीच चुनावी प्रतिस्पर्धा थियो। गठबन्धनका तर्फबाट माओवादी केन्द्रका अध्यक्ष पुष्पकमल दाहाल प्रचण्डकी छोरी रेणु दाहाल दोस्रो कायर्कालका लागि चुनाव लडेकी छन्। नेकपा फुटेपछि बढेको तिक्तताको प्रतिशोधको भावमा रहेको एमालेले सत्ताको शक्ति माथि आशंका गरेको थियो। तर जिल्लाको सुरक्षा निकाय मजबुत भएको कारण कसेले पनि प्रश्न गर्न पाएनन्। एमालेले यसअघि मतपत्र च्यातिएको घटनालाई बारम्बार उठाउँदै आएको छ। धाँधली हुनसक्ने आशंका एमालेको थियो। तर जिल्लाको सुरक्षा ब्यवस्था कडा भएको कारण प्रश्न उठाउन सकेका छैनन्। पर्यवेक्षकहरुलेसमेत सुरक्षा अवस्थताको प्रशंसा गरेका छन्। चितवनको निर्वाचन नमूनाको भएको प्रमुख जिल्ला अधिकारी अश्मान तामाङले बताए। विगतको निर्वाचन हेर्दा कही न कही घटना भएको थियो। त्यसैको आधारमा हामीले सुरक्षा रणनिति बनाएर सुरक्षित, भयरहित निर्वाचन सफल बनाएका छौ, उनले भने, विश्वसनीय, भयरहित मात्रै होइन सुरक्षाको दृष्टिले चितवनको निर्वाचन नमूनाको भएको छ। निर्वाचनको केही दिनअघि भरतपुरमा अनिल परियारको हत्या भएको थियो। नेपाली कांग्रेसका प्रतिनिधि परियारको हत्याको कारण राजनीतिक नभएको प्रहरीको भनाइ छ। घटनाबारे अनुसन्धान जारी रहेको प्रहरीको भनाइ छ।"
इलामको देउमाइमा एमालेको पुरानै नेतृत्व,इलाम : इलामको देउमाई नगरपालिकाको नगर प्रमुख र उपप्रमुख दुबै पद नेकपा एमालेको पुरानै नेतृत्वले विजय हासिल गरेको छ। नगर प्रमुखमा सूर्य पोखरेल ८६९५ मत र उपप्रमुखमा पबिमाया राई ८५६३ मतका साथ बिजयी भएका छन्। दुबै जना २०७४ मा पनि विजयी बनेका थिए। गठबन्धनको तर्फबाट उम्मेदवार बनेका मेयर पदका उम्मेदवार कांग्रेसका होम दुलालले ७६२२ मत र माओवादी केन्द्रका राम राईले ५७६५ मत पाएका छन्। दुलाल पोख्रेलसंग २०७४ मा पनि पराजित बनेका हुन्।
"अघिल्लो चुनावमा वडाध्यक्षमा पराजित भए, यसपालि पालिका प्रमुख नै जिते",रामेछाप : गत स्थानीय निर्वाचनमा वडाध्यक्षमा पराजित दुई उमेदवार पालिका अध्यक्षमा निर्वाचित भएका छन्। पालिका अध्यक्षमा निर्वाचित केशव महत र काजीबहादुर खड्का गत स्थानीय निर्वाचनमा वडा अध्यक्षमा पराजित भएका थिए। महत लिखु तामाकोसी गाउँपालिका वडा नम्बर ४ र काजीबहादुर खड्का गोकुलगंगा गाउँपालिका वडा नम्बर ५ को अध्यक्षमा पराजित भएका थिए। बैशाख ३० गते सम्पन्न भएको स्थानीय निर्वाचनमा महत लिखुतामाकोशी गाउँपालिका र काजीबहादुर खड्का गोकुलगंगा गाउँपालिकाको अध्यक्ष पदमा उम्मेदवार थिए। हालै सार्वजनिक मत परिणाममा दुबैजना पालिका अध्यक्षमा निर्वाचित भएका हुन्। गोकुलगंगामा ६ हजार ९३ मत प्राप्त गरेका काजीबहादुर खड्काले निकटतम प्रतिद्वन्द्वी नेकपा एमालेका खड्गबहादुर सुनुवारलाई १ हजार ३८३ को फराकिलो अन्तरले पराजित गरे। सुनुवारले ४ हजार ७१० मत प्राप्त गरेका थिए। यस्तै लिखुतामाकोशीमा महतले ५ हजार ११२ मत प्राप्त गर्दै निर्वाचित भए। उनले निकटतम प्रतिद्वन्दी एमालेका कमल कडेरियालाई १ हजार १०४ मतले पराजित गरे। कडेरियाले ४ हजार मत प्राप्त गरेका छन्।
पालुङटार नगरपालिकाको मतगणना रोकियो,"गोरखा : पालुङटार नगरपालिकाको मतगणना स्थगित भएको छ। वडा नम्बर ६ पौवाटारको मत गणना गर्ने क्रममा एउटा मतपेटिकाको शील खुलेको भेटिएपछि मत गणना स्थगित भएको हो। वीरभद्र आधारभूत विद्यालय मतदान केन्द्रको मुचुल्कामा पाँचवटा शील उल्लेख भएको तर मतपेटिकामा चारवटा मात्रै सिल भेटिएपछि विवाद सुरु भएको हो। विवाद सुरु भएपछि करिब तीनबजेदेखि मतगणना रोकिएको हो। विवाद समाधानका लागि सर्वदलीय बैठक बसिरहेको निर्वाचन अधिकृत गोकर्णराज पन्तले बताए। यसअघि १० वटा वडामध्ये सबै वडाको मतगणना समाप्त भइसकेको छ। वडा नं ६ को एउटा मतदानकेन्द्रको मात्र गणना गर्ने बेला बिवाद भएर रोकिएको हो। अहिलेसम्मको मत गणनामा माओवादी केन्द्रका मेयरका उम्मेदवार विवश चिन्तनले पाँच हजार सात सय ८३, निकटत्तम प्रतिद्वन्द्वी जनता समाजवादी पार्टीका उम्मेदवार प्रेम गुरुङले पाँच हजार चार सय २२ मत पाएका छन्। यसअघिका मेयर समेत रहेका कांग्रेस उम्मेदवार दीपकबाबु कँडेलले चार हजार सात सय ५५ मत प्राप्त गरेका छन्। विवाद भएपछि त्यहाँ सुरक्षा ब्यवस्था कडा बनाइएको छ।"
दुधौली नगर प्रमुखमा माओवादी केन्द्र र उपप्रमुखमा कांग्रेस विजयी,"सिन्धुली : दुधौली नगरपालिकामा गठबन्धन दलका उम्मेदवारहरु विजयी भएका छन्। नगरको प्रमुखमा गठबन्धनबाट माओवादी केन्द्रका दिनेश अधिकारी भारी मतान्तरसहित विजयी भएका हुन्। अधिकारी निकटतम् प्रतिद्वन्द्वी नेकपा एमालेका लक्ष्मण कार्कीलाई ५ हजार १८६ मतान्तरले पछि पार्दै विजयी भएका हुन्। निर्वाचन अधिकृतको कार्यालयका अनुसार अधिकारीले १५ हजार ८ सय ३८ मत पाएका छन्। कार्कीले १० हजार ६ सय ५२ मत पएका छन्। दुधौलीमा सत्तारुढ दलहरुबीच चुनावी गठबन्धन थियो। एमाले एक्ले चुनावी मैदानमा थियो। प्रमुखमा निर्वाचित अधिकारी २०७४ सालको स्थानीय तहको निर्वाचनमा एमालेका घनश्याम राउतसँग मेयर पदमा ३७५ ले पराजित भएका थिए। यस्तै दुधौली नगरपालिकाको उप मेयरमा कांग्रेसका चन्द्रकिशोर थारु विजयी भएका छन्। उनले १४ हजार २ सय १३ मत पाएका छन्। उनका प्रतिस्पर्धी नेकपा एमालेकी बालकुमारी अधिकारीले १० हजार ६ सय ११ मत पाएकी छिन्। बालकुमारी अधिकारी २०७४ सालको स्थानीय तहको निर्वाचनमा दुधौली नगरपालिकाको उपमेयरमा निर्वाचित थिइन्। दुधौली नगरपालिकामा प्रदेश सभा सदस्यमा पराजित गंगा गिरी नेपाली कांग्रेस (विपी) बाट मेयरमा ५ सय ४१ मत प्राप्त गरेका छन्। दुधौली नगरका १४ वडामा नेपाली कांग्रेस, एमाले र नेकपा माओवादी केन्द्रका वडा अध्यक्ष र वडा सदस्यहरु निर्वाचित भएका छन्।"
रामेछापको लिखु तामाकोसी गाउँपालिका अध्यक्षमा कांग्रेस र उपाध्यक्षमा एमाले विजयी,"काठमाडौं : रामेछापको लिखु तामाकोसी गाउँपालिका अध्यक्षमा नेपाली कांग्रेस र उपाध्यक्षमा एमाले विजयी भएको छ। गाउँपालिका अध्यक्षमा नेकपा एमालेका कमल कडेरियालाई पराजित गर्दै नेपाली कांग्रेसका केशव महत निर्वाचित भएका हुन्। महतले ५११२ मत प्राप्त गर्दा उनका निकटतम प्रतिद्वन्द्वी कडेरियाले ४००८ मत प्राप्त गरे। यसैगरी उपाध्यक्षमा कांग्रेसकी सरस्वती गुरुङ खड्कालाई पराजित गर्दै एमालेकी दीपा पाख्रिन निर्वाचित भएकी छन्। पाख्रिनले ४१२६ मत प्राप्त गर्दा उनका निकटतम प्रतिद्वन्द्वी खड्काले ३९३३ मत प्राप्त गरिन्। पाख्रीन यस अगाडि जिल्ला समन्वय समिति रामेछापकी उपप्रमुख हुन्। लिखु तामाकोसी गाउँपालिकामा एमालेले उपाध्यक्षसहित ३ वडा, कांग्रेसले अध्यक्षसहित २ वडा र माओवादी केन्द्रले २ वडा जितेको छ। गाउँपालिकामा एमालेबाट वडाअध्यक्ष वडा नम्बर १ दुरागाउँमा प्रदीपकुमार तामाङ, वडा नम्बर २ सैपुमा सन्तोष पौडेल, वडा नम्बर ६ खिम्तिमा शिवप्रसाद न्यौपानेसहित प्यानल नै विजयी भएको छ। त्यसैगरी कांग्रेसबाट वडा नम्बर ४ बिजुलीकोटमा दिपक पुलामी मगर र वडा नम्बर ५ नागदहमा रोमबहादुर तामाङ निर्वाचित भएका छन्। दुवै वडामा कांग्रेसको प्यानलनै विजयी भएको हो। एकीकृत समाजवादी र माओवादीको गठबन्धनबाट नेपाल कम्युनिष्ट पार्टी (माओवादी केन्द्र)का उम्मेदवार वडा नम्बर ३ बिजुलीकोटमा गोपाल राज तामाङ्ग र वडा नम्बर ७ तिल्पुङमा कैलासकुमार दर्लामी निर्वाचित भएका छन्। तिल्पुङमा प्यानल नै विजयी भएको हो । पालिकामा माओवादी केन्द्र र एकीकृत समाजवादीबीच गठबन्धन भएको थियो। २०७४ सालको निर्वाचनमा एमालेले एक वडा अध्यक्ष र एक सदस्यबाहेस ३५ सिट नै निर्वाचित भएको थियो। रामेछापको पालिका अध्यक्षमा कांग्रेसले खोल्यो खाता रामेछापको सुनापती गाउँपालिकामा माओवादी केन्द्र विजयी रामेछाप नगरपालिकामा न्यौपानेको शानदार जित रामेछापको उमाकुण्ड गाउँपालिका अध्यक्षमा एमाले र उपाध्यक्षमा कांग्रेस विजयी रामेछापको मन्थली नगरपालिका प्रमुख र उपप्रमुखमा एमाले विजयी"
धरानको मतगणना स्थलमा सेना परिचालन,धरान : धरान उपमहानगरपालिका वडा नम्बर २० मा १८ वटा मतपत्रमा मतदान अधिकृतको हस्ताक्षर नभएको पाइए पश्चात् माओवादी केन्द्रका कार्यकर्ताले आन्दोलन सुरुगरेपछि धरानको मत गणनास्थलामा सेना परिचालन भएको छ। माओवादी कार्यकर्ताहरुले जनताले दिएको मत सदर गर्नुपर्ने माग राखेर आन्दोलन चर्काए पश्चात् मतगणनास्थल पब्लिक माबिमा सेना परिचालन गरिएको हो। धरान२० को २०२१ मत खसेको थियो। सबै मत गणना गर्दा हस्ताक्षर बिनाको १८ मत बदर गरिएपछी कांग्रेस उम्मेदवारले जित्ने निश्चित भएपछि माओवादीले आन्दोलन चर्काएको छ। १८ मत सदर गरिए माओवादीको ११ भोट सदर हुने छ र माओवादी उम्मेदवारले विजय गर्ने भएपछि माओवादी आन्दोलित भएको हो। १८ मत मतदान अधिकृतको हस्ताक्षर नभएको पाइएपछि निर्वाचन अधिकृतको कार्यालयले बैठक बसि मतदान अधिकृतलाई विभागिय कारवाही गर्ने निर्णय गरेका छन्। माओवादीका नेता राजेन्द्र किरातिले १८ मत सदर नगरिए धरान २० मा पुनः मतदानको ब्यवस्था गर्न माग गरेका छन्। उनले जनताले दिएको मत मतदान अधिकृतको चरम लापरवाहीले बदर भएको भन्दै आपत्ती प्रकट गरे।
चौदण्डिगढीको उपमेयरमा एमालेकी उम्मेदवार विजयी,"उदयपुर : उदयपुरको चौदण्डिगढी नगरपालिकामा मतगणना गर्न बाँकी छँदै उपमेयरमा मणिकदेवी दुलाल विजयी भएकी छिन्। मतगणना गर्न बाँकी मतभन्दा प्रतिस्पर्धिसँगको मतान्तर धेरै भएपछि दुलाल विजयी भएकी हुन्। नेकपा एमालेबाट उपमेयरको उम्मेदवार बनेका दुलालले ८ हजार ९११ मत प्राप्त गरेकी छिन्। उनकी प्रतिस्पर्धी नेपाली कांग्रेसकी रिताकुमारी चौधरीले ७ हजार २२७ मत प्राप्त गरेकी छिन्। १ हजार ५०९ मत गणना गर्न बाँकी छँदा दुलाल १ हजार ६८४ मतान्तरले अघि छिन्। त्यसैगरी नेकपा एमालेबाट मेयर पदको उमेदवार बनेका कालुमान लामा पनि जितको नजिक पुगेका छन्। लामाले प्रतिस्पर्धी खगेन्द्र राईलाई ८१२ मतले पछि पारेका छन्। लामाले ८ हजार ३१३ मत प्राप्त गरेका छन् भने राईले ७ हजार ५०१ मत प्राप्त गरेका छन्। कांग्रेसका मेयर र उमपेयर पदका दुबै उम्मेदवार यसअघि २०७४ को निर्वाचनका मेयर र उपमेयरका निर्वाचित जनप्रतिनिधि हुन्। मतगणनाको आधिकारिक अन्तिम नतिजा आउन भने बाँकी नै छ। वडानं ९ र १० को मतगणना कार्य सकिन लाग्दा यो नतिजा सार्वजानिक भएको हो। निर्वाचन अधिकृतको कार्यालयले दिएको जानकारी अनुसार बुधबार बेलुकासम्म नतिजा आईसक्ने छ। चौदण्डिमा गठबन्धन नेकपा (एस)बाट मेयर पदका उमेदवार नरेन्द्रकुमार राउतले ४ हजार १३५ र उपमेयरमा नेकपा माओबादी केन्द्रकी हिरा थापाले ३ हजार ४३८ मत प्राप्त गरेकी छिन्। १० वटा वडा रहेको चौदण्डिमा हालसम्म ८ वटा गणना भैसकेको छ। बाँकी रहेका २ वटाको अन्तिम नतिजा आउनेक्रममा रहेको छ। गणना भैसकेकामध्ये ६ वटामा एमाले र २ वटामा कांग्रेस विजयी भएको छ। यसअघि चौदण्डिगढीमा नेकपा एमालेले एक मात्र वडा वडानं ९ मा जित निकालेको थियो। निर्वाचित भएका वडाध्यक्षहरुमा वडानं १,२,४,५,७,८ मा क्रमश एमालेका सिताराम राई, हरि खड्का, लुङ्गराज राई, तुलसी ढकाल, केशव अधिकारी र भवनाथ मगर रहेका छन्। त्यसैगरी वडानं ३ र ६ मा कांग्रेसका पर्शुराम राई र अम्बरबहादुर खड्का रहेका छन्। ३९ हजार ३४१ कुलमतदाता रहेको चौदण्डिगढीमा २५ हजार ३५० मत खसेको थियो। त्यसमध्ये २३ हजार ८४१ मतगणना सम्पन्न भएको छ। निर्वाचन अधिकृतको कार्यालयले दिएको जानकारी अनुसार मेयर पदमा १ हजार ४१२ र उपमेयर पदमा १ हजार ४४४ मत वदर भएको छ। कटारीमा एमालेले खाता खोल्यो उदयपुरकै कटारी नगरपालिकामा एमालेले खाता खोलेको छ। मंगलबार बेलुकाबाट सुरु भएको मतगणनाको पहिलोचरणमा वडानं १३ र १४ मा एमालेले वडाध्यक्ष जित निकालेको हो। वडा नं १३ को वडाध्यक्षमा एमालेका उम्मेदवार शम्भु श्रेष्ठ र वडा नं १४ को वडाध्यक्ष पदमामा एमालेकै अमर मगर विजयी भएका हुन्। श्रेष्ठले ४८९ मत प्राप्त गरेका छन्। प्रतिस्पर्धी गठबन्धन नेकपा माओवादीका विवेक श्रेष्ठलाई ८४ मतान्तरले पराजित गरे। विबेकले ४०५ मत प्राप्त गरेका थिए। यसैगरी वडा नं १४ मा मगरले ५७२ मत प्राप्त गरी विजयी भएका छन्। मगरले प्रतिस्पर्धी गठबन्धनका नेपाली कांग्रेसका उम्मेदवार ठाकुर मगरलाई २२ मतले पराजित गरे। ठाकुरले ५५१ मत प्राप्त गरेका छन्। त्रियुगा नगरपालिकाको मतगणना कार्यमा अझै अन्योलता प्रमुख निर्वाचन आयुक्त दिनेश थपलियाले जेठ ५ गते भित्र सबै स्थानीय तहका मतपरिणाम आईसक्ने बताईरहँदा उदयपुरको एक नगरपालिकामा भने अहिलेसम्म मतगणना कार्य नै सुरु हुन सकेको छैन्। आयोगले तोकेको समयसिमा सकिन एक दिन बाँकी छँदा सदरमुकाम गाईघाटस्थित त्रियुगा नगरपालिकाको गणना कार्य नै सुरु हुन सकेको छैन्। निर्वाचनको प्रकृया अघि बढ्न नसक्नु आयोगकै लापरवाही भएको दलहरुको बुझाई छ। बैशाख ३० वडानं १२ को जनप्रेमी आधारभूत विद्यालयमा मतदान प्रकृया जारी रहँदा अकस्मात ४:३० बजे मतदान गर्ने विषयमा विवाद सृजना भएपछि मतदान कार्य स्थगित भएको थियो। भारी वर्षातकाकारण मतपत्र र मतपेटिका सुरक्षित गर्नेक्रममा मत खसाल्न लाईनमा लागेका केही मतदाताले मत लगाउन नपाएपछि विवाद सृजना भएको हो। बिवाद समाधानका लागि मुख्यनिर्वाचन अधिकृत दिपक खनालसहितको टोली मतदान स्थलमा पुगेपनि समाधान हुन नसकेपछि मतदान अधिकृतले बाँकी पकृया स्थगन गरेको सूचना टाँस गरेका थिए। सूचनामा असहज परिस्थितिका कारण स्थगित गर्नु परेको बताइएको छ। ५३ प्रतिशत मत झरिसकेकाले गणना कार्यलाई सूचारु गर्नुपर्ने नेकपा एमाले र नेपाली कांग्रेसले माग अघि सारेका छन्। दुई दलको समर्थनमा नेकपा माओवादीको एक समूहले समर्थन जनाएको छ। उता माओवादी केन्द्र र नेकपा एस पार्टीले भने पुनः मतदान गर्नुपर्ने माग राखेको छ। दलहरु विच विवाद चलिरहँदा घटनाको विस्तृत विवरणसहित बाँकी कार्यभार कसरी अघि बढाउने भन्ने बिषयमा निर्णयका लागि मुख्यनिर्वाचन अधिकृतको कार्यालयले निर्वाचन आयोगलाई अनुरोध गरेको थियो। आयोगले अवश्था विष्लेषण गरी निणर्य गर्ने अधिकारको अख्तियारी पुनः मुख्य निर्वाचन अधिकृतलाई सुम्पेको थियो। आयोगको पत्रसँगै सर्वदलिय बैठकमा जुटेका मुख्यनिर्वाचन अधिकृतको स्वास्थ्यमा अकास्मात समस्या आएको भन्दै आयोगलाई राजिनामा बुझाएपछि वडा नं १२ प्रकृया थप पेचिलो बन्दै गएको छ। शनिबार राजीनामा बुझाएका खनालको चार दिन पछि मंगलबार स्वीकृत र उक्त स्थानमा जिल्ला न्यायाधिश उत्तम सिलुवाललाई आयोगले नियुक्त गरेकोछ। सिलुवालले बुधबार कार्यभार समालेका छन्। तर वडा नं १२ को हकमा कुनै निर्णय गरिसकेका छैनन्। स्वतन्त्र नागरिक निर्वाचन भन्दा पनि मतगणनालाई नै प्राथामिकता दिनु पर्ने माग अघि सारेका छन्। पुनः मतदान हुँदा सबै नेता कार्यकर्ता वडा नं १२ मा केन्द्रित हुने र आचारसंहिता विपरित भोजभतेर गर्ने, पैसा बाँडने, झडप हुने सम्भावना देखिएकाले गणना कार्यलाई नै प्राथामिकता दिनु पर्ने स्थानीय युवराज पराजुली बताउँछन्। पराजुली भन्छन्, ५३ प्रतिशत मत झरिसकेको छ, बाँकी ९१० प्रतिशत झर्ने हो, अव निर्वाचनगर्दा शान्तिपूर्ण भयरहित वातावरणबाट हुन्छ भन्ने ग्यारेण्टि छैन्, त्यसैले गणना गर्नु नै उपयुक्त हुन्छ। पुनः मतदानगर्दा ५३ प्रतिशतको अपमान गरेजस्तो हुन्छ, उनले भने, मैले पनि आफ्नो अधिकार प्रयोग गर्न पाईन्, अधिकारबाट वञ्चित भएकोमा मलाई गुनासो छैन्, तर संम्भावित हुने खतरालाई रोक्न गणना गर्दा नै राम्रो हुन्छ। दलका उम्मेदवारहरुका यसबीचका गतिबिधी हेर्दा पुनः निर्वाचन शान्तिपुर्ण र सहज वातावरणबाट हुने देखिन्न, पराजुलीले भने, उमेदवारले नै माहोल विग्रादै गएका छन्, आचारसंहिता विपरितका गतिबिधी हुन थालेका छन्, र अहिले झरको पनि मत खस्ने अवस्था छैन्, त्यसैले निर्वाचन गर्दा फेरि पनि असहज वातावरण भयो भने कतिपटक स्थगित गर्ने। उक्त वडामा ३ हजार १९२ मतदाता रहेका छन् त्यसमध्ये १ हजार ७१५ मत खसेको छ। ५३ दशमलव ७२ प्रतिशत मत अर्थात आधाभन्दा बढि मत खसिसकेकाले त्यसैले आधार मानेर गणना गर्नु पर्ने स्थानीयको भनाई छ। त्रियुगा नगरपालिकामा वडानं १२ वाहेक ३८ हजार ४५८ मत अर्थात ६७ दशमलव ८४ प्रतिशत मतदान भएको मुख्यनिर्वाचन अधिकृतको कार्यालयले जनाएको छ।"
मलंगवा नगरपालिकामा जसपालाई हराउँदै कांग्रेसले जित्यो मेयर र उपमेयर,मलंगवा : सर्लाही सदरमुकाम मलंगवा नगरपालिकाको प्रमुखमा नेपाली कांग्रेसका नागेन्द्र प्रसाद यादव विजयी भएका छन्। कांग्रेसबाट मेयर पदका लागि उम्मेदवार बनेका यादवले ९ हजार ७८ मत प्राप्त गरी विजयी भएका हुन्। उनले जसपाका उम्मेदवार निरसल साहलाई ४ हजार ४३९ मतको फराकिलो अन्तरले पराजित गरेका छन्। प्रतिद्वन्द्वी साहले ४ हजार ६३९ मत प्राप्त गरे। यस्तै उपमेयरमा पनि कांग्रेसकै शकुन्तलादेवी साह ४ मतले निर्वाचित भएकी छन्। उनले ५ हजार १४३ मत प्राप्त गरिन्। उनका निकटतम प्रतिद्वन्द्वी जसपाकै पानोदेवीले ५ हजार १३९ मत ल्याइन्। दोस्रो भएका साह यसअघि कांग्रेसबाट नगरप्रमुख निर्वाचित भएका थिए। कांग्रेसले टिकट नदिएपछि साह जसपामा प्रवेश गरी चुनाव लडेका थिए।
जाजरकोटको बारेकोटमा निवर्तमान अध्यक्षलाई पराजित गर्दै एमालेका गिरी विजयी,जाजरकोट : जाजरकोटको बारेकोट गाउँपालिकामा सत्ता गठबन्धनका उम्मेदवारलाई पराजित गर्दै नेकपा एमालेका वीरबहादुर गिरी अध्यक्षमा निर्वाचित भएका छन्। सत्ता गठबन्धनका साझा उम्मेदवार नेपाली कांग्रेसका निवर्तमान गाउँपालिका अध्यक्ष महेन्द्रबहादुर शाहलाई १०९ मतले पराजित गर्दै गिरी अध्यक्षमा विजयी भएका हुन्। अध्यक्षमा निर्वाचित गिरीले तीन हजार नौ सय ५४ मत प्राप्त गरेका छन्। उनका निकटतम प्रतिद्धन्दी कांग्रेसका महेन्द्रबहादुर शाहले ती हजार आठ सय ४५ मत प्राप्त गरेका छन्। यस्तै उपाध्यक्षमा गठबन्धनका साझा उम्मेदवार नेकपा माओवादी केन्द्रका नरबहादुर गिरी निर्वाचित भएका छन्। उपाध्यक्षमा निर्वाचित गिरीले तीन हजार छ सय ६३ मत प्राप्त गरेका छन्। उनका प्रतिस्पर्धी नेकपा एमालेकी गिता सिंहले तीन हजार चार सय एक मत प्राप्त गरेकी छन्। २०७४ सालको स्थानीय तहको निर्वाचनमा कांग्रेसको तर्फबाट महेन्द्रबहादुर शाह निर्वाचित भएका थिए। तर यस पटक सत्ता गठबन्धनबाटै धोका पाएपछि उनी पराजित भएका हुन्। बारेकोट गाउँपालिकामा नेकपा माओवादी केन्द्र र नेपाली कांग्रेसवीच चुनावी गठबन्धन भएको थियो तर एमालेले एक्लै निर्वाचनमा होमिएको थियो। अध्यक्षमा निर्वाचित गिरी प्रेस चौतारी नेपालका पूर्व केन्द्रीय उपाध्यक्षसमेत हुन्।
"समाजवाद उन्मुख भट्याएरमात्रै हुँदैन, पहिले उत्पादन र उत्पादकत्व बढाउ : बाबुराम","काठमाडौं : जसपा संघीय परिषद् अध्यक्ष डा बाबुराम भट्टराईले समाजवादउन्मुख भनेरमात्रै नहुने बताएका छन्। संसदमा विनियोजन विधेयकका सिद्धान्त र प्राथमिकतामाथि छलफलमा भाग लिँदै भट्टराईले समाजवाद उन्मुख उन्मुख भनेर भट्याएरमात्रै नहुने भन्दै सबैभन्दा पहिले उत्पादन र उत्पादकत्व बढाउन जरुरी रहेको बताएका हुन्। उनले भने, १८ घण्टा घोटिँदा पनि पेट भरी खान पाउँदैनौं। अनि त्यहाँ समाजबाद आउँछ। समाजबाद उन्मुख उन्मुख भनेर भट्याएर मात्रै हुन्छ? सबैभन्दा पहिले उत्पादन र उत्पादकत्व बढाउन जरुरी छ, भट्टराइले भने, श्रमिकले आफ्नो परिवारलाई सम्मानजनक ढंगले पाल्ने बनाउने कसरी हो प्रश्न त्यहाँनेर हो। त्यसैले सैद्धान्तिक कुरा गर्दा समाजवादउन्मुख होइन राष्ट्रिय औद्योगिक पुँजीको विकास अहिलेको आवश्यकता हो। कृषिमुखी अर्थतन्त्रलाई सेवामुलक अर्थतन्त्रमा रुपान्तरण गर्न जरुरी छ। त्यसको सैद्धान्तिक आधार खोजौं। भट्टराईले देश गरिबी, बेरोजगारको दुष्चक्रमा फसेको बताए। देशलाई औद्योगिक क्रान्तिमै पुर्याउनै नसकेको बेला आफूहरुले समाजवादउन्मुख भनिराखेको बताए। उनले भने, नेपाल अहिले पनि निर्वाहमुखी कृषिकै अवस्थामा थच्चिएर बसेका छौं। आर्थिक वृद्धिदर माथि उठ्नै सकेको छैन। जबकी अरु देशहरु दुई अंकको आर्थिक वृद्धिदरमा पुगेका छन्। हामी ४०५० वर्षदेखि अल्पविकसित देशमै छौं। परनिर्भरता घटेको छैन। दुइतिहाई भन्दा बढी जनसंख्या आश्रित छ। त्यसको समस्या हल गर्ने कसरी? यो विषय महत्वपूर्ण छ।"
माधव नेपालको गृहपालिका गौरको मेयर र उपमेयरमा नेकपा एकीकृत समाजवादी विजयी,"रौतहट : नेकपा एकीकृत समाजवादीका अध्यक्ष माधव कुमार नेपालको गृहपालिका गौर नगरपालिकाको मेयरमा नेकपा एकीकृत समाजवादीका शम्भू साह विजयी भएका छन्। पूर्वमेयर तथा लोकतान्त्रिक समाजवादी पार्टीका उम्मेदवार अजय गुप्तालाई दोब्बर मतान्तरले पराजित गर्दै साह विजयी भएका हुन्। साहले ७ हजार ५२ मत प्राप्त गरेका छन् भने उनका निकटतम प्रतिद्वन्द्वी अजय गुप्ताले ३ हजार ७ सय ७ मत प्राप्त गरे। गौरको मेयरमा जसपाबाट पूर्वउपमेयर किरण ठाकुर, नेपाली कांग्रेसबाट मोहनकुमार यादव उम्मेदवार थिए। यसैगरी, उपमेयरमा एकीकृत समाजवादीकी शैलकुमारी साह विजयी भएकी छन्। रौतहटमा नेकपा एकीकृति समाजवादीले हालसम्म २ नगरपालिकामा विजयी भएको छ ।"
धरानमा मतगणना स्थगित,धरान : धरान उपमहानगरपालिका मतगणना स्थगित भएको छ। वडा नम्बर २० मा १८ वटा मतपत्रमा मतदान अधिकृतको हस्ताक्षर नभएको पाइएपछि मतगणना हुन बाँकी रहेका सबै ठाउँको मतगणना स्थगित भएको हो। माओवादी केन्द्रले विरोध जनाएको छ । माओवादी कार्यकर्ताहरुले मतदान अधिकृतको विरोध गर्दै मतगणनास्थल पब्लिक स्कुलमा तोडफोड गरेका छन् । १८ वटा मत पत्रमा मतदान अधिकृतको हस्ताक्षर नगरेको भेटाएपछि उक्त मतपत्र सदर गर्नुपर्ने माग राखेर माओवादीले आन्दोलन थालेको हो । अहिले माओवादीले मतगणनास्थलमा नाराबाजी गरिरहेको छ । माओवादीले उक्तमत पत्र सदर नगरे धरान २० मा पुन मतदान गर्न माग गरेको छ । केन्द्रका धरान सह इन्चार्ज सुदर्शन श्रेष्ठले निर्वाचनमा खटिएका कर्मचारीले चरम लापरबाही गरेकाले आन्दोलन गर्नुपरेको बताए । उनले १८ वटा मतपत्र सदर नगरिए पुन मतादानको व्यवस्था हुनुपर्ने बताए ।
मोरङको लेटाङमा एमाले विजयी,विराटनगर : गठबन्धनका उम्मेदवारलाई पराजित गर्दै मोरङको लेटाङ नगरपालिकाको दुवै पदमा एमालेका उम्मेदवार विजयी भएका छन्। मेयरमा भुपेन्द्रकुमार लावती र उपमेयरमा कृष्णकुमारी निरौला निर्वाचित भएका हुन्। बुधबार सार्वजनिक भएको अन्तिम मतपरिणामअनुसार लावतीले १० हजार २२७ मत ल्याएर गठबन्धनबाट उम्मेदवार बनेका कांग्रेसका ज्ञानेन्द्र ढकाललाई पराजित गरे। ढकालले ८ हजार १०५ मत मात्रै ल्याए। लावती र ढकालको मतान्तर २ हजार १२२ रहेको छ। उपमेयरमा निर्वाचित निरौलाले ९ हजार ४६० मत ल्याइन्। उनले गठबन्धनबाट उपमेयरको उम्मेदवार रहेका नेकपा (माओवादी केन्द्र)का कृष्णप्रसाद लम्साललाई पराजित गरेकी हुन्। लम्सालले ४ हजार ९०५ मतमात्रै ल्याए। २०७४ सालको निर्वाचनमा एमाले उम्मेदवार लावतीलाई पराजित गर्दै कांग्रेसका शंकर राई लेटाङको मेयरमा निर्वाचित भएका थिए। यसपटक भने लावतीले गठबन्धनका उम्मेदवारलाई पराजित गर्दै नगरको नेतृत्व गर्ने मौका पाएका हुन्। त्यतिबेला उपमेयरमा निरौलाले नै निर्वाचित भएकी थिइन्। दोस्रो कार्यकालका लागि उनी पुनः सोही पदमा विजयी भएकी हुन्।
केशव स्थापितले आफ्नो वडामा लिए अग्रता,काठमाडौं : काठमाडौं महानगरपालिकाका मेयर उम्मेदवार केशव स्थापितले आफ्नो वडामा अग्रता लिएका छन्। वडा २८ को प्रारम्भिक चरणको मतगणनामा उनले अग्रता लिएका हुन्। पछिल्लो मत परिणामअनुसार २०० मत गन्दा स्थापितले ६० मत पाएका छन्। दोस्रोमा बालेन्द्र साहले ४६ र तेस्रोमा सिर्जना सिंहले ३३ मत पाएकी छन्। कूल ४५ हजार ४३ मत गन्दा बालेन्द्र १७५५८ मतका साथ अग्रस्थानमा कायम रहेका छन्। दोस्रोमा स्थापितले ९०५६ मत ल्याएका छन् भने तेस्रोमा सिर्जना सिंहले ८१२८ मत ल्याएका छन्।
खगराजको प्रस्ताव : पालिका विशेषको विकास निगम प्राधिकरण बनाऔं,"काठमाडौं : नेकपा एमालेका सांसद खगराज अधिकारीले पालिका विशेषको विकास निगम बनाउन प्रस्ताव गरेका छन्। संसदमा विनियोजन विधेयकका सिद्धान्त र प्राथमिकतामाथि छलफलमा भाग लिँदै अधिकारीले विकास निगम प्राधिकरण बनाएर सम्पूर्ण जनसंख्यालाई स्वामित्व दिनसक्ने बनाउनुपर्ने बताएका हुन्। उनले भने, कुनै पनि विकास आयोजना या सिद्धान्त निर्माण गर्दा दुनियाँमा नभएको दुई वटा चिज नेपालमा छ। एउटा संस्कृतिमा धनी छौं, अर्कोमा प्रकृति छ। यो हाम्रो आफ्नै साधन स्रोत हो। यसलाई राष्ट्रिय पुँजीमा निर्माण गरौं। उत्पादकत्व बढाऔं। हामीले विकास निगम बनाऔं। पालिका विशेषको विकास निगम बनाऔं। त्यो विकास निगमले त्यहाँ (पालिका)को प्राकृतिक स्रोत साधनलाई व्यवस्थापन गर्ने अधिकार पाउने उनले बताए। त्यसो गर्दा त्यहाँ गिट्टी बालुवा, बन सम्पदा, प्राकृतिक सम्पदा होलान्। विकास निगम प्राधिकरण बनाएर सम्पूर्ण जनसंख्यालाई स्वामित्व दिन सक्ने बनाउ। यो कुरालाई सिद्धान्तमा समेटौं। प्राकृतिक स्रोत साधनको मालिक जनता हुनुपर्यो। तिनीहरुको साझेदारी हुनुपर्यो, उनले भने।"
सिन्धुलीको मरिण गाउँपालिका अध्यक्षमा माओवादीका मोक्तान विजयी,"सिन्धुली : सिन्धुलीको मरिण गाउँपालिकाको अध्यक्षमा नेकपा माओवादी केन्द्रका विमर्श मोक्तान(प्रख्यात) निर्वाचित भएका छन्। उपाध्यक्षमा नेपाली कांग्रेसकी विमला माझी निर्वाचित भएकी छन्। अध्यक्ष मोक्तानले ५ हजार १ सय ९४ मत प्राप्त गर्दै विजयी भएको निर्वाचन अधिकृत दुर्गा बन्जाडेले बताइन्। मोक्तानका निकटतम प्रतिस्पर्धी एमालेका गोविन्दलाल माझीले ४ हजार ७ सय ६० मत पाएका छन्। अध्यक्षमा निर्वाचित मोक्तान यसअघिका वडा नं ३ का वडाध्यक्ष हुन। उनी सत्तारुढ दलहरुबीच भएको गठबन्धनका साझा उम्मेदवार थिए। उनी पूर्व जनमुक्ती सेनासमेत हुन्। यस्तै उपाध्यक्षमा विजयी माझीले ५ हजार २ सय ८१ मत प्राप्त गरेकी छिन्। उनको निकटतम प्रतिस्पर्धी स्वतन्त्रबाट मञ्जु माझीले ५ सय ८ मत प्राप्त गरिन। ७ वटा वडा रहेको मरिणमा नेकपा माओवादी केन्द्रले ६ वटा वडाध्यक्षसहित प्यानलनै जितेको छ। वडा नं ४ मा भने एमालेले जित हासिल गरेको छ। प्राप्त जानकारी अनुसार मरिण गाउँपालिका१ वडाध्यक्षमा माओवादीका हिरबहादुर गुर्मछान, २ नम्बरमा कमल बहादुर आले, ३ नम्बर वडामा जित बहादुर श्रेष्ठ विजयी भएका छन्। वडा नम्बर ४मा भने नेकपा एमालेका जित बहादुर काल्तान विजयी भएका छन्। वडा नम्बर ५ मा माओवादी केन्द्रकै दिपक माझी, वडा नम्बर ६ मा माओवादी केन्द्रका हर्कविर माझी र वडा नम्बर ७ को अध्यक्षमा माओवादी केन्द्रकै चन्द्र बहादुर थिङ (फौद) विजयी भएका छन्। २०७४ को स्थानीय निर्वाचनमा मरिण गाउँपालिका अध्यक्ष, उपाध्यक्षसहित सबै वडामा माओवादी केन्द्रले जितेको थियो। यस पटक भने सत्तारुढ दलहरुबीच चुनावी तालमेल भएपनि नेकपा एमाले भने एक्लै चुनावमा उठेको थियो। मरिण गाउँपालिकालाई नेकपा माओवादी केन्द्रको आधार क्षेत्रका रुपमा लिइने गरिन्छ।"
"गोरखा नगरपालिकाको मेयरमा राना, उपमेयरमा पुन विजयी","गोरखा : गोरखा नगरपालिकाको मेयरमा कृष्ण राना विजयी भएका छन्। नेकपा माओवादी केन्द्रबाट उम्मेदवार बनेका राना ८,९६४ मत प्राप्त गरी मेयरमा विजयी भएका हुन्। त्यस्तै उपमेयरमा सपना पुन बिजयी भएका छन्। नेपाली कांग्रेसबाट उपमेयरमा उम्मेदवार बनेकी पुन ७,४५३ मत प्राप्त गरी विजयी भएकी हुन्। मेयरमा विजयी रानाले नेपाली कांग्रेसबाट सोही पदका उम्मेदवार राजनराज पन्तलाई १,८५६ मत अन्तरले पछाडि पारेका हुन्। अहिले पराजित भएका पन्तले यस अघिको स्थानीय निर्वाचनमा रानालाई पराजित गरेका थिए। गोरखा नगरपालिकामा जनता समाजवादी पार्टी र माओवादी केन्द्रबीच तालमेल भएको थियो। तालमेलपछि प्रमुखमा माओवादी केन्द्रले मेयरमा र जनता समाजवादी पार्टीले उपमेयरमा उम्मेदवारी दिएका थिए। जनता समाजवादी पार्टीबाट उपमेयरका उम्मेदवार नारायण खत्री भने पराजित बएका छन्। उनी सपना पुनसित ७३५ मतले पछाडि परेका हुन्।"
मतदान कार्य रद्ध भएको रिस्तीमा पुनः मतदान कार्य सुरु,तनहुँ : जिल्लाको व्यास नगरपालिका८ रिस्तीमा बैशाख ३० गते भएको मतदान कार्य निर्वाचन आयोगले रद्ध गरेपछि बुधबार पुनः मतदान भइरहेको छ। रिस्तीस्थित गाविस भवन फेदी मतदान केन्द्रमा विहान ७ बजे स्थानीय ९९ वर्षीय वृषसिंह गुरुङले दोस्रो पटक स्ट्रेचरमा आएर पुनः पहिलो मत हालेपछि मतदानको शुभारम्भ भएको हो। बैशाख ३० गते दिउँसो ३:०० बजपछि व्यास नगरपालिकाका प्रमुखका स्वतन्त्र उम्मेदवार दीपकराज जोशी कुटिएपछि निर्वाचन आयोगले मतदान रद्द गर्ने निर्णय गरेको थियो। गाविस भवन फेदी अन्तर्गत (क) मतदान केन्द्रमा सात सय ५६ र (ख) मतदान केन्द्रमा आठ सय २० मतदाता रहेका छन्। जिल्ला प्रशासन कार्यालय तनहुँले मतदान केन्द्रमा अनधिकृत व्यक्तिलाई प्रवेश निषेध गरेको छ। निकै कडाईको साथ अहिले मतदान भइरहेको छ।
माओवादीका मन्त्रीले मतदान गरेको वडामा कांग्रेसको जीत,गौशाला : मधेस प्रदेशका आन्तरिक मामिला तथा संचारमन्त्री भरतप्रसाद साहले मतदान गरेको वडामा वडाअध्यक्षरुपमा नेपाली कांग्रेसका उम्मेदवारले विजयी हासिल गरेका छन्। मन्त्री साहको गृहनगर गौशाला नगरपालिका वडा नं ६ फुलकाहामा कांग्रेसका उम्मेदवार रामस्वार्थ यादवले ६३७ मत ल्याएर विजयी भएका हुन। यादवले आफ्ना निकटम प्रतिद्वन्द्वी नेकपा माओवादी केन्द्रका उम्मेदवार चन्द्रप्रभा यादवलाई २२ मतले पराजित गरेका हुन्। गौशाला नगरपालिकाकामा माओवादीको गढ मानिएको वडा नं ६ फुलकाहामा माओवादी पराजय व्यहोरेपछि विभिन्न टिकाटिप्पणीहरु आउन थालेका छन्। नेकपा माओवादी केन्द्रले गौशाला नगरपालिकाको उपप्रमुख पदमा मन्त्री साहकी भाईवुहारी जनकदुलारी साह उम्मेदवारी दिएका हुन्।
रसुवामा पूर्ण बदर मतको संख्या घट्यो,"रसुवा : शुक्रबार भएको स्थानीय तहको निर्वाचनमा रसुवामा न्यून मत बदर भएको छ। २०७४ सालमा भएको निर्वाचनको तुलनामा यसपटक निकै कम मत बदर भएको हो। २०७४ सालमा भएको निर्वाचनमा २२ हजार ६ सय ८९ मत खसेकोमा १ हजार ६ सय २८ मत बदर भएको थियो। यो ७ दशमलब ५ प्रतिशत हो। तर यसपटक ३० हजार ४ मत खसेको ३ सय १० वटा मत मात्र पूर्ण बदर भएको छ। यो १ दशमलब ३ प्रतिशत हो। नतिजा अनुसार आमाछोदिङ्मो गाउँपालिकामा ३२, उत्तरगयामा ३७, कालिकामा ३९, गोसाइँकुण्डमा १३ र नौकुण्डमा १ सय ८९ मत बदर भएको हो। यसपटक मतदाता शिक्षा कार्यक्रम सञ्चालन नभएतापनि बदर मतको संख्या कम देखिएको जिल्ला निर्वाचन अधिकारी श्रीराम थापाले जानकारी दिए। जिल्लाको आमाछोदिङमोमा ५ हजार ६० मतदाता मध्ये ४ हजार २ सय १४, उत्तरगयामा ८ हजार ४ सय २ मध्ये ६ हजार ५ सय १६, कालिकामा ८ हजार ६ सय ५६ मध्ये ६ हजार ७ सय ७३, गोसाइँकुण्डमा ५ हजार ८ सय ९० मध्ये ४ हजार ७ सय ७३ र नौकुण्डमा १० हजार ५ सय ३७ मध्ये ७ हजार ७ सय २६ ले मतदान गरेका थिए।"
पाल्पाको बगनासकाली गाउँपालिका अध्यक्ष बनिन् सरस्वती चिदी,"तानसेन : पाल्पाले बगनासकाली गाउँपालिकाले महिला अध्यक्ष पाएको छ । सबैजसो स्थानमा प्रमुख पदमा पुरुषले कब्जा जमाइरहँदा पाल्पा बगनासकाली गाउँपालिकामा नेकपा एमालेकी उम्मदेवार सरस्वती चिदी पाल्पामै पहिलो पटक महिला प्रमुख भएकी हुन् । नेकपा एमालेकी उम्मेदवार चिदीले नेपाली कांग्रेसकी सुनिता अधिकारीलाई पराजय गरी पाल्पाको पहिलो महिला अध्यक्ष बनेकी हुन् । एमाले उम्मेदवार चिदीले ८ सय ३३ मत अन्तरले कांग्रेसकी अधिकारीलाई पराजित गरेकी हुन् । चिदीले ६ हजार ४ सय ६६ मत प्राप्त गरी विजय हाँसिल गरिन् भने नेपाली कांग्रेसकी अधिकारीले ५ हजार ६ सय ३३ मत प्राप्त गरिन्। चिदी २०७४ सालको स्थानीय तह निर्वाचनमा पालिकाको उपाध्यक्षमा विजयी भएकी थिइन् । पालिकाको उपाध्यक्षमा नेकपा एमालेकै हरिप्रसाद पाठक विजयी भएका छन् । एमालेका पाठकले १ हजार ८५ मतले नेकपा एकीकृत समाजवादीका खिमानन्द पाण्डेयलाई पराजित गरे। एमालेका पाठकले ५ हजार ८ सय ७३ मत प्राप्त गरी विजयी भए । एकीकृत समाजवादीका पाण्डेयले ४ हजार ७ सय ७८ मत प्राप्त गरे। ९ वटा वडा रहेको बगनासकालीमा ६ वटा वडामा नेकपा एमाले र ३ वटा वडामा नेपाली कांग्रेस विजयी भएको छ । नेकपा एमालेले वडा नम्बर २ बाट तिर्थप्रसाद भट्टराई, वडा नं ३ बाट टिकाबहादुर थापा, वडा नं ४ बाट जितबहादुर कनौजे, वडा नं ५ बाट ओम प्रकाश गैरे, वडा नं ७ बाट गण बहादुर बुढाथोकी र वडा नं ८ बाट मोतिलाल बस्याल विजयी भएका छन् । नेपाली कांग्रेसबाट वडा नं १ बाट शेरबहादुर चिदी, वडा नं ६ बाट लक्ष्मीप्रसाद अधिकारी र वडा नं ९ बाट थानेश्वर तिमिल्सिना विजयी भएका छन् । २०७४ सालको स्थानीयको निर्वाचनमा पालिका अध्यक्षसहित ५ वटा वडा जितेको कांग्रेसले २०७९ को निर्वाचनमा ३ वडामा खुम्चिएको छ । अघिल्लो निर्वाचनमा एमालेले उपाध्यक्षसहित ४ वटा वडा जितेकोमा २०७९ को निर्वाचनमा अध्यक्ष, उपाध्यक्ष सहित ६ वटा वडामा जित हाँसिल गरेको हो। पाल्पामा सम्पन्न भएको ९ वटा पालिकाको मतपरिणाअनुसार एमाले अग्रस्थानमा रहेको छ । एमालेले ५ अध्यक्ष, ४ उपाध्य, कांग्रेसले २ प्रमुख, १ अध्यक्ष, १ उप प्रमुख, २ उपाध्यक्ष र नेकपा माओवादीले १ अध्यक्ष, १ उप प्रमुख, १ उपाध्यक्ष पदमा जित हाँसिल गरेको छ । ८१ वडा रहेको पाल्पामा ७६ वडाको मतपरिणाम सार्वजनिक हुँदा एमाले ३८, कांग्रेस ३२, माओवादी केन्द्र ५ र जनमोर्चाले १ वटा वडामा जित हाँसिल गरेको छ। पाल्पामा पहिलो पटक प्रमुख पदमा विजयी भएकी बगनासकाली गाउँपालिकाकी नव निर्वाचित अध्यक्ष सरस्वती चिदी । तस्बिर : अन्नपूर्ण"
मुखियापट्टी मुसहरनियामा जसपाका उम्मेदवार विजयी,ढल्केवर(धनुषा) : धनुषाको मुखियापट्टी मुसहरनिया गाउँपालिकामा जनता समाजवादी पार्टी(जसपा) विजयी भएको छ। गाउँपालिका अध्यक्ष र उपाध्यक्ष पदमा जसपाका उम्मेदवार विजयी भएका हुन्। जसपाबाट गाउँपालिका अध्यक्षका उम्मेदवार रहेका जयकुमार यादव निर्वाचित भएका हुन्। उनले नेपाली कांग्रेसका रामबाबु यादवलाई २ हजार ९५५ मतान्तरले पराजित गरेका छन्। गाउँपालिका अध्यक्षमा निर्वाचित भएका जयकुमारले ५ हजार ४१० मत प्राप्त गरेका छन् भने उनका निकटतम प्रतिद्वन्द्धी रामबाबु यादवले २ हजार ४५५ मत प्राप्त गरेका छन्। यसैगरी उपाध्यक्ष पदमा पनि जसपाकै सैदा खातुनले ४ हजार ४१४ मत प्राप्त गर्दै निर्वाचित भएकी छिन्। उनका निकटतम प्रतिद्वन्द्धी कांग्रेसकी अनिता कुमारीले ३ हजार १५२ मत प्राप्त गरेकी छिन्। छ वटा वडा रहेको मुखियापट्टी मुसहरनिया गाउँपालिकामा चारवटामा जनता समाजवादी पार्टी र नेपाली कांग्रेस र नेकपा एकिकृत समाजवादी पार्टीले एकएक वडामा जित हात पारेको छ।
बुढानीलकण्ठ नगरपालिकामा एमाले विजयी,काठमाडौं : बुढानीलकण्ठ नगरपालिकामा नेकपा एमाले विजयी भएको छ। मेयर र उपमेयरमा एमाले उम्मेदवार मिठाराम अधिकारी र अनिता लामा निर्वाचित भएका छन्। बुधबार दिउँसो सम्पन्न मतगणनामा अधिकारी १४ हजार २५० मतसहित मेयरमा निर्वाचित भएका हुन्। उनका प्रतिद्वन्द्वी कांग्रेसका विनोद चालिसेले ११ हजार ५१२ मत पाए। उपमेयरमा निर्वाचित अनिताले १४ हजार ३१४ मत प्राप्त गरिन्। प्रतिद्वन्द्वी रमिला वाग्लेले ११ हजार ९७२ मत पाइन्।
कांग्रेस नगरसभापति हुँदै मेयरमा निर्वाचित कान्छा उम्मेदवार भरत,"डडेल्धुरा : परशुराम नगरपालिकामा नेपाली कांग्रेसका कान्छा नगरसभापति नगरप्रमुखमा अनुमोदित भएका छन्। करिव ६ महिनाअघि सम्पन्न भएको कांग्रेस अधिवेसनबाट विजयी सुरुवात गरेका परशुराम नगरपालिकाका २९ वर्षीय भरत बढायर जोशी मेयरमा विजयी भएका हुन्। डडेल्धुराको परशुराम नगरपालिकामा देशकै कान्छा २९ वर्षीय युवा बढायर जोशीले प्रतिस्पर्धी माओवादीका शेरसिंह माललाई पराजित गरी मेयरमा जीत हासिल गरेका हुन। जोशी नेपाली कांग्रेसबाट टिकट पाइ मेयर पदमा परशुरामका मतदाताले अनुमोदित गरेका छन्। बढायर जोशी मंगलबार सकिएको मतगणनामा ५ हजार ९४१ मत ल्याएर विजयी भएका हुन्। उनले आफ्ना निकटतम प्रतिद्वन्द्वी नेकपा माओवादी केन्द्रका शेरसिंहलाई १३६ को मतान्तरले पराजित गरेका हुन्। बढायर जोशी नेपाली कांग्रेसका नगरसभापति हुन्। उनले राजनीतिक यात्रा उच्च शिक्षा हासिल गर्नका लागि महेन्द्रनगर पढ्दादेखि सुरु गरेको बताउँछन्। नेविसघंका प्रारम्भिक कमिटिबाट सुरुवात गरेको राजनीतिक जीवन पार्टीको नगरसभापति हुँदै नगरप्रमुखसम्म पुगेको भरतको भनाइ छ। उनले कडा प्रतिस्पर्धामा उभिएका माओवादीका उम्मेदवार माललाई झिनो मतान्तरले हाराएका छन्। उनका प्रतिस्पर्धी मालले ५ हजार ८०५ मत ल्याएका छन्। कांग्रेसले पाँच वडा मात्रै जितेको छ। परशुराममा १२ वडा छन्। जसमद्ये ७ वडा माओवादीले जितेको निर्वाचन कार्यालयले जनाएको छ। नगर उपप्रमुखमा माओवादीकी बिमला महताले ५ हजार ८८५ मत ल्याएर विजयी भएकी छन्। उनका निकटतम प्रतिद्वन्द्वी नेपाली कांग्रेसकी कलावती बोहराले ४ हजार ५९३ मत ल्याएर हार व्वयहोर्नु परेको छ। परशुराममा १२ वडामद्ये १, ४, ५, ७, ९, १० र १२ गरी ७ वडामा माओवादी विजयी भएको हो। वडा २, ३, ६, ८ र ११ गरी ५ वडामा कांग्रेसले जितेको छ। २०४९ सालमा जोगबुढाको लालढुगांमा जन्मेका भरत अहिले २९ वर्ष भए। बुवा चन्द्रकान्त बढायर जोशी र आमा मंगलादेवि बढायर जोशीका कान्छा छोरा भरतले परशुराम नगरमा युग सुहाउँदो विकास निर्माण गर्ने प्रतिवद्धता जनाउँदै मेयर पदका लागि चुनावी मैदानमा होमिएका थिए। सानै उमेरमा भरत पुरशुरामवासीको मन जित्न सफल युवा हुन्। प्रारम्भिक शिक्षा जोगवुढा मै रहेको ग्रीनभ्याली बोर्डिगं स्कुलबाट सुरु गरेका भरतले एसएलसीसम्म सोही विद्यालयमा अध्यन गरेको बताए। त्रिचन्द्र क्याम्पसबाट फिजिक्समा स्नातक सकाएपछि जोशीले चीनबाट एड्मोस्फेरिक फिजिक्समा मास्टर्ससमेत गरेका छन्। परशुराम मेयर भएकोमा औधी हर्षित भएको नेपाली कांगेसका सभापति भिमबहादुर साउदले बताए। उनी नेपाली कांग्रेसभित्र दख्खल राख्ने एक उच्च विचार भएका युवा समाजसेवीका रुपमा पनि परिचित छन्। उनले कोरोना माहामारी वा अन्य समयमा पनि गरिव असाहाय र समस्यामा परेका मानिसलाई सहयोग गर्नुका साथै समस्यामा परेका लागि एक अभिभावकको भुमिका पनि निर्वाह गर्ने गरेको नेपाली कांग्रेस प्रदेश 'क'का सभापति कैलाशकुमार पाण्डेयले बताए। शिक्षा, स्वास्थ्य कृषि, सडक, युवा स्वरोजगार लगाएतका कुराहरुमा विकासको नमुना देखाउन उनले प्रतिवद्धतापत्रमा उल्लेख गरेका छन्। जेठा दुई दाजु अमेरिका र क्यानाडामा बस्दै आएका भरतका बुवाले लालढुगांमै सानोतिनो व्यापार गरी छोराहरु हुर्काएको बताए। पढ्नमा तिखोबुद्धि भएका भरत सानैदेखि समाजसेवा भन्नेबित्तिकै हुरुक्क हुने र समाजमा नयाँ कुराको अभ्यास गरी नौलो विचार साथै असहाय मानिसको सेवामा लाग्ने गरेको उपलब्धी जनताले नगरसभापतिमा अनुमोदित गरि प्रष्ट्याएको उनका बुबा चन्द्रकान्तले खुसी हुँदै बताए। पछिल्लो दुई वर्षदेखि परशुरामै समाजसेवा गर्दै आए भरत प्रधानमन्त्री शेरबहादुर देउवा र स्थानीय कांग्रेसका नेताबाट प्रभावित भई नेविसंघ हुँदै पार्टी सक्रिय राजनीतिमा लागेका उनी परशुरामलाई समृद्ध बनाउन र युवालाई स्वरोजगार बनाउन सिपमुल तालिम तथा युवा स्वरोजगारका कुरालाई जोड दिने पक्षमा रहेको बताए।"
कांग्रेसलाई पराजित गर्दै एमालेकी पार्वती सुनुवार बनिन् फिक्कल गाउँपालिकाको अध्यक्ष,"सिन्धुली : सिन्धुलीको फिक्कल गाउँपालिकामा पाँच दलीय गठबन्धनलाई पराजित गर्दै नेकपा एमाले विजयी भएको छ । गाउँपालिकाको अध्यक्षमा एमालेकी पार्वती सुनुवार गठबन्धनको तर्फबाट कांग्रेसका नृप भुजेललाई ४५ मतले पराजित गर्दै निर्वाचित भएकी हुन् । उनले ४ हजार ६२ मत पाउँदा निकटतम प्रतिद्वन्द्वी कांग्रेसका भुजेलले ४ हजार १७ मत पाए । सुनुवार सिन्धुलीमा गाउँपालिका अध्यक्षमा निर्वाचित हुने पहिलो महिला उम्मेदवारसमेत बनेकी छन् । उनी २०७४ सालको स्थानीय निर्वाचनमा फिक्कल गाउँपालिकाकी उपाध्यक्ष हुन्। यस्तै, फिक्कल गाउँपालिका उपाध्यक्षमा पनि एमालेकै राजु बरालले फराकिलो मत अन्तरमा विजयी भएका छन् । गठबन्धनबाट माओवादी केन्द्रका लोकेन्द्र कार्कीलाई पराजित गरेका बरालले ४ हजार २ सय ५६ मत पाई निर्वाचित भएका हुन् । गठबन्धनबाट माओवादी केन्द्रका कार्कीलाई ३ हजार ४ सय २६ मत प्राप्त भएको थियो । फिक्कल गाउँपालिकाका ४ वटा वडामा वडा अध्यक्ष सहित प्यानल नै एमालेले जितेको छ । ६ वडा रहेको फिक्कलमा वडा नं १ माओवादी केन्द्र र वडा नं ४ मा भने कांग्रेसका उम्मेदवार विजयी भएका छन् । जिल्लामा नेकपा एमालेले सिन्धुलीको गोलन्जोर गाउँपालिकाको अध्यक्षमा गठबन्धन दलबाट नेपाली कांग्रेसका पुष्प कार्कीलाई पराजीत गर्दै जित हात पारेको छ । गोलन्जोर गाउँपालिका अध्यक्षमा एमालेका शंकर बराल र उपाध्यक्षमा नेकपा माओवादी केन्द्रका ज्वाला प्रसाद न्यौपाने विजयी भएका छन् ।"
मुगुमा कांग्रेस जिल्ला सभापति सवार जीप दुर्घटना,मुगु : नेपाली कांग्रेस मुगुका सभापति चढेको जीप सोरु गाउँपालिका वडा नम्बर ६ बन्जामा दुर्घटनामा परेको छ। दुर्घटनामा नेपाली कांग्रेस मुगुका सभापति ऐनबहादुर शाही र अन्य २ जना घाइते भएका छन्। सदरमुकाम गमगढी बजारदेखि सोरुकोटतर्फ जाँदै गरेको लु १ प १७७२ नम्बरको जीप बुधबार दिउँसो १२ बजेतिर दुर्घटनामा परेको जिल्ला प्रशासन कार्यालय मुगुका प्रमुख जिल्ला अधिकारी रोमबहादुर महत जानकारी दिए। जीपमा शाहीलगायत १५ जना सवार थिए। घाइते हुनेमा कांग्रेसका पूर्वगाउँकार्य समितिका सदस्य नरजित शाही र सोरुपालिका गाउँकार्य समितिका सभापति कुबेर जंग शाही हुन्। अन्यलाई भने सामान्य चोट लागेको प्रहरीले जनाएको छ। सामान्य घाइतेहरुको सोरुकोटमा उपचार भइरहेको छ । सभापति र अन्य गम्भीर घाइतेलाई थप उपचारका लागि हेलिकोप्टरबाट नेपालगञ्ज लैजाने तयारी भइरहेको प्रमुख जिल्ला अधिकारी महतले बताए।
पर्साका २१ वर्षीय युवा पालिका प्रमुखमा निर्वाचित,"वीरगन्ज : पर्सामा २१ वर्षीय युवा पालिका प्रमुखमा निर्वाचित भएका छन्। पर्साको कालिकामाई गाउँपालिकाको अध्यक्षमा जनता समाजवादी पार्टी (जसपा) का २१ वर्षीय वशीष्टकुमार गुप्ता निर्वाचित भएका हुन्। निकटम प्रतिद्वन्दी नेपाली कांग्रेसका उम्मेदवार अजयकुमार कुर्मीलाई ११७ मत अन्तरले पराजित गर्दै जसपाका गुप्ता, गाँउपालिका अध्यक्षमा विजयी भएका हुन्। गुप्ताले ३ हजार ७४३ मत पाएका हुन्। उनका निकटम प्रतिद्वन्द्वी कांग्रेसका कुर्मीले ३ हजार ६२६ मात्रै मत पाएको निर्वाचन अधिकृत प्रकाश कोइरालाले जानकारी दिए। यस्तै कालीकामाई गाउँपालिकाको उपाध्यक्षमा भने नेपाली कांग्रेसकी राजमति बरैनी ३९८२ मतका साथ निर्वाचित भएकी छिन्। उनका निकटम प्रतिद्वन्द्वी जसपाकी सहानी खातुनले ३८५९ मत पाएकी छिन्। ५ वटा वडा रहेको कालीकामाई गाँउपालिकामा ३ वटा वडा जसपाले जित्दा कांग्रेस र एमालेले ११ वडा जितेका छन्। कालीकामाई गाँउपालिका अध्यक्षमा गुप्ता विजयी भएसँगै पर्सा जिल्लामा जसपाले अहिलेसम्म दुई वटा पालिकाले जीत हासिल गरेको छ। यसअघि जिल्लाको धोविनी गाउँपालिका अध्यक्षमा जसपाका मदन चौहान अध्यक्षमा विजयी भएका छन्। १४ वटा स्थानीय तह रहेको पर्सा जिल्लामा हालसम्म ३ पालिकाको मात्रै नतिजा सार्वजनिक भएको छ।"
"इलाममा कांग्रेस, माइमा एमाले, अरु दुईमा मिश्रित","इलाम : नेकपा एमालेको प्रभाव क्षेत्र रहेको इलाम नगरपालिकामा कांग्रेसका उम्मेदवार विजयी भएका छन्। मेयर पदमा नेपाली कांग्रेसका केदार थापा विजयी भएका छन्। उनले १३ हजार १ सय ६५ मत प्राप्त गरे। उपमेयरमा कांग्रेसकै विष्णु दाहाल लिम्बूले विजय प्राप्त गरिन्। उनले १३ हजार ५ सय ४२ मत प्राप्त गरिन्। नेकपा एमालेका नेता सुभाषचन्द्र नेम्वाङको गृह नगरसमेत रहेको इलाम नगरपालिकामा मेयरका निकटतम प्रतिद्वन्द्वी नेकपा एमालेका धिरेन चेम्जोङले १० हजार ५ सय ८७ मत ल्याए। त्यस्तै, उपमेयरमा एमालेकै सीतादेवी रिजालले १००८८ मत ल्याएकी छन्। २०४८ सालको स्थानीय निर्वाचनपछि इलाम नगरपालिकामा नेपाली कांग्रेसले जित हासिल गरेको हो। १२ वटा वडा रहेको इलाममा ९ वटामा कांग्रेसले वडाध्यक्ष जितेको छ भने ३ वटामा एमाले विजयी भएको छ। इलाम नगरपालिकाका प्रमुख केदार थापा र उपप्रमुख विष्णु दाहाल इलामको माई नगरपालिकामा नेकपा एमालेका खम्बासिंह लिम्बु र उप मेयरमा एमालेकै हिमा भण्डारी विजयी भएका छन्। अन्तिम मत परिणाम अनुसार विजयी लिम्बु नेकपा माओवादी केन्द्र (गठबन्धन) तर्फका उम्मेरदवार धनकुमार लिम्वूलाई १६१७ मतान्तरले पछि पार्दै विजयी भए। विजयी लिम्बुले ८१३२ मत प्राप्त गर्दा पराजित लिम्बुले ६५१५ मत प्राप्त गरेका छन्। त्यस्तै उपमेयरमा नेकपा एमालेका हिमा भण्डारी ७८७५ मत ल्याई विजयी भइन्। निकटतम प्रतिस्पर्धी गठबन्धनतर्फ नेपाली कांग्रेसका हेमबहादुर लिम्बुले ६३३६ मत प्राप्त गरे। उपमेयरमा विजयी र उपविजयीको मतान्तर १५३० मत रहेको छ। माइको वडा नम्बर १ अध्यक्षमा नेपाली कांग्रेसका रामबहादुर राईसहित प्यानल विजयी भएको छ। वडा नम्बर २ मा नेकपा एमालेका उर्दबहादुर राईको नेतृत्वमा प्यानलनै विजयी भएको छ। वडा नम्बर ३ मा नेपाली कांग्रेसबाट वडाध्यक्षमा देउकुमार तामाङ र एक खुला सदस्य निर्वाचित हुँदा एमालेका ३ जना सदस्य निर्वाचित भएका छन्। वडा नम्बर ४ मा नेकपा एमालेका हेमबहादुर लायो मगरको नेतृत्वमा प्यानलनै विजयी भएका छन्। वडा नम्बर ५ मा वडाध्यक्ष भुपेन्द्र पुर्बछाने मगरको नेतृत्वमा नेकपा एमाले प्यानलनै निर्वाचित भएको छ। त्यस्तै माई ६ मा गठबन्धनतर्फ नेपाली कांग्रेसका खड्ग सुन्दर योङहाङ लिम्बु निर्वाचित हुँदा सदस्यमा जनता समाजवादीका एक, माओवादी केन्द्रका एक र नेकपा एमालेका दुई सदस्य निर्वाचित भएका छन्। वडा नम्बर ७ मा एमालेका बुद्धिप्रसाद खनालको नेतृत्वमा प्यानलनै विजयी भएको छ। वडा नम्बर ८ मा अमृत बहादुर मोक्तानको नेतृत्वमा प्यानलनै विजयी भएका छन। वडा नम्बर ९ मा लिला कुमार राईको नेतृत्वमा एमाले प्यानलनै विजयी भएको छ। वडा नम्बर १० मा गणेश राईको नेतृत्वमा एमाले प्यानलनै विजयी भएको छ।माई नगरमा मेयर, उपमेयर र वडाध्यक्षसहित ५२ सदस्यको लागि भएको निर्वाचनमा ४२ पदमा एमालेले र १० पदमा गठबन्धनले जित हासिल गरेको छ। इलामको रोङ गाउपालिकाको अध्यक्षमा गठबन्धनका तर्फबाट नेपाली कांग्रेसका मणिकुमार स्याङबो तामाङ (सुवास) र उपाध्यक्षमा एमालेकी बिष्णुमाया भुजेल विजयी भएका छन्। सुवासले ४६७९ मत पाएका थिए भने निकटतम प्रतिद्वन्द्वी नेकपा एमालेका मेहरमान तामाङले ४३२२ मत पाएका छन्। त्यसैगरी उपाध्यक्षमा विजयी भुजेलले ४६५६ मत ल्याउँदा निकटतम प्रतिद्वन्द्वी गठबन्धनकी कल्पना खनाल भण्डारीले ४१९७ मत ल्याएकी छन्। ६ वटा वडा रहेको रोङ गाउँपालिकाको ३ वटा वडा अध्यक्ष नेपाली कांग्रेसका उम्मेदवारले जितेका छन् भने २ वटा एमालेले जितेका छन्। वडा नम्बर १, ३ र ५ मा नेपाली कांग्रेसले वडा अध्यक्ष जितेको छ भने वडा नम्बर ४ र ६ एमालेले जितेको छ। वडा नम्बर २ मा भने स्वतन्त्र उम्मेदवार ले विजयी हात पारेका छन्। इलामको माइजोगमाई गाउँपालिकाको अध्यक्षमा नेकपा एमालेका कुशबहादुर थेवे निर्वाचित भएका छन्। गठबन्धनबाट उम्मेदवार बनेका नेकपा एसका जीतबहादुर राईलाई २२२ मतान्तरले थेवे विजयी भएका हुन्। थेबेले ५१३५ मत ल्याएका छन् भने नेकपा एसका राईले ४९२३ मत प्राप्त गरेका छन्। उपाध्यक्षमा भने गठबन्धनको तर्फबाट उम्मेदवार बनेकी नेपाली कांग्रेसकी प्रबिना राई विजयी भएकी छन्। नेकपा एमालेकी सावित्रा भट्टराईलाई २७६ मतान्तरले हराउँदै राई उपाध्यक्ष निर्वाचित भएकी हुन्। माइजोगमाई१ मा एमालेको प्यानल विजयी भएको थियो। वडा नं २ र ३ मा नेपाली कांग्रेस नेतृत्वको गठबन्धनको प्यानल वडा नं ४, ५ र ६ मा एमालेको प्यानल विजयी भएको छ।"
"राजेन्द्र महतोको गृहपालिका कांग्रेसले खोस्यो, लोसपाका महेन्द्र महतो पराजित",मलंगवा : सर्लाहीको चन्द्रनगर गाउँपालिका अध्यक्षमा नेपाली कांग्रेसका राजकुमार महतो विजयी भएका छन्। चन्द्रनगर लोकतान्त्रिक समाजवादी पार्टीका शीर्ष नेता राजेन्द्र महतोको गृहपालिका हो। यहाँ राजेन्द्रका दाई महेन्द्र महतो गाउँपालिका अध्यक्ष थिए। लोसपाले सम्हालिरहेको गाउँपालिका कांग्रेसले जितेको हो। कांंग्रेसका राजकुमारले माओवादी केन्द्रका उम्मेदवार लोकेन्द्र मुखियालाई ४५९ मतले पछि पार्दै विजयी भएका हुन्। महतोले ३ हजार ९९५ मत पाएका छन् भने उनका निकटतम प्रतिद्वन्द्वी माओवादीका लोकेन्द्र मुखियाले ३ हजार ५३६ मतमात्र पाएका छन्। राजकुमारले निवर्तमान गाउँपालिका अध्यक्ष लोसपाका महेन्द्र महतोलाई पनि पराजित गरे। २ हजार ८८५ मतसहित तेस्रो स्थानमा खुम्चिएका महेन्द्र लोसपाका शीर्ष नेता राजेन्द्र महतोका दाई हुन्। २०७४ सालमा उनी अध्यक्ष भएका थिए। उपाध्यक्षमा माओवादी केन्द्रकी गीता देवी महतो ३ हजार ८६० मतसहित विजयी भएकी छन्। निकटतम् प्रतिद्वन्द्वी कांग्रेसकी मंजु देवीले २ हजार ९५८ मत प्राप्त गरेकी छन्।
पाँचथरको याङवरकमा अध्यक्षमा एमालेका भीमबहादुर र उपाध्यक्षमा बाबा निर्वाचित,फिदिम : पाँचथरको याङवरक गाउँपालिकामा अध्यक्ष र उपाध्यक्षमा एमालेका उम्मेदवार विजयी बनेका छन्। अध्यक्षमा भीमबहादुर योङ्या र उपाध्यक्षमा बाबा मेनेङ्बो निर्वाचित भएका हुन् । भीमबाहादुरले निकटतम प्रतिद्वन्दवी नेपाली कांग्रेसका मबिन्द्र योङ्लाई ८० मतले पराजित गरे। भीमबहादुरले चार हजार एक सय १८ मत प्राप्त गर्दा मबिन्द्रले चार हजार ३८ मत प्राप्त गरेका हुन् । बाबाले उपाध्यक्षका निकटतम प्रतिद्वन्द्वी माओवादी केन्द्रका अर्जुन बेघालाई तीन सय १९ मतले पराजित गरेकी हुन् । बावाले तीन हजार नौ सय ९८ मत प्राप्त गर्दा अर्जुनले तीन हजार छ सय ७९ मत प्राप्त गरे।
संसदमा विनियोजन विधेयकका सिद्धान्त र प्राथमिकतामाथि छलफल सुरु,"काठमाडौंः संसद् बैठक सुरु भएको छ । बैठकमा विनियोजन विधेयकका सिद्धान्त र प्राथमिकतामाथि छलफल सुरु भएको छ । छलफलमा एमालेले पनि भाग लिएको छ । संसदमा जेठ ४ र ५ गते प्रिबजेटका विषयमा छलफल हुने कार्यसूची छ। १५ दिन अगाडि प्रिबजेटको तयारी हुनुपर्ने नियमावलीमा व्यवस्था छ। तर, सदन ढिलो आह्वान भएकाले १५ दिन नपुग्ने भएपछि नियम निलम्बन गरेर छलफल अगाडि बढाउने तयारी भएको हो।"
धरान उपमहानगरपालिकामा गठबन्धनलाई पछि पार्दै स्वतन्त्र उम्मेदवार हर्क साम्पाङको अग्रता,धरान : धरान उपमहानगरपालिकामा जारी मतगणनको परिणामअनुसार मेयरमा स्वतन्त्र उम्मेदवारले अग्रता लिएका छन् । गठबन्धनका साझा उम्मेदवार कांग्रेसका किशोर राईलाई पछि पार्दै स्वतन्त्रका हर्क सम्पाङ्ले अग्रता लिएका हुन् । स्वतन्त्र उम्मेदवार हर्कले ८१४० मत प्राप्त गरी अग्रता लिएका छन् । कांग्रेसका किशोरले ८१२६ मत प्राप्त गरेका छन्। चार दिनदेखि अग्रता लिएका किशोर राईलाई हर्कले १४ मतटले अग्रता लिएका छन् । धरानको मतगणनाको रोचक प्रसङ्ग के छ भने एमाले र कांग्रेसले वडाअध्यक्षमा अग्रता लिइरहँदा हर्कले दुवै उम्मेदवारभन्दा बढी मत ल्याउन ल्याएका छन्। उपमेयरमा भने गठबन्धनका उम्मेदवारले अग्रता लिएका छन् । उपमेयरमा माओवादीका अइन्द्रविक्रम बेघाले ९१३६ मत प्राप्त गरी अग्रस्थान कायम गरेका छ्न् । एमालेका पदम इस्बोले ८८५१ मत प्राप्त गरी बेघालाई पछ्याइरहेका छन् ।
महानगर मेयरउपमेयर : कसको 'टक्कर' कोसँग ?,"काठमाडौंः स्थानीय तह निर्वाचनको मतगणना कार्य जारी छ । बुधबार मध्यान्ह १२ बजेसम्मको मतपरिणामअनुसार महानगरको मेयर र उपमेयरतर्फ अधिकांशमा गठबन्धनका उम्मेदवारले अग्रता कायम गरेका छन् । महानगरअन्तर्गत् मेयरतर्फ काठमाडौंमा बाहेक अन्य सबैमा गठबन्धनका उम्मेदवार अगाडि छन् । काठमाडौं महानगरमा भने स्वतन्त्र उम्मेदवारले भारी मतान्तरले अग्रता लिइरहेका छन् । महानगरअन्तर्गत् उपमेयरतर्फ एमाले काठमाडौं, ललितपुर र विराटनगरमा पहिलो स्थानमा छ । उपमेयरतर्फ पोखरा, वीरगंज, भरतपुरमा कांग्रेस, विराटनगर र ललितपुर महानगरपालिकामा एमालेले अग्रता कायम गरेको छ । ६ वटै महानगरमा एमाले दोस्रो स्थानमा छ । महानगरपालिकाअन्तर्गत् काठमाडौं महानगरमा मेयरमा स्वतन्त्र तर्फका उम्मेदवार बालेन्द्र साहले अग्रता कायम गरेका छन् । उनलाई एमालेका केशव स्थापितले पछ्याइरहेका छन्। सत्ता गठबन्धनका सिर्जना सिंह तेस्रो स्थानमा छिन् । बालेन्द्रले १६ हजार पाँच सय ७९ मत ल्याउँदा केशवले ८५ सय ४८ मत प्राप्त गरेका छन् । यस्तै, सिर्जना सिंहले ७ हजार ६९० मत ल्याएकी छिन् । काठमाडौं महानगरमा उपमेयरतर्फ एमालेकी सुनिता डंगोलले अग्रता कायम गरेकि छन् । डंगोलले १५ हजार ६ सय ७३ मत ल्याउँदा एकीकृत समाजवादीका रामेश्वर श्रेष्ठले ५ हजार १५ मत प्राप्त गरेका छन् । श्रेष्ठलाई राप्रपाका बिनिता मगैंयाले पछ्याइरहेकी छन् । भरतपुर महानगरमा मेयरमा गठबन्धनका उम्मेदवार रेनु दाहालले अग्रता कायम गरेकी छिन् । उनलाई एमालेका विजय सुवेदीले पछ्याइरहेका छन् भने कांग्रेसका बागी जगन्नाथ पौडेल तेस्रो स्थानमा छन् । रेनुले ९ हजार ९ सय ७० मत ल्याउँदा विजयले ८२ सय ५८ मत प्राप्त गरेका छन् । यस्तै, पौडेलले ४३ सय १५ मत ल्याएका छन् । भरतपुर महानगरमा उपमेयरतर्फ कांग्रेसका चित्रसेन अधिकारीले अग्रता कायम गरेका छन् । अधिकारीले ११ हजार ९ सय ५६ मत ल्याउँदा राप्रपाका हिमला गुरुङले ६ हजार ७४२ मत प्राप्त गरेकी छिन् । यस्तै ललितपुर महानगरमा मेयरमा गठबन्धनका उम्मेदवार चीरीबाबु महर्जनले अग्रता कायम गरेका छन् । उनलाई एमालेका हरीकृष्ण व्यञ्जनकारले पछ्याइरहेका छन् । राप्रपाका अष्टबहादुर महर्जन तेस्रो स्थानमा छन् । चिरीबाबुले ११ हजार ९ सय २० मत ल्याउँदा हरिकृष्णले ५५ सय ७० मत प्राप्त गरेका छन् । यस्तै, अष्टबहादुरले ९९८ मत ल्याएका छन् । ललितपुर महानगरमा उपमेयरतर्फ एमालेकी मञ्जली शाक्य बज्राचार्यले अग्रता कायम गरेकी छन् । मञ्जलीले ५९ सय ८३ मत ल्याउँदा माओवादी केन्द्रका बाबुराज आचार्यले ४५ सय ६६ मत प्राप्त गरेका छन् । आचार्यलाई राप्रपाका स्वर्णीमा शाक्यले पछ्याइरहेका छन् । पोखरा महानगरमा मेयरमा गठबन्धनका उम्मेदवार धनराज आचार्यले अग्रता कायम गरेका छन् । उनी एकीकृत समाजवादीका नेता हुन् । उनलाई एमालेका कृष्णबहादुर थापाले पछ्याइरहेका छन् भने राप्रपाका शंकर बराल तेस्रो स्थानमा छन् । आचार्यले १२ हजार ९ सय ४५ मत ल्याउँदा कृष्णले ११ हजार १५० मत प्राप्त गरेका छन् । यस्तै, बरालले १३ सय ६० मत ल्याएका छन् । पोखरा महानगरमा उपमेयरतर्फ कांग्रेसका कोपिला रानाभाटले अग्रता कायम गरेकि छिन् । रानाभाटले १३ हजार २ सय ३३ मत ल्याउँदा राप्रपाका रन्जनाकुमारी सेनले ११ सय ४५ मत प्राप्त गरेकी छिन् । विरगञ्ज महानगरमा मेयरमा गठबन्धनका उम्मेदवार जनता समाजवादीका राजेशमान सिंह फराकिलो मतका साथ पहिलो स्थानमा छन् । उनलाई एमालेका विजय सरवागीले पछ्याइरहेका छन् । राप्रपाका गिरीश गिरी तेस्रो स्थानमा छन् । राजेशमानले ११ हजार ९ सय ९५ मत ल्याउँदा विजयले ५६ सय ३५ मत प्राप्त गरेका छन् । यस्तै, गिरीले ४ सय ५९ मत ल्याएका छन् । विरगंज महानगरमा उपमेयरतर्फ कांग्रेसका इस्तीयाज आलमले अग्रता कायम गरेका छन् । आलमले ८ हजार ४ सय २२ मत ल्याउँदा लोकतान्त्रिक समाजवादी पार्टीका पुरुषोत्तम लाल झाले १४ सय ७ मत प्राप्त गरेका छन् । विराटनगर महानगरतर्फ मेयरमा गठबन्धनका उम्मेदवार कांग्रेसका नागेश कोइरालाले अग्रता लिएका छन् । उनलाई एमालेका सागरकुमार थापाले पछ्याइरहेका छन् । स्वतन्त्रबाट उम्मेदवारी दिएका उमेशकुमार यादव तेस्रो स्थानमा छन् । नागेशले ११ हजार ८ सय ७६ मत ल्याउँदा थापाले ९ हजार ७५ मत प्राप्त गरेका छन् । यस्तै, यादवले ३९२ मत ल्याएका छन् । विराटनगर महानगरमा उपमेयरतर्फ एमालेका शिल्पा कार्कीले अग्रता कायम गरेकी छन् । शिल्पाले १० हजार ४२६ मत ल्याउँदा गठबन्धनका उम्मेदवार जसपाका अमेन्द्र यादवले ६ हजार ३८२ मत प्राप्त गरेकी छन् । विराटनगरमा राप्रपाका विन्दाकुमारी लुँइटेल तेस्रो स्थानमा छिन् ।"
"जनकपुरधामको २५ को वडाध्यक्षमा कांग्रेसका साह निर्वाचित, कुन वडामा कस्तो जित ?","जनकपुरधाम : जनकपुरधाम उपमहानगरपालिका २५ मा नेपाली कांग्रेसका उम्मेदवार प्यानलसहित विजयी भएका छन् । नेपाली कांग्रेसको वडा अध्यक्षका उम्मेदवार चन्देश्वर साह प्यानलसहित निर्वाचित भएका हुन् । साह २१७ मतको फराकिलो अन्तरले निर्वाचित भएका छन् । साहले ७०६ मत ल्याएर विजयी हुँदा उनका निकटतम प्रतिद्वन्द्वी स्वतन्त्र उम्मेदवार मोकमरुद्दिन ४८९ मतमा सिमित भए । त्यस्तै, एमालेकी उर्मिला कुमारी यादवले ४१० र जसपाका जोगेन्द्र पासवानले ३९७ मत ल्याएका छन् । यसअघि जनकपुरधाम उपमहानगरपालिका १ को वडा अध्यक्षमा नेपाली कांग्रेसका दीपनारायण यादव १ हजार १४३ मतसहित निर्वाचित भइसकेका छन् भने वडा नम्बर२ को वडा अध्यक्षमा पनि नेपाली कांग्रेसकै शिवकुमार साह ६११ मत सहित निर्वाचित भइसकेका छन् । त्यस्तै, वडा नम्बर३ को वडा अध्यक्षमा तमलोपाका दिपेन्द्र साह २७६ मत ल्याइ निर्वाचित भएका हुन् भने वडा नम्बर४ को वडाअध्यक्षमा नेपाली कांग्रेसका सुरेश झा पण्डित ८३३ मत प्राप्त गरी निर्वाचित भएका छन् । त्यस्तै, वडा नम्बर५ को वडाध्यक्षमा नेकपा एमालेका बेचन साह २९१ मत ल्याएर निर्वाचित भइसकेका छन् भने वडा नम्बर६ को वडा अध्यक्षमा नेपाली कांग्रेसका दिनेश साह ३३१ मत प्राप्त गरी विजयी भइसकेका छन् ।"
कञ्चनपुरको दोधारा चाँदनीको मेयरमा एमालेका किशोर लिम्बू निर्वाचित,"महेन्द्रनगर : महाकाली पारीको गाउँ भनेर चिनिने कञ्चनपुरको दोधारा चाँदनी नगरपालिकाको नगरप्रमुखमा नेकपा एमालेका उम्मेदवार किशोर लिम्बू विजयी भएका छन् । नेपाली कांग्रेसका उम्मेदवार गोपालदत्त भट्टलाई ९३३ मत अन्तरले पराजित गर्दै लिम्बू नगरप्रमुखमा निर्वाचित भएका हुन् । उनले ७ हजार १०४ मत प्राप्त गर्दा निकटतम प्रतिस्पर्धी भट्टले ६ हजार १७१ मत ल्याए । त्यसैगरी, उपप्रमुखमा नेपाली कांग्रेसका उम्मेदवार गंगादेवी जोशी विजयी भएका छन् । उनले ६ हजार ३६५ मत प्राप्त गरे । उपप्रमुखमा नेकपा एमालेका उम्मेदवार खिमा चन्दले पाँच हजार ८२२ मत प्राप्त गरे । २६ हजार ८०३ मतदाता रहेको दोधारा चाँदनीमा यसअघि प्रमुखमा नेपाली कांग्रेस र उपप्रमुखमा नेकपा एमालेका उम्मेदवार निर्वाचित भएका थिए । १० वडा रहेको दोधारा चाँदनीमा नेकपा एमालेले छ वडाध्यक्ष जितेको छ । नौ पालिका रहेको कञ्चनपुरमा नेकपा एमालेले दुई र नेपाली कांग्रेस र नेकपा माओवादी केन्द्रले एकएक पालिकामा जित निकालेको छ ।"
"दोहोरिएका अनुहार : पुराना कोहीले हारे, कोहीले जिते","सङ्खुवासभा : दश स्थानीय तह रहेको संखुवासभामा एक अध्यक्ष र एक मेयर स्थानीय तहको निर्वाचनमा दोहोरिएका छन्। पाँचखपन नगरपालिका मेयर र चिचिला गाउँपालिका अध्यक्ष पुनः दोहोरिएका हुन्। २०७४ को निर्वाचनामा निर्वाचित पाँचखपनका मेयर विपिन राई र चिचिला गाउँपालिका अध्यक्ष पासाङ नुवु शेर्पा यस पटकको निर्वाचनमा पनि निर्वाचित भएका छन्। २०७४ को निर्वाचनमा मकालु गाउँपालिका१ बाट वडा अध्यक्षमा निर्वाचित ओङदी छिरिङ शेर्पा यस पटक गाउँपालिका अध्यक्षमा निर्वाचित भएका छन्। धर्मदेवि नगरपालिकाबाट २०७४ को निर्वाचनमा वडा नं ६ को निर्वाचनमा एमाले निर्वाचित वडा अध्यक्ष उदय चन्द्र पौडेल यस पटक मेयरमा विजयी भएका छन्। धर्मदेविकै वडा १ मा जगतबहादुर कार्की, ३ मा श्याम पौडेल र ६ मा लक्ष्मिप्रसाद अधिकारी पुन वडा अध्यक्षमा विजयी भएका हुन्। त्यसैगरी दोहारीएका वडा अध्यक्षहरुको हारजित भएको छ। खाँदबारी नरपालिका१ मा निरञ्जन श्रेष्ठ, वडा ८ मा डम्बरबहादुर कटुवाल र वडा ३ का भरतकुमार घिमिरेले दोस्रो कार्यकालको जिम्मेवारी निर्वाह गर्ने अवसर प्राप्त गरेका हुन्। घिमिरे उप निर्वाचनमा नेकपा बाट निर्वाचित भएका थिए। चैनपुर नगरपालिका३ मा बलबहादुर अधिकारी, वडा ४ मा धनबहादुर तामाङ र वडा ५ मा काजी बहादुर लिम्बु पुन निर्वाचित भएका हुन्। मादी नगरपालिका६ मा धननारायण तामाङ पुन निर्वाचित भएका छन्। त्यसैगरी पाँचखपन नगरपालिका१ मा तेकबहादुर बुढाथोकी र वडा नं ९ मा कुलबहादुर तामाङ दोहोरीएका हुन्। सिलिचोङ गाउँपालिकामा वडा नम्बर १ बाहेका वडामा सबै वडा अध्यक्ष दोहोरिका छन्। वडा २ मा मोहन संसेर राई, ३ मा प्रताप सिं तामाङ, ४ देवेन्द्र राई र ५ मा इश्वर राई पुन विजयी भएका हुन्। दोहोरिका एक गाउँपालिका अध्यक्ष, उपाध्यक्ष १० जना वडा अध्यक्षले दोस्रो पटक हार व्यहोर्नु पारेको छ। सभापोखरी गाउँपलिका अध्यक्ष रत्न सुब्बा, मकालु गाउँपालिका उपाध्यक्ष चमेली राई र मादी नगरपालिका९ मा वडा अध्यक्ष भएका छिरिङ् शेर्पा यस पटक उपमेयरमा पराजित भएका छन्। वडा अध्यक्षमा सभापोखरी५ का यम सुब्बा, ६ का विकास पौडेल र २ का डिकप्रसाद सुवेदीले हार व्यहोर्नु परेको हो। त्यसैगरी खाँदबारी नगरपालिका६ मा दयानिधी बराल र ११ मा नगेन्द्र गुरुङले वडा अध्यक्षमा हार व्यहोरेका हुन्। चैनपुरमा नगरपालिका८ मा भरत खड्का, १० मा तेजबहादुर कटुवाल र ११ मा धर्म चौहान पनि वडा अध्यक्षमा पाराजित भएका छन्। माओवादी बाट एमालेमा प्रवेश गरेका खड्का जिल्ला उपसचिव पनि हुन्। त्यसैगरी भोटखोला गाउँपालिका१ का तेन्छेवी शेर्पा पनि यस पटक पराजित भए। सङ्खुवासभामा कांग्रेस ६ र एमाले ४ पालिका प्रमुख स्थानीय तहको निर्वाचनमा सङ्खुवासभाको १० स्थानीय तहमध्ये कांग्रेसले ६ र एमालेले ४ वटा पालिका अध्यक्ष जितेको छ। कांग्रेस र एमाले २०७४ को निर्वाचनमा पाँचपाच प्रमुख तथा अध्यक्ष जितेको थियो। एमालेबाट ३४, कांग्रेसबाट ३३, माओवादीबाट ९ र स्वातन्त्रमा १ वडा अध्यक्ष निर्वाचित भएका छ। वडा अध्यक्षहरुमा एमाले पहिलो देखिएको छ। कांग्रेसले खाँदबारी नगरापालिका, धर्मदेवि नगरपालिका, सभापोखरी गाउँपालिका, चिचिला गाउँपालिका, सिलिचोङ गाउँपालिका, मकालु गाउँपालिका प्रमुख तथा अध्यक्ष जितेको छ। एमालेले मादी नगरपालिका, धर्मदेवि नगरपालिका, चैनपुर नगरपालिका र भोटखोला गाउँपालिका प्रमुख तथा अध्यक्ष निर्वाचित भएका छन्। त्यसैरी कांग्रेसबाट ३ र एमालेबाट ४ उपप्रमुख तथा उपाध्यक्ष विजयी भएका छन्। माओवादीले १, नेकपा(एकिकृत समाजवादी)ले २ उपप्रमुख तथा उपाध्यक्ष जितेको छ। २०७४ को निर्वाचनमा एमाले ६ वटा र कांग्रेसले ४ वटा उपप्रमुख तथा उपाध्यक्ष जितेको थियो। खाँदबारी नगरपालिकाको मेयरमा गठबन्धनका तर्फबाट नेपाली कांग्रेसका महेश थपलिया र उपमेयरमा नेकपा एमालेकी महेश्वरा बज्राचार्य विजयी भएका छन्। सभापोखरी गाउँपालिकामा गठबन्धनका तर्फबाट अध्यक्षमा नेपाली कांग्रेसका भिमबहादुर लिम्बु विजयी भएका छन्। मादी नगरपालिकाको मेयरमा एमालेका जिवन लिंथेप र उपमयेरमा सुनिता देव भट्टराई निर्वाचित भएका छन्। पाँचखपन नगरपालिकाको मेयरमा गठबन्धनका तर्फबाट नेपाली कांग्रेसका विपीन राई र उपमेयरमा नेकपा (एकिकृत समाजवादी)की सुमुना श्रेष्ठ विजयी भएका छन्। भोटखोला गाउँपालिकाको अध्यक्षमा नेकपा एमालेका वाङ छेदर लामा उपाध्यक्षमा एमालेकै सहना लामाले निर्वाचित भएकी छन्। मकालु गाउँपालिका अध्यक्षमा कांग्रेसका ओङदी शेर्पा र उपाध्यक्षमा नेकपा(माओवादी केन्द्र) की मनकला राई विजयी भएका छन्। सिलिचोङ गाउँपालिकाको अध्यक्ष पदमा भुपालराज मेवाहाङ र उपाध्यक्ष पदमा देविता कुलुङ निर्वाचित भएका हुन्। चिचिला गाउँपालिकाको अध्यक्षमा पासाङ नुर्वू शेर्पा दोश्रो कार्यकालका लागि निर्वाचित भएका छन् भने उपाध्यक्षमा मनकला राई निर्वाचित भएकी छन्। धर्मदेवि नगरपालिकाको मेयरमा एमालेका उदचन्द्र पौडेल र उमेयरमा कांग्रेसकी तारा महते विजयी भएका हुन्। चैनपुर नगरपालिमा मेयर र उपमेयर एमाले जितेको छ। मेयरमा कृष्णकुमार तामाङ र उपमेयरमा एमालेकै एलिना श्रेष्ठले विजयी भएकी छन्।"
कृषि उपजको समर्थन मूल्य तोक्न र हरेक पालिकामा कृषि बजार निर्माण गर्न झलनाथको माग,"काठमाडौं : नेकपा एकीकृत समाजवादीका सम्मानित नेता झलनाथ खनालले बजेट ल्याउँदा संविधानमा उल्लेख भएको राज्यको निर्देशक सिद्धान्त तथा दायित्वलाई अवलम्बन गरेर बजेट ल्याउनुपर्ने बताएका छन्। संसदमा विनियोजन विधेयकका सिद्धान्त र प्राथमिकतामाथि छलफलमा भाग लिँदै खनालले गठबन्धनको सरकारले बजेट ल्याउँदा निर्देशक सिद्धान्तलाई ध्यान दिन जरुरी रहेको बताएका हुन्। उनले भने, भूमि सुधार र कृषिको विकासका विषयलाई पनि प्राथमिकता दिनुपर्छ। कृषि अनुसन्धानका कुरा पनि समेट्नुपर्छ। कृषकले उत्पादन गरेका कृषि उपजको समर्थन मूल्य तोक्नुपर्ने उनले माग गरे। हरेक पालिकामा कृषि बजार निर्माण हुनुपर्ने उनको भनाइ छ। राज्यले भूमिका नखेल्दासम्म देशले विकास नगर्ने बताए। खनालले दुइ छिमेकी देशको सन्तुलन राम्रो बनाउनुपर्ने बताए।"
"जहाँ जुटखेती त्यहाँ जुटमिल, जहाँ टमाटर खेती त्यहाँ सुप मिल स्थापना गर्ने बजेट बनाऔं : उमाशंकर अरगरिया","काठमाडौं : लोकतान्त्रिक समाजवादी पार्टीका प्रमुख सचेतक उमाशंकर अरगरीयाले कृषि क्रान्ति नहुँदासम्म देशको विकास सम्भव नहुने बताएका छन्। संसदमा विनियोजन विधेयकका सिद्धान्त र प्राथमिकतामाथि छलफलमा भाग लिँदै अरगरियाले प्रस्तावित बजेटमा कृषि प्राथमिकतामा नपरेको बताएका हुन्। उनले भने, अर्थतन्त्र धरासायी पर्ने अवस्थामा छ। कृषि प्रधान देश हो। तर, कृषि औजार, कारखाना खोल्ने विषय कहाँ पुग्यो? कृषि अनुसन्धानको अवस्था के छ? जहाँ जुटखेती हुन्छ त्यहाँ जुटमिल, जहाँ टमाटरको खेती हुन्छ त्यहाँ सुप मिलको स्थापना हुनुपर्छ। जहाँ धान उत्पादन हुन्छ त्यहाँ राइस मिलको स्थापना हुन आवश्यक छ। त्यसमा सरकार संवेदनशील भएन।"
"हचुवाको भरमा दुई दिन बिदा दिइयो, यसले कुनै प्रतिफल दिँदैन : योगेश भट्टराई","काठमाडौं : प्रतिपक्षी दल नेकपा एमालेका सांसद योगेश भट्टराईले हचुवाको भरमा दुई दिन बिदा दिइएको बताएका छन् । बुधबार प्रतिनिधिसभामा विनियोजन विधेयकका सिद्धान्त र प्राथमिकतामाथि छलफलमा भाग लिदै भट्टराईले विकल्प नसोचेर हचुवाको भरमा सरकारले दुई दिन बिदा दिएको भन्दै आपत्ति जनाए। उनले भने, 'सरकारले दुई दिन बिदाको कुरा गरेको छ । दुई दिनको विदा केका लागि ? दुई दिन बिदा केका लागि ? पेट्रोलियम पदार्थको खपत घटाउनका लागि हो भने त्यो प्रत्युत्पादक हुन्छ । ' उनले दुई दिन बिदा हुँदा राष्ट्रि श्रम शक्तिलाई अघाडि बढाउन नसक्ने बताए। ' दुई दिन बिदाले कुनै प्रतिफल दिन सक्दैन । थप बिदा दिँदा राष्ट्रिय श्रम शक्तिलाई कसरी अघि बढाउन सक्छ ? देशको पर्यटन उद्योगलाई बढाउने उपाय नसोचेर हचुवाको भरमा बिदा दिइएको छ । '"
भक्तपुरको मध्यपुर थिमि नगरपालिकाको मेयरमा कांग्रेसका सुरेन्द्र श्रेष्ठ विजयी,"भक्तपुर : मध्यपुर थिमि नगरपालिकाको नगरप्रमुखमा कांग्रेसका सुरेन्द्र श्रेष्ठ विजयी भएका छन्। उनले निकटतम् प्रतिद्वन्द्वी निवर्तमान नगरप्रमुख एमालेका मदनसुन्दर श्रेष्ठलाई ४०६३ मतले पराजित गर्दै नगरप्रमुखमा विजयीभएका हुन्। श्रेष्ठले १५ हजार ९८ मत प्राप्त गर्दा मदनसुन्दरले ११ हजार ३५ मत प्राप्त गरे। यस्तै उपप्रमुखमा नेकपा माओवादी केन्द्रका विजयकृष्ण श्रेष्ठ विजयी भएका छन्। श्रेष्ठले १२ हजार १ सय २ मत प्राप्त गरे। श्रेष्ठले निकटतम प्रतिद्वन्द्वी एमालेका उम्मेदवार उत्तरा नेपाललाई ३ हजार १३९ मतले पराजित गरे। विजयपछि मध्यपुर थिमिमा विजयी जुलुस निकालिएको छ। सोही क्रममा नवनिर्वाचित मेयर श्रेष्ठले मतदातालाई धन्यवाद दिँदै जनताको सेवामा काम गर्ने बताए। मध्यपुर थिमि नगरको वडा नम्बर १,२,३, ५, ६ र ९ कांग्रेस, ४ र ७ एमाले, ८ वडामा नेमकिपाका उम्मेदवारले वडाध्यक्षमा विजयी हाँसिल गरेको छ ।"
भरतपुरमा रेणु दाहाल १८५२ मतले अगाडि,चितवन : भरतपुर महानगरपालिकाको मेयरमा माओवादी केन्द्रकी उम्मेदवार रेणु दाहालले १ हजार ८५२ मतले अग्रता लिएकी छन्। २८ हजार ६४३ मतगणना गर्दा रेणुले १० हजार ४४९ मत प्राप्त गरेकी छन्। प्रतिद्वन्द्वी एमालेका विजय सुवेदीले ८ हजार ५९७ मत प्राप्त गरेका छन्। स्वतन्त्र उम्मेदवार जगन्नाथ पौडेलले ४ हजार ६९६ मत प्राप्त गरेका छन्। उपमेयरतर्फ कांग्रेसका चित्रसेन अधिकारीले १२ हजार ४९६ मत प्राप्त गरेका छन्। राप्रपाकी हिमला गुरुङले ६ हजार ९९२ मत पाएकी छन्। अहिले वडा ७ को १२०० मत गणना भएको छ। वडाध्यक्षमा एकीकृत समाजवादीले ४९३ मत र एमालेले ४०० मत पाएको छ।
नेपाल टी२० लिग असोज ८ देखि,काठमाडौं : नेपाल टी२० लिग असोज ८ देखि हुने भएको छ। नेपाल क्रिकेट संघ (क्यान)ले फ्रेन्चाइज क्रिकेट प्रतियोगिता नेपाल टी२० लिगको घोषणा गरेको हो। क्यानले बुधबार पत्रकार सम्मेलन गर्दै फ्रेन्चाइज क्रिकेट प्रतियोगिता नेपाल टी२० लिगको घोषणा गरेको हो। टियु क्रिकेट मैदानमा आयोजना हुने प्रतियोगिताको फाइनल खेल कात्तिक ५ गते हुनेछ। क्यानले यसअघि नै नेपाल टी२० लिग आयोजना गर्ने बताईसकेको थियो। यद्यपी औपचारिक घोषणा गरेको थिएन्। प्रतियोगिताको कमर्सियल र रणनीतिक साझेदार भारतीय कम्पनी सेभेन थ्री स्पोर्टस रहेको छ।
डोटीमा मतगणना सकियो : सात स्थानीय तहमा कांग्रेस पहिलो,"डोटी : डोटीमा स्थानीय तह निर्वाचन २०७९ को नतिजा सार्वजनिक भइसकेको छ । यसपालीको स्थानीय तहको निर्वाचनमा जिल्लामा नेपाली कांग्रेसको बर्चस्व रहेको छ । जिल्लाका नौवटा स्थानीय तहमध्ये नेपाली कांग्रेसले सात तहमा भारिमतले जित हात पारेको छ भने बाँकी दुई पालिकामा झिनो मतले पराजित भएको छ । पराजित भएको बोगटान फुड्सिल गाउँपालिकाको उपाध्यक्षमा समेत नेपाली कांग्रेसले जितेको छ । २०७४ सालको स्थानीय तहको निर्वाचनमा नेपाली कांग्रेस तीन पालिकामै सिमित रहेको थियो । यसपालि पराजित भएको जोरायल गाउँपालिकामा नेपाली कांग्रेसका उम्मेदवार दिपक बहादुर बिष्टले ३७ मतले मात्रै हार व्यहोरेका छन् भने बोगटान फुड्सिल गाउँपालिकामा नेपाली कांग्रेसका दिलबहादुर बम १२४ मतले पछि परेका हुन् । उक्त पालिकाको उपाध्यक्षमा भने नेपाली कांग्रेसले जितेको छ । जिल्लाका जम्मा ६५ वडामध्ये नेपाली कांग्रेसले ३९ वडामा जित हात पार्दै गर्दा नेकपा एमाले १९ वडामा सिमित रहेको छ । नेकपा माओवादी केन्द्रले ४ वडामा जितेको छ भने सँगै मिलेर चुनाव लेडेको नेकपा एकीकृत समाजवादीले एउटा वडामा मात्रै चित्त बुझाउनु परेको छ । एउटा वडामा राष्ट्रिय प्रजातन्त्र पार्टीले जितेको छ । केआईसिंह गाउँपालिकाको वडा नम्बर ७ मा राप्रपाले जित हात पारेको हो । त्यसैगरी, दिपायल सिलगढी नगरपालिकाको वडा नम्बर २ को वडा अध्यक्षमा स्वतन्त्र उम्मेदवार विजयी भएका छन् । २०७४ को स्थानीय निर्वाचनमा नेपाली कांग्रेसबाट वडा अध्यक्ष जितेका राजेन्द्र खड्का यसपटक पार्टीबाट टिकट नपाउँदा स्वतन्त्रबाट उठेका हुन्। नेपाली कांग्रेसले जितेका पालिका तथा प्रमुखउपप्रमुख १ दिपायल सिलगढी नगरपालिका प्रमुख : बाजिसिं खड्का बिजय उपप्रमुख : कल्पना साउद २ शिखर नगरपालिका प्रमुख : दीर्घबहादुर बलायर उपप्रमुख : सुनिता रावल ३ पूर्बीचौकी गाउँपालिका अध्यक्ष : रामप्रसाद उपाध्याय उपाध्यक्ष : पशुपतिदेवी खड्का ४ बडीकेदार गाउँपालिका अध्यक्ष : भैरबबहादुर साउद उपाध्यक्ष : डम्मरी कुमारी बिष्ट ५ आदर्श गाउँपालिका अध्यक्ष : गणेशबहादुर खड्का उपाध्यक्ष : लक्ष्मी रोकाय ६ सायल गाउँपालिका अध्यक्ष : धर्मराज जोशी उपाध्यक्ष : निर्मला बोहरा ओली ७ केआईसिंह गाउँपालिका अध्यक्ष : लोकेन्द्रबहादुर शाही उपाध्यक्ष : मिनादेवी बिष्ट नेकपा एमालेले जितेको पालिका तथा प्रमुखउपप्रमुख जोरायल गाउँपालिका अध्यक्ष : दुर्गादत्त ओझा उपाध्यक्ष : जमुना बोहरा नेकपा माओवादी केन्द्रले जितेको पालिका तथा प्रमुख बोगटान फुड्सिल गाउँपालिका अध्यक्ष : कमल गड्सिला उपाध्यक्ष : बिष्ना देउवा बम (नेपाली कांग्रेस)"
बर्दियाको बाँसगढी नगरपालिकाको मेयर र उपमेयरमा एमाले विजयी,"गुलरिया : बर्दियाको बाँसगढी नगरपालिकाको प्रमुख र उपप्रमुखमा नेकपा एमालेका खडक बहादुर खड्का र इन्दिरा चौधरी विजयी भएका छन् । प्रमुखमा माओवादी केन्द्रका भवन कुमार थारु र उपप्रमुखमा नेपाली कांग्रेसकी आकाश थारुलाई पराजित गर्दै उनीहरुले जित हाँसिल गरेका हुन् । एमालेका विजयी खड्काले १० हजार ९४७ मत प्राप्त गरे । प्रतिस्पर्धी माओवादीका थारुले ९ हजार ७६३ मत प्राप्त गरेका छन् । उपप्रमुखमा एमालेकी चौधरीले ११ हजार ३५ मत प्राप्त गरिन् । प्रतिस्पर्धी नेपाली कांग्रेसका आकाश थारुले ८ हजार ५१२ मत प्राप्त गरिन् । बाँसगढी नगरपालिकाको ९ वटा वडाहरु मध्ये एमाले ३, कांग्रेस, ३ माओवादीले ३ स्थान जितेको छ । निर्वाचन अधिकृतको कार्यालय बाँसगढीका अनुसार एमालेबाट वडा नम्बर २ मा अर्जुन कुमार खड्का, ४ मा कृष्णप्रसाद वास्तोला र वडा नम्वर ८ को अध्यक्षमा तुल प्रसाद गौतम विजयी भएका छन् । नेपाली कांग्रेसबाट वडा नम्बर ५ मा दहवा थारु, ७ मा बलिराम चौधरी र ९ मा चन्द्र बहादुर शाही विजयी भएका हुन् । माओवादी केन्द्रबाट वडा नम्बर १ मा जयराज पाण्डे, ३ मा रामचन्द्र थारु र वडा नम्बर ६ मा लाल बहादुर क्षेत्री अध्यक्ष पदमा निर्वाचित भएका छन् ।"
धरानमा कांग्रेसका किशोरलाई स्वतन्त्रका हर्कको कडा चुनौती,धरान : धरान उपमहानगरपालिकाको मतगणनामा गठबन्धनको तर्फबाट मेयरका प्रत्यासी कांग्रेसका किशोर राईलाई स्वतन्त्र उम्मेदवार हर्क साम्पाङले कडा चुनौति दिएका छन्। यद्धपि गठबन्दका उमेद्वारले झिनो मतले अग्रता कायमै राखेका छन्। गठबन्दनको तर्फबाट मेयरका प्रत्यासी कांग्रेसका किशोर राईले ७७१७ मत प्राप्त गरी अग्रस्थान कायम गरेका छन्। भ्रष्ट्रचार विरुद्धका सामाजिक अभियन्ता स्वतन्त्र उम्मेदवार हर्क साम्पाङले ७४६१ मत प्राप्त गरी कांग्रेसका राईलाई कडा चुनौति दिरहेका छन्। एमालेकी मेयरकी प्रत्यासी भण्डारीले ६४२५ मत प्राप्त गरी कांग्रेसका राईलाई पछ्याइरहेको सहायक निर्वाचन अधिकृत गणेश खतिवडाले जानकारी दिएका छन्। उपमेयरमा गठबन्दनको तर्फबाट माओवादी केन्द्रका अइन्द्रविक्रम बेघाले ८६७० मत प्राप्त गरी अग्रता कायमै राखेका छन्। एमालेका पदम इस्वोले ८३२४ मत प्राप्त गरी बेघालाई पछ्याइरहेका छन्। धरानमा गठबन्धनका किशोर राई र एमालेकी मञ्जु भण्डारीको पकड रहेको क्षेत्रमा समेत साम्पाङले राम्रो मत ल्याएका छन्। एमाले र कांग्रेसका वडाअध्यक्षका उमेद्वारले प्यानलसहित विजय हासिल गर्दा हर्कले उनीहरुको भन्दा बढी मत प्राप्त गरेपश्चात् धरानको चुनावी नजिता अप्रत्यासित आउने अनुमान गरिएको छ। धरानमा २६ हजार ८६३ मत गणना गरिएको खतिवडाले बताए।
हृदयेश त्रिपाठीको वडामा जनता प्रगतिशील पार्टी पराजित,"परासी : पूर्वमन्त्री एवं प्रतिनिधिसभा सदस्य हृदयेश त्रिपाठीको आफ्नै वडामा हार भएको छ । पश्चिम नवलपरासीको प्रतापपुर गाउँपालिका६ कठहवा घर भएका त्रिपाठीले आफ्नै वडामा उम्मेदवारलाई जिताउन नसकेका हुन् । तत्कालीन राजपामा रहेका त्रिपाठीले पहिलो स्थानीय तह निर्वाचनलाई धोखाको संज्ञा दिँदै पश्चिम तराईबाट चुनाव बहिष्कार गरेका थिए । अहिले भने त्रिपाठीले आफ्नै नेतृत्वमा जनता प्रगतिशील पार्टी(जप्रपा) नामको दल दर्ता गरेर स्थानीय तह निर्वाचनमा सहभागी भएका हुन् । नवलपरासी क्षेत्र नं १ बाट प्रतिनिधि सभामा निर्वाचित सांसद त्रिपाठीको पार्टीका उम्मेदवार रामहरि उपाध्याय नेपाली कांग्रेसका उम्मेदवारसँग २ सय ५४ को फराकिलो मतअन्तरले पराजित भएका हुन् । कांग्रेसका केशवप्रसाद अधिकारीले ८ सय ४३ मत ल्याएर विजयी हुँदा जप्रपाका उमेदवार उपाध्यायले ५ सय ८९ मत ल्याएर पराजित भए । अहिलेसम्म भएको मत परिणामअनुसार त्रिपाठीको पार्टीले प्रतापपुरको १ वडा मात्र जितेको छ । पालिका अध्यक्षमा उनका उम्मेदवार नेपाली कांग्रेसभन्दा १४ सय मतले पछि छन् । नवलपरासी क्षेत्र नं १ मा हरेक निर्वाचनमा त्रिपाठी र संविधा सभा सदस्य एंव नेपाली कांग्रेसका नेता देवकरण जयसवाल(सन्तु) बीच प्रतिस्पर्धा हुँदै आएको छ । संविधान सभा निर्वाचनमा त्रिपाठी, जयसवालसँग पराजित भएका थिए । प्रतिनिधि सभा निर्वाचनमा भने एमालेको सूर्य चिन्ह लिएर जयसवालसँग प्रतिस्पर्धा गरेका त्रिपाठीले चुनाव जितेका थिए ।"
नवलपरासीको रामग्राममा कांग्रेसका बागी उम्मेदवार धनपद यादव वडाध्यक्षमा विजयी,परासी : नवलपरासीको रामग्राम नगरपालिका१५ को वडाध्यक्षमा स्वतन्त्र उम्मेदवार धनपद यादव विजयी भएका छन् । यादव यसअघि कांग्रेसबाट निर्वाचित भएका वडाध्यक्षसमेत हुन् । पार्टीले टिकट नदिएपछि उनी स्वतन्त्र उठेका हुन् । कांग्रेसबाट उम्मेदवार रहेका बबुल्लाहाँ धुनिया भने चौथो भएका छन् । यादवले टिकट नपाएपछि कार्यकर्ता पार्टीसँग रुष्ट थिए । यादवले माओवादी केन्द्रका उम्मेदवार देवनारायण पाण्डेलाई ३ सय ११ मतअन्तरले पराजित गरेका हुन् । यादवले ८ सय ५३ ल्याउँदा पाण्डेले ५ सय ४२ मत ल्याएर पराजित भए । यसअघि कांग्रेसबाट टिकट नपाएपछि स्वतन्त्र उम्मेदवार उठेका बर्दघाट नगरपालिका३ का वडाध्यक्ष प्रकाशचन्द्र अधिकारीको टिम नै विजयी भएको थियो । १८ वडा रहेको रामग्राममा अहिलेसम्म १५ वटा वडाको नतिजा घोषणा भएको छ । मेयरमा एमाले र उपमेयरमा राप्रपाका उम्मेदवारको अग्रता छ ।
जितको दम्भ,"स्थानीय तहको दोस्रो निर्वाचनमा मतदानको प्रतिशत भने अपेक्षितभन्दा कम भएको छ। यसो हुनुमा राजनीतिक दलप्रति वितृष्णा, मतदातामा निराशा र नेताप्रतिको असन्तुष्टि र आक्रोश मुख्य कारण देखिन्छ। परिवर्तनका आकांक्षी जनतालाई राजनीतिक दलहरूले नयाँ अनुहारका युवा उम्मेदवार दिन नसक्नु, स्थानीय तहको निर्वाचनमा पनि राजनीतिक दलको माथिल्लो तहबाटै उम्मेदवार तय भएर आउनु र नेताका आफन्त र आसेपासेलाई प्राथमिकतामा राखेर उम्मेदवार चयन गरिनुले परिवर्तनका आकांक्षी नयाँ पुस्तामा निर्वाचनप्रति त्यति उत्साह जाग्न नसकेको मान्न सकिन्छ। नयाँ पुस्ताले राजनीतिक नेतृत्वमा परिवर्तन चाहेका छन् र गणतन्त्रमा पनि जडतन्त्र उचित होइन। यस्तो आवाजको दरिलो प्रमाण बनेका छन्, काठमाडौं महानगरपालिकाका मेयरका स्वतन्त्र उम्मेदवार बालेन साह। युवा स्वयं परिवर्तनका संवाहक हुन्। राजनीतिमा पनि परिवर्तनको संवाहक बन्ने क्षमता र आकांक्षा दुवै छ युवा पुस्तामा। बूढो पुस्ताले राजनीति ओगटेर बसेको र अझै ओगटिरहने लालसा देखाएकाले यथास्थितिको राजनीतिप्रति नै युवामा वितृष्णा बढेको हो। युवाको आकांक्षालाई युवाले मात्रै सम्बोधन गर्न सक्छ र परिवर्तनको आकांक्षालाई पनि युवाले नै पूरा गर्न सक्छ। यही मान्यताले युवाले राजनीतिमा युवा प्रतिनिधित्वको अपेक्षा गरेका हुन्। यसअनुसार स्थानीय तहको राजनीतिमा पनि युवालाई नै अग्रसर गराउनुपर्छ भन्ने मान्यताले युवा जनप्रतिनिधिको माग हरेक युवाले गरेका हुन्। आम मतदाताले ठूलो आशा, भरोसा र विश्वासले स्थानीय तहका जनप्रतिनिधिलाई विकास, निर्माण र विकासका लागि आफ्नो अमूल्य मतद्वारा जिम्मेवारी सुम्पेका छन्। त्यो जिम्मेवारी पूरा गर्न हरतरहले लागि पर्नु हरतरहको कोसिस गर्नु विजयी जनप्रतिनिधिको जिम्मेवारी हो, दायित्व हो। विजयी जनप्रतिनिधिले आजैका मितिबाट आफ्नो जीवनशैलीमै परिवर्तन गरेर सेवकको रूपमा जनताको सेवामा समर्पित हुनु पदीय दायित्वभित्र पर्छ। जनताको सार्वजनिक अपेक्षा पनि यही नै हो। स्थानीय स्तरमा शिक्षा, स्वास्थ्य र रोजगारको व्यवस्थादेखि बाटो, पुल, पुलेसा, सिँचाइ, खानेपानी, बिजुली, यातायात आदि पूर्वाधारको विकासमा खटाई अब जनप्रतिनिधिको दैनिकी हुनुपर्छ। जनप्रतिनिधि जनतासँगै हिँड्नुपर्छ र जनतासँग भिज्नुपर्छ। जनताका सुखदुःख बुझ्नुपर्छ। जनताको सुखमा हाँस्नुपर्छ। जनताका दुःखमा रुनुपर्छ। हरेकपल जनताको सुखदुःखको साथी बन्नुपर्छ। जनताका घरदैला चिन्नुपर्छ र हरेक दिन जनताका घरदैला छिचोल्नुपर्छ। चुनावका बेला हात जोड्दै जनताका घरदैलामा पुग्ने जनप्रतिनिधि जितपछि जनताका घरदैलामा फर्केर पनि नजाने आचरण जनताको अपेक्षाविपरीत हुन्छ। यस्तो आचरणले जनताको सुख र समृद्धिको सपना पूरा हुन सक्दैन। स्थानीय तह निर्वाचनअन्तर्गत विभिन्न पालिकाहरूका परिणाम आउने क्रम जारी छ। नयाँपुराना दुवै अनुहारले विजयको माला पहिरेका छन्। निर्वाचनको परिणाम घोषणा भएसँगै धमाधम विजय जुलुसहरू निस्किरहेका छन्। जितको उन्मादले विजयी उम्मेदवारहरू त यसै पनि उन्मक्त छन् नै। जुलुसमा सहभागी राजनीतिक दलका कार्यकर्तासमेत निकै उत्तेजित भएर उत्तेजक नाराहरू लगाइरहेका छन्। तुलनात्मक रूपमा हेर्दा नयाँ अनुहारमा जितको उत्साह र उल्लास देखिन्छ। पुराना अनुहारमा जितको उन्माद र दम्भ देखिन्छ। जुलुसमा आमजनता थोरै छन् र राजनीतिक दलका कार्यकर्ता धेरै छन्। यो जित कसको ? को। नारा राजनीतिक दलकै पक्षमा लागेको छ, जनताको पक्षमा होइन। जित राजनीतिक दलको भएको छ। जनताको भएको छैन अथवा हुन सकेको छैन। जनप्रतिनिधिको जितलाई जनताको जितको रूपमा स्वीकारिएको छैन अर्थात् जनताको जितको रूपमा लिन सकिएको छैन। जनप्रतिनिधिको जित जनताको जित नभएर राजनीतिक दलको मात्रै जित भएको छ। झुक्किएरै कसैले यो जित कसको ? जनताको भने पनि त्यो कुन हदसम्मको जनताको जित हो भन्ने कुरा जनप्रतिनिधिको कार्यशैलीमा भर पर्ने हो। उसको कर्तव्य निर्वाह र कार्यसम्पादनमा भर पर्ने कुरा हो। जनप्रतिनिधिको कार्यशैली, कर्तव्य निर्वाह र कार्यसम्पादन हेर्नै बाँकी छ। विजय जुलुसमा सहभागी कार्यकर्ताको उन्माद र उत्तेजक नारा अनि विजयी जनप्रतिनिधिको उस्तै उन्मक्त अनुहार, उन्मक्त हेराई र उन्मक्त हाउभाउ हेर्दा त्यो अनुहार, त्यो हेराई र त्यो हाउभाउले जनतालाई नै गिज्याइरहेझैं लाग्छ। हेर, मैले चुनाव जितेर आएँ। अब म केके गर्छु, तिमीहरू हेर्दै जाओ भनिरहेझैं लाग्छ। त्यो उन्मक्त अनुहार, त्यो उन्मक्त हेराइ र त्यो उन्मक्त हाउभाउले। त्यो उन्मक्त अनुहारमा जितको उन्माद मात्रै छ। जितको दम्भ मात्रै छ। आगामी दिनमा जनताले सुम्पेको जिम्मेवारी कसरी पूरा गर्ने भन्ने चिन्ता र चिन्तनको गाम्भीर्यता रत्तिभर पनि छैन। हुनुपर्ने चाहिँ विजय र खुसीको उन्मादभन्दा बढी जिम्मेवारीबोधको गाम्भीर्यता नै हो। तर हरेक विजयी उम्मेदवारको अनुहारमा त्यो गाम्भीर्यताको अभाव टड्कारो महसुस देखिएको छ। चुनावमा भोट हाल्ने हरेक मतदाताले अनेक आशा, अपेक्षा र सपना साँचेका छन्। आम मतदाताका ती आशा, अपेक्षा र सपनालाई पूरा गर्नु निकै चुनौतीपूर्ण छ। त्यो चुनौतीसँग कसरी लड्ने र आम मतदाताका आशा, अपेक्षा र सपनालाई कसरी पूरा गर्न सक्छु अथवा सक्दिनँ भन्ने छैन। यो राम्रो लक्षण होइन। विजयको दम्भले राम्रो संकेत गर्दैन। जनताको सेवक बन्छु भन्ने प्रतिबद्धता गरेका जनप्रतिनिधिले शासक हुने महत्वाकांक्षा राख्नु र जितको दम्भ प्रदर्शन गर्नुलाई स्वाभाविक रूपमा लिन सकिँदैन र लिन पनि हुँदैन। दम्भले प्रतिद्वन्द्वी राजनीतिक दलबीच द्वैष र द्वन्द्व उत्पन्न गर्छ। आमजनताको अपेक्षा भनेको विजयी जनप्रतिनिधिले प्रतिद्वन्द्वीलाई पनि साथमै लिएर अघि बढून्। प्रतिद्वन्द्वी राजनीतिक दलप्रति पनि सकारात्मक धारणा र सकारात्मक दृष्टिकोण राखेर गाउँ, नगर अथवा महानगरको अर्थात् आफ्नो ठाउँको विकासमा सहयात्रा गरून् भन्ने हो।"
धरान उपमहानगरपालिकाको १० मा एमालेका विवेक राईको प्यानल विजयी,"धरान : धरान उपमहानगरपालिका वडा नम्बर १० को अध्यक्षमा एमालेका विवेक राईसहितको प्यानल निर्वाचित भएको छ । उनले कांग्रेसकी रुपा राईलाई पराजित गर्दै विवेकको प्यानल निर्वाचित भएको हो । निर्वाचित विवेकले ९२४ मत प्राप्त गरे । निकटतम प्रतिद्वन्द्वी रुपाले ५६७ मत प्राप्त गरिन् । वडासदस्यमा कृष्णबहादुर राई, फुर्दिकी शेर्पा, अरुना सुन्दास र समसेर बर्देवा निर्वाचित भएका छन् । वडाअध्यक्षमा एमाले निर्वाचित हुँदा एमालेकी मेयरकी प्रत्यासी मन्जु भण्डारीले भने ४१७ मत प्राप्त गरेकी छिन्। धरानमा झिनु मतले कांग्रेसका किशोर राईले अग्रता लिएका छन् । किशोरलाई स्वतन्त्रका हर्क साम्पाङ्ले कडा चुनौती दिइरहेका छन् । मेयरका प्रत्यासी कांग्रेसका किशोरले ७८९० मत प्राप्त गरेका छन् । स्वतन्त्रका हर्कले ७८२२ मत पाएका छन् । एमालेकी मन्जु भण्डारीले ६५१९ मत प्राप्त गरेकी छन्।"
कुशे गाँउपालिकामा कांग्रेसका हरिचन्द्र बस्नेत पुन : निर्वाचित,"जाजरकोट : जाजरकोटको कुशे गाँउपालिकामा नेपाली कांग्रेसका हरिचन्द्र बस्नेत दोस्रो कार्यकालका लागि निर्वाचित भएका छन् । पुनः निर्वाचित हुँदै उनले आफ्नो विरासत जोगाएका छन् । उनले सत्ता गठबन्धनकै एकिकृत समाजवादीका उम्मेदवारलाई दुई सय ४१ मतले पराजित गदै पुनः निर्वाचित भएका हुन् । बस्नेतले तीन हजार चार सय २३ मत प्राप्त गरेर विजयी भएका हुन् । उनका निकटतम प्रतिद्धन्दी नेकपा एकिकृत समाजवादीका तप्त हमाल तीत हजार एक सय ८२ मत प्राप्त गरेका छन् । कुशेमा कांग्रेस र एमाले एक्लाएक्लै, माओवादी केन्द्र र एकीकृत समाजवादीको गठबन्धन भएको थियो । उपाध्यक्षमा पनि कांग्रेसकै देविका कुमारी सिंह निर्वाचित भएकी छन् । सिंहले ती हजार पाँच सय ८७ मत प्राप्त गर्दा उनका निकटतम प्रतिस्पर्धि माओवादी केन्द्रका विकास रोकायले दुई हजार नौ सय १८ मत प्राप्त गरेका छन् । कुशेमा दुई जना वडाध्यक्ष स्वतन्त्रले जितेका छन् ।"
महोत्तरीको रामगोपालपुरमा नेकपा एमालेका साह निर्वाचित,"महोत्तरी : महोत्तरीको रामगोपालपुरको नगरप्रमुखमा नेकपा एमालेका रामदुलार साह निर्वाचित भएका छन् । साहले निवर्तमान मेयर अशोककुमार मण्डललाई १ हजार ७६३ मतअन्तरले पराजित गरी रामगोपालपुरको नगरप्रमुखमा विजयी भएका हुन् । नेकपा एमालेबाट उम्मेदवारी दिएका रामदुलार साहले ५ हजार ३ सय ४९ मत प्राप्त गरेका छन् । त्यस्तै, उनका निकटम प्रतिद्वन्द्वी नेकपा माओवादीकातर्फका उम्मेदवार एवम् निवर्तमान नगरप्रमुख अशोक कुमार मण्डलले ३ हजार ५ सय ८६ मत मात्र प्राप्त गरेका थिए । त्यस्तै, उपप्रमुखतर्फ एमालेकी रिना देवी यादव विजयी भएकी हुन् । यादवले ४ हजार २ सय ६३ मत ल्याई विजयी हाँसिल गरेकी छन् । उनको निकटतम प्रतिद्वन्द्वी कांग्रेसकी पुष्पा देवी कुशवाहालाई ८६० मतान्तरले पराजित गरेकी हुन् । कुशवाहाले ३ हजार ४०३ मत प्राप्त गरेकी थिइन् । १९ हजार ७५८ कुल मतदाता रहेको रामगोपालपुरमा १३ हजार ५९१ म्तदाताले मतदान गरेका थिए । रामगोपालपुर नगरपालिकामा ९ वटा वडामध्ये ४ वटामा नेकपा माओवादी केन्द्रका उम्मेदवारहरुले वडाअध्यक्ष पदमा विजयी हाँसिल गरेका हुन् । निर्वाचन आयोगका स्रोतका अनुसार नेकपा एमालेका ३, नेपाली कांग्रेसका १ र जनता समाजवादी पार्टीको तर्फबाट १ वडामा विजयी प्राप्त गरेका हुन । स्रोतका अनुसार नगरपालिकाको वडा नं १ मा माओवादी केन्द्रका विजय कुमार मण्डल ,वडा नं २ मा मुकेश कुमार यादव, वडा नं ८ मा राम पदारथ मण्डल र वडा नं ९ मा नागेश्वर प्रसाद मण्डल विजयी भएका छन् । त्यस्तै, वडा नं ३ मा नेकपा एमालेका जय नारायण मण्डल, वडा नं ४ मा एमालेकै कारी कामाख्या महतो र वडा नं ७ मा एमालेका शम्भु साह तेली रहेका छन् । यता वडा नं ६ मा भने लोकतान्त्रिक समाजवादी पार्टीका शिवचन्द्र महतो निर्वाचित भएका छन् भने नेपाली कांग्रेसका मकेश्वर कुमार शर्मा वडा नं ५ को वडाअध्यक्षमा निर्वाचित भएको निर्वाचन अधिकृतको कार्यालय रामगोपालपुरले जनाएको छ । त्यस्तै, नेपाली कांग्रेसका उम्मेदवार मोहन पाण्डेय मनरा सिस्वा नगरपालिकाका प्रमुख पदमा निर्वाचित भएका छन् । पाण्डेयले आफ्ना निकटम प्रतिद्वन्द्वी जनता समाजवादी पार्टीका उम्मेदवार महेन्द्र रायलाई पराजित गर्दै प्रमुख पदमा विजयी भएका हुन् । पाण्डेयले ५८८४ मत प्राप्त गरेका छन् भने निजको प्रतिद्वन्दवी महेन्द्र रायले ४९२० मत प्राप्त गरेका छन् । त्यस्तै, निवर्तमान प्रमुख संजयकुमार साहले २७७२ मत ल्याएर तेस्रो स्थान हाँसिल गरेका हुन् । सोही पालिकाको उपप्रमुखमा सकुन्तलादेवी निर्वाचित भएकी हुन् । (("
गुलरिया नगरपालिकामा कांग्रेसका मुक्तिनाथ र सावित्रा विजयी,"गुलरिया : बर्दियाको सदरमुकाम गुलरिया नगरपालिकाको नेपाली कांग्रेसका प्रमुख र उप्रमुख विजयी भएका छन्। नेकपा एमालेका अमरबहादुर खड्का र टिका संसेली मगरलाई पराजित गर्दै मुक्तिनाथ यादव र सावित्रा गौतम विजयी भएका हुन्। गुलरिया नगरपालिकाको प्रमुख पदमा पुनः निर्वाचित भएका यादवले ७ हजार ९८९ मत प्राप्त गरे। विजेता उपप्रमुख गौतमले ८ हजार २०७ मत प्राप्त गरेकी छन्। एमालेका खड्काले ७ हजार ८११ मत प्राप्त गरे। एमालेकी संसेली मगरले ७ हजार ४६२ मत प्राप्त गरिन्। तृतीय स्थानमा रहेका माओवादी केन्द्रका प्रमुख पदका उम्मेदवार गेहेन्द्र ढकालले ५ हजार १० र उपप्रमुख इन्दिरा सुवेदीले ४ हजार ९३९ मत प्राप्त गरिन्। गुलरिया नगरपालिकाको १२ वडामध्ये नेपाली कांग्रेसले ४ वडा, माओवादी केन्द्र र एमालेले ३३ वडा जनमत पार्टी र जनता समाजवादी पार्टीले ११ वडामा जीत सुनिश्चित गरेका छन्। निर्वाचन अधिकृतको कार्यालयका अनुसार नेपाली कांग्रेसबाट वडा नम्बर १ मा जोगीराम थारु, ४ मा सुरेश गौतम, ६ मा शुधांशु प्रकाश शर्मा (लालु) र वडा नम्बर ७ को वडा अध्यक्षमा मनोजकुमार यादव विजयी भएका छन्। नेकपा एकालेबाट वडा नम्बर २ मा टंकप्रसाद अधिकारी, ३ मा सर्वजित यादव, ५ मा मुमबहादुर मल्ल विजयी भएका हुन्। माओवादी केन्द्रबाट वडा नम्बर ८ मा धर्मेन्द्रकुमार बानिया, ९ मा हरिप्रसाद पासवान र वडा नम्बर १२ मा रामकुमार थारु विजयी भएका छन्। जनमत पार्टीबाट वडा नम्बर १० मा लक्ष्मी नारायण लोध र जनता समाजवादी पार्टीबाट वडा नम्बर ११ मा विष्णु यादव विजयी भएका हुन्। नगरप्रमुख पदका यादव पुनः निर्वाचित प्रमुख हुन्। उपप्रमुख गौतम गुलरिया नगरपालिका वडा नम्बर ५ की निवर्तमान वडाअध्यक्ष हुन्।"
जगन्नाथमा गठबन्धनलाई हराउँदै अध्यक्ष र उपाध्यक्षमा एमाले विजयी,बाजुरा : जगन्नाथ गाउँपालिकाको अध्यक्षमा पुन कालीबहादुर शाही निर्वाचित भएका छन्। नेकपा एमालेका जिल्ला अध्यक्षसमेत रहेका शाही जगन्नाथ गाउँपालिकामा ०७४ सालमा पनि अध्यक्षमा निर्वाचित भएका थिए। उनले नेपाली कांग्रेसका सुन्दर विष्टलाई दोस्रोपटक प्राजित गरेका छन्। शाहीले २ हजरा ३ सय १९ मत ल्याएर विजयी भएका छन भने प्रतिद्वन्द्वी विष्टले १ हजार ८ सय ७० मत ल्याएर पराजित भएका छन्। शाहीले विष्टको भन्दा ४ सय ४९ मत बढी ल्याएका छन्। २०७४ सालको स्थानीय तहको निर्वाचनमा १ हजार ४ सय ५१ मत ल्याएर शाही विजयी भएका थिए। नेपाली कांग्रेसका विष्ट ९ सय ८९ मत ल्याएर पराजित भएका थिए। माओवादी केन्द्रबाट मनलाल खत्री ९ सय ३० मत ल्याएर तेस्रो नम्बरमा थिए। बैशाख ३० गते भएको स्थानीय तहको निर्वाचनमा नेपाली कांग्रेस माओबादी केन्द्र र नेकपा समाजवादीको गठबन्धन रहेको छ। गठबन्धनलाई हराउँदै नेकपा एमालेबाट अध्यक्ष शाही र उपाध्यक्ष बिष्ट दुबै विजयी भएका छन्। उपाध्यक्षमा नेकपा एमालेकी उम्मेदवार मरुकला बिष्ट विजयी भएकी छन्। उनले गठबन्धनतर्फबाट उम्मेदवार बनेका नेकपा समाजवादीका धर्मबहादुर शाहीलाई पराजित गरेकी छन्। नेकपा एमालेकी उम्मेदवार विष्ट २ हजार १ सय ८३ मत ल्याएर विजयी भएकी छन् भने गठबन्धनका उम्मेदवार उनका प्रतिद्वन्द्वी शाही १ हजार ६ सय ८० मत ल्याएर पराजित भएका छन्। विष्टले शाहीको भन्दा ५ सय ३ मत बढी ल्याएकी छन्।
मतगणना नसकिंदै गोरखा नगरपालिकाका मेयर बने कृष्ण राना,"गोरखा : गोरखा नगरपालिका वडा नं १४ को मतगणना गर्न बाँकी छँदै मेयरमा कृष्ण राना विजयी भएका छन्। मतगणना गर्न बाँकी मतभन्दा निकटत्तम प्रतिद्वन्द्वीसँगको मतान्तर धेरै भएपछि राना विजयी भएका हुन्। माओवादीबाट मेयरको उम्मेद्वार बनेका रानाले ८,२९५ मत प्राप्त गरेका गर्दा उनका निकटत्तम प्रतिद्वन्द्वी नेपाली कांग्रेसका उम्मेदवार राजनराज पन्तले ६,४५६ मत प्राप्त गरेका छन्। राना १,८३९ मतान्तरले अगाडि छँदा गोनपा १४ मा जम्मा १,४०१ मत मात्र गन्न बाँकी छ। पाँच वर्षअघि रानालाई पन्तले उछिनेर मेयर बनेका थिए। पाँचवर्षपछि पन्तलाई रानाले उछिनेका हुन्। मतगणनाको आधिकारिक अन्तिम नतिजा आउन भने बाँकी नै छ।"
लुम्बिनीकै पहिलो महिला गाउँपालिका अध्यक्ष बनिन् एमालेकी सरस्वती,"तानसेन : पाल्पा बगनासकाली गाउँपालिकाकी सरस्वती चिदी लुम्बिनी प्रदेशकै पहिलो महिला अध्यक्षमा विजयी भएकी छन्। नेकपा एमालेकी उम्मेदवार चिदीले नेपाली कांग्रेसकी सुनिता अधिकारीलाई पराजय गरी लुम्विनीकै पहिलो गाउँपालिका अध्यक्ष बनेकी हुन्। एमाले उम्मेदवार चिदीले ८ सय ३३ मत अन्तरले कांग्रेसकी अधिकारीलाई पराजित गरेकी हुन्। चिदीले ६ हजार ४ सय ६६ मत प्राप्त गरी विजय हासिल गरिन् भने नेपाली कांग्रेसकी अधिकारीले ५ हजार ६ सय ३३ मत प्राप्त गरी उपविजेता बनिन्। चिदी २०७४ सालको स्थानीय तह निर्वाचनमा पालिकाको उपाध्यक्षमा विजयी भएकी थिइन्। निर्वाचन आयोगले सार्वजनिक गरेको हालसम्मको निर्वाचन नतिजा २०७९ मा लुम्बिनी प्रदेशमा चिदी एक मात्र महिला गाउँपालिका अध्यक्ष विजयी उम्मेदवार देखिएकी छन्। पालिकाको उपाध्यक्षमा नेकपा एमालेकै हरीप्रसाद पाठक विजयी भएका छन्। एमालेका पाठकले १ हजार ८५ मतले नेकपा एकीकृत समाजवादीका खिमानन्द पाण्डेयलाई पराजित गरेका हुन्। एमालेका पाठकले ५ हजार ८ सय ७३ मत प्राप्त गरी विजयी भए। एकीकृत समाजवादीका पाण्डेयले ४ हजार ७ सय ७८ मत प्राप्त गरी उपविजेता भए। ९ वटा वडा रहेको बगनासकालीमा ६ वटा वडामा नेकपा एमाले र ३ वटा वडामा नेपाली कांग्रेस विजयी भएको छ। नेकपा एमालेले वडा नं २ बाट तीर्थप्रसाद भट्टराई, वडा नं ३ बाट टिकाबहादुर थापा, वडा नं ४ बाट जितबहादुर कनौजे, वडा नं ५ बाट ओमप्रकाश गैरे, वडा नं ७ बाट गणबहादुर बुढाथोकी र वडा नं ८ बाट मोतिलाल बस्याल विजयी भएका छन्। नेपाली कांग्रेसबाट वडा नं १ बाट शेरबहादुर चिदी, वडा नं ६ बाट लक्ष्मीप्रसाद अधिकारी र वडा नं ९ बाट थानेश्वर तिमिल्सिना विजयी भएका छन्। २०७४ सालको स्थानीय निर्वाचनमा पालिका अध्यक्षसहित ५ वटा वडा जितेको नेपाली कांग्रेसले २०७९ को निर्वाचनमा ३ वडामा खुम्चिएको छ। अघिल्लो निर्वाचनमा एमालेले उपाध्यक्षसहित ४ वटा वडा जितेकोमा २०७९ को निर्वाचनमा अध्यक्ष, उपाध्यक्षसहित ६ वटा वडामा जित हासिल गरी नतिजा सुधार गरेको छ। पाल्पामा सम्पन्न भएको ९ वटा पालिकाको मतपरिणामा एमाले अग्रस्थानमा रहेको छ। एमालेले ५ अध्यक्ष, ४ उपाध्य, नेपाली कांग्रेसले २ प्रमुख, १ अध्यक्ष, १ उपप्रमुख, २ उपाध्यक्ष र नेकपा माओवादीले १ अध्यक्ष, १ उपप्रमुख, १ उपाध्यक्ष पदमा जीत हासिल गरेको छ। ८१ वडा रहेको पाल्पामा ७६ वडाको मतपरिणाम सार्वजनिक हुँदा एमाले ३८, नेपाली कांग्रेस ३२, माओवादी केन्द्र ५ र जनमोर्चाले १ वटा वडामा जीत हासिल गरेका छन्।"
परिवर्तनका लागि सदाचारी समाज,"सदाचारी शब्द मानिसको चरित्रसँग जोडिन्छ। मानिसको चरित्र तीन ठाउँमा गएर ठोकिन्छ। पहिलो परिवारमा, दोस्रो समाज र तेस्रो कार्यस्थलमा। बृहत् रूपमा मानिसको चरित्र र चालचलन समाजमा गएर थिग्रिन्छ। समाजले सोही आधारमा चरित्र धारण गर्दछ। समाजको चरित्र जस्तो बन्छ, त्यसले नै व्यक्तिलाई प्रभाव पार्न थाल्छ। हुन त समाज निर्माणको कारक मानिस हो। तर, मानिसको चरित्र निर्माणको कारक समाज हो। बडो विचित्रको सम्बन्ध छ, मानिस र समाजबीच। व्यक्तिगत तवरमा मानिसका अनेक आयाम हुन्छन्। ती आयामलाई उत्कृष्ट वा निकृष्ट बनाउनमा समाजकै योगदान रहन्छ। घर चलाउने व्यक्तिदेखि देश चलाउने राजनेतासम्म कस्तो हुने भन्ने सवाल समाजसँग जोडिएको हुन्छ। उही नेता हो, विश्वको समृद्ध देश बनाउने। अनि उही नेता हो देश बेच्ने। समाजको कुनै व्यक्ति रत्तिभर भ्रष्टाचार गर्दैन, गर्न दिँदैन अनि कुनै व्यक्ति भ्रष्टाचारमा लिप्त भइरहन्छ। वास्तवमा यी सबै समाजकै उपज हुन्। समाज स्वच्छ भए सबै कुरा स्वच्छ हुन्छ। मुहान सफा भए बग्ने पानी पनि सफा हुन्छ। समाज सफा हुन जरुरी छ। समाजलाई सुबाटोमा लगाउने काम सरकारको हो। संघीयता कार्यान्वयनका क्रममा भर्खरै ७ सय ५३ स्थानीय तहको दोस्रो निर्वाचन सम्पन्न भएको छ। स्थानीय सरकार सञ्चालनको अभिभारा नवनिर्वाचितले बहन गर्दैछन्। नवनिर्वाचित जनप्रतिनिधिको चरित्र सफा र स्वच्छ प्रदर्शन हुन सके समाजको चरित्र पनि निर्मल हुँदै जानेछ। यसको असर सुशासन, विकास र समृद्धिमा देखिन थाल्नेछ। सकारात्मक परिवर्तनका तस्बिरहरू सामुन्नेमा देखिनेछन्। मानिस सबैसँग तीनवटा आँखा हुन्छन्। बाहिर हेर्न दुई र भित्र हेर्न एक। सबै कुरा बाहिर भइरहेका देखिन्छन्, हामी सबैको दृष्टि बाहिरी संसारमा हुन्छ। खास खजाना आफैंभित्र हुन्छ जुन हामी कमैले मात्र नियाल्छौं। तेस्रो आँखाले आफैंसँग भएको सुख र खुसी ननियालेर समाजको मुहान धमिलो बनेको हो। निर्वाचित जनप्रतिनिधिले तेस्रो आँखा खोल्न जरुरी छ। जनप्रतिधिले गर्ने काम विकास हो। विकासबाटै समृद्धि प्राप्त हुन्छ। समृद्ध नेपाल ः सुखी नेपाली विकास र समृद्धिको समष्टि हो। न्यायपूर्ण समाजको विम्ब हो। यसका लागि आफैंसँग भएको सुख र खुसी नियाल्न जरुरी छ। जीवन विज्ञानका ज्ञाता भन्छन्, मानव जीवनले अन्ततः प्राप्त गर्ने पनि आफैंसँग भएको सुख र खुसी नै हो। नवनिर्वाचित ७ सय ५३ स्थानीय तहका हजारौं जनप्रतिनिधिले यही सत्यलाई अँगाल्न सके भने समाजमा कायापलट हुन बेर लाग्ने छैन। सदाचारी समाज निर्माणको अभियन्ता अब जनप्रतिनिधि स्वयं हुनुपर्छ। जनप्रतिनिधिले बुझ्नैपर्ने चुरो कुरो भनेको विकासमा जनताको स्वामित्व र अपनत्व हुनुपर्छ। विकासमा जनता जोडिनुपर्ने स्थितिमा जनता सदाचारी हुन अनिवार्य छ। विकासको जग शिक्षा र स्वास्थ्यमा अडिएको हुन्छ। त्यसलाई सफल पार्ने काम सभ्य र सुसंस्कृत नागरिकबाट मात्र सम्भव हुन्छ। समाज उही हो तर व्यक्ति विविध विशेषताका हुन्छन्। तिनको पारिवारिक संस्कार, संगत, शिक्षा, स्वास्थ्य, आर्थिक अवस्था आदि थुप्रै कुराको जग पृथक् हुन्छ। त्यसैले मानिसनागरिकबीच समानताभन्दा बढी विविधता भेटिन्छ। सबैलाई समान बनाएर होइन, विविधताभित्र समानता खोजेर यथार्थ स्वीकार्दै विकासको यात्रा अघि बढाए मात्र समृद्धि सम्भव हुन्छ। सही कुरा समाउने र गलत छोडेर अघि बढ्ने प्रवृत्ति अबका जनप्रतिनिधिमा प्रकट हुनुपर्छ। नागरिकका अभिभावक भनेकै स्थानीय सरकारमा नेतृत्व गर्ने जनप्रतिनिधि हुन्। उनीहरूले आफ्नो पाँचवर्षे कार्यकालमा जनताका होइन नागरिकका असल अभिभावक बनेर उदाहरणीय काम गर्न सक्नुपर्छ। यसरी राजनेताले नागरिकलाई सदाचारी बनाउनु पर्छ। नागरिक सदाचारी भए भने मात्र दिगो विकासको बिज रोपिन्छ। भाषण र नाराले मात्र देश समृद्ध बन्दैन भन्ने त प्रजातन्त्र, लोकतन्त्र हुँदै गणतन्त्रले समेत पुष्टि गरिसकेको छ। असल र संस्कारी नागरिक बनाउने दायित्व पनि अब गाउँका सिंहदरबार हाँक्ने अर्थात् घरदैलोका सरकार चलाउने जनप्रतिनिधिको काँधमा छ। आफूले बनाएका असल र संस्कारी नागरिकसँग जनप्रतिनिधिले अबका दिनमा हातेमालो गर्दै दूराचारी प्रवृत्ति उन्मूलन गर्ने र सदाचारको बिज रोप्ने अभियान नै चलाउनु पर्छ। विकासको जग शिक्षा र स्वास्थ्यमा अडिएको हुन्छ। सडक खन्ने र भौतिक पूर्वाधार विकास मात्र विकास होइन, त्यसलाई सफल पार्ने काम सभ्य र सुसंस्कृत नागरिकबाट मात्र सम्भव हुन्छ। यो यथार्थ जनप्रतिनिधिले बुझे र व्यवहारमा लागू गरे भने मात्र पनि समृद्धिका पाइला सर्नेछन्। स्थानीय सरकारको जिम्मेवारीमा आएको शिक्षाको सही परिचालन गर्न सके संस्कारी विद्यार्थी उत्पादन हुनेछन्। राष्ट्रप्रेम र विकासप्रेमको जगमा शिक्षा दिन सके उन्नत नेपाल छिट्टै सम्भव हुनेछ। यसका लागि स्थानीय पाठ्यक्रम बनाउनेसम्मको अधिकार पनि स्थानीय सरकारलाई छ। यिनै विद्यार्थी हुन्, भोलिको नेपाल। यसरी जगबाटै विकृतिलाई फिल्टर गर्न जनप्रतिनिधि तात्नुको विकल्प छैन। सही वातावरण दिने समाज निर्माण गर्ने दायित्व जनप्रतिनिधिकै हो। शिक्षा मात्र होइन, स्वास्थ्य पनि स्थानीय सरकारको हातमा छ। शारीरिक र मानसिक रूपमा स्वस्थ्य मानिसले मात्र समाजमा सही योगदान दिन सक्छ। जनप्रतिनिधिले रोग लाग्न नदिन टोल टोलमा योग केन्द्रहरू खोलिदिए पुग्छ। लागिहाले सम्पूर्ण उपचार सस्तोमा गुणस्तरीय ढंगले गर्ने स्रोतसाधन सम्पन्न अस्पतालको व्यवस्था गर्दिनु पर्छ। यसरी दिइने शिक्षा र स्वास्थ्य सेवाको गुणस्तर अन्तर्राष्ट्रिय स्तरको हुनुपर्छ। हेक्का राख्नैपर्ने कुरो, अबका युवाको प्रतिस्पर्धा विश्वव्यापी छ। किनभने गाउँका सिंहदरबार हाँक्ने जनप्रतिनिधि स्थानीय सरकारका चालक हुन्। परिवर्तन सबैलाई आवश्यक छ। यथास्थितिमा कोही रमाउन सक्दैन। परिवर्तनले विकास र विकासले परिवर्तन ल्याउँछ। सकारात्मक दिशामा हुने गुणात्मक परिवर्तन र परिमाणात्मक वृद्धिले विकास भएको प्रमाणित गर्छ। विकासले आत्मनिर्भर बन्न सिकाउँछ। यसका लागि मानवीय परिचालन आवश्यक हुन्छ। मानवले प्राकृतिक स्रोतहरूको परिचालन गर्ने क्षमता राख्छ। जसबाट सामाजिक एवं आर्थिक विकास सम्भव हुन्छ। सामाजिक र आर्थिक विकास अन्तरसम्बन्धित अवधारणा हुन्। युजिन स्टेलीले आफ्नो पुस्तक द फ्युचर अफ द अन्डर डेभलपमेन्टमा विकासबारे यस्तो धारणा व्यक्त गरेका छन्, यदि कुनै देशमा सामाजिक तथा आर्थिक विकासको उल्टो गरिबी, बेरोजगारी, अशिक्षा, अन्धविश्वास, रोगजस्ता समस्या छन् भने यस्तोमा विकास व्यर्थ मानिन्छ र सफल विकास भन्न सकिँदैन। यो भनाइले सर्वप्रथम विकासका लागि सही जग बसाउनु पर्नेमा जोड दिएको देखिन्छ। पंक्तिकारले शिक्षा र स्वास्थबारे माथि धारणा व्यक्त गरिसकेको छ। सफल विकासको अपेक्षा गर्ने हो भने गुणस्तरीय जीवनशैली, सुरक्षा, स्वाधीनता र सहभागिताका साथै रचनात्मक अवसर हुनुपर्छ। इतिहास साक्षी छ, दोस्रो विश्वयुद्धपछि विकासोन्मुख राष्ट्रहरू परिवर्तनका अनेकौं विकल्पकारी अवस्थाबाट गुज्रँदै आएको देखिन्छ। ती देशले सामाजिक, राजनीतिक, आर्थिक, पर्यावरणीय परिवर्तन खोजेको स्पष्ट हुन्छ। १६औं र १७औं शताब्दीमा मानव समाजले एक्कासि एउटा ठूलो परिवर्तन खोज्यो र पायो पनि। जसलाई जागरण पनि भनिन्छ। प्राचीन नेपाली शासन व्यवस्थालाई हेर्ने हो भने गोपाल, महिषपाल, किराँत कालमा पाटी, पौवा, पँधेरो, धारा, कुलो निर्माण नै विकास थिए। यो क्रम लिच्छवि, मल्ल र शाह कालसम्म देख्न सकिन्छ। १९०३ सालमा राणा शासन सुरु हुँदासम्म परिवारको स्वार्थका लागि केही काम भए। २००४ सालसम्म रहेको राणा शासनकालमा राष्ट्र र जनताका नाममा विकास भएन भन्दा फरक पर्दैन। २००७ सालमा मुलुकमा पहिलोपटक प्रजातन्त्र आएपछि जनता सचेत भए। प्रजातन्त्रसँगै परिवर्तनका लागि राजा त्रिभुवनले नेपालमा पहिलोपटक विकास प्रारम्भ गर्न योजना तथा विकास मन्त्रालय स्थापना गरे। र, अन्तर्राष्ट्रिय सहयोगमा त्रिभुवन ग्रामीण विकास कार्यक्रम सुरुआत गरियो। २०१३ सालमा नेपाल सरकारले पहिलोपटक पञ्चवर्षीय योजना सुरुआत गर्यो। नेपालमा योजनाबद्ध विकासको थालनी यहीँबाट भएको हो। हाल मुलुकमा १५औं पञ्चवर्षीय योजना सञ्चालित छ जसको मूल नारा समृद्ध नेपाल : सुखी नेपाली छ। ग्रामीण विकासको अन्तरसम्बन्ध भनेको कृषि क्षेत्रको उत्थानसँग हुन्छ। ग्रामीण विकास मानव कल्याणका लागि हुन्छ। यसले सामाजिक एवं आर्थिक स्थितिको संरचनात्मक परिवर्तन गर्छ। नेपालमा ७ सय ५३ मध्ये ४ सय ६० गाउँपालिका छन्। २ सय ९३ सहर भनिए पनि लगभग आधा भूगोल गाउँले परिवेशकै छन्। त्यसैले नेपालमा ग्रामीण विकासबिना मुलुकको समग्र विकास सम्भव देखिँदैन। मुलुकको बृहत् लक्ष्य प्राप्तिका लागि ग्रामीण विकास मूल आधार हो। ग्रामीण क्षेत्रमा खासगरी विकटका बासिन्दा अझै पनि गरिबी, पछौटेपन, अन्धविश्वासमा रुमलिएका छन्। विद्युत्, सडक, सञ्चार, अस्पतालजस्ता भौतिक सुविधाबाट गाउँले जीवन वञ्चित हुन्छ। ग्रामीण क्षेत्रहरूलाई उपयुक्त परिवर्तन गर्ने हो भने जनतामा उपयुक्त सीप र क्षमता प्रदान गर्नुपर्छ, जसले विकासलाई दिगो बनाउन सकोस्। यदि विकासलाई अघि बढाउँदै त्यसमा दिगोपना दिने हो भने समग्रमा ग्रामीण क्षेत्रबाट तथा कृषि क्षेत्रबाट नै सुरु गर्नुपर्छ, प्राध्यापक टोडारो भन्छन्, गरिबी, व्यापक असमानता, तीव्र जनसंख्या वृद्धिदर, बढ्दो बेरोजगारीजस्ता समस्याहरूको मूलसृष्टि ग्रामीण क्षेत्रमा रहेको आर्थिक जीवनको मन्दीबाट भइरहेको हुन्छ। त्यसैले पनि स्थानीय सरकारको नेतृत्वमा पुगेका जनप्रतिनिधिले समस्या र विकासको चुरो कुरोमा आफूलाई केन्द्रित गर्नुपर्छ। विकास जनताका लागि हो। जनप्रतिनिधिले बुझ्नैपर्ने चुरो कुरो भनेको विकासमा जनताको स्वामित्व र अपनत्व हुनुपर्छ। यसो हुन सक्यो भने मात्र जनता विकासको स्वामी बन्नेछ। जबसम्म जनता विकासका एजेन्ट बन्दैनन् तबसम्म यसले मूर्तरूप लिँदैन। अर्थात्, विकासका दर्शक र उपभोक्ता मात्र बनुञ्जेल जनताले अपनत्व महसुस गर्दैनन्। परिवर्तनको आभास महसुस गर्दैनन्। सम्भवतः यही भएर सन् १९७० मा विश्वमा पिपुल्स पार्टिसिपेसनको अवधारणाको उदय भयो। अर्थात्, जनस्वामित्व भएको विकास। अर्को शब्दमा विकासमा जनसहभागिता। जनता केन्द्रित विकास मानवीय हितमा हुन्छ। यसका लागि जनता केन्द्रित विकासको अवधारणा अघि सार्नुपर्छ। विकासमा जनता जोडिनुपर्ने स्थितिमा जनता सदाचारी हुन अनिवार्य छ। मानवीय हित वा कल्याण हुन पंक्तिकारले सुरुमा उठान गरेको सदाचारी शब्द मानिसको चरित्रमा अभिन्न भएर रहनु पर्दछ। किनकि परिवर्तनको जग बसाउन सदाचारी समाज नै चाहिन्छ। अन्त्यमा, दोस्रो कार्यकालका जनप्रतिनिधि डोजराध्यक्ष, ठेकेदार बिचौलिया आदि नबनेर विकासको प्रवर्तक, संरक्षक र स्वामी बनेर परिचय बनाउन र प्रसिद्धि कमाउन सकुन्।"
राप्रपामा उत्साह,"काठमाडौं : राष्ट्रिय प्रजातन्त्र पार्टी (राप्रपा) ले राजधानी काठमाडौंकै शंकरापुर नगरपालिकामा सफलता हासिल गरेको छ। सत्ता गठबन्धन र एमालेका उम्मेदवारलाई हराउँदै राप्रपाका रमेश नापित मेयरमा विजयी भएका छन। मेयरसँगै राप्रपाले शंकरापुरका ३ वटा वडामा पनि जितेको छ। शंकरापुरमा कांग्रेस र एकीकृत समाजवादीको गठबन्धनबाट एलपी श्रेष्ठ, एमालेका कृष्णलाल बजगाईं र माओवादी केन्द्रका मधु केसी मेयरका उम्मेदवार थिए। प्रमुख दलका उम्मेदवारलाई हराउँदै राप्रपाले जित निकालेको हो। राप्रपाले मकवानपुरको हेटौंडा उपमहानगरको मेयरमा पनि अग्रता लिएको छ। राप्रपा उम्मेदवार दीपकबहादुर सिंह सत्तागठबन्धन र एमालेका उम्मेदवारभन्दा केही मतले अघि छन। यस्तै, राप्रपाले झापाको दमक नगरपालिकामा पनि अग्रता लिएको छ। एमाले अध्यक्ष केपी शर्मा ओलीको गृह नगर दमकमा राप्रपाका राम थापाले अग्रता लिएका छन। दमकमा एमालेकी गीताकुमारी अधिकारीविरुद्ध सत्तागठबन्धनले राप्रपाका थापालाई सहयोग गरेका छन। झापाकै हल्दीबारी गाउँपालिकामा राप्रपाका रवीन्द्रप्रसाद लिङदेनले सुरुआतदेखि नै अग्रता लिएका छन। लिङदेन जित नजिक छन। कपिलवस्तुको शिवराज नगरपालिकामा पनि राप्रपाले अग्रता लिएको छ। झापाको भद्रपुर, धनुषाको गणेशमान चारनाथ, रुपन्देहीको सिद्धार्थनगर तथा रोहिणी, कैलालीको कैलारी र जोशीपुर गाउँपालिकामा अरू दलका उम्मेदवारलाई पच्छ्याइरहेको छ।"
अनौठो समय,"समयले मानिसका सोच र परिवेशसँगै परिस्थिति बदल्दै जान्छ। मानिसलाई कमजोर र शक्तिवान् पनि समयले नै निर्धारण गर्छ। जीवनमा आइपरेका मायाका खोट हुन् या घृणाका चोटहरू सबै नियतिसँगै बग्दै जान्छन्। वास्तवमा यो समय नै अनौठो छ। यसले जीवनलाई मिलनमा होस् या वियोगमा घडीको सुईंसँगै बगाउँदै लान्छ। कोही आँसुभित्र मुस्कान खोजिरहेका हुन्छन्। कोही मुस्कानमा आँसु रोजिरहेका हुन्छन्। यी मानिसका चाहना र खोजाइ फरकफरक छन्। समय भने आफ्नै गतिमा चलिरहन्छ। जसले जसरी उपभोग गर्छ, उपभोक्तामा कर्म छोडिदिन्छ। मानिस स्वभावैले अलि स्वार्थी हुन्छ। ऊ खुसी चाहन्छ। खुसीका विधाहरू फरक हुन सक्छन् तर समय फरक हुन सक्दैन। समय अटल छ। जसरी सूर्य अटल छ। पृथ्वीको घुमाइमा सूर्यको प्रकाश कतै अँध्यारो कतै उज्यालो। रातपछि दिन अनि दिनपछि फेरि रात। सधैं सूर्यको उज्यालो रहँदैन चन्द्रमाको जुनेली रात र औंसीको निष्पट अँधेरो पनि आउँछ। निष्पट अँधेरोमा पनि उज्यालोमा रमाउन चाहनेहरू दियो बालेर उज्यालो छर्छन् र अँध्यारोलाई चिर्दै उज्यालोमा रमाउँछन्। खुसी मानिसको आफ्नो रोजाइ र चाहनामा भर पर्ने नितान्त व्यक्तिगत स्वभावसँग जोडिएको हुन्छ। कोही मायामा खुसी हुन्छन् त कोही घृणा र तिरस्कारमा खुसी हुन्छन्। ऊ आफूलाई बुझ्न सक्दैन र भौतारिन्छ जीवनमा। वास्तवमा खुसी के मा छ खै ! समय बुझेर बाँच्नुमा छ कि, बाँच्नलाई समय बुझ्नुमा छ ! घृणामा छ कि मायामा छ ! आखिरी कहाँ छ त खुसी ? नयनबाट वर्षेका वर्षासँगै आफूलाई बगाउँदै, अतीतलाई बिर्संदै नचाहँदा नचाहँदै पनि जीवनलाई घिसार्नु पर्छ। चाहनाहरू सपना हुन्। कोही पूरा हुन्छन् त कति अधुरा रहन्छन्। सपनामा होइन मानिस विपनासँग रमाउन सक्नु पर्छ। समय विपना हो। जीवनको भोगाइ र अनुभूतिको भेलमा मानिसका सपना र आकांक्षा डुबुल्की मारिरहेका हुन्छन्। सबै पीडाहरू मानिसमा एकै किसिमका हुँदैनन् र सहजै सहन गर्न पनि सक्दैनन्। विश्वास र भरोसाको डोरीमा जीवन अल्झिएको हुन्छ। त्यो डोरी बलियोमा अति बलियो र कमजोरमा अति कमजोर हुन्छ। हरेक मानिसको जीवन उसको मानसम्मान र प्रतिष्ठासँग गाँसिएको हुन्छ। चाहनासँग जोडिएको हुन्छ। सपना र रहरहरूले जीवनका प्रत्येक पल जोडिएको हुन्छ। कहिले क्रोध अँगाल्छ त कहिले भावुक बनिदिन्छ। यही क्रोध र भावुकतासँग पौंठाजोरी खेल्दै जीवनले एउटा रेखा पार गर्छ। थाहा हुँदैन त्यो रेखाले जीवनमा कस्तो आकृति बनाउँछ। त्यही आकृतिले सोच निर्माण गर्छ र मानिसले जीवन र मृत्युको रोजाइमा आफ्नो निर्णय गर्छ। भावनामा बगेका निर्णयहरूले दोहोरो पाटोको अध्ययन गर्दैन। ठीक बेठीक, सही गलत बीचको दूरी मापन गर्दैन। आफू र आफ्नोभन्दा अरू केही देख्दैन। नतिजा जे पनि आउन सक्छ। त्यसैले अति संवेदनशील हुन्छन्। के जीवनदेखि हार खानेहरूले मृत्युलाई रोज्नु ठीक हो ? कदापी होइन। मरेर स्वर्गको बयान लेखिँदैन। कल्पनाको सिसमहलले समयलाई छेकिँदैन। रात पछि दिन आउँछ। कुनै पनि मानिसले जीवनमा देखेका सबै सपना र चाहना पूरा गर्न सक्दैनन् र पूरा पनि हुँदैनन्। सुखदुःख, आँसुहाँसो, पिरचिन्ता, लोभमोह, आरोहअवरोह यी सबै जीवनका हाँगा, पात र जराहरू हुन्। यी सबै छन् र त जीवन छ। त्यसैले मानिसले आफ्ना कथाहरू हुन् या जीवनका व्यथाहरू समयको यही अदृश्य शक्तिको आडमा डोहोर्याउँदै अगाडि बढ्नुको विकल्प छैन। मिलनमय विलासितामा होस् या वियोगमय पल समयलाई सोचसँगै परिस्कृत गर्दै अगाडि बढ्नु नै जीवन हो। दुःखको निदान मृत्यु होइन। सुख होस् या दुःख समयको अगाडि झुक्नै पर्छ। संघर्षले समयलाई झुकाउँछ। दुःख र पीडा भनेका मानिसका छायाँ हुन्। सधैं एकै ठाउँमा र एउटै आकारमा रहन सक्दैन। समयसँगसँगै यसले दिशा र आकार परिवर्तन गरिरहन्छ। कहिले आफ्नो उचाइभन्दा अग्लो रूपमा देखिन्छ। कहिले आफ्नो रूपभन्दा निकै सानो कतै हराए जस्तो आकारमा देखिन्छ। अनि कतै आफ्नै पैतालामुनि थिचिएर पाइला चलिरहेका पनि हुन्छन्। जीवन छुट्टै संसार हो। कतिबेला कहाँबाट आँधी आउँछ र भुँमरी ल्याउँछ भन्न सकिँदैन। समयसँगै बहने सोचले निर्धारण गरेका कदमहरूलाई नियन्त्रण गर्न सक्नु जीवनको चुनौती हो। कतिले हार स्विकार गर्छन् त कतिले जितमा खुसीयाली मनाउँछन्। समयले कहिले लतार्छ, कहिले पछार्छ। कहिले रुवाउँछ, कहिले हँसाउँछ। कहिले औंला समातेर डोहोर्याउँदै सुखका अनुभूति दिलाउँछ। समय एउटा सादा कागज पनि हो जहाँ भाग्यको मसी रहेको कर्मको कलमले आफ्नो जीवन लेखिन्छ। त्यसैले त समय अनौठो छ।"
निर्माण क्षेत्रको कर्जा आधा घट्यो,"काठमाडौं : निक्षेप वृद्धिको तुलनामा कर्जामा आक्रामक वृद्धि गरेका बैंकको कर्जा निर्माण क्षेत्रमा भने आधाले घटेको छ। बैंक तथा वित्तीय संस्थाले चैतसम्ममा १ खर्ब ८८ अर्ब ८६ करोड रुपैयाँ कर्जा प्रवाह गरेका छन्। यो गत आवभन्दा ५२१५ प्रतिशत कम हो। जबकि गत आवको सोही अवधिमा निर्माण क्षेत्रमा मात्रै ३ खर्ब ९४ अर्ब ७२ करोड रुपैयाँबराबरको कर्जा प्रवाह भएको थियो। गत वर्षको तुलनामा वाणिज्य बैंकको लगानी ५५२८, विकास बैंकको ३०६४ र वित्त कम्पनीको ५००५ प्रतिशतले घटेको छ। सो क्षेत्रको कर्जा वृद्धि यसरी घट्दा चालू आवमा वाणिज्य बैंकबाट १ खर्ब ५० अर्ब ७६ करोड, विकास बैंकबाट ३३ अर्ब ३३ करोड र वित्त कम्पनीबाट ४ अर्ब ७६ करोड रुपैयाँबराबर मात्रै लगानी भएको छ। जबकि गत आवको सोही अवधिमा क्रमशः ३ खर्ब ३७ अर्ब ११ करोड, ४८ अर्ब ५ करोड र ९ अर्ब ५४ करोड रुपैयाँ हाराहारीमा कर्जा प्रवाह भएको थियो। गत वर्ष कोभिड महामारीको प्रभाव रहेका बेला पनि मुलुकभर विकास निर्माणका काममा बैंकबाट उक्त दरमा कर्जा गएका थिए। तर यसपटक कोभिडविरुद्धको भ्याक्सिन प्रयोगपछि अर्थतन्त्रले लय लिन थालेको थियो। निर्माण क्षेत्रले पनि गति लिने अपेक्षा गरिएको थियो। तर लिन सकेन। बैंकबाट जाने कर्जाको दर नै घटेकाले निर्माण कार्यले गति लिन नसकेको अर्थविद् डा डिल्लीराज खनालको तर्क छ। यसपटक पुँजीगत खर्चको गति धेरै सुस्त भएकाले निर्माण क्षेत्रको लगानी बढ्न नसकेको उनी बताउँछन्। सरकारले गरेको आयात प्रतिबन्धले पनि असर गरेको उनको अनुमान छ। अहिले निर्माणको आर्थिक वृद्धिदर ९ प्रतिशत छ। निर्माणमा आधाभन्दा बढीले लगानी घटेको छ। यसको मुख्य कारण सरकारले पुँजीगत खर्च राम्ररी गर्नैै सकेन। चालू आवको वैशाखसम्ममा ३१२८ प्रतिशतको मात्रै पुँजीगत खर्च भएको महालेखा नियन्त्रक कार्यालयले बताएको छ। यस हिसाबले सरकारले १ खर्ब १८ अर्ब २६ करोड ९२ लाख रुपैयाँ बराबरको मात्रै विकास खर्च गरेको छ। जबकि सरकारले ३ खर्ब ७८ अर्ब ९ करोड ७७ लाख रुपैयाँ बराबरको पुँजीगत खर्च गर्ने लक्ष्य राखेको छ। नेपाल वित्तीय संस्था संघका अध्यक्ष सरोजकारी तुलाधर यसपटक सरकारबाट पुँजीगत खर्च नै कम भएकाले निर्माण ढिला भएको तर्क गर्छन्। उनका अनुसार सरकारले निर्माण व्यवसायीलाई पहिलाको पैसा नै भुक्तानी गर्न सकेको छैन। यस्तो अवस्थामा सो क्षेत्रमा कर्जा प्रवाह घट्नु स्वाभाविक भएको उनले बताए। बैंकले निर्माण क्षेत्रमा कर्जा दिन खासै नचाहेको यता नेपाल निर्माण व्यवसायी महासंघका अध्यक्ष रवि सिंह बताउँछन्। अझ सरकारले यसअघिको भुक्तानीमा ढिलाइ गरेको र अहिले भुक्तानी गर्न सरकारसँग पैसै नभएकाले पनि व्यवसायी समस्यामा भएको उनको गुनासो छ। यद्यपि यसवर्ष निर्माण उपकरण खरिद कम भएकाले पनि बैंकबाट कम कर्जा लिइएको हो, उनले भने। पुँजीगत खर्च मात्रै कारण होइन। कतिपय निर्माण व्यवसायीले बैंकसँग लगानीयोग्य पुँजी अभावका कारण कर्जा लिन नपाएको गुनासो गर्दै आएका थिए। निर्माण व्यवसायी काम सम्पन्न भएपछि मात्रै चरणबद्ध भुक्तानी पाउने भएकाले अग्रिम रूपमा बैंकबाट कर्जा लिएर निर्माणका काम अगाडि बढाउने गर्छन्। बैंकबाट आवश्यक कर्जा नपाउँदा काम प्रभावित हुने गरेको महासंघका अध्यक्ष सिंहको भनाइ छ। नेपाल डेभलपमेन्ट बैंकर्स संघका अध्यक्ष प्रद्युम्न पोखरेल चालू आवको सुरुआतदेखि नै समग्रमा बैंकिङ प्रणालीमा लगानीयोग्य पुँजी (तरलता) अभावको चापले निर्माण क्षेत्रमा कर्जा प्रवाह घटेको बताउँछन्। यससँगै निर्माणका लागि आवश्यक पर्ने स्टिल, सिमेन्टलगायतको मूल्य धेरै बढेको र देशभित्र यसको उत्पादन पनि अधिक हुन सकेको छैन। खास यसपटक बैंकिङ प्रणालीमा तरलताको चापले पनि कर्जा प्रवाह घट्न गएको पनि हो, मुक्तिनाथ विकास बैंकका प्रमुख कार्यकारी अधिकृतसमेत रहेका पोखरेलले भने। समग्रमा बैंक तथा वित्तीय संस्थाबाट प्रवाह हुने कर्जा भने १७६४ प्रतिशतले बढेको छ। समग्रमा वाणिज्य बैंक, विकास बैंक र वित्त कम्पनीबाट चालू आवको साउनसम्ममा कुल ४७ खर्ब ३१ अर्ब ७७ करोड कर्जा प्रवाह भएको छ। गत वर्षको चैत्रमा ४० खर्ब २२ अर्ब ३२ करोड कर्जा प्रवाह भएको थियो। कुल कर्जामा उपभोग्य वस्तुमा जाने कर्जाको वृद्धि सबैभन्दा बढी देखिएको छ। यस अवधिमा उपभोग्य वस्तुमा मात्रै ३३१५१ प्रतिशतले कर्जा वृद्धि भएको छ। राष्ट्र बैंकको तथ्यांकअनुसार चैत्रसम्ममा सो क्षेत्रमा ८ खर्ब ६८ अर्ब ३६ करोड कर्जा प्रवाह भएको छ। गत आर्थिक वर्ष २ खर्ब १ अब २३ करोडको उपभोग्य बस्तुमा कर्जा गएको थियो।"
काठमाडौं महानगरपालिकाको ५ नम्बर वडामा एमालेको प्यानलै विजयी,"काठमाडौं : काठमाडौं महानगरपालिका५ मा नेपाल कम्युनिष्ट पार्टी (एमाले) का उम्मेदवार प्रेम थापाको प्यानलै विजय भएको छ । उनले नेपाली कांग्रेसका निकटतम प्रतिद्वन्द्वी राजेश अधिकारीलाई ६४७ मतले पछि पार्दै उनले आफ्नो प्यानलसहित विजय भएका छन् । त्यसैगरी सदस्यमा एमालेको तर्फबाट कृष्णराज चालिसे र केशवप्रसाद श्रेष्ठ विजय भएका हुन् । महिला सदस्य सीता थापा र दलित महिला सदस्यमा शर्मिला परियार विजय भएको जिल्ला निर्वाचन कार्यालय काठमाडौँले जानकारी दिएको छ । हाल प्रदर्शनीमार्गस्थित राष्ट्रियसभागृहमा आठ स्थानबाट कामपाको मतगणना कार्य भइरहेको छ । अहिले वडा नं ४, ६, ७, २९, ३०, ३१ र ३२ को मतगणना कार्य जारी छ । वडा नं १, २, ३ र ५ को मतपरिणाम सार्वजनिक भइसकेको छ । परिणामअनुसार सबै वडामा एमालेका वडाध्यक्ष र केही वडामा जनप्रतिनिधिको प्यानलै विजय भएका छन् । त्यसैगरी प्रमुखमा स्वतन्त्र उम्मेदवार बालेन्द्र साह र उपप्रमुख पदका लागि एमालेको उम्मेदवार सुनिता डङ्गोलले आफ्नो अग्रता कायम राखेका छन्। रासस"
"स्थानीय तह निर्वाचन मतपरिणाम : कांग्रेस २०२, एमाले १२६ र माओवादी ८७ स्थानमा विजयी","काठमाडौं : देशभरका स्थानीय तहको निर्वाचनको मतपरिणाम आउने क्रम जारी छ। अहिलेसम्म कांग्रेस पहिलो स्थानमा छ भने एमाले दोस्रो र माओवादी केन्द्र तेस्रो स्थानमा छ। प्रारम्भीक नतिजा अनुसार देशभर कांग्रेसले २०२, एमालेले १२६ र माओवादी केन्द्रले ८७ स्थानका पालिका प्रमुखमा विजय हासिल गरेको छ। यस्तै, उपप्रमुखतर्फ कांग्रेसले १९१, एमालेले १२८ र माओवादी केन्द्रले ९४ स्थानका पालिकामा निर्वाचित भएको छ। यस्तै, एकीकृत समाजवादीले ७, जसपा नेपालले ५ स्थानीय तह प्रमुख जितेको छ। राप्रपा २ पालिका सहित ५५ वडाध्यक्षमा विजयी भएको छ।"
"स्याङ्जाको वालिङ नगरपालिका प्रमुखमा एमाले, उपप्रमुखमा कांग्रेस विजयी","स्याङ्जा : वालिङ नगरपालिकाको प्रमुखमा नेकपा एमालेका कृष्ण खाँण र उपप्रमुखमा नेपाली कांग्रेसका कविता तिवारी (गैह्रे) निर्वाचित भएका छन्। आफ्ना प्रतिस्पर्धी नेपाली कांग्रेसतर्फका प्रमुखका उम्मेदवार दिलिप खाँणलाई २ हजार १८३ मतले पछि पार्दै विजयी भएका हुन्। कृष्णले १३ हजार ७७६ मत पाउदा दिलिपले ११ हजार ५९३ मत ल्याएका छन्। कांग्रेसकी गैह्रेले १२ हजार ८ सय २२ मत ल्याइ उपप्रमुख पदमा विजयी भएकी छन्। उनले आफ्ना प्रतिस्पर्धी एमालेकी खगिसरा थापालाई ८ सय ८२ मतले पछि पार्दै विजयी भएकी हुन। थापाले १२ हजार ३ सय ४० मत पाएकी छन्। योसँगै नेपाली कांग्रेसले वडा नम्बर १, २, ५, १०, ११ र १४ मा विजयी भएको छ भने नेकपा एमालेले ३, ४, ६, ७, ८, ९, १२ र १३ वडा जितेको छ। चौध वडा रहेको नगरपालिकामा १ देखि १४ वडामा क्रमश :पदमराज गुरुङ, पोतप्रसाद लम्साल, भिमबहादुर गुरुङ, हरिप्रसाद खनाल, छवि आले, श्यामकृष्ण श्रेष्ठ, पाण्डुकुमार थापा, दामोदर तिवारी, अमृत श्रेष्ठ, सुनील खनाल, डण्डापानी पंगेनी, विश्वजंग गुरुङ, नमलाल डुम्रे, राजु कुँवरले अध्यक्ष पदमा निर्वाचित भएका हुन्। वालिङ नगरपालिकामा ३९ हजार ६५९ जना मतदाता भए पनि यहाँ २६ हजार ७७४ जनाले मतदान गरेका थिए । यसअधि २०७४ को निर्वाचनमा वालिङ नगरपालिकाको प्रमुख उपप्रमुखमा नेपाली कांग्रेसका दिलिपप्रताप खाँण र कल्पना तिवारी निर्वाचित भएका थिए।"
"काभ्रेको खानीखोला गाउँपालिका अध्यक्षमा माओवादी, उपाध्यक्षमा कांग्रेसका विजयी",काभ्रे : जिल्लाको खानीखोला गाउँपालिकाको अध्यक्षमा गठबन्धनका तर्फबाट नेकपा माओवादी केन्द्रका इन्द्रबहादुर थिङ (छिन्ताङ) र उपाध्यक्षमा कांग्रेसका दोर्जेमान जिम्वा निर्वाचित भएका छन् । अध्यक्षमा निर्वाचित थिङले ४ हजार ४ सय ८५ मत र उनका निकटतम प्रतिस्पर्धी एमालेका शेखर लामाले ३ हजार १ सय ५६ मत पाए। अध्यक्षमा थिङ्ले १३३० मतअन्तर ले जितेका हुन् । पालिकाको उपाध्यक्षमा जिम्वाले ४ हजार ३ सय २७ मत र एमालेकी रुकमणि गुरुङले २ हजार ९ सय ८७ मत प्राप्त गरे । जिम्बाले १३४१ मत अन्तरले जितेका हुन् । ७ वटा वडा रहेको खानीखोला गाउँ पालिकामा माओवादी केन्द्रले ४ र कांग्रेसले २ र एमालेले एक वडामा जित हाँसिल गरेका छन् । खानिखोला गाउँपालिका ०७४ को निर्वाचनमा पालिका अध्यक्ष उपाध्यक्ष दुवै नेकपा एमालेका उम्मेदवारले जितेका थिए । जिल्लामा दुई पालिकाको मात्र अन्तिम मतपरिणाम सार्वजनिक भएको छ । यसअघि मगलबार भुम्लु गाउँपालिकामा गठबन्धनले अध्यक्ष उपाध्यक्ष जितेको थियो।
"जाँदा तानातान,फर्कंदा बिल्लिबाठ","भोट बटुल्नु थियो, मतदाता जम्मा गरे। बसमाइक्रोबस जे भेटिन्छ, त्यही बुकिङ गरे। झन्डा हल्लाउँदै काठमाडौंलगायत मुख्य सहरका मतदातालाई गाउँगाउँ पुर्याए। पार्टी र उम्मेदवारबीच मतदाता लैजान हारालुछ नै चल्यो। जाने र खाने फ्री अफरपछि अधिकांश मतदाता पनि हौसिएर गाउँ पुगे। उत्साहित हुँदै मतदान गरे। तर, जब मत खसाए। काठमाडौंलगायत सहरबाट ल्याउने नेताहरू एकाएक गायब भए। त्यसपछि भयो, मतदाताको बिल्लिबाठ। आफैंले टिकट काटेर सहर फर्किन खोज्दा पनि गाडी नै नभेटिएपछि अधिकांशले सास्ती भोगिरहेका छन। काठमाडौं, पोखरा, चितवन जाने यात्री गाडी खोज्दै यताउता भौतारिरहेका छन। वृद्धवृद्धा सडकपेटिमा थकित भएर थुचुक्क बसेका छन्। गर्भवती तथा बालबालिका बोकेका महिलाहरू पनि बस खोज्दै यता र उता दौडिरहेका छन। यो दृश्य हो, मंगलबार बिहान गोरखा बसपार्कको। यात्रुको बिचल्लिप्रति यातायात व्यवसायीलाई भने कुनै मतलब छैन। उल्टै, यात्रुसित बढाबढमा भाडा बार्गेनिङ गरिरहेका छन्। सडक छेउमा यात्रुको चाप र हतास देखेर लुट मच्चाइरहेका छन्। स्थानीय प्रशासन तथा प्रहरीको उपस्थिति कहीँकतै छैन। चुनावमा मतदान गर्न गाउँ आएका मतदाताहरू फर्कने उचित व्यवस्था नहुँदा केही दिनदेखि गोरखामा यस्तो समस्या देखिएको हो। अनेक प्रलोभन देखाएर गाउँमा ल्याएर नेताहरूले अलपत्र पारेर छाडिदिएको यात्रुहरूको गुनासो छ। काठमाडौं फर्कन साबिकको भन्दा दोब्बर गाडीभाडा तिर्नुपरेको ताकुकोटका पवन देवकोटाको भनाइ छ। फ्रीमा लगिदिन्छौं, फ्रिमै फर्कने व्यवस्था मिलाउँछौं भनेर अनेकभाँती भनेर ल्याए, उनले भने, फर्किने बेला कसैको अत्तोपत्तो छैन। सित्तै जान पाइयो भनेर आइयो। फर्कने बेला उल्टै दोब्बर भाडा तिर्नुपर्यो। एक हजार रुपैयाँ भाडा तिरेर माइक्रोबसमा काठमाडौं फर्कन लागेको उनले बताए। काठमाडौंको समाज छिटोछिटो परिवर्तन चाहन्छ। राजनीतिक दलले उनीहरूको भावनालाई सम्बोधन गर्ने उम्मेदवार खडा गरेनन। विगतमा पनि युवा मतदातालाई आकर्षित गर्ने कुनै काम गरेनन। पुरानै शैलीले काम गरे। उनीहरूले उठाएका उम्मेदवार पनि युवालाई तान्ने किसिमका भएनन। तुलनारायण साह, राजनीतिक विश्लेषक गोरखाकाठमाडौंको माइक्रोबस भाडा ५ सय ३० रुपैयाँ हो। मिनिबसको भाडा ४ सय ४५ रुपैयाँ प्रचलित छ। तर, अहिले मिनिबसले यात्रुसँग आठ सय र माइक्रोबसले १ हजार रुपैयाँ भाडा उठाएका छन्। आजभोलि काठमाडौं जाने मात्र हो। फर्कने यात्रु पाइँदैनन। त्यसैले दोब्बर भाडा असुलेको हो, एक गाडीवाला यात्रुसितको बार्गेनिङमा भन्छन्, जाने भए, आउनुस। नजाने भए यस्ता यात्रु धेरै पाइन्छ। गोरखा बजारको हरमटारीमा बसमा चढ्न झुम्मिएका यात्रु नेताको लहैलहैमा लागेर चुनावमा गाउँ आएकी बुंकोटकी शिला तामाङ पनि अहिले काठमाडौं फर्कन नसकेर सडकमा अस्तव्यस्त छिन्। गाउँबाट गोरखा बजारसम्म आउने गाडीमा पनि उभिने ठाउँ थिएन। जसोतसो गरेर आएँ। अहिले काठमाडौं जाने गाडी छैन, उनी भन्छिन्, ल्याउने बेला ल्याए, अहिले यस्तो हालत पारेर छाडिदिए। काठमाडौं जाने गाडी नपाएर सडकमा तड्िपरहेका कोखे आहालेका वीरबहादुर मग्रातीलाई माइक्रोबसका मजदुरले १६ जना यात्रु खोज्न र भाडासमेत उठाइदिन आदेश गरे। १६ जना यात्रु पनि मैले खोजिदिनु पर्ने अरे, अनि भाडा पनि एक हजारका दरले मैले नै उठाइदिनु पर्ने भनेर ड्राइभरकन्डक्टर आएर बार्गेनिङ गरिरहेका छन्, उनी भन्छन्, जसरी पनि जानुपर्ने छ। गाडी नपाएर होटलमा बस्नुपर्यो भने त्योभन्दा धेरै खर्च हुन्छ। त्यसैले महँगो भाडा तिरेर भने पनि जानै पर्यो। आफूहरूलाई अप्ठ्यारो परेको मौका छोपेर गाडीवालाले ठगेको यात्रुहरूको गुनासो छ। मौकामा चौका हानेका छन्, बुंकोटबाट आएकी अर्की नानुमाया श्रेष्ठ भन्छिन्, नेताले गर्दा दुःख पाइयो। दिनदहाडै रोडमा सयौं यात्रु ठगिएका छन्। प्रहरी प्रशासनको ध्यानै छैन। यत्तिका यात्रु सडकमा पसारो परेका बेला प्रहरी प्रशासनले कुनै चासो नदिएको यात्रुहरूको गुनासो छ। मतदान गराउन उम्मेदवारले गाउँ पुर्याए, तर फर्कने बेला गरेनन् वस्ता सहर फर्कने सवारीको भाडामा कालोबजारी, दोब्बर तिर्दा पनि भेटिन्न सवारी बसपार्क क्षेत्रमा यात्रुको बिजोक, सुरक्षा निकायको पनि बेवास्ता सार्वजनिक सवारीसाधनले यात्रु ठग्दा पनि स्थानीय प्रशासन मौन विद्यार्थी र मजदुरलाई सहर फर्कन आर्थिक अभाव सवारीसाधनमा कोचाकोच यात्रु, यात्रा झनै कठिन पैसाको लोभमा धेरै यात्रु चढाउँदा दुर्घटनाको जोखिम गाडीवालाले निर्मम ढंगले यात्रु ठग्दा पनि स्थानीय प्रशासन मौन रहेको सडक आसपासका व्यापारीहरूको आरोप छ। सडकमा यात्रुहरू पसारो परेका छन्। हाम्रै आँखा अघि लुट मच्चिएको छ। हामी पनि व्यापारी हौं। हामीले हस्ताक्षेप गर्न मिल्दैन, यात्रु ठगिएको देख्ने एक व्यापारी भन्छन्, काठमाडौंबाट रिजर्भ यात्रु लिएर आएको एउटा जिपले चलनचल्तीको भन्दा कम भाडामा यात्रु खोज्दा यहाँका गाडीवालाहरूले धन्नै कुटेनन। स्थानीय प्रशासनको बेवास्ताका कारण यस्तो स्थिति आएको उनको निश्कर्ष छ। चुनावका कारण ट्राफिक प्रहरीहरू ग्रामीण रुटतिर खटिनु परेकाले सदरमुकामको सडकको सवारी व्यवस्थापनमा ध्यान दिन नसकेको जिल्ला ट्राफिक प्रहरी प्रमुख प्रेम पोखरेल बताउँछन्। चुनावमा ग्रामीण सडकमा खटिएका ट्राफिकहरू फर्किरहेका छन्। अब व्यवस्थित हुन्छ, उनले भने। भोट हालेपछि उपेक्षा पाँचथरको फालेलुङ गाउँपालिका७ की अरुणा राई अध्ययनको सिलसिलामा झापामा बस्दै आएकी थिइन। निर्वाचनको मिति नजिकिएसँगै राईलाई फालेलुङका नेताहरूले दैनिकजसो फोन गर्थे। गाउँ आउँदा लाग्ने सम्पूर्ण खर्च व्यहोर्ने वचन पाएपछि आफूसँगै भाइलाई लिएर उनी भोट हाल्न गाउँ पुगिन। भोट पनि हालिन। तर, अहिले जुन पार्टी वा उम्मेदवारलाई उनले भोट दिइन, उनैले बास्ता नगरेको गुनासो राईले पोखिन। मतदानको मिति नजिकिँदै गर्दा दलहरूले मतदाता खोजे। कार्यक्षेत्रबाट सवारीसाधन रिजर्भ गरेर गाउँगाउँ पुर्याए। लैजाने र ल्याउने आश्वासन दिए। जब मतदान सकियो गाउँ पुर्याउने दलका नेता बेपत्ता भए। अहिले गाउँ पुगेका नागरिकलाई कार्यक्षेत्र फर्कन समस्या भएको छ। भोट हालेको भोलिपल्टै खर्च दिएर पठाउँला भनेका नेताहरूले आजसम्म वास्ता गरेका छैनन्, राईले भनिन्, फर्कनुपर्ने बेला भइसक्यो। अस्ति भाडा दिन्छु भनेर फोन गर्ने नेताहरूले अहिले फोन पनि उठाउन छाडेका छन्। अरुणा जस्तै भोट हाल्न पाँचथर आएका मतदाताहरूलाई नेताहरूले बेवस्ता गरेका छन्। जिल्ला बाहिर भएका मतदाताहरूलाई यहाँका नेताहरूले यातायात खर्च दिने भनेर भोट हाल्न बोलाएका थिए। तर, भोट सकिएपछि नेताहरू सम्पर्कमै आउन नचाहेको मतदाताको गुनासो छ। काठमाडौंबाट मात्रै करिब ३ हजार मतदाता भोट हाल्न पाँचथर आएका छन्। यातायात खर्च व्यहोरिदिने भनेर नेताहरूले मतदातालाई गाउँ बोलाएका थिए। तर, नेताहरूले बेवास्ता गरेको काठमाडौंबाट भोट हाल्न फिदिम आएका तीर्थ मिश्रले बताए। मतदान सकिएपछि बाहिरबाट आएका मतदातालाई नेताहरूले बेवास्ता गरेका छन्, मिश्र भन्छन्, मतदाताहरूलाई नेताहरूले यसरी नै झुक्याउने र दुःख दिने परिपाटी पुरानै हो। यातायात खर्च दिने नेताहरूको आश्वासन पाएर पाँचथर आएका मजदुर र विद्यार्थीहरू बढी मारमा छन। काठमाडांैसम्म फर्कन पनि यातायात खर्चको अभाव भएको उनीहरूले गुनासो गरे। ल्याउँदा रिजर्भ, फर्किंदा अलपत्र चुनावपछि जनजीवन पुरानै लयमा फर्किंदैछ। सहरी क्षेत्रमा व्यापारव्यवसाय र रोजगारका काम पुनः सुरु भइसकेका छन। क्याम्पसहरू सञ्चालनमा आइसकेका छन। तर, राजधानी काठमाडौंमा फर्किन गाडी नै नपाइएपछि गाउँ पुगेका मतदाताहरूमा चिन्ता थपिएको छ। हप्तौंसम्म गाडी बुकिङ भइसकेका कारण टिकट पनि नभेटिएको उनीहरूको भनाइ छ। राजनीतिक नेतृत्वप्रति व्यंग्य हो यो। यो दलका नेतृत्वप्रति असन्तोषको संकेत हो। उनीहरूलाई सच्याउन र उधार्न लाग्नुपर्छ भन्ने सन्देश दिएको छ। राजनीतिक दलका नेता लोकप्रिय हुने हो भने स्वतन्त्रप्रति आकर्षण नै हुँदैनथ्यो। यो दल र त्यसका नेतृत्वलाई चेतावनी पनि हो। हरिहर विरही, राजनीतिक विश्लेषक काठमाडौंका इँटाभट्टालगायतका विभिन्न क्षेत्रमा काम गरिरहेका रोल्पा र पूर्वी रुकुमका मतदातालाई उम्मेदवारले गाडी रिजर्भ गरेरै गाउँ ल्याएका थिए। कहाँको बस्छ भनेर सूची नै बनाएर मतदातालाई गाडीमार्फत ओसारिएको थियो। गाउँमै मतदाता नामावली भएका दाङ र घोराहीलगायतका ठाउँमा बसोबास गरिरहेका मतदातालाई पनि गाउँ पुर्याइएको थियो। मतदानको एकसाता अघिदेखि मतदाता ओसार्दा गाउँ भरिभराउ भएका थिए। तर, फर्किने बेला भने न उम्मेदवारले वास्ता गर्यो, न त कुनै पार्टीका नेताले नै सोधपुछ गरे। मतदान गरी फर्किनेहरू रोल्पा बसपार्कस्थित बस काउन्टरमा टिकट लिइरहेका छन्। मतदानका लागि फकाएर रिजर्भ गाडीमा गाउँ ल्याए। तर, फर्किने बेला वास्ता नै गरेनन्, रोल्पा नगरपालिकाका एक मतदाताले नाम उल्लेख नगर्ने शर्तमा भने। इँटाभट्टामा काम गर्दाको ज्यालाको रकम पनि नलिई मजदुरहरू गाउँ फर्केका थिए। त्यही कारण पनि उनीहरू छिटोछिटो काठमाडौं फर्किन विवश छन्। विभिन्न पार्टीका नेता र उम्मेदवारले जिल्ला बाहिर रहेका मतदातालाई फोन गरेर जसरी पनि गाउँ फर्किन आग्रह गरेका थिए। यतिसम्म कि, सदरमुकाम लिवाङमा विभिन्न व्यापार, व्यवसाय र पेसा गरी बसेका मतदातालाई पनि गाडी रिजर्भ गरेर रोल्पाका सम्बन्धित गाउँ पुर्याइएका थिए। आजभोलि भने मतदान गर्न गाउँ आएकाहरूको जिल्लाबाट बाहिरिने लर्को छ। जलजला यातायात समितिको बुकिङ काउन्टरका कर्मचारी नरेन्द्र कुँवरका अनुसार जिल्ला बाहिरिने यात्रुको चाप बढी छ। मतदानका लागि गाउँ आएकाहरूले दुई तीन दिनअघि नै टिकट बुक गर्ने क्रम बढेको छ। गाउँ आएकालाई फर्कनै हम्मेहम्मे ताप्लेजुङको सिरिजंघा८ याम्फुदिनमा मतदान गर्न जिल्ला बाहिर रहेका ५० जना गाउँ आए। काठमाडौंमा लगायत छिमेकी भारतसँग सिमाना जोडिएको इलामको पशुपतिनगरबाट उनीहरू मतदान गर्न गाउँ आएका हुन। जिल्लाबाहिर रहेका उनीहरूलाई उम्मेदवारले मतदानका लागि गाउँ आउन खबर गरेका थिए। गोरखा बजारको हरमटारी सडकमा अलपत्र परिरहेका यात्रुहरू। तस्बिर : शिव उप्रेती गाउँसम्म आउनका लागि आवश्यक समन्वय पनि उम्मेदवारले नै गरेका थिए। निर्वाचन भनेको पाँच वर्षमा आउने चाड भएकाले इलामबाट गाउँ आयौं, पशुपतिनगरबाट आएका फुपू छुवाङ भोटेले भने, गाउँघरको न्यास्रो पनि मेटियो। भोट पनि हाल्न पायौं। फर्कने समयमा चाहिँ गाडी भरिएको हुँदो रहेछ। समस्या भइरहेको छ। राजनीतिक दलका उम्मेदवारले पैसा खर्च गरेर मतदानका लागि मतदाता ओसारेको सुने पनि आफूहरूचाहिँ स्वतस्फुर्त रूपमा गाउँ आएर मतदान गरेको उनले बताए। उनी जस्तै सो वडामा मतदानका लागि बाहिरबाट गाउँ भित्रिएकाहरूलाई फर्कन भने समस्या भएको छ। दुर्गमस्थानमा सवारीसाधनको पहुँच पर्याप्त नभएको र उम्मेदवारहरूले पनि मतदातालाई आआफ्नो ठाउँमा फर्काउनलाई कुनै चासो नदेखाएकाले समस्या भएको उनले बताए। एक नगरपालिकासहित ९ स्थानीय तह रहेको ताप्लेजुङमा ८९ हजार ६ सय ८० मतदाता छन्। हिमाली दुर्गम जिल्ला भएकाले अधिकांश स्थानीयवासी विभिन्न अवसरको खोजीमा जिल्लाबाट बाहिरिने गर्छन। चुनाव बेला भने उम्मेदवारहरूले बाहिरबाट मतदाता ओर्सार्नुपर्छ। मिक्वाखोला५ पापुङका मात्रै करिब २ सय मतदाता जिल्ला बाहिरबाट ओसारिएका थिए। कतिपय उम्मेदवारहरूले मतदाताको जिल्ला आउने जाने खर्चको पनि व्यवस्था गरेका थिए। फर्कने समयमा भने कसैले पनि वास्ता नगरेको गुनासो मतदाताको छ। अस्ती भोट लगाउनु अघि चाहिँ सबै खर्च गरेर ल्याए, फक्ताङ्लुङ६ का एक मतदाताले भने, हामीले भोट पनि दियौं। तर, अहिले फर्कने समयमा भने सोधेका पनि छैनन। आफूलाई आवश्यकता परेको समयमा मात्रै बोलाउँदा रहेछन्। अहिले त एक कल फोन पनि गरेका छैनन। चुनावमा हारेकाको त के कुरा भयो र ? भौगोलिक हिसावले दुर्गम यहाँका सबै वडामा यातायातको पहुँच छैन। उम्मेदवारहरू भने बाहिरबाट ल्याइएका मतदाताको व्यवस्थापनमा समय दिन नसकेको बताउँछन्। मतदान लगत्तै मतगणनामा व्यस्त रहनु परेकाले व्यवस्थापनमा ध्यान दिन नसकिएको बताउँछन्, सिरिजंघा गाउँपालिका८ मा कांग्रेसबाट वडा अध्यक्षमा उम्मेदवार कृष्ण गुरुङ। शिव उप्रेती गोरखा, खेमबहादुर बुढा रोल्पा, बसन्त लिम्बू ताप्लेजुङ, भीमकुमार बाँस्कोटा फिदिम"
मंगलसेन नगरपालिकाको प्रमुखमा दोहोरिए बोहरा,"अछाम: अछामको मंगलसेन नगरपलिकाको नतिजा सार्वजनिक भएको छ। नगरपालिका प्रमुख र उप प्रमुखमा एमालेका उम्मेदवार विजयी भएका छन्। नगरपालिकाको प्रमुखमा एमालेका पदमबहादुर बोहरा ५ हजार ७३७ मतसहित पुन दोहोरिएका छ्न्। बोहराका निकटतम प्रतिद्वन्द्वी कांग्रेसका नमबहादुरशाहीले ५ हजार २ मत प्राप्त गरेका छ्न्। कांग्रेस र समाजवादी गठबन्धनलाई पराजित गर्दै बोहरा विजयी भएका हुन्। २०७४ को निर्वचनमा पनि कांग्रेस माओवादी गठबन्धनलाई बोहराले पराजित गरेका थिए। उपप्रमुखमा एमालेका संगिता रावल सोडारी विजयी भएकी छ्न्। सोडारीले ५ हजार ७१९ मतप्राप्त गरेकी छ्न्। उनका निकटतम प्रतिद्वन्द्वी समाजवादीका बमबहादुर रावलले ३ हजार ७५ मतपाएका छ्न्। १४ वडा रहेको मंगलसेनमा १० नेकपा एमाले, ४ कांग्रेसले जितेका छ्न्। वडा नं १ एमालेका लोकराजनाथ ,वडा नं २ मा एमालेका देब बोगटी, वडा नं ३ एमालेका बृख बोगटी, वडा नं ४ कांग्रेसका नामसिहधामी, वडा नं ५ एमालेका झंकर भाट, वडा नं ६ मा एमालेका देबेन्द्र भणडारी, वडा नं ७ मा एमालेका राजबहादुर शाही, वडा नं ८ मा एमालेका ज्ञानेन्द्र बोहरा, वडा नं ९ मा एमालेका पदमबहादुर बोहरा, वडा नं १० मा एमालेका जनक कुँवर, वडा नं ११ कांग्रेसका नरबहादुर भण्डारी, वडा नं १२ मा कांग्रेसका खगेन्द्र रावल, वडा नं १३ कांग्रेसका हिक्मत बोगटी र वडा नं १४ मा एमालेका शिवबहादुर बोगटी विजयी भएका छन्। २०७४ सालको निर्वाचनमा एमालेले ५ वडा मात्र जितेको थियो।"
"काठमाडौंमा बालेनको अग्रता कायमै, स्थापित ६ हजार बढी मतले पछाडि","काठमाडौं : काठमाडौं महानगरपालिकाको मेयरमा स्वतन्त्र उम्मेदवार बालेन साहले अग्रता कायमै राखेका छन्। पछिल्लो मतपरिणामअनुसार बालेनले १६ हजार ६२ मत प्राप्त गरेका छन्। दोस्रो स्थानमा रहेका एमालेका मेयरका उम्मेदवार केशव स्थापितले ८ हजार ३४५ मत प्राप्त गरेका छन्। बालेन स्थापितभन्दा ६ हजार ६८३ मतले अघि छन्। गठबन्धनबाट उम्मेदवार बनेकी कांग्रेसकी सिर्जना सिंहले ७५११ मत प्राप्त गरेकी छन। काठमाडौं महानगरपालिकाको १ र २ नम्बर वडाको मतगणना सकिसकेको छ । अहिले वडा नम्बर ३,४,५,६,२९,३०,३१ र ३२ को मतगणना भइरहेको छ।"
धरान उपमहानगरपालिका १८ मा कांग्रेसका नरेन्द्रकुमार राईको प्यानल विजयी,"धरान : धरान उपमहानगरपालिका वडा नम्बर १८ को अध्यक्षमा कांग्रेसका नरेन्द्रकुमार राई (प्रबिण) सहितको प्यानल निर्वाचित भएको छ । उनले एमालेका ऋषिराज राइलाई पराजित गर्दै आफ्नो टिमको विजय सुनिश्चित गरेका छन् । निर्वाचित नरेन्द्रले ७८४ मत प्राप्त गरे । निकटतम प्रतिद्वन्दी एमालेका ऋषिले ३०६ मत प्राप्त गरे । वडा सदस्यमा दिलकुमारी राई, जमुना त्रिखत्री, टंकप्रसाद गुरुङ, दिवन राई निर्वाचित भएका छन् ।"
विराटनगरको मेयरमा कांग्रेसको फराकिलो अग्रता,विराटनगर : विराटनगर महानगरपालिकाको मेयरमा नेपाली कांग्रेसले अग्रतालाई फराकिलो बनाउँदै लगेको छ। हालसम्म प्राप्त मतपरिणामअनुसार सत्तारुढ गठबन्धनबाट मेयरको उम्मेदवार रहेका कांग्रेसका नागेश कोइराला १२ हजार ६७२ मतका साथ अगाडि छन्। प्रतिस्पर्धी नेकपा (एमाले)का सागर थापाको ९५७१ मत छ। नागेश र सागरको मतान्तर ३१०१ रहेको छ। मेयरका अन्य उम्मेदवार स्वतन्त्रका उमेश यादवले ४०५० र राप्रपाका प्रल्हाद साहले २६२७ मत पाएका छन्। उपमेयरमा एमालेले पनि अग्रता बढाउँदै छ। एमालेबाट उपमेयर उम्मेदवार रहेकी शिल्पा निराला कार्कीले ११०११ मत पाउँदा गठबन्धनबाट जसपाका अमरेन्द्र यादवले ६६८६ मत मात्रै ल्याएका छन्। शिल्पा र अमरेन्द्रबीचको मतान्तर ४३२५ रहेको छ। उपमेयरका अन्य उम्मेदवार राप्रपाकी विन्दाकुमारी लुइँटेल (आचार्य)ले ३१८१ र स्वतन्त्रबाट नमिता न्यौपानेले २२८८ मत पाएका छन्।
"चाँगुनारायणको प्रमुखमा कांग्रेस र उपप्रमुखमा एमाले विजयी, वडामा कुन दलले जिते ?","भक्तपुर : चाँगुनारायण नगरपालिकाको प्रमुखमा नेपाली कांग्रेसका उम्मेदवार जीवन खत्री विजयी भएका छन् । एमालेका बिणा बाँस्तोलालाई झिनो मतान्तरले पराजित गर्दै उनी विजयी भएका हुन्। नगरप्रमुखमा कांग्रेसका उम्मेदवार खत्रीले नौ हजार ५५० मत प्राप्त गरी विजयी भएका हुन् भने उनको निकटतम् प्रतिद्वन्द्वी एमालेका उम्मेदवार बाँस्तोलाले नौ हजार १६० मत प्राप्त गरे । यसपटकको निर्वाचनमा ३९० मतले कांग्रेससँग पराजय भोगेकी बाँस्तोला यसअघि चाँगुनारायण नगरपालिकाको उपप्रमुख थिइन् । त्यसैगरी उपप्रमुखमा एमालेकै रमेश बुढाथोकी विजयी भएका छन् । बुढाथोकीले ११ हजार १०७ मत प्राप्त गरी विजयी भए भने कांग्रेसकी उम्मेदवार सुभद्रा काफ्लेले नौ हजार ६७ मत प्राप्त गरिन्। नगरप्रमुखमा राष्ट्रिय प्रजातन्त्र पार्टीबाट उम्मेदवार रवीन्द्रप्रताप शाहले आठ हजार ६७ मत प्राप्त गरे भने नेमकिपाबाट प्रमुखमा उम्मेदवारी दिएका केशवप्रसाद तिमिल्सनाले तीन हजार २६७ मत प्राप्त गरे । उपप्रमुखमा राप्रपाका मञ्जु कार्कीले छ हजार ८६ मत र नेमकिपाका कल्पना लामाले तीन हजार ३७४ मत प्राप्त गरिन् । त्यस्तै चाँगुनारायण नगरपालिकाको वडाध्यक्षमा वडा नं १ मा कांग्रेसका सिजन कार्की, २ मा कांग्रेसकै सोम प्रधान, ३ मा एमालेका श्यामसुन्दर धिमाल, ४ मा एमालेका रोजबहादुर तामाङ, ५ मा कांग्रेसका जयन्द्र खड्का, ६ मा राप्रपाका धनबहादुर लामा, ७ मा राप्रपाका श्याम नायजू श्रेष्ठ, ८ मा कांग्रेसका जनक खत्री र ९ मा नेमकिपाका गणेश त्यात विजयी भएका छन्। रासस"
सप्तरीबाट सिके राउतको जनमत पार्टीले खाता खोल्यो,"राजविराज : सिके राउतको गृहजिल्ला सप्तरीबाट जनमत पार्टीले खाता खोलेको छ । हनुमाननगर कंकालिनी नगरपालिकामा जनमत पार्टीका तर्फबाट बिरेन्द्र माझीले नगर प्रमुखमा निर्वाचित भएर खाता खोलेका हुन् । जम्मा १४ वडामध्ये दुई वडा अध्यक्ष मात्र जितेको जनमत पार्टीका माझीले सुरुदेखि नै लिएको अग्रता अन्त्यसम्म कायम राखेर १ सय ६१ मत अन्तरले जित हाँसिल गरेका हुन् । अन्तिम मतपत्र गणनामा माझीले ६ हजार ४०७ मत ल्याए । मतगणनाको अन्त्यमा मत अन्तर कम गर्दै ल्याए पनि निवर्तमान नगर प्रमुख शैलेशकुमार साह ६ हजार २४६ मतमा सिमित हुन पुग्दा प्रमुख पद गुमाउन पुगे । पराजित साह मधेश प्रदेशको समाजिक विकासमन्त्री नवल किशोर साहका छोरा हुन् । गत स्थानीय तहको निर्वाचनमा साहले यिनै माझीलाई पराजित गरी नगर प्रमुख बनेका थिए । २०७४ को निर्वाचनमा राजपाबाट नगर प्रमुखमा निर्वाचित हुँदा साहले ५ हजार ७२० मत ल्याएका थिए । त्यतिबेला संघीय समाजवादी फोरमबाट उम्मेदवार भइ निकटतम प्रतिद्वन्द्वी रहेका माझीले ४ हजार ३६५ मत ल्याएका थिए । जसपाले हनुमाननगर कंकालिनी नगरपालिकामा प्रदेश मन्त्रीका छोरा साहलाई नै उम्मेदवार बनाउने निश्चित देखेपछि माझी जनमत पार्टीमा प्रवेश गरी उम्मेदवार बनेका हुन् । सप्तरीको सबैभन्दा सुरक्षित र निश्चित विजय ठानेको हनुमाननगर कंकालिनी नगरपालिकामा प्रमुखको हार पछि जसपाका कार्यकर्ता झस्किएका छन् । कुल १४ वडा मध्ये उपप्रमुखसहित ७ वडामा भने जसपाले प्यानलसहित जित हाँसिल गरेको छ । उपप्रमुखमा सरीता सिपलिया यादव फेरि पनि निर्वाचित भएकी छिन् । गत निर्वाचनमा समेत राजपाबाट ५ हजार ४१७ मत ल्याएर सिपलिया उपप्रमुख बनेकी थिइन् । वडा अध्यक्षमा भने जसपा एक्लैले वडा नम्बर २, ३, ९, १०, १२, १३, १४ गरी सातवटा वडामा विजयी भएको छ । नगर प्रमुख निर्वाचित जनमत पार्टीले वडा नम्बर १ र ४ मा मात्र जित हासिल गरेको छ । तेस्रो स्थानमा रहेको नेकपा माओवादी केन्द्रले वडा नम्बर ५, ६, ७ र ११ तथा कांग्रेसले वडा नम्बर ८ को वडा अध्यक्षमा जित हाँसिल गरेको छ । वडा नम्बर १ मा जनमत पार्टीका सुरेन्द्र मण्डलले १ हजार ६७०, वडा २ मा जसपाका सन्तोषकुमार यादवले २१७, वडा ३ मा जसपाका विजयकुमार यादवले १ हजार ९२, वडा ४ मा जनमत पार्टीका मौलीकुमार मण्डलले ७ सय ५७, वडा ५ मा माओवादीका बुद्धिमान श्रेष्ठले २७५, वडा ६ मा माओवादीका रामनारायण मण्डलले ४८० र वडा ७ मा माओवादीका राजेश्वर ठाकुरले ५१३ मत ल्याएर वडा अध्यक्षमा निर्वाचित भए । यसैगरी वडा ८ मा कांग्रेसका अजय यादवले ३९५, वडा ९ मा जसपाका हरिश्चन्द्र बर्माले ३३८, वडा १० मा जसपाका रामलखन मण्डलले ४४३, वडा ११ मा माओवादीका साकिर खाँले ५२२, वडा १२ मा जसपाका श्रीचन्द्र मुखियाले ३७२, वडा १३ मा जसपाका कुशेश्वर यादवले २४८ र वडा १४ मा जसपाका कृष्णकुमार यादवले १ हजार ६०८ मत ल्याएर वडा अध्यक्ष बनेका छन् । जम्मा १४ वडा मध्ये उपप्रमुखसहित ७ वडामा प्यानलसहित एक्लै जितेको जसपाको प्रमुखको उम्मेदवारको पराजयको कारणबारे पार्टीभित्र र बाहिर छलफल सुरु भएको छ । हालसम्म निर्वाचित सप्तरीको सबै ४ वटा पालिकामा निवर्तमान प्रमुख पराजित भएका छन् भने विगतमा प्रतिद्वन्द्वी रहेका उम्मेदवार यसपटक निर्वाचित भएका छन् । अग्नीसाइर कृष्णसवरन गाउँपालिकामा नेकपा (एमाले), सप्तकोशी नगरपालिका र तिरहुत गाउँपालिकामा नेपाली कांग्रेसका उम्मेदवारले निवर्तमान प्रमुखलाई पराजित गर्दै निर्वाचित भएका छन् । मतगणना जारी रहेको सप्तरीको बाँकी १४ पालिकामा पनि अधिकांश निवर्तमान प्रमुखहरु पछि परेका छन् । जसपाले ४, कांग्रेस र लोसपाले ३३, एमालेले २, माओवादी र एकीकृत समाजवादीले ११ पालिकामा अग्रता कायम राखेका छन् ।"
"बागमती गाउँपालिका अध्यक्षमा कांग्रेस, उपाध्यक्षमा माओवादी केन्द्र निर्वाचित","ललितपुर : बागमती गाउँपालिका अध्यक्षमा नेपाली कांग्रेसका उम्मेदवार वीरबहादुर लोप्चन र उपाध्यक्षमा नेकपा (माओवादी केन्द्र)का भक्तबहादुर दर्लामी निर्वाचित भएका छन् । लोप्चनले चार हजार ९०९ मत पाएका छन् भने उनका निकटतम् प्रतिस्पर्धी नेकपा (एमाले)का नवराज सञ्जेलले चार हजार ५३ मत ल्याएका छन्। गाउँपालिका उपााध्यक्षमा माओवादी केन्द्रका भक्तबहादुर दर्लामीले चार हजार ६९२ मत ल्याएर विजयी भएका छन् । नेकपा एमालेका नमूना दोङले तीन हजार ७०० मत ल्याएका हुन् । पालिकाका सात वडामध्ये पाँच वडामा कांग्रेस र एक वडामा एमाले र एक वडामा माओवादी केन्द्रका अध्यक्ष निर्वाचित भएको छ । कांग्रेसबाट वडा नं १ ज्ञानबहादुर लो, २ मा रामबहादुर भुलुन र ३ मा नवराज खड्का, ४ मा रामकुमार लामा र वडा नं ६ मा नारायण भोम्जन निर्वाचित भएका हुन् । वडा नं ५ मा माओवादी केन्द्रका नमराज तिमल्सिना र वडा नं ७ मा एमालेका होमप्रसाद बजगाईँ निर्वाचित भएका छन्। रासस"
केराबारीको प्रमुख र उपप्रमुख दुबै पदमा एमाले विजयी,"विराटनगर : मोरङको केराबारी गाउँपालिकाको प्रमुख (अध्यक्ष) र उपप्रमुख (उपाध्यक्ष) दुवै पदमा एमाले विजयी भएको छ। २०७४ सालको स्थानीय निर्वाचनमा भने एमालेले प्रमुख पद गुमाएको थियो। यसपटक गाउँपालिका प्रमुखमा एमालेका सुमन मिरिङचिङ मगर र उपप्रमुखमा मनमाया मगर निर्वाचित भएका छन्। २०७४ सालको निर्वाचनमा केराबारीको प्रमुखमा कांग्रेस र उपप्रमुखमा एमाले विजयी बनेको थियो। ५ वर्षअघि प्रमुख पद गुमाएर गाउँपालिकाको नेतृत्व गर्न नपाएको एमालेले यसपटक भने दुवै पदमा बाजी मारेको छ। बुधबार बिहान सार्वजनिक भएको अन्तिम मतपरिणामअनुसार कांग्रेसलाई उम्मेदवारलाई पराजित गर्ने क्रममा एमालेका सुमनले ७८१० मत ल्याए। निकतम प्रतिद्वन्द्वी कांग्रेसका रोहितबहादुर कार्कीले ६३९० मत मात्रै प्राप्त गरे। सुमन र रोहितको मतान्तर १४२० रहेको छ। रोहित २०७४ सालको स्थानीय तह निर्वाचनमा ५४९९ मत ल्याउँदै गाउँपालिका प्रमुखमा निर्वाचित भएका थिए। ५ वर्षपछि भने उनी प्रमुखमै पराजित भएका छन्। उपप्रमुखमा विजयी मनमायाले ७२६७ मत पाइन्। निकटतम प्रतिद्वन्द्वी कांग्रेसकी शुभद्रा राईले ६४२८ मत मात्रै ल्याइन्। मनमाया र शुभद्राको मतान्तर ८३९ रहेको छ। १० वटा वडा रहेको केराबारीमा माओवादीले १, कांग्रेसले ३ र एमालेले ६ वटा वडामा जित निकालेका छन्। केराबारी६ मा माओवादी, ४, ८ र ९ मा कांग्रेस तथा १, २, ३, ५, ७ र १० मा एमालेका उम्मेदवारले वडाध्यक्ष जितेका हुन्।"
खोटाङको दिक्तेल रुपाकोट मझुवागडी नगरपालिकाको मेयरमा कांग्रेसका तिर्थराज भट्टराई विजयी,धरान : खोटाङको दिक्तेल रुपाकोट मझुवागडी नगरपालिकाको मेयरमा सत्तसाझेदार गठबन्धन कांग्रेसका तिर्थराज भट्टराई निर्वाचित भएका छन् । भट्टराईले एमालेका कुमार आचार्यलाई पराजित गर्दै मेयरमा विजयी बनेका हुन् । भट्टराईले ११३८९ मत प्राप्त गरी मेयरमा निर्वाचित भएका हुन्। उनका निकटतम प्रतिद्वन्द्वी आचार्य ६९९६ मत प्राप्त गरे । उपमेयरमा माओवादी केन्द्रका विसन राई निर्वाचित भएका छन् । उनले एमालेका विणादेवी राईलाई पराजित गर्दै उपमेयरमा विजयी बने । विसनले १०४३८ मत प्राप्त गरी विजयी भए । उनका निकटतम प्रतिद्वन्द्वी विणले ७३१९ मत प्राप्त गरिन् । विणा नगरपालिकाकी निवर्तमान उपमेयर हुन् । मेयरमा निर्वाचित भएपछि भट्टाईले जनताको हितमा काम गर्ने प्रतिबद्धता जनाएका छन् । उनले आफूले समग्र नगरको विकास र यहाँका जनताको पक्षमा काम गर्न सतिसालझै उभिने बताए । मेयरमा निर्वाचित तिर्थराज भट्टराई र उपमेयरमा निर्वाचित विसन राई ।
"दैलेखको दुल्लु नगरको मेयरमा कांग्रेस, उपमेयरमा एमाले विजयी",दैलेख : जिल्लाको दुल्लु नगरपालिकाको मेयरमा नेपाली कांग्रेसका उम्मेदवार निर्वाचित भएका छन् । नगरको मेयरमा कांग्रेसका भरतप्रसाद रिजाल निर्वाचित भएका हुन् । रिजालले एमालेका रुद्धबहादुर शाहीलाई १ सय ३३ मतान्तरले पराजित गरे । मेयरमा निर्वाचित रिजालले ७ हजार ७ सय २५ मत पाउँदा एमालेका शाहीले ७७९२ मत पाए । यो नगरपालिकामा नेपाली कांग्रेस र नेकपा माओवादी केन्द्रबीच नगरपालिका र वडाहरुमा पूर्ण चुनावी गठबन्धन भएको थियो । गठबन्धन र एमालेबीच भएको प्रतिस्पर्धामा नगरको मेयर कांग्रेसले जितेको हो । नगरको उपमेयरमा एमालेका उम्मेदवार निर्वाचित भएका छन् । उपमेयरमा एमालेकी विना कार्कीले गठबन्धनका उम्मेदवार नेकपा माओवादी केन्द्रका टेकबहादुर खड्कालाई पराजित गरिन् । एमालेकी कार्कीले माओवादीका खड्कलाई ७३ मतले पराजित गरेकी हुन् । उपमेरमा निर्वाचित कार्कीले ७ हजार १ सय ६० मत पाउँदा माओवादीका खड्काले ७ हजार ८७ मत पाए । दुल्लुमा २०७४ मा भएको स्थानीय तह निर्वाचनमा पनि मेयर नेपाली कांग्रेस र उपमेयर नेकपा एमालेले जितेको थियो । दुल्लु नगरको मेयरमा निर्वाचित भरतप्रसाद रिजाल र उपमेयरमा निर्वाचित विना कार्की ।
लाइसेन्स नयाँ प्रणालीमा,"काठमाडौं : नुवाकोट त्रिशूलीकी निरु लामिछाने स्कुटरको सवारी चालक अनुमति पत्र (लाइसेन्स) लिन यातायात कार्यालय धाउन थालेको ३ वर्ष बढी भयो। कहिले कोरोनाका नाममा बन्द त कहिले कार्यालयको सर्भर डाउन भएको बहानामा उनले आवेदनसमेत दिन पाएकी छैनन्। केही महिनाअघि अनलाइनबाट आवेदन दिन पाउने सूचना आएपछि उनले अनलाइन फारम भरिन्। तर, फारम सबमिट नै भएन। डेट सकिएको भन्दै फारम एसेप्ट नै नभएको उनले बताइन्। तीन वर्षयता उनी मात्र नभई हजारौं सर्वसाधारणले यस्तो सास्ती खेपिरहेका छन्। यातायात व्यवस्था विभागले आवेदन नै खुला गर्दैन। खुला गरे पनि सेवाग्राहीको चापले सजिलैसँग आवेदन, लिखित तथा प्रयोगात्मक परीक्षाका प्रक्रिया पूरा गर्न सास्ती छ। तर, अब सर्वसाधारणको यो सास्तीलाई सरकारले सम्बोधन गर्ने भएको बताइएको छ। यातायात व्यवस्था विभागका महानिर्देशक नमराज घिमिरेका अनुसार नयाँ प्रविधियुक्त प्रणालीमा आधारित भएर सरकारले एक हप्ताभित्रै नयाँ आवेदन सुरु गर्न लागेको छ। हामी तत्कालै सुरु गर्न चाहन्छांै, आजभोलि नै पनि हुन सक्छ। प्राविधिक चेकजाँच पूरा भएपछि सुरु हुन्छ, घिमिरेले बताए। विभागका अनुसार नयाँ प्रणालीले जुनसुकै स्थानका मानिसले देशको जुनसुकै यातायात कार्यालयबाट सेवा प्राप्त गर्न सक्ने सुविधा उपलब्ध हुनेछ। यो नयाँ प्रणाली सुरु भएपछि लाइसेन्समा देखिएको सबै समस्या तत्कालै हल भएर जाने महानिर्देशकको विश्वास छ। केही वर्षअघि सरकारले चिपजडित स्मार्ट लाइसेन्स दिन थालेपछि स्मार्ट लाइसेन्सको माग ह्वात्तै बढेको थियो। पुराना लाइसेन्स लिएकाले पनि स्मार्ट लाइसेन्स बनाउने प्रक्रियाअघि बढाएपछि यातायात कार्यालयमा भीड बढ्न थालेको थियो। भीड थेग्न नसकेर सरकारले बेलाबेला आवेदन नै बन्द गरेको थियो। विभागका महानिर्देशकका अनुसार विभागले नयाँ प्रणालीअनुसार आवेदन फारम अनलाइनबाट भर्न सकिने र फारम भरेको १५ दिनभित्र लिखित तथा प्रयोगात्मक परीक्षा हुने गरी काम भइरहेको छ। हरेक दिन निश्चित कोटा हुनेछ। एउटा कार्यालयमा कोटा देखिएन भने अर्को यातायात कार्यालयको कोटा के कति छ ? अनलाइनबाटै हेर्न सकिनेछ, घिमिरेले भने, जुन कार्यालयमा आवेदन दिइएको हो, त्यो कार्यालयबाट लिखित तथा प्रयोगात्मक परीक्षा दिनुपर्नेछ। यातायात व्यवस्था लाइसेन्सका लागि पहिले पनि अनलाइन सिस्टम सुरु गरेको थियो। तर, खास भरपर्दो भएन। घिमिरेका अनुसार नयाँ प्रणालीअनुसार हरेक दिन देशभरका १५ हजार आवेदन लिन सकिनेछ। अनलाइनबाटै शुल्क तिर्न सकिने पनि व्यवस्था हुनेछ। त्यसैगरी स्वास्थ्यसम्बन्धी रिपोर्ट पनि अनलाइनबाटै अपलोड गर्न सकिनेछ।"
"उदयपुरमा कार दुर्घटना, एकको मृत्यु, ४ घाइते",उदयपुर : उदयपुरमा कार दुर्घटनामा एकजनाको मृत्यु भएको छ। मंगलबार राति भएको कार दुर्घटनामा परी घाइते भएका देवेन्द्र चापागाईको उपचारको क्रममा जिल्ला अस्पतालमा मृत्यु भएको हो। मदन भण्डारी स्मृति लोकमार्गअन्तर्गत उदयपुरगढी गाउँपालिका ६ दनुवारबेसीमा कार अनियन्त्रित भइ दुर्घटना हुँदा मोरङको विराटनगर महानगरपालिका ५ चाँदनीचोकका ३४ वर्षीय देवेन्द्र चापागाईको ज्यान गएको हो । विरगन्जबाट विराटनगरतर्फ गएको बा२५च७८१९ नम्बरको कार बैजनाथ खोलाको पक्कीपुलमा दुर्घटना भएको जिल्ला प्रहरी कार्यालयका डिएसपी सन्तोष आचार्यले बताए । दुर्घटनामा अन्य ४ जना घाइते भएका छन् । घाइतेको थप उपचारका लागि विराटनगर पठाइएको उनले जानकारी दिए। कार सडकबाट १५ मिटर तल खसेको थियो। । घटनाको थप अनुसन्धान भइरहेको प्रहरीले जनाएको छ।
मोदीको धार्मिक कूटनीति,"भारतीय प्रधानमन्त्री नरेन्द्र मोदीले सोमबार लुम्बिनी भ्रमण गरे। यसले दुई देशको सम्बन्ध सुमधुर बनाउन पक्कै पनि मद्दत गरेको छ। मोदीले भनेजस्तै दुई देशको सम्बन्ध हिमाल झैं अटल र पुरानो हो पनि। प्राचीन मुलुक नेपाल र प्राचीन सभ्यतास्थल भारतका बीच सांस्कृतिक र धार्मिक समानता छन्। बौद्ध धर्मका प्रवर्तक बुद्धको जन्मस्थलमा बौद्ध पूर्णिमाकै दिन भ्रमण गरेर मोदीले थुप्रै सन्देश दिएका छन्। मोदीको भ्रमणले बुद्ध जन्मस्थल नेपालमा छ भन्ने सन्देश फैलाउन मद्दत गरेको छ। बुद्ध नेपालमा जन्मिए। ज्ञान अहिलेको भारतीय भूमिमा प्राप्त गरे। यस अर्थले बुद्ध धर्मका तीर्थस्थल दुवै देशमा छरिएका छन्। बौद्ध धर्मका सम्पदा दुवै देशका साझा भए। मोदीको भ्रमण दुई देशको सम्बन्धलाई बलियो बनाउने धार्मिक कूटनीतिका रूपमा हेर्न सकिन्छ। मोदीले नेपाल आउँदा आफूलाई राजनीतिकभन्दा आध्यात्मिक भ्रमणकै अनुभूति भन्ने अभिव्यक्ति दिए। यसले नेपालको धार्मिक र आध्यात्मिक महत्त्व भारतीयमाझ थप फैलन मद्दत पुगेको छ। हिन्दू र बौद्ध धर्मका साझा तीर्थस्थलहरूको गरिमा र महिमालाई अझै उचो बनाउन उनको अभिव्यक्ति सहायक बनेको छ। नेपाल भारतीयहरूको धार्मिक गन्तव्यका रूपमा थप विकास गर्दै यहाँको पर्यटन प्रवद्र्धन गर्न सकिने थप सम्भावनालाई मोदीले सकारात्मक मलजल गरिदिएका छन्। भ्रमण दौरान मोदीले ६ वटा सम्झौतामा प्रधानमन्त्री शेरबहादुर देउवासँग हस्ताक्षर गरे। २५६६औं बौद्ध जयन्तीको मोदी भ्रमण तीर्थाटनमा सीमित नरहेको सन्देश पनि हो यो। उच्चस्तरीय भ्रमणका बेला दुई देशबीच दीर्घकालीन हितका सम्झौता र सहमति हुनु कूटनीतिक सम्बन्धै महत्त्वपूर्ण पाटो हो। बुद्ध जन्मस्थल लुम्बिनी नेपालमा हुँदाहुँदै बौद्ध साहित्य र दर्शनको अध्ययनका लागि तेस्रो मुलुकवासी अन्य देशको भर पर्छन्। नेपालले त्यस मामिलामा आफूलाई समृद्ध पार्न नसकेको कटु यथार्थ पनि छ। त्यसका लागि अध्ययन केन्द्रहरूको जरुरी छ। मोदीको नेपाल भ्रमणका क्रममा बौद्ध दर्शन अध्ययनका लागि डा अम्बेडकर चेयर स्थापना गर्ने सम्बन्धमा भारतीय सांस्कृतिक सम्बन्ध परिषद् (आईसीसीआर) र लुम्बिनी बौद्ध विश्वविद्यालयबीच जुन सम्झौता भयो। त्यसले उपलब्धि देखाउन सक्यो भने नेपाललाई फाइदा नै पुग्नेछ। अरुण चौथो जलविद्युत् आयोजना सम्बन्धमा जुन सम्झौता भयो, त्यो अझै धेरै बहस र वार्तापछि गर्न सकिन्थ्यो। भारतको चाहना पूरा गर्दा नेपाललाई अझै धेरै फाइदा हुने गरी सम्झौता हुनुपर्छ। यो आम नेपालीको चाहना पनि हो। मोदीले जनकपुर, पशुपतिनाथ, मुक्तिनाथ हुँदै लुम्बिनीसम्मको भ्रमण गरे। प्रधानमन्त्रीका रूपमा पाँचौपटक नेपाल आउँदा लुम्बिनी उनको रोजाइमा पर्यो। उनी धार्मिक कूटनीतिमार्फत नेपालसँगको सम्बन्ध कसिलो बनाउन चाहन्छन् भन्ने बुझ्न सकिन्छ। तर, भारतीयहरूको धार्मिक पर्यटकीय गन्तव्य नेपाललाई बनाउने गरी नेपालले यस्ता भ्रमणको उपयोग गर्न सक्नुपर्छ। भारतीय र तेस्रो मुलुकका बौद्धमार्गीको पनि धार्मिक पर्यटकीय गन्तव्यका रूपमा प्रवद्र्धन गर्न नेपालले यस्ता भ्रमणहरूका सन्देशलाई सदुपयोग गर्नुपर्छ। त्यसबाट नै नेपाल र भारतको सम्बन्ध पनि कसिलो बन्छ। नेपालले पनि फाइदा लिन सक्छ।"
४७ लाखलाई उच्च रक्तचाप,"काठमाडौं : मुलुकका झन्डै ४७ लाखलाई उच्च रक्तचापको समस्या रहेको पाइएको छ। विश्व उच्च रक्तचाप दिवसका अवसरमा मंगलबार आयोजित कार्यक्रममा बोल्दै इपिडिमियोलोजी तथा रोग नियन्त्रण महाशाखाका निर्देशक डा चुमनलाल दासले १० लाखलाई मात्र आफ्नो रक्तचापको बारेमा जानकारी भएको बताए। जसमध्ये करिब ४ लाखले मात्र उच्च रक्तचापको औषधि सेवन गरिरहेको पाइएको छ। २ लाखमा उच्च रक्तचाप नियन्त्रणको अवस्था रहेको दासले बताए। कार्यक्रममा वरिष्ठ मुटुरोग विशेषज्ञ डा ओममूर्ति अनिलले १५ देखि २४ वर्ष उमेर समूहका युवामा पनि उच्च रक्तचापको समस्या भएको बताए। डा अनिलका अनुसार, १५ देखि २४ वर्ष उमेर समूहका व्यक्तिमध्ये १० प्रतिशतमा उच्चरक्तचापको समस्या पाइएको छ। त्यस्तै ४० वर्षमाथिका ५० प्रतिशत व्यक्तिमा उच्च रक्तचापको समस्या पाइएको छ।"
"रोल्पाका दशवटै पालिकाको मतगणना सम्पन्न : माओवादी ७, कांग्रेस २ र एमाले १ पालिकामा विजयी","रोल्पा : रोल्पाका दशवटै पालिकाको मत गणना सम्पन्न भएको छ। मत परिणाम अनुसार ७ पालिकामा माओवादी केन्द्र, २ पालिकामा कांग्रेस र १ पालिकामा एमाले विजयी भएका छन् । रोल्पा नगरपालिका र ६ गाउँपालिका गरी ७ वटा पालिकामा माओवादी केन्द्रका उम्मेदवार प्रमुख र उपप्रमुखमा विजयी भएका छन्। गंगादेव र रुन्टीगढी गाउँपालिकामा कांग्रेसका उम्मेदवार अध्यक्ष र उपाध्यक्षमा विजयी भएका छन् भने त्रिवेणी गाउँपालिकामा अध्यक्षमा एमाले र उपाध्यक्षमा कांग्रेसका उम्मेदवार विजयी भएका छन्। त्रिवेणीमा कांग्रेस र एमालेले गठबन्धन गरेका थिए। माओवादी केन्द्र विजयी पालिका रोल्पा नगरपालिकामा माओवादी केन्द्र जिल्ला समन्वय समिति संयोजकसमेत रहेका सुरेन्द्र थापा घर्ती प्रमुखमा विजयी भए। मेयरमा विजयी थापाघर्तीले ७ हजार ६ सय ३० ल्याए भने उनका निकटम प्रतिद्वन्द्वी नेपाली कांग्रेसका उम्मेदवार शेरबहादुर थापाले ३ हजार ६ सय ५८ मत ल्याए। आचार्यले ७ हजार ७ सय ४१ मत ल्याइ उपमेयरमा विजयी भइन्। निकटम प्रतिद्वन्द्वी नेपाली कांग्रेसकी पुष्पा श्रेष्ठले ३ हजार ७ सय १९ प्राप्त गरिन्। थबाङ गाउँपालिकामा माओवादी केन्द्रका उम्मेदवार ऋषिकेशव बुढामगर अध्यक्षमा र उपाध्यक्षमा शर्मिला बुढामगर विजयी भए। ऋषिकेशवले २ हजार १ सय २२ मत लिई विजयी भए भने उनका निकटम प्रतिद्वन्द्वी दर्जित रोकामगरले १ हजार ५ सय ६ मत ल्याए। उपाध्यक्षमा शर्मिला बुढामगर २ हजार १ सय २२ मतले विजयी भएकी हुन्। सुनिलस्मृति गाउँपालिकामा ६ हजार ६२ मत लिइ मणिराम बुढाथोकी विजयी भए। उपाध्यक्षमा मीना थापा ६ हजार ३७ मत लिइ विजयी भइन्। परिवर्तन गाउँपालिकामा शुकबहादुर बुढामगरले ३ हजार ३ सय ११ मत प्राप्त गरी अध्यक्षमा विजयी भए उपाध्यक्षमा कलादेवी खत्रिनीले ३ हजार ३ सय ८७ मतसहित जित हासिल गरिन्। यहाँ कांग्रेस, एमाले, समाजवादी र विप्लव नेतृत्वको नेकपा गठबन्धन र माओवादीबीच चुनावी प्रतिस्पर्धा भएको थियो। लुंग्री गाउँपालिकामा भरतकुमार थापाले ४ हजार ९ सय ६४ मत लिइ अध्यक्षमा जीत हात पारे भने उपाध्यक्षमा दिलकुमारी गुरुङ ४ हजार ७ सय ४० मत प्राप्तगरी विजयी भइन्। विगतमा कांग्रेस विजयी भएको यहाँ यसपटकको चुनावमा निकटम प्रतिद्वन्द्वी बन्यो। सुनछहरी गाउँपालिकामा माओवादी केन्द्रका धनबहादुर पुनमगर ३ हजार ४ सय ३९ मत लिइ अध्यक्षमा निर्वाचित भए भने उपाध्यक्षमा ननकला घर्तीमगर ३ हजार ४ सय ९२ मत प्राप्त गरी विजयी भइन्। माडीगाउँपालिकामा अमरसिंह घर्ती ३ हजार ८ सय ३० मत सहित विजयी भए। उपाध्यक्षमा जयपुरी घर्तीले ३ हजार ९ सय ६६ मत प्राप्त गर्दै जीत निकालिन्। २०७४ मा पनि माओवादी केन्द्रले ७ पालिका नै जितेको थियो। उतिबेला जितेको गंगादेव गुमाए पनि लुंग्री गाउँपालिकामा जित निकालेको छ। रोचक कुरा कांग्रेसले जितेको लुंग्री गाउँपालिका यसपटक माओवादी केन्द्रले र माओवादीले जितेको गंगादेवमा कांग्रेस विजयी भएको छ। कांग्रेस विजयी पालिका २०७४ सालको स्थानीय तहको निर्वाचनताका एउटा पालिकामा खुम्चिएको कांग्रेसले यस पटक दुई पालिका जितेको छ। एमाले र माओवादीले जितेका पालिकामा यसपालि कांग्रेसले जीत निकालेको हो। गंगादेव गाउँपालिकामा कांग्रेसका जिल्ला उपसभापति हरिबहादुर पुनमगर अध्यक्षमा २ हजार ५ सय ५७ मत लिइ विजयी भए। उपाध्यक्षमा अमृता केसी वली २ हजार ९ सय ९ मत प्राप्त गरी विजयी भइन्। विगतमा यहाँ माओवादी केन्द्र विजयी भएको थियो। यसपटक माओवादी केन्द्रका उम्मेदवार तेस्रोमै सिमित हुन पुग्यो। निकटम प्रतिद्वन्द्वी एमालेका उम्मेदवार बने। २०७४ मा एमाले विजयी भएको रुन्टीगढी गाउँपालिकामा कांग्रेस विजयी भयो। अध्यक्षका उम्मेदवार जनक पुनले ४ हजार ३ सय ९१ मत लिइ विजयी भए भने उपाध्यक्षमा सरिता केसीले ४ हजार ४ सय ३७ मत लिइ जीत हासिल गरिन्। एमाले अध्यक्ष विजयी पालिका त्रिवेणी गाउँपाकिाको अध्यक्षमा कणर्बहादुर बाँठामगर ५ हजार ८५ मत लिइ विजयी भए। निकटम प्रतिद्वन्द्वी माओवादी केन्द्रका रेशम पुन ४ हजार ४ सय ६३ मत ल्याएर पराजित भए। उपाध्यक्षमा कांग्रेसका लेखमणि खड्काले ४ हजार ५ सय ७६ मत ल्याइ विजयी भए। यहाँ कांग्रेस र एमालेले गठबन्धन गरेका थिए। २०७४ को निर्वाचनमा एमालेले एकल जीत हासिल गरेको थियो। यसपटकको चुनावमा विगतमा जितेको रुन्टीगढी एमालेले गुमाएको छ। २०७४ मा दुई गाउँपालिका जितेको एमालेले यसपटक एउटै पालिका जितेको हो। पाँच दलीय गठबन्ध जिल्लामा भएन। माओवादी केन्द्र र समाजवादीले केही पालिकामा गठबन्धन गरे पनि अधिकांश पालिकामा एमाले, कांग्रेस, विप्लव नेतृत्वको नेकपाबीच गठबन्ध भएको थियो। केही वडामा माओवादी केन्द्र र कांग्रेसबीच पनि तालमेल भएको थियो"
रौतहटका २ पालिका राजदेवी र दुर्गाभगवतीको मतगणना सम्पन्न : कसकसले जीते?,"रौतहट : जिल्लाको दुई पालिकाको मतगणना सकिएको छ। राजदेवी नगरपालिकाको प्रमुखमा नेकपा एकीकृत समाजवादी र दुर्गाभगवती गाउँपालिकाको अध्यक्षमा नेकपा माओवादी केन्द्रले जीतेको छ। राजदेवी नगरपालिकामा नेकपा एकीकृत समाजवादीका तर्फबाट मेयर पदका उम्मेदवार रहेका भिखारी राय यादव विजयी भएका छन्। उनले पूर्व मेयर तथा नेपाली कांग्रेसका उम्मेदवार धिरेन्द्र सिंहलाई ३ हजार ३ सय ४५ मत अन्तरले पराजित गरेका छन्। मेयर पदमा निर्वाचित भएका भिखारी यादवले ७ हजार ५२ मत प्राप्त गरेका छन् भने उनका प्रतिस्पर्धी धिरेन्द्र सिंहले ३ हजार ७ सय ७ मत प्राप्त गरेका छन्। यस्तै दुर्गाभगवती गाउँपालिकामा नेकपा माओवादीका केन्द्रका उम्मेदवार शम्भु सिंह अध्यक्ष पदमा निर्वाचित भएका छन्। सिंहले ४ हजार २ सय ४ मत प्राप्त गरी अध्यक्ष पदमा निर्वाचित भएका हुन्। उनका प्रतिद्वन्दी नेपाली कांग्रेसका अरुण साहले २ हजार ९ सय ८२ मत पाएका छन्। पराजित साह यसअघिका गाउँपालिका अध्यक्ष थिए। सदरमुकाम गौरको मतगणना सकिएको छ। परिणाम घोषणा हुन बाँकी रहेको छ। गौर नगरपालिकामा नेकपा एकीकृत समाजवादीका उम्मेद्वार शम्भु साह धेरै मतले अगाडि छन्। बैसाख ३० गते स्थगित भएको गरुडा, गढीमाई, बौधीमाई, देवही, गोनाही, फतुवा, विजयपुर नगरपालिका र यमुनामाई गाउँपालिकाको २४ वटा मतदान केन्द्रमा बुधबार मतदान भैरहेको छ। जिल्लामा १६ नगर २ गाउँपालिका रहेका छन्।"
भरतपुरमा विजय सुवेदीभन्दा रेणु दाहाल १७१२ मतले अगाडि,चितवन :भरतपुर महानगरपालिकाको सत्तारुढ गठबन्धनबाट मेयरमा नेकपा माओवादी केन्द्रकी उम्मेदवार रेणु दाहाल अगाडि बढेकी छन्। बुधबार बिहान २७ हजार ४३८ मत गणना हुँदा रेणुले ९ हजार ९७० मत प्राप्त गरेकी छन्। एमालेका उम्मेदवार विजय सुवेदीले ८ हजार २५८ मत प्राप्त गरेका छन्। दाहाल र सुवेदीको १७१२ मतान्तर रहेको छ। यस्तै स्वतन्त्र उम्मेदवार जगन्नाथ पौडेलले ४ हजार ३१५ मत प्राप्त गरेका छन्। उपप्रमुखमा नेपाली कांग्रेसका चित्रसेन अधिकारीले ११ हजार ९५६ र राप्रपाका हिमला गुरुङले ६ हजार ५७४२ मत प्राप्त गरेकी छन्। भरतपुर महानगरपालिकामा एक लाख २७ हजार ८३९ मत खसेको छ।
श्रीलंकामा पैसा छाप्ने तयारी,"कोलम्बो (एजेन्सी) : श्रीलंकामा कर्मचारीलाई तलब तथा ज्याला दिन पैसा छाप्न सरकारले अनुमति दिएको छ। पछिल्लो ७० वर्षयताकै सर्वाधिक खराब आर्थिक संकटबाट गुज्रिरहेको यहाँ पैसाको पनि अभाव भएको छ। एक टेलिभिजन सम्बोधनमार्फत प्रधानमन्त्री रनिल विक्रमसिंघले तलब तथा ज्याला भुक्तानीका लागि केन्द्रीय बैंकलाई पैसा छाप्न दिर्नेशन दिएको बताए। अहिले अत्यावश्यक सामग्रीहरूको आयातका लागि देशलाई तत्कालै ७ करोड ५० लाख डलर विदेशी मुद्रा आवश्यक रहेको उनको भनाइ छ। यहाँ विदेशी मुद्राको दीर्घकालीन अभाव र बढ्दो मूल्यवृद्धिले औषधि, इन्धन र अन्य अत्यावश्यक वस्तुको चरम अभाव छ। राजधानी कोलम्बो सहरमा सबैभन्दा बढी प्रयोग गरिने सवारी माध्यम अटो रिक्सा र अन्य सवारी साधनहरू पेट्रोलपम्पहरू बाहिर लामबद्ध छन्। प्रधानमन्त्रीले अब देशमा एकदिनका लागि मात्र पुग्ने पेट्रोल रहेको समेत बताएका छन्। अहिले हामीसँग एक दिनका लागि मात्र पुग्ने पेट्रोल छ। अबको दुई महिना हाम्रो जीवनको सबैभन्दा कष्टकर समय हुनेछ, उनले भनेका छन्। यद्यपि, भारतले उपलब्ध गराएको ऋण सुबिधाबाट केही दिनमा नै पेट्रोल र डिजेल ढुवानी गरेर ल्याउन सकिने उनले जानकारी दिए। विक्रमसिंघका अनुसार राज्यको अन्य खर्चको रकम भुक्तानी गर्न पनि देशको केन्द्रीय बैंकले पैसा छाप्नु पर्ने हुन्छ। यसैबीच उनले सरकारी स्वामित्वमा रहेको श्रीलंका एयरलाइन्सलाई पनि निजीकरण गर्न सकिने बताएका छन्। पछिल्ला साताहरूमा त्यहाँका राष्ट्रपति गोटाबय राजपक्ष र उनको परिवारविरुद्ध ठूला र हिंसात्मक प्रदर्शनहरू भइरहेका छन्। गत साता सरकार समर्थक र प्रदर्शनकारीबीच द्वन्द्व चर्किएपछि राष्ट्रपतिका दाइ महिन्द राजपक्षले प्रधानमन्त्रीको पदबाट राजीनामा दिएका थिए। प्रहरी र प्रदर्शनकारीबीचको झडपका क्रममा नौ जनाको मृत्यु भएको थियो भने तीन सय जनाभन्दा बढी घाइते भएका थिए। गत शुक्रबार विक्रमसिंघले श्रीलंकाको अर्थतन्त्र राम्रो हुनुअघि अझै नराम्रो हुने चेतावनी दिएका थिए।"
"वीरगन्जमा गठबन्धनको अग्रता लगातार बढ्दै, एमाले ६ हजारभन्दा बढी मतले पछाडि",वीरगन्ज : मधेस प्रदेशको एक मात्र वीरगन्ज महानगरको मेयरमा सत्तागठबन्धनले एमालेसंग ६ हजारभन्दा बढीको अग्रता लिएको छ। बुधबार बिहान १०:३० सम्म २३ हजार २२९ मत गणना हुँदा मेयरमा गठबन्धनका उम्मेदवारले एमालेका उम्मेदवारभन्दा ६ हजार ३ सय ६० बढी मत प्राप्त गरेका छन्। गठबन्धनबाट जसपाका उम्मेदवार राजेशमान सिंहले ११ हजार ९९५ मत प्राप्त गरेका छन् भने एमालेका उम्मेदवार विजयकुमार सरावगीले ५ हजार ६३५ मत पाएका छन्। सिंहले सरावगीसँगको मतान्तर निरन्तर बढाउँदै लगेका छन्। राप्रपाका उम्मेदवार गिरिश गिरीले भने ४५९ मत पाएका छन्। उपमेयरमा गठबन्धनबाट कांग्रेसका उम्मेदवार इम्तियाज आलमले ८४२२ मतका साथ अग्रता कायम राखेका छन्। लोसपाका उम्मेदवार पुरुषोत्तमलाल झाले भने १४०७ मत पाएका छन्। उपमेयरमै स्वतन्त्र उम्मेदवार रम्भा मिश्रा भने २०७ मतका साथ तेश्रो स्थानमा छिन्। स्वतन्त्र उपमेयर उम्मेदवार रम्भा मिश्राले ९७१ मत पाएकी छन्। ३२ वटा वडा रहेको वीरगन्ज महानगरपालिकामा शुक्रबार भएको मतदानमा ७३ प्रतिशत अर्थात ९४ हजार ६ सय मत खसेको थियो।
"भरतपुर महानगरपालिकामा रेणुले बढाइन् मतान्तर, पछाडि परे विजय",चितवन : भरतपुर महानगरपालिकाको सत्तारुढ गठबन्धनबाट मेयरमा नेकपा माओवादी केन्द्रकी उम्मेदवार रेणु दाहालले फराकिलो मतान्तरले अगाडि बढेकी छन्। बुधबार बिहान २६ हजार २५८ मत गणना हुँदा रेणुले ९ हजार ४४७ मत प्राप्त गरेकी छन्। एमालेका उम्मेदवार विजय सुवेदीले ८ हजार ५४ मत प्राप्त गरेका छन्। यस्तै स्वतन्त्र उम्मेदवार जगन्नाथ पौडेलले ४ हजार २६५ मत प्राप्त गरेका छन्। उपप्रमुखमा नेपाली कांग्रेसका चित्रसेन अधिकारीले ११ हजार २६५ र राप्रपाका हिमला गुरुङले ६ हजार ५७७ मत प्राप्त गरेकी छन्। भरतपुर महानगरपालिकामा एक लाख २७ हजार ८३९ मत खसेको छ।
बालेनले बालेको राजनीति,"बालेनले जितुन् वा हारुन्। तर, उनले जितिसके। देशैभरि, अझ संसारकै नेपालीबीच चर्चा छ त, बालेनकै छ। र, धेरैको मुखबाट निस्किएको सुनिन्छ, धेरैजना हेरियो, काठमाडौंमा एक पटकलाई बालेनको बुद्धि हेर्न मन छ। मतदान भइसकेको छ। जनताका मनका छाप लागेका मतपत्र बाकसभित्र छन्। निर्वाचन आयोग तिनलाई लोसे पाराले खोतल्दै, पढ्दै गरिरहेको छ। जति पढिन्छ, आधा बालेनलाई, आधा अरूलाई गइरहेको छ। औसतमा। जति धेरै मतपत्र निस्किँदै छन्, उति अधिक भुइँमान्छेलाई नगन्ने ठूला भनाउँदा दलको मनमा ढ्यांग्रो बज्दै गएको छ। प्रजातन्त्र प्राप्तियताको सर्वाधिक मननयोग्य विषय केही बनेको छ भने, बालेनको लोकप्रियता छ। यो चुनावअघिसम्म सबैभन्दा चर्चाको महानगर थियो भरतपुर। चुनावपछि भरतपुरलाई ओझेलमा पारेर अघि लागेको छ काठमाडौं। कारण हो उनै बालेनको बलवान् उपस्थिति। राजनीतिमा उनको मन्द प्रवेश र बेगवान् गति। बालेन अर्थात् बालेन्द्र साह। एक महिनाअघिसम्म यो नाम धेरैले सुनेकै थिएनन्। र्यापर हुन् तर औधी कहलिएका होइनन्। इन्जिनियर हुन् तर प्रख्याति पाइसकेका होइनन्। मदन भण्डारीजस्तो धाराप्रवाह बोलेर उधुम मच्चाएका पनि होइनन्। आखिर एकाएक राजनीतिको सेयर बजारमा कसरी धेरै माथि चढ्यो उनको ग्राफ ? हरेकको मुखमा कसरी झुन्डिए उनी ? महानगरका मतदाताको रोजाइमा कसरी प्रकट भए, अनि ? एक जना साथीले सुनाए, मेरी वृद्धा आमाले जीवनभर निश्चित दललाई भोट हाल्नुभयो। यसपालि एउटा त बालेनलाई दिएँ भन्दै आउनुभयो। अर्का साथी पनि कुनै राजनीतिक दलका कट्टर समर्थक हुन्। उनलाई विदेशमा रहेका छोराले यति ढिपी गरेछन् कि, भोट हालेर भन्दै आए, एउटा बालेनलाई नै दिएँ। अहिलेसम्म गनिएको संख्या अति सानो अंश हो। यसैका भरमा कसैले हार्छ वा जित्छ भनिहाल्नु न्यायोचित हुन्न। तर, यति भन्नु चाहिँ यथोचित हुन्छ बालेनले सारा नेपालीको मन जितिसके। स्वदेशमा। विदेशमा। युवामाझ। अधवैंशेमाझ। ज्येष्ठ नागरिकमाझ। महिलामाझ। पुरुषमाझ। सर्वत्र, सबै कसरी मोहित भए बालेनसँग ? हुँदाहुँदा अन्य स्थानीय तहका मतदातासमेत भन्न थालेका थिए भोट त बालेनलाई दिने। राजधानीमै भेटिने तर अन्यत्रका मतदाता वा सूचीमा नामै नभएका व्यक्तिसमेत छाती फुकाएर भन्थे, भोट केमा ? लौरोमा। राजनीतिको र नजानेका बालबालिका बालेन र उनको लौरोको बखान गर्दै हिँड्थे। बालेनको त्यही लौरो ठूला दलका टाउकामा बज्रिएको छ। राजनीतिको गलत प्रवृत्तिमाथि प्रहार भएको छ। जनताको करमा मोजमस्ती गरेर चुनावका बेला देखापर्ने नेताका मर्ममा त्यसैले घोचेको छ। त्यही भएर त देशका बुद्धिजीवीसमेत दलहरूतिर धारेहात पारेर भन्न थालेका छन्, खुच्चिङ। हिजो यो आलेख लेखुन्जेल (राति ९ बजेसम्म) बालेनले १२ हजार ८ सय ७७ मत ल्याएका छन्। उनीपछि एमालेका केशव स्थापितले ६ हजार ८ सय ७८ र कांग्रेसकी सिर्जना सिंहले ६ हजार १ सय १ मत पाएका छन्। सुरुदेखि नै उनी दोस्रोको दोब्बर हुँदै उकालो चढिरहेका छन्। भित्री काठमाडौंमा छिरेपछि हामी अघि लाग्छौं भन्ने स्थापितको अभिव्यक्ति सत्य नै सावित भए पनि बालेनले नेपाली राजनीतिलाई बालिसकेका छन्। त्यसको ज्वालाले ठूला दललाई पोल्दै लगिरहेको छ। गाल्दै लगेको छ। ढाल्दै गएको छ। बालेनले जितुन् वा हारुन्। तर, उनले जितिसके। देशैभरि, अझ संसारकै नेपालीबीच चर्चा छ त, बालेनकै छ। र, धेरैको मुखबाट निस्किएको सुनिन्छ, धेरैजना हेरियो, काठमाडौंमा एक पटकलाई बालेनको बुद्धि हेर्न मन छ। काठमाडौंमा ३ लाख २ सय ४२ मतदाता छन्। निर्वाचन आयोगका अनुसार यहाँ ६३४९ प्रतिशत मत खसेको छ। यसको अर्थ १ लाख ९० हजार ६ सयभन्दा बढीले नेतृत्व छान्न मताधिकार प्रयोग गरेका छन्। अहिलेसम्म गनिएको संख्या अति सानो अंश हो। यसैका भरमा कसैले हार्छ वा जित्छ भनिहाल्नु न्यायोचित हुन्न। तर, यति भन्नु चाहिँ यथोचित हुन्छ बालेनले सारा नेपालीको मन जितिसके। अब परिणामको खास अर्थ छैन। आखिर बालेनको जबर्जस्त उदय किन भयो ? कहाँ थिए बालेन ? के राजनीतिमा खारिन वर्षौं झोला बोकेर भुक्के चप्पल पड्काउँदै हिँडेका हुन् उनी। यति वर्ष जेल बसें भनेर फेहरिस्तका ठेली लेखेका छन् उनले ? ती कथा भट्याउँदै दैलादैलामा पुगेका छन् उनी ? वा, राजनीतिक भद्दा शब्दावलीका लामालामा भाषण सुनाउँदै, ताली खाँदै भर्याङ चढेका हुन् ? राजनीति गर्नेहरूले यिनै विशेषताले अब्बल गुण मान्छन् आफ्ना। तर, त्यसरी टुसाएका राजनीतिकर्मीहरू डन, गुन्डा र लुटेरा बनिरहेका छन्। हेर्दाहेर्दै राजनीति ठेक्कापट्टाको व्यवसाय बन्यो। नेताहरू कुण्ठाको व्यापारमा अल्झिए। जनताका सामु उभिनुपर्ने पदहरू नेतैपिच्छे भागबन्डा हुन थाले। जनतामा भिजेका व्यक्ति पार्टीका पहुँचमा हुन्नन्। पार्टी पहुँचमा भएका व्यक्तिको जनमत हुन्न। टिकट पाउँछन् कि आफन्तले, कि पहुँचवालाले। अनि, बालेनहरू नजन्मिएर हुन्छ त ? लोकतन्त्र जनताले लडेर ल्याएका हुन्। त्यसैले नेताको विरोध गर्दा निर्दलीयतालाई मलजल पुग्छ भन्दै जनता अहिलेसम्म औंला उठाउन डराए। व्यवस्था जाला कि भन्ने चिन्ताले बहुदलीय नेताका कुकृत्यका मौन दर्शक बने। तर, बलिदानीपूर्ण संघर्ष गरेर ल्याएको लोकतन्त्रमा बोल्न पाइन्छ। नेताको आलोचना गर्न पाइन्छ। बाटो बिराए सही ठाउँमा ल्याउन मिल्छ। र, मुख्य कुरा चुनावका क्षण हविगत देखाइदिन पाइन्छ। बालेनको लोकप्रियताको भाव त्यही हो। बरु कांग्रेसएमालेमाओवादीभित्र किन जन्मिएनन् बालेनहरू ? जन्मिएका बालेनहरू कसरी पाखा लगाइए ? कसरी पार्टी खोक्रा भए र बालेनहरू बाहिर रहे ? के नेतृत्वसामु धनुष्टंकार हुने आज्ञापालकहरूका झुन्ड मात्र हुन् दलहरू ? कि, अवसर पाएपछि ब्रह्मलुट गर्ने खञ्चुवाका पाटीपौवा हुन् ती ? नत्र देशमा किन सुशासन आएन ? गरिबले दुई छाक खान पाउने दिन किन आएन ? शिक्षा र स्वास्थ्य किन पहुँचवालाको कब्जामा पुगे ? विकासनिर्माण किन असरल्ल भयो ? काठमाडौं राजधानीको महानगर हो। भोक, शोकभन्दा यहाँका बासिन्दालाई समृद्धिको सम्बोधन बढी खाँचो छ। कुनै माइकालालले केही नगरून्, कम्तीमा सहर सफा र हराभरा बनाइदिऊन्, काठमाडौंवासीले सधैं मत दिनेछन्। देशको राजधानीमा दङदङती धुलो उड्नु हुँदैन। सडक पेटीमा फोहोरको चाङ लाग्नु हुँदैन। चाहे बालेन वा जो सुकैले जितून्, यी कुरामा हेक्का राख्न सकून्। दलका जनप्रतिनिधिले यसअघि त्यति गर्न नसकेकैले बालेन देखा परेका हुन्। सुनिता डंगोल अर्को पात्र हुन्, जसले स्वतन्त्र भई मेयर लड्ने घोषणा गरेकी थिइन्। पछि एमालेमा छिरिन् र उपमेयरको प्रतिस्पर्धामा होमिइन्। आशालाग्दो व्यक्तित्व उनले गतिलै अग्रता लिइरहेकी छन्। यसले के देखाउँछ भने, दलबाट होऊन् वा स्वतन्त्र व्यक्तिको अर्थ छ। लोकतन्त्रमा स्वतन्त्र उम्मेदवारको पनि अस्तित्व हुन्छ। स्वतन्त्र हुनुको अर्थ निर्दलीयतालाई प्रश्रय दिनु होइन। राम्रा मान्छेले दलमा ठाउँ नपाउनु हो बरु। वा, सुहाउँदो दल नहुनु हो। अघिल्लो पालि रञ्जु दर्शना गर्जिएर आइन्। तर, विवेकशील साझाको छाता ओढेर। जुन दलको भावी खाका पत्यारिलो थिएन। र, जित्न सकिनन्। फलतः उनी राजनीतिबाट किनारै लागिन्। उनकै दलको हालतबाट विरक्तिएर। सुनिता डंगोल अर्को पात्र हुन्, जसले स्वतन्त्र भई मेयर लड्ने घोषणा गरेकी थिइन्। पछि एमालेमा छिरिन् र उपमेयरको प्रतिस्पर्धामा होमिइन्। आशालाग्दो व्यक्तित्व उनले गतिलै अग्रता लिइरहेकी छन्। यसले के देखाउँछ भने, दलबाट होऊन् वा स्वतन्त्र व्यक्तिको अर्थ छ। राजनीतिक दलहरू यसको आकलन गर्न कसरी चुके ? के कुनै बालेन शक्तिशाली बनेर यसरी उदाउनेछ भन्ने कहिल्यै कल्पना गरेका थिए तिनले ? जनप्रतिनिधिका लागि मतदाताको आफ्नै मेनु हुन्छ। नेताहरूले भन्ने गर्थे, मेनु त हेर्छन्, अन्त्यमा खाने उही ममः, चाउमिन नै हो। बालेन फरक स्वादको परिकार बनेर झुल्किए। काठमाडौंका मतदाता ममः, चाउमिनले वाक्क भएका थिए। अर्कै स्वाद अर्डर गरे। बालेनको अहिलेसम्मको अग्रता नै त्यसको प्रमाण हो। फेरि पनि भन्छु जिते पनि, हारे पनि, बालेनले जितिसके। बालेनको आगमनले अर्को सन्देश पनि दिएको छ राजनीतिमा प्रदूषण अचाक्ली भइसक्यो। कुन दलले कहाँ कति जितें भनेर नाक नघोक्र्याए हुन्छ। किनकि, बालेनले बालेको राजनीतिक आगोले भनिसकेको छ दलहरू जनताको इजलासका अभियुक्त हुन्। अहिले सुनुवाइ चलिरहेको छ। बयान जारी छ। परमादेश आउन त बाँकी नै छ। पारा यही रहे, अर्को चुनावमा ७ सय ५३ स्थानीय तह मात्र होइन, सबै संघीय र प्रदेशका जनप्रतिनिधि बालेनीकरण हुनेछन्। राजनीतिक दलहरू गुन्टा बोकेर कुलेलम ठोक्नुपर्ने दिन आउन सक्छ। काठमाडौंको मतदाताको रुचि बरु दलसल त्यस्तै उस्तै, विकास र सुशासन चाहियो भन्ने देखियो। धेरैतिर स्वतन्त्र उम्मेदवारले अग्रता लिनुजित्नुको कारण पनि यही हो। बालेनजस्तै व्यक्तिले हिम्मतपूर्वक सबै स्थानीय तहमा उम्मेदवारी दिएका थिए भने दलीय साख कहाँ पुग्थ्यो ? खासमा मतदाताले खोज्ने गतिला व्यक्ति नै हो।र, राजनीतिक दलहरूले राम्राभन्दा हाम्रालाई उम्मेदवार बनाएको खबरदारीसमेत हुन् बालेन।"
आयात घटाउने र आत्मनिर्भर अर्थतन्त्रलाई प्राथमिकता,"काठमाडौं : सरकारले आगामी आर्थिक वर्षको बजेटमा आयात घटाउँदै आत्मनिर्भर अर्थतन्त्रमा जोड दिने बताएको छ। अर्थमन्त्री जनार्दन शर्माले आर्थिक वर्ष २०७९८० को बजेटका सिद्धान्त र प्राथमिकता मंगलबार प्रतिनिधिसभामा पेस गरेका हुन्। त्यसमा, आयात प्रतिस्थापन गर्दै उत्पादनशील क्षेत्रमा जोड दिने उल्लेख छ। जेठ १५ गते संसद्मा बजेट सार्वजनिक गर्नुपर्ने संवैधानिक व्यवस्था छ। त्यसका लागि १५ दिन अगावै संसद्मा बजेटका सिद्धान्त र प्राथमिकता (प्रिबजेट) छलफल गरिसक्नुपर्ने हो। तर, यसवर्ष स्थानीय तह निर्वाचनका कारण प्रिबजेट छलफलमा केही ढिलाइ भएको सरकारले जनाएको छ। बजेटका सिद्धान्त तथा प्राथमिकता प्रस्तुत गर्दै अर्थमन्त्री जनार्दन शर्माले आन्तरिक उत्पादन बढाएर व्यापार घाटा कम गर्ने बताए। स्वदेशमै उत्पादनको संभावना रहेका खाद्यान्न, तरकारी, फलफूललगायत अत्यावश्यक वस्तुको आयात रोक्ने गरी बजेट ल्याइने उनले बताए। आगामी बजेट तथा कार्यक्रममार्फत आयातलाई क्रमशः घटाउँदै आत्मनिर्भर अर्थतन्त्र निर्माण तथा निर्यात प्रबद्र्धन गर्नु अपरिहार्य रहेको छ, कार्यक्रममा उल्लेख छ। राष्ट्रिय योजना आयोगको सिलिङअनुसार अर्थ मन्त्रालयले १७ खर्ब ४५ अर्बको बजेट तयारी गरिरहेको छ। त्यसमा ५ खर्ब वैदेशिक अनुदान तथा ऋण पाउने आशा गर्दै सरकारले घाटाको बजेट ल्याउन लागेको छ। आत्मनिर्भर अर्थतन्त्रका लागि कृषि र उद्योग क्षेत्रमा प्राथमिकता दिने सरकारको तयारी छ। आधारभूत उपभोग्य वस्तुको उत्पादन वृद्धि गर्ने, स्वदेशी कच्चा पदार्थमा आधारित वस्तुको उत्पादन वृद्धि गरी निर्यात प्रबद्र्धन र आयात प्रतिस्थापन गर्ने सरकारको तयारी छ। उत्पादनशील क्षेत्रमा लगानी गरी तीव्र आर्थिक वृद्धि गर्ने सरकारको योजना छ। सरकारले आउँदो बजेटमा कृषिमा उच्च प्राथमिकता, निजी क्षेत्रको प्रबद्र्धनमा औद्योगिक विकास, पूर्वाधार, ऊर्जा, स्वास्थ्य, शिक्षा जस्ता सामाजिक क्षेत्रमा प्राथमिकता दिने भएको छ। त्यस्तै पर्यटन क्षेत्रको पुनरुत्थान, सामाजिक सुरक्षा कार्यक्रम, जनसांख्यिक लाभको उपयोग, अन्तर्राष्ट्रिय सम्बन्ध र साझेदारी, जलवायु परिवर्तन र वातावरण संरक्षणमा प्राथमिकता दिने अर्थमन्त्री जनार्दन शर्माले बताए। वित्तीय अनुशासन कायम गर्ने, आर्थिक तथा प्राविधिक हिसाबले सम्भाव्य देखिएका आयोजनामा मात्र बजेट राख्ने योजना अघि सारेको छ। अनुत्पादक क्षेत्रमा सरकारी खर्च कटौती गरी मितव्ययिता अपनाउने सरकारले जनाएको छ। आत्मनिर्भर अर्थतन्त्र निर्माण, ग्रामीण विकास, समष्टिगत आर्थिक स्थायित्व, समाजवाद उन्मुख अर्थतन्त्र निर्माण, सन्तुलित र समावेशी आर्थिक विकास, सामाजिक न्याय र संघीय लोकतान्त्रिक प्रणालीको सुदृढीकरणका सिद्धान्तमा रहेर सरकारले बजेट ल्याउने भएको छ। अर्थमन्त्री शर्माले सार्वजनिक ऋण तथा वित्तीयघाटा र मुद्रास्फीतिलाई वाञ्छित सीमाभित्र राख्ने गरी समष्टिगत आर्थिक स्थायित्व कायम राख्ने उल्लेख गरे। समाजवाद उन्मुख अर्थतन्त्र अबलम्बन गर्दै विकास र समृद्धिको आकांक्षा पूरा गर्ने सरकारको लक्ष्य रहेको उनले बताए। ठूला पूर्वाधार निर्माण तथा सामाजिक क्षेत्रमा सरकारले लगानी बढाउने भएको छ। दुर्गम क्षेत्रमा सडक, खानेपानी, विद्यालय, स्वास्थ्यसंस्था, साना सिँचाइलगायतका आधारभूत पूर्वाधारमा स्रोत परिचालन गर्ने भएको छ। ग्रामीण क्षेत्रमा कृषि, सडक, विद्युतीकरण, खानेपानी, स्वास्थ्य तथा शिक्षामा प्राथमिकता दिने सरकारको योजना छ। सरकारले स्थानीय पूर्वाधार विकासमा लगानी गर्ने भएको छ। घरेलु तथा साना उद्योगका माध्यमबाट ग्रामीण क्षेत्रमा रोजगारी सिर्जना गर्ने तयारी छ। लक्षित वर्गको उत्थान र विकासमा पनि सरकारले ध्यान दिनेछ। कर प्रणालीमा सुधार गर्र्दै आन्तरिक राजस्वको योगदान बढाउने सरकारको योजना छ। आगामी बजेटमार्फत करको दायरा विस्तार, राजस्व चुहावट नियन्त्रण र राजस्व प्रणालीमा सुधार गरी कर प्रणालीलाई दिगो बनाइनेछ। सार्वजनिक ऋणलाई राष्ट्रिय प्राथमिकता प्राप्त क्षेत्र, उत्पादनशील क्षेत्र तथा पुँजी निर्माणमा उपयोग गरिने उल्लेख छ। निजी क्षेत्र प्रतिकूल प्रभाव नपर्ने गरी आन्तरिक ऋण परिचालन हुने भएको छ। वैदेशिक सहायता राष्ट्रिय प्राथमिकता र पुँजी निर्माणका क्षेत्रमा परिचालन हुनेछ। कृषि अनुसन्धान, मल, बीउ, तालिम, प्राविधिक सहयोग, वित्तीय साधनमा कृषकको पहुँच अभिवृद्धि गर्दै कृषि सामग्री सहजरूपमा उपलब्ध गराउने सरकारको तयारी छ। खेतीयोग्य सबै जमिनको उपयोग गर्न भूमिगत तथा सतह सिँचाइ सुविधा विस्तार गरिने सरकारले जनाएको छ। किसानलाई समूह तथा सहकारीमा संगठित गर्दै जमिनको चक्लाबन्दी गरी उत्पादनमा जोड दिने, कृषिउपजको बजार पहुँच विस्तार गर्ने, नश्ल सुधार र पशु स्वास्थ्यसेवा दिने योजना छ। अर्थतन्त्रमा औद्योगिक क्षेत्रको योगदान बढाउने सरकारको योजना छ। निर्माणाधीन औद्योगिक क्षेत्र र औद्योगिक ग्रामको निर्माण सम्पन्न गरी सञ्चालनमा ल्याउने अर्थमन्त्री शर्माले उद्घोष गरे। उत्पादनमूलक उद्योग स्थापना र सञ्चालन गर्न प्रोत्साहन गर्ने, निजी क्षेत्रमैत्री नीति तथा कार्यक्रम निर्माण गर्ने, वैदेशिक लगानी प्रवद्र्धन गर्ने, लघु घरेलु तथा साना उद्योगको प्रबद्र्धन गर्न सरकारले ध्यान दिने जनाएको छ। सार्वजनिक निजी साझेदारीमा औद्योगिक क्षेत्र सञ्चालन गर्ने पनि सरकारको योजना छ। राष्ट्रिय गौरव र रूपान्तरणकारी आयोजनाको निर्माण समयभित्र सम्पन्न गर्ने, प्रमुख राजमार्गको विस्तार र स्तरोन्नति तोकिएको समयभित्र सम्पन्न गर्ने सरकारको लक्ष्य छ। सडकमा सुधार, नयाँ प्रविधिमा आधारित टनेल तथा द्रुतमार्ग निर्माण, आन्तरिक विमानस्थल टर्मिनलको स्तरोन्नति गर्ने सरकारको योजना छ। स्थानीय तहलाई राष्ट्रिय राजमार्गसँग जोडेर बाह्रै महिना यातायात चल्ने गरी निर्माण गर्ने सरकारले जनाएको छ। निर्माणाधीन जलविद्युत् आयोजना र प्रसारणलाइन निर्माण सम्पन्न गरी विद्युत् आपूर्ति ग्यारेन्टी गर्ने, ठूला र जलाशययुक्त आयोजनाको स्रोत व्यवस्थापन, लघु, मझौला जलविद्युत् र नवीकरणीय ऊर्जामा प्राथमिकता दिने सरकारको योजना छ। सरकारले प्रसारणलाइन र सबस्टेसनको निर्माण गरी विद्युत् खपत बढाउने जनाएको छ। माध्यमिक शिक्षा हासिल गरेका विद्यार्थीलाई आयआर्जन गर्न सीपयुक्त बनाउने, अनुसन्धान र विकासमा लगानी वृद्धि गर्ने, उच्च शिक्षाको अध्ययनको अवसर स्वदेशभित्रै प्रदान गर्ने, सबै नागरिकलाई आधारभूत खानेपानी सेवा उपलब्ध गराउने अर्थमन्त्री शर्माले जनाए। बाह्य पर्यटक आकर्षण गर्ने तथा आन्तरिक पर्यटन प्रबद्र्धन गर्ने, निर्माण सम्पन्न हुने चरणमा रहेका अन्तर्राष्ट्रिय विमानस्थल सञ्चालनमा ल्याउने, कोभिड१९ महामारीबाट प्रभावित होटललगायत पर्यटन व्यवसायको पुनरुत्थान गर्ने, पर्यटकीय पूर्वाधार विकासमा लगानी गर्ने सरकारको योजना छ। धार्मिक, सांस्कृतिक, साहसिक, मनोरञ्जनात्मक तथा पर्यापर्यटन विकास गर्ने, पर्यटन क्षेत्रमा गुणस्तरीय जनशक्ति विकास गर्ने, पुरातात्विक सम्पदाको संरक्षण गर्ने सरकारको योजना छ। सामाजिक सुरक्षा कार्यक्रम एकीकृत रूपमा कार्यान्वयन गरी दिगो बनाउने सरकारले योजना अघि सारेको छ। आय असमानता कम गर्ने र गरिबी निवारण गर्ने पनि सरकारको योजना छ।"
भेरीमा दोस्रो कार्यकालका लागि एमालेका सिपी घर्ती निर्वाचित,"जाजरकोट : जाजरकोटको भेरी नगरपालिकामा दोस्रो कार्यकालका लागि पुनः नेकपा एमालेका चन्द्रप्रकाश घर्ती(सिपी) नगरप्रमुखमा विजयी भएका छन्। सत्ता गठबन्धनका उम्मेदवारलाई फराकिलो मतान्तरले पराजित गर्दै घर्ती भेरी नगरपालिकाको नगरप्रमुखमा निर्वाचित भएका हुन्। मुख्य निर्वाचन अधिकृत यज्ञराज आचार्यका अनुसार घर्तीले पाँच हजार दुई सय १० मत ल्याएर विजयी भएका हुन्। उनले एक हजार २२ मतको अन्तरले सत्ता गठबन्धनका उम्मेदवारलाई पराजित गरेका हुन्। उनका निकटतम प्रतिद्वन्द्वी सत्ता गठबन्धनतर्फका माओवादी केन्द्रका उम्मेदवार गगनबहादुर खड्का जीवनले चार हजार एक सय ८८ मत प्राप्त गरेका छन्। घर्तीले २०७४ सालमा भएको निर्वाचनमा पनि नेपाली कांग्रेसलाई पराजित गर्दै विजयी भएका थिए। युवा नेता घर्ती एमालेका केन्द्रीय सदस्य पनि हुन्। उपप्रमुखमा भने सत्ता गठबन्धनबाट नेपाली कांग्रेसकी सिता जैसी ६ हजार चार सय ६८ मतका साथ विजयी भएकी छन्। उनकी निकटतम प्रतिद्वन्द्वी एमालेकी सावित्रा चन्दले पाँच हजार ६ सय तीन मत प्राप्त गरेकी छन्। यसअघि प्रमुख र उपप्रमुख दुवैमा एमालेले जित हासिल गरेको थियो। सत्ता गठबन्धनले सुरुमा एकीकृत समाजवादीलाई भेरीको नगरप्रमुख दिने निर्णय गरेको थियो। माओवादी र कांग्रेसको अडानका कारण समाजवादीलाई बाइपास गरेर कांग्रेस र माओवादी केन्द्रको सहमतिमा माओवादी केन्द्र, एमाले र समाजवादी छुट्टाछुट्टै चुनाव लडेका थिए।"
कानेपोखरीमा एमाले विजयी,"विराटनगर : मोरङको कानेपोखरी गाउँपालिकामा नेकपा (एमाले) विजयी भएको छ। एमालेले अध्यक्ष (प्रमुख) र उपाध्यक्ष (उपप्रमुख) दुबै पद जितेको हो। भारी मतान्तरका साथ गाउँपालिका अध्यक्षमा राजमति इङ्नाम निर्वाचित भएकी छन्। उनले ८९७५ मत पाइन्। निकटतम प्रतिद्वन्द्वी नेपाली कांग्रेसका सञ्जय भट्टराईले ५८४६ मत मात्रै ल्याउन सके। इङ्नाम र भट्टराईको मतान्तर ३१२९ रहेको छ। गाउँपालिका प्रमुख बनेकी इङ्नाम २०७४ सालको स्थानीय तह निर्वाचनमा एमालेबाट कानेपोखरीको उपप्रमुखमा निर्वाचित बनेकी थिइन्। एमालेका ताराबहादुर काफ्ले प्रमुख बनेका थिए। ५ वर्षपछिको चुनावमा इङ्नाम गाउँपालिका प्रमुख बनेकी हुन्। गाउँपालिकाको उपाध्यक्षमा एमालेका भोलाप्रसाद अधिकारी ९५७० मतका साथ विजयी बने। निकटतम प्रतिद्वन्द्वी कांग्रेसकी मनकुमारी गुरुङले ७८१८ मत पाइन्। ७ वडा रहेको कानेपोखरीमा १ र ४ नम्बर वडाबाहेक सबैमा एमालेको प्यानलै विजयी भएको छ। एमालेबाट कानेपोखरी२ मा सुशील बुढाथोकी, ३ मा गोपाल कार्की, ५ मा चरण गुरुङ, ६ मा खड्गबहादुर बस्नेत र ७ मा मोहनप्रसाद अधिकारी वडाध्यक्ष बने। ३ र ७ नम्बर वडा यसअघिको निर्वाचनमा कांग्रेसले जितेको थियो। कानेपोखरी१ मा कांग्रेसका रत्नबहादुर कार्की र ४ मा कांग्रेसका रमेश राउत वडाध्यक्ष बनेका छन्।"
कटहरीको प्रमुखमा कांग्रेस र उपप्रमुखमा एमाले विजयी,विराटनगर : मोरङको कटहरी गाउँपालिकाको अध्यक्ष (प्रमुख)मा नेपाली कांग्रेस र उपप्रमुख (उपाध्यक्ष)मा नेकपा (एमाले)का उम्मेदवार विजयी बनेका छन्। अध्यक्षमा कांग्रेसका देवराज चौधरी ८८३ मतान्तरले निर्वाचित भएका हुन्। चौधरीले ६५६५ मत पाउँदा निकटतम प्रतिद्वन्द्वी एमालेका सुभाषकुमार सरदारले ५६८२ मत ल्याए। उपाध्यक्षमा एमालेकी सीतादेवी राजवंशी ५८४८ मतसहित निर्वाचित भएकी छन्। प्रतिस्पर्धी कांग्रेसकी मञ्जिताकुमारी सरदारले ५७०५ मत प्राप्त गरिन्। राजवंशी र सरदारको मतान्तर १४३ रहेको छ।
जुनीचाँदेमा माओवादी केन्द्रको गढ भत्काउँदै एमालेका बेदबहादुर शाही विजयी,जाजरकोट : जाजरकोटको जुनीचाँदे गाँउपालिकामा माओवादी केन्द्रको गढ भत्काउँदै नेकपा एमालेका वेदवहादुर शाही अध्यक्षमा निर्वाचित भएका छन्। एमालेका शाहीले सत्ता गठबन्धनका साझा उम्मेदवार माओवादी केन्द्रका शिवा आचार्यलाई पराजित गदै विजयी भएका हुन्। शाहीले तीन हजार चार सय ४४ मत प्राप्त गरेर विजयी भएका हुन्। उनका प्रतिस्पर्धी माओवादी केन्द्रकी शिवा आचार्यले तीन हजार ८८ मत प्राप्त गरेकी छन्। आचार्य यस अघिकी उपाध्यक्ष तथा कार्यवाहक अध्यक्ष हुन्। उनलाई काँग्रेस र समाजवादीले समर्थन गरेपनि माओवादी केन्द्रकै बागी उम्मेदवार भएका कारण उनले हार ब्यहोर्नु परेको हो। माओवादी केन्द्रका बागी उम्मेदवार दुर्गाबहादुर शाही दामोदरले नौ सय १३ मत प्राप्त गरेका थिए। यस अघि अध्यक्ष र उपाध्यक्ष दुवै माओवादी केन्द्रले जितेको थियो। यो गाँउपालिका माओवादी केन्द्रको गढ मानिन्थ्यो। अध्यक्षमा विजेता भएका शाही अघिल्लो चुनावमा माओवादी केन्द्रका उम्मेदवार सँग पराजित भएका थिए। उपाध्यक्षमा भने सत्ता गठबन्धनको तर्फका नेपाली काँग्रेसका उम्मेदवार विरेन्द्र शाही विजयी भएका छन्। उनले तीन हजार सात सय १४ मत प्राप्त गरेर विजयी भएका हुन्। उनका प्रतिस्पर्धी एमालेका अम्बा कुमारी शाहले दुई हजार आठ सय ११ मत प्राप्त गरेकी छन्।
"जाजरकोटको नलगाड नगर प्रमुखमा माओवादी, उपप्रमुखमा कांग्रेस विजयी",जाजरकोट : जाजरकोटको नलगाड नगरपालिकामा नेकपा माओवादी केन्द्रका डम्बरबहादुर रावत नगरप्रमुखमा विजयी भएका छन्। सत्ता गठबन्धनका साझा उम्मेदवार रावतले नेकपा एमालेका धर्मबहादुर शाहीलाई फराकिलो मतान्तरले पराजित गरेका हुन्। माओवादी केन्द्रका रावतले पाँच हजार पाँच सय ९९ मत ल्याएर विजयी भएका हुन्। उनका प्रतिस्पर्धी एमालेका शाहीले तीन हजार छ सय २६ मत प्राप्त गरेका थिए। गत स्थानीय तहको निर्वाचनमा माआवादी केन्द्रले नगरप्रमुख र उपप्रमुख दुवै एक्लै जितेको थियो। उपप्रमुखमा सत्ता गठबन्धनकातर्फबाट नेपाली कांग्रेसका सरिता सिंह विजयी भएकी छन्। उनले पाँच हजार चार सय छ मत प्राप्त गरि विजयी भएकी हुन्। उनका निकटतम प्रतिद्वन्द्वी एमालेका सुनिता बोहराले तीन हजार तीन सय ९३ मत प्राप्त गरेको मुख्य निर्वाचन अधिकृतको कार्यालयले जनाएको छ।
स्याङ्जाको अर्जुनचौपारी गाउँपालिकामा नेपाली कांग्रेस विजयी,"स्याङ्जा : अर्जुनचौपारी गाउँपालिका अध्यक्ष र उपाध्यक्षमा नेपाली कांग्रेसका प्रकाश तिवारी र सपना गुरुङ विजयी भएका छन्। तिवारीले आफ्ना प्रतिस्पर्धी नेकपा एमालेका चिनुमाया गुरुङ्लाई १ हजार ९ सय ४४ मतान्तरले पछि पार्दै विजयी भएका हुन्। तिवारीको ५ हजार २९१ मत पाउँदा गुरुङले ३ हजार ३ सय ४७ मत छ। उपप्रमुखमा गुरुङले १ हजार ६० मतको अन्तरले विजयी भइन्। गुरुङले ४ हजार ८ सय २७ मत ल्याउँदा प्रतिस्पर्धी एमालेका टंकप्रसाद खनालले ३ हजार ७ सय ६७ मत पाएका छन्। ६ वटा रहेको गाउँपालिकामा एउटाबाहेक सबै वडामा नेपाली कांग्रेस विजयी भएको छ। पालिकाको वडा नम्बर १ देखि ६ सम्म क्रमशः रणबहादुर थापा, धनबहादुर गुरुङ, शोभाकान्त काफ्ले, भुवनसिंह गुरुङ, बद्रीप्रसाद पौडेल र नारायणप्रसाद ढकाल विजयी भएका छन्। पालिकामा कांग्रेसकै बहुमत पुगेको छ। अघिल्लो निर्वाचनमा अध्यक्षमा नेपाली कांग्रेसका दिर्घनारायण अर्याल र उपाध्यक्षमा नेकपा एमालेका चिनुमाया गुरुङ निर्वाचित भएका थिए। उपविजेता गुरुङ अघिल्लो निर्वाचनमा उपाध्यक्ष पदमा निर्वाचित भएकी थिइन्।"
लमही नगरपालिकामा कांग्रेस विजयी,दाङ : दाङको लमही नगरपालिकामा कांग्रेस विजयी भएको छ। नगरपालिकाको मेयर उपमेयरसहित ८ वडामा बहुमतले जितेको हो। वडा नम्बर ५ को वडा अध्यक्ष मात्रै माओवादी केन्द्रले जितेको छ। उक्त वडामा ४ सदस्यमा पनि कांग्रेसका उम्मेदवार विजयी भएका छन्। २०७४ मा मेयर जितेको एमाले यसपटक लमहीमा शून्य भएको छ। मेयरमा कांग्रेसका जोगराज चौधरी ९ हजार ३ सय १७ मतका साथ विजयी भएका छन्। निकटतम प्रतिस्पर्धी माओवादी केन्द्रका बसन्तराज शर्माले ७ हजार २ सय ८५ मत प्राप्त गरेका छन्। एमालेका दण्डीराम चौधरीले ५ हजार ५ सय ३ मत प्राप्त गरेका छन्। उपमेयरमा कांग्रेसकी लक्ष्मी योगी ८ हजार ७ सय ३७ मत प्राप्त गरी विजयी भएकी छन्। उनकी निकटतम् प्रतिस्पर्धी माओवादी केन्द्रकी गंगा पाण्डेले ५ हजार ८ सय ४८ र एमालेकी सुशिला शर्माले ५ हजार ३ सय १२ मत प्राप्त गरेकी छन्।
थाहा नगर प्रमुखमा माओवादी केन्द्र र उपप्रमुखमा कांग्रेस निर्वाचित,"मकवानपुर : मकवानपुरको थाहा नगरपालिकामा नेकपा माओवादी केन्द्रले आफ्नो विरासत कायम राखेको छ । एमालेका उम्मेदवारलाई पराजित गर्दै गठबन्धन दल माओवादीका विष्णु विष्ट मेयर निर्वाचित भएका हुन्। उपमेयरमा कांग्रेसका भरत गोपाली विजयी भएका छन् । अघिल्लो स्थानीय तहको निर्वाचनमा पनि थाहाको मेयरमा माओवादी केन्द्र र उपमेयरमा कांग्रेस विजयी भएको थियो । मेयर विष्णु विष्टले ९ हजार ७ सय १९ मत प्राप्त गर्दा उनका निकटतम प्रतिस्पर्धी एमालेका उम्मेदवार अच्युतम ढकालले ७ हजार ७ सय ७१ मत प्राप्त गरे । उपमेयरमा कांग्रेसका भरत गोपालीले ८ हजार ६ सय ७ मत प्राप्त गरे । उपमेयरमा एमालेकी कल्पना बलामीले ८ हजार ५ सय २२ मत प्राप्त गरिन् । थाहामा कुल २३ हजार ५६ मत खसेको थियो । थाहामा माओवादीले ६ वटा, कांग्रेस र एमालेले ३३ वटा वडा अध्यक्ष जितेको छ ।"
विराटनगर१३ मा राप्रपा विजयी,विराटनगर : विराटनगर महानगरपालिका१३ को वडाध्यक्षमा राप्रपाका उम्मेदवार विजयी भएका छन्। ५९ मतान्तरले राप्रपाका सूर्यलाल यादव वडाध्यक्ष निर्वाचित भएका हुन्। बुधबार बिहान सार्वजनिक अन्तिम मतपरिणाम अनुसार यादवले कांग्रेसका आमोदकुमार झालाई पराजित गरे। यादवले ६२८ मत पाउँदा झाले ५६९ मत मात्रै ल्याउन सके। वडाध्यक्षका पदका अन्य प्रतिस्पर्धी नेकपा (एमाले) का किशोरकुमार पोखरेल ५५८ र जसपाका झरिलाल महतो ३८८ मतमा सीमित भए। महतो यसअघिका वडाध्यक्ष हुन्। २०७४ सालको स्थानीय निर्वाचनमा उनी जसपाबाट निर्वाचित भएका थिए।
धुलिखेलमा स्थगित मतगणना सुरु हुन सकेन,धुलिखेल : जिल्लाको मुख्य निर्वाचन कार्यालय धुलिखेलमा मतगणना रोकिएको छ। मंगलबार साझ ५ बजेदेखि रोकिएको मतगणना सुरु हुन सकेको छैन। साँझ सर्वदलीय बैठक बस्न सकेको थिएन। बिहान सर्वदलीय बैठक बोलाए पनि बैठक सुरु भएको छैन। धुलिखेल वडा न १ देखि ८ सम्मको मतगणना सकिए पनि थप गणना गर्ने क्रममा केही विवाद आएपछि निर्वाचन आयोगलाई पत्र लेखेर मतगणना रोकिएको सहायक निर्वाचन अधिकृत शेषराज दाहालले जानकारी दिए। आयोगलाई पत्र काटेपछि उताबाट जे निर्णय आउँछ त्यसअनुसार अघि बढ्ने दाहालले जानकारी दिए।
धनगढी उपमहानगरमा स्वतन्त्र उम्मेदवार हमालले कटाए १० हजार मत,कैलाली : धनगढी उपमहानगरपालिकामा स्वतन्त्र उम्मेदवार गोपाल हमालले निरन्तर अग्रता कायम राखेका छन्। २३ हजार २२३ मत गणना हुँदा हमालले १० हजार ८२५ मतका साथ अग्रस्थानमा छन्। त्यस्तै सत्ता गठबन्धन एवं नेपाली कांग्रेसका उम्मेदवार नृपबहादुर ओडले ५१६६मत ल्याएका छन् भने एमालेका रणबहादुर चन्दले २४६२ मत ल्याएका छन्। त्यस्तै उपमेयरतर्फ माओवादी उम्मेदवार शान्ति अधिकारिले ४६८८ मतका साथ अग्रस्थानमा छिन्। एमालेकी कन्दकला रानाले ४२४६ मत ल्याएकी छन् भने स्वतन्त्र उम्मेदवार प्रभाकर भण्डारीले २६४२ मत ल्याएका छन्।
रामेछापको उमाकुण्ड गाउँपालिका अध्यक्षमा एमाले र उपाध्यक्षमा कांग्रेस विजयी,"काठमाडौं : रामेछापको उमाकुण्ड गाउँपालिकामा नेकपा एमालेका शेरबहादुर सुनुवार र उपाध्यक्षमा कांग्रेसकी सावित्री सुनुवार विजयी भएका छन्। सुनुवार ३ हजार ७२८ मत प्राप्त गर्दा उनका निकटतम प्रतिद्वन्द्वी कांग्रेसका जितबहादुर कटुवालले २ हजार १७२ मत प्राप्त गरेका छन् । त्यसैगरी राप्रपाका हिक्मत सुनुवारले २ हजार १४१ मत ल्याएका थिए। उपाध्यक्षमा नेपाली कांग्रेसकी सावित्री सुनुवार विजयी भएकी छन् । सुनुवारले २ हजार ९ सय २२ मत पाउँदा उनको निकटतम प्रतिस्पर्धी एमालेकी गंगा कार्कीले २ हजार ८३४ मत प्राप्त गरेकी छन् । वडा अध्यक्षमा एमालेले ४ वडा, माओवादी केन्द्रले २ वडा र कांग्रेसले १ वडामा जितेको छ। वडा अध्यक्षमा एमालेबाट वडा नम्बर १ मा ङावा तिण्डु शेर्पा, वडा नम्बर ३ मा गुणकुमार थापा, वडा नम्बर ५ कुलबहादुर बस्नेत, वडा नम्बर ७ रुद्र मणि नेवार विजयी भएका छन्। त्यसैगरी नेपाल कम्युनिष्ट पार्टी (माओवादी केन्द्र) बाट वडा नम्बर २ मा खम्ब ध्वज बस्नेत, वडा नम्बर ४ मा मान बहादुर सुनुवार विजयी भएका छन्। त्यसैगरी नेपाली काँग्रेसबाट वडा नम्बर ६ मा भरत राज खड्का विजयी भएका हुन्।"
नवलपरासीको सरावलमा अध्यक्ष र उपाध्यक्षमा एमाले,"परासी : पश्चिम नवलपरासीको सरावल गाउँपालिकाको अध्यक्ष र उपाध्यक्षमा एमालेका उमेदवार विजयी भएका छन्। अध्यक्षमा सुखाडीप्रसाद चौधरी र उपाध्यक्षमा बासमति हरिजन विजयी भएका हुन्। अध्यक्ष पदमा निर्वाचित चौधरीले नेपाली कांग्रेसका अनिलकुमार गौडलाई २९ सय ७० मतको फराकिलो अन्तरले पराजित गरे। चौधरीले ७ हजार ५९ ल्याउँदा गौडले ४ हजार ८९ मत ल्याए। त्यस्तै उपाध्यक्षमा निर्वाचित हरिजनले नेपाली कांग्रेसकी उत्तमा रायलाई ३ सय ९४ मतले पराजित गरिन्। हरिजनको ५७ सय ४३ मत छ भने रायको ५३ सय ४९ छ। पराजित राय निवर्तमान उपाध्यक्षसमेत हुन्। यसअघि गाउँपालिकामा दुबै पद कांग्रेस (अध्यक्षमा तत्कालीन फोरम लोकतान्त्रिक, पछि कांग्रेसमा समाहित) ले जितेको थियो । ७ वटा वडा रहेको गाउँपालिकामा वडा नं १ मा एमालेका विष्णुप्रसाद भट्टराई, वडा नं २ मा नेपाली कांग्रेसका शम्भुप्रसाद चौधरी वडाध्यक्षमा विजयी भएका छन्। वडा नं ३ को अध्यक्षमा राप्रपाका फिरङ्गी चौधरी र वडा नं ४ मा एमालेका सुरेश यादवले वडाध्यक्षमा विजयी भएका छन्। वडा नं ५ मा नेपाली कांग्रेसका लक्ष्मणप्रसाद चौधरी, वडा नं ६ मा नेपाली कांग्रेसका छोटेलाल गुप्ता र वडा नं ७ मा माओवादी केन्द्रका हेयात खाँ धुनिया वडाअध्यक्षमा निर्वाचित भएका छन्।"
सिन्धुलीको तीनपाटनमा कांग्रेस विजयी,सिन्धुली : सिन्धुलीको तीनपाटन गाउँपालिकामा गठबन्धनबाट नेपाली कांग्रेसका कर्णबहादुर थापामगर गाउँपालिकाको अध्यक्षमा पुनः निर्वाचित भएका छन्। उनले ९ हजार २३९ मत पाएका छन्। उनका निकटतम प्रतिद्वन्द्वी नेकपा एमालेका छत्रबहादुर दाहालले ८ हजार ४२ मत ल्याएमा छन्। थापामगर २०७४ मा उनै दाहालसँग १९ मतअन्तरले विजयी भएका थिए। थापामगरले यसपटक फराकिलो अन्तर बनाएका हुन्। उपाध्यक्षमा गठबन्धनबाट माओवादी केन्द्रका धनबहादुर पुलामी ८ हजार ३९९ मत प्राप्त गरी विजयी भए। उनका निकटतम प्रतिद्वन्द्वी एमालेकी पदममाया तामाङले ७ हजार ९०८ मत पाइन्। उनी २०७४ मा उपाध्यक्षमै विजयी भएकी थिइन्। उपाध्यक्षमा विजयी पुलामी २०७४ मा माओवादीबाट अध्यक्षमा प्रतिस्पर्धा गरेर तेस्रो भएका थिए। गठबन्धनबाट कांग्रेसका कर्णबहादुर थापामगर सिन्धुलीको तीनपाटन गाउँपालिकाको अध्यक्षमा पुनः निर्वाचित भएका छन्। अध्यक्षमा निर्वाचित थापामगरले ९ हजार २३९ मत पाएका छन्। उपाध्यक्षमा गठबन्धनबाट माओवादी केन्द्रका धनबहादुर पुलामी ८ हजार ३९९ मत प्राप्त गरी विजयी भए। उनका निकटतम प्रतिद्वन्द्वी एमालेकी पदममाया तामाङले ७ हजार ९०८ मत पाइन्। उनी २०७४ मा उपाध्यक्षमै विजयी भएकी थिइन्। उपाध्यक्षमा विजयी पुलामी २०७४ मा माओवादीबाट अध्यक्षमा प्रतिस्पर्धा गरेर तेस्रो भएका थिए। तीनपाटन गाउँपालिकाका ११ वडामध्ये ९ वटामा कांग्रेस वडाध्यक्षसहित प्यानलै विजयी भएको छ ।
७ गते नीति तथा कार्यक्रम,"काठमाडौं : प्रतिनिधिसभा बैठकमा नेकपा एमालेले गर्दै आएको अवरोध हटेको छ। मंगलबार बसेको संसद् बैठकमा विशेष समय लिएर बोल्दै एमाले उपमहासचिव प्रदीप ज्ञवालीले अब अवरोध र विरोध फरक ढंगले हुने बताएसँगै लामो समयदेखिको अवरोध खुलेको हो। एमालेले कारबाहीका लागि सिफारिस गरेका सांसदहरूलाई कारबाही नगरेको भन्दै २३ भदौदेखि संसद् अवरुद्ध गर्दै आएको थियो। विशेष समयमा बोलेका उपमहासचिव प्रदीप ज्ञवालीले भने, हामीले विरोध गरेको कुरा दल र दलको पद्धतिसँग जोडिएको विषय हो। सभामुखले समान व्यवहार गर्ने प्रतिबद्धता गरे पनि व्यवहारमा लागू भएन, उनले भने, यो विषय पार्टी विभाजनमा कारक बनेपछि आवाज उठाउनु परेको थियो। अदालतले पनि गम्भीर विषयमा बाहना गर्दै मुद्दा टार्दै लगेकामा आश्चर्य प्रकट गर्दै उनले भने, अदालतले कारबाही नगरे पनि भर्खरै सम्पन्न स्थानीय निर्वाचनमा जनताले उचित ढंगले फैसला गरेका छन् भन्ने लाग्छ। मुलुकको अर्थतन्त्र संकटमा रहेको बताउँदै उनले यस विषयमा सदनमा व्यापक छलफल हुनुपर्ने बताए। सरकार सत्ताको सेटिङमा व्यस्त रहेको बताउँदै उनले १० महिना बितिसक्दा पनि पुँजीगत खर्च ३० प्रतिशत हुन नसकेको बताए। यता एमालेले राष्ट्रियसभा बैठक भने अवरुद्ध पारेको छ। बजेट अधिवेशनको पहिलो दिन मंगलबार अपराह्न बोलाइएको राष्ट्रियसभा बैठक सुरु हुनासाथ एमालेका सांसदहरूले उभिएर अवरुद्ध पारेका हुन्। अदालतले कारबाही नगरे पनि भर्खरै सम्पन्न स्थानीय निर्वाचनमा जनताले उचित ढंगले फैसला गरेका छन् भन्ने लाग्छ।  प्रदीप ज्ञवाली, एमाले उपमहासचिव एमालेका सांसद तथा उपमहासचिव प्रदीप ज्ञवालीले मंगलबारको प्रतिनिधिसभा बैठकमा बोलेका थिए। सभामुख अग्निप्रसाद सापकोटा र सत्तारुढ गठबन्धन दलका नेता प्रधानमन्त्री शेरबहादुर देउवाले आफूहरूले अगाडि सारेका माग सम्बोधन गर्न पहल नगरेकाले राष्ट्रियसभा बैठकलाई अवरुद्ध गर्नुपरेको एमालेका सांसद देवेन्द्र दाहालले बताए। अध्यादेश पेस मंगलबार सदनमा विभिन्न अध्यादेश पेस भएको छ। गृहमन्त्री बालकृष्ण खाँणले नेपाल प्रहरीसम्बन्धी अध्यादेश र तेजाब तथा अन्य घातक रासयनिक पदार्थ नियमन अध्यादेश पेस गरेका छन्। त्यसैगरी स्वास्थ्य तथा जनसंख्यामन्त्री विरोध खतिवडाले औषधि तेस्रो संशोधन अध्यादेश र स्वास्थ्यकर्मीको सुुरक्षासम्बन्धी अध्यादेश पेस गरेका थिए। भौतिक पूर्वाधार तथा यातायातमन्त्री रेणुकुमारी यादवले रेलवे अध्यादेश पेस गरेकी थिइन्। त्यसैगरी अर्थमन्त्री जनार्दन शर्माले आर्थिक ०७९८० का लागि विनियोजन विधेयकका सिद्धान्त र प्राथमिकता प्रस्तुत गरेका थिए। सभामुखले प्रतिनिधिसभा नियमावली २०७५ को नियम १० को उपनियम १ बमोजिम अध्यक्षता गर्ने सदस्यहरूको मनोनयन गर्ने र दुइटा अध्यादेश पेस गरेका थिए। ७ गते नीति तथा कार्यक्रम जेठ ४ र ५ गते प्रिबजेटका विषयमा छलफल हुने भएको छ। सदनमा मंगलबार सभामुख अग्निप्रसाद सापकोटाले जेठ ४ र ५ गते प्रिबजेट छलफल हुने जानकारी दिएका छन्। १५ दिन अगाडि प्रिबजेटको तयारी हुनुपर्ने नियमावलीमा व्यवस्था छ। तर, सदन ढिलो आह्वान भएकाले १५ दिन नपुग्ने भएपछि नियम निलम्बन गरेर छलफल अगाडि बढाउने तयारी भएको छ। छलफलका लागि ४ गते बुधबार दिउँसो १ बजेलाई प्रतिनिधिसभाको बैठक बोलाइएको छ। संघीय संसद् सचिवालयका अनुसार जेठ ७ गते नीति तथा कार्यक्रम प्रस्तुत गर्ने कार्ययोजना बनाइएको छ।"
धरानमा कांग्रेसका किशोरलाई स्वतन्त्रका हर्कको कडा चुनौती,धरान : धरान उपमहानगरपालिकाको मतगणनामा गठबन्धनको तर्फबाट मेयरका प्रत्यासी कांग्रेसका किशोर राईलाई स्वतन्त्र उम्मेदवार हर्क साम्पाङले कडा चुनौति दिएका छन्। यधपि गठबन्दका उमेद्वारले झिनो मतले अग्रता कायमै राखेका छन्। गठबन्दनको तर्फबाट मेयरका प्रत्यासी कांग्रेसका किशोर राईले ७७१७ मत प्राप्त गरी अग्रस्थान कायम गरेका छन्। भ्रष्ट्रचार विरुद्धका सामाजिक अभियन्ता स्वतन्त्र उम्मेदवार हर्क साम्पाङले ७४६१ मत प्राप्त गरी कांग्रेसका राईलाई कडा चुनौति दिरहेका छन्। एमालेकी मेयरकी प्रत्यासी भण्डारीले ६४२५ मत प्राप्त गरी कांग्रेसका राईलाई पछ्याइरहेको सहायक निर्वाचन अधिकृत गणेश खतिवडाले जानकारी दिएका छन्। उपमेयरमा गठबन्दनको तर्फबाट माओवादी केन्द्रका अइन्द्रविक्रम बेघाले ८६७० मत प्राप्त गरी अग्रता कायमै राखेका छन्। एमालेका पदम इस्वोले ८३२४ मत प्राप्त गरी बेघालाई पछ्इरहेका छन्। धरानमा गठबन्धनका किशोर राई र एमालेकी मञ्जु भण्डारीको पकड रहेको क्षेत्रमा समेत साम्पाङले राम्रो मत ल्याएका छन्। एमाले र कांग्रेसका वडाअध्यक्षका उमेद्वारले प्यानलसहित विजयीहासिल गर्दा हर्कले उनीहरुको भन्दा बढी मत प्राप्त गरेपश्चात् धरानको चुनावी नजिता अप्रत्यासित आउने अनुमान गरिएको छ। धरानमा २६ हजार ८६३ मत गणना गरिएको खतिवडाले बताए।
डोटीको शिखर नगरपालिकामा पुन: कांग्रेस विजयी,"डोटी : डोटीको शिखर नगरपालिकामा फेरि पनि नेपाली कांग्रेसले जीत हात पारेको छ। नगरपालिकाको प्रमुख तथा उपप्रमुखमा नेपाली कांग्रेसका दीर्घबहादुर बलायर र सुनिता रावल नेकपा एमालेसँगको ठुलो अन्तरमतले निर्वाचित भएका छन्। शिखरमा २०७४ सालको स्थानीय तहको निर्वाचनमा समेत नेपाली कांग्रेसले जीत हात पारेको थियो। नगर प्रमुखमा बलायरले ७५६२ मत प्राप्त गरी जीत हात पारेका छन्। उनका निकटतम प्रतिद्वन्द्वी नेकपा एमालेका भिम बहादुर बलायरले ४५९१ मत ल्याएका छन्। नेकपा माओबादी केन्द्रसँगको तालमेलमा उठेका नेकपा एकिकृत समाजबादीका उम्मेदवार सागरप्रसाद भट्टले ३०२ मत प्राप्त गरेका छन्। उपप्रमुखमा पनि कांग्रेसकै सुनिता रावलले ६४२६ मत ल्याएर निर्वाचित भएकी छन्। उनका निकटतम प्रतिद्वन्द्वी एमालेकी लक्ष्मीदेवी मल्लले ४६४५ मत प्राप्त गरिन्। नेकपा एकीकृत समाजवादीसँगको तालमेलमा उपप्रमुखमा उठेका नेकपा माओबादी केन्द्रका रमेशप्रसाद जोशीले ३६६ मत प्राप्त गरिन्। ११ वटा वडा रहेको शिखर नगरपालिकामा ७ वटा वडामा नेपाली कांग्रेसले जित्दा ४ वटा वडामा नेकपा एमालेले जीत हात पारेको छ। नेकपा माअेबादी केन्द्र र नेकपा एकीकृत समाजबादी मिलेर चुनाब लडे पनि कुनै पनि पदमा जीत हात पार्न सकेनन्। नेपाली कांग्रेसको तर्फबाट वडा नम्बर १ मा दिपकबहादुर बोगटी, वडा नम्बर २ मा गणेशबहादुर बोगटी, वडा नम्बर ३ मा गणेशबहादुर जोरा, वडा नम्बर ६ मा धिर्कबहादुर सिंह, वडा नम्बर ८ मा लालबहादुर महरा, वडा नम्बर १० मा मिनबहादुर बलायर र वडा नम्बर ११ मा कर्णबहादुर बिष्ट विजयी भएका छन्। त्यसैगरी नेकपा एमालेको तर्फबाट वडा नम्बर ४ मा टेकबहादुर मल्ल, वडा नम्बर ५ मा डमरु कार्की, वडा नम्बर ७ मा टेकराज भट्ट र वडा नम्बर ९ मा जगन्नाथ भट्ट विजयी भएका छन्। योसँगै डोटीका नौ स्थानीय तहमा निर्वाचनको नतिजा सार्वजनिक भइसकेको छ। जसमा सात पालिकामा नेपाली कांग्रेसले जीत हात पारेको छ भने एउटामा नेकपा एमाले र एउटामा नेकपा माओवादीले जीत निकालेको छ। डोटीको दिपायल सिलगढी नगरपालिका, शिखर नगरपालिका, बडीकेदार गाउँपालिका, पूर्वीचौकी गाउँपालिका, आदर्श गाउँपालिका, आदर्श गाउँपालिका र केआइसिंह गाउँपालिकामा नेपाली कांग्रेसले जीतेको छ भने जोरायल गाउँपालिकामा नेकपा एमाले र बोगटान फुड्सिल गाउँपालिकामा नेकपा माओवादीले जीतेको छ। बोगटान फुड्सिल गाउँपालिकाको उपाध्यक्षमा भने नेपाली कांग्रेसकै उम्मेदवारले जीतेका छन्।"
छत्रेश्वरी गाउँपालिकामा एमाले विजयी,दाङ : छत्रेश्वरी गाउँपालिकामा एमाले विजयी भएको छ । गाउँपालिका अध्यक्ष पदमा एमालेका ओजबहादुर बुढाथोकी र उपाध्यक्षमा एमालेकै बुद्धाकुमारी खत्री विजयी भएका हुन्। अध्यक्ष बुढाथोकीले ३ हजार ८ सय ९२ मत लिए भने निकटतम प्रतिद्वन्द्वीहरु नेपाली कांग्रेसका केशबहादुर विष्टले २ हजार ६ सय २३ र माओवादी केन्द्रका प्रेम खडकाले २ हजार ५ सय ९ मत पाएका हुन्। उपाध्यक्षमा विजयी भएकी खत्रीले ३ हजार ३ सय ८२ मत पाइन् भने उनकी प्रतिद्वन्द्वी कांग्रेसकी सीता गिरीले ३ हजार ४७ र नेकपा समाजवादीका राजबहादुर बुढाथोकीले १ हजार ९ सय ८८ मत पाए। गाउँपालिका नेपाली कांग्रेस जिल्ला सभापति र उपसभापतिहरुको पालिका हो। कांग्रेसबाट अध्यक्षमा उम्मेदवार बिष्ट नेपाली कांग्रेस सल्यानका सभापति हुन्। जिल्ला समन्वय समितिको प्रमुखबाट राजीनामा दिएर अध्यक्ष उठेका थिए । उपसभापति सन्तोष केसी र चक्र बहादुर देवकोटा हुन्। केसी २०७४ स्थानीय तहको निर्वाचनबाट गाउँपालिका अध्यक्ष भएका थिए। पार्टीको जिल्लास्तरका प्रमुख नेतृत्वमा रहेको यस पालिकामा कांग्रेसले हार बेहोर्नु परेको छ।
मोदीको धार्मिक कूटनीति,"भारतीय प्रधानमन्त्री नरेन्द्र मोदीले सोमबार लुम्बिनी भ्रमण गरे। यसले दुई देशको सम्बन्ध सुमधुर बनाउन पक्कै पनि मद्दत गरेको छ। मोदीले भनेजस्तै दुई देशको सम्बन्ध हिमाल झैं अटल र पुरानो हो पनि। प्राचीन मुलुक नेपाल र प्राचीन सभ्यतास्थल भारतका बीच सांस्कृतिक र धार्मिक समानता छन्। बौद्ध धर्मका प्रवर्तक बुद्धको जन्मस्थलमा बौद्ध पूर्णिमाकै दिन भ्रमण गरेर मोदीले थुप्रै सन्देश दिएका छन्। मोदीको भ्रमणले बुद्ध जन्मस्थल नेपालमा छ भन्ने सन्देश फैलाउन मद्दत गरेको छ। बुद्ध नेपालमा जन्मिए। ज्ञान अहिलेको भारतीय भूमिमा प्राप्त गरे। यस अर्थले बुद्ध धर्मका तीर्थस्थल दुवै देशमा छरिएका छन्। बौद्ध धर्मका सम्पदा दुवै देशका साझा भए। मोदीको भ्रमण दुई देशको सम्बन्धलाई बलियो बनाउने धार्मिक कूटनीतिका रूपमा हेर्न सकिन्छ। मोदीले नेपाल आउँदा आफूलाई राजनीतिकभन्दा आध्यात्मिक भ्रमणकै अनुभूति भन्ने अभिव्यक्ति दिए। यसले नेपालको धार्मिक र आध्यात्मिक महत्त्व भारतीयमाझ थप फैलन मद्दत पुगेको छ। हिन्दू र बौद्ध धर्मका साझा तीर्थस्थलहरूको गरिमा र महिमालाई अझै उचो बनाउन उनको अभिव्यक्ति सहायक बनेको छ। नेपाल भारतीयहरूको धार्मिक गन्तव्यका रूपमा थप विकास गर्दै यहाँको पर्यटन प्रवद्र्धन गर्न सकिने थप सम्भावनालाई मोदीले सकारात्मक मलजल गरिदिएका छन्। भ्रमण दौरान मोदीले ६ वटा सम्झौतामा प्रधानमन्त्री शेरबहादुर देउवासँग हस्ताक्षर गरे। २५६६औं बौद्ध जयन्तीको मोदी भ्रमण तीर्थाटनमा सीमित नरहेको सन्देश पनि हो यो। उच्चस्तरीय भ्रमणका बेला दुई देशबीच दीर्घकालीन हितका सम्झौता र सहमति हुनु कूटनीतिक सम्बन्धै महत्त्वपूर्ण पाटो हो। बुद्ध जन्मस्थल लुम्बिनी नेपालमा हुँदाहुँदै बौद्ध साहित्य र दर्शनको अध्ययनका लागि तेस्रो मुलुकवासी अन्य देशको भर पर्छन्। नेपालले त्यस मामिलामा आफूलाई समृद्ध पार्न नसकेको कटु यथार्थ पनि छ। त्यसका लागि अध्ययन केन्द्रहरूको जरुरी छ। मोदीको नेपाल भ्रमणका क्रममा बौद्ध दर्शन अध्ययनका लागि डा अम्बेडकर चेयर स्थापना गर्ने सम्बन्धमा भारतीय सांस्कृतिक सम्बन्ध परिषद् (आईसीसीआर) र लुम्बिनी बौद्ध विश्वविद्यालयबीच जुन सम्झौता भयो। त्यसले उपलब्धि देखाउन सक्यो भने नेपाललाई फाइदा नै पुग्नेछ। अरुण चौथो जलविद्युत् आयोजना सम्बन्धमा जुन सम्झौता भयो, त्यो अझै धेरै बहस र वार्तापछि गर्न सकिन्थ्यो। भारतको चाहना पूरा गर्दा नेपाललाई अझै धेरै फाइदा हुने गरी सम्झौता हुनुपर्छ। यो आम नेपालीको चाहना पनि हो। मोदीले जनकपुर, पशुपतिनाथ, मुक्तिनाथ हुँदै लुम्बिनीसम्मको भ्रमण गरे। प्रधानमन्त्रीका रूपमा पाँचौपटक नेपाल आउँदा लुम्बिनी उनको रोजाइमा पर्यो। उनी धार्मिक कूटनीतिमार्फत नेपालसँगको सम्बन्ध कसिलो बनाउन चाहन्छन् भन्ने बुझ्न सकिन्छ। तर, भारतीयहरूको धार्मिक पर्यटकीय गन्तव्य नेपाललाई बनाउने गरी नेपालले यस्ता भ्रमणको उपयोग गर्न सक्नुपर्छ। भारतीय र तेस्रो मुलुकका बौद्धमार्गीको पनि धार्मिक पर्यटकीय गन्तव्यका रूपमा प्रवद्र्धन गर्न नेपालले यस्ता भ्रमणहरूका सन्देशलाई सदुपयोग गर्नुपर्छ। त्यसबाट नै नेपाल र भारतको सम्बन्ध पनि कसिलो बन्छ। नेपालले पनि फाइदा लिन सक्छ।"
आयात घटाउने र आत्मनिर्भर अर्थतन्त्रलाई प्राथमिकता,"काठमाडौं : सरकारले आगामी आर्थिक वर्षको बजेटमा आयात घटाउँदै आत्मनिर्भर अर्थतन्त्रमा जोड दिने बताएको छ। अर्थमन्त्री जनार्दन शर्माले आर्थिक वर्ष २०७९८० को बजेटका सिद्धान्त र प्राथमिकता मंगलबार प्रतिनिधिसभामा पेस गरेका हुन्। त्यसमा, आयात प्रतिस्थापन गर्दै उत्पादनशील क्षेत्रमा जोड दिने उल्लेख छ। जेठ १५ गते संसद्मा बजेट सार्वजनिक गर्नुपर्ने संवैधानिक व्यवस्था छ। त्यसका लागि १५ दिन अगावै संसद्मा बजेटका सिद्धान्त र प्राथमिकता (प्रिबजेट) छलफल गरिसक्नुपर्ने हो। तर, यसवर्ष स्थानीय तह निर्वाचनका कारण प्रिबजेट छलफलमा केही ढिलाइ भएको सरकारले जनाएको छ। बजेटका सिद्धान्त तथा प्राथमिकता प्रस्तुत गर्दै अर्थमन्त्री जनार्दन शर्माले आन्तरिक उत्पादन बढाएर व्यापार घाटा कम गर्ने बताए। स्वदेशमै उत्पादनको संभावना रहेका खाद्यान्न, तरकारी, फलफूललगायत अत्यावश्यक वस्तुको आयात रोक्ने गरी बजेट ल्याइने उनले बताए। आगामी बजेट तथा कार्यक्रममार्फत आयातलाई क्रमशः घटाउँदै आत्मनिर्भर अर्थतन्त्र निर्माण तथा निर्यात प्रबद्र्धन गर्नु अपरिहार्य रहेको छ, कार्यक्रममा उल्लेख छ। राष्ट्रिय योजना आयोगको सिलिङअनुसार अर्थ मन्त्रालयले १७ खर्ब ४५ अर्बको बजेट तयारी गरिरहेको छ। त्यसमा ५ खर्ब वैदेशिक अनुदान तथा ऋण पाउने आशा गर्दै सरकारले घाटाको बजेट ल्याउन लागेको छ। आत्मनिर्भर अर्थतन्त्रका लागि कृषि र उद्योग क्षेत्रमा प्राथमिकता दिने सरकारको तयारी छ। आधारभूत उपभोग्य वस्तुको उत्पादन वृद्धि गर्ने, स्वदेशी कच्चा पदार्थमा आधारित वस्तुको उत्पादन वृद्धि गरी निर्यात प्रबद्र्धन र आयात प्रतिस्थापन गर्ने सरकारको तयारी छ। उत्पादनशील क्षेत्रमा लगानी गरी तीव्र आर्थिक वृद्धि गर्ने सरकारको योजना छ। सरकारले आउँदो बजेटमा कृषिमा उच्च प्राथमिकता, निजी क्षेत्रको प्रबद्र्धनमा औद्योगिक विकास, पूर्वाधार, ऊर्जा, स्वास्थ्य, शिक्षा जस्ता सामाजिक क्षेत्रमा प्राथमिकता दिने भएको छ। त्यस्तै पर्यटन क्षेत्रको पुनरुत्थान, सामाजिक सुरक्षा कार्यक्रम, जनसांख्यिक लाभको उपयोग, अन्तर्राष्ट्रिय सम्बन्ध र साझेदारी, जलवायु परिवर्तन र वातावरण संरक्षणमा प्राथमिकता दिने अर्थमन्त्री जनार्दन शर्माले बताए। वित्तीय अनुशासन कायम गर्ने, आर्थिक तथा प्राविधिक हिसाबले सम्भाव्य देखिएका आयोजनामा मात्र बजेट राख्ने योजना अघि सारेको छ। अनुत्पादक क्षेत्रमा सरकारी खर्च कटौती गरी मितव्ययिता अपनाउने सरकारले जनाएको छ। आत्मनिर्भर अर्थतन्त्र निर्माण, ग्रामीण विकास, समष्टिगत आर्थिक स्थायित्व, समाजवाद उन्मुख अर्थतन्त्र निर्माण, सन्तुलित र समावेशी आर्थिक विकास, सामाजिक न्याय र संघीय लोकतान्त्रिक प्रणालीको सुदृढीकरणका सिद्धान्तमा रहेर सरकारले बजेट ल्याउने भएको छ। अर्थमन्त्री शर्माले सार्वजनिक ऋण तथा वित्तीयघाटा र मुद्रास्फीतिलाई वाञ्छित सीमाभित्र राख्ने गरी समष्टिगत आर्थिक स्थायित्व कायम राख्ने उल्लेख गरे। समाजवाद उन्मुख अर्थतन्त्र अबलम्बन गर्दै विकास र समृद्धिको आकांक्षा पूरा गर्ने सरकारको लक्ष्य रहेको उनले बताए। ठूला पूर्वाधार निर्माण तथा सामाजिक क्षेत्रमा सरकारले लगानी बढाउने भएको छ। दुर्गम क्षेत्रमा सडक, खानेपानी, विद्यालय, स्वास्थ्यसंस्था, साना सिँचाइलगायतका आधारभूत पूर्वाधारमा स्रोत परिचालन गर्ने भएको छ। ग्रामीण क्षेत्रमा कृषि, सडक, विद्युतीकरण, खानेपानी, स्वास्थ्य तथा शिक्षामा प्राथमिकता दिने सरकारको योजना छ। सरकारले स्थानीय पूर्वाधार विकासमा लगानी गर्ने भएको छ। घरेलु तथा साना उद्योगका माध्यमबाट ग्रामीण क्षेत्रमा रोजगारी सिर्जना गर्ने तयारी छ। लक्षित वर्गको उत्थान र विकासमा पनि सरकारले ध्यान दिनेछ। कर प्रणालीमा सुधार गर्र्दै आन्तरिक राजस्वको योगदान बढाउने सरकारको योजना छ। आगामी बजेटमार्फत करको दायरा विस्तार, राजस्व चुहावट नियन्त्रण र राजस्व प्रणालीमा सुधार गरी कर प्रणालीलाई दिगो बनाइनेछ। सार्वजनिक ऋणलाई राष्ट्रिय प्राथमिकता प्राप्त क्षेत्र, उत्पादनशील क्षेत्र तथा पुँजी निर्माणमा उपयोग गरिने उल्लेख छ। निजी क्षेत्र प्रतिकूल प्रभाव नपर्ने गरी आन्तरिक ऋण परिचालन हुने भएको छ। वैदेशिक सहायता राष्ट्रिय प्राथमिकता र पुँजी निर्माणका क्षेत्रमा परिचालन हुनेछ। कृषि अनुसन्धान, मल, बीउ, तालिम, प्राविधिक सहयोग, वित्तीय साधनमा कृषकको पहुँच अभिवृद्धि गर्दै कृषि सामग्री सहजरूपमा उपलब्ध गराउने सरकारको तयारी छ। खेतीयोग्य सबै जमिनको उपयोग गर्न भूमिगत तथा सतह सिँचाइ सुविधा विस्तार गरिने सरकारले जनाएको छ। किसानलाई समूह तथा सहकारीमा संगठित गर्दै जमिनको चक्लाबन्दी गरी उत्पादनमा जोड दिने, कृषिउपजको बजार पहुँच विस्तार गर्ने, नश्ल सुधार र पशु स्वास्थ्यसेवा दिने योजना छ। अर्थतन्त्रमा औद्योगिक क्षेत्रको योगदान बढाउने सरकारको योजना छ। निर्माणाधीन औद्योगिक क्षेत्र र औद्योगिक ग्रामको निर्माण सम्पन्न गरी सञ्चालनमा ल्याउने अर्थमन्त्री शर्माले उद्घोष गरे। उत्पादनमूलक उद्योग स्थापना र सञ्चालन गर्न प्रोत्साहन गर्ने, निजी क्षेत्रमैत्री नीति तथा कार्यक्रम निर्माण गर्ने, वैदेशिक लगानी प्रवद्र्धन गर्ने, लघु घरेलु तथा साना उद्योगको प्रबद्र्धन गर्न सरकारले ध्यान दिने जनाएको छ। सार्वजनिक निजी साझेदारीमा औद्योगिक क्षेत्र सञ्चालन गर्ने पनि सरकारको योजना छ। राष्ट्रिय गौरव र रूपान्तरणकारी आयोजनाको निर्माण समयभित्र सम्पन्न गर्ने, प्रमुख राजमार्गको विस्तार र स्तरोन्नति तोकिएको समयभित्र सम्पन्न गर्ने सरकारको लक्ष्य छ। सडकमा सुधार, नयाँ प्रविधिमा आधारित टनेल तथा द्रुतमार्ग निर्माण, आन्तरिक विमानस्थल टर्मिनलको स्तरोन्नति गर्ने सरकारको योजना छ। स्थानीय तहलाई राष्ट्रिय राजमार्गसँग जोडेर बाह्रै महिना यातायात चल्ने गरी निर्माण गर्ने सरकारले जनाएको छ। निर्माणाधीन जलविद्युत् आयोजना र प्रसारणलाइन निर्माण सम्पन्न गरी विद्युत् आपूर्ति ग्यारेन्टी गर्ने, ठूला र जलाशययुक्त आयोजनाको स्रोत व्यवस्थापन, लघु, मझौला जलविद्युत् र नवीकरणीय ऊर्जामा प्राथमिकता दिने सरकारको योजना छ। सरकारले प्रसारणलाइन र सबस्टेसनको निर्माण गरी विद्युत् खपत बढाउने जनाएको छ। माध्यमिक शिक्षा हासिल गरेका विद्यार्थीलाई आयआर्जन गर्न सीपयुक्त बनाउने, अनुसन्धान र विकासमा लगानी वृद्धि गर्ने, उच्च शिक्षाको अध्ययनको अवसर स्वदेशभित्रै प्रदान गर्ने, सबै नागरिकलाई आधारभूत खानेपानी सेवा उपलब्ध गराउने अर्थमन्त्री शर्माले जनाए। बाह्य पर्यटक आकर्षण गर्ने तथा आन्तरिक पर्यटन प्रबद्र्धन गर्ने, निर्माण सम्पन्न हुने चरणमा रहेका अन्तर्राष्ट्रिय विमानस्थल सञ्चालनमा ल्याउने, कोभिड१९ महामारीबाट प्रभावित होटललगायत पर्यटन व्यवसायको पुनरुत्थान गर्ने, पर्यटकीय पूर्वाधार विकासमा लगानी गर्ने सरकारको योजना छ। धार्मिक, सांस्कृतिक, साहसिक, मनोरञ्जनात्मक तथा पर्यापर्यटन विकास गर्ने, पर्यटन क्षेत्रमा गुणस्तरीय जनशक्ति विकास गर्ने, पुरातात्विक सम्पदाको संरक्षण गर्ने सरकारको योजना छ। सामाजिक सुरक्षा कार्यक्रम एकीकृत रूपमा कार्यान्वयन गरी दिगो बनाउने सरकारले योजना अघि सारेको छ। आय असमानता कम गर्ने र गरिबी निवारण गर्ने पनि सरकारको योजना छ।"
"जाँदा तानातान,फर्कंदा बिल्लिबाठ","भोट बटुल्नु थियो, मतदाता जम्मा गरे। बसमाइक्रोबस जे भेटिन्छ, त्यही बुकिङ गरे। झन्डा हल्लाउँदै काठमाडौंलगायत मुख्य सहरका मतदातालाई गाउँगाउँ पुर्याए। पार्टी र उम्मेदवारबीच मतदाता लैजान हारालुछ नै चल्यो। जाने र खाने फ्री अफरपछि अधिकांश मतदाता पनि हौसिएर गाउँ पुगे। उत्साहित हुँदै मतदान गरे। तर, जब मत खसाए। काठमाडौंलगायत सहरबाट ल्याउने नेताहरू एकाएक गायब भए। त्यसपछि भयो, मतदाताको बिल्लिबाठ। आफैंले टिकट काटेर सहर फर्किन खोज्दा पनि गाडी नै नभेटिएपछि अधिकांशले सास्ती भोगिरहेका छन। काठमाडौं, पोखरा, चितवन जाने यात्री गाडी खोज्दै यताउता भौतारिरहेका छन। वृद्धवृद्धा सडकपेटिमा थकित भएर थुचुक्क बसेका छन्। गर्भवती तथा बालबालिका बोकेका महिलाहरू पनि बस खोज्दै यता र उता दौडिरहेका छन। यो दृश्य हो, मंगलबार बिहान गोरखा बसपार्कको। यात्रुको बिचल्लिप्रति यातायात व्यवसायीलाई भने कुनै मतलब छैन। उल्टै, यात्रुसित बढाबढमा भाडा बार्गेनिङ गरिरहेका छन्। सडक छेउमा यात्रुको चाप र हतास देखेर लुट मच्चाइरहेका छन्। स्थानीय प्रशासन तथा प्रहरीको उपस्थिति कहीँकतै छैन। चुनावमा मतदान गर्न गाउँ आएका मतदाताहरू फर्कने उचित व्यवस्था नहुँदा केही दिनदेखि गोरखामा यस्तो समस्या देखिएको हो। अनेक प्रलोभन देखाएर गाउँमा ल्याएर नेताहरूले अलपत्र पारेर छाडिदिएको यात्रुहरूको गुनासो छ। काठमाडौं फर्कन साबिकको भन्दा दोब्बर गाडीभाडा तिर्नुपरेको ताकुकोटका पवन देवकोटाको भनाइ छ। फ्रीमा लगिदिन्छौं, फ्रिमै फर्कने व्यवस्था मिलाउँछौं भनेर अनेकभाँती भनेर ल्याए, उनले भने, फर्किने बेला कसैको अत्तोपत्तो छैन। सित्तै जान पाइयो भनेर आइयो। फर्कने बेला उल्टै दोब्बर भाडा तिर्नुपर्यो। एक हजार रुपैयाँ भाडा तिरेर माइक्रोबसमा काठमाडौं फर्कन लागेको उनले बताए। काठमाडौंको समाज छिटोछिटो परिवर्तन चाहन्छ। राजनीतिक दलले उनीहरूको भावनालाई सम्बोधन गर्ने उम्मेदवार खडा गरेनन। विगतमा पनि युवा मतदातालाई आकर्षित गर्ने कुनै काम गरेनन। पुरानै शैलीले काम गरे। उनीहरूले उठाएका उम्मेदवार पनि युवालाई तान्ने किसिमका भएनन। तुलनारायण साह, राजनीतिक विश्लेषक गोरखाकाठमाडौंको माइक्रोबस भाडा ५ सय ३० रुपैयाँ हो। मिनिबसको भाडा ४ सय ४५ रुपैयाँ प्रचलित छ। तर, अहिले मिनिबसले यात्रुसँग आठ सय र माइक्रोबसले १ हजार रुपैयाँ भाडा उठाएका छन्। आजभोलि काठमाडौं जाने मात्र हो। फर्कने यात्रु पाइँदैनन। त्यसैले दोब्बर भाडा असुलेको हो, एक गाडीवाला यात्रुसितको बार्गेनिङमा भन्छन्, जाने भए, आउनुस। नजाने भए यस्ता यात्रु धेरै पाइन्छ। गोरखा बजारको हरमटारीमा बसमा चढ्न झुम्मिएका यात्रु नेताको लहैलहैमा लागेर चुनावमा गाउँ आएकी बुंकोटकी शिला तामाङ पनि अहिले काठमाडौं फर्कन नसकेर सडकमा अस्तव्यस्त छिन्। गाउँबाट गोरखा बजारसम्म आउने गाडीमा पनि उभिने ठाउँ थिएन। जसोतसो गरेर आएँ। अहिले काठमाडौं जाने गाडी छैन, उनी भन्छिन्, ल्याउने बेला ल्याए, अहिले यस्तो हालत पारेर छाडिदिए। काठमाडौं जाने गाडी नपाएर सडकमा तड्िपरहेका कोखे आहालेका वीरबहादुर मग्रातीलाई माइक्रोबसका मजदुरले १६ जना यात्रु खोज्न र भाडासमेत उठाइदिन आदेश गरे। १६ जना यात्रु पनि मैले खोजिदिनु पर्ने अरे, अनि भाडा पनि एक हजारका दरले मैले नै उठाइदिनु पर्ने भनेर ड्राइभरकन्डक्टर आएर बार्गेनिङ गरिरहेका छन्, उनी भन्छन्, जसरी पनि जानुपर्ने छ। गाडी नपाएर होटलमा बस्नुपर्यो भने त्योभन्दा धेरै खर्च हुन्छ। त्यसैले महँगो भाडा तिरेर भने पनि जानै पर्यो। आफूहरूलाई अप्ठ्यारो परेको मौका छोपेर गाडीवालाले ठगेको यात्रुहरूको गुनासो छ। मौकामा चौका हानेका छन्, बुंकोटबाट आएकी अर्की नानुमाया श्रेष्ठ भन्छिन्, नेताले गर्दा दुःख पाइयो। दिनदहाडै रोडमा सयौं यात्रु ठगिएका छन्। प्रहरी प्रशासनको ध्यानै छैन। यत्तिका यात्रु सडकमा पसारो परेका बेला प्रहरी प्रशासनले कुनै चासो नदिएको यात्रुहरूको गुनासो छ। गाडीवालाले निर्मम ढंगले यात्रु ठग्दा पनि स्थानीय प्रशासन मौन रहेको सडक आसपासका व्यापारीहरूको आरोप छ। सडकमा यात्रुहरू पसारो परेका छन्। हाम्रै आँखा अघि लुट मच्चिएको छ। हामी पनि व्यापारी हौं। हामीले हस्ताक्षेप गर्न मिल्दैन, यात्रु ठगिएको देख्ने एक व्यापारी भन्छन्, काठमाडौंबाट रिजर्भ यात्रु लिएर आएको एउटा जिपले चलनचल्तीको भन्दा कम भाडामा यात्रु खोज्दा यहाँका गाडीवालाहरूले धन्नै कुटेनन। स्थानीय प्रशासनको बेवास्ताका कारण यस्तो स्थिति आएको उनको निश्कर्ष छ। चुनावका कारण ट्राफिक प्रहरीहरू ग्रामीण रुटतिर खटिनु परेकाले सदरमुकामको सडकको सवारी व्यवस्थापनमा ध्यान दिन नसकेको जिल्ला ट्राफिक प्रहरी प्रमुख प्रेम पोखरेल बताउँछन्। चुनावमा ग्रामीण सडकमा खटिएका ट्राफिकहरू फर्किरहेका छन्। अब व्यवस्थित हुन्छ, उनले भने। पाँचथरको फालेलुङ गाउँपालिका७ की अरुणा राई अध्ययनको सिलसिलामा झापामा बस्दै आएकी थिइन। निर्वाचनको मिति नजिकिएसँगै राईलाई फालेलुङका नेताहरूले दैनिकजसो फोन गर्थे। गाउँ आउँदा लाग्ने सम्पूर्ण खर्च व्यहोर्ने वचन पाएपछि आफूसँगै भाइलाई लिएर उनी भोट हाल्न गाउँ पुगिन। भोट पनि हालिन। तर, अहिले जुन पार्टी वा उम्मेदवारलाई उनले भोट दिइन, उनैले बास्ता नगरेको गुनासो राईले पोखिन। मतदानको मिति नजिकिँदै गर्दा दलहरूले मतदाता खोजे। कार्यक्षेत्रबाट सवारीसाधन रिजर्भ गरेर गाउँगाउँ पुर्याए। लैजाने र ल्याउने आश्वासन दिए। जब मतदान सकियो गाउँ पुर्याउने दलका नेता बेपत्ता भए। अहिले गाउँ पुगेका नागरिकलाई कार्यक्षेत्र फर्कन समस्या भएको छ। भोट हालेको भोलिपल्टै खर्च दिएर पठाउँला भनेका नेताहरूले आजसम्म वास्ता गरेका छैनन्, राईले भनिन्, फर्कनुपर्ने बेला भइसक्यो। अस्ति भाडा दिन्छु भनेर फोन गर्ने नेताहरूले अहिले फोन पनि उठाउन छाडेका छन्। अरुणा जस्तै भोट हाल्न पाँचथर आएका मतदाताहरूलाई नेताहरूले बेवस्ता गरेका छन्। जिल्ला बाहिर भएका मतदाताहरूलाई यहाँका नेताहरूले यातायात खर्च दिने भनेर भोट हाल्न बोलाएका थिए। तर, भोट सकिएपछि नेताहरू सम्पर्कमै आउन नचाहेको मतदाताको गुनासो छ। काठमाडौंबाट मात्रै करिब ३ हजार मतदाता भोट हाल्न पाँचथर आएका छन्। यातायात खर्च व्यहोरिदिने भनेर नेताहरूले मतदातालाई गाउँ बोलाएका थिए। तर, नेताहरूले बेवास्ता गरेको काठमाडौंबाट भोट हाल्न फिदिम आएका तीर्थ मिश्रले बताए। मतदान सकिएपछि बाहिरबाट आएका मतदातालाई नेताहरूले बेवास्ता गरेका छन्, मिश्र भन्छन्, मतदाताहरूलाई नेताहरूले यसरी नै झुक्याउने र दुःख दिने परिपाटी पुरानै हो। यातायात खर्च दिने नेताहरूको आश्वासन पाएर पाँचथर आएका मजदुर र विद्यार्थीहरू बढी मारमा छन। काठमाडांैसम्म फर्कन पनि यातायात खर्चको अभाव भएको उनीहरूले गुनासो गरे। चुनावपछि जनजीवन पुरानै लयमा फर्किंदैछ। सहरी क्षेत्रमा व्यापारव्यवसाय र रोजगारका काम पुनः सुरु भइसकेका छन। क्याम्पसहरू सञ्चालनमा आइसकेका छन। तर, राजधानी काठमाडौंमा फर्किन गाडी नै नपाइएपछि गाउँ पुगेका मतदाताहरूमा चिन्ता थपिएको छ। हप्तौंसम्म गाडी बुकिङ भइसकेका कारण टिकट पनि नभेटिएको उनीहरूको भनाइ छ। राजनीतिक नेतृत्वप्रति व्यंग्य हो यो। यो दलका नेतृत्वप्रति असन्तोषको संकेत हो। उनीहरूलाई सच्याउन र उधार्न लाग्नुपर्छ भन्ने सन्देश दिएको छ। राजनीतिक दलका नेता लोकप्रिय हुने हो भने स्वतन्त्रप्रति आकर्षण नै हुँदैनथ्यो। यो दल र त्यसका नेतृत्वलाई चेतावनी पनि हो।हरिहर विरही, राजनीतिक विश्लेषक काठमाडौंका इँटाभट्टालगायतका विभिन्न क्षेत्रमा काम गरिरहेका रोल्पा र पूर्वी रुकुमका मतदातालाई उम्मेदवारले गाडी रिजर्भ गरेरै गाउँ ल्याएका थिए। कहाँको बस्छ भनेर सूची नै बनाएर मतदातालाई गाडीमार्फत ओसारिएको थियो। गाउँमै मतदाता नामावली भएका दाङ र घोराहीलगायतका ठाउँमा बसोबास गरिरहेका मतदातालाई पनि गाउँ पुर्याइएको थियो। मतदानको एकसाता अघिदेखि मतदाता ओसार्दा गाउँ भरिभराउ भएका थिए। तर, फर्किने बेला भने न उम्मेदवारले वास्ता गर्यो, न त कुनै पार्टीका नेताले नै सोधपुछ गरे। मतदान गरी फर्किनेहरू रोल्पा बसपार्कस्थित बस काउन्टरमा टिकट लिइरहेका छन्। मतदानका लागि फकाएर रिजर्भ गाडीमा गाउँ ल्याए। तर, फर्किने बेला वास्ता नै गरेनन्, रोल्पा नगरपालिकाका एक मतदाताले नाम उल्लेख नगर्ने शर्तमा भने। इँटाभट्टामा काम गर्दाको ज्यालाको रकम पनि नलिई मजदुरहरू गाउँ फर्केका थिए। त्यही कारण पनि उनीहरू छिटोछिटो काठमाडौं फर्किन विवश छन्। विभिन्न पार्टीका नेता र उम्मेदवारले जिल्ला बाहिर रहेका मतदातालाई फोन गरेर जसरी पनि गाउँ फर्किन आग्रह गरेका थिए। यतिसम्म कि, सदरमुकाम लिवाङमा विभिन्न व्यापार, व्यवसाय र पेसा गरी बसेका मतदातालाई पनि गाडी रिजर्भ गरेर रोल्पाका सम्बन्धित गाउँ पुर्याइएका थिए। आजभोलि भने मतदान गर्न गाउँ आएकाहरूको जिल्लाबाट बाहिरिने लर्को छ। जलजला यातायात समितिको बुकिङ काउन्टरका कर्मचारी नरेन्द्र कुँवरका अनुसार जिल्ला बाहिरिने यात्रुको चाप बढी छ। मतदानका लागि गाउँ आएकाहरूले दुई तीन दिनअघि नै टिकट बुक गर्ने क्रम बढेको छ। ताप्लेजुङको सिरिजंघा८ याम्फुदिनमा मतदान गर्न जिल्ला बाहिर रहेका ५० जना गाउँ आए। काठमाडौंमा लगायत छिमेकी भारतसँग सिमाना जोडिएको इलामको पशुपतिनगरबाट उनीहरू मतदान गर्न गाउँ आएका हुन। जिल्लाबाहिर रहेका उनीहरूलाई उम्मेदवारले मतदानका लागि गाउँ आउन खबर गरेका थिए। गोरखा बजारको हरमटारी सडकमा अलपत्र परिरहेका यात्रुहरू। तस्बिर : शिव उप्रेती गाउँसम्म आउनका लागि आवश्यक समन्वय पनि उम्मेदवारले नै गरेका थिए। निर्वाचन भनेको पाँच वर्षमा आउने चाड भएकाले इलामबाट गाउँ आयौं, पशुपतिनगरबाट आएका फुपू छुवाङ भोटेले भने, गाउँघरको न्यास्रो पनि मेटियो। भोट पनि हाल्न पायौं। फर्कने समयमा चाहिँ गाडी भरिएको हुँदो रहेछ। समस्या भइरहेको छ। राजनीतिक दलका उम्मेदवारले पैसा खर्च गरेर मतदानका लागि मतदाता ओसारेको सुने पनि आफूहरूचाहिँ स्वतस्फुर्त रूपमा गाउँ आएर मतदान गरेको उनले बताए। उनी जस्तै सो वडामा मतदानका लागि बाहिरबाट गाउँ भित्रिएकाहरूलाई फर्कन भने समस्या भएको छ। दुर्गमस्थानमा सवारीसाधनको पहुँच पर्याप्त नभएको र उम्मेदवारहरूले पनि मतदातालाई आआफ्नो ठाउँमा फर्काउनलाई कुनै चासो नदेखाएकाले समस्या भएको उनले बताए। एक नगरपालिकासहित ९ स्थानीय तह रहेको ताप्लेजुङमा ८९ हजार ६ सय ८० मतदाता छन्। हिमाली दुर्गम जिल्ला भएकाले अधिकांश स्थानीयवासी विभिन्न अवसरको खोजीमा जिल्लाबाट बाहिरिने गर्छन। चुनाव बेला भने उम्मेदवारहरूले बाहिरबाट मतदाता ओर्सार्नुपर्छ। मिक्वाखोला५ पापुङका मात्रै करिब २ सय मतदाता जिल्ला बाहिरबाट ओसारिएका थिए। कतिपय उम्मेदवारहरूले मतदाताको जिल्ला आउने जाने खर्चको पनि व्यवस्था गरेका थिए। फर्कने समयमा भने कसैले पनि वास्ता नगरेको गुनासो मतदाताको छ। अस्ती भोट लगाउनु अघि चाहिँ सबै खर्च गरेर ल्याए, फक्ताङ्लुङ६ का एक मतदाताले भने, हामीले भोट पनि दियौं। तर, अहिले फर्कने समयमा भने सोधेका पनि छैनन। आफूलाई आवश्यकता परेको समयमा मात्रै बोलाउँदा रहेछन्। अहिले त एक कल फोन पनि गरेका छैनन। चुनावमा हारेकाको त के कुरा भयो र ? भौगोलिक हिसावले दुर्गम यहाँका सबै वडामा यातायातको पहुँच छैन। उम्मेदवारहरू भने बाहिरबाट ल्याइएका मतदाताको व्यवस्थापनमा समय दिन नसकेको बताउँछन्। मतदान लगत्तै मतगणनामा व्यस्त रहनु परेकाले व्यवस्थापनमा ध्यान दिन नसकिएको बताउँछन्, सिरिजंघा गाउँपालिका८ मा कांग्रेसबाट वडा अध्यक्षमा उम्मेदवार कृष्ण गुरुङ। शिव उप्रेती गोरखा, खेमबहादुर बुढा रोल्पा, बसन्त लिम्बू ताप्लेजुङ, भीमकुमार बाँस्कोटा फिदिम"
बालेनले बालेको राजनीति,"बालेनले जितुन् वा हारुन्। तर, उनले जितिसके। देशैभरि, अझ संसारकै नेपालीबीच चर्चा छ त, बालेनकै छ। र, धेरैको मुखबाट निस्किएको सुनिन्छ, धेरैजना हेरियो, काठमाडौंमा एक पटकलाई बालेनको बुद्धि हेर्न मन छ। मतदान भइसकेको छ। जनताका मनका छाप लागेका मतपत्र बाकसभित्र छन्। निर्वाचन आयोग तिनलाई लोसे पाराले खोतल्दै, पढ्दै गरिरहेको छ। जति पढिन्छ, आधा बालेनलाई, आधा अरूलाई गइरहेको छ। औसतमा। जति धेरै मतपत्र निस्किँदै छन्, उति अधिक भुइँमान्छेलाई नगन्ने ठूला भनाउँदा दलको मनमा ढ्यांग्रो बज्दै गएको छ। प्रजातन्त्र प्राप्तियताको सर्वाधिक मननयोग्य विषय केही बनेको छ भने, बालेनको लोकप्रियता छ। यो चुनावअघिसम्म सबैभन्दा चर्चाको महानगर थियो भरतपुर। चुनावपछि भरतपुरलाई ओझेलमा पारेर अघि लागेको छ काठमाडौं। कारण हो उनै बालेनको बलवान् उपस्थिति। राजनीतिमा उनको मन्द प्रवेश र बेगवान् गति। बालेन अर्थात् बालेन्द्र साह। एक महिनाअघिसम्म यो नाम धेरैले सुनेकै थिएनन्। र्यापर हुन् तर औधी कहलिएका होइनन्। इन्जिनियर हुन् तर प्रख्याति पाइसकेका होइनन्। मदन भण्डारीजस्तो धाराप्रवाह बोलेर उधुम मच्चाएका पनि होइनन्। आखिर एकाएक राजनीतिको सेयर बजारमा कसरी धेरै माथि चढ्यो उनको ग्राफ ? हरेकको मुखमा कसरी झुन्डिए उनी ? महानगरका मतदाताको रोजाइमा कसरी प्रकट भए, अनि ? एक जना साथीले सुनाए, मेरी वृद्धा आमाले जीवनभर निश्चित दललाई भोट हाल्नुभयो। यसपालि एउटा त बालेनलाई दिएँ भन्दै आउनुभयो। अर्का साथी पनि कुनै राजनीतिक दलका कट्टर समर्थक हुन्। उनलाई विदेशमा रहेका छोराले यति ढिपी गरेछन् कि, भोट हालेर भन्दै आए, एउटा बालेनलाई नै दिएँ। अहिलेसम्म गनिएको संख्या अति सानो अंश हो। यसैका भरमा कसैले हार्छ वा जित्छ भनिहाल्नु न्यायोचित हुन्न। तर, यति भन्नु चाहिँ यथोचित हुन्छ बालेनले सारा नेपालीको मन जितिसके। स्वदेशमा। विदेशमा। युवामाझ। अधवैंशेमाझ। ज्येष्ठ नागरिकमाझ। महिलामाझ। पुरुषमाझ। सर्वत्र, सबै कसरी मोहित भए बालेनसँग ? हुँदाहुँदा अन्य स्थानीय तहका मतदातासमेत भन्न थालेका थिए भोट त बालेनलाई दिने। राजधानीमै भेटिने तर अन्यत्रका मतदाता वा सूचीमा नामै नभएका व्यक्तिसमेत छाती फुकाएर भन्थे, भोट केमा ? लौरोमा। राजनीतिको र नजानेका बालबालिका बालेन र उनको लौरोको बखान गर्दै हिँड्थे। बालेनको त्यही लौरो ठूला दलका टाउकामा बज्रिएको छ। राजनीतिको गलत प्रवृत्तिमाथि प्रहार भएको छ। जनताको करमा मोजमस्ती गरेर चुनावका बेला देखापर्ने नेताका मर्ममा त्यसैले घोचेको छ। त्यही भएर त देशका बुद्धिजीवीसमेत दलहरूतिर धारेहात पारेर भन्न थालेका छन्, खुच्चिङ। हिजो यो आलेख लेखुन्जेल (राति ९ बजेसम्म) बालेनले १२ हजार ८ सय ७७ मत ल्याएका छन्। उनीपछि एमालेका केशव स्थापितले ६ हजार ८ सय ७८ र कांग्रेसकी सिर्जना सिंहले ६ हजार १ सय १ मत पाएका छन्। सुरुदेखि नै उनी दोस्रोको दोब्बर हुँदै उकालो चढिरहेका छन्। भित्री काठमाडौंमा छिरेपछि हामी अघि लाग्छौं भन्ने स्थापितको अभिव्यक्ति सत्य नै सावित भए पनि बालेनले नेपाली राजनीतिलाई बालिसकेका छन्। त्यसको ज्वालाले ठूला दललाई पोल्दै लगिरहेको छ। गाल्दै लगेको छ। ढाल्दै गएको छ। बालेनले जितुन् वा हारुन्। तर, उनले जितिसके। देशैभरि, अझ संसारकै नेपालीबीच चर्चा छ त, बालेनकै छ। र, धेरैको मुखबाट निस्किएको सुनिन्छ, धेरैजना हेरियो, काठमाडौंमा एक पटकलाई बालेनको बुद्धि हेर्न मन छ। काठमाडौंमा ३ लाख २ सय ४२ मतदाता छन्। निर्वाचन आयोगका अनुसार यहाँ ६३४९ प्रतिशत मत खसेको छ। यसको अर्थ १ लाख ९० हजार ६ सयभन्दा बढीले नेतृत्व छान्न मताधिकार प्रयोग गरेका छन्। अहिलेसम्म गनिएको संख्या अति सानो अंश हो। यसैका भरमा कसैले हार्छ वा जित्छ भनिहाल्नु न्यायोचित हुन्न। तर, यति भन्नु चाहिँ यथोचित हुन्छ बालेनले सारा नेपालीको मन जितिसके। अब परिणामको खास अर्थ छैन। आखिर बालेनको जबर्जस्त उदय किन भयो ? कहाँ थिए बालेन ? के राजनीतिमा खारिन वर्षौं झोला बोकेर भुक्के चप्पल पड्काउँदै हिँडेका हुन् उनी। यति वर्ष जेल बसें भनेर फेहरिस्तका ठेली लेखेका छन् उनले ? ती कथा भट्याउँदै दैलादैलामा पुगेका छन् उनी ? वा, राजनीतिक भद्दा शब्दावलीका लामालामा भाषण सुनाउँदै, ताली खाँदै भर्याङ चढेका हुन् ? राजनीति गर्नेहरूले यिनै विशेषताले अब्बल गुण मान्छन् आफ्ना। तर, त्यसरी टुसाएका राजनीतिकर्मीहरू डन, गुन्डा र लुटेरा बनिरहेका छन्। हेर्दाहेर्दै राजनीति ठेक्कापट्टाको व्यवसाय बन्यो। नेताहरू कुण्ठाको व्यापारमा अल्झिए। जनताका सामु उभिनुपर्ने पदहरू नेतैपिच्छे भागबन्डा हुन थाले। जनतामा भिजेका व्यक्ति पार्टीका पहुँचमा हुन्नन्। पार्टी पहुँचमा भएका व्यक्तिको जनमत हुन्न। टिकट पाउँछन् कि आफन्तले, कि पहुँचवालाले। अनि, बालेनहरू नजन्मिएर हुन्छ त ? लोकतन्त्र जनताले लडेर ल्याएका हुन्। त्यसैले नेताको विरोध गर्दा निर्दलीयतालाई मलजल पुग्छ भन्दै जनता अहिलेसम्म औंला उठाउन डराए। व्यवस्था जाला कि भन्ने चिन्ताले बहुदलीय नेताका कुकृत्यका मौन दर्शक बने। तर, बलिदानीपूर्ण संघर्ष गरेर ल्याएको लोकतन्त्रमा बोल्न पाइन्छ। नेताको आलोचना गर्न पाइन्छ। बाटो बिराए सही ठाउँमा ल्याउन मिल्छ। र, मुख्य कुरा चुनावका क्षण हविगत देखाइदिन पाइन्छ। बालेनको लोकप्रियताको भाव त्यही हो। बरु कांग्रेसएमालेमाओवादीभित्र किन जन्मिएनन् बालेनहरू ? जन्मिएका बालेनहरू कसरी पाखा लगाइए ? कसरी पार्टी खोक्रा भए र बालेनहरू बाहिर रहे ? के नेतृत्वसामु धनुष्टंकार हुने आज्ञापालकहरूका झुन्ड मात्र हुन् दलहरू ? कि, अवसर पाएपछि ब्रह्मलुट गर्ने खञ्चुवाका पाटीपौवा हुन् ती ? नत्र देशमा किन सुशासन आएन ? गरिबले दुई छाक खान पाउने दिन किन आएन ? शिक्षा र स्वास्थ्य किन पहुँचवालाको कब्जामा पुगे ? विकासनिर्माण किन असरल्ल भयो ? काठमाडौं राजधानीको महानगर हो। भोक, शोकभन्दा यहाँका बासिन्दालाई समृद्धिको सम्बोधन बढी खाँचो छ। कुनै माइकालालले केही नगरून्, कम्तीमा सहर सफा र हराभरा बनाइदिऊन्, काठमाडौंवासीले सधैं मत दिनेछन्। देशको राजधानीमा दङदङती धुलो उड्नु हुँदैन। सडक पेटीमा फोहोरको चाङ लाग्नु हुँदैन। चाहे बालेन वा जो सुकैले जितून्, यी कुरामा हेक्का राख्न सकून्। दलका जनप्रतिनिधिले यसअघि त्यति गर्न नसकेकैले बालेन देखा परेका हुन्। सुनिता डंगोल अर्को पात्र हुन्, जसले स्वतन्त्र भई मेयर लड्ने घोषणा गरेकी थिइन्। पछि एमालेमा छिरिन् र उपमेयरको प्रतिस्पर्धामा होमिइन्। आशालाग्दो व्यक्तित्व उनले गतिलै अग्रता लिइरहेकी छन्। यसले के देखाउँछ भने, दलबाट होऊन् वा स्वतन्त्र व्यक्तिको अर्थ छ। लोकतन्त्रमा स्वतन्त्र उम्मेदवारको पनि अस्तित्व हुन्छ। स्वतन्त्र हुनुको अर्थ निर्दलीयतालाई प्रश्रय दिनु होइन। राम्रा मान्छेले दलमा ठाउँ नपाउनु हो बरु। वा, सुहाउँदो दल नहुनु हो। अघिल्लो पालि रञ्जु दर्शना गर्जिएर आइन्। तर, विवेकशील साझाको छाता ओढेर। जुन दलको भावी खाका पत्यारिलो थिएन। र, जित्न सकिनन्। फलतः उनी राजनीतिबाट किनारै लागिन्। उनकै दलको हालतबाट विरक्तिएर। सुनिता डंगोल अर्को पात्र हुन्, जसले स्वतन्त्र भई मेयर लड्ने घोषणा गरेकी थिइन्। पछि एमालेमा छिरिन् र उपमेयरको प्रतिस्पर्धामा होमिइन्। आशालाग्दो व्यक्तित्व उनले गतिलै अग्रता लिइरहेकी छन्। यसले के देखाउँछ भने, दलबाट होऊन् वा स्वतन्त्र व्यक्तिको अर्थ छ। राजनीतिक दलहरू यसको आकलन गर्न कसरी चुके ? के कुनै बालेन शक्तिशाली बनेर यसरी उदाउनेछ भन्ने कहिल्यै कल्पना गरेका थिए तिनले ? जनप्रतिनिधिका लागि मतदाताको आफ्नै मेनु हुन्छ। नेताहरूले भन्ने गर्थे, मेनु त हेर्छन्, अन्त्यमा खाने उही ममः, चाउमिन नै हो। बालेन फरक स्वादको परिकार बनेर झुल्किए। काठमाडौंका मतदाता ममः, चाउमिनले वाक्क भएका थिए। अर्कै स्वाद अर्डर गरे। बालेनको अहिलेसम्मको अग्रता नै त्यसको प्रमाण हो। फेरि पनि भन्छु जिते पनि, हारे पनि, बालेनले जितिसके। बालेनको आगमनले अर्को सन्देश पनि दिएको छ राजनीतिमा प्रदूषण अचाक्ली भइसक्यो। कुन दलले कहाँ कति जितें भनेर नाक नघोक्र्याए हुन्छ। किनकि, बालेनले बालेको राजनीतिक आगोले भनिसकेको छ दलहरू जनताको इजलासका अभियुक्त हुन्। अहिले सुनुवाइ चलिरहेको छ। बयान जारी छ। परमादेश आउन त बाँकी नै छ। पारा यही रहे, अर्को चुनावमा ७ सय ५३ स्थानीय तह मात्र होइन, सबै संघीय र प्रदेशका जनप्रतिनिधि बालेनीकरण हुनेछन्। राजनीतिक दलहरू गुन्टा बोकेर कुलेलम ठोक्नुपर्ने दिन आउन सक्छ। काठमाडौंको मतदाताको रुचि बरु दलसल त्यस्तै उस्तै, विकास र सुशासन चाहियो भन्ने देखियो। धेरैतिर स्वतन्त्र उम्मेदवारले अग्रता लिनुजित्नुको कारण पनि यही हो। बालेनजस्तै व्यक्तिले हिम्मतपूर्वक सबै स्थानीय तहमा उम्मेदवारी दिएका थिए भने दलीय साख कहाँ पुग्थ्यो ? खासमा मतदाताले खोज्ने गतिला व्यक्ति नै हो।र, राजनीतिक दलहरूले राम्राभन्दा हाम्रालाई उम्मेदवार बनाएको खबरदारीसमेत हुन् बालेन।"
७ गते नीति तथा कार्यक्रम,"काठमाडौं : प्रतिनिधिसभा बैठकमा नेकपा एमालेले गर्दै आएको अवरोध हटेको छ। मंगलबार बसेको संसद् बैठकमा विशेष समय लिएर बोल्दै एमाले उपमहासचिव प्रदीप ज्ञवालीले अब अवरोध र विरोध फरक ढंगले हुने बताएसँगै लामो समयदेखिको अवरोध खुलेको हो। एमालेले कारबाहीका लागि सिफारिस गरेका सांसदहरूलाई कारबाही नगरेको भन्दै २३ भदौदेखि संसद् अवरुद्ध गर्दै आएको थियो। विशेष समयमा बोलेका उपमहासचिव प्रदीप ज्ञवालीले भने, हामीले विरोध गरेको कुरा दल र दलको पद्धतिसँग जोडिएको विषय हो। सभामुखले समान व्यवहार गर्ने प्रतिबद्धता गरे पनि व्यवहारमा लागू भएन, उनले भने, यो विषय पार्टी विभाजनमा कारक बनेपछि आवाज उठाउनु परेको थियो। अदालतले पनि गम्भीर विषयमा बाहना गर्दै मुद्दा टार्दै लगेकामा आश्चर्य प्रकट गर्दै उनले भने, अदालतले कारबाही नगरे पनि भर्खरै सम्पन्न स्थानीय निर्वाचनमा जनताले उचित ढंगले फैसला गरेका छन् भन्ने लाग्छ। मुलुकको अर्थतन्त्र संकटमा रहेको बताउँदै उनले यस विषयमा सदनमा व्यापक छलफल हुनुपर्ने बताए। सरकार सत्ताको सेटिङमा व्यस्त रहेको बताउँदै उनले १० महिना बितिसक्दा पनि पुँजीगत खर्च ३० प्रतिशत हुन नसकेको बताए। यता एमालेले राष्ट्रियसभा बैठक भने अवरुद्ध पारेको छ। बजेट अधिवेशनको पहिलो दिन मंगलबार अपराह्न बोलाइएको राष्ट्रियसभा बैठक सुरु हुनासाथ एमालेका सांसदहरूले उभिएर अवरुद्ध पारेका हुन्। अदालतले कारबाही नगरे पनि भर्खरै सम्पन्न स्थानीय निर्वाचनमा जनताले उचित ढंगले फैसला गरेका छन् भन्ने लाग्छ।  प्रदीप ज्ञवाली, एमाले उपमहासचिव एमालेका सांसद तथा उपमहासचिव प्रदीप ज्ञवालीले मंगलबारको प्रतिनिधिसभा बैठकमा बोलेका थिए। सभामुख अग्निप्रसाद सापकोटा र सत्तारुढ गठबन्धन दलका नेता प्रधानमन्त्री शेरबहादुर देउवाले आफूहरूले अगाडि सारेका माग सम्बोधन गर्न पहल नगरेकाले राष्ट्रियसभा बैठकलाई अवरुद्ध गर्नुपरेको एमालेका सांसद देवेन्द्र दाहालले बताए। मंगलबार सदनमा विभिन्न अध्यादेश पेस भएको छ। गृहमन्त्री बालकृष्ण खाँणले नेपाल प्रहरीसम्बन्धी अध्यादेश र तेजाब तथा अन्य घातक रासयनिक पदार्थ नियमन अध्यादेश पेस गरेका छन्। त्यसैगरी स्वास्थ्य तथा जनसंख्यामन्त्री विरोध खतिवडाले औषधि तेस्रो संशोधन अध्यादेश र स्वास्थ्यकर्मीको सुुरक्षासम्बन्धी अध्यादेश पेस गरेका थिए। भौतिक पूर्वाधार तथा यातायातमन्त्री रेणुकुमारी यादवले रेलवे अध्यादेश पेस गरेकी थिइन्। त्यसैगरी अर्थमन्त्री जनार्दन शर्माले आर्थिक ०७९८० का लागि विनियोजन विधेयकका सिद्धान्त र प्राथमिकता प्रस्तुत गरेका थिए। सभामुखले प्रतिनिधिसभा नियमावली २०७५ को नियम १० को उपनियम १ बमोजिम अध्यक्षता गर्ने सदस्यहरूको मनोनयन गर्ने र दुइटा अध्यादेश पेस गरेका थिए। जेठ ४ र ५ गते प्रिबजेटका विषयमा छलफल हुने भएको छ। सदनमा मंगलबार सभामुख अग्निप्रसाद सापकोटाले जेठ ४ र ५ गते प्रिबजेट छलफल हुने जानकारी दिएका छन्। १५ दिन अगाडि प्रिबजेटको तयारी हुनुपर्ने नियमावलीमा व्यवस्था छ। तर, सदन ढिलो आह्वान भएकाले १५ दिन नपुग्ने भएपछि नियम निलम्बन गरेर छलफल अगाडि बढाउने तयारी भएको छ। छलफलका लागि ४ गते बुधबार दिउँसो १ बजेलाई प्रतिनिधिसभाको बैठक बोलाइएको छ। संघीय संसद् सचिवालयका अनुसार जेठ ७ गते नीति तथा कार्यक्रम प्रस्तुत गर्ने कार्ययोजना बनाइएको छ।"
"चाँगुनारायणको प्रमुखमा कांग्रेस र उपप्रमुखमा एमाले विजयी, वडामा कुन दलले जिते ?","भक्तपुर : चाँगुनारायण नगरपालिकाको प्रमुखमा नेपाली कांग्रेसका उम्मेदवार जीवन खत्री विजयी भएका छन् । एमालेका बिणा बाँस्तोलालाई झिनो मतान्तरले पराजित गर्दै उनी विजयी भएका हुन्। नगरप्रमुखमा कांग्रेसका उम्मेदवार खत्रीले नौ हजार ५५० मत प्राप्त गरी विजयी भएका हुन् भने उनको निकटतम् प्रतिद्वन्द्वी एमालेका उम्मेदवार बाँस्तोलाले नौ हजार १६० मत प्राप्त गरे । यसपटकको निर्वाचनमा ३९० मतले कांग्रेससँग पराजय भोगेकी बाँस्तोला यसअघि चाँगुनारायण नगरपालिकाको उपप्रमुख थिइन् । त्यसैगरी उपप्रमुखमा एमालेकै रमेश बुढाथोकी विजयी भएका छन् । बुढाथोकीले ११ हजार १०७ मत प्राप्त गरी विजयी भए भने कांग्रेसकी उम्मेदवार सुभद्रा काफ्लेले नौ हजार ६७ मत प्राप्त गरिन्। नगरप्रमुखमा राष्ट्रिय प्रजातन्त्र पार्टीबाट उम्मेदवार रवीन्द्रप्रताप शाहले आठ हजार ६७ मत प्राप्त गरे भने नेमकिपाबाट प्रमुखमा उम्मेदवारी दिएका केशवप्रसाद तिमिल्सनाले तीन हजार २६७ मत प्राप्त गरे । उपप्रमुखमा राप्रपाका मञ्जु कार्कीले छ हजार ८६ मत र नेमकिपाका कल्पना लामाले तीन हजार ३७४ मत प्राप्त गरिन् । त्यस्तै चाँगुनारायण नगरपालिकाको वडाध्यक्षमा वडा नं १ मा कांग्रेसका सिजन कार्की, २ मा कांग्रेसकै सोम प्रधान, ३ मा एमालेका श्यामसुन्दर धिमाल, ४ मा एमालेका रोजबहादुर तामाङ, ५ मा कांग्रेसका जयन्द्र खड्का, ६ मा राप्रपाका धनबहादुर लामा, ७ मा राप्रपाका श्याम नायजू श्रेष्ठ, ८ मा कांग्रेसका जनक खत्री र ९ मा नेमकिपाका गणेश त्यात विजयी भएका छन्। रासस"
मोदीको धार्मिक कूटनीति,"भारतीय प्रधानमन्त्री नरेन्द्र मोदीले सोमबार लुम्बिनी भ्रमण गरे। यसले दुई देशको सम्बन्ध सुमधुर बनाउन पक्कै पनि मद्दत गरेको छ। मोदीले भनेजस्तै दुई देशको सम्बन्ध हिमाल झैं अटल र पुरानो हो पनि। प्राचीन मुलुक नेपाल र प्राचीन सभ्यतास्थल भारतका बीच सांस्कृतिक र धार्मिक समानता छन्। बौद्ध धर्मका प्रवर्तक बुद्धको जन्मस्थलमा बौद्ध पूर्णिमाकै दिन भ्रमण गरेर मोदीले थुप्रै सन्देश दिएका छन्। मोदीको भ्रमणले बुद्ध जन्मस्थल नेपालमा छ भन्ने सन्देश फैलाउन मद्दत गरेको छ। बुद्ध नेपालमा जन्मिए। ज्ञान अहिलेको भारतीय भूमिमा प्राप्त गरे। यस अर्थले बुद्ध धर्मका तीर्थस्थल दुवै देशमा छरिएका छन्। बौद्ध धर्मका सम्पदा दुवै देशका साझा भए। मोदीको भ्रमण दुई देशको सम्बन्धलाई बलियो बनाउने धार्मिक कूटनीतिका रूपमा हेर्न सकिन्छ। मोदीले नेपाल आउँदा आफूलाई राजनीतिकभन्दा आध्यात्मिक भ्रमणकै अनुभूति भन्ने अभिव्यक्ति दिए। यसले नेपालको धार्मिक र आध्यात्मिक महत्त्व भारतीयमाझ थप फैलन मद्दत पुगेको छ। हिन्दू र बौद्ध धर्मका साझा तीर्थस्थलहरूको गरिमा र महिमालाई अझै उचो बनाउन उनको अभिव्यक्ति सहायक बनेको छ। नेपाल भारतीयहरूको धार्मिक गन्तव्यका रूपमा थप विकास गर्दै यहाँको पर्यटन प्रवद्र्धन गर्न सकिने थप सम्भावनालाई मोदीले सकारात्मक मलजल गरिदिएका छन्। भ्रमण दौरान मोदीले ६ वटा सम्झौतामा प्रधानमन्त्री शेरबहादुर देउवासँग हस्ताक्षर गरे। २५६६औं बौद्ध जयन्तीको मोदी भ्रमण तीर्थाटनमा सीमित नरहेको सन्देश पनि हो यो। उच्चस्तरीय भ्रमणका बेला दुई देशबीच दीर्घकालीन हितका सम्झौता र सहमति हुनु कूटनीतिक सम्बन्धै महत्त्वपूर्ण पाटो हो। बुद्ध जन्मस्थल लुम्बिनी नेपालमा हुँदाहुँदै बौद्ध साहित्य र दर्शनको अध्ययनका लागि तेस्रो मुलुकवासी अन्य देशको भर पर्छन्। नेपालले त्यस मामिलामा आफूलाई समृद्ध पार्न नसकेको कटु यथार्थ पनि छ। त्यसका लागि अध्ययन केन्द्रहरूको जरुरी छ। मोदीको नेपाल भ्रमणका क्रममा बौद्ध दर्शन अध्ययनका लागि डा अम्बेडकर चेयर स्थापना गर्ने सम्बन्धमा भारतीय सांस्कृतिक सम्बन्ध परिषद् (आईसीसीआर) र लुम्बिनी बौद्ध विश्वविद्यालयबीच जुन सम्झौता भयो। त्यसले उपलब्धि देखाउन सक्यो भने नेपाललाई फाइदा नै पुग्नेछ। अरुण चौथो जलविद्युत् आयोजना सम्बन्धमा जुन सम्झौता भयो, त्यो अझै धेरै बहस र वार्तापछि गर्न सकिन्थ्यो। भारतको चाहना पूरा गर्दा नेपाललाई अझै धेरै फाइदा हुने गरी सम्झौता हुनुपर्छ। यो आम नेपालीको चाहना पनि हो। मोदीले जनकपुर, पशुपतिनाथ, मुक्तिनाथ हुँदै लुम्बिनीसम्मको भ्रमण गरे। प्रधानमन्त्रीका रूपमा पाँचौपटक नेपाल आउँदा लुम्बिनी उनको रोजाइमा पर्यो। उनी धार्मिक कूटनीतिमार्फत नेपालसँगको सम्बन्ध कसिलो बनाउन चाहन्छन् भन्ने बुझ्न सकिन्छ। तर, भारतीयहरूको धार्मिक पर्यटकीय गन्तव्य नेपाललाई बनाउने गरी नेपालले यस्ता भ्रमणको उपयोग गर्न सक्नुपर्छ। भारतीय र तेस्रो मुलुकका बौद्धमार्गीको पनि धार्मिक पर्यटकीय गन्तव्यका रूपमा प्रवद्र्धन गर्न नेपालले यस्ता भ्रमणहरूका सन्देशलाई सदुपयोग गर्नुपर्छ। त्यसबाट नै नेपाल र भारतको सम्बन्ध पनि कसिलो बन्छ। नेपालले पनि फाइदा लिन सक्छ।"
निर्माण क्षेत्रको कर्जा आधा घट्यो,"काठमाडौं : निक्षेप वृद्धिको तुलनामा कर्जामा आक्रामक वृद्धि गरेका बैंकको कर्जा निर्माण क्षेत्रमा भने आधाले घटेको छ। बैंक तथा वित्तीय संस्थाले चैतसम्ममा १ खर्ब ८८ अर्ब ८६ करोड रुपैयाँ कर्जा प्रवाह गरेका छन्। यो गत आवभन्दा ५२१५ प्रतिशत कम हो। जबकि गत आवको सोही अवधिमा निर्माण क्षेत्रमा मात्रै ३ खर्ब ९४ अर्ब ७२ करोड रुपैयाँबराबरको कर्जा प्रवाह भएको थियो। गत वर्षको तुलनामा वाणिज्य बैंकको लगानी ५५२८, विकास बैंकको ३०६४ र वित्त कम्पनीको ५००५ प्रतिशतले घटेको छ। सो क्षेत्रको कर्जा वृद्धि यसरी घट्दा चालू आवमा वाणिज्य बैंकबाट १ खर्ब ५० अर्ब ७६ करोड, विकास बैंकबाट ३३ अर्ब ३३ करोड र वित्त कम्पनीबाट ४ अर्ब ७६ करोड रुपैयाँबराबर मात्रै लगानी भएको छ। जबकि गत आवको सोही अवधिमा क्रमशः ३ खर्ब ३७ अर्ब ११ करोड, ४८ अर्ब ५ करोड र ९ अर्ब ५४ करोड रुपैयाँ हाराहारीमा कर्जा प्रवाह भएको थियो। गत वर्ष कोभिड महामारीको प्रभाव रहेका बेला पनि मुलुकभर विकास निर्माणका काममा बैंकबाट उक्त दरमा कर्जा गएका थिए। तर यसपटक कोभिडविरुद्धको भ्याक्सिन प्रयोगपछि अर्थतन्त्रले लय लिन थालेको थियो। निर्माण क्षेत्रले पनि गति लिने अपेक्षा गरिएको थियो। तर लिन सकेन। बैंकबाट जाने कर्जाको दर नै घटेकाले निर्माण कार्यले गति लिन नसकेको अर्थविद् डा डिल्लीराज खनालको तर्क छ। यसपटक पुँजीगत खर्चको गति धेरै सुस्त भएकाले निर्माण क्षेत्रको लगानी बढ्न नसकेको उनी बताउँछन्। सरकारले गरेको आयात प्रतिबन्धले पनि असर गरेको उनको अनुमान छ। अहिले निर्माणको आर्थिक वृद्धिदर ९ प्रतिशत छ। निर्माणमा आधाभन्दा बढीले लगानी घटेको छ। यसको मुख्य कारण सरकारले पुँजीगत खर्च राम्ररी गर्नैै सकेन। चालू आवको वैशाखसम्ममा ३१२८ प्रतिशतको मात्रै पुँजीगत खर्च भएको महालेखा नियन्त्रक कार्यालयले बताएको छ। यस हिसाबले सरकारले १ खर्ब १८ अर्ब २६ करोड ९२ लाख रुपैयाँ बराबरको मात्रै विकास खर्च गरेको छ। जबकि सरकारले ३ खर्ब ७८ अर्ब ९ करोड ७७ लाख रुपैयाँ बराबरको पुँजीगत खर्च गर्ने लक्ष्य राखेको छ। नेपाल वित्तीय संस्था संघका अध्यक्ष सरोजकारी तुलाधर यसपटक सरकारबाट पुँजीगत खर्च नै कम भएकाले निर्माण ढिला भएको तर्क गर्छन्। उनका अनुसार सरकारले निर्माण व्यवसायीलाई पहिलाको पैसा नै भुक्तानी गर्न सकेको छैन। यस्तो अवस्थामा सो क्षेत्रमा कर्जा प्रवाह घट्नु स्वाभाविक भएको उनले बताए। बैंकले निर्माण क्षेत्रमा कर्जा दिन खासै नचाहेको यता नेपाल निर्माण व्यवसायी महासंघका अध्यक्ष रवि सिंह बताउँछन्। अझ सरकारले यसअघिको भुक्तानीमा ढिलाइ गरेको र अहिले भुक्तानी गर्न सरकारसँग पैसै नभएकाले पनि व्यवसायी समस्यामा भएको उनको गुनासो छ। यद्यपि यसवर्ष निर्माण उपकरण खरिद कम भएकाले पनि बैंकबाट कम कर्जा लिइएको हो, उनले भने। पुँजीगत खर्च मात्रै कारण होइन। कतिपय निर्माण व्यवसायीले बैंकसँग लगानीयोग्य पुँजी अभावका कारण कर्जा लिन नपाएको गुनासो गर्दै आएका थिए। निर्माण व्यवसायी काम सम्पन्न भएपछि मात्रै चरणबद्ध भुक्तानी पाउने भएकाले अग्रिम रूपमा बैंकबाट कर्जा लिएर निर्माणका काम अगाडि बढाउने गर्छन्। बैंकबाट आवश्यक कर्जा नपाउँदा काम प्रभावित हुने गरेको महासंघका अध्यक्ष सिंहको भनाइ छ। नेपाल डेभलपमेन्ट बैंकर्स संघका अध्यक्ष प्रद्युम्न पोखरेल चालू आवको सुरुआतदेखि नै समग्रमा बैंकिङ प्रणालीमा लगानीयोग्य पुँजी (तरलता) अभावको चापले निर्माण क्षेत्रमा कर्जा प्रवाह घटेको बताउँछन्। यससँगै निर्माणका लागि आवश्यक पर्ने स्टिल, सिमेन्टलगायतको मूल्य धेरै बढेको र देशभित्र यसको उत्पादन पनि अधिक हुन सकेको छैन। खास यसपटक बैंकिङ प्रणालीमा तरलताको चापले पनि कर्जा प्रवाह घट्न गएको पनि हो, मुक्तिनाथ विकास बैंकका प्रमुख कार्यकारी अधिकृतसमेत रहेका पोखरेलले भने। समग्रमा बैंक तथा वित्तीय संस्थाबाट प्रवाह हुने कर्जा भने १७६४ प्रतिशतले बढेको छ। समग्रमा वाणिज्य बैंक, विकास बैंक र वित्त कम्पनीबाट चालू आवको साउनसम्ममा कुल ४७ खर्ब ३१ अर्ब ७७ करोड कर्जा प्रवाह भएको छ। गत वर्षको चैत्रमा ४० खर्ब २२ अर्ब ३२ करोड कर्जा प्रवाह भएको थियो।कुल कर्जामा उपभोग्य वस्तुमा जाने कर्जाको वृद्धि सबैभन्दा बढी देखिएको छ। यस अवधिमा उपभोग्य वस्तुमा मात्रै ३३१५१ प्रतिशतले कर्जा वृद्धि भएको छ। राष्ट्र बैंकको तथ्यांकअनुसार चैत्रसम्ममा सो क्षेत्रमा ८ खर्ब ६८ अर्ब ३६ करोड कर्जा प्रवाह भएको छ। गत आर्थिक वर्ष २ खर्ब १ अब २३ करोडको उपभोग्य बस्तुमा कर्जा गएको थियो।"
रामेछापको मन्थली नगरपालिका प्रमुख र उपप्रमुखमा एमाले विजयी,"काठमाडौं : रामेछापको मन्थली नगरपालिका मेयरप्रमुख र उपमेयरउपप्रमुखमा नेपाल कम्युनिष्ट पार्टी (एमाले) विजयी भएको छ। नेपाली कांग्रेसका विनोदकुमार कार्कीलाई पराजित गर्दै एमालेका लव श्रेष्ठले मेयर पदमा निर्वाचित भएका हुन्। श्रेष्ठले ९ हजार ७१८ मत प्राप्त गर्दा उनका निकटतम प्रतिद्वन्द्वी कार्कीले ९ हजार १२२ मत प्राप्त गरे। उपमेयरमा एमालेकी ईश्वरी बस्नेत विजयी भएकी छन् । नेपाली कांग्रेसकी यसोदा श्रेष्ठले पराजित गर्दै बस्नेत निर्वाचित भएकी हुन्। बस्नेतले ९ हजार १६१ मत प्राप्त गर्दा उनका निकटतम प्रतिद्वन्द्वी श्रेष्ठले ९ हजार ५४ मत प्राप्त गरिन्। मन्थली नगरपालिकामा माओवादी केन्द्र र एकीकृत समाजवादीले गठबन्धन गरेको थियो। मेयरमा माओवादीका दिपकराज प्रसाईले ४ हजार ५०७ मत प्राप्त गरे भने उपमेयरमा एसका कृष्णबहादुर थापाले १६६५ मत प्राप्त गरेर तेस्रो बने। २०७४ को स्थानीय निर्वाचनमा पनि एमालेले मेयर र उपमेयर जितेको थियो। मन्थली नगरपालिकामा एमालेले ६ वडा, कांग्रेसले ६, माओवादीले १ र समाजवादीले १ वडा जितेको छ। वडा नम्बर १  होम प्रसाद पौडेल (कांग्रेस) वडा नम्बर २  सुरेन्द्र बहादुर कार्की (एमाले)वडा नम्बर ३  कृष्ण गोपाल थापा (एमाले)वडा नम्बर ४  राजन घिमिरे (नेपाली कांग्रेस)वडा नम्बर ५  रविन कार्की (एकिकृत समाजबादी)वडा नम्बर ६ अशोक कुमार तामाङ (नेपाली कांग्रेस)वडा नम्बर ७  भुवन हरि प्रसाई (नेपाली कांग्रेस)वडा नम्बर ८  गोपाल श्रेष्ठ (एमाले)वडा नम्बर ९  गोकर्ण राज आरण (एमाले)वडा नम्बर १०  गोपीलाल तामाङ (नेपाली कांग्रेस)वडा नम्बर ११  भिम बहादुर थापामगर (माओवादी केन्द्र)वडा नम्बर १२  खिलेन्द्र बहादुर खत्री (नेपाली कांग्रेस )वडा नम्बर १३  नवराज थापामगर (एमाले)वडा नम्बर १४  मोति लाल तमाङ (एमाले)"
माओवादीले अग्रता लिएको कमला नगरपालिकाको मेयरमा कांग्रेसले बाजी मार्यो,जनकपुर : धनुषाको कमला नगरपालिकाको मेयर पदमा नेपाली कांग्रेसका विशेश्वर यादव विजयी भएका छन्। निकटतम प्रतिद्वन्दी जनता समाजवादी पार्टी (जसपा) नेपालका उम्मेदवार पशुपति यादवलाई ४८६ मतान्तरले हराउँदै विशेश्वर विजयी भएका हुन्। विशेश्वरले ३ हजार २५७ मत प्राप्त गरे। पशुपतिले २७ सय ७१ मत पाए। मतगणनाको सुरुदेखि नै नेकपा माओवादी केन्द्रका बलराम बिराजीले अग्रता लिए पनि कांग्रेसका यादव विजयी भएका हुन्।
रामग्रामको मेयरमा एमाले र उपमेयरमा राप्रपा विजयी,परासी : पश्चिम नवलपरासीको रामग्राम नगरपालिकामा एमालेले मेयर र राप्रपाले उपमेयर जितेको छ। यो नगरपालिकामा यसअघि कांग्रेसले मेयर र उपमेयर जितेको थियो। कांग्रेसले निवर्तमान मेयर नरेन्द्रकुमार गुप्तालाई उम्मेदवार बनाएको थियो। उपमेयरमा भने कांग्रेसले नयाँ अनुहारलाई उमेदवार उठाएको थियो। निवर्तमान मेयर गुप्ता एमालेका धनपद यादवसँग १ हजार ५३८ मतान्तरले पराजित भएका हुन्। गुप्ताले ६ हजार १९१ मत ल्याउँदा निर्वाचित मेयर पदका उमेदवार यादवले ७ हजार ७२९ मत ल्याएर विजयी भए। उपमेयरमा राप्रपाकी सम्झना चौधरी विजयी भएकी छन्। चौधरीले एमालेकी लक्ष्मी क्षेत्रीलाई ८५ मतान्तरले पराजित गर्दै उपमेयरमा विजयी भएकी हुन्। निर्वाचित चौधरीको ६ हजार ४७१ आउँदा र क्षेत्रीले ६ हजार ३८६ मत पाइन्। कांग्रेसकी उपमेयरकी उम्मेदवार आराधना भट्टले ५ हजार ३४१ मत ल्याएर तेस्रो भएकी छन्।
"चौदण्डीगढी नपाको मेयर र उपमेयरमा एमाले विजयी, माओवादी क्लिन स्वीप","उदयपुर : उदयपुरको चौदण्डीगढी नगरपालिकाको मेयर र उपमेयरमा नेकपा एमाले विजयी भएको छ। एमालेको तर्फबाट मेयर पदमा उमेदवार बनेका कालुमान लामाले प्रतिसपर्धी नेपाली कांग्रेसका खगेन्द्र राईलाई ८५१ मतान्तरले पछि पारेका छन्। लामाले ८ हजार ८६३ मत ल्याउँदा राईले ८ हजार १२ मत पाए। गठबन्धनको तर्फबाट मेयर पदमा उमेदवार बनेका नेकपा एकीकृत समाजवादीका नरेन्द्रकुमार राउतले ४ हजार ३७५ मत ल्याए। त्यसैगरी उपमेयरमा नेकपा एमालेकी मणिकादेवी दुलालले प्रतिस्पर्धी नेपाली कांग्रेसका रिताकुमारी चौधरीलाई १ हजार ८०३ को मतान्तरले जित निकालिन्। निर्वाचित दुलालले ९ हजार ५६६ मत ल्याउँदा उनकी निकटतम प्रतिस्पर्धी चौधरीले ७ हजार ७६० मत ल्याइन्। गठबन्धन नेकपा माओवादी केन्द्रकी उपमेयर उमेदवार हिरा थापा तिमिल्सिनाले ३ हजार ५११ मत प्राप्त गरिन्। २०७४ सालको निर्वाचनमा कांग्रेसका राई मेयरमा र चौधरी उपमेयरमा निर्वाचित भएका थिए। १० वटा वडा रहेको चौदण्डीगढीमा एमालेले एक्लै ८ वटा वडा जितेको छ। एमालेले वडा नं १, २, ४, ५, ७, ८, ९ र १० मा क्रमश सीताराम राई, हरिबहादुर खडका, लुङ्गराज राई, तुलसी ढकाल, केशव अधिकारी, भवनाथकुमार मगर, प्रकाश राउत र धर्मेन्द्रकुमार खड्का विजयी भएका छन्। त्यसैगरी कांग्रेसबाट वडा न ३ र ६ मा क्रमश पशुराम राई र अमरबहादुर खडका विजयी भएको निर्वाचन अधिकृत महेश दहालले बताए। अघिल्लो पटक तीन वटा वडामा जित निकालेको नेकपा माओबादी केन्द्र यसपटक गठबन्धन गरेर चुनाव लडँदासमेत क्लिन स्वीप भएको छ। चौदण्डिगढीको जितसँगै एमालेले उदयपुरमा पहिलो खाता खोलेको छ। वडाध्यक्ष पदमा सबैभन्दा बढि २१ वडामा जित निकालेको एमालेले पालिका प्रमुख र उपप्रमुखमा भने पहिलो खाता खोलेको हो। ५ वटा स्थानीय तहको मतगणना सम्पन्न हुँदा एमालेले पहिलो खाता खोलेको हो। स्थानीय तह रहेको उदयपुरमा २०७४ को निर्वाचनमा ६ वटा पालिकामा जित निकालेको एमालेले यसपटक खुम्चिदै गएको छ। चार नगरपालिका र ४ गाउँपालिका रहेको उदयपुरमा अघिल्लो निर्वाचनमा ३ वटा गाउँपालिका र ३ वटा नगरपालिकामा जित निकालेको थियो। ३९ हजार ३४१ कुलमतदाता रहेको चौदण्डिगढीमा २५ हजार ३३१ मत खसेको थियो। निर्वाचन अधिकृतको कार्यालयले दिएको जानकारी अनुसार मेयर पदमा १ हजार ४८४ र उपमेयर पदमा १ हजार ५१४ मत वदर भएको छ। एमालेका मेयर पदका उमेदवार कालुमान लामा र उपमेयरका उमेदवार मणिकादेवी दुलाल । तस्बिर : अन्नपूर्ण"
चितवन : तीन पालिकामा एमाले र एकमा कांग्रेसको नेतृत्व,"चितवन : जिल्लाको सात पालिका मध्ये तीन वटामा नेकपा एमाले विजयी भएको छ। गठबन्धनका उमेदवारलाई पराजित गर्दै कालिका नगरपालिका र इच्छाकामना गाँउपालिकामा प्रमुख र उपप्रमुख नै एमालेले जितेको छ। माडी नगरपालिकामा राप्रपासँगको तालमेलमा मेयर जितेको हो। पूर्वीचितवनको खैरहनी नगरपालिकाको प्रमुखमा नेपाली कांग्रेसका शशीकुमार खनियाँ निर्वाचित भएका छन्। उनले एमालेका लालमणी चौधरीलाई ८५० मतान्तरले पराजित गरे। चौधरी यसअघि मेयरमा जितेका थिए। खनियाँले १४ हजार ५४५ मत ल्याए। चौधरीले १३ हजार ६९५ मत प्राप्त गरे। उपप्रमुखमा नेकपा एमालेकी कविता उप्रेतीले गठबन्धनको तर्फबाट माओवादी केन्द्रकी लक्ष्मी ढकाललाई ४ हजार ४९४ मत अन्तरले पराजित गरेकी छन्। एमालेले ५ वटा वडामा र कांग्रेसले ४ वटा वडामा प्यानलमै जितेको छ। कालिका नगरपालिकाको प्रमुखमा एमालेका बिनोद रेग्मी र उपमेयरमा बिमला लामा बिजयी भए। नेपाली कांग्रेसका शिवराम केसी र उपप्रमुखमा माओबादी केन्द्रकी सबिता लामा पराजित भए। जिल्लाको एक मात्र गाउँपालिका इच्छाकामनाको अध्यक्षमा एमालेका दानबहादुर गुरुङ निर्वाचित भए। उपाध्यक्षमा एमालेकै माया सिलवाल विजयी भइन्। कांग्रेसको अध्यक्षको उम्मेदवार गीताकुमारी गुरुङलाई फराकिलो मत अन्तरले पछाडि पार्दे दानबहादुर विजयी भएका हुन्। २०७४ सालमा इच्छाकामनामा अध्यक्ष र उपाध्यक्ष कांग्रेसले एक्लै जितेको थियो। गाउँपालिकाको पाँच वडाको अध्यक्षमा एमाले र माओवादी काग्रेसले एकएक वडामा जितेका छन्। भरतपुर महानगरपालिकामा माओवादी, रत्ननगर नगरपालिकामा भने कांग्रेसको नेतृत्व अगाडि छ। भरतपुरमा माओवादी केन्द्रका रेणु दाहाल र रत्ननगरमा कांग्रेसका प्रल्हाद सापकोटा विजयी भएका थिए। राप्ती नगरपालिकामा नेकपा एसका शम्शेर लामा अगाडि छन्।"
सप्तरीमा कांग्रेसले थप्यो तिलाठी कोइलाडी,"राजविराज : तिलाठी कोइलाडी गाउँपालिकाको अध्यक्ष र उपाध्यक्षमा निर्वाचित हुँदै नेपाली कांग्रेसले सप्तरीमा अग्रता लिएको छ। कांग्रेसका अरुणकुमार मण्डलले ५ हजार ४५७ मत ल्याई अध्यक्षमा निर्वाचित भएपछि सप्तरीमा कांग्रेसले जित हासिल गरेको स्थानीय तह ३ पुगेको छ। मण्डलले निवर्तमान अध्यक्ष लोसपाका सतिशकुमार सिंहलाई १ हजार ८८२ मत अन्तरले पराजित गर्दै अध्यक्षमा निर्वाचित भएका हुन्। यसअघि मण्डललाई नै पराजित गरी सिंह अध्यक्षमा निर्वाचित हुँदा २ हजार ९८७ मत ल्याएका थिए। उतिबेला मण्डलले सिंह भन्दा १०५ मत कम ल्याएका थिए। कांग्रेसकी फुलकुमारी साहले ३ हजार ६८१ मत ल्याएर उपाध्यक्षमा निर्वाचित भएकी छन्। उनका निकटतम प्रतिद्वन्द्वी लोसपाकी रेणु मण्डलले २ हजार ९०४ मत ल्याइन्। अध्यक्ष, उपाध्यक्ष जितेको कांग्रेसले एउटा वडा अध्यक्ष मात्र जित हासिल गर्न सकेको छ। जम्मा ८ वटा वडा रहेको गाउँपालिकामा कांग्रेसले वडा नम्बर ५ मा ललनप्रसाद राउतलाई मात्र निर्वाचित गराउन सकेको छ। जसपाबाट वडा १ मा दिनेश्वर मिश्र, वडा ३ बाट रमेशकुमार मुखिया, वडा ७ बाट हरीनारायण मण्डल, वडा ८ बाट सत्यनारायण यादव वडा अध्यक्षमा निर्वाचित भएका छन्। जनमत पार्टीबाट वडा २ मा २५ वर्षीय कमल मण्डल, माओवादीबाट वडा ४ मा मुनिलाल मुखिया र लोसपाबाट वडा नम्बर ६ मा रोशनकुमार सिंह वडा अध्यक्षमा निर्वाचित भएका छन्। सप्तरीमा हालसम्म घोषित परिणामअनुसार कांग्रेसले ३, एमालेले २, लोसपा र जनमतलले ११ स्थानीय तहमा जित हासिल गरेको छ।"
उदयपुरको वेलका नगरपालिकाको मेयरमा कांग्रेस र उपमेयरमा एमाले विजयी,"उदयपुर : उदयपुरको वेलका नगरपालिकाको मेयरमा नेपाली कांग्रेस र उपमेयरमा नेकपा एमालेका उम्मेदवार विजयी भएका छन्। गठबन्धनबाट मेयर पदमा उमेदवार दिएका नेपाली कांग्रेसका अशोक कार्की र उपमेयरमा नेकपा एमालेका जिरा राई विजयी भएका छन्। कार्कीले प्रतिस्पर्धी एमालेका दुर्गाकुमार थापालाई ३ हजार १४० मतको फराकिलो मतान्तरले पराजित गरे। निर्वाचित कार्कीले १० हजार १२० र थापाले ६ हजार ८०५ मत प्राप्त गरे। थापाले यसअघि २०७४ को निर्वाचनमा मेयर पदमा कार्कीलाई ५५२ मतले पराजित गरेका थिए। २०७९ को निर्वाचनमा आइपुग्दा कार्कीले गठबन्धन गरेर थापासँग बदला लिएका हुन्। त्यसैगरी उपमेयरमा एमालेकी राईले प्रतिद्वन्द्वी सत्ता गठबन्धन दल माओवादी केन्द्रका मनोज तामाङलाई ७८१ मतान्तरले पराजित गरे। राईले ८ हजार २७६ र तामाङले ७ हजार ४९५ मत प्राप्त गरेका छन्। ९ वटा वडा रहेको बेलकामा १, ३, ४ र ९ नम्बरको वडाध्यक्षमा कांग्रेसका क्रमशः दिनेश्वर चौधरी, टंकप्रसाद आर्चाय, तीर्थराज अधिकारी निर्वाचित भएका छन्। वडा नं २, ५ र ६ नम्बर वडाध्यक्षमा क्रमशः एमालेका प्रेमबहादुर दाहाल, दिपकराज रेग्मी र बसन्तकुमार मगर निर्वाचित भएका छन्। वडा नं ७ र ८ मा माओवादी केन्द्रका निकेश राई र जयकुमार राई विजयी भएको निर्वाचन अधिकृत जनकराज पन्तले बताए। जितसँगै उदयपुरको पालिका प्रमुखमा कांग्रेसको पहिलो जित हो। यसअघि लिम्चुङ्गबुङ्ग, ताप्ली, रौतामाई र उदयपुरगढी गाउँपालिकामा गठबन्धन गरेर कांग्रेसले सबै ठाउँमा उपप्रमुख पद लिएको छ। काग्रेसबाट रौतामाईमा भुपेन्द्र थापा, ताप्लीमा धनमाया राई, लिम्चुङ्गबुङमा पुष्पलाल राई र उदयपुरगढी गाउँपालिकामा जित बहादुर खड्काले उपाध्यक्षमा जित निकालेका छन्।"
"कांग्रेसले तीन दशकपछि भैरहवामा फर्कायो विरासत, मेयरमा खान निर्वाचित","भैरहवा : रुपन्देहीको सिद्धार्थनगर नगरपालिका (भैरहवा) मा तीन दशक पछि नेपाली कांग्रेसले आफ्नो विरासत फर्काएको छ। कांग्रेसले नगरमा आफ्नो विरासत फर्काउनका लागि राजनीतिक क्षेत्रमा कुनै दाग नलागेको प्रमुख (मेयर) पदमा क्लिन फेस इस्तियाक अहमद खानलाई चुनावी मैदानमा उतारेको थियो। ३० वर्ष अघि ०४९ सालको स्थानीय निर्वाचनमा कांग्रेसबाट मेयरमा बलराम गौतम निर्वाचित भएका थिए। त्यसयताको निर्वाचनमा कांग्रेसले हार व्यहोर्दै आएको थियो। ०७९ को स्थानीय निर्वाचनमा कांग्रेसका उम्मेदवार खानले ९ हजार १३४ मत प्राप्त गरी निर्वाचित भएको रुपन्देहीको मुख्य निर्वाचन अधिकृत धनसिंह महराले जानकारी दिए। उनले आफ्नो निकटतम प्रतिस्पर्धी राप्रपाका मेयर उम्मेदवार सागर प्रताप राणालाई ९९७ मतान्तरले पराजित गर्दै विजयी भएका हुन्। राणाले ८ हजार १३७ मत प्राप्त गरे। त्यस्तै ०७४ को निर्वाचनमा दुई दशकपछि मेयर र उपमेयर दुवै पदमा विजयी भई नगरमा आफ्नो झण्डा गाड्न सफल भएको एमाले यस पटकको निर्वाचनमा तेस्रो स्थानमा खुम्चिएको छ। एमालेका मेयर पदका उम्मेदवार डा रामप्रसाद बस्यालले ७ हजार ३०५ मत प्राप्त गरेको मुख्य निर्वाचन अधिकृत महराले बताए। एमालले नगरमा मेयर पद गुमाए पनि उपमेयर पद भने जोगाउन सफल भएको छ। उपमेयरमा एमालेको उम्मेदवार उमा अधिकारीले ८ हजार ८१३ मत ल्याएर विजयी भएकी छन्। निकटतम प्रतिद्वन्द्वी राप्रपाको उम्मेदवार विनिता गुप्ताले ६ हजार ५४४ मत प्राप्त गरिन्। उपमेयर उमा अधिकारी । नगरको निर्वाचनमा मेयर र उपमेयर पदमा कांग्रेस र नेकपा माओवादी केन्द्रबीच गठबन्धन भएको थियो। मेयरमा कांग्रेसको तर्फबाट खान उम्मेदवार थिए भने उपमेयरमा माओवादी केन्द्रको तर्फबाट कमला थापा उम्मेदवार थिइन्। उपमेयरमा थापाले ४ हजार ५९२ मत प्राप्त गरेको मुख्य निर्वाचन अधिकृत महराले बताए। १३ वटा वडा रहेको सिद्धार्थनगर नगरपालिकामा वडा नम्बर एकको वडाअध्यक्षमा जसपाका उम्मेदवार उज्जवल पोखरेलले विजयी भएका छन्। त्यस्तै वडा नम्बर २, ३ र ४ को वडाअध्यक्षमा राप्रपाका उम्मेदवार क्रमशः छेदीलाल श्रीवास्तव, नारायण शर्मा उपाध्यय, मुक्तिनाथ यादव विजयी भएका छन्। यस्तै वडा नम्बर ५, ६, ७, ८ र १३ को वडाअध्यक्षमा कांग्रेसका उम्मेदवार क्रमशः पुरनप्रसाद श्रेष्ठ, विरेन्द्र श्रीवास्तव, दामोदर शर्मा घिमिरे, राजनजंग राणा, सोमबहादुर गुरुङ (सेते) विजयी भएका छन्। वडा नम्बर ९, १०, ११ र १२ को वडाअध्यक्षमा एमालेका उम्मेदवार क्रमशः शेषकान्त भण्डारी, सुर्जमन अहिर यादव, दिलिप कुमार यादव, कुमार गुरुङ निर्वाचित भएको मुख्य निर्वाचन अधिकृत महराले बताए। नगरमा ४४ हजार ६ सय ५२ मतदाता रहेकोमा ३२ हजार ६७ मतदाताले मतदान गरेका थिए।"
"जितपुर सिमराको अन्तिम परिणाम सार्वजनिक, प्रमुखमा माओवादी र उपप्रमुखमा एमाले विजयी","सिमरा : जितपुर सिमरा उपमहानगरपालिकाको नगर प्रमुखमा गठबन्धनका उम्मेदवार नेकपा माओवादी केन्द्रका राजन पौडेल र उपप्रमुखमा नेकपा एमालेका उम्मेदवार भोलाप्रसाद अधिकारी निर्वाचित भएका छन्। पौडेल १८ हजार ७ सय ४३ मत प्राप्त गर्दै उपमहानगरपालिकाको नगर प्रमुखको रुपमा निर्वाचित भएका हुन्। पौडेलले एमालेकी उम्मेदवार सरस्वतीदेवी चौधरीलाई ९ सय ६४ मतको मतान्तरले पराजित गरे। चौधरीले १७ हजार ७ सय ७९ मत प्राप्त गरिन्। त्यसैगरी उपप्रमुखमा भने एमालेका उम्मेदवार अधिकारीले १७ हजार ४ सय ९२ मत प्राप्त गर्दा गठबन्धनकी उम्मेदवार मेघा शाहीले १५ हजार आठ सय ४२ मत प्राप्त गरिन्। अधिकारीले एक हजार ६ सय ५० मतले जित हात पारेका हुन्। उपमहानगरपालिकाको नगर प्रमुख र उपप्रमुखका लागि सत्तारुढ दल नेकपा माओवादी केन्द्रले प्रमुख र नेपाली कांग्रेसले उपप्रमुख पदमा भागबण्डा गरेको थियो भने नेकपा एमाले एक्लै प्रतिस्पर्धामा रहेको थियो। बैशाख ३० गते भएको निर्वाचनको अन्तिम मतपरिणाम आउँदा एमालेले १३, कांग्रेसले पाँच, माओवादीले चार, लोसपाले एक र एकीकृत समाजवादीले एक वडामा जित हात पारेको निर्वाचन अधिकृत टिकामणि न्यौपानेले जानकारी दिए।"
"धनुषाको बटेश्वर गाउँपालिकामा कांग्रेस विजयी, एमाले क्लिन स्वीप","ढल्केवर (धनुषा) : धनुषाको बटेश्वर गाउँपालिकाको अध्यक्ष र उपाध्यक्ष पदमा नेपाली कांग्रेसका उम्मेदवार विजयी भएका छन्। बटेश्वर गाउँपालिकामा कांग्रेस उम्मेदवार रामअशिष महतो अध्यक्ष निर्वाचित भएका हुन्। उनले नेकपा एमालेका उम्मेदवार श्याम शुन्दर महतोलाई ९८१ मतान्तरले पराजित गरेका छन्। रामअशिषले ४ हजार १८ मत प्राप्त गरेका छन् भने उनका निकटतम प्रतिद्वन्द्धी श्यामसुन्दर महतोले ३ हजार ३७ मत पाएका छन्। यस्तै, गाउँपालिका उपाध्यक्षमा कांग्रेसकै फुलकुमारी सिंहले ३ हजार ६०१ मत प्राप्त गर्दै निर्वाचित भएकी छन् भने उनकी निकटतम प्रतिद्वन्द्वी एमालेकी रेणु कुमारीले २ हजार ९५७ मत प्राप्त गरेकी छन्। पाँचवटा वडा रहेको बटेश्वरमा चारमा कांग्रेस र एउटामा नेकपा एकीकृत समाजवादी पार्टी विजयी भएको छ। २०७४ को स्थानीय तहको निर्वाचनमा पनि पालिका अध्यक्ष पदमा कांग्रेसबाटै चुनाव लडेका महतो एमालेका डम्बर बहादुर राउत क्षेत्रीसंग ७४ मतले पराजित भएका थिए। क्षेत्रीले २ हजार ३७७ मत ल्याएर विजयी भएका थिए भने निकटतम प्रतिद्वन्दी महतोले २ हजार ३०३ मात्र ल्याउन सकेका थिए। अघिल्लो चुनावमा अध्यक्ष र उपाध्यक्षसहित दुईवटा वडा जितेको एमालेलाई यसपटक कांग्रेसले क्लिन स्वीप गरेको छ। यसपटक भने बटेश्वरमा गाउँपालिकाको अध्यक्ष र उपाध्यक्ष पदमा नेपाली कांग्रेसलाई जनता समाजवादी पार्टी(जसपा)ले साथ दिएको थियो। जसपाबाट गाउँपालिका अध्यक्षमा उम्मेदवार रहेका राजकिशोर महतोले अन्तिम समयमा कांग्रेसका उम्मेदवार रामअशिष महतोलाई समर्थन गरेका थिए।"
जो एक तिहाई मतान्तरले दोश्रो पटक अध्यक्ष बने,जोमसोम : हिमालपारीको जिल्ला मुस्ताङको लोघेकर दामोदरकुण्ड गाउँपालिका जिल्लाको ५ स्थानीय तह मध्ये सबैभन्दा कम मतदाता भएको स्थानीय तह हो। स्थानीय तह सदस्य निर्वाचन २०७४ मा स्वतन्त्र उम्मेदवार दिएर एक तिहाई मतान्तरले लोघेकर दामोदरकुण्ड गाउँपालिकको अध्यक्ष पदमा विजयी भएका लोप्साङ छोम्फेल बिष्ट स्थानीय तह सदस्य निर्वाचन २०७९ मा पनि पुनः एक तिहाई मतान्तरले अध्यक्ष पदमा विजयी भए। संघीयतापछिको पहिलो स्थानीय तह निर्वाचनमा लोघेकर दामोदरकुण्ड गाउँपालिकाको कुल मतदाता १२८२ थियो। दोश्रो पटक अध्यक्ष पदमा विजयी भएका स्वतन्त्र उम्मेदवार लोप्साङ बिष्टले ७५५ मत प्राप्त गरेका थिए। उनका निकतम् प्रतिद्धन्दी नेपाली कांग्रेसका तेन्जिङ छिरिङ गुरुङले २०३ मत पाएका थिए।स्थानीय तह निर्वाचन २०७४ मा उनी कांग्रेसका गुरुङलाई ५५२ फराकिलो मतान्तरले विजयी भएका थिए। यस्तै स्थानीय तह सदस्य निर्वाचन २०७९ मा लोघेकर दामोदरकुण्ड गाउँपालिकामा नेकपा एमालेबाट उम्मेदवारी दिएका बिष्टले ६८९ मत पाएर विजयी भए। उनका निकटम् प्रतिद्धन्दी नेकपा समाजवादीका उम्मेदवार देवबहादुर गुरुङले १८५ मत पाए।एमालेबाट दोश्रो पटक अध्यक्ष पदमा विजयी भएका बिष्टले समाजवादीका गुरुङलाई ५०४ मतलेपछि पारेका थिए। दोश्रो पटक अध्यक्ष पदमा विजयी बिष्ट स्थानीय तह निर्वाचन २०७४ पछि नेकपा एमालेमा प्रवेश गरेका थिए। संघीयताको स्थानीय तहको पहिलो कार्यकालमा उनको नेतृत्वको पालिका नेपाल सरकारले सर्वेक्षण गरेको प्राकृतिक श्रोत तथा वित्त आयोगको कार्यसम्पादन मूल्यांकनमा ७५३ स्थानीय तह मध्ये दोश्रो स्थान हासिल गरेको थियो। यस्तै लोघेकर दामोदरकुण्ड गाउँपालिका गण्डकी प्रदेशकै कम बेरुजु रहेको पालिकामा छैटौं नम्बर रहेको थियो।
पर्साको पटेर्वासुगौलीमा एमालेको विरासत भत्काउदै कांग्रेसका उम्मेदवार विजयी,"वीरगन्ज : पर्साको पटेर्वासुगौली गाउँपालिकामा नेकपा एमालेको विरासत भत्काउदै नेपाली कांग्रेसले जित हात पारेको छ। पटेर्वासुगौली गाउँपालिकाको अध्यक्ष र उपाध्यक्ष दुवै पदमा कांग्रेसले जित हात पारेको हो। कांग्रेसका दिनेश कुमार चौधरी, निवर्तमान अध्यक्ष एंव एमालेका उम्मेदवार हरिनारायण चौधरीलाइ १२०० सय मत अन्तरले हराउदै गाँउपालिका अध्यक्षमा विजयी भएका हुन्। दिनेशले ५१४४ मत ल्याएका छन् भने एमालेका हरिनारायणले ३९४४ मत पाएका छन्। २०७४ को निनर्वाचनमा दिनेश हरिनारायणसँगै ८२ मतको अन्तरले पराजित भएका थिए। यसैगरी उपाध्यक्षमा कांग्रेसकी ममता महत्तो थारु पुन दोहोरिएकी छन्। ४४४४ मतका साथ ममता उपाध्यक्षमा निर्वाचित भएकी हुन्। उनकी निकटतम प्रतिस्पर्धी एमालेकी मन्तुरा देवीले ४०१३ मत पाइन्। पटेर्वासुगौली गाउँपालिकाको वडा नम्बर १ एमालेका फरमान मियाँ अन्सारी, वडा नम्बर २ मा कांग्रेसका बिजय गैरे, वडा नम्बर ३ मा कांग्रेसकै माधव प्रसाद राउत थारु, वडा नम्बर ४ मा कांग्रेसकै बासु पन्न्जियार थारु र वडा नम्बर ५ मा कांग्रेसकै बिपिन चौरसिया वडाध्यक्षमा विजयी भएका छन्।"
अर्घाखाँचीको सन्धिखर्कमा एमाले विजयी,"अर्घाखाँची : सन्धिखर्क नगरपालिकाको मेयर र उपमेयरमा नेकपा एमाले विजयी भएको छ। नगर प्रमुखमा नेकपा एमालेका कृष्णप्रसाद श्रेष्ठले ११ हजार ३९६ मतका साथ विजयी हासिल गरेका हुन्। निकटतम प्रतिद्वन्द्वी नेपाली कांग्रेसका उम्मेद्वार शान्ता भण्डारीले ९ हजार ५३५ मत प्राप्त गरेकी छन् । उनलाई १ हजार ८ सय एक मतले पछि पार्दै श्रेष्ठले मेयर जितेका हुन्। २०७४ को स्थानीय निर्वाचनमा पनि श्रेष्ठ एमालेको तर्फबाट उम्मेद्वार थिए। त्यसबेला उनी नेपाली कांग्रेसका कमलप्रसाद भुसालसँग १ हजार १०३ मतले पराजित भएका थिए। श्रेष्ठले लामो अवधि उद्योग बाणिज्य संघ, अर्घाखाँचीको अध्यक्ष रहँदै उद्योग बाणिज्य महासंघको केन्द्रीय सदस्यसमेत भएर काम गरेका छन्। उपप्रमुखतर्फ एमालेकै मिश्रा आचार्य विजयी भएकी छन्। आचार्यले ९ हजार ६४६ मत ल्याइन्। गठबन्धनबाट उम्मेद्वार बनेका माओवादी केन्द्रका राजेन्द्र भुसालले ९ हजार १६८ मत पाए। सन्धिखर्कमा वडा नम्बर १, ३, ४, ५, ८, ११ र १२ मा कांग्रेसले अध्यक्ष जितेको छ। २, ६, ७ र ९ वडामा एमालेले जित हासिल गरेको छ। १० नम्बर वडामा माओवादी केन्द्रले जित हासिल गरेको छ।"
"भरतपुरमा जगन्नाथ पौडेलले ५ हजार मत कटाए, २१ सय मतले रेणु अगाडि",भरतपुर : भरतपुर महानगरपालिकामा माओवादी केन्द्रकी उम्मेदवार रेणु दाहालले अग्रता बढाउँदै लगेकी छन्। पछिल्लो मत परिणामअनुसार दाहालले २ हजार १२० मतान्तरका साथ अगाडि छिन्। ३० हजार ५५४ मत गणना गर्दा दाहालले ११ हजार १९५ मत ल्याएकी छन् भने एमालेका विजय सुवेदीले ९ हजार ७५ मत ल्याएका छन्। त्यस्तै कांग्रेस बागी उम्मेदवार जगन्नाथ पौडेलले पाँच हजार मत कटाएका छन्। पछिल्लो मत परिणामअनुसार उनले ५ हजार ३ मत ल्याएका छन्। त्यस्तै उपमेयरतर्फ कांग्रेसका उम्मेदवार चित्रसेन अधिकारी १३ हजार ३५५ मतका साथ अग्रस्थामा छन् भने दोस्रोमा राप्रपाकी हिमला गुरुङ ७ हजार ४४३ रहेका छन्।
फिदिमको मेयरमा कांग्रेसका काफ्ले र उपमेयरमा माओवादीका न्यौपाने निर्वाचित,फिदिम : पाँचथरको एक मात्र नगरपालिका फिदिमको मेयरमा नेपाली कांग्रेसका मित्रप्रसाद काफ्ले र उपमेयरमा माओवादी केन्द्रका राधाकृष्ण न्यौपाने विजयी भएका छन्। काफ्लेले मेयरका निकटतम प्रतिद्वन्दी एमालेका पृथ्वी लावतीलाई ६०६ मतान्तरले पराजित गरेका हुन्। काफ्लेले ९ हजार ६२८ मत प्राप्त गर्दा निकटतम प्रतिद्वन्दी लावतीले ९ हजार २७ मत प्राप्त गरेका छन्। उपमेयरमा न्यौपानेले निकटतम प्रतिद्वन्दी राप्रपाका जगत थापामगरलाई ३ हजार १९५ मतले पराजित गरेका हुन्। न्यौपानेले ८७७३ मत प्राप्त गर्दा मगरले ५ हजार ५७८ मत प्राप्त गरेका हुन्।
सप्तरीको महादेवा गाउँपालिकामा अध्यक्षउपाध्यक्ष जित्दै लोसपाले खाता खोल्यो,"राजविराज : सप्तरीको महादेवा गाउँपालिकाबाट लोसपाले पहिलो जित हासिल गर्दै खाता खोलेको छ। महादेवा गाउँपालिकाका निवर्तमान अध्यक्ष दिपककुमार यादवलाई दोहोरो मत अन्तरले पराजित गर्दै लोसपाका सुनिलकुमार मण्डल अध्यक्षमा निर्वाचित भएको निर्वाचन अधिकृतको कार्यालयले जनाएको छ। निर्वाचित मण्डलले ४ हजार ५७० मत ल्याउँदा निकटतम प्रतिद्वन्द्वी कांग्रेसका यादवले २ हजार २०५ मतमात्र ल्याएका छन्। यसअघि २०७४ को स्थानीय तहको निर्वाचनमा संघीय समाजवादी फोरमबाट चुनाव लडेका यादवले ३ हजार ९१ मत ल्याई अध्यक्षमा निर्वाचित भएका थिए। यसपटक अध्यक्षमा निर्वाचित मण्डल २०७४ मा यिनै यादवबाट पराजित हुँदा २ हजार ९१९ मत ल्याएका थिए। यसैगरी गत निर्वाचनमा निकटतम प्रतिद्वन्द्वी रहेकी लोसपाकी अर्चनाकुमारी यादव यसपालि ३ हजार ८६७ मत ल्याएर उपाध्यक्ष निर्वाचित भएकी छन्। प्रतिद्वन्द्वी कांग्रेसकी सुष्माकुमारी मण्डलले २ हजार २५३ मत ल्याएकी छन्। स्थानीय तह २०७४ को निर्वाचनमा उपाध्यक्ष यादवले २ हजार ५१२ मत ल्याएर निकटतम प्रतिद्वन्द्वी रहेकी थिइन्। लोसपाबाट यसपटक निर्वाचित अध्यक्ष मण्डल र उपाध्यक्ष यादव गत निर्वाचनमा राजपाबाट उम्मेदवार बनेका थिए। गाउँपालिकाका निवर्तमान अध्यक्ष दिपककुमार यादवलाई टिकट नदिई जसपाले शिवनन्दन यादवलाई उम्मेदवारी दिएपछि मनोनयन अघि कांग्रेसमा प्रवेश गरी यादव उम्मेदवार बनेका थिए। जसपाबाट अध्यक्षका उम्मेदवार शिवनन्दन यादवले १ हजार ७४२ र उपाध्यक्षकी उम्मेदवार राखिकुमारी यादवले १ हजार ६९४ मत प्राप्त गरे। वडा अध्यक्षमा लोसपाबाट वडा नम्बर १ मा जयश्वर किशोर दासले ९६० र वडा नम्बर ६ मा गजेन्द्र मण्डलले ४५६ मत ल्याएर निर्वाचित भए। वडा नम्बर २ मा जनमत पार्टीका जागेश्वरप्रसाद इशरले ९६६, वडा नम्बर ३ मा माओवादी केन्द्रका रामकुमार यादवले ३५३ र वडा नम्बर ४ मा कांग्रेसका जुगेश्वर साहले ७४२ मत ल्याएर वडा अध्यक्ष निर्वाचित भएका छन्। वडा नम्बर २ जनमत पार्टीका अध्यक्ष सीके राउतको गृहगाउँ पनि हो। सप्तरीमा हालसम्म घोषित नतिजाअनुसार २२ स्थानीय तहमा कांग्रेस र एमाले तथा ११ स्थानीय तहमा लोसपा र जनमत पार्टीका नगर प्रमुख निर्वाचित भएका छन्।"
"स्थानीय चुनाव सम्पन्न गरेकोमा चीनले दियो बधाई, नेपालको विकास मोडेलमा सघाउने प्रतिबद्धता","काठमाडौं : गृहमन्त्री बालकृष्ण खाणसँग नेपालका लागि चिनियाँ राजदूत होउ यान्छीले शिष्टाचार भेटघाट गरेकी छन्। बुधबार गृह मन्त्रालयमा भएको भेटमा दुई देशबीचको आपसी सम्बन्ध र सहयोग आदानप्रदानका विषयमा कुराकानी भएको थियो। भेटमा राजदूत यान्छीले स्थानीय तह निर्वाचन सम्पन्न गरेकोमा प्रधानमन्त्री शेरबहादुर देउवालाई बधाइ ज्ञापन गरेकी थिइन्। चिनियाँ राष्ट्रपति सी जिनपिङले आफ्ना जनप्रतिनिधि जनताले आफैं छान्ने प्रक्रिया राम्रो भएको भन्दै यो कार्य सम्पन्न गरेकोमा प्रधानमन्त्री देउवालाई बधाई दिएको बताइन्। भर्खरै सम्पन्न स्थानीय तह निर्वाचनका दिन आफू निर्वाचन भइरहेका विभिन्न स्थानमा अवलोकनका लागि गएको र त्यहाँ जनता उत्साहित भएर निर्वाचनमा भाग लिइरहेको देख्दा खुसी लागेको उनको भनाइ थियो। केही समयअघि चिनियाँ विदेशमन्त्री वाङ यी नेपाल भ्रमणमा आएको बेलामा सुरक्षा प्रबन्ध राम्रो गरेकोमा गृहमन्त्रीमार्फत सुरक्षा निकायलाई राजदूत याञ्छीले धन्यवाद दिइन्। भेटमा गृहमन्त्री खाणले स्थानीय सरकार निर्माण गर्ने कार्य सम्पन्न गरेर सरकार अब बजेट निर्माणको प्रक्रियामा लागेको राजदूत यान्छीलाई जानकारी गराए। चीनले शान्ति, स्थिरता, विकास र समृद्धिमा अहिलेसम्म निरन्तर गरेको सहयोगका लागि धन्यवाद दिँदै आगामी दिनमा पनि शान्ति, स्थिरता, विकास र समृद्धिमा सहयोगको निरन्तरताप्रति विश्वास व्यक्त गरे। भेटमा राजदूत यान्छीले ३० मे बाट काठमाडौँबाट चीनको कुनमिङमा सिधा उडान गर्ने तयारी भएको जानकारी गराएकी थिइन्। उनकाअनुसार काठमाडौँदेखि कुमनिङ र कुमनिङदेखि काठमाडौँ उडान हुनेछ। राजदूत यान्छीले आफ्नो विकासको मोडेल नेपाल आफैं तय गर्ने बताउँदै त्यसमा चीनको सद्भाव रहेको बताइन्।"
पर्साको पकाहामैनपुर गाउँपालिकामा कांग्रेसको शानदार जित,"वीरगन्ज : पर्साको पकाहामैनपुर गाउँपालिकामा नेपाली कांग्रेसले शानदार जित हासिल गरेको छ। पकाहामैनपुर गाउँपालिकाको दुई खुल्ला सदस्य र एक दलित महिला सदस्यबाहेक पालिका अध्यक्ष , उपाध्यक्ष र पाँच वटै वडा अध्यक्षसहित पूरै पदमा कांग्रेस विजयी भएको हो। निकटतम प्रतिद्वन्द्वी जनता समाजवादी पार्टी नेपाल (जसपा) का उम्मेदवार एंव निवर्तमान गाउँपालिका अध्यक्ष विजयकुमार चौरसियालाई २ हजार १ सय ५६ मतको फराकिलो अन्तरले पराजित गर्दै मेहता गाउँपालिका अध्यक्षमा निर्वाचित भएका हुन्। मेहताले ४६८५ मत पाएका हुन्। जसपाका चौरसियाले भने २५२९ मत मत्रौ पाएको निर्वाचन अधिकृत कृष्णाप्रसाद देवकोटाले जानकारी दिए। गाउँपालिका उपाध्यक्षमा कांग्रेसकै सरफुन नेशा ४१४१ मतका साथ निर्वाचित भएकी छन्। उनकी निकटम प्रतिद्वन्द्वी एमालेकी निर्मला कुमारी चौरसियाले भने १८७२ मत मात्रै प्राप्त गरिन्। पकाहामैनपुर गाउँपालिकाको वडा नम्बर १ मा कांग्रेसका विनोद महेता ,, वडा नम्बर २ मा मुकुट प्रसाद चौहान , वडा नम्बर ३ मा सन्जयप्रसाद चौहान, वडा नम्बर ४ मा ढेडी प्रसाद यादव र वडा नम्बर ५ मा वलिराम प्रसाद वरै वडाध्यक्षमा निर्वाचित भएका छन्।"
सप्तरीको राजगढ गाउँपालिकाको अध्यक्षमा एमाले र उपाध्यक्षमा जसपा विजयी,"राजविराज : सप्तरीको राजगढ गाउँपालिकाको अध्यक्षमा नेकपा (एमाले)का ओमप्रकाश मण्डल र उपाध्यक्षमा जसपाकी रेणुदेबी मण्डल विजयी भएका छन्। एमालेका ओमप्रकाश मण्डलले ४ हजार १४९ मत ल्याई अध्यक्षमा निर्वाचित भएको निर्वाचन अधिकृतको कार्यालयले जनाएको छ। उनका निकटतम प्रतिद्वन्द्वी जसपाका सुरेन्द्रप्रसाद यादवले ३ हजार ८०७ मत ल्याए। उपाध्यक्षमा एमालेकी रेखाकुमारी यादवलाई १२३ मत अन्तरले पराजित गर्दै जसपाकी रेणुदेबी मण्डल विजयी भइन्। निर्वाचित मण्डलले ३ हजार ८३० मत ल्याइन्। यसअघि निर्वाचित निवर्तमान अध्यक्ष नेपाली कांग्रेसका परमानन्द यादवले २ हजार ८९३ मत ल्याई तेस्रो स्थानमा रहे। गत स्थानीय तहको निर्वाचनमा यादवले ३ हजार ५४५ मत ल्याएर अध्यक्षमा निर्वाचित भएका थिए। यसपटक निर्वाचित मण्डल गत निर्वाचनमा २ हजार ४३३ मत ल्याई निकट्तम प्रतिद्वन्द्वी रहेका थिए। राजगढ गाउँपालिकामा ९ जना स्वतन्त्रसहित १४ जना अध्यक्ष पदमा उम्मेदवार थिए भने उपाध्यक्षमा ८ जना उम्मेदवार थिए। वडाध्यक्षमा एमाले ३ वटा, जसपाले २ वटा र कांग्रेसले १ वटा वडामा जित हासिल गरेको छ। एमालेबाट वडा नम्बर २ मा ८१५ मत ल्याई जितेन्द्रकुमार यादव, वडा ४ मा १०८० मत ल्याई अशोककुमार साह र ८८३ मत ल्याई वडा ६ मा ताहिर मियाँ वडा अध्यक्षमा निर्वाचित भएका छन्। जसपाबाट वडा नम्बर १ मा १००८ मत ल्याई उपेन्द्रनारायण यादव र वडा ५ मा ४९७ मत ल्याई दुखिलाल भनिने उपेन्द्र साह वडा अध्यक्ष निर्वाचित भएका छन्। कांग्रेसबाट वडा नम्बर ३ मा १०६४ मत ल्याई बासुदेबी यादवनी निर्वाचित भएकी छन्। सप्तरीमा पाँचवटा पालिकाको घोषित परिणामअनुसार एमाले र कांग्रेस २२ तथा जनमत पार्टीले १ स्थानमा जित हासिल गरेको छ।"
"अघिल्लो चुनावमा वडाध्यक्षमा पराजित भए, यसपालि पालिका प्रमुख नै जिते",रामेछाप : गत स्थानीय निर्वाचनमा वडाध्यक्षमा पराजित दुई उमेदवार पालिका अध्यक्षमा निर्वाचित भएका छन्। पालिका अध्यक्षमा निर्वाचित केशव महत र काजीबहादुर खड्का गत स्थानीय निर्वाचनमा वडा अध्यक्षमा पराजित भएका थिए। महत लिखु तामाकोसी गाउँपालिका वडा नम्बर ४ र काजीबहादुर खड्का गोकुलगंगा गाउँपालिका वडा नम्बर ५ को अध्यक्षमा पराजित भएका थिए। बैशाख ३० गते सम्पन्न भएको स्थानीय निर्वाचनमा महत लिखुतामाकोशी गाउँपालिका र काजीबहादुर खड्का गोकुलगंगा गाउँपालिकाको अध्यक्ष पदमा उम्मेदवार थिए। हालै सार्वजनिक मत परिणाममा दुबैजना पालिका अध्यक्षमा निर्वाचित भएका हुन्। गोकुलगंगामा ६ हजार ९३ मत प्राप्त गरेका काजीबहादुर खड्काले निकटतम प्रतिद्वन्द्वी नेकपा एमालेका खड्गबहादुर सुनुवारलाई १ हजार ३८३ को फराकिलो अन्तरले पराजित गरे। सुनुवारले ४ हजार ७१० मत प्राप्त गरेका थिए। यस्तै लिखुतामाकोशीमा महतले ५ हजार ११२ मत प्राप्त गर्दै निर्वाचित भए। उनले निकटतम प्रतिद्वन्दी एमालेका कमल कडेरियालाई १ हजार १०४ मतले पराजित गरे। कडेरियाले ४ हजार मत प्राप्त गरेका छन्।
मटिहानीको मेयरमा हरीको अग्रता,"मटिहानी : धार्मिक, साँस्कृतिक तथा ऐतिहासिक मटिहानी नगरपालिकामा लोकतान्त्रिक समाजवादी पार्टी(लोसपा)नेपालका तर्फबाट मेयर पदका उम्मेदवार रहेका हरीप्रसाद मण्डलले अग्रता कायम गरेको छ। जारी मतगणना अनुसार लोसपा तर्फबाट उम्मेदवार रहेका मण्डलले ८ सय ८९ मतले अहिले लिड गरिरहेको निर्वाचन अधिकृत कुलबहादुर फडेराले बताए। मण्डलले कूल २ हजार ८९२ मत ल्याएर अग्रस्थानमा रहेका छन्। जनता समाजवादी पार्टी(जसपा) नेपालका मोहम्मद मुजिबुल राईनले उनलाई २ हजार ३ मत ल्याएर पछ्याइरहेका छन्। नेकपा एमालेका हेमचन्द्र यादवले १ हजार ६ सय ९ मत ल्याएका छन्। त्यसैगरी नेकपा माओवादी केन्द्रका कमलेश मण्डल १ हजार २६ मत ल्याएका छन्। फराकिलो मतान्तरका साथ मेयर पदका उम्मेदवार मण्डल अग्रस्थानमा रहेका छन्। उनी मटिहानी नगरपालिकाको निवर्तमान मेयर समेत छन्। ९ मध्ये ७ वडाको मतगणना भइसकेको छ। ८ नम्बर वडाको मतगणना जारी छ। आजै राती ९ नम्बर वडाको पनि नतिजा ल्याउने गरि दु्रतगतिमा मतगणना भइरहेको छ। वडा नम्बर ८ र ९ मा मेयर पदका उम्मेदवार मण्डलको मतदाता माझ बर्चस्व रहेको छ। मेयरमा फेरि मण्डल जितको नजिक पुगेको छ। यसैबीच मटिहानी नगरपालिकाको वडा नम्बर ७ मा लोसपा नेपालका जित नारायण माझी ९८९ मत ल्याएर बिजयी भएका छन्। उनका निकटतम प्रतिद्वन्दी नेकपा माओवादी मण्डलले ३३७ मत लगाएका छन्। उनी २०७४ मा उनी माओवादी केन्द्रबाटै स्थानीय तहको चुनावमा मेयर पदमा प्रतिस्पर्धामा समेत पराजित भएका थिए।"
"सिन्धुलीमा माओवादी केन्द्र तीन, कांग्रेस र एमाले दुईदुई पालिकामा विजयी","सिन्धुली : सिन्धुलीमा हालसम्म एक नगरपालिकासहित ७ वटा पालिकाको मत गणना सम्पन्न भएको छ। कमलामाई नगरपालिका र सुनकोशी गाउँपालिकामा मतगणना जारी रहेको छ। स्थानीय तहको निर्वाचन २०७९ को अन्तिम मत परिणामअनुसार हालसम्म एक नगरपालिकासहित माओवादी केन्द्र तीनवटा स्थानीय तहमा नेतृत्वसहित विजयी भएको छ। नेपाली कांग्रेस र नेकपा एमालेले दुई दुईवटा स्थानीय तहमा नेतृत्वसहित निर्वाचित भएका छन्। माओवादी केन्द्रबाट दुधौली नगरपालिकाको मेयरमा दिनेश अधिकारी दनुवार, मरिण गाउँपालिकाको अध्यक्षमा विमर्श मोक्तान (प्रख्यात) र हरिहरपुरगढी गाउँपालिकाको अध्यक्षमा वज्रध्वज वाइबा विजयी भएका छन्। यी पालिकाको उप प्रमुखमा नेपाली कांग्रेसका उमेदवारहरु विजयी भएका छन्। दुधौली नगरको उप प्रमुखमा कांग्रेसबाट चन्द्रकिश्वर थारु, मरिण गाउँपालिकाको उपाध्यक्षमा विमला माझी र हरिहरपुरगढी गाउँपालिकाको उपाध्यक्षमा कांग्रेसकै चेख बहादुर थिङ विजयी भएका छन्। यस्तै कांग्रेसबाट तिनपाटन गाउँपालिकाको अध्यक्षमा कर्ण थापा मगर र घ्याङलेख गाउँपालिका अध्यक्षमा जगत बहादुर भोलन विजयी भएका छन्। उपाध्यक्षहरुमा नेकपा माओवादी केन्द्रबाट तिनपाटनमा अशोक पुलामी र घ्याङलेखमा शंकरमान घलान विजयी भएका हुन्। एमालेले गोलन्जोर गाउँपालिका र फिक्कल गाउँपालिकाको अध्यक्ष जितेको छ। गोलन्जोर गाउँपालिकामा गठबन्धन दलका तर्फबाट कांग्रेसका उमेदवार पुष्प कार्कीलाई पछि पार्दै एमालेका शंकरराज बराल गाउँपालिका अध्यक्षमा विजयी भएका हुन्। उक्त पालिकाको उपाध्यक्षमा भने गठबन्धनबाट माओवादी केन्द्रका ज्वालाप्रसाद न्यौपाने विजयी भएका छन्। कार्की २०७४ को स्थानीय तहको निर्वाचनमा विजयी गाउँपालिका अध्यक्ष हुन्। यस्तै फिक्कल गाउँपालिकामा एमालेकी पार्वती सुनुवार गाउँपालिका अध्यक्षमा विजयी भएकी छन्। उनी गठबन्धन दलका तर्फबाट कांग्रेसका नृप भुजेललाई पछि पार्दै अध्यक्षमा विजयी भएकी हुन्। सुनुवार २०७४ सालको स्थानीय तहको निर्वाचनमा भारी मतका साथ उपाध्यक्षमा विजयी भएकी थिइन्। फिक्कल गाउँपालिकाको उपाध्यक्षमा एमालेकै राजु बराल विजयी भएका छन्। उनी पनि २०७४ को स्थानीय तहको निर्वाचनमा निर्वाचित वडाध्यक्ष हुन्। जिल्लाको कमलामाई नगरपालिका र सुनकोशी गाउँपालिकामा मतगणना जारी छ। हालसम्म कमलामाई नगरपालिकामा मेयरमा सत्तारुढ गठबन्धनबाट उम्मेदवार बनेका कांग्रेसका उपेन्द्र पोखरेल र उपमेयरमा माओवादी केन्द्रका दीर्घराज श्रेष्ठ अग्र स्थानमा छन्। मेयरमा एमालेका महेन्द्रदेव श्रेष्ठ र उपमेयरमा मन्जु देबकोटाले गठबन्धन दलका उमेदवारलाई पछ्याई रहेका छन्। सुनकोशी गाउँपालिकामा गठबन्धनदलकै उमेदवारहरु अध्यक्षमा माओवादी केन्द्रकी दिपा बोहोरा दाहाल र उपाध्यक्षमा कांग्रेसका कपिला कोइरालाको अग्रता कायम छ। उनीहरुलाई पनि एमालेका उमेदवारले पच्छाई रहेका छन्। ७ वटा वडा रहेको सुनकोशीमा अब एक वटा वडाको मात्र मत गणना हुन बाँकी रहेको छ। जिल्लामा ७९ वटा वडाहरु रहेका छन्। जस मध्ये ७२ वटा वडाको मत परिणाम सार्वजनिक भएको छ। मुख्य निर्वाचन अधिकृत ध्रुवप्रसाद सापकोटाकाअनुसार हालसम्म कांग्रेस २९ वटा वडा, माओवादी केन्द्र २५ वटा र एमालेले १८ वटा वडामा विजयी भएका छन्। अझै ७ वटा वडाको मतगणना सम्पन्न हुन बाँकी रहेको छ।"
अघिल्लो चुनावमा उपाध्यक्ष हारेका बस्नेत गाउँपालिका अध्यक्षमा विजयी,"भोजपुर : भोजपुरको टेम्केमैयुङ गाउँपालिकाको अध्यक्षमा सत्तागठबन्धन दल नेपाली कांग्रेसका सरोज बस्नेत विजयी भएका छन्। उनले ३ हजार ९ सय ८० मत ल्याउँदै उनका निकटतम प्रतिद्वन्दी नेकपा एमालेका ध्रुवराज राईलाई हराएका हुन्। राईले कुल ३ हजार २ सय ८८ मत प्राप्त गरे। २०७४ सालको स्थानीय तह निर्वाचनमा उपाध्यक्ष पदमा हारेका बस्नेत योपटक गठबन्धनबाट निर्वाचित भएका हुन्। बस्नेतले राईलाई ६९२ मतलेपछि पार्दै निर्वाचित भएका हुन्। यस्तै गाउँपालिकाको उपाध्यक्षमा एमालेकी रमादेवी राई निर्वाचित भएकी छन्। उपाध्यक्षमा विजयी राईले कुल ३ हजार ३ सय ८८ मत प्राप्त गर्दा निकटत्तम प्रतिद्वन्दी गठबन्धन दल नेकपा एकीकृत समाजवादीकी उम्मेदवार इन्द्रावती राईले ३ हजार २ सय ९८ मत पाइन्। उपाध्यक्षमा निर्वाचित राई यसअघि जिल्ला समन्वय समिति भोजपुरकी सदस्य समेत हुन्। टेम्केमैयुङ गाउँपालिकाका ९ वटा वडाहरूमध्ये नेकपा एमाले ५ वडा, नेपाली कांग्रेस २ वडा, नेकपा माओवादी केन्द्र १ र जनता समाजवादी पार्टी नेपालले १ वडामा जित हासिल गरेको छ।"
प्रधानसेनापति शर्मा र इजरायली राजदूतबीच भेटवार्ता,काठमाडौं : प्रधानसेनापति प्रभुराम शर्मा र नेपालका लागि इजरायली राजदूत हनन गोडरबीच भेटघाट भएको छ। प्रधानसेनापति शर्माको कार्यकक्षमा भएको भेटघाटमा दुई पक्षीय आपसी हित तथा पारस्परिक सम्बन्धका विषयमा छलफल भएको थियो। भेटघाटले दुई देशबीच रहेको आपसी सम्बन्धलाई सुमधुर एवं प्रगाढ बनाउन थप मद्दत पुग्ने विश्वास सेनाले लिएको छ।
तनहुँको शुक्लागण्डकीमा कांग्रेसमाओवादी गठबन्धन विजयी,"दुलेगौँडा : तनहुँको शुक्लागण्डकी नगरपालिकामा प्रमुख र उपप्रमुख गठबन्धनले जितेको छ। बुधबार साँझ सार्वजनिक अन्तिम मत परिणाम अनुसार प्रमुखमा नेपाली कांग्रेसका कृष्णराज पण्डित र उपप्रमुखमा माओवादी केन्द्रका खुमबहादुर विक विजयी भएका हुन्। प्रमुखमा विजयी पण्डितले दुई हजार ४२३ मत को फराकिलो अन्तरले जितेका हुन्। पण्डितले १२ हजार २६३ मत प्राप्त गरी जीत हाँसिल गर्दा निकटतम प्रतिद्धन्द्धी नेकपा एमालेका मुक्तिनाथ तिम्सिनाले ९ हजार ८४० मत पाएका थिए। त्यस्तै उपप्रमुखमा पनि गठबन्धनबाटै माओवादी केन्द्रका खुमबहादुर विकले ३०५ को मतान्तरले विजयी भएका हुन्। उपप्रमुखमा विजयी विकले १० हजार २६२ मत प्राप्त गर्दा एमालेकी फूलमाया वाग्लेले ९ हजार ९५७ मत पाएकी थिइन्। गत शनिबारबाट सुरु भएको मतगणना पाँचदिनमा आज सकिएको हो। १२ वटा वडा रहेको शुक्लागण्डकीमा कांग्रेस वडा नम्बर १, २, ३, ४ र ७ मा विजयी भएको छ भने एमालेले ५, ६, ८, ९, ११ र १२ नं वडा जितेको छ। त्यस्तै नेकपा एमालेले वडा नं १२ मा जीत हाँसिल गरेको छ। २०७४ सालको निर्वाचनमा कांग्रेसले मेयरसहित ३ वटा वडा, एमालेले उपमेयर सहित ७ वडा र माओवादीले दुई वटा वडामा जीत हाँसिल गरेको थियो।"
दैलेखका ११ वटै पालिकाको नतिजा : एमाले १० र कांग्रेस ९ पदमा विजयी,"दैलेख : स्थानीय तह निर्वाचन अन्तर्गत दैलेखका ११ वटै स्थानीय तहको मत गणना सकिएको छ। मतगणना सकिएसँगै अन्तिम मत परिणामसमेत सार्वजनिक भएको छ। सार्वजनिक मत परिणामअनुसार एमालेले प्रमुखउपप्रमुख तथा अध्यक्षउपाध्यक्षसहित १० पदमा जित हात पारेको छ। एमालेले नारायण नगरपालिकाको प्रमुख उपप्रमुख, आठबीस नगरपालिकाको प्रमुख उपप्रमुख र दुल्लु नगरपालिकाकाको उपप्रमुख पद जितेको छ। यस्तै गुराँस गाउँपालिकाको अध्यक्ष उपाध्यक्ष, डुङ्गेश्वर गाउँपालिकाको अध्यक्ष उपाध्यक्ष र ठाटीकाँध गाउँपालिकाको उपाध्यक्ष एमालेले जितेको हो। नेपाली कांग्रेसले दुल्लु नगरपालिकाको प्रमुख, चामुण्डाविन्द्रासैनी नगरपालिकाको प्रमुख उपप्रमुख जतेको छ। यस्तै महाबु गाउँपालिकाको अध्यक्ष उपाध्यक्ष, भैरबी गाउँपालिकाको अध्यक्ष उपाध्यक्ष, ठाटीकाँध गाउँपालिकाको अध्यक्ष र भगवतीमाई गाउँपालिकाको उपाध्यक्ष कांग्रेसले जितेको छ। माओवादी केन्द्रले दैलेखको दुई वटा स्थानीय तहको अध्यक्ष जितेको छ। माओवादीले नौमूले गाउँपालिका र भगवतीमाई गाउँपालिकाको अध्यक्ष जितेको हो। एकीकृत समाजवादी पार्टीले पनि एक स्थानीय तहको उपाध्यक्ष जितेको छ। एकीकृत समाजवादीले नौमूले गाउँपालिकाको उपाध्यक्ष जितेको हो। यसैबीच दैलेखका ९० वटा वडाको मतपरिणाम सार्वजनिक भइसकेको छ। ९० वटा वडाहरुमध्ये एमालेले ३९ वटा वडामा वडाध्यक्ष जित हात पारेको छ। कांग्रेसले ३६, माओवादी केन्द्रले ६, एकीकृत समाजवादीले ५, नेपाल मजदुर किसान पार्टीले ३ वटा वडाको वडाध्यक्ष जितेको छ। एक जना वडाध्यक्ष भने स्वतन्त्रबाट निर्वाचित भएका छन्। हेर्नुस्, कहाँ कसले जिते? नारायण नगरपालिका प्रमुख लोमन शर्मा (नेकपा एमाले) उपप्रमुखतप्ताकुमारी खड्का (नेकपा एमाले) आठबीस नगरपालिका प्रमुखतर्कबहादुर बडुवाल (नेकपा एमाले) उपप्रमुखकल्पनाकुमारी थापा (नेकपा एमाले) दुल्लु नगरपालिका प्रमुखभरतप्रसाद रिजाल (नेपाली काँग्रेस) उपप्रमुखविना कार्की (नेकपा एमाले) चामुण्डाविन्द्रासैनी नगरपालिका प्रमुख गणेशबहादुर शाही (नेपाली काँग्रेस) उपप्रमुख मनसराकुमारी शर्मा (नेपाली काँग्रेस) नौमूले गाउँपालिका अध्यक्षछविराम सुवेदी (नेकपा माओवादी केन्द्र) उपाध्यक्ष गंगबहादुरशाही (एकीकृत समाजवादी) डुङ्गेश्वर गाउँपालिका अध्यक्षसुन्दरकुमार केसी (नेकपा एमाले) उपाध्यक्षकलावती न्यौपाने (नेकपा एमाले) महाबु गाउँपालिका अध्यक्षलछुमन गुरुङ्ग (नेपाली काँग्रेस) उपाध्यक्षमञ्जुकुमारी शर्मा पाण्डे (नेपाली काँग्रेस) गुराँस गाउँपालिका अध्यक्षटोपबहादुर बिसी (नेकपा एमाले) उपाध्यक्षशिवाकुमारी खड्का (नेकपा एमाले) भैरबी गाउँपालिका अध्यक्षरिता शाही (नेपाली काँग्रेस) उपाध्यक्षदेवी भण्डारी (नेपाली काँग्रेस) ठाटीकाँध गाउँपालिका अध्यक्षरक्षबहादुर शाह (नेपाली काँग्रेस) उपाध्यक्षदेवीराम बडुवाल (नेकपा एमाले) भगवतीमाई गाउँपालिका अध्यक्षगणेशकुमार थापा (नेकपा माओवादी केन्द्र) उपाध्यक्षमिना कुमारी खड्का (नेपाली काँग्रेस)"
स्याङ्जाको चापाकोटको प्रमुख र उपप्रमुखमा कांग्रेस विजयी,"स्याङ्जा : चापाकोट नगरपालिकाको प्रमुख र उपप्रमुखमा नेपाली कांग्रेसका उम्मेदवार विजयी भएका छन्। नगरप्रमुखमा देवबहादुर खाँण (ईश्वर) र उपप्रमुखमा इशा राना बिजयी भएकी हुन्। उपप्रमुखमा रानाले ७ हजार ४१३ मत प्राप्त गर्दा उनका प्रतिस्पर्धी नेकपा एमालेका सृष्टि मल्लले ६ हजार ३७६ मत पाइन्। खाँणले ९ सय ३५ र रानाले एक हजार ३७ मतले पछि पार्दे प्रमुख र उपप्रमुखमा निर्वाचित भएका हुन्। नगरका १० वटामध्ये ३, ४, ५, ६ र ८ गरी पाँच वटामा नेपाली कांग्रेस र १, २, ७, ९ र १० गरी पाँच वटा नेकपा एमालेका वडा अध्यक्षका उम्मेदवारहरु विजयी भएका छन्। नगरपालिकाको १ मा एमालेका भुपराज वस्ती, २ मा एमालेका टिकाराम श्रेष्ठ, ३ मा कांग्रेसका जुतबहादुर राना, ४ मा कांग्रेसका अर्जुनबहादुर खाँण, ५ मा कांग्रेसका वल बहादुर श्रेष्ठ, ६ मा कांग्रेसका तारादेवी पोखरेल, ७ मा एमालेका मोहन केसी, ८ मा कांग्रेसका टोपलाल न्यौपाने, ९ मा एमालेका कृष्ण सुवेदी, १० मा एमालेका रामु कोइराला निर्वाचित भए। २०७४ को स्थानीय तह निर्वाचनमा पनि चापाकोट नगरपालिकाको प्रमुख र उपप्रमुखमा नेपाली कांग्रेसका उम्मेदवार शिव गिरी र विमला श्रेष्ठ विजयी भएका थिए। चापाकोट नगरपालिकामा २१ हजार ५४६ जना मतदाता रहेकोमा १४ हजार ८५०६ जनाले मतदान गरेका थिए।"
"म्याग्दीको अन्नपूर्णमा मतगणना संचालन, नारच्याङमा कांग्रेसको प्यानल विजयी","बेनी : म्याग्दीको अन्नपूर्ण गाउँपालिकाको मतगणना कार्य तीन दिनपछि बुधबार दिउँसोदेखि संचालन भएको छ। नेपाली कांग्रेसका उम्मेद्वारले वडा नम्बर ३ दानामा खसेको र गणना भएको मत संख्या फरक परेको भन्दै पुनःमतगणनाको माग गर्दै निवेदन दिएपछि आइतबार दिउँसो १२ बजेदेखि मतगणना रोकिएको थियो। निर्वाचन आयोगले सोमबार पुनःमतगणना आवश्यक नदेखिएकाले बाँकी वडाहरुको मतगणना सूचारु गराउन निर्वाचन अधिकृतको कार्यालय र सुरक्षा व्यवस्था मिलाउन जिल्ला प्रशासन कार्यालयलाई निर्देशन दिएको थियो। जिल्ला र पालिकास्तरमा राजनीतिक दल र उम्मेद्वारसहितको सर्वदलीय, सर्वपक्षीय बैठक बसेर बुधबार दिउँसो १ बजेदेखि मतगणना सुरु गरिएको सहायक निर्वाचन अधिकृत सुरणप्रसाद शर्मा पौडेलले बताए। वडा नम्बर ४ नारच्याङमा नेपाली कांग्रेसका वडाध्यक्षका उम्मेदवार लोकबहादुर फगामीको प्यानल विजयी भएको छ। फगामीले ६०६ मत ल्याएर विजयी हुँदा उनका प्रतिस्पर्धी एमालेका तेज गुरुङले ४०१ मत पाए। वडा सदस्यमा कांग्रेसका भीमबहादुर शेर्पुजा, श्याम पुर्जा, यामकुमारी सोन्तजा र सुकमाया विश्वकर्मा निर्वाचित भएका छन्। एक हजार ५९ मत खसेको नारच्याङबाट गाउँपालिका अध्यक्षमा एमालेका भारतकुमार पुनलाई ४०८, कांग्रेसका बलबहादुर तिलिजालाई ५९२, उपाध्यक्षमा एमालेकी दिवाकुमारी तिलिजालाई ४१० र कांग्रेसकी ललिता तिलिजालाई ५८६ मत प्राप्त भएको छ। चार वटा वडाको मतगणना सकिँदासम्म अध्यक्षमा एमालेका भारतले एक हजार ६१४, कांग्रेसका बलबहादुरले एक हजार ४२५, उपाध्यक्षमा एमालेकी दिवाले एक हजार ६२६ र कांग्रेसकी ललिताले एक हजार ४२३ मत पाएका निर्वाचन अधिकृतको कार्यालयले जनाएको छ।"
"धनकुटाको महालक्ष्मी र पाख्रिवासमा गठबन्धन, धनकुटा र सहिदभूमिमा एमालेको जीत","धनकुटा : स्थानीय तह निर्वाचनको पछिल्लो मत परिणाम अनुसार महालक्ष्मी नगरपालिका र पाख्रिवास नगरपालिकामा गठबन्धन र धनकुटा नगरपालिका र सहिदभूमि गाउँपालिकामा नेकपा एमालेका उम्मेदवार निर्वाचित भएका छन्। जिल्लाको सबै सात स्थानीय तहको अन्तिम नतिजा सार्वजनिक भइसकेको छ। जसमा गठबन्धन चार र नेकपा एमाले तीन स्थानीय तहमा विजयी भएका छन्। यसअघि साँगुरीगढी गाउँपालिका र छथरजोरपाटी गाउँपालिकामा गठबन्धन र चौविसे गाउँपालिकामा नेकपा एमालेले जित हासिल गरेको थियो। पाख्रिवास नगरपालिकाको प्रमुखमा गठबन्धनकोतर्फबाट उम्मेदवार बनेका नेपाली कांग्रेसका ज्ञानबहादुर गुरुङ निर्वाचित भएका छन्। उनले निकटम प्रतिद्वन्द्वी नेकपा एमालेका भीम राईलाई पराजित गरे। मेयरमा विजयी गुरुङले ५ हजार ४९८ मत प्राप्त गर्दा एमालेका भिम राइले ५ हजार ५३ मत प्राप्त गरे। उपप्रमुखमा एमालेकि नम्रता देउजाले बाजी मारिन्। देउजाले ५ हजार ६२ मत प्राप्त गर्दा गठबन्धनका उम्मेदवार माओवादीका ओमप्रकाश निरौलाले ४ हजार ६४१ मत प्राप्त गरे। पाख्रिवास नगरपालिकाको वडा नं २, ३, ७, ९ र १० वडा नेकपा एमाले र वडा नं १, ४, ५, ६ र ८ नं वडामा गठबन्धनका उम्मेदवार विजयी भए। महालक्ष्मी नगरपालिकाको प्रमुखमा गठबन्धनका ध्रुवराज राय निर्चाचित भएका छन्। रायाले नेकपा एमालेबाट उम्मेदवार वनेका दिपक वुढाथोकीलाई १ हजार ३५ मतको फराकिलो अन्तरले पराजित गरेका थिए। विजयी रायले ५ हजार ८ सय ७ र पराजित वुढाथोकीले ४ हजार ७ सय ७२ मत प्राप्त गरे। त्यस्तै उपमेयरमा गठबन्धनको उम्मेदवार प्रेम खड्कालाई ६ सय ७५ मतले पराजित नेकपा एमालेकी मञ्जुकुमारी अधिकारी विजयी भइन्। उनले ५ हजार १ सय ६ मत प्राप्त गरिन्। भने उनका निकटम प्रतिद्वन्द्वी खड्काले ४ हजार ४ सय ३१ मत प्राप्त गरे। त्यस्तै महालक्ष्मी नगरपालिकाको वडा नं १, ४, ८, ९ वडा नेकपा एमाले र वडा नं २, ३, ५, ६, ७ वडा गठबन्धनका उम्मेदवार विजयी भए। नेकपा एमालेका उम्मेदवार चिन्तत तामाङ धनकुटा नगरपालिका प्रमुखमा निर्वाचित भएका छन्। उनले निकटम प्रतिद्वन्द्वी गठबन्धनको तर्फबाट उम्मेदवार बनेका नेपाली कांग्रेसका दिनेश राईलाई १४ मतको झिनो अन्तरले पराजित गर्दै तामाङ नगरप्रमुखमा निर्वाचित भएका छन्। तामाङले ७ हजार ६ सय ६६ र पराजित राईले ७ हजार ६ सय ५२ मत प्राप्त गरे। त्यस्तै उपमेयरमा नेकपा एमालेकै भीम देवी खनाल निर्वाचित भइन्। उनले गठबन्धनको तर्फबाट उम्मेदवार वनेका नेकपा माओवादी केन्द्रका गणेश बहादुर विष्टलाई ४ सय ८७ मतले पराजित गरिन्। उपमेयरमा निर्वाचित खनालले ७ हजार १ सय ९६ र विष्टले ६ हजार ६ सय २९ मत प्राप्त गरे। धनकुटाको वडा नं ३, ५, ६, ७ र १० वडा गठबन्धनले र वडा नं १, २, ५, ८ र ९ वडामा नेकपा एमालेका उम्मेदवार विजयी भए। यस्तै सहिदभूमि गाउँपालिमा पनि नेकपा एमालेका उम्मेदवारले विजय हासिल गरेको छ। निवर्तमान अध्यक्ष समेत रहेका नेकपा एमालेका मनोज राईले गठबन्धनको तर्फबाट उम्मेदवार वनेका नेकपा एकिकृत समाजवादीका जीतवहादुर राईलाई १ सय ८७ मतान्तरले पराजित गर्दै अध्यक्षमा पूनः निर्वाचित भएका हुन्। विजयी मनोज राईले ४ हजार २ सय १४ र उनका निकटम प्रतिद्वन्द्वी जीतवहादुरले ४ सय २७ ले प्राप्त गरे। त्यस्तै सोही गाउँपालिकाको पूनः उपाध्यक्षमा निवर्तमान उपाध्यक्ष समेत रहेकी नेकपा एमालेकी रत्नेश्वरी राई निर्वाचित भइन्। उनले गठबन्धनको तर्फबाट उम्मेदवार वनेका नेपाली कांग्रेसका तोर्णबहादुर खड्कालाई १ हजार ३ सय १ मतले पराजित गरिन्। उपाध्यक्षमा विजयी राईले ४ हजार ६ सय २२ र उनका निकटम प्रतिद्वन्द्वी खड्काले ३ हजार ३ सय ७१ मत प्राप्त गरे। सो गाउँपालिकाको वडा नं १, ४ र ५ गठबन्धनले र २, ३, ६ र ७ वडा नेकपा एमालेका उम्मेदवार विजयी भए।"
ठाकुरबाबा नगरको प्रमुखमा कांग्रेसका तिलक र उपप्रमुखमा एमालेकी विना विजयी,"गुलरिया : बर्दियाको ठाकुरबाबा नगरपालिकाको नगरप्रमुखमा नेपाली कांग्रेसका तिलकराम लम्साल र उपप्रमुखमा नेकपा एमालेकी विना भट्टराई विजयी भएका छन्। निकटतम प्रतिद्वन्दी प्रमुखमा माओवादी केन्द्रका नेत्रराज आचार्य र उपप्रमुखमा नेपाली कांग्रेसकी मञ्जुकुमारी चौधरीलाई पराजितगर्दै प्रमुख उपप्रमुख कांग्रेस र एमालेबाट निर्वाचित भएका हुन्। लम्सालले ९ हजार ४२ मत प्राप्त गरे। माओवादीका आचार्यले ६ हजार ८१८ मत प्राप्त गरेका छन्। उपप्रमुख पदकी विजेता एमालेकी भट्टराईले ८ हजार १७६ मत प्राप्त गरी कांग्रेसकी चौधरीलाई ७ हजार ६७४ मतमै समेटिन्। एमालेका प्रमुख घन नारायण श्रेष्ठ ६ हजार ५८१ र माओवादीकी उपप्रमुख ६ हजार १६९ मतमा समेटिएका छन्। ठाकुरबाबा नगरपालिकामा ९ वटा वडाहरु छन्। जसमध्ये ५ वटा वडामा कांग्रेस ३ वटा वडा माओवादी केन्द्र र एउटा वडा नेकपा एमालेले जितेको छ। नेपाली कांग्रेसबाट वडा नम्वर २ को वडा अध्यक्षमा कमलप्रसाद चपाइँ, ४ मा सूर्य बहादुर विष्ट, ६ मा जयप्रसाद पौड्याल, ७ मा लम बहादुर विष्ट र वडा नम्वर ८ मा टेकबहादुर वडुवाल सिजापति विजयी भएका छन्। माओवादी केन्द्रबाट वडा नम्वर १ मा निमराज खनाल, ५ मा शम्भु प्रसाद थारु र ९ नम्वर वडाको वडा अध्यक्षमा राधा चौधरी विजयी भएकी छिन्। नेकपा एमालेबाट वडा नम्वर ३ को अध्यक्षमा श्रीकृष्ण थारु विजयी भएको निर्वाचन अधिकृतको कार्यालय ठाकुरबाबाले जनाएको छ।"
खगराजको प्रस्ताव : पालिका विशेषको विकास निगम प्राधिकरण बनाऔं,"काठमाडौं : नेकपा एमालेका सांसद खगराज अधिकारीले पालिका विशेषको विकास निगम बनाउन प्रस्ताव गरेका छन्। संसदमा विनियोजन विधेयकका सिद्धान्त र प्राथमिकतामाथि छलफलमा भाग लिँदै अधिकारीले विकास निगम प्राधिकरण बनाएर सम्पूर्ण जनसंख्यालाई स्वामित्व दिनसक्ने बनाउनुपर्ने बताएका हुन्। उनले भने, कुनै पनि विकास आयोजना या सिद्धान्त निर्माण गर्दा दुनियाँमा नभएको दुई वटा चिज नेपालमा छ। एउटा संस्कृतिमा धनी छौं, अर्कोमा प्रकृति छ। यो हाम्रो आफ्नै साधन स्रोत हो। यसलाई राष्ट्रिय पुँजीमा निर्माण गरौं। उत्पादकत्व बढाऔं। हामीले विकास निगम बनाऔं। पालिका विशेषको विकास निगम बनाऔं। त्यो विकास निगमले त्यहाँ (पालिका)को प्राकृतिक स्रोत साधनलाई व्यवस्थापन गर्ने अधिकार पाउने उनले बताए। त्यसो गर्दा त्यहाँ गिट्टी बालुवा, बन सम्पदा, प्राकृतिक सम्पदा होलान्। विकास निगम प्राधिकरण बनाएर सम्पूर्ण जनसंख्यालाई स्वामित्व दिन सक्ने बनाउ। यो कुरालाई सिद्धान्तमा समेटौं। प्राकृतिक स्रोत साधनको मालिक जनता हुनुपर्यो। तिनीहरुको साझेदारी हुनुपर्यो, उनले भने।"
दैलेखको आठबीस नगरमा एमालेका उम्मेदवार विजयी,"दैलेख : दैलेखको आठबीस नगरपालिकामा नेकपा एमाले विजयी भएको छ। नगरको प्रमुख र उपप्रमुखमा नेकपा एमाले विजयी भएको हो। एमालेबाट प्रमुखमा तर्कबहादुर बडुवाल विजयी भएका छन् भने उपप्रमुखमा एमालेकै कल्पनाकुमारी थापा विजयी भएकी छन्। प्रमुखमा निर्वाचित एमालेका बडुवालले ५ हजार ३ सय २७ मत ल्याएका छन् भने उनका निकटत्म प्रतिद्वन्द्वी नेपाली काँग्रेसका प्रेमप्रकाश शाहीले भने ५ हजार ६६ मत प्राप्त गरेका हुन्। नगरको उपप्रमुखमा निर्वाचित एमालेकी थापाले ५ हजार १ सय १३ मत प्राप्त गरिन् भने उनकी निकटतम् प्रतिद्वन्द्वी नेपाली कांग्रेसकी निशा थापाले ४ हजार ९ सय ६५ मत ल्याएर पराजित भएकी हुन्। यसअघि २०७४ मा भएको स्थानीय तह निर्वाचनमा आठबीस नगरपालिकाको प्रमुख नेकपा एमाले र उपप्रमुखमा नेपाली काँग्रेसले जितेको थियो। यो पटक प्रमुख र उपप्रमुखमा नेकपा एमाले विजयी भएको छ। ९ वटा वडा रहेको यो नगरपालिकामा नेकपा एमालेले ५ वटा वडा र नेपाली काँग्रेसले ४ वटा वडा जितेको छ। नेकपा एमालेबाट आठबीस नगरपालिकाको वडा नम्बर १ मा बमबहादुर रावत, २ मा कलम कामी, ४ मा टेकबहादुर माझी, ६ मा नवराज शर्मा र ८ मा अदल शाही विजयी भएका छन्। यस्तै, नेपाली कांग्रेसले ३ वडा जितेको छ। वडा नम्बर ३ मा नगेन्द्रराज कार्की, ५ मा बजिरसिंह विक, ७ मा जैसिंह कठायत र ९ मा शेरबहादुर सिजापती विजयी भएका छन्।"
धनगढीमा झण्डै तेब्बर मतले गोपाल हमालको अग्रता,कैलाली : धनगढी उपमहानगरपालिकाको मेयरमा स्वतन्त्र उम्मेदवार गोपाल हमालले अग्रता कायमै राखेका छन्। बुधबार साँझ साढे पाँच बजेसम्म २६ हजार ४१९ मत गणना हुँदा हमालले १२ हजार ३०४ मत प्राप्त गरेका छन्। निकटम प्रतिद्वन्द्वी कांग्रेसका नृपबहादुर ओडले ५ हजार ८९२ मत प्राप्त गरेका छन्। हमाल ओडभन्दा ६ हजार ४१२ मतले अगाडि छन्। यो झण्डै तेब्बर मतान्तर हो। एमालेका रणबहादुर चन्दले २ हजार ७५२ मत प्राप्त गरेका छन्। उपमेयरमा माओवादी केन्द्रकी शान्ति अधिकारी क्षेत्रीले ५ हजार ३०९ मत प्राप्त गरेर अग्रता लिइरहेकी छन्। एमालेकी कन्दकला रानाले ४ हजार ७०० मत प्राप्त गरेकी छन्। स्वतन्त्र उम्मेदवार प्रभाकर भण्डारीले ३ हजार १५९ मत प्राप्त गरेर तेस्रो स्थानमा छन्।
जाजरकोटको बारेकोटमा निवर्तमान अध्यक्षलाई पराजित गर्दै एमालेका गिरी विजयी,जाजरकोट : जाजरकोटको बारेकोट गाउँपालिकामा सत्ता गठबन्धनका उम्मेदवारलाई पराजित गर्दै नेकपा एमालेका वीरबहादुर गिरी अध्यक्षमा निर्वाचित भएका छन्। सत्ता गठबन्धनका साझा उम्मेदवार नेपाली कांग्रेसका निवर्तमान गाउँपालिका अध्यक्ष महेन्द्रबहादुर शाहलाई १०९ मतले पराजित गर्दै गिरी अध्यक्षमा विजयी भएका हुन्। अध्यक्षमा निर्वाचित गिरीले तीन हजार नौ सय ५४ मत प्राप्त गरेका छन्। उनका निकटतम प्रतिद्धन्दी कांग्रेसका महेन्द्रबहादुर शाहले ती हजार आठ सय ४५ मत प्राप्त गरेका छन्। यस्तै उपाध्यक्षमा गठबन्धनका साझा उम्मेदवार नेकपा माओवादी केन्द्रका नरबहादुर गिरी निर्वाचित भएका छन्। उपाध्यक्षमा निर्वाचित गिरीले तीन हजार छ सय ६३ मत प्राप्त गरेका छन्। उनका प्रतिस्पर्धी नेकपा एमालेकी गिता सिंहले तीन हजार चार सय एक मत प्राप्त गरेकी छन्। २०७४ सालको स्थानीय तहको निर्वाचनमा कांग्रेसको तर्फबाट महेन्द्रबहादुर शाह निर्वाचित भएका थिए। तर यस पटक सत्ता गठबन्धनबाटै धोका पाएपछि उनी पराजित भएका हुन्। बारेकोट गाउँपालिकामा नेकपा माओवादी केन्द्र र नेपाली कांग्रेसवीच चुनावी गठबन्धन भएको थियो तर एमालेले एक्लै निर्वाचनमा होमिएको थियो। अध्यक्षमा निर्वाचित गिरी प्रेस चौतारी नेपालका पूर्व केन्द्रीय उपाध्यक्षसमेत हुन्।
२०७४ को तुलनामा सुरक्षामा अब्बल चितवनको निर्वाचन,"चितवन : २०७४ को स्थानीय तहको निर्वाचनमा जिल्लाको २१ ठाउँमा बम राखेर आतंकित पार्ने काम भएको थियो। तीन स्थानमा पेट्रोल बम प्रहार भएको थियो। माडीमा गठबन्धनका कार्यकर्ताबीच झडप भएको थियो। त्यही घटनाले सुरक्षा चुनौती बढाएको चितवनमा यसपालिको निर्वाचनभर केही घटना भएन। सर्वत्र चासो र चर्चामा रहेको चितवनको निर्वाचनमा सामान्य घटनासमेत भएन। राष्ट्रिय राष्ट्रिय राजनीतिसँग जोडिएको चितवनमा सुरक्षित तवरले निर्वाचन सम्पन्न भएको छ। जिल्लामा एउटा महानगरपालिका, पाँच नगरपालिका र एउटा गाँउपालिका छ। विगतको निर्वाचनको तुलना गर्दा चितवनको सुरक्षा ब्यवस्था अहिलेसम्मकै सफल हो। निर्वाचनमा चितवनमा मात्रै करिब दुई हजार ९ सय सुरक्षाकर्मी खटिएका थिए। म्यादी प्रहरीमात्रै एक हजार ६५१ जना खटिएका छन्। सशस्त्र प्रहरीका ३१४ जना परिचालित थिए। चितवनको सुरक्षा ब्यवस्थामा चासो राखेर डीआईजी पूजा सिंहसमेत चितवन आएकी थिइन्। नेपाली सेनाले बाहिरी घेरा सम्हालेको थियो। त्यस्तै सशस्त्र प्रहरी मतदानस्थल बाहिर र मोबाइल गस्तीमा थियो। नेपाल प्रहरीले मतदाताको सुरक्षासहित भित्री घेराको सुरक्षा गरेको थियो। जिल्लामा कुनै पनि घटना नभई निर्वाचन सफल बनाउन चितवन प्रहरी सफल भएको जिल्ला प्रहरी कार्यालयका प्रहरी उपरीक्षक नवराज अधिकारीले बताए। निष्पक्ष भयरहित र सुरक्षित वातावरणमा निर्वाचन सफल भएको छ, एसपी अधिकारीले भने, कुनै पनि पनि घटना हुन दिएनौं। सबैको सहयोगबाट पूर्ण रुपमा सुरक्षित ढंगबाट शान्तिपूर्ण रुपमा निर्वाचन सफल भएको हो। मतदानपछि सीसीटिभी क्यामेराको निगरानीमा मतपेटिकालाई राखिएको छ। मतगणनास्थलमा ८ वटा क्यामेरा जडान गरिएको छ। सात फिट अग्लो तारको जालीको वार बनाएर मतगणना गरिएको छ। मतगणनाको लागि उम्मेदवारका निश्चित प्रतिनिधिबाहेक अरुलाई जान रोकिएको छ। मतगणना स्थलसम्म पुग्न तीन वटा सुरक्षा घेरा पार गर्नुपर्छ। मुख्य गेट, केन्द्रको गेटमा कडा सुरक्षा दिइएको छ। त्यसको भित्र हलमा मत गनिएको स्थानको छेउमा सुरक्षा घेरा छ। केन्द्रीय राजनीतिको प्रतिष्ठासँग जोडिएको भरतपुरमा मुख्य गरेर भरतपुर महानगरपालिकाको निर्वाचनलाई विपक्षी दलहरुले आशंका गरेका थिए। तर प्रहरीले निर्वाचनको सुरक्षालाई सफल बनाएको छ। चितवन प्रहरीले निर्वाचनलाई सुरक्षालाई नियन्त्रण बाहिर जान दिएन। भरतपुरमा नेपाली कांग्रेस, माओवादी केन्द्रसहितको सत्ता साझेदार पाँच दलीय गठबन्धन र एमालेबीच चुनावी प्रतिस्पर्धा थियो। गठबन्धनका तर्फबाट माओवादी केन्द्रका अध्यक्ष पुष्पकमल दाहाल प्रचण्डकी छोरी रेणु दाहाल दोस्रो कायर्कालका लागि चुनाव लडेकी छन्। नेकपा फुटेपछि बढेको तिक्तताको प्रतिशोधको भावमा रहेको एमालेले सत्ताको शक्ति माथि आशंका गरेको थियो। तर जिल्लाको सुरक्षा निकाय मजबुत भएको कारण कसेले पनि प्रश्न गर्न पाएनन्। एमालेले यसअघि मतपत्र च्यातिएको घटनालाई बारम्बार उठाउँदै आएको छ। धाँधली हुनसक्ने आशंका एमालेको थियो। तर जिल्लाको सुरक्षा ब्यवस्था कडा भएको कारण प्रश्न उठाउन सकेका छैनन्। पर्यवेक्षकहरुलेसमेत सुरक्षा अवस्थताको प्रशंसा गरेका छन्। चितवनको निर्वाचन नमूनाको भएको प्रमुख जिल्ला अधिकारी अश्मान तामाङले बताए। विगतको निर्वाचन हेर्दा कही न कही घटना भएको थियो। त्यसैको आधारमा हामीले सुरक्षा रणनिति बनाएर सुरक्षित, भयरहित निर्वाचन सफल बनाएका छौ, उनले भने, विश्वसनीय, भयरहित मात्रै होइन सुरक्षाको दृष्टिले चितवनको निर्वाचन नमूनाको भएको छ। निर्वाचनको केही दिनअघि भरतपुरमा अनिल परियारको हत्या भएको थियो। नेपाली कांग्रेसका प्रतिनिधि परियारको हत्याको कारण राजनीतिक नभएको प्रहरीको भनाइ छ। घटनाबारे अनुसन्धान जारी रहेको प्रहरीको भनाइ छ।"
धरानको मतगणना स्थलमा सेना परिचालन,धरान : धरान उपमहानगरपालिका वडा नम्बर २० मा १८ वटा मतपत्रमा मतदान अधिकृतको हस्ताक्षर नभएको पाइए पश्चात् माओवादी केन्द्रका कार्यकर्ताले आन्दोलन सुरुगरेपछि धरानको मत गणनास्थलामा सेना परिचालन भएको छ। १८ मत सदर गरिए माओवादीको ११ भोट सदर हुने छ र माओवादी उम्मेदवारले विजय गर्ने भएपछि माओवादी आन्दोलित भएको हो। १८ मत मतदान अधिकृतको हस्ताक्षर नभएको पाइएपछि निर्वाचन अधिकृतको कार्यालयले बैठक बसि मतदान अधिकृतलाई विभागिय कारवाही गर्ने निर्णय गरेका छन्। माओवादीका नेता राजेन्द्र किरातिले १८ मत सदर नगरिए धरान २० मा पुनः मतदानको ब्यवस्था गर्न माग गरेका छन्। उनले जनताले दिएको मत मतदान अधिकृतको चरम लापरवाहीले बदर भएको भन्दै आपत्ती प्रकट गरे।
मोरङको लेटाङमा एमाले विजयी,विराटनगर : गठबन्धनका उम्मेदवारलाई पराजित गर्दै मोरङको लेटाङ नगरपालिकाको दुवै पदमा एमालेका उम्मेदवार विजयी भएका छन्। मेयरमा भुपेन्द्रकुमार लावती र उपमेयरमा कृष्णकुमारी निरौला निर्वाचित भएका हुन्। बुधबार सार्वजनिक भएको अन्तिम मतपरिणामअनुसार लावतीले १० हजार २२७ मत ल्याएर गठबन्धनबाट उम्मेदवार बनेका कांग्रेसका ज्ञानेन्द्र ढकाललाई पराजित गरे। ढकालले ८ हजार १०५ मत मात्रै ल्याए। लावती र ढकालको मतान्तर २ हजार १२२ रहेको छ। उपमेयरमा निर्वाचित निरौलाले ९ हजार ४६० मत ल्याइन्। उनले गठबन्धनबाट उपमेयरको उम्मेदवार रहेका नेकपा (माओवादी केन्द्र)का कृष्णप्रसाद लम्साललाई पराजित गरेकी हुन्। लम्सालले ४ हजार ९०५ मतमात्रै ल्याए। २०७४ सालको निर्वाचनमा एमाले उम्मेदवार लावतीलाई पराजित गर्दै कांग्रेसका शंकर राई लेटाङको मेयरमा निर्वाचित भएका थिए। यसपटक भने लावतीले गठबन्धनका उम्मेदवारलाई पराजित गर्दै नगरको नेतृत्व गर्ने मौका पाएका हुन्। त्यतिबेला उपमेयरमा निरौलाले नै निर्वाचित भएकी थिइन्। दोस्रो कार्यकालका लागि उनी पुनः सोही पदमा विजयी भएकी हुन्।
पाल्पाको बगनासकाली गाउँपालिका अध्यक्ष बनिन् सरस्वती चिदी,"तानसेन : पाल्पाले बगनासकाली गाउँपालिकाले महिला अध्यक्ष पाएको छ । सबैजसो स्थानमा प्रमुख पदमा पुरुषले कब्जा जमाइरहँदा पाल्पा बगनासकाली गाउँपालिकामा नेकपा एमालेकी उम्मदेवार सरस्वती चिदी पाल्पामै पहिलो पटक महिला प्रमुख भएकी हुन् । नेकपा एमालेकी उम्मेदवार चिदीले नेपाली कांग्रेसकी सुनिता अधिकारीलाई पराजय गरी पाल्पाको पहिलो महिला अध्यक्ष बनेकी हुन् । एमाले उम्मेदवार चिदीले ८ सय ३३ मत अन्तरले कांग्रेसकी अधिकारीलाई पराजित गरेकी हुन् । चिदीले ६ हजार ४ सय ६६ मत प्राप्त गरी विजय हाँसिल गरिन् भने नेपाली कांग्रेसकी अधिकारीले ५ हजार ६ सय ३३ मत प्राप्त गरिन्। चिदी २०७४ सालको स्थानीय तह निर्वाचनमा पालिकाको उपाध्यक्षमा विजयी भएकी थिइन् । पालिकाको उपाध्यक्षमा नेकपा एमालेकै हरिप्रसाद पाठक विजयी भएका छन् । एमालेका पाठकले १ हजार ८५ मतले नेकपा एकीकृत समाजवादीका खिमानन्द पाण्डेयलाई पराजित गरे। एमालेका पाठकले ५ हजार ८ सय ७३ मत प्राप्त गरी विजयी भए । एकीकृत समाजवादीका पाण्डेयले ४ हजार ७ सय ७८ मत प्राप्त गरे। ९ वटा वडा रहेको बगनासकालीमा ६ वटा वडामा नेकपा एमाले र ३ वटा वडामा नेपाली कांग्रेस विजयी भएको छ । नेकपा एमालेले वडा नम्बर २ बाट तिर्थप्रसाद भट्टराई, वडा नं ३ बाट टिकाबहादुर थापा, वडा नं ४ बाट जितबहादुर कनौजे, वडा नं ५ बाट ओम प्रकाश गैरे, वडा नं ७ बाट गण बहादुर बुढाथोकी र वडा नं ८ बाट मोतिलाल बस्याल विजयी भएका छन् । नेपाली कांग्रेसबाट वडा नं १ बाट शेरबहादुर चिदी, वडा नं ६ बाट लक्ष्मीप्रसाद अधिकारी र वडा नं ९ बाट थानेश्वर तिमिल्सिना विजयी भएका छन् । २०७४ सालको स्थानीयको निर्वाचनमा पालिका अध्यक्षसहित ५ वटा वडा जितेको कांग्रेसले २०७९ को निर्वाचनमा ३ वडामा खुम्चिएको छ । अघिल्लो निर्वाचनमा एमालेले उपाध्यक्षसहित ४ वटा वडा जितेकोमा २०७९ को निर्वाचनमा अध्यक्ष, उपाध्यक्ष सहित ६ वटा वडामा जित हाँसिल गरेको हो। पाल्पामा सम्पन्न भएको ९ वटा पालिकाको मतपरिणाअनुसार एमाले अग्रस्थानमा रहेको छ । एमालेले ५ अध्यक्ष, ४ उपाध्य, कांग्रेसले २ प्रमुख, १ अध्यक्ष, १ उप प्रमुख, २ उपाध्यक्ष र नेकपा माओवादीले १ अध्यक्ष, १ उप प्रमुख, १ उपाध्यक्ष पदमा जित हाँसिल गरेको छ । ८१ वडा रहेको पाल्पामा ७६ वडाको मतपरिणाम सार्वजनिक हुँदा एमाले ३८, कांग्रेस ३२, माओवादी केन्द्र ५ र जनमोर्चाले १ वटा वडामा जित हाँसिल गरेको छ। पाल्पामा पहिलो पटक प्रमुख पदमा विजयी भएकी बगनासकाली गाउँपालिकाकी नव निर्वाचित अध्यक्ष सरस्वती चिदी । तस्बिर : अन्नपूर्ण"
"गोरखा नगरपालिकाको मेयरमा राना, उपमेयरमा पुन विजयी","गोरखा : गोरखा नगरपालिकाको मेयरमा कृष्ण राना विजयी भएका छन्। नेकपा माओवादी केन्द्रबाट उम्मेदवार बनेका राना ८,९६४ मत प्राप्त गरी मेयरमा विजयी भएका हुन्। त्यस्तै उपमेयरमा सपना पुन बिजयी भएका छन्। नेपाली कांग्रेसबाट उपमेयरमा उम्मेदवार बनेकी पुन ७,४५३ मत प्राप्त गरी विजयी भएकी हुन्। मेयरमा विजयी रानाले नेपाली कांग्रेसबाट सोही पदका उम्मेदवार राजनराज पन्तलाई १,८५६ मत अन्तरले पछाडि पारेका हुन्। अहिले पराजित भएका पन्तले यस अघिको स्थानीय निर्वाचनमा रानालाई पराजित गरेका थिए। गोरखा नगरपालिकामा जनता समाजवादी पार्टी र माओवादी केन्द्रबीच तालमेल भएको थियो। तालमेलपछि प्रमुखमा माओवादी केन्द्रले मेयरमा र जनता समाजवादी पार्टीले उपमेयरमा उम्मेदवारी दिएका थिए। जनता समाजवादी पार्टीबाट उपमेयरका उम्मेदवार नारायण खत्री भने पराजित बएका छन्। उनी सपना पुनसित ७३५ मतले पछाडि परेका हुन्।"
इलामको देउमाइमा एमालेको पुरानै नेतृत्व,इलाम : इलामको देउमाई नगरपालिकाको नगर प्रमुख र उपप्रमुख दुबै पद नेकपा एमालेको पुरानै नेतृत्वले विजय हासिल गरेको छ। नगर प्रमुखमा सूर्य पोखरेल ८६९५ मत र उपप्रमुखमा पबिमाया राई ८५६३ मतका साथ बिजयी भएका छन्। दुबै जना २०७४ मा पनि विजयी बनेका थिए। गठबन्धनको तर्फबाट उम्मेदवार बनेका मेयर पदका उम्मेदवार कांग्रेसका होम दुलालले ७६२२ मत र माओवादी केन्द्रका राम राईले ५७६५ मत पाएका छन्। दुलाल पोख्रेलसंग २०७४ मा पनि पराजित बनेका हुन्।
यस्तो छ भरतपुरको नयाँ मत परिणाम,भरतपुर : भरतपुर महानगरपालिकामा माओवादी केन्द्रकी उम्मेदवार रेणु दाहालले अग्रता बढाउँदै लगेकी छन्। पछिल्लो मत परिणामअनुसार दाहालले १९९१ मतान्तरका साथ अगाडि छिन्। ३० हजार १५० मत गणना गर्दा दाहालले ११ हजार ४७ मत ल्याएकी छन् भने एमालेका विजय सुवेदीले ९ हजार ५६ मत ल्याएका छन्। त्यस्तै कांग्रेस बागी उम्मेदवार जगन्नाथ पौडेलले ४ हजार ९४२ मत ल्याएका छन्। त्यस्तै उपमेयरतर्फ कांग्रेसका उम्मेदवार चित्रसेन अधिकारी १३ हजार २०४ मतका साथ अग्रस्थामा छन् भने दोस्रोमा राप्रपाकी हिमला गुरुङ रहेका छन्।
मतपेटिकामा फर्जी मत हालेर निर्वाचनमा धाँधली गरियो : रघुवीर महासेठ,"काठमाडौं : नेकपा एमालेका सचिव रघुवीर महासेठले स्थानीय तहको निर्वाचनमा धाँधली भएको आरोप लगाएका छन्। बुधबार जनकपुरधाममा पत्रकार सम्मेलन गर्दै महासेठले कांग्रेसले नेतृत्व गरेको गठबन्धनले सत्ताको दुरुपयोग गर्दै निर्वाचनमा धाँधली गरेको आरोप लगाए। उनले सिधै जिल्लाबाट परिचालिन कर्मचारी, सुरक्षाकर्मी निष्पक्ष भए पनि स्थानीय तहमा रहेका कर्मचारी तथा प्रहरीले सन्तोषजनक भूमिका निर्वाह गर्न नसकेको टिप्पणी गरे। महासेठले खसेको मतभन्दा बढी मत भेटिए पनि त्यसलाई मान्यता दिएको आरोप लगाए। मधेशका विभिन्न स्थानीय तहमा कांग्रेसले आक्रमण गरी मतदान रद्ध गराएको, मतपेटिका कब्जामा लिई फर्जी मत हाल्न लगाएको, कर्मचारीकै कारण मतपेटिकामा खसेको मतभन्दा बढी मतपत्र फेला परको उनको आरोप छ। उनले गठबन्धन सरकारले अबिलम्व यस्ता क्रियाकलाप बन्द नगरे आफूले कडा कदम चाल्न बाध्य हुने चेतावनी दिए।"
रसुवामा पूर्ण बदर मतको संख्या घट्यो,"रसुवा : शुक्रबार भएको स्थानीय तहको निर्वाचनमा रसुवामा न्यून मत बदर भएको छ। २०७४ सालमा भएको निर्वाचनको तुलनामा यसपटक निकै कम मत बदर भएको हो। २०७४ सालमा भएको निर्वाचनमा २२ हजार ६ सय ८९ मत खसेकोमा १ हजार ६ सय २८ मत बदर भएको थियो। यो ७ दशमलब ५ प्रतिशत हो। तर यसपटक ३० हजार ४ मत खसेको ३ सय १० वटा मत मात्र पूर्ण बदर भएको छ। यो १ दशमलब ३ प्रतिशत हो। नतिजा अनुसार आमाछोदिङ्मो गाउँपालिकामा ३२, उत्तरगयामा ३७, कालिकामा ३९, गोसाइँकुण्डमा १३ र नौकुण्डमा १ सय ८९ मत बदर भएको हो। यसपटक मतदाता शिक्षा कार्यक्रम सञ्चालन नभएतापनि बदर मतको संख्या कम देखिएको जिल्ला निर्वाचन अधिकारी श्रीराम थापाले जानकारी दिए। जिल्लाको आमाछोदिङमोमा ५ हजार ६० मतदाता मध्ये ४ हजार २ सय १४, उत्तरगयामा ८ हजार ४ सय २ मध्ये ६ हजार ५ सय १६, कालिकामा ८ हजार ६ सय ५६ मध्ये ६ हजार ७ सय ७३, गोसाइँकुण्डमा ५ हजार ८ सय ९० मध्ये ४ हजार ७ सय ७३ र नौकुण्डमा १० हजार ५ सय ३७ मध्ये ७ हजार ७ सय २६ ले मतदान गरेका थिए।"
पालुङटार नगरपालिकाको मतगणना रोकियो,"गोरखा : पालुङटार नगरपालिकाको मतगणना स्थगित भएको छ। वडा नम्बर ६ पौवाटारको मत गणना गर्ने क्रममा एउटा मतपेटिकाको शील खुलेको भेटिएपछि मत गणना स्थगित भएको हो। वीरभद्र आधारभूत विद्यालय मतदान केन्द्रको मुचुल्कामा पाँचवटा शील उल्लेख भएको तर मतपेटिकामा चारवटा मात्रै सिल भेटिएपछि विवाद सुरु भएको हो। विवाद सुरु भएपछि करिब तीनबजेदेखि मतगणना रोकिएको हो। विवाद समाधानका लागि सर्वदलीय बैठक बसिरहेको निर्वाचन अधिकृत गोकर्णराज पन्तले बताए। यसअघि १० वटा वडामध्ये सबै वडाको मतगणना समाप्त भइसकेको छ। वडा नं ६ को एउटा मतदानकेन्द्रको मात्र गणना गर्ने बेला बिवाद भएर रोकिएको हो। अहिलेसम्मको मत गणनामा माओवादी केन्द्रका मेयरका उम्मेदवार विवश चिन्तनले पाँच हजार सात सय ८३, निकटत्तम प्रतिद्वन्द्वी जनता समाजवादी पार्टीका उम्मेदवार प्रेम गुरुङले पाँच हजार चार सय २२ मत पाएका छन्। यसअघिका मेयर समेत रहेका कांग्रेस उम्मेदवार दीपकबाबु कँडेलले चार हजार सात सय ५५ मत प्राप्त गरेका छन्। विवाद भएपछि त्यहाँ सुरक्षा ब्यवस्था कडा बनाइएको छ।"
माओवादीका मन्त्रीले मतदान गरेको वडामा कांग्रेसको जीत,गौशाला : मधेस प्रदेशका आन्तरिक मामिला तथा संचारमन्त्री भरतप्रसाद साहले मतदान गरेको वडामा वडाअध्यक्षरुपमा नेपाली कांग्रेसका उम्मेदवारले विजयी हासिल गरेका छन्। मन्त्री साहको गृहनगर गौशाला नगरपालिका वडा नं ६ फुलकाहामा कांग्रेसका उम्मेदवार रामस्वार्थ यादवले ६३७ मत ल्याएर विजयी भएका हुन। यादवले आफ्ना निकटम प्रतिद्वन्द्वी नेकपा माओवादी केन्द्रका उम्मेदवार चन्द्रप्रभा यादवलाई २२ मतले पराजित गरेका हुन्। नेकपा माओवादी केन्द्रले गौशाला नगरपालिकाको उपप्रमुख पदमा मन्त्री साहकी भाईवुहारी जनकदुलारी साह उम्मेदवारी दिएका हुन्।
दुधौली नगर प्रमुखमा माओवादी केन्द्र र उपप्रमुखमा कांग्रेस विजयी,"सिन्धुली : दुधौली नगरपालिकामा गठबन्धन दलका उम्मेदवारहरु विजयी भएका छन्। नगरको प्रमुखमा गठबन्धनबाट माओवादी केन्द्रका दिनेश अधिकारी भारी मतान्तरसहित विजयी भएका हुन्। अधिकारी निकटतम् प्रतिद्वन्द्वी नेकपा एमालेका लक्ष्मण कार्कीलाई ५ हजार १८६ मतान्तरले पछि पार्दै विजयी भएका हुन्। निर्वाचन अधिकृतको कार्यालयका अनुसार अधिकारीले १५ हजार ८ सय ३८ मत पाएका छन्। कार्कीले १० हजार ६ सय ५२ मत पएका छन्। दुधौलीमा सत्तारुढ दलहरुबीच चुनावी गठबन्धन थियो। एमाले एक्ले चुनावी मैदानमा थियो। प्रमुखमा निर्वाचित अधिकारी २०७४ सालको स्थानीय तहको निर्वाचनमा एमालेका घनश्याम राउतसँग मेयर पदमा ३७५ ले पराजित भएका थिए। यस्तै दुधौली नगरपालिकाको उप मेयरमा कांग्रेसका चन्द्रकिशोर थारु विजयी भएका छन्। उनले १४ हजार २ सय १३ मत पाएका छन्। उनका प्रतिस्पर्धी नेकपा एमालेकी बालकुमारी अधिकारीले १० हजार ६ सय ११ मत पाएकी छिन्। बालकुमारी अधिकारी २०७४ सालको स्थानीय तहको निर्वाचनमा दुधौली नगरपालिकाको उपमेयरमा निर्वाचित थिइन्। दुधौली नगरपालिकामा प्रदेश सभा सदस्यमा पराजित गंगा गिरी नेपाली कांग्रेस (विपी) बाट मेयरमा ५ सय ४१ मत प्राप्त गरेका छन्। दुधौली नगरका १४ वडामा नेपाली कांग्रेस, एमाले र नेकपा माओवादी केन्द्रका वडा अध्यक्ष र वडा सदस्यहरु निर्वाचित भएका छन्।"
मुखियापट्टी मुसहरनियामा जसपाका उम्मेदवार विजयी,ढल्केवर(धनुषा) : धनुषाको मुखियापट्टी मुसहरनिया गाउँपालिकामा जनता समाजवादी पार्टी(जसपा) विजयी भएको छ। गाउँपालिका अध्यक्ष र उपाध्यक्ष पदमा जसपाका उम्मेदवार विजयी भएका हुन्। जसपाबाट गाउँपालिका अध्यक्षका उम्मेदवार रहेका जयकुमार यादव निर्वाचित भएका हुन्। उनले नेपाली कांग्रेसका रामबाबु यादवलाई २ हजार ९५५ मतान्तरले पराजित गरेका छन्। गाउँपालिका अध्यक्षमा निर्वाचित भएका जयकुमारले ५ हजार ४१० मत प्राप्त गरेका छन् भने उनका निकटतम प्रतिद्वन्द्धी रामबाबु यादवले २ हजार ४५५ मत प्राप्त गरेका छन्। यसैगरी उपाध्यक्ष पदमा पनि जसपाकै सैदा खातुनले ४ हजार ४१४ मत प्राप्त गर्दै निर्वाचित भएकी छिन्। उनका निकटतम प्रतिद्वन्द्धी कांग्रेसकी अनिता कुमारीले ३ हजार १५२ मत प्राप्त गरेकी छिन्। छ वटा वडा रहेको मुखियापट्टी मुसहरनिया गाउँपालिकामा चारवटामा जनता समाजवादी पार्टी र नेपाली कांग्रेस र नेकपा एकिकृत समाजवादी पार्टीले एकएक वडामा जित हात पारेको छ।
संसद बैठक भोलि १ बजेसम्मका लागि स्थगित,काठमाडौं : प्रतिनिधिसभा बैठक स्थगित भएको छ। अर्को बैठक जेठ ५ गते बिहीबार दिउँसो १ बजे बस्ने गरी सभामुख अग्निप्रसाद सापकोटाले बैठक स्थगित गरेका हुन्। आजको संसद बैठकमा सांसदहरुले विनियोजन विधेयकका सिद्धान्त र प्राथमिकतामाथि छलफलमा भाग लिएका थिए।
भ्रष्टाचार कसैलाई क्षम्य हुदैन : नवनिर्वाचित अध्यक्ष लालचन,"जोमसोम : मुस्ताङको घरपझोङ गाउँपालिकाका नवनिर्वाचित अध्यक्ष मोहनसिंह लालचनले भ्रष्टाचार कसैलाई पनि क्षम्य नहुने उद्घोष गरेका छन्। पहिलो गाउँसभा र नवनिर्वाचित दोश्रो गाउँसभाका सदस्यहरुबीच बुधबार भएको शुभकामना अनुभव आदान प्रदान र बिदाई कार्यक्रममा नवनिर्वाचित अध्यक्ष लालचनले भ्रष्टाचार जस्तो जघन्य अपराधले पालिकाको विकासमा अवरोध पुर्याउने भएकाले सबै जनप्रतिनिधि र कर्मचारीहरुले सचेत भएर काम गर्नुपर्नेमा जोड दिए। नवनिर्वाचित अध्यक्ष लालचनले आफू राज्यको सेवा सुविधा र प्रलोभनले लोभिएर अध्यक्ष बनेको नभई जनताको सेवक भएर काम गर्न जनताले अनुमोदित गरेको स्पष्ट पारे। अध्यक्ष लालचनले आफू पनि भ्रष्ट्राचार नगर्ने र अरुलाई पनि भष्ट्राचार गर्न नदिने बताए। पालिकामा काम गर्ने कर्मचारीहरु राष्ट्र र जनताको सेवक भएकाले प्रशंसनीय कार्य गर्ने कर्मचारीलाई पालिकाले सम्मान गर्ने र भष्ट्राचार लिप्त कर्मचारीलाई खबरदारी गर्न आफूले कुनै कसुर बाँकी नराख्ने उल्लेख गरे। संघीयताको संक्रमणकालमा पनि पहिलो गाउँसभाले सकात्मक कार्यहरु गर्दै आईरहेको उल्लेख गर्दै अध्यक्ष लालचनले पहिलो गाउँसभाले गरेका काम र अधुरा योजनाहरुलाई पुरा गर्न आफ्नो सिङ्गो टिम अहोरात्र लागिपर्ने जनाए।पहिलो गाउँसभाको अनुभव र सल्लाह सुभावलाई शिरोपर गर्नेछौं, कार्यसम्पादनको दौरानमा उहाँहरुको सुझावको अपेक्षा गर्दछौं, अध्यक्ष लालचनले भने,निर्वाचानको बेला पक्षविपक्ष देखिएपनि अब पालिकाको शिङ्गो एकै परिवारको खाँका निर्माण भएको छ, अब जनताको घरदैलोमा पुगेर आवश्यक र औचित्यताको आधारमा बजेट खर्च गर्नेछौं। पालिका अध्यक्ष लालचनले पहिलो कार्यकालमा भवन र सडक जस्ता पूर्वाधारमा खर्च भईसकेकाले दोश्रो कार्यकालमा अब शिक्षा, स्वास्थ्य, कृषि र पर्यटन विकासमा जोड दिने बताए। यस्तै गाउँपालिकाकी नवनिर्वाचित उपाध्यक्ष जमुना थकाली थापामगरले पहिलो गाउँसभालाई बिदा गर्दा दु:खको अनुभूती भएको बताईन्। उनले पालिकाको लागि आफूहरुको टिम नयाँ भएकाले पालिकाको कार्यसम्पादन गर्ने गतिविधि बुझ्न केही समय लाग्ने भएकाले कर्मचारीहरुको सहयोग महत्वपूर्ण हुने जनाईन्। पहिलो गाउँसभाको अनुभवले धेरै कुराहरु सहज बनाएको उल्लेख गर्दे पालिको समग्र विकासका लागि जनप्रतिनिधिले गर्ने काम, कर्तब्य र अधिकारको विषयमा गहन अध्ययन गर्ने जानकारी दिईन्। उनले कर्मचारीहरु राष्ट्रको गहना भएकाले कर्मचारीहरु उर्जाशिल भएर लाग्न अनुरोध गरिन्। बिदाई कार्यक्रममा बोल्दै पहिलो गाउँसभाको निर्वतमान पालिका अध्यक्ष आशबहादुर थकालीले संघीयतापछिको पहिलो निर्वाचनपछि स्थानीय तहको कार्यसम्पादनमा बग्रेल्ती चुनौतीहरु रहेको स्मरण गरे। उनले पहिलो कार्यकालमा संघीयताको नयाँ अभ्यास, कर्मचारी अभाव र कोरोना माहामारी आदि अवस्था रहेको भएपनि आफूहरुको कार्यकालमा अपेक्षा गरिएअनुरुपको सकारात्मक कार्यहरु भएको दावी गरे। उनले पहिलो कार्यकालमा ५ वटै वडामा भवन, पालिका भवन, सडक बाटो, पार्क, तटबन्ध निर्माण र शिक्षा, स्वास्थ्य, पर्यटन विकासका लागि आशा लाग्दो काम भएको जानकारी दिए। निर्वतमान पालिका उपाध्यक्ष शर्मिला गुरुङले उपाध्यक्ष पदमा रहेर काम गर्दा योजना अनुगमन, राजश्व, न्यायिकि समितिलगायतका विषयमा काम गर्ने अवसर पाएको बताईन्। उनले पालिकाको विकासका लागि पालिका गौरवको योजनाहरु पहिचान गरेर डिपिआर बनाउन सुझाईन्। उनले पहिलो गाउँसभाले पालिकालाई डिजिटर सूचना मैत्री बनाएको जानकारी दिईन्। सो अवसरमा निर्वतमान वडाध्यक्ष मानबहादुर विकले पहिलो गाउँसभाले राम्रो काम गरेको र दोश्रो गाउँसभाले पनि राम्रो काम गरेर जनताको मन जित्न सुझाव दिए। बिदाई तथा अनुभव आदान प्रदान कार्यक्रममा नवनिर्वाचित अध्यक्ष मोहनसिंह लालचन र उपाध्यक्ष जमुना थकालीले पहिलो गाउँसभाका सदस्यहरुलाई अबिर र खाँदा लगाएर बिदाई गरे।"
डोटीमा दुई महिला पत्रकार उपप्रमुख र उपाध्यक्षमा विजयी,डोटी : डोटीका दुई स्थानीय तहमा महिला पत्रकारले जित हात पारेका छन्। शिखर नगरपालिकाको उपप्रमुखमा सुनिता रावल र आदर्श गाउँपालिकाको उपाध्यक्षमा लक्ष्मी रोकायाले जित हात पारेका हुन्। दुबै नेपाली कांग्रेसको तर्फबाट उम्मेदवार बनेका थिए। उपप्रमुख रावल दशक अगाडिदेखि रेडियो नेपाल सुदूरपश्चिम प्रादेशिक प्रसारण केन्द्र दिपायलमा कार्यरत थिइन्। उनी नेपाल पत्रकार महासंघ डोटी शाखाको उपाध्यक्ष तथा नेपाल प्रेस युनियनको पार्षद हुन्। शिखर नगरपालिकाको उपप्रमुखमा नेकपा एमालेका उम्मेदवार लक्ष्मीदेवी मल्ललाई पराजित गर्दै रावल ६४२६ मत ल्याएर विजयी भएकी हुन्। त्यसैगरी आदर्श गाउँपालिकाकी उपाध्यक्ष रोकाया नेपाल प्रेस युनियन डोटी शाखाकी उपाध्यक्ष हुन्। बैतडीस्थित एक रेडियोबाट पत्रकारिता सुरुवात गरेकी उनी विभिन्न अनलाइनमा कार्यरत थिइन्। आदर्श गाउँपालिकाको उपाध्यक्षमा नेकपा एमालेकी जानकी शाही खड्कालाई पराजित गर्दै रोकाया ३०५१ मतका साथ विजयी भएकी हुन्।
डोटीमा मतगणना सकियो : सात स्थानीय तहमा कांग्रेस पहिलो,"डोटी : डोटीमा स्थानीय तह निर्वाचन २०७९ को नतिजा सार्वजनिक भइसकेको छ । यसपालीको स्थानीय तहको निर्वाचनमा जिल्लामा नेपाली कांग्रेसको बर्चस्व रहेको छ । जिल्लाका नौवटा स्थानीय तहमध्ये नेपाली कांग्रेसले सात तहमा भारिमतले जित हात पारेको छ भने बाँकी दुई पालिकामा झिनो मतले पराजित भएको छ । पराजित भएको बोगटान फुड्सिल गाउँपालिकाको उपाध्यक्षमा समेत नेपाली कांग्रेसले जितेको छ । २०७४ सालको स्थानीय तहको निर्वाचनमा नेपाली कांग्रेस तीन पालिकामै सिमित रहेको थियो । यसपालि पराजित भएको जोरायल गाउँपालिकामा नेपाली कांग्रेसका उम्मेदवार दिपक बहादुर बिष्टले ३७ मतले मात्रै हार व्यहोरेका छन् भने बोगटान फुड्सिल गाउँपालिकामा नेपाली कांग्रेसका दिलबहादुर बम १२४ मतले पछि परेका हुन् । उक्त पालिकाको उपाध्यक्षमा भने नेपाली कांग्रेसले जितेको छ । जिल्लाका जम्मा ६५ वडामध्ये नेपाली कांग्रेसले ३९ वडामा जित हात पार्दै गर्दा नेकपा एमाले १९ वडामा सिमित रहेको छ । नेकपा माओवादी केन्द्रले ४ वडामा जितेको छ भने सँगै मिलेर चुनाव लेडेको नेकपा एकीकृत समाजवादीले एउटा वडामा मात्रै चित्त बुझाउनु परेको छ । एउटा वडामा राष्ट्रिय प्रजातन्त्र पार्टीले जितेको छ । केआईसिंह गाउँपालिकाको वडा नम्बर ७ मा राप्रपाले जित हात पारेको हो । त्यसैगरी, दिपायल सिलगढी नगरपालिकाको वडा नम्बर २ को वडा अध्यक्षमा स्वतन्त्र उम्मेदवार विजयी भएका छन् । २०७४ को स्थानीय निर्वाचनमा नेपाली कांग्रेसबाट वडा अध्यक्ष जितेका राजेन्द्र खड्का यसपटक पार्टीबाट टिकट नपाउँदा स्वतन्त्रबाट उठेका हुन्। नेपाली कांग्रेसले जितेका पालिका तथा प्रमुखउपप्रमुख १ दिपायल सिलगढी नगरपालिका प्रमुख : बाजिसिं खड्का बिजय उपप्रमुख : कल्पना साउद २ शिखर नगरपालिका प्रमुख : दीर्घबहादुर बलायरउपप्रमुख : सुनिता रावल ३ पूर्बीचौकी गाउँपालिका अध्यक्ष : रामप्रसाद उपाध्यायउपाध्यक्ष : पशुपतिदेवी खड्का ४ बडीकेदार गाउँपालिका अध्यक्ष : भैरबबहादुर साउदउपाध्यक्ष : डम्मरी कुमारी बिष्ट ५ आदर्श गाउँपालिका अध्यक्ष : गणेशबहादुर खड्काउपाध्यक्ष : लक्ष्मी रोकाय ६ सायल गाउँपालिका अध्यक्ष : धर्मराज जोशीउपाध्यक्ष : निर्मला बोहरा ओली ७ केआईसिंह गाउँपालिका अध्यक्ष : लोकेन्द्रबहादुर शाहीउपाध्यक्ष : मिनादेवी बिष्ट नेकपा एमालेले जितेको पालिका तथा प्रमुखउपप्रमुख जोरायल गाउँपालिका अध्यक्ष : दुर्गादत्त ओझाउपाध्यक्ष : जमुना बोहरा नेकपा माओवादी केन्द्रले जितेको पालिका तथा प्रमुख बोगटान फुड्सिल गाउँपालिका अध्यक्ष : कमल गड्सिलाउपाध्यक्ष : बिष्ना देउवा बम (नेपाली कांग्रेस)"
कांग्रेसलाई पराजित गर्दै एमालेकी पार्वती सुनुवार बनिन् फिक्कल गाउँपालिकाको अध्यक्ष,"सिन्धुली : सिन्धुलीको फिक्कल गाउँपालिकामा पाँच दलीय गठबन्धनलाई पराजित गर्दै नेकपा एमाले विजयी भएको छ । गाउँपालिकाको अध्यक्षमा एमालेकी पार्वती सुनुवार गठबन्धनको तर्फबाट कांग्रेसका नृप भुजेललाई ४५ मतले पराजित गर्दै निर्वाचित भएकी हुन् । उनले ४ हजार ६२ मत पाउँदा निकटतम प्रतिद्वन्द्वी कांग्रेसका भुजेलले ४ हजार १७ मत पाए । सुनुवार सिन्धुलीमा गाउँपालिका अध्यक्षमा निर्वाचित हुने पहिलो महिला उम्मेदवारसमेत बनेकी छन् । उनी २०७४ सालको स्थानीय निर्वाचनमा फिक्कल गाउँपालिकाकी उपाध्यक्ष हुन्। यस्तै, फिक्कल गाउँपालिका उपाध्यक्षमा पनि एमालेकै राजु बरालले फराकिलो मत अन्तरमा विजयी भएका छन् । गठबन्धनबाट माओवादी केन्द्रका लोकेन्द्र कार्कीलाई पराजित गरेका बरालले ४ हजार २ सय ५६ मत पाई निर्वाचित भएका हुन् । गठबन्धनबाट माओवादी केन्द्रका कार्कीलाई ३ हजार ४ सय २६ मत प्राप्त भएको थियो । फिक्कल गाउँपालिकाका ४ वटा वडामा वडा अध्यक्ष सहित प्यानल नै एमालेले जितेको छ । ६ वडा रहेको फिक्कलमा वडा नं १ माओवादी केन्द्र र वडा नं ४ मा भने कांग्रेसका उम्मेदवार विजयी भएका छन् । जिल्लामा नेकपा एमालेले सिन्धुलीको गोलन्जोर गाउँपालिकाको अध्यक्षमा गठबन्धन दलबाट नेपाली कांग्रेसका पुष्प कार्कीलाई पराजीत गर्दै जित हात पारेको छ । गोलन्जोर गाउँपालिका अध्यक्षमा एमालेका शंकर बराल र उपाध्यक्षमा नेकपा माओवादी केन्द्रका ज्वाला प्रसाद न्यौपाने विजयी भएका छन् ।"
केशव स्थापितले आफ्नो वडामा लिए अग्रता,काठमाडौं : काठमाडौं महानगरपालिकाका मेयर उम्मेदवार केशव स्थापितले आफ्नो वडामा अग्रता लिएका छन्। वडा २८ को प्रारम्भिक चरणको मतगणनामा उनले अग्रता लिएका हुन्। पछिल्लो मत परिणामअनुसार २०० मत गन्दा स्थापितले ६० मत पाएका छन्। दोस्रोमा बालेन्द्र साहले ४६ र तेस्रोमा सिर्जना सिंहले ३३ मत पाएकी छन्। कूल ४५ हजार ४३ मत गन्दा बालेन्द्र १७५५८ मतका साथ अग्रस्थानमा कायम रहेका छन्। दोस्रोमा स्थापितले ९०५६ मत ल्याएका छन् भने तेस्रोमा सिर्जना सिंहले ८१२८ मत ल्याएका छन्।
"समाजवाद उन्मुख भट्याएरमात्रै हुँदैन, पहिले उत्पादन र उत्पादकत्व बढाउ : बाबुराम","काठमाडौं : जसपा संघीय परिषद् अध्यक्ष डा बाबुराम भट्टराईले समाजवादउन्मुख भनेरमात्रै नहुने बताएका छन्। संसदमा विनियोजन विधेयकका सिद्धान्त र प्राथमिकतामाथि छलफलमा भाग लिँदै भट्टराईले समाजवाद उन्मुख उन्मुख भनेर भट्याएरमात्रै नहुने भन्दै सबैभन्दा पहिले उत्पादन र उत्पादकत्व बढाउन जरुरी रहेको बताएका हुन्। उनले भने, १८ घण्टा घोटिँदा पनि पेट भरी खान पाउँदैनौं। अनि त्यहाँ समाजबाद आउँछ। समाजबाद उन्मुख उन्मुख भनेर भट्याएर मात्रै हुन्छ? सबैभन्दा पहिले उत्पादन र उत्पादकत्व बढाउन जरुरी छ, भट्टराइले भने, श्रमिकले आफ्नो परिवारलाई सम्मानजनक ढंगले पाल्ने बनाउने कसरी हो प्रश्न त्यहाँनेर हो। त्यसैले सैद्धान्तिक कुरा गर्दा समाजवादउन्मुख होइन राष्ट्रिय औद्योगिक पुँजीको विकास अहिलेको आवश्यकता हो। कृषिमुखी अर्थतन्त्रलाई सेवामुलक अर्थतन्त्रमा रुपान्तरण गर्न जरुरी छ। त्यसको सैद्धान्तिक आधार खोजौं। भट्टराईले देश गरिबी, बेरोजगारको दुष्चक्रमा फसेको बताए। देशलाई औद्योगिक क्रान्तिमै पुर्याउनै नसकेको बेला आफूहरुले समाजवादउन्मुख भनिराखेको बताए। उनले भने, नेपाल अहिले पनि निर्वाहमुखी कृषिकै अवस्थामा थच्चिएर बसेका छौं। आर्थिक वृद्धिदर माथि उठ्नै सकेको छैन। जबकी अरु देशहरु दुई अंकको आर्थिक वृद्धिदरमा पुगेका छन्। हामी ४०५० वर्षदेखि अल्पविकसित देशमै छौं। परनिर्भरता घटेको छैन। दुइतिहाई भन्दा बढी जनसंख्या आश्रित छ। त्यसको समस्या हल गर्ने कसरी? यो विषय महत्वपूर्ण छ।"
माधव नेपालको गृहपालिका गौरको मेयर र उपमेयरमा नेकपा एकीकृत समाजवादी विजयी,"रौतहट : नेकपा एकीकृत समाजवादीका अध्यक्ष माधव कुमार नेपालको गृहपालिका गौर नगरपालिकाको मेयरमा नेकपा एकीकृत समाजवादीका शम्भू साह विजयी भएका छन्। पूर्वमेयर तथा लोकतान्त्रिक समाजवादी पार्टीका उम्मेदवार अजय गुप्तालाई दोब्बर मतान्तरले पराजित गर्दै साह विजयी भएका हुन्। साहले ७ हजार ५२ मत प्राप्त गरेका छन् भने उनका निकटतम प्रतिद्वन्द्वी अजय गुप्ताले ३ हजार ७ सय ७ मत प्राप्त गरे। गौरको मेयरमा जसपाबाट पूर्वउपमेयर किरण ठाकुर, नेपाली कांग्रेसबाट मोहनकुमार यादव उम्मेदवार थिए। यसैगरी, उपमेयरमा एकीकृत समाजवादीकी शैलकुमारी साह विजयी भएकी छन्। रौतहटमा नेकपा एकीकृति समाजवादीले हालसम्म २ नगरपालिकामा विजयी भएको छ ।"
कञ्चनपुरको दोधारा चाँदनीको मेयरमा एमालेका किशोर लिम्बू निर्वाचित,"महेन्द्रनगर : महाकाली पारीको गाउँ भनेर चिनिने कञ्चनपुरको दोधारा चाँदनी नगरपालिकाको नगरप्रमुखमा नेकपा एमालेका उम्मेदवार किशोर लिम्बू विजयी भएका छन् । नेपाली कांग्रेसका उम्मेदवार गोपालदत्त भट्टलाई ९३३ मत अन्तरले पराजित गर्दै लिम्बू नगरप्रमुखमा निर्वाचित भएका हुन् । उनले ७ हजार १०४ मत प्राप्त गर्दा निकटतम प्रतिस्पर्धी भट्टले ६ हजार १७१ मत ल्याए । त्यसैगरी, उपप्रमुखमा नेपाली कांग्रेसका उम्मेदवार गंगादेवी जोशी विजयी भएका छन् । उनले ६ हजार ३६५ मत प्राप्त गरे । उपप्रमुखमा नेकपा एमालेका उम्मेदवार खिमा चन्दले पाँच हजार ८२२ मत प्राप्त गरे । २६ हजार ८०३ मतदाता रहेको दोधारा चाँदनीमा यसअघि प्रमुखमा नेपाली कांग्रेस र उपप्रमुखमा नेकपा एमालेका उम्मेदवार निर्वाचित भएका थिए । १० वडा रहेको दोधारा चाँदनीमा नेकपा एमालेले छ वडाध्यक्ष जितेको छ । नौ पालिका रहेको कञ्चनपुरमा नेकपा एमालेले दुई र नेपाली कांग्रेस र नेकपा माओवादी केन्द्रले एकएक पालिकामा जित निकालेको छ ।"
पाँचथरको याङवरकमा अध्यक्षमा एमालेका भीमबहादुर र उपाध्यक्षमा बाबा निर्वाचित,फिदिम : पाँचथरको याङवरक गाउँपालिकामा अध्यक्ष र उपाध्यक्षमा एमालेका उम्मेदवार विजयी बनेका छन्। अध्यक्षमा भीमबहादुर योङ्या र उपाध्यक्षमा बाबा मेनेङ्बो निर्वाचित भएका हुन् । भीमबाहादुरले निकटतम प्रतिद्वन्दवी नेपाली कांग्रेसका मबिन्द्र योङ्लाई ८० मतले पराजित गरे। भीमबहादुरले चार हजार एक सय १८ मत प्राप्त गर्दा मबिन्द्रले चार हजार ३८ मत प्राप्त गरेका हुन् । बाबाले उपाध्यक्षका निकटतम प्रतिद्वन्द्वी माओवादी केन्द्रका अर्जुन बेघालाई तीन सय १९ मतले पराजित गरेकी हुन् । बावाले तीन हजार नौ सय ९८ मत प्राप्त गर्दा अर्जुनले तीन हजार छ सय ७९ मत प्राप्त गरे।
कृषि उपजको समर्थन मूल्य तोक्न र हरेक पालिकामा कृषि बजार निर्माण गर्न झलनाथको माग,"काठमाडौं : नेकपा एकीकृत समाजवादीका सम्मानित नेता झलनाथ खनालले बजेट ल्याउँदा संविधानमा उल्लेख भएको राज्यको निर्देशक सिद्धान्त तथा दायित्वलाई अवलम्बन गरेर बजेट ल्याउनुपर्ने बताएका छन्। संसदमा विनियोजन विधेयकका सिद्धान्त र प्राथमिकतामाथि छलफलमा भाग लिँदै खनालले गठबन्धनको सरकारले बजेट ल्याउँदा निर्देशक सिद्धान्तलाई ध्यान दिन जरुरी रहेको बताएका हुन्। उनले भने, भूमि सुधार र कृषिको विकासका विषयलाई पनि प्राथमिकता दिनुपर्छ। कृषि अनुसन्धानका कुरा पनि समेट्नुपर्छ। कृषकले उत्पादन गरेका कृषि उपजको समर्थन मूल्य तोक्नुपर्ने उनले माग गरे। हरेक पालिकामा कृषि बजार निर्माण हुनुपर्ने उनको भनाइ छ। राज्यले भूमिका नखेल्दासम्म देशले विकास नगर्ने बताए। खनालले दुइ छिमेकी देशको सन्तुलन राम्रो बनाउनुपर्ने बताए।"
धरानमा मतगणना स्थगित,धरान : धरान उपमहानगरपालिका मतगणना स्थगित भएको छ। वडा नम्बर २० मा १८ वटा मतपत्रमा मतदान अधिकृतको हस्ताक्षर नभएको पाइएपछि मतगणना हुन बाँकी रहेका सबै ठाउँको मतगणना स्थगित भएको हो। माओवादी केन्द्रले विरोध जनाएको छ । माओवादी कार्यकर्ताहरुले मतदान अधिकृतको विरोध गर्दै मतगणनास्थल पब्लिक स्कुलमा तोडफोड गरेका छन् । १८ वटा मत पत्रमा मतदान अधिकृतको हस्ताक्षर नगरेको भेटाएपछि उक्त मतपत्र सदर गर्नुपर्ने माग राखेर माओवादीले आन्दोलन थालेको हो । अहिले माओवादीले मतगणनास्थलमा नाराबाजी गरिरहेको छ । माओवादीले उक्तमत पत्र सदर नगरे धरान २० मा पुन मतदान गर्न माग गरेको छ । केन्द्रका धरान सह इन्चार्ज सुदर्शन श्रेष्ठले निर्वाचनमा खटिएका कर्मचारीले चरम लापरबाही गरेकाले आन्दोलन गर्नुपरेको बताए । उनले १८ वटा मतपत्र सदर नगरिए पुन मतादानको व्यवस्था हुनुपर्ने बताए ।
मलंगवा नगरपालिकामा जसपालाई हराउँदै कांग्रेसले जित्यो मेयर र उपमेयर,मलंगवा : सर्लाही सदरमुकाम मलंगवा नगरपालिकाको प्रमुखमा नेपाली कांग्रेसका नागेन्द्र प्रसाद यादव विजयी भएका छन्। कांग्रेसबाट मेयर पदका लागि उम्मेदवार बनेका यादवले ९ हजार ७८ मत प्राप्त गरी विजयी भएका हुन्। उनले जसपाका उम्मेदवार निरसल साहलाई ४ हजार ४३९ मतको फराकिलो अन्तरले पराजित गरेका छन्। प्रतिद्वन्द्वी साहले ४ हजार ६३९ मत प्राप्त गरे। यस्तै उपमेयरमा पनि कांग्रेसकै शकुन्तलादेवी साह ४ मतले निर्वाचित भएकी छन्। उनले ५ हजार १४३ मत प्राप्त गरिन्। उनका निकटतम प्रतिद्वन्द्वी जसपाकै पानोदेवीले ५ हजार १३९ मत ल्याइन्। दोस्रो भएका साह यसअघि कांग्रेसबाट नगरप्रमुख निर्वाचित भएका थिए। कांग्रेसले टिकट नदिएपछि साह जसपामा प्रवेश गरी चुनाव लडेका थिए।
बुढानीलकण्ठ नगरपालिकामा एमाले विजयी,काठमाडौं : बुढानीलकण्ठ नगरपालिकामा नेकपा एमाले विजयी भएको छ। मेयर र उपमेयरमा एमाले उम्मेदवार मिठाराम अधिकारी र अनिता लामा निर्वाचित भएका छन्। बुधबार दिउँसो सम्पन्न मतगणनामा अधिकारी १४ हजार २५० मतसहित मेयरमा निर्वाचित भएका हुन्। उनका प्रतिद्वन्द्वी कांग्रेसका विनोद चालिसेले ११ हजार ५१२ मत पाए। उपमेयरमा निर्वाचित अनिताले १४ हजार ३१४ मत प्राप्त गरिन्। प्रतिद्वन्द्वी रमिला वाग्लेले ११ हजार ९७२ मत पाइन्।
भरतपुरमा रेणु दाहाल १८५२ मतले अगाडि,चितवन : भरतपुर महानगरपालिकाको मेयरमा माओवादी केन्द्रकी उम्मेदवार रेणु दाहालले १ हजार ८५२ मतले अग्रता लिएकी छन्। २८ हजार ६४३ मतगणना गर्दा रेणुले १० हजार ४४९ मत प्राप्त गरेकी छन्। प्रतिद्वन्द्वी एमालेका विजय सुवेदीले ८ हजार ५९७ मत प्राप्त गरेका छन्। स्वतन्त्र उम्मेदवार जगन्नाथ पौडेलले ४ हजार ६९६ मत प्राप्त गरेका छन्। उपमेयरतर्फ कांग्रेसका चित्रसेन अधिकारीले १२ हजार ४९६ मत प्राप्त गरेका छन्। राप्रपाकी हिमला गुरुङले ६ हजार ९९२ मत पाएकी छन्। अहिले वडा ७ को १२०० मत गणना भएको छ। वडाध्यक्षमा एकीकृत समाजवादीले ४९३ मत र एमालेले ४०० मत पाएको छ।
चौदण्डिगढीको उपमेयरमा एमालेकी उम्मेदवार विजयी,"उदयपुर : उदयपुरको चौदण्डिगढी नगरपालिकामा मतगणना गर्न बाँकी छँदै उपमेयरमा मणिकदेवी दुलाल विजयी भएकी छिन्। मतगणना गर्न बाँकी मतभन्दा प्रतिस्पर्धिसँगको मतान्तर धेरै भएपछि दुलाल विजयी भएकी हुन्। नेकपा एमालेबाट उपमेयरको उम्मेदवार बनेका दुलालले ८ हजार ९११ मत प्राप्त गरेकी छिन्। उनकी प्रतिस्पर्धी नेपाली कांग्रेसकी रिताकुमारी चौधरीले ७ हजार २२७ मत प्राप्त गरेकी छिन्। लामाले ८ हजार ३१३ मत प्राप्त गरेका छन् भने राईले ७ हजार ५०१ मत प्राप्त गरेका छन्। कांग्रेसका मेयर र उमपेयर पदका दुबै उम्मेदवार यसअघि २०७४ को निर्वाचनका मेयर र उपमेयरका निर्वाचित जनप्रतिनिधि हुन्। मतगणनाको आधिकारिक अन्तिम नतिजा आउन भने बाँकी नै छ। वडानं ९ र १० को मतगणना कार्य सकिन लाग्दा यो नतिजा सार्वजानिक भएको हो। निर्वाचन अधिकृतको कार्यालयले दिएको जानकारी अनुसार बुधबार बेलुकासम्म नतिजा आईसक्ने छ। चौदण्डिमा गठबन्धन नेकपा (एस)बाट मेयर पदका उमेदवार नरेन्द्रकुमार राउतले ४ हजार १३५ र उपमेयरमा नेकपा माओबादी केन्द्रकी हिरा थापाले ३ हजार ४३८ मत प्राप्त गरेकी छिन्। १० वटा वडा रहेको चौदण्डिमा हालसम्म ८ वटा गणना भैसकेको छ। बाँकी रहेका २ वटाको अन्तिम नतिजा आउनेक्रममा रहेको छ। गणना भैसकेकामध्ये ६ वटामा एमाले र २ वटामा कांग्रेस विजयी भएको छ। यसअघि चौदण्डिगढीमा नेकपा एमालेले एक मात्र वडा वडानं ९ मा जित निकालेको थियो। निर्वाचित भएका वडाध्यक्षहरुमा वडानं १,२,४,५,७,८ मा क्रमश एमालेका सिताराम राई, हरि खड्का, लुङ्गराज राई, तुलसी ढकाल, केशव अधिकारी र भवनाथ मगर रहेका छन्। त्यसैगरी वडानं ३ र ६ मा कांग्रेसका पर्शुराम राई र अम्बरबहादुर खड्का रहेका छन्। ३९ हजार ३४१ कुलमतदाता रहेको चौदण्डिगढीमा २५ हजार ३५० मत खसेको थियो। त्यसमध्ये २३ हजार ८४१ मतगणना सम्पन्न भएको छ। निर्वाचन अधिकृतको कार्यालयले दिएको जानकारी अनुसार मेयर पदमा १ हजार ४१२ र उपमेयर पदमा १ हजार ४४४ मत वदर भएको छ। कटारीमा एमालेले खाता खोल्यो उदयपुरकै कटारी नगरपालिकामा एमालेले खाता खोलेको छ। मंगलबार बेलुकाबाट सुरु भएको मतगणनाको पहिलोचरणमा वडानं १३ र १४ मा एमालेले वडाध्यक्ष जित निकालेको हो। वडा नं १३ को वडाध्यक्षमा एमालेका उम्मेदवार शम्भु श्रेष्ठ र वडा नं १४ को वडाध्यक्ष पदमामा एमालेकै अमर मगर विजयी भएका हुन्। श्रेष्ठले ४८९ मत प्राप्त गरेका छन्। प्रतिस्पर्धी गठबन्धन नेकपा माओवादीका विवेक श्रेष्ठलाई ८४ मतान्तरले पराजित गरे। विबेकले ४०५ मत प्राप्त गरेका थिए। यसैगरी वडा नं १४ मा मगरले ५७२ मत प्राप्त गरी विजयी भएका छन्। मगरले प्रतिस्पर्धी गठबन्धनका नेपाली कांग्रेसका उम्मेदवार ठाकुर मगरलाई २२ मतले पराजित गरे। ठाकुरले ५५१ मत प्राप्त गरेका छन्। त्रियुगा नगरपालिकाको मतगणना कार्यमा अझै अन्योलता प्रमुख निर्वाचन आयुक्त दिनेश थपलियाले जेठ ५ गते भित्र सबै स्थानीय तहका मतपरिणाम आईसक्ने बताईरहँदा उदयपुरको एक नगरपालिकामा भने अहिलेसम्म मतगणना कार्य नै सुरु हुन सकेको छैन्। आयोगले तोकेको समयसिमा सकिन एक दिन बाँकी छँदा सदरमुकाम गाईघाटस्थित त्रियुगा नगरपालिकाको गणना कार्य नै सुरु हुन सकेको छैन्। निर्वाचनको प्रकृया अघि बढ्न नसक्नु आयोगकै लापरवाही भएको दलहरुको बुझाई छ। बैशाख ३० वडानं १२ को जनप्रेमी आधारभूत विद्यालयमा मतदान प्रकृया जारी रहँदा अकस्मात ४:३० बजे मतदान गर्ने विषयमा विवाद सृजना भएपछि मतदान कार्य स्थगित भएको थियो। भारी वर्षातकाकारण मतपत्र र मतपेटिका सुरक्षित गर्नेक्रममा मत खसाल्न लाईनमा लागेका केही मतदाताले मत लगाउन नपाएपछि विवाद सृजना भएको हो। बिवाद समाधानका लागि मुख्यनिर्वाचन अधिकृत दिपक खनालसहितको टोली मतदान स्थलमा पुगेपनि समाधान हुन नसकेपछि मतदान अधिकृतले बाँकी पकृया स्थगन गरेको सूचना टाँस गरेका थिए। सूचनामा असहज परिस्थितिका कारण स्थगित गर्नु परेको बताइएको छ। ५३ प्रतिशत मत झरिसकेकाले गणना कार्यलाई सूचारु गर्नुपर्ने नेकपा एमाले र नेपाली कांग्रेसले माग अघि सारेका छन्। दुई दलको समर्थनमा नेकपा माओवादीको एक समूहले समर्थन जनाएको छ। उता माओवादी केन्द्र र नेकपा एस पार्टीले भने पुनः मतदान गर्नुपर्ने माग राखेको छ। दलहरु विच विवाद चलिरहँदा घटनाको विस्तृत विवरणसहित बाँकी कार्यभार कसरी अघि बढाउने भन्ने बिषयमा निर्णयका लागि मुख्यनिर्वाचन अधिकृतको कार्यालयले निर्वाचन आयोगलाई अनुरोध गरेको थियो। आयोगले अवश्था विष्लेषण गरी निणर्य गर्ने अधिकारको अख्तियारी पुनः मुख्य निर्वाचन अधिकृतलाई सुम्पेको थियो। आयोगको पत्रसँगै सर्वदलिय बैठकमा जुटेका मुख्यनिर्वाचन अधिकृतको स्वास्थ्यमा अकास्मात समस्या आएको भन्दै आयोगलाई राजिनामा बुझाएपछि वडा नं १२ प्रकृया थप पेचिलो बन्दै गएको छ। शनिबार राजीनामा बुझाएका खनालको चार दिन पछि मंगलबार स्वीकृत र उक्त स्थानमा जिल्ला न्यायाधिश उत्तम सिलुवाललाई आयोगले नियुक्त गरेकोछ। सिलुवालले बुधबार कार्यभार समालेका छन्। तर वडा नं १२ को हकमा कुनै निर्णय गरिसकेका छैनन्। स्वतन्त्र नागरिक निर्वाचन भन्दा पनि मतगणनालाई नै प्राथामिकता दिनु पर्ने माग अघि सारेका छन्। पुनः मतदान हुँदा सबै नेता कार्यकर्ता वडा नं १२ मा केन्द्रित हुने र आचारसंहिता विपरित भोजभतेर गर्ने, पैसा बाँडने, झडप हुने सम्भावना देखिएकाले गणना कार्यलाई नै प्राथामिकता दिनु पर्ने स्थानीय युवराज पराजुली बताउँछन्। पराजुली भन्छन्, ५३ प्रतिशत मत झरिसकेको छ, बाँकी ९१० प्रतिशत झर्ने हो, अव निर्वाचनगर्दा शान्तिपूर्ण भयरहित वातावरणबाट हुन्छ भन्ने ग्यारेण्टि छैन्, त्यसैले गणना गर्नु नै उपयुक्त हुन्छ। पुनः मतदानगर्दा ५३ प्रतिशतको अपमान गरेजस्तो हुन्छ, उनले भने, मैले पनि आफ्नो अधिकार प्रयोग गर्न पाईन्, अधिकारबाट वञ्चित भएकोमा मलाई गुनासो छैन्, तर संम्भावित हुने खतरालाई रोक्न गणना गर्दा नै राम्रो हुन्छ। दलका उम्मेदवारहरुका यसबीचका गतिबिधी हेर्दा पुनः निर्वाचन शान्तिपुर्ण र सहज वातावरणबाट हुने देखिन्न, पराजुलीले भने, उमेदवारले नै माहोल विग्रादै गएका छन्, आचारसंहिता विपरितका गतिबिधी हुन थालेका छन्, र अहिले झरको पनि मत खस्ने अवस्था छैन्, त्यसैले निर्वाचन गर्दा फेरि पनि असहज वातावरण भयो भने कतिपटक स्थगित गर्ने। उक्त वडामा ३ हजार १९२ मतदाता रहेका छन् त्यसमध्ये १ हजार ७१५ मत खसेको छ। ५३ दशमलव ७२ प्रतिशत मत अर्थात आधाभन्दा बढि मत खसिसकेकाले त्यसैले आधार मानेर गणना गर्नु पर्ने स्थानीयको भनाई छ। त्रियुगा नगरपालिकामा वडानं १२ वाहेक ३८ हजार ४५८ मत अर्थात ६७ दशमलव ८४ प्रतिशत मतदान भएको मुख्यनिर्वाचन अधिकृतको कार्यालयले जनाएको छ।"
"जहाँ जुटखेती त्यहाँ जुटमिल, जहाँ टमाटर खेती त्यहाँ सुप मिल स्थापना गर्ने बजेट बनाऔं : उमाशंकर अरगरिया","काठमाडौं : लोकतान्त्रिक समाजवादी पार्टीका प्रमुख सचेतक उमाशंकर अरगरीयाले कृषि क्रान्ति नहुँदासम्म देशको विकास सम्भव नहुने बताएका छन्। संसदमा विनियोजन विधेयकका सिद्धान्त र प्राथमिकतामाथि छलफलमा भाग लिँदै अरगरियाले प्रस्तावित बजेटमा कृषि प्राथमिकतामा नपरेको बताएका हुन्। उनले भने, अर्थतन्त्र धरासायी पर्ने अवस्थामा छ। कृषि प्रधान देश हो। तर, कृषि औजार, कारखाना खोल्ने विषय कहाँ पुग्यो? कृषि अनुसन्धानको अवस्था के छ? जहाँ जुटखेती हुन्छ त्यहाँ जुटमिल, जहाँ टमाटरको खेती हुन्छ त्यहाँ सुप मिलको स्थापना हुनुपर्छ। जहाँ धान उत्पादन हुन्छ त्यहाँ राइस मिलको स्थापना हुन आवश्यक छ। त्यसमा सरकार संवेदनशील भएन।"
मतदान कार्य रद्ध भएको रिस्तीमा पुनः मतदान कार्य सुरु,तनहुँ : जिल्लाको व्यास नगरपालिका८ रिस्तीमा बैशाख ३० गते भएको मतदान कार्य निर्वाचन आयोगले रद्ध गरेपछि बुधबार पुनः मतदान भइरहेको छ। रिस्तीस्थित गाविस भवन फेदी मतदान केन्द्रमा विहान ७ बजे स्थानीय ९९ वर्षीय वृषसिंह गुरुङले दोस्रो पटक स्ट्रेचरमा आएर पुनः पहिलो मत हालेपछि मतदानको शुभारम्भ भएको हो। बैशाख ३० गते दिउँसो ३:०० बजपछि व्यास नगरपालिकाका प्रमुखका स्वतन्त्र उम्मेदवार दीपकराज जोशी कुटिएपछि निर्वाचन आयोगले मतदान रद्द गर्ने निर्णय गरेको थियो। गाविस भवन फेदी अन्तर्गत (क) मतदान केन्द्रमा सात सय ५६ र (ख) मतदान केन्द्रमा आठ सय २० मतदाता रहेका छन्। जिल्ला प्रशासन कार्यालय तनहुँले मतदान केन्द्रमा अनधिकृत व्यक्तिलाई प्रवेश निषेध गरेको छ। निकै कडाईको साथ अहिले मतदान भइरहेको छ।
सिन्धुलीको मरिण गाउँपालिका अध्यक्षमा माओवादीका मोक्तान विजयी,"सिन्धुली : सिन्धुलीको मरिण गाउँपालिकाको अध्यक्षमा नेकपा माओवादी केन्द्रका विमर्श मोक्तान(प्रख्यात) निर्वाचित भएका छन्। उपाध्यक्षमा नेपाली कांग्रेसकी विमला माझी निर्वाचित भएकी छन्। अध्यक्ष मोक्तानले ५ हजार १ सय ९४ मत प्राप्त गर्दै विजयी भएको निर्वाचन अधिकृत दुर्गा बन्जाडेले बताइन्। मोक्तानका निकटतम प्रतिस्पर्धी एमालेका गोविन्दलाल माझीले ४ हजार ७ सय ६० मत पाएका छन्। अध्यक्षमा निर्वाचित मोक्तान यसअघिका वडा नं ३ का वडाध्यक्ष हुन। उनी सत्तारुढ दलहरुबीच भएको गठबन्धनका साझा उम्मेदवार थिए। उनी पूर्व जनमुक्ती सेनासमेत हुन्। यस्तै उपाध्यक्षमा विजयी माझीले ५ हजार २ सय ८१ मत प्राप्त गरेकी छिन्। उनको निकटतम प्रतिस्पर्धी स्वतन्त्रबाट मञ्जु माझीले ५ सय ८ मत प्राप्त गरिन। ७ वटा वडा रहेको मरिणमा नेकपा माओवादी केन्द्रले ६ वटा वडाध्यक्षसहित प्यानलनै जितेको छ। वडा नं ४ मा भने एमालेले जित हासिल गरेको छ। प्राप्त जानकारी अनुसार मरिण गाउँपालिका१ वडाध्यक्षमा माओवादीका हिरबहादुर गुर्मछान, २ नम्बरमा कमल बहादुर आले, ३ नम्बर वडामा जित बहादुर श्रेष्ठ विजयी भएका छन्। वडा नम्बर ४मा भने नेकपा एमालेका जित बहादुर काल्तान विजयी भएका छन्। वडा नम्बर ५ मा माओवादी केन्द्रकै दिपक माझी, वडा नम्बर ६ मा माओवादी केन्द्रका हर्कविर माझी र वडा नम्बर ७ को अध्यक्षमा माओवादी केन्द्रकै चन्द्र बहादुर थिङ (फौद) विजयी भएका छन्। २०७४ को स्थानीय निर्वाचनमा मरिण गाउँपालिका अध्यक्ष, उपाध्यक्षसहित सबै वडामा माओवादी केन्द्रले जितेको थियो। यस पटक भने सत्तारुढ दलहरुबीच चुनावी तालमेल भएपनि नेकपा एमाले भने एक्लै चुनावमा उठेको थियो। मरिण गाउँपालिकालाई नेकपा माओवादी केन्द्रको आधार क्षेत्रका रुपमा लिइने गरिन्छ।"
"राजेन्द्र महतोको गृहपालिका कांग्रेसले खोस्यो, लोसपाका महेन्द्र महतो पराजित",मलंगवा : सर्लाहीको चन्द्रनगर गाउँपालिका अध्यक्षमा नेपाली कांग्रेसका राजकुमार महतो विजयी भएका छन्। चन्द्रनगर लोकतान्त्रिक समाजवादी पार्टीका शीर्ष नेता राजेन्द्र महतोको गृहपालिका हो। यहाँ राजेन्द्रका दाई महेन्द्र महतो गाउँपालिका अध्यक्ष थिए। लोसपाले सम्हालिरहेको गाउँपालिका कांग्रेसले जितेको हो। कांंग्रेसका राजकुमारले माओवादी केन्द्रका उम्मेदवार लोकेन्द्र मुखियालाई ४५९ मतले पछि पार्दै विजयी भएका हुन्। महतोले ३ हजार ९९५ मत पाएका छन् भने उनका निकटतम प्रतिद्वन्द्वी माओवादीका लोकेन्द्र मुखियाले ३ हजार ५३६ मतमात्र पाएका छन्। राजकुमारले निवर्तमान गाउँपालिका अध्यक्ष लोसपाका महेन्द्र महतोलाई पनि पराजित गरे। २ हजार ८८५ मतसहित तेस्रो स्थानमा खुम्चिएका महेन्द्र लोसपाका शीर्ष नेता राजेन्द्र महतोका दाई हुन्। २०७४ सालमा उनी अध्यक्ष भएका थिए। उपाध्यक्षमा माओवादी केन्द्रकी गीता देवी महतो ३ हजार ८६० मतसहित विजयी भएकी छन्। निकटतम् प्रतिद्वन्द्वी कांग्रेसकी मंजु देवीले २ हजार ९५८ मत प्राप्त गरेकी छन्।
"जनकपुरधामको २५ को वडाध्यक्षमा कांग्रेसका साह निर्वाचित, कुन वडामा कस्तो जित ?","जनकपुरधाम : जनकपुरधाम उपमहानगरपालिका २५ मा नेपाली कांग्रेसका उम्मेदवार प्यानलसहित विजयी भएका छन् । नेपाली कांग्रेसको वडा अध्यक्षका उम्मेदवार चन्देश्वर साह प्यानलसहित निर्वाचित भएका हुन् । साह २१७ मतको फराकिलो अन्तरले निर्वाचित भएका छन् । साहले ७०६ मत ल्याएर विजयी हुँदा उनका निकटतम प्रतिद्वन्द्वी स्वतन्त्र उम्मेदवार मोकमरुद्दिन ४८९ मतमा सिमित भए । त्यस्तै, एमालेकी उर्मिला कुमारी यादवले ४१० र जसपाका जोगेन्द्र पासवानले ३९७ मत ल्याएका छन् । यसअघि जनकपुरधाम उपमहानगरपालिका १ को वडा अध्यक्षमा नेपाली कांग्रेसका दीपनारायण यादव १ हजार १४३ मतसहित निर्वाचित भइसकेका छन् भने वडा नम्बर२ को वडा अध्यक्षमा पनि नेपाली कांग्रेसकै शिवकुमार साह ६११ मत सहित निर्वाचित भइसकेका छन् । त्यस्तै, वडा नम्बर३ को वडा अध्यक्षमा तमलोपाका दिपेन्द्र साह २७६ मत ल्याइ निर्वाचित भएका हुन् भने वडा नम्बर४ को वडाअध्यक्षमा नेपाली कांग्रेसका सुरेश झा पण्डित ८३३ मत प्राप्त गरी निर्वाचित भएका छन् । त्यस्तै, वडा नम्बर५ को वडाध्यक्षमा नेकपा एमालेका बेचन साह २९१ मत ल्याएर निर्वाचित भइसकेका छन् भने वडा नम्बर६ को वडा अध्यक्षमा नेपाली कांग्रेसका दिनेश साह ३३१ मत प्राप्त गरी विजयी भइसकेका छन् ।"
धरान उपमहानगरपालिकामा गठबन्धनलाई पछि पार्दै स्वतन्त्र उम्मेदवार हर्क साम्पाङको अग्रता,धरान : धरान उपमहानगरपालिकामा जारी मतगणनको परिणामअनुसार मेयरमा स्वतन्त्र उम्मेदवारले अग्रता लिएका छन् । गठबन्धनका साझा उम्मेदवार कांग्रेसका किशोर राईलाई पछि पार्दै स्वतन्त्रका हर्क सम्पाङ्ले अग्रता लिएका हुन् । स्वतन्त्र उम्मेदवार हर्कले ८१४० मत प्राप्त गरी अग्रता लिएका छन् । कांग्रेसका किशोरले ८१२६ मत प्राप्त गरेका छन्। चार दिनदेखि अग्रता लिएका किशोर राईलाई हर्कले १४ मतटले अग्रता लिएका छन् । धरानको मतगणनाको रोचक प्रसङ्ग के छ भने एमाले र कांग्रेसले वडाअध्यक्षमा अग्रता लिइरहँदा हर्कले दुवै उम्मेदवारभन्दा बढी मत ल्याउन ल्याएका छन्। उपमेयरमा भने गठबन्धनका उम्मेदवारले अग्रता लिएका छन् । उपमेयरमा माओवादीका अइन्द्रविक्रम बेघाले ९१३६ मत प्राप्त गरी अग्रस्थान कायम गरेका छ्न् । एमालेका पदम इस्बोले ८८५१ मत प्राप्त गरी बेघालाई पछ्याइरहेका छन् ।
रामेछापको लिखु तामाकोसी गाउँपालिका अध्यक्षमा कांग्रेस र उपाध्यक्षमा एमाले विजयी,"काठमाडौं : रामेछापको लिखु तामाकोसी गाउँपालिका अध्यक्षमा नेपाली कांग्रेस र उपाध्यक्षमा एमाले विजयी भएको छ। गाउँपालिका अध्यक्षमा नेकपा एमालेका कमल कडेरियालाई पराजित गर्दै नेपाली कांग्रेसका केशव महत निर्वाचित भएका हुन्। महतले ५११२ मत प्राप्त गर्दा उनका निकटतम प्रतिद्वन्द्वी कडेरियाले ४००८ मत प्राप्त गरे। यसैगरी उपाध्यक्षमा कांग्रेसकी सरस्वती गुरुङ खड्कालाई पराजित गर्दै एमालेकी दीपा पाख्रिन निर्वाचित भएकी छन्। पाख्रिनले ४१२६ मत प्राप्त गर्दा उनका निकटतम प्रतिद्वन्द्वी खड्काले ३९३३ मत प्राप्त गरिन्। पाख्रीन यस अगाडि जिल्ला समन्वय समिति रामेछापकी उपप्रमुख हुन्। लिखु तामाकोसी गाउँपालिकामा एमालेले उपाध्यक्षसहित ३ वडा, कांग्रेसले अध्यक्षसहित २ वडा र माओवादी केन्द्रले २ वडा जितेको छ। गाउँपालिकामा एमालेबाट वडाअध्यक्ष वडा नम्बर १ दुरागाउँमा प्रदीपकुमार तामाङ, वडा नम्बर २ सैपुमा सन्तोष पौडेल, वडा नम्बर ६ खिम्तिमा शिवप्रसाद न्यौपानेसहित प्यानल नै विजयी भएको छ। त्यसैगरी कांग्रेसबाट वडा नम्बर ४ बिजुलीकोटमा दिपक पुलामी मगर र वडा नम्बर ५ नागदहमा रोमबहादुर तामाङ निर्वाचित भएका छन्। दुवै वडामा कांग्रेसको प्यानलनै विजयी भएको हो। एकीकृत समाजवादी र माओवादीको गठबन्धनबाट नेपाल कम्युनिष्ट पार्टी (माओवादी केन्द्र)का उम्मेदवार वडा नम्बर ३ बिजुलीकोटमा गोपाल राज तामाङ्ग र वडा नम्बर ७ तिल्पुङमा कैलासकुमार दर्लामी निर्वाचित भएका छन्। तिल्पुङमा प्यानल नै विजयी भएको हो । पालिकामा माओवादी केन्द्र र एकीकृत समाजवादीबीच गठबन्धन भएको थियो। २०७४ सालको निर्वाचनमा एमालेले एक वडा अध्यक्ष र एक सदस्यबाहेस ३५ सिट नै निर्वाचित भएको थियो।"
काठमाडौं महानगरपालिकाको ५ नम्बर वडामा एमालेको प्यानलै विजयी,"काठमाडौं : काठमाडौं महानगरपालिका५ मा नेपाल कम्युनिष्ट पार्टी (एमाले) का उम्मेदवार प्रेम थापाको प्यानलै विजय भएको छ । उनले नेपाली कांग्रेसका निकटतम प्रतिद्वन्द्वी राजेश अधिकारीलाई ६४७ मतले पछि पार्दै उनले आफ्नो प्यानलसहित विजय भएका छन् । त्यसैगरी सदस्यमा एमालेको तर्फबाट कृष्णराज चालिसे र केशवप्रसाद श्रेष्ठ विजय भएका हुन् । महिला सदस्य सीता थापा र दलित महिला सदस्यमा शर्मिला परियार विजय भएको जिल्ला निर्वाचन कार्यालय काठमाडौँले जानकारी दिएको छ । हाल प्रदर्शनीमार्गस्थित राष्ट्रियसभागृहमा आठ स्थानबाट कामपाको मतगणना कार्य भइरहेको छ । अहिले वडा नं ४, ६, ७, २९, ३०, ३१ र ३२ को मतगणना कार्य जारी छ । वडा नं १, २, ३ र ५ को मतपरिणाम सार्वजनिक भइसकेको छ । परिणामअनुसार सबै वडामा एमालेका वडाध्यक्ष र केही वडामा जनप्रतिनिधिको प्यानलै विजय भएका छन् । त्यसैगरी प्रमुखमा स्वतन्त्र उम्मेदवार बालेन्द्र साह र उपप्रमुख पदका लागि एमालेको उम्मेदवार सुनिता डङ्गोलले आफ्नो अग्रता कायम राखेका छन्। रासस"
मतगणना नसकिंदै गोरखा नगरपालिकाका मेयर बने कृष्ण राना,"गोरखा : गोरखा नगरपालिका वडा नं १४ को मतगणना गर्न बाँकी छँदै मेयरमा कृष्ण राना विजयी भएका छन्। मतगणना गर्न बाँकी मतभन्दा निकटत्तम प्रतिद्वन्द्वीसँगको मतान्तर धेरै भएपछि राना विजयी भएका हुन्। माओवादीबाट मेयरको उम्मेद्वार बनेका रानाले ८,२९५ मत प्राप्त गरेका गर्दा उनका निकटत्तम प्रतिद्वन्द्वी नेपाली कांग्रेसका उम्मेदवार राजनराज पन्तले ६,४५६ मत प्राप्त गरेका छन्। राना १,८३९ मतान्तरले अगाडि छँदा गोनपा १४ मा जम्मा १,४०१ मत मात्र गन्न बाँकी छ। पाँच वर्षअघि रानालाई पन्तले उछिनेर मेयर बनेका थिए। पाँचवर्षपछि पन्तलाई रानाले उछिनेका हुन्। मतगणनाको आधिकारिक अन्तिम नतिजा आउन भने बाँकी नै छ।"
"हचुवाको भरमा दुई दिन बिदा दिइयो, यसले कुनै प्रतिफल दिँदैन : योगेश भट्टराई","काठमाडौं : प्रतिपक्षी दल नेकपा एमालेका सांसद योगेश भट्टराईले हचुवाको भरमा दुई दिन बिदा दिइएको बताएका छन् । बुधबार प्रतिनिधिसभामा विनियोजन विधेयकका सिद्धान्त र प्राथमिकतामाथि छलफलमा भाग लिदै भट्टराईले विकल्प नसोचेर हचुवाको भरमा सरकारले दुई दिन बिदा दिएको भन्दै आपत्ति जनाए। उनले भने, 'सरकारले दुई दिन बिदाको कुरा गरेको छ । दुई दिनको विदा केका लागि ? दुई दिन बिदा केका लागि ? पेट्रोलियम पदार्थको खपत घटाउनका लागि हो भने त्यो प्रत्युत्पादक हुन्छ । ' उनले दुई दिन बिदा हुँदा राष्ट्रि श्रम शक्तिलाई अघाडि बढाउन नसक्ने बताए। ' दुई दिन बिदाले कुनै प्रतिफल दिन सक्दैन । थप बिदा दिँदा राष्ट्रिय श्रम शक्तिलाई कसरी अघि बढाउन सक्छ ? देशको पर्यटन उद्योगलाई बढाउने उपाय नसोचेर हचुवाको भरमा बिदा दिइएको छ । '"
धरानमा कांग्रेसका किशोरलाई स्वतन्त्रका हर्कको कडा चुनौती,धरान : धरान उपमहानगरपालिकाको मतगणनामा गठबन्धनको तर्फबाट मेयरका प्रत्यासी कांग्रेसका किशोर राईलाई स्वतन्त्र उम्मेदवार हर्क साम्पाङले कडा चुनौति दिएका छन्। यद्धपि गठबन्दका उमेद्वारले झिनो मतले अग्रता कायमै राखेका छन्। गठबन्दनको तर्फबाट मेयरका प्रत्यासी कांग्रेसका किशोर राईले ७७१७ मत प्राप्त गरी अग्रस्थान कायम गरेका छन्। उपमेयरमा गठबन्दनको तर्फबाट माओवादी केन्द्रका अइन्द्रविक्रम बेघाले ८६७० मत प्राप्त गरी अग्रता कायमै राखेका छन्। एमालेका पदम इस्वोले ८३२४ मत प्राप्त गरी बेघालाई पछ्याइरहेका छन्। धरानमा गठबन्धनका किशोर राई र एमालेकी मञ्जु भण्डारीको पकड रहेको क्षेत्रमा समेत साम्पाङले राम्रो मत ल्याएका छन्। एमाले र कांग्रेसका वडाअध्यक्षका उमेद्वारले प्यानलसहित विजय हासिल गर्दा हर्कले उनीहरुको भन्दा बढी मत प्राप्त गरेपश्चात् धरानको चुनावी नजिता अप्रत्यासित आउने अनुमान गरिएको छ। धरानमा २६ हजार ८६३ मत गणना गरिएको खतिवडाले बताए।
हृदयेश त्रिपाठीको वडामा जनता प्रगतिशील पार्टी पराजित,"परासी : पूर्वमन्त्री एवं प्रतिनिधिसभा सदस्य हृदयेश त्रिपाठीको आफ्नै वडामा हार भएको छ । पश्चिम नवलपरासीको प्रतापपुर गाउँपालिका६ कठहवा घर भएका त्रिपाठीले आफ्नै वडामा उम्मेदवारलाई जिताउन नसकेका हुन् । तत्कालीन राजपामा रहेका त्रिपाठीले पहिलो स्थानीय तह निर्वाचनलाई धोखाको संज्ञा दिँदै पश्चिम तराईबाट चुनाव बहिष्कार गरेका थिए । अहिले भने त्रिपाठीले आफ्नै नेतृत्वमा जनता प्रगतिशील पार्टी(जप्रपा) नामको दल दर्ता गरेर स्थानीय तह निर्वाचनमा सहभागी भएका हुन् । नवलपरासी क्षेत्र नं १ बाट प्रतिनिधि सभामा निर्वाचित सांसद त्रिपाठीको पार्टीका उम्मेदवार रामहरि उपाध्याय नेपाली कांग्रेसका उम्मेदवारसँग २ सय ५४ को फराकिलो मतअन्तरले पराजित भएका हुन् । कांग्रेसका केशवप्रसाद अधिकारीले ८ सय ४३ मत ल्याएर विजयी हुँदा जप्रपाका उमेदवार उपाध्यायले ५ सय ८९ मत ल्याएर पराजित भए । अहिलेसम्म भएको मत परिणामअनुसार त्रिपाठीको पार्टीले प्रतापपुरको १ वडा मात्र जितेको छ । पालिका अध्यक्षमा उनका उम्मेदवार नेपाली कांग्रेसभन्दा १४ सय मतले पछि छन् । नवलपरासी क्षेत्र नं १ मा हरेक निर्वाचनमा त्रिपाठी र संविधा सभा सदस्य एंव नेपाली कांग्रेसका नेता देवकरण जयसवाल(सन्तु) बीच प्रतिस्पर्धा हुँदै आएको छ । संविधान सभा निर्वाचनमा त्रिपाठी, जयसवालसँग पराजित भएका थिए । प्रतिनिधि सभा निर्वाचनमा भने एमालेको सूर्य चिन्ह लिएर जयसवालसँग प्रतिस्पर्धा गरेका त्रिपाठीले चुनाव जितेका थिए ।"
भक्तपुरको मध्यपुर थिमि नगरपालिकाको मेयरमा कांग्रेसका सुरेन्द्र श्रेष्ठ विजयी,"भक्तपुर : मध्यपुर थिमि नगरपालिकाको नगरप्रमुखमा कांग्रेसका सुरेन्द्र श्रेष्ठ विजयी भएका छन्। उनले निकटतम् प्रतिद्वन्द्वी निवर्तमान नगरप्रमुख एमालेका मदनसुन्दर श्रेष्ठलाई ४०६३ मतले पराजित गर्दै नगरप्रमुखमा विजयीभएका हुन्। श्रेष्ठले १५ हजार ९८ मत प्राप्त गर्दा मदनसुन्दरले ११ हजार ३५ मत प्राप्त गरे। यस्तै उपप्रमुखमा नेकपा माओवादी केन्द्रका विजयकृष्ण श्रेष्ठ विजयी भएका छन्। श्रेष्ठले १२ हजार १ सय २ मत प्राप्त गरे। श्रेष्ठले निकटतम प्रतिद्वन्द्वी एमालेका उम्मेदवार उत्तरा नेपाललाई ३ हजार १३९ मतले पराजित गरे। विजयपछि मध्यपुर थिमिमा विजयी जुलुस निकालिएको छ। सोही क्रममा नवनिर्वाचित मेयर श्रेष्ठले मतदातालाई धन्यवाद दिँदै जनताको सेवामा काम गर्ने बताए। मध्यपुर थिमि नगरको वडा नम्बर १,२,३, ५, ६ र ९ कांग्रेस, ४ र ७ एमाले, ८ वडामा नेमकिपाका उम्मेदवारले वडाध्यक्षमा विजयी हाँसिल गरेको छ ।"
"स्थानीय तह निर्वाचन मतपरिणाम : कांग्रेस २०२, एमाले १२६ र माओवादी ८७ स्थानमा विजयी","काठमाडौं : देशभरका स्थानीय तहको निर्वाचनको मतपरिणाम आउने क्रम जारी छ। अहिलेसम्म कांग्रेस पहिलो स्थानमा छ भने एमाले दोस्रो र माओवादी केन्द्र तेस्रो स्थानमा छ। प्रारम्भीक नतिजा अनुसार देशभर कांग्रेसले २०२, एमालेले १२६ र माओवादी केन्द्रले ८७ स्थानका पालिका प्रमुखमा विजय हासिल गरेको छ। यस्तै, उपप्रमुखतर्फ कांग्रेसले १९१, एमालेले १२८ र माओवादी केन्द्रले ९४ स्थानका पालिकामा निर्वाचित भएको छ। यस्तै, एकीकृत समाजवादीले ७, जसपा नेपालले ५ स्थानीय तह प्रमुख जितेको छ। राप्रपा २ पालिका सहित ५५ वडाध्यक्षमा विजयी भएको छ।"
जगन्नाथमा गठबन्धनलाई हराउँदै अध्यक्ष र उपाध्यक्षमा एमाले विजयी,बाजुरा : जगन्नाथ गाउँपालिकाको अध्यक्षमा पुन कालीबहादुर शाही निर्वाचित भएका छन्। नेकपा एमालेका जिल्ला अध्यक्षसमेत रहेका शाही जगन्नाथ गाउँपालिकामा ०७४ सालमा पनि अध्यक्षमा निर्वाचित भएका थिए। उनले नेपाली कांग्रेसका सुन्दर विष्टलाई दोस्रोपटक प्राजित गरेका छन्। शाहीले २ हजरा ३ सय १९ मत ल्याएर विजयी भएका छन भने प्रतिद्वन्द्वी विष्टले १ हजार ८ सय ७० मत ल्याएर पराजित भएका छन्। शाहीले विष्टको भन्दा ४ सय ४९ मत बढी ल्याएका छन्। २०७४ सालको स्थानीय तहको निर्वाचनमा १ हजार ४ सय ५१ मत ल्याएर शाही विजयी भएका थिए। नेपाली कांग्रेसका विष्ट ९ सय ८९ मत ल्याएर पराजित भएका थिए। माओवादी केन्द्रबाट मनलाल खत्री ९ सय ३० मत ल्याएर तेस्रो नम्बरमा थिए। बैशाख ३० गते भएको स्थानीय तहको निर्वाचनमा नेपाली कांग्रेस माओबादी केन्द्र र नेकपा समाजवादीको गठबन्धन रहेको छ। गठबन्धनलाई हराउँदै नेकपा एमालेबाट अध्यक्ष शाही र उपाध्यक्ष बिष्ट दुबै विजयी भएका छन्। उपाध्यक्षमा नेकपा एमालेकी उम्मेदवार मरुकला बिष्ट विजयी भएकी छन्। उनले गठबन्धनतर्फबाट उम्मेदवार बनेका नेकपा समाजवादीका धर्मबहादुर शाहीलाई पराजित गरेकी छन्। नेकपा एमालेकी उम्मेदवार विष्ट २ हजार १ सय ८३ मत ल्याएर विजयी भएकी छन् भने गठबन्धनका उम्मेदवार उनका प्रतिद्वन्द्वी शाही १ हजार ६ सय ८० मत ल्याएर पराजित भएका छन्। विष्टले शाहीको भन्दा ५ सय ३ मत बढी ल्याएकी छन्।
कुशे गाँउपालिकामा कांग्रेसका हरिचन्द्र बस्नेत पुन : निर्वाचित,"जाजरकोट : जाजरकोटको कुशे गाँउपालिकामा नेपाली कांग्रेसका हरिचन्द्र बस्नेत दोस्रो कार्यकालका लागि निर्वाचित भएका छन् । पुनः निर्वाचित हुँदै उनले आफ्नो विरासत जोगाएका छन् । उनले सत्ता गठबन्धनकै एकिकृत समाजवादीका उम्मेदवारलाई दुई सय ४१ मतले पराजित गदै पुनः निर्वाचित भएका हुन् । बस्नेतले तीन हजार चार सय २३ मत प्राप्त गरेर विजयी भएका हुन् । उनका निकटतम प्रतिद्धन्दी नेकपा एकिकृत समाजवादीका तप्त हमाल तीत हजार एक सय ८२ मत प्राप्त गरेका छन् । कुशेमा कांग्रेस र एमाले एक्लाएक्लै, माओवादी केन्द्र र एकीकृत समाजवादीको गठबन्धन भएको थियो । उपाध्यक्षमा पनि कांग्रेसकै देविका कुमारी सिंह निर्वाचित भएकी छन् । सिंहले ती हजार पाँच सय ८७ मत प्राप्त गर्दा उनका निकटतम प्रतिस्पर्धि माओवादी केन्द्रका विकास रोकायले दुई हजार नौ सय १८ मत प्राप्त गरेका छन् । कुशेमा दुई जना वडाध्यक्ष स्वतन्त्रले जितेका छन् ।"
"दोहोरिएका अनुहार : पुराना कोहीले हारे, कोहीले जिते","सङ्खुवासभा : दश स्थानीय तह रहेको संखुवासभामा एक अध्यक्ष र एक मेयर स्थानीय तहको निर्वाचनमा दोहोरिएका छन्। पाँचखपन नगरपालिका मेयर र चिचिला गाउँपालिका अध्यक्ष पुनः दोहोरिएका हुन्। २०७४ को निर्वाचनामा निर्वाचित पाँचखपनका मेयर विपिन राई र चिचिला गाउँपालिका अध्यक्ष पासाङ नुवु शेर्पा यस पटकको निर्वाचनमा पनि निर्वाचित भएका छन्। २०७४ को निर्वाचनमा मकालु गाउँपालिका१ बाट वडा अध्यक्षमा निर्वाचित ओङदी छिरिङ शेर्पा यस पटक गाउँपालिका अध्यक्षमा निर्वाचित भएका छन्। धर्मदेवि नगरपालिकाबाट २०७४ को निर्वाचनमा वडा नं ६ को निर्वाचनमा एमाले निर्वाचित वडा अध्यक्ष उदय चन्द्र पौडेल यस पटक मेयरमा विजयी भएका छन्। धर्मदेविकै वडा १ मा जगतबहादुर कार्की, ३ मा श्याम पौडेल र ६ मा लक्ष्मिप्रसाद अधिकारी पुन वडा अध्यक्षमा विजयी भएका हुन्। त्यसैगरी दोहारीएका वडा अध्यक्षहरुको हारजित भएको छ। खाँदबारी नरपालिका१ मा निरञ्जन श्रेष्ठ, वडा ८ मा डम्बरबहादुर कटुवाल र वडा ३ का भरतकुमार घिमिरेले दोस्रो कार्यकालको जिम्मेवारी निर्वाह गर्ने अवसर प्राप्त गरेका हुन्। घिमिरे उप निर्वाचनमा नेकपा बाट निर्वाचित भएका थिए। चैनपुर नगरपालिका३ मा बलबहादुर अधिकारी, वडा ४ मा धनबहादुर तामाङ र वडा ५ मा काजी बहादुर लिम्बु पुन निर्वाचित भएका हुन्। मादी नगरपालिका६ मा धननारायण तामाङ पुन निर्वाचित भएका छन्। त्यसैगरी पाँचखपन नगरपालिका१ मा तेकबहादुर बुढाथोकी र वडा नं ९ मा कुलबहादुर तामाङ दोहोरीएका हुन्। सिलिचोङ गाउँपालिकामा वडा नम्बर १ बाहेका वडामा सबै वडा अध्यक्ष दोहोरिका छन्। वडा २ मा मोहन संसेर राई, ३ मा प्रताप सिं तामाङ, ४ देवेन्द्र राई र ५ मा इश्वर राई पुन विजयी भएका हुन्। दोहोरिका एक गाउँपालिका अध्यक्ष, उपाध्यक्ष १० जना वडा अध्यक्षले दोस्रो पटक हार व्यहोर्नु पारेको छ। सभापोखरी गाउँपलिका अध्यक्ष रत्न सुब्बा, मकालु गाउँपालिका उपाध्यक्ष चमेली राई र मादी नगरपालिका९ मा वडा अध्यक्ष भएका छिरिङ् शेर्पा यस पटक उपमेयरमा पराजित भएका छन्। वडा अध्यक्षमा सभापोखरी५ का यम सुब्बा, ६ का विकास पौडेल र २ का डिकप्रसाद सुवेदीले हार व्यहोर्नु परेको हो। त्यसैगरी खाँदबारी नगरपालिका६ मा दयानिधी बराल र ११ मा नगेन्द्र गुरुङले वडा अध्यक्षमा हार व्यहोरेका हुन्। चैनपुरमा नगरपालिका८ मा भरत खड्का, १० मा तेजबहादुर कटुवाल र ११ मा धर्म चौहान पनि वडा अध्यक्षमा पाराजित भएका छन्। माओवादी बाट एमालेमा प्रवेश गरेका खड्का जिल्ला उपसचिव पनि हुन्। त्यसैगरी भोटखोला गाउँपालिका१ का तेन्छेवी शेर्पा पनि यस पटक पराजित भए। सङ्खुवासभामा कांग्रेस ६ र एमाले ४ पालिका प्रमुख स्थानीय तहको निर्वाचनमा सङ्खुवासभाको १० स्थानीय तहमध्ये कांग्रेसले ६ र एमालेले ४ वटा पालिका अध्यक्ष जितेको छ। कांग्रेस र एमाले २०७४ को निर्वाचनमा पाँचपाच प्रमुख तथा अध्यक्ष जितेको थियो। एमालेबाट ३४, कांग्रेसबाट ३३, माओवादीबाट ९ र स्वातन्त्रमा १ वडा अध्यक्ष निर्वाचित भएका छ। वडा अध्यक्षहरुमा एमाले पहिलो देखिएको छ। कांग्रेसले खाँदबारी नगरापालिका, धर्मदेवि नगरपालिका, सभापोखरी गाउँपालिका, चिचिला गाउँपालिका, सिलिचोङ गाउँपालिका, मकालु गाउँपालिका प्रमुख तथा अध्यक्ष जितेको छ। एमालेले मादी नगरपालिका, धर्मदेवि नगरपालिका, चैनपुर नगरपालिका र भोटखोला गाउँपालिका प्रमुख तथा अध्यक्ष निर्वाचित भएका छन्। त्यसैरी कांग्रेसबाट ३ र एमालेबाट ४ उपप्रमुख तथा उपाध्यक्ष विजयी भएका छन्। माओवादीले १, नेकपा(एकिकृत समाजवादी)ले २ उपप्रमुख तथा उपाध्यक्ष जितेको छ। २०७४ को निर्वाचनमा एमाले ६ वटा र कांग्रेसले ४ वटा उपप्रमुख तथा उपाध्यक्ष जितेको थियो। खाँदबारी नगरपालिकाको मेयरमा गठबन्धनका तर्फबाट नेपाली कांग्रेसका महेश थपलिया र उपमेयरमा नेकपा एमालेकी महेश्वरा बज्राचार्य विजयी भएका छन्। सभापोखरी गाउँपालिकामा गठबन्धनका तर्फबाट अध्यक्षमा नेपाली कांग्रेसका भिमबहादुर लिम्बु विजयी भएका छन्। मादी नगरपालिकाको मेयरमा एमालेका जिवन लिंथेप र उपमयेरमा सुनिता देव भट्टराई निर्वाचित भएका छन्। पाँचखपन नगरपालिकाको मेयरमा गठबन्धनका तर्फबाट नेपाली कांग्रेसका विपीन राई र उपमेयरमा नेकपा (एकिकृत समाजवादी)की सुमुना श्रेष्ठ विजयी भएका छन्। भोटखोला गाउँपालिकाको अध्यक्षमा नेकपा एमालेका वाङ छेदर लामा उपाध्यक्षमा एमालेकै सहना लामाले निर्वाचित भएकी छन्। मकालु गाउँपालिका अध्यक्षमा कांग्रेसका ओङदी शेर्पा र उपाध्यक्षमा नेकपा(माओवादी केन्द्र) की मनकला राई विजयी भएका छन्। सिलिचोङ गाउँपालिकाको अध्यक्ष पदमा भुपालराज मेवाहाङ र उपाध्यक्ष पदमा देविता कुलुङ निर्वाचित भएका हुन्। चिचिला गाउँपालिकाको अध्यक्षमा पासाङ नुर्वू शेर्पा दोश्रो कार्यकालका लागि निर्वाचित भएका छन् भने उपाध्यक्षमा मनकला राई निर्वाचित भएकी छन्। धर्मदेवि नगरपालिकाको मेयरमा एमालेका उदचन्द्र पौडेल र उमेयरमा कांग्रेसकी तारा महते विजयी भएका हुन्। चैनपुर नगरपालिमा मेयर र उपमेयर एमाले जितेको छ। मेयरमा कृष्णकुमार तामाङ र उपमेयरमा एमालेकै एलिना श्रेष्ठले विजयी भएकी छन्।"
कांग्रेस नगरसभापति हुँदै मेयरमा निर्वाचित कान्छा उम्मेदवार भरत,"डडेल्धुरा : परशुराम नगरपालिकामा नेपाली कांग्रेसका कान्छा नगरसभापति नगरप्रमुखमा अनुमोदित भएका छन्। करिव ६ महिनाअघि सम्पन्न भएको कांग्रेस अधिवेसनबाट विजयी सुरुवात गरेका परशुराम नगरपालिकाका २९ वर्षीय भरत बढायर जोशी मेयरमा विजयी भएका हुन्। डडेल्धुराको परशुराम नगरपालिकामा देशकै कान्छा २९ वर्षीय युवा बढायर जोशीले प्रतिस्पर्धी माओवादीका शेरसिंह माललाई पराजित गरी मेयरमा जीत हासिल गरेका हुन। जोशी नेपाली कांग्रेसबाट टिकट पाइ मेयर पदमा परशुरामका मतदाताले अनुमोदित गरेका छन्। बढायर जोशी मंगलबार सकिएको मतगणनामा ५ हजार ९४१ मत ल्याएर विजयी भएका हुन्। उनले आफ्ना निकटतम प्रतिद्वन्द्वी नेकपा माओवादी केन्द्रका शेरसिंहलाई १३६ को मतान्तरले पराजित गरेका हुन्। बढायर जोशी नेपाली कांग्रेसका नगरसभापति हुन्। उनले राजनीतिक यात्रा उच्च शिक्षा हासिल गर्नका लागि महेन्द्रनगर पढ्दादेखि सुरु गरेको बताउँछन्। नेविसघंका प्रारम्भिक कमिटिबाट सुरुवात गरेको राजनीतिक जीवन पार्टीको नगरसभापति हुँदै नगरप्रमुखसम्म पुगेको भरतको भनाइ छ। उनले कडा प्रतिस्पर्धामा उभिएका माओवादीका उम्मेदवार माललाई झिनो मतान्तरले हाराएका छन्। उनका प्रतिस्पर्धी मालले ५ हजार ८०५ मत ल्याएका छन्। कांग्रेसले पाँच वडा मात्रै जितेको छ। परशुराममा १२ वडा छन्। जसमद्ये ७ वडा माओवादीले जितेको निर्वाचन कार्यालयले जनाएको छ। नगर उपप्रमुखमा माओवादीकी बिमला महताले ५ हजार ८८५ मत ल्याएर विजयी भएकी छन्। उनका निकटतम प्रतिद्वन्द्वी नेपाली कांग्रेसकी कलावती बोहराले ४ हजार ५९३ मत ल्याएर हार व्वयहोर्नु परेको छ। परशुराममा १२ वडामद्ये १, ४, ५, ७, ९, १० र १२ गरी ७ वडामा माओवादी विजयी भएको हो। वडा २, ३, ६, ८ र ११ गरी ५ वडामा कांग्रेसले जितेको छ। २०४९ सालमा जोगबुढाको लालढुगांमा जन्मेका भरत अहिले २९ वर्ष भए। बुवा चन्द्रकान्त बढायर जोशी र आमा मंगलादेवि बढायर जोशीका कान्छा छोरा भरतले परशुराम नगरमा युग सुहाउँदो विकास निर्माण गर्ने प्रतिवद्धता जनाउँदै मेयर पदका लागि चुनावी मैदानमा होमिएका थिए। सानै उमेरमा भरत पुरशुरामवासीको मन जित्न सफल युवा हुन्। प्रारम्भिक शिक्षा जोगवुढा मै रहेको ग्रीनभ्याली बोर्डिगं स्कुलबाट सुरु गरेका भरतले एसएलसीसम्म सोही विद्यालयमा अध्यन गरेको बताए। त्रिचन्द्र क्याम्पसबाट फिजिक्समा स्नातक सकाएपछि जोशीले चीनबाट एड्मोस्फेरिक फिजिक्समा मास्टर्ससमेत गरेका छन्। परशुराम मेयर भएकोमा औधी हर्षित भएको नेपाली कांगेसका सभापति भिमबहादुर साउदले बताए। उनी नेपाली कांग्रेसभित्र दख्खल राख्ने एक उच्च विचार भएका युवा समाजसेवीका रुपमा पनि परिचित छन्। उनले कोरोना माहामारी वा अन्य समयमा पनि गरिव असाहाय र समस्यामा परेका मानिसलाई सहयोग गर्नुका साथै समस्यामा परेका लागि एक अभिभावकको भुमिका पनि निर्वाह गर्ने गरेको नेपाली कांग्रेस प्रदेश 'क'का सभापति कैलाशकुमार पाण्डेयले बताए। शिक्षा, स्वास्थ्य कृषि, सडक, युवा स्वरोजगार लगाएतका कुराहरुमा विकासको नमुना देखाउन उनले प्रतिवद्धतापत्रमा उल्लेख गरेका छन्। जेठा दुई दाजु अमेरिका र क्यानाडामा बस्दै आएका भरतका बुवाले लालढुगांमै सानोतिनो व्यापार गरी छोराहरु हुर्काएको बताए। पढ्नमा तिखोबुद्धि भएका भरत सानैदेखि समाजसेवा भन्नेबित्तिकै हुरुक्क हुने र समाजमा नयाँ कुराको अभ्यास गरी नौलो विचार साथै असहाय मानिसको सेवामा लाग्ने गरेको उपलब्धी जनताले नगरसभापतिमा अनुमोदित गरि प्रष्ट्याएको उनका बुबा चन्द्रकान्तले खुसी हुँदै बताए। पछिल्लो दुई वर्षदेखि परशुरामै समाजसेवा गर्दै आए भरत प्रधानमन्त्री शेरबहादुर देउवा र स्थानीय कांग्रेसका नेताबाट प्रभावित भई नेविसंघ हुँदै पार्टी सक्रिय राजनीतिमा लागेका उनी परशुरामलाई समृद्ध बनाउन र युवालाई स्वरोजगार बनाउन सिपमुल तालिम तथा युवा स्वरोजगारका कुरालाई जोड दिने पक्षमा रहेको बताए।"
महोत्तरीको रामगोपालपुरमा नेकपा एमालेका साह निर्वाचित,"महोत्तरी : महोत्तरीको रामगोपालपुरको नगरप्रमुखमा नेकपा एमालेका रामदुलार साह निर्वाचित भएका छन् । साहले निवर्तमान मेयर अशोककुमार मण्डललाई १ हजार ७६३ मतअन्तरले पराजित गरी रामगोपालपुरको नगरप्रमुखमा विजयी भएका हुन् । नेकपा एमालेबाट उम्मेदवारी दिएका रामदुलार साहले ५ हजार ३ सय ४९ मत प्राप्त गरेका छन् । त्यस्तै, उनका निकटम प्रतिद्वन्द्वी नेकपा माओवादीकातर्फका उम्मेदवार एवम् निवर्तमान नगरप्रमुख अशोक कुमार मण्डलले ३ हजार ५ सय ८६ मत मात्र प्राप्त गरेका थिए । त्यस्तै, उपप्रमुखतर्फ एमालेकी रिना देवी यादव विजयी भएकी हुन् । यादवले ४ हजार २ सय ६३ मत ल्याई विजयी हाँसिल गरेकी छन् । उनको निकटतम प्रतिद्वन्द्वी कांग्रेसकी पुष्पा देवी कुशवाहालाई ८६० मतान्तरले पराजित गरेकी हुन् । कुशवाहाले ३ हजार ४०३ मत प्राप्त गरेकी थिइन् । १९ हजार ७५८ कुल मतदाता रहेको रामगोपालपुरमा १३ हजार ५९१ म्तदाताले मतदान गरेका थिए । रामगोपालपुर नगरपालिकामा ९ वटा वडामध्ये ४ वटामा नेकपा माओवादी केन्द्रका उम्मेदवारहरुले वडाअध्यक्ष पदमा विजयी हाँसिल गरेका हुन् । निर्वाचन आयोगका स्रोतका अनुसार नेकपा एमालेका ३, नेपाली कांग्रेसका १ र जनता समाजवादी पार्टीको तर्फबाट १ वडामा विजयी प्राप्त गरेका हुन । स्रोतका अनुसार नगरपालिकाको वडा नं १ मा माओवादी केन्द्रका विजय कुमार मण्डल ,वडा नं २ मा मुकेश कुमार यादव, वडा नं ८ मा राम पदारथ मण्डल र वडा नं ९ मा नागेश्वर प्रसाद मण्डल विजयी भएका छन् । त्यस्तै, वडा नं ३ मा नेकपा एमालेका जय नारायण मण्डल, वडा नं ४ मा एमालेकै कारी कामाख्या महतो र वडा नं ७ मा एमालेका शम्भु साह तेली रहेका छन् । यता वडा नं ६ मा भने लोकतान्त्रिक समाजवादी पार्टीका शिवचन्द्र महतो निर्वाचित भएका छन् भने नेपाली कांग्रेसका मकेश्वर कुमार शर्मा वडा नं ५ को वडाअध्यक्षमा निर्वाचित भएको निर्वाचन अधिकृतको कार्यालय रामगोपालपुरले जनाएको छ । त्यस्तै, नेपाली कांग्रेसका उम्मेदवार मोहन पाण्डेय मनरा सिस्वा नगरपालिकाका प्रमुख पदमा निर्वाचित भएका छन् । पाण्डेयले आफ्ना निकटम प्रतिद्वन्द्वी जनता समाजवादी पार्टीका उम्मेदवार महेन्द्र रायलाई पराजित गर्दै प्रमुख पदमा विजयी भएका हुन् । पाण्डेयले ५८८४ मत प्राप्त गरेका छन् भने निजको प्रतिद्वन्दवी महेन्द्र रायले ४९२० मत प्राप्त गरेका छन् । त्यस्तै, निवर्तमान प्रमुख संजयकुमार साहले २७७२ मत ल्याएर तेस्रो स्थान हाँसिल गरेका हुन् । सोही पालिकाको उपप्रमुखमा सकुन्तलादेवी निर्वाचित भएकी हुन् । (("
मुगुमा कांग्रेस जिल्ला सभापति सवार जीप दुर्घटना,मुगु : नेपाली कांग्रेस मुगुका सभापति चढेको जीप सोरु गाउँपालिका वडा नम्बर ६ बन्जामा दुर्घटनामा परेको छ। दुर्घटनामा नेपाली कांग्रेस मुगुका सभापति ऐनबहादुर शाही र अन्य २ जना घाइते भएका छन्। सदरमुकाम गमगढी बजारदेखि सोरुकोटतर्फ जाँदै गरेको लु १ प १७७२ नम्बरको जीप बुधबार दिउँसो १२ बजेतिर दुर्घटनामा परेको जिल्ला प्रशासन कार्यालय मुगुका प्रमुख जिल्ला अधिकारी रोमबहादुर महत जानकारी दिए। जीपमा शाहीलगायत १५ जना सवार थिए। घाइते हुनेमा कांग्रेसका पूर्वगाउँकार्य समितिका सदस्य नरजित शाही र सोरुपालिका गाउँकार्य समितिका सभापति कुबेर जंग शाही हुन्। अन्यलाई भने सामान्य चोट लागेको प्रहरीले जनाएको छ। सामान्य घाइतेहरुको सोरुकोटमा उपचार भइरहेको छ । सभापति र अन्य गम्भीर घाइतेलाई थप उपचारका लागि हेलिकोप्टरबाट नेपालगञ्ज लैजाने तयारी भइरहेको प्रमुख जिल्ला अधिकारी महतले बताए।
पर्साका २१ वर्षीय युवा पालिका प्रमुखमा निर्वाचित,"वीरगन्ज : पर्सामा २१ वर्षीय युवा पालिका प्रमुखमा निर्वाचित भएका छन्। पर्साको कालिकामाई गाउँपालिकाको अध्यक्षमा जनता समाजवादी पार्टी (जसपा) का २१ वर्षीय वशीष्टकुमार गुप्ता निर्वाचित भएका हुन्। निकटम प्रतिद्वन्दी नेपाली कांग्रेसका उम्मेदवार अजयकुमार कुर्मीलाई ११७ मत अन्तरले पराजित गर्दै जसपाका गुप्ता, गाँउपालिका अध्यक्षमा विजयी भएका हुन्। गुप्ताले ३ हजार ७४३ मत पाएका हुन्। उनका निकटम प्रतिद्वन्द्वी कांग्रेसका कुर्मीले ३ हजार ६२६ मात्रै मत पाएको निर्वाचन अधिकृत प्रकाश कोइरालाले जानकारी दिए। यस्तै कालीकामाई गाउँपालिकाको उपाध्यक्षमा भने नेपाली कांग्रेसकी राजमति बरैनी ३९८२ मतका साथ निर्वाचित भएकी छिन्। उनका निकटम प्रतिद्वन्द्वी जसपाकी सहानी खातुनले ३८५९ मत पाएकी छिन्। ५ वटा वडा रहेको कालीकामाई गाँउपालिकामा ३ वटा वडा जसपाले जित्दा कांग्रेस र एमालेले ११ वडा जितेका छन्। कालीकामाई गाँउपालिका अध्यक्षमा गुप्ता विजयी भएसँगै पर्सा जिल्लामा जसपाले अहिलेसम्म दुई वटा पालिकाले जीत हासिल गरेको छ। यसअघि जिल्लाको धोविनी गाउँपालिका अध्यक्षमा जसपाका मदन चौहान अध्यक्षमा विजयी भएका छन्। १४ वटा स्थानीय तह रहेको पर्सा जिल्लामा हालसम्म ३ पालिकाको मात्रै नतिजा सार्वजनिक भएको छ।"
नवलपरासीको रामग्राममा कांग्रेसका बागी उम्मेदवार धनपद यादव वडाध्यक्षमा विजयी,परासी : नवलपरासीको रामग्राम नगरपालिका१५ को वडाध्यक्षमा स्वतन्त्र उम्मेदवार धनपद यादव विजयी भएका छन् । यादव यसअघि कांग्रेसबाट निर्वाचित भएका वडाध्यक्षसमेत हुन् । पार्टीले टिकट नदिएपछि उनी स्वतन्त्र उठेका हुन् । कांग्रेसबाट उम्मेदवार रहेका बबुल्लाहाँ धुनिया भने चौथो भएका छन् । यादवले टिकट नपाएपछि कार्यकर्ता पार्टीसँग रुष्ट थिए । यादवले माओवादी केन्द्रका उम्मेदवार देवनारायण पाण्डेलाई ३ सय ११ मतअन्तरले पराजित गरेका हुन् । यादवले ८ सय ५३ ल्याउँदा पाण्डेले ५ सय ४२ मत ल्याएर पराजित भए । यसअघि कांग्रेसबाट टिकट नपाएपछि स्वतन्त्र उम्मेदवार उठेका बर्दघाट नगरपालिका३ का वडाध्यक्ष प्रकाशचन्द्र अधिकारीको टिम नै विजयी भएको थियो । १८ वडा रहेको रामग्राममा अहिलेसम्म १५ वटा वडाको नतिजा घोषणा भएको छ । मेयरमा एमाले र उपमेयरमा राप्रपाका उम्मेदवारको अग्रता छ ।
संसदमा विनियोजन विधेयकका सिद्धान्त र प्राथमिकतामाथि छलफल सुरु,"काठमाडौंः संसद् बैठक सुरु भएको छ । बैठकमा विनियोजन विधेयकका सिद्धान्त र प्राथमिकतामाथि छलफल सुरु भएको छ । छलफलमा एमालेले पनि भाग लिएको छ । संसदमा जेठ ४ र ५ गते प्रिबजेटका विषयमा छलफल हुने कार्यसूची छ। १५ दिन अगाडि प्रिबजेटको तयारी हुनुपर्ने नियमावलीमा व्यवस्था छ। तर, सदन ढिलो आह्वान भएकाले १५ दिन नपुग्ने भएपछि नियम निलम्बन गरेर छलफल अगाडि बढाउने तयारी भएको हो।"
महानगर मेयरउपमेयर : कसको 'टक्कर' कोसँग ?,"काठमाडौंः स्थानीय तह निर्वाचनको मतगणना कार्य जारी छ । बुधबार मध्यान्ह १२ बजेसम्मको मतपरिणामअनुसार महानगरको मेयर र उपमेयरतर्फ अधिकांशमा गठबन्धनका उम्मेदवारले अग्रता कायम गरेका छन् । महानगरअन्तर्गत् मेयरतर्फ काठमाडौंमा बाहेक अन्य सबैमा गठबन्धनका उम्मेदवार अगाडि छन् । काठमाडौं महानगरमा भने स्वतन्त्र उम्मेदवारले भारी मतान्तरले अग्रता लिइरहेका छन् । महानगरअन्तर्गत् उपमेयरतर्फ एमाले काठमाडौं, ललितपुर र विराटनगरमा पहिलो स्थानमा छ । उपमेयरतर्फ पोखरा, वीरगंज, भरतपुरमा कांग्रेस, विराटनगर र ललितपुर महानगरपालिकामा एमालेले अग्रता कायम गरेको छ । ६ वटै महानगरमा एमाले दोस्रो स्थानमा छ । महानगरपालिकाअन्तर्गत् काठमाडौं महानगरमा मेयरमा स्वतन्त्र तर्फका उम्मेदवार बालेन्द्र साहले अग्रता कायम गरेका छन् । उनलाई एमालेका केशव स्थापितले पछ्याइरहेका छन्। सत्ता गठबन्धनका सिर्जना सिंह तेस्रो स्थानमा छिन् । बालेन्द्रले १६ हजार पाँच सय ७९ मत ल्याउँदा केशवले ८५ सय ४८ मत प्राप्त गरेका छन् । यस्तै, सिर्जना सिंहले ७ हजार ६९० मत ल्याएकी छिन् । काठमाडौं महानगरमा उपमेयरतर्फ एमालेकी सुनिता डंगोलले अग्रता कायम गरेकि छन् । डंगोलले १५ हजार ६ सय ७३ मत ल्याउँदा एकीकृत समाजवादीका रामेश्वर श्रेष्ठले ५ हजार १५ मत प्राप्त गरेका छन् । श्रेष्ठलाई राप्रपाका बिनिता मगैंयाले पछ्याइरहेकी छन् । भरतपुर महानगरमा मेयरमा गठबन्धनका उम्मेदवार रेनु दाहालले अग्रता कायम गरेकी छिन् । उनलाई एमालेका विजय सुवेदीले पछ्याइरहेका छन् भने कांग्रेसका बागी जगन्नाथ पौडेल तेस्रो स्थानमा छन् । रेनुले ९ हजार ९ सय ७० मत ल्याउँदा विजयले ८२ सय ५८ मत प्राप्त गरेका छन् । यस्तै, पौडेलले ४३ सय १५ मत ल्याएका छन् । भरतपुर महानगरमा उपमेयरतर्फ कांग्रेसका चित्रसेन अधिकारीले अग्रता कायम गरेका छन् । अधिकारीले ११ हजार ९ सय ५६ मत ल्याउँदा राप्रपाका हिमला गुरुङले ६ हजार ७४२ मत प्राप्त गरेकी छिन् । यस्तै ललितपुर महानगरमा मेयरमा गठबन्धनका उम्मेदवार चीरीबाबु महर्जनले अग्रता कायम गरेका छन् । उनलाई एमालेका हरीकृष्ण व्यञ्जनकारले पछ्याइरहेका छन् । राप्रपाका अष्टबहादुर महर्जन तेस्रो स्थानमा छन् । चिरीबाबुले ११ हजार ९ सय २० मत ल्याउँदा हरिकृष्णले ५५ सय ७० मत प्राप्त गरेका छन् । यस्तै, अष्टबहादुरले ९९८ मत ल्याएका छन् । ललितपुर महानगरमा उपमेयरतर्फ एमालेकी मञ्जली शाक्य बज्राचार्यले अग्रता कायम गरेकी छन् । मञ्जलीले ५९ सय ८३ मत ल्याउँदा माओवादी केन्द्रका बाबुराज आचार्यले ४५ सय ६६ मत प्राप्त गरेका छन् । आचार्यलाई राप्रपाका स्वर्णीमा शाक्यले पछ्याइरहेका छन् । पोखरा महानगरमा मेयरमा गठबन्धनका उम्मेदवार धनराज आचार्यले अग्रता कायम गरेका छन् । उनी एकीकृत समाजवादीका नेता हुन् । उनलाई एमालेका कृष्णबहादुर थापाले पछ्याइरहेका छन् भने राप्रपाका शंकर बराल तेस्रो स्थानमा छन् । आचार्यले १२ हजार ९ सय ४५ मत ल्याउँदा कृष्णले ११ हजार १५० मत प्राप्त गरेका छन् । यस्तै, बरालले १३ सय ६० मत ल्याएका छन् । पोखरा महानगरमा उपमेयरतर्फ कांग्रेसका कोपिला रानाभाटले अग्रता कायम गरेकि छिन् । रानाभाटले १३ हजार २ सय ३३ मत ल्याउँदा राप्रपाका रन्जनाकुमारी सेनले ११ सय ४५ मत प्राप्त गरेकी छिन् । विरगञ्ज महानगरमा मेयरमा गठबन्धनका उम्मेदवार जनता समाजवादीका राजेशमान सिंह फराकिलो मतका साथ पहिलो स्थानमा छन् । उनलाई एमालेका विजय सरवागीले पछ्याइरहेका छन् । राप्रपाका गिरीश गिरी तेस्रो स्थानमा छन् । राजेशमानले ११ हजार ९ सय ९५ मत ल्याउँदा विजयले ५६ सय ३५ मत प्राप्त गरेका छन् । यस्तै, गिरीले ४ सय ५९ मत ल्याएका छन् । विरगंज महानगरमा उपमेयरतर्फ कांग्रेसका इस्तीयाज आलमले अग्रता कायम गरेका छन् । आलमले ८ हजार ४ सय २२ मत ल्याउँदा लोकतान्त्रिक समाजवादी पार्टीका पुरुषोत्तम लाल झाले १४ सय ७ मत प्राप्त गरेका छन् । विराटनगर महानगरतर्फ मेयरमा गठबन्धनका उम्मेदवार कांग्रेसका नागेश कोइरालाले अग्रता लिएका छन् । उनलाई एमालेका सागरकुमार थापाले पछ्याइरहेका छन् । स्वतन्त्रबाट उम्मेदवारी दिएका उमेशकुमार यादव तेस्रो स्थानमा छन् । नागेशले ११ हजार ८ सय ७६ मत ल्याउँदा थापाले ९ हजार ७५ मत प्राप्त गरेका छन् । यस्तै, यादवले ३९२ मत ल्याएका छन् । विराटनगर महानगरमा उपमेयरतर्फ एमालेका शिल्पा कार्कीले अग्रता कायम गरेकी छन् । शिल्पाले १० हजार ४२६ मत ल्याउँदा गठबन्धनका उम्मेदवार जसपाका अमेन्द्र यादवले ६ हजार ३८२ मत प्राप्त गरेकी छन् । विराटनगरमा राप्रपाका विन्दाकुमारी लुँइटेल तेस्रो स्थानमा छिन् ।"
"काभ्रेको खानीखोला गाउँपालिका अध्यक्षमा माओवादी, उपाध्यक्षमा कांग्रेसका विजयी",काभ्रे : जिल्लाको खानीखोला गाउँपालिकाको अध्यक्षमा गठबन्धनका तर्फबाट नेकपा माओवादी केन्द्रका इन्द्रबहादुर थिङ (छिन्ताङ) र उपाध्यक्षमा कांग्रेसका दोर्जेमान जिम्वा निर्वाचित भएका छन् । अध्यक्षमा निर्वाचित थिङले ४ हजार ४ सय ८५ मत र उनका निकटतम प्रतिस्पर्धी एमालेका शेखर लामाले ३ हजार १ सय ५६ मत पाए। अध्यक्षमा थिङ्ले १३३० मतअन्तर ले जितेका हुन् । पालिकाको उपाध्यक्षमा जिम्वाले ४ हजार ३ सय २७ मत र एमालेकी रुकमणि गुरुङले २ हजार ९ सय ८७ मत प्राप्त गरे । जिम्बाले १३४१ मत अन्तरले जितेका हुन् । ७ वटा वडा रहेको खानीखोला गाउँ पालिकामा माओवादी केन्द्रले ४ र कांग्रेसले २ र एमालेले एक वडामा जित हाँसिल गरेका छन् । खानिखोला गाउँपालिका ०७४ को निर्वाचनमा पालिका अध्यक्ष उपाध्यक्ष दुवै नेकपा एमालेका उम्मेदवारले जितेका थिए । जिल्लामा दुई पालिकाको मात्र अन्तिम मतपरिणाम सार्वजनिक भएको छ । यसअघि मगलबार भुम्लु गाउँपालिकामा गठबन्धनले अध्यक्ष उपाध्यक्ष जितेको थियो।
गुलरिया नगरपालिकामा कांग्रेसका मुक्तिनाथ र सावित्रा विजयी,"गुलरिया : बर्दियाको सदरमुकाम गुलरिया नगरपालिकाको नेपाली कांग्रेसका प्रमुख र उप्रमुख विजयी भएका छन्। नेकपा एमालेका अमरबहादुर खड्का र टिका संसेली मगरलाई पराजित गर्दै मुक्तिनाथ यादव र सावित्रा गौतम विजयी भएका हुन्। गुलरिया नगरपालिकाको प्रमुख पदमा पुनः निर्वाचित भएका यादवले ७ हजार ९८९ मत प्राप्त गरे। विजेता उपप्रमुख गौतमले ८ हजार २०७ मत प्राप्त गरेकी छन्। एमालेका खड्काले ७ हजार ८११ मत प्राप्त गरे। एमालेकी संसेली मगरले ७ हजार ४६२ मत प्राप्त गरिन्। तृतीय स्थानमा रहेका माओवादी केन्द्रका प्रमुख पदका उम्मेदवार गेहेन्द्र ढकालले ५ हजार १० र उपप्रमुख इन्दिरा सुवेदीले ४ हजार ९३९ मत प्राप्त गरिन्। गुलरिया नगरपालिकाको १२ वडामध्ये नेपाली कांग्रेसले ४ वडा, माओवादी केन्द्र र एमालेले ३३ वडा जनमत पार्टी र जनता समाजवादी पार्टीले ११ वडामा जीत सुनिश्चित गरेका छन्। निर्वाचन अधिकृतको कार्यालयका अनुसार नेपाली कांग्रेसबाट वडा नम्बर १ मा जोगीराम थारु, ४ मा सुरेश गौतम, ६ मा शुधांशु प्रकाश शर्मा (लालु) र वडा नम्बर ७ को वडा अध्यक्षमा मनोजकुमार यादव विजयी भएका छन्।"
"इलाममा कांग्रेस, माइमा एमाले, अरु दुईमा मिश्रित","इलाम : नेकपा एमालेको प्रभाव क्षेत्र रहेको इलाम नगरपालिकामा कांग्रेसका उम्मेदवार विजयी भएका छन्। मेयर पदमा नेपाली कांग्रेसका केदार थापा विजयी भएका छन्। उनले १३ हजार १ सय ६५ मत प्राप्त गरे। उपमेयरमा कांग्रेसकै विष्णु दाहाल लिम्बूले विजय प्राप्त गरिन्। उनले १३ हजार ५ सय ४२ मत प्राप्त गरिन्। नेकपा एमालेका नेता सुभाषचन्द्र नेम्वाङको गृह नगरसमेत रहेको इलाम नगरपालिकामा मेयरका निकटतम प्रतिद्वन्द्वी नेकपा एमालेका धिरेन चेम्जोङले १० हजार ५ सय ८७ मत ल्याए। त्यस्तै, उपमेयरमा एमालेकै सीतादेवी रिजालले १००८८ मत ल्याएकी छन्। २०४८ सालको स्थानीय निर्वाचनपछि इलाम नगरपालिकामा नेपाली कांग्रेसले जित हासिल गरेको हो। १२ वटा वडा रहेको इलाममा ९ वटामा कांग्रेसले वडाध्यक्ष जितेको छ भने ३ वटामा एमाले विजयी भएको छ। इलाम नगरपालिकाका प्रमुख केदार थापा र उपप्रमुख विष्णु दाहाल इलामको माई नगरपालिकामा नेकपा एमालेका खम्बासिंह लिम्बु र उप मेयरमा एमालेकै हिमा भण्डारी विजयी भएका छन्। अन्तिम मत परिणाम अनुसार विजयी लिम्बु नेकपा माओवादी केन्द्र (गठबन्धन) तर्फका उम्मेरदवार धनकुमार लिम्वूलाई १६१७ मतान्तरले पछि पार्दै विजयी भए। विजयी लिम्बुले ८१३२ मत प्राप्त गर्दा पराजित लिम्बुले ६५१५ मत प्राप्त गरेका छन्। त्यस्तै उपमेयरमा नेकपा एमालेका हिमा भण्डारी ७८७५ मत ल्याई विजयी भइन्। निकटतम प्रतिस्पर्धी गठबन्धनतर्फ नेपाली कांग्रेसका हेमबहादुर लिम्बुले ६३३६ मत प्राप्त गरे। उपमेयरमा विजयी र उपविजयीको मतान्तर १५३० मत रहेको छ। माइको वडा नम्बर १ अध्यक्षमा नेपाली कांग्रेसका रामबहादुर राईसहित प्यानल विजयी भएको छ। वडा नम्बर २ मा नेकपा एमालेका उर्दबहादुर राईको नेतृत्वमा प्यानलनै विजयी भएको छ। वडा नम्बर ३ मा नेपाली कांग्रेसबाट वडाध्यक्षमा देउकुमार तामाङ र एक खुला सदस्य निर्वाचित हुँदा एमालेका ३ जना सदस्य निर्वाचित भएका छन्। वडा नम्बर ४ मा नेकपा एमालेका हेमबहादुर लायो मगरको नेतृत्वमा प्यानलनै विजयी भएका छन्। वडा नम्बर ५ मा वडाध्यक्ष भुपेन्द्र पुर्बछाने मगरको नेतृत्वमा नेकपा एमाले प्यानलनै निर्वाचित भएको छ। त्यस्तै माई ६ मा गठबन्धनतर्फ नेपाली कांग्रेसका खड्ग सुन्दर योङहाङ लिम्बु निर्वाचित हुँदा सदस्यमा जनता समाजवादीका एक, माओवादी केन्द्रका एक र नेकपा एमालेका दुई सदस्य निर्वाचित भएका छन्। वडा नम्बर ७ मा एमालेका बुद्धिप्रसाद खनालको नेतृत्वमा प्यानलनै विजयी भएको छ। वडा नम्बर ८ मा अमृत बहादुर मोक्तानको नेतृत्वमा प्यानलनै विजयी भएका छन। वडा नम्बर ९ मा लिला कुमार राईको नेतृत्वमा एमाले प्यानलनै विजयी भएको छ। वडा नम्बर १० मा गणेश राईको नेतृत्वमा एमाले प्यानलनै विजयी भएको छ।माई नगरमा मेयर, उपमेयर र वडाध्यक्षसहित ५२ सदस्यको लागि भएको निर्वाचनमा ४२ पदमा एमालेले र १० पदमा गठबन्धनले जित हासिल गरेको छ। इलामको रोङ गाउपालिकाको अध्यक्षमा गठबन्धनका तर्फबाट नेपाली कांग्रेसका मणिकुमार स्याङबो तामाङ (सुवास) र उपाध्यक्षमा एमालेकी बिष्णुमाया भुजेल विजयी भएका छन्। सुवासले ४६७९ मत पाएका थिए भने निकटतम प्रतिद्वन्द्वी नेकपा एमालेका मेहरमान तामाङले ४३२२ मत पाएका छन्। त्यसैगरी उपाध्यक्षमा विजयी भुजेलले ४६५६ मत ल्याउँदा निकटतम प्रतिद्वन्द्वी गठबन्धनकी कल्पना खनाल भण्डारीले ४१९७ मत ल्याएकी छन्। ६ वटा वडा रहेको रोङ गाउँपालिकाको ३ वटा वडा अध्यक्ष नेपाली कांग्रेसका उम्मेदवारले जितेका छन् भने २ वटा एमालेले जितेका छन्। वडा नम्बर १, ३ र ५ मा नेपाली कांग्रेसले वडा अध्यक्ष जितेको छ भने वडा नम्बर ४ र ६ एमालेले जितेको छ। वडा नम्बर २ मा भने स्वतन्त्र उम्मेदवार ले विजयी हात पारेका छन्। इलामको माइजोगमाई गाउँपालिकाको अध्यक्षमा नेकपा एमालेका कुशबहादुर थेवे निर्वाचित भएका छन्। गठबन्धनबाट उम्मेदवार बनेका नेकपा एसका जीतबहादुर राईलाई २२२ मतान्तरले थेवे विजयी भएका हुन्। थेबेले ५१३५ मत ल्याएका छन् भने नेकपा एसका राईले ४९२३ मत प्राप्त गरेका छन्। उपाध्यक्षमा भने गठबन्धनको तर्फबाट उम्मेदवार बनेकी नेपाली कांग्रेसकी प्रबिना राई विजयी भएकी छन्। नेकपा एमालेकी सावित्रा भट्टराईलाई २७६ मतान्तरले हराउँदै राई उपाध्यक्ष निर्वाचित भएकी हुन्। माइजोगमाई१ मा एमालेको प्यानल विजयी भएको थियो। वडा नं २ र ३ मा नेपाली कांग्रेस नेतृत्वको गठबन्धनको प्यानल वडा नं ४, ५ र ६ मा एमालेको प्यानल विजयी भएको छ।"
खोटाङको दिक्तेल रुपाकोट मझुवागडी नगरपालिकाको मेयरमा कांग्रेसका तिर्थराज भट्टराई विजयी,धरान : खोटाङको दिक्तेल रुपाकोट मझुवागडी नगरपालिकाको मेयरमा सत्तसाझेदार गठबन्धन कांग्रेसका तिर्थराज भट्टराई निर्वाचित भएका छन् । भट्टराईले एमालेका कुमार आचार्यलाई पराजित गर्दै मेयरमा विजयी बनेका हुन् । उपमेयरमा माओवादी केन्द्रका विसन राई निर्वाचित भएका छन् । उनले एमालेका विणादेवी राईलाई पराजित गर्दै उपमेयरमा विजयी बने । विसनले १०४३८ मत प्राप्त गरी विजयी भए । उनका निकटतम प्रतिद्वन्द्वी विणले ७३१९ मत प्राप्त गरिन् । विणा नगरपालिकाकी निवर्तमान उपमेयर हुन् । मेयरमा निर्वाचित भएपछि भट्टाईले जनताको हितमा काम गर्ने प्रतिबद्धता जनाएका छन् । उनले आफूले समग्र नगरको विकास र यहाँका जनताको पक्षमा काम गर्न सतिसालझै उभिने बताए । मेयरमा निर्वाचित तिर्थराज भट्टराई र उपमेयरमा निर्वाचित विसन राई ।
रौतहटका २ पालिका राजदेवी र दुर्गाभगवतीको मतगणना सम्पन्न : कसकसले जीते?,"रौतहट : जिल्लाको दुई पालिकाको मतगणना सकिएको छ। राजदेवी नगरपालिकाको प्रमुखमा नेकपा एकीकृत समाजवादी र दुर्गाभगवती गाउँपालिकाको अध्यक्षमा नेकपा माओवादी केन्द्रले जीतेको छ। राजदेवी नगरपालिकामा नेकपा एकीकृत समाजवादीका तर्फबाट मेयर पदका उम्मेदवार रहेका भिखारी राय यादव विजयी भएका छन्। उनले पूर्व मेयर तथा नेपाली कांग्रेसका उम्मेदवार धिरेन्द्र सिंहलाई ३ हजार ३ सय ४५ मत अन्तरले पराजित गरेका छन्। मेयर पदमा निर्वाचित भएका भिखारी यादवले ७ हजार ५२ मत प्राप्त गरेका छन् भने उनका प्रतिस्पर्धी धिरेन्द्र सिंहले ३ हजार ७ सय ७ मत प्राप्त गरेका छन्। यस्तै दुर्गाभगवती गाउँपालिकामा नेकपा माओवादीका केन्द्रका उम्मेदवार शम्भु सिंह अध्यक्ष पदमा निर्वाचित भएका छन्। सदरमुकाम गौरको मतगणना सकिएको छ। परिणाम घोषणा हुन बाँकी रहेको छ। गौर नगरपालिकामा नेकपा एकीकृत समाजवादीका उम्मेद्वार शम्भु साह धेरै मतले अगाडि छन्। बैसाख ३० गते स्थगित भएको गरुडा, गढीमाई, बौधीमाई, देवही, गोनाही, फतुवा, विजयपुर नगरपालिका र यमुनामाई गाउँपालिकाको २४ वटा मतदान केन्द्रमा बुधबार मतदान भैरहेको छ। जिल्लामा १६ नगर २ गाउँपालिका रहेका छन्।"
विराटनगरको मेयरमा कांग्रेसको फराकिलो अग्रता,विराटनगर : विराटनगर महानगरपालिकाको मेयरमा नेपाली कांग्रेसले अग्रतालाई फराकिलो बनाउँदै लगेको छ। हालसम्म प्राप्त मतपरिणामअनुसार सत्तारुढ गठबन्धनबाट मेयरको उम्मेदवार रहेका कांग्रेसका नागेश कोइराला १२ हजार ६७२ मतका साथ अगाडि छन्। प्रतिस्पर्धी नेकपा (एमाले)का सागर थापाको ९५७१ मत छ। नागेश र सागरको मतान्तर ३१०१ रहेको छ। मेयरका अन्य उम्मेदवार स्वतन्त्रका उमेश यादवले ४०५० र राप्रपाका प्रल्हाद साहले २६२७ मत पाएका छन्। उपमेयरमा एमालेले पनि अग्रता बढाउँदै छ। एमालेबाट उपमेयर उम्मेदवार रहेकी शिल्पा निराला कार्कीले ११०११ मत पाउँदा गठबन्धनबाट जसपाका अमरेन्द्र यादवले ६६८६ मत मात्रै ल्याएका छन्। शिल्पा र अमरेन्द्रबीचको मतान्तर ४३२५ रहेको छ। उपमेयरका अन्य उम्मेदवार राप्रपाकी विन्दाकुमारी लुइँटेल (आचार्य)ले ३१८१ र स्वतन्त्रबाट नमिता न्यौपानेले २२८८ मत पाएका छन्।
भरतपुरमा विजय सुवेदीभन्दा रेणु दाहाल १७१२ मतले अगाडि,चितवन :भरतपुर महानगरपालिकाको सत्तारुढ गठबन्धनबाट मेयरमा नेकपा माओवादी केन्द्रकी उम्मेदवार रेणु दाहाल अगाडि बढेकी छन्। बुधबार बिहान २७ हजार ४३८ मत गणना हुँदा रेणुले ९ हजार ९७० मत प्राप्त गरेकी छन्। एमालेका उम्मेदवार विजय सुवेदीले ८ हजार २५८ मत प्राप्त गरेका छन्। दाहाल र सुवेदीको १७१२ मतान्तर रहेको छ। यस्तै स्वतन्त्र उम्मेदवार जगन्नाथ पौडेलले ४ हजार ३१५ मत प्राप्त गरेका छन्। उपप्रमुखमा नेपाली कांग्रेसका चित्रसेन अधिकारीले ११ हजार ९५६ र राप्रपाका हिमला गुरुङले ६ हजार ५७४२ मत प्राप्त गरेकी छन्। भरतपुर महानगरपालिकामा एक लाख २७ हजार ८३९ मत खसेको छ।
लाइसेन्स नयाँ प्रणालीमा,"काठमाडौं : नुवाकोट त्रिशूलीकी निरु लामिछाने स्कुटरको सवारी चालक अनुमति पत्र (लाइसेन्स) लिन यातायात कार्यालय धाउन थालेको ३ वर्ष बढी भयो। कहिले कोरोनाका नाममा बन्द त कहिले कार्यालयको सर्भर डाउन भएको बहानामा उनले आवेदनसमेत दिन पाएकी छैनन्। केही महिनाअघि अनलाइनबाट आवेदन दिन पाउने सूचना आएपछि उनले अनलाइन फारम भरिन्। तर, फारम सबमिट नै भएन। डेट सकिएको भन्दै फारम एसेप्ट नै नभएको उनले बताइन्। तीन वर्षयता उनी मात्र नभई हजारौं सर्वसाधारणले यस्तो सास्ती खेपिरहेका छन्। यातायात व्यवस्था विभागले आवेदन नै खुला गर्दैन। खुला गरे पनि सेवाग्राहीको चापले सजिलैसँग आवेदन, लिखित तथा प्रयोगात्मक परीक्षाका प्रक्रिया पूरा गर्न सास्ती छ। तर, अब सर्वसाधारणको यो सास्तीलाई सरकारले सम्बोधन गर्ने भएको बताइएको छ। यातायात व्यवस्था विभागका महानिर्देशक नमराज घिमिरेका अनुसार नयाँ प्रविधियुक्त प्रणालीमा आधारित भएर सरकारले एक हप्ताभित्रै नयाँ आवेदन सुरु गर्न लागेको छ। हामी तत्कालै सुरु गर्न चाहन्छांै, आजभोलि नै पनि हुन सक्छ। प्राविधिक चेकजाँच पूरा भएपछि सुरु हुन्छ, घिमिरेले बताए। विभागका अनुसार नयाँ प्रणालीले जुनसुकै स्थानका मानिसले देशको जुनसुकै यातायात कार्यालयबाट सेवा प्राप्त गर्न सक्ने सुविधा उपलब्ध हुनेछ। यो नयाँ प्रणाली सुरु भएपछि लाइसेन्समा देखिएको सबै समस्या तत्कालै हल भएर जाने महानिर्देशकको विश्वास छ। केही वर्षअघि सरकारले चिपजडित स्मार्ट लाइसेन्स दिन थालेपछि स्मार्ट लाइसेन्सको माग ह्वात्तै बढेको थियो। पुराना लाइसेन्स लिएकाले पनि स्मार्ट लाइसेन्स बनाउने प्रक्रियाअघि बढाएपछि यातायात कार्यालयमा भीड बढ्न थालेको थियो। भीड थेग्न नसकेर सरकारले बेलाबेला आवेदन नै बन्द गरेको थियो। विभागका महानिर्देशकका अनुसार विभागले नयाँ प्रणालीअनुसार आवेदन फारम अनलाइनबाट भर्न सकिने र फारम भरेको १५ दिनभित्र लिखित तथा प्रयोगात्मक परीक्षा हुने गरी काम भइरहेको छ। हरेक दिन निश्चित कोटा हुनेछ। एउटा कार्यालयमा कोटा देखिएन भने अर्को यातायात कार्यालयको कोटा के कति छ ? अनलाइनबाटै हेर्न सकिनेछ, घिमिरेले भने, जुन कार्यालयमा आवेदन दिइएको हो, त्यो कार्यालयबाट लिखित तथा प्रयोगात्मक परीक्षा दिनुपर्नेछ। यातायात व्यवस्था लाइसेन्सका लागि पहिले पनि अनलाइन सिस्टम सुरु गरेको थियो। तर, खास भरपर्दो भएन। घिमिरेका अनुसार नयाँ प्रणालीअनुसार हरेक दिन देशभरका १५ हजार आवेदन लिन सकिनेछ। अनलाइनबाटै शुल्क तिर्न सकिने पनि व्यवस्था हुनेछ। त्यसैगरी स्वास्थ्यसम्बन्धी रिपोर्ट पनि अनलाइनबाटै अपलोड गर्न सकिनेछ।"
धरान उपमहानगरपालिका १८ मा कांग्रेसका नरेन्द्रकुमार राईको प्यानल विजयी,"धरान : धरान उपमहानगरपालिका वडा नम्बर १८ को अध्यक्षमा कांग्रेसका नरेन्द्रकुमार राई (प्रबिण) सहितको प्यानल निर्वाचित भएको छ । उनले एमालेका ऋषिराज राइलाई पराजित गर्दै आफ्नो टिमको विजय सुनिश्चित गरेका छन् । निर्वाचित नरेन्द्रले ७८४ मत प्राप्त गरे । निकटतम प्रतिद्वन्दी एमालेका ऋषिले ३०६ मत प्राप्त गरे । वडा सदस्यमा दिलकुमारी राई, जमुना त्रिखत्री, टंकप्रसाद गुरुङ, दिवन राई निर्वाचित भएका छन् ।"
"काठमाडौंमा बालेनको अग्रता कायमै, स्थापित ६ हजार बढी मतले पछाडि","काठमाडौं : काठमाडौं महानगरपालिकाको मेयरमा स्वतन्त्र उम्मेदवार बालेन साहले अग्रता कायमै राखेका छन्। पछिल्लो मतपरिणामअनुसार बालेनले १६ हजार ६२ मत प्राप्त गरेका छन्। दोस्रो स्थानमा रहेका एमालेका मेयरका उम्मेदवार केशव स्थापितले ८ हजार ३४५ मत प्राप्त गरेका छन्। बालेन स्थापितभन्दा ६ हजार ६८३ मतले अघि छन्। गठबन्धनबाट उम्मेदवार बनेकी कांग्रेसकी सिर्जना सिंहले ७५११ मत प्राप्त गरेकी छन। काठमाडौं महानगरपालिकाको १ र २ नम्बर वडाको मतगणना सकिसकेको छ । अहिले वडा नम्बर ३,४,५,६,२९,३०,३१ र ३२ को मतगणना भइरहेको छ।"
"चाँगुनारायणको प्रमुखमा कांग्रेस र उपप्रमुखमा एमाले विजयी, वडामा कुन दलले जिते ?","भक्तपुर : चाँगुनारायण नगरपालिकाको प्रमुखमा नेपाली कांग्रेसका उम्मेदवार जीवन खत्री विजयी भएका छन् । एमालेका बिणा बाँस्तोलालाई झिनो मतान्तरले पराजित गर्दै उनी विजयी भएका हुन्। नगरप्रमुखमा कांग्रेसका उम्मेदवार खत्रीले नौ हजार ५५० मत प्राप्त गरी विजयी भएका हुन् भने उनको निकटतम् प्रतिद्वन्द्वी एमालेका उम्मेदवार बाँस्तोलाले नौ हजार १६० मत प्राप्त गरे । यसपटकको निर्वाचनमा ३९० मतले कांग्रेससँग पराजय भोगेकी बाँस्तोला यसअघि चाँगुनारायण नगरपालिकाको उपप्रमुख थिइन् । त्यसैगरी उपप्रमुखमा एमालेकै रमेश बुढाथोकी विजयी भएका छन् । बुढाथोकीले ११ हजार १०७ मत प्राप्त गरी विजयी भए भने कांग्रेसकी उम्मेदवार सुभद्रा काफ्लेले नौ हजार ६७ मत प्राप्त गरिन्। नगरप्रमुखमा राष्ट्रिय प्रजातन्त्र पार्टीबाट उम्मेदवार रवीन्द्रप्रताप शाहले आठ हजार ६७ मत प्राप्त गरे भने नेमकिपाबाट प्रमुखमा उम्मेदवारी दिएका केशवप्रसाद तिमिल्सनाले तीन हजार २६७ मत प्राप्त गरे । उपप्रमुखमा राप्रपाका मञ्जु कार्कीले छ हजार ८६ मत र नेमकिपाका कल्पना लामाले तीन हजार ३७४ मत प्राप्त गरिन् । त्यस्तै चाँगुनारायण नगरपालिकाको वडाध्यक्षमा वडा नं १ मा कांग्रेसका सिजन कार्की, २ मा कांग्रेसकै सोम प्रधान, ३ मा एमालेका श्यामसुन्दर धिमाल, ४ मा एमालेका रोजबहादुर तामाङ, ५ मा कांग्रेसका जयन्द्र खड्का, ६ मा राप्रपाका धनबहादुर लामा, ७ मा राप्रपाका श्याम नायजू श्रेष्ठ, ८ मा कांग्रेसका जनक खत्री र ९ मा नेमकिपाका गणेश त्यात विजयी भएका छन्। रासस"
लुम्बिनीकै पहिलो महिला गाउँपालिका अध्यक्ष बनिन् एमालेकी सरस्वती,तानसेन : पाल्पा बगनासकाली गाउँपालिकाकी सरस्वती चिदी लुम्बिनी प्रदेशकै पहिलो महिला अध्यक्षमा विजयी भएकी छन्। नेकपा एमालेकी उम्मेदवार चिदीले नेपाली कांग्रेसकी सुनिता अधिकारीलाई पराजय गरी लुम्विनीकै पहिलो गाउँपालिका अध्यक्ष बनेकी हुन्। एमाले उम्मेदवार चिदीले ८ सय ३३ मत अन्तरले कांग्रेसकी अधिकारीलाई पराजित गरेकी हुन्। चिदीले ६ हजार ४ सय ६६ मत प्राप्त गरी विजय हासिल गरिन् भने नेपाली कांग्रेसकी अधिकारीले ५ हजार ६ सय ३३ मत प्राप्त गरी उपविजेता बनिन्। चिदी २०७४ सालको स्थानीय तह निर्वाचनमा पालिकाको उपाध्यक्षमा विजयी भएकी थिइन्। निर्वाचन आयोगले सार्वजनिक गरेको हालसम्मको निर्वाचन नतिजा २०७९ मा लुम्बिनी प्रदेशमा चिदी एक मात्र महिला गाउँपालिका अध्यक्ष विजयी उम्मेदवार देखिएकी छन्। पालिकाको उपाध्यक्षमा नेकपा एमालेकै हरीप्रसाद पाठक विजयी भएका छन्। एमालेका पाठकले १ हजार ८५ मतले नेकपा एकीकृत समाजवादीका खिमानन्द पाण्डेयलाई पराजित गरेका हुन्। एमालेका पाठकले ५ हजार ८ सय ७३ मत प्राप्त गरी विजयी भए। एकीकृत समाजवादीका पाण्डेयले ४ हजार ७ सय ७८ मत प्राप्त गरी उपविजेता भए। ९ वटा वडा रहेको बगनासकालीमा ६ वटा वडामा नेकपा एमाले र ३ वटा वडामा नेपाली कांग्रेस विजयी भएको छ।
"वीरगन्जमा गठबन्धनको अग्रता लगातार बढ्दै, एमाले ६ हजारभन्दा बढी मतले पछाडि",वीरगन्ज : मधेस प्रदेशको एक मात्र वीरगन्ज महानगरको मेयरमा सत्तागठबन्धनले एमालेसंग ६ हजारभन्दा बढीको अग्रता लिएको छ। बुधबार बिहान १०:३० सम्म २३ हजार २२९ मत गणना हुँदा मेयरमा गठबन्धनका उम्मेदवारले एमालेका उम्मेदवारभन्दा ६ हजार ३ सय ६० बढी मत प्राप्त गरेका छन्। गठबन्धनबाट जसपाका उम्मेदवार राजेशमान सिंहले ११ हजार ९९५ मत प्राप्त गरेका छन् भने एमालेका उम्मेदवार विजयकुमार सरावगीले ५ हजार ६३५ मत पाएका छन्। सिंहले सरावगीसँगको मतान्तर निरन्तर बढाउँदै लगेका छन्। उपमेयरमा गठबन्धनबाट कांग्रेसका उम्मेदवार इम्तियाज आलमले ८४२२ मतका साथ अग्रता कायम राखेका छन्।लोसपाका उम्मेदवार पुरुषोत्तमलाल झाले भने १४०७ मत पाएका छन्। उपमेयरमै स्वतन्त्र उम्मेदवार रम्भा मिश्रा भने २०७ मतका साथ तेश्रो स्थानमा छिन्। स्वतन्त्र उपमेयर उम्मेदवार रम्भा मिश्राले ९७१ मत पाएकी छन्। ३२ वटा वडा रहेको वीरगन्ज महानगरपालिकामा शुक्रबार भएको मतदानमा ७३ प्रतिशत अर्थात ९४ हजार ६ सय मत खसेको थियो।
बर्दियाको बाँसगढी नगरपालिकाको मेयर र उपमेयरमा एमाले विजयी,"गुलरिया : बर्दियाको बाँसगढी नगरपालिकाको प्रमुख र उपप्रमुखमा नेकपा एमालेका खडक बहादुर खड्का र इन्दिरा चौधरी विजयी भएका छन् । प्रमुखमा माओवादी केन्द्रका भवन कुमार थारु र उपप्रमुखमा नेपाली कांग्रेसकी आकाश थारुलाई पराजित गर्दै उनीहरुले जित हाँसिल गरेका हुन् । एमालेका विजयी खड्काले १० हजार ९४७ मत प्राप्त गरे । प्रतिस्पर्धी माओवादीका थारुले ९ हजार ७६३ मत प्राप्त गरेका छन् । उपप्रमुखमा एमालेकी चौधरीले ११ हजार ३५ मत प्राप्त गरिन् । प्रतिस्पर्धी नेपाली कांग्रेसका आकाश थारुले ८ हजार ५१२ मत प्राप्त गरिन् । बाँसगढी नगरपालिकाको ९ वटा वडाहरु मध्ये एमाले ३, कांग्रेस, ३ माओवादीले ३ स्थान जितेको छ । निर्वाचन अधिकृतको कार्यालय बाँसगढीका अनुसार एमालेबाट वडा नम्बर २ मा अर्जुन कुमार खड्का, ४ मा कृष्णप्रसाद वास्तोला र वडा नम्वर ८ को अध्यक्षमा तुल प्रसाद गौतम विजयी भएका छन् । नेपाली कांग्रेसबाट वडा नम्बर ५ मा दहवा थारु, ७ मा बलिराम चौधरी र ९ मा चन्द्र बहादुर शाही विजयी भएका हुन् । माओवादी केन्द्रबाट वडा नम्बर १ मा जयराज पाण्डे, ३ मा रामचन्द्र थारु र वडा नम्बर ६ मा लाल बहादुर क्षेत्री अध्यक्ष पदमा निर्वाचित भएका छन् ।"
मंगलसेन नगरपालिकाको प्रमुखमा दोहोरिए बोहरा,"अछाम: अछामको मंगलसेन नगरपलिकाको नतिजा सार्वजनिक भएको छ। नगरपालिका प्रमुख र उप प्रमुखमा एमालेका उम्मेदवार विजयी भएका छन्। नगरपालिकाको प्रमुखमा एमालेका पदमबहादुर बोहरा ५ हजार ७३७ मतसहित पुन दोहोरिएका छ्न्। बोहराका निकटतम प्रतिद्वन्द्वी कांग्रेसका नमबहादुरशाहीले ५ हजार २ मत प्राप्त गरेका छ्न्। कांग्रेस र समाजवादी गठबन्धनलाई पराजित गर्दै बोहरा विजयी भएका हुन्। २०७४ को निर्वचनमा पनि कांग्रेस माओवादी गठबन्धनलाई बोहराले पराजित गरेका थिए। उपप्रमुखमा एमालेका संगिता रावल सोडारी विजयी भएकी छ्न्। सोडारीले ५ हजार ७१९ मतप्राप्त गरेकी छ्न्। उनका निकटतम प्रतिद्वन्द्वी समाजवादीका बमबहादुर रावलले ३ हजार ७५ मतपाएका छ्न्। १४ वडा रहेको मंगलसेनमा १० नेकपा एमाले, ४ कांग्रेसले जितेका छ्न्। वडा नं १ एमालेका लोकराजनाथ ,वडा नं २ मा एमालेका देब बोगटी, वडा नं ३ एमालेका बृख बोगटी, वडा नं ४ कांग्रेसका नामसिहधामी, वडा नं ५ एमालेका झंकर भाट, वडा नं ६ मा एमालेका देबेन्द्र भणडारी, वडा नं ७ मा एमालेका राजबहादुर शाही, वडा नं ८ मा एमालेका ज्ञानेन्द्र बोहरा, वडा नं ९ मा एमालेका पदमबहादुर बोहरा, वडा नं १० मा एमालेका जनक कुँवर, वडा नं ११ कांग्रेसका नरबहादुर भण्डारी, वडा नं १२ मा कांग्रेसका खगेन्द्र रावल, वडा नं १३ कांग्रेसका हिक्मत बोगटी र वडा नं १४ मा एमालेका शिवबहादुर बोगटी विजयी भएका छन्। २०७४ सालको निर्वाचनमा एमालेले ५ वडा मात्र जितेको थियो।"
धरान उपमहानगरपालिकाको १० मा एमालेका विवेक राईको प्यानल विजयी,"धरान : धरान उपमहानगरपालिका वडा नम्बर १० को अध्यक्षमा एमालेका विवेक राईसहितको प्यानल निर्वाचित भएको छ । उनले कांग्रेसकी रुपा राईलाई पराजित गर्दै विवेकको प्यानल निर्वाचित भएको हो । निर्वाचित विवेकले ९२४ मत प्राप्त गरे । निकटतम प्रतिद्वन्द्वी रुपाले ५६७ मत प्राप्त गरिन् । वडासदस्यमा कृष्णबहादुर राई, फुर्दिकी शेर्पा, अरुना सुन्दास र समसेर बर्देवा निर्वाचित भएका छन् । वडाअध्यक्षमा एमाले निर्वाचित हुँदा एमालेकी मेयरकी प्रत्यासी मन्जु भण्डारीले भने ४१७ मत प्राप्त गरेकी छिन्। धरानमा झिनु मतले कांग्रेसका किशोर राईले अग्रता लिएका छन् । किशोरलाई स्वतन्त्रका हर्क साम्पाङ्ले कडा चुनौती दिइरहेका छन् । मेयरका प्रत्यासी कांग्रेसका किशोरले ७८९० मत प्राप्त गरेका छन् । स्वतन्त्रका हर्कले ७८२२ मत पाएका छन् । एमालेकी मन्जु भण्डारीले ६५१९ मत प्राप्त गरेकी छन्।"
"दैलेखको दुल्लु नगरको मेयरमा कांग्रेस, उपमेयरमा एमाले विजयी",दैलेख : जिल्लाको दुल्लु नगरपालिकाको मेयरमा नेपाली कांग्रेसका उम्मेदवार निर्वाचित भएका छन् । नगरको मेयरमा कांग्रेसका भरतप्रसाद रिजाल निर्वाचित भएका हुन् । रिजालले एमालेका रुद्धबहादुर शाहीलाई १ सय ३३ मतान्तरले पराजित गरे । मेयरमा निर्वाचित रिजालले ७ हजार ७ सय २५ मत पाउँदा एमालेका शाहीले ७७९२ मत पाए । यो नगरपालिकामा नेपाली कांग्रेस र नेकपा माओवादी केन्द्रबीच नगरपालिका र वडाहरुमा पूर्ण चुनावी गठबन्धन भएको थियो । गठबन्धन र एमालेबीच भएको प्रतिस्पर्धामा नगरको मेयर कांग्रेसले जितेको हो । नगरको उपमेयरमा एमालेका उम्मेदवार निर्वाचित भएका छन् । उपमेयरमा एमालेकी विना कार्कीले गठबन्धनका उम्मेदवार नेकपा माओवादी केन्द्रका टेकबहादुर खड्कालाई पराजित गरिन् । एमालेकी कार्कीले माओवादीका खड्कलाई ७३ मतले पराजित गरेकी हुन् । उपमेरमा निर्वाचित कार्कीले ७ हजार १ सय ६० मत पाउँदा माओवादीका खड्काले ७ हजार ८७ मत पाए । दुल्लुमा २०७४ मा भएको स्थानीय तह निर्वाचनमा पनि मेयर नेपाली कांग्रेस र उपमेयर नेकपा एमालेले जितेको थियो । दुल्लु नगरको मेयरमा निर्वाचित भरतप्रसाद रिजाल र उपमेयरमा निर्वाचित विना कार्की ।
"जाँदा तानातान,फर्कंदा बिल्लिबाठ","भोट बटुल्नु थियो, मतदाता जम्मा गरे। बसमाइक्रोबस जे भेटिन्छ, त्यही बुकिङ गरे। झन्डा हल्लाउँदै काठमाडौंलगायत मुख्य सहरका मतदातालाई गाउँगाउँ पुर्याए। पार्टी र उम्मेदवारबीच मतदाता लैजान हारालुछ नै चल्यो। जाने र खाने फ्री अफरपछि अधिकांश मतदाता पनि हौसिएर गाउँ पुगे। उत्साहित हुँदै मतदान गरे। तर, जब मत खसाए। काठमाडौंलगायत सहरबाट ल्याउने नेताहरू एकाएक गायब भए। त्यसपछि भयो, मतदाताको बिल्लिबाठ। आफैंले टिकट काटेर सहर फर्किन खोज्दा पनि गाडी नै नभेटिएपछि अधिकांशले सास्ती भोगिरहेका छन। काठमाडौं, पोखरा, चितवन जाने यात्री गाडी खोज्दै यताउता भौतारिरहेका छन। वृद्धवृद्धा सडकपेटिमा थकित भएर थुचुक्क बसेका छन्। गर्भवती तथा बालबालिका बोकेका महिलाहरू पनि बस खोज्दै यता र उता दौडिरहेका छन। यो दृश्य हो, मंगलबार बिहान गोरखा बसपार्कको। यात्रुको बिचल्लिप्रति यातायात व्यवसायीलाई भने कुनै मतलब छैन। उल्टै, यात्रुसित बढाबढमा भाडा बार्गेनिङ गरिरहेका छन्। सडक छेउमा यात्रुको चाप र हतास देखेर लुट मच्चाइरहेका छन्। स्थानीय प्रशासन तथा प्रहरीको उपस्थिति कहीँकतै छैन। चुनावमा मतदान गर्न गाउँ आएका मतदाताहरू फर्कने उचित व्यवस्था नहुँदा केही दिनदेखि गोरखामा यस्तो समस्या देखिएको हो। अनेक प्रलोभन देखाएर गाउँमा ल्याएर नेताहरूले अलपत्र पारेर छाडिदिएको यात्रुहरूको गुनासो छ। काठमाडौं फर्कन साबिकको भन्दा दोब्बर गाडीभाडा तिर्नुपरेको ताकुकोटका पवन देवकोटाको भनाइ छ। फ्रीमा लगिदिन्छौं, फ्रिमै फर्कने व्यवस्था मिलाउँछौं भनेर अनेकभाँती भनेर ल्याए, उनले भने, फर्किने बेला कसैको अत्तोपत्तो छैन। सित्तै जान पाइयो भनेर आइयो। फर्कने बेला उल्टै दोब्बर भाडा तिर्नुपर्यो। एक हजार रुपैयाँ भाडा तिरेर माइक्रोबसमा काठमाडौं फर्कन लागेको उनले बताए। काठमाडौंको समाज छिटोछिटो परिवर्तन चाहन्छ। राजनीतिक दलले उनीहरूको भावनालाई सम्बोधन गर्ने उम्मेदवार खडा गरेनन। विगतमा पनि युवा मतदातालाई आकर्षित गर्ने कुनै काम गरेनन। पुरानै शैलीले काम गरे। उनीहरूले उठाएका उम्मेदवार पनि युवालाई तान्ने किसिमका भएनन। तुलनारायण साह, राजनीतिक विश्लेषक गोरखाकाठमाडौंको माइक्रोबस भाडा ५ सय ३० रुपैयाँ हो। मिनिबसको भाडा ४ सय ४५ रुपैयाँ प्रचलित छ। तर, अहिले मिनिबसले यात्रुसँग आठ सय र माइक्रोबसले १ हजार रुपैयाँ भाडा उठाएका छन्। आजभोलि काठमाडौं जाने मात्र हो। फर्कने यात्रु पाइँदैनन। त्यसैले दोब्बर भाडा असुलेको हो, एक गाडीवाला यात्रुसितको बार्गेनिङमा भन्छन्, जाने भए, आउनुस। नजाने भए यस्ता यात्रु धेरै पाइन्छ। गोरखा बजारको हरमटारीमा बसमा चढ्न झुम्मिएका यात्रु नेताको लहैलहैमा लागेर चुनावमा गाउँ आएकी बुंकोटकी शिला तामाङ पनि अहिले काठमाडौं फर्कन नसकेर सडकमा अस्तव्यस्त छिन्। गाउँबाट गोरखा बजारसम्म आउने गाडीमा पनि उभिने ठाउँ थिएन। जसोतसो गरेर आएँ। अहिले काठमाडौं जाने गाडी छैन, उनी भन्छिन्, ल्याउने बेला ल्याए, अहिले यस्तो हालत पारेर छाडिदिए। काठमाडौं जाने गाडी नपाएर सडकमा तड्िपरहेका कोखे आहालेका वीरबहादुर मग्रातीलाई माइक्रोबसका मजदुरले १६ जना यात्रु खोज्न र भाडासमेत उठाइदिन आदेश गरे। १६ जना यात्रु पनि मैले खोजिदिनु पर्ने अरे, अनि भाडा पनि एक हजारका दरले मैले नै उठाइदिनु पर्ने भनेर ड्राइभरकन्डक्टर आएर बार्गेनिङ गरिरहेका छन्, उनी भन्छन्, जसरी पनि जानुपर्ने छ। गाडी नपाएर होटलमा बस्नुपर्यो भने त्योभन्दा धेरै खर्च हुन्छ। त्यसैले महँगो भाडा तिरेर भने पनि जानै पर्यो। आफूहरूलाई अप्ठ्यारो परेको मौका छोपेर गाडीवालाले ठगेको यात्रुहरूको गुनासो छ। मौकामा चौका हानेका छन्, बुंकोटबाट आएकी अर्की नानुमाया श्रेष्ठ भन्छिन्, नेताले गर्दा दुःख पाइयो। दिनदहाडै रोडमा सयौं यात्रु ठगिएका छन्। प्रहरी प्रशासनको ध्यानै छैन। यत्तिका यात्रु सडकमा पसारो परेका बेला प्रहरी प्रशासनले कुनै चासो नदिएको यात्रुहरूको गुनासो छ। गाडीवालाले निर्मम ढंगले यात्रु ठग्दा पनि स्थानीय प्रशासन मौन रहेको सडक आसपासका व्यापारीहरूको आरोप छ। सडकमा यात्रुहरू पसारो परेका छन्। हाम्रै आँखा अघि लुट मच्चिएको छ। हामी पनि व्यापारी हौं। हामीले हस्ताक्षेप गर्न मिल्दैन, यात्रु ठगिएको देख्ने एक व्यापारी भन्छन्, काठमाडौंबाट रिजर्भ यात्रु लिएर आएको एउटा जिपले चलनचल्तीको भन्दा कम भाडामा यात्रु खोज्दा यहाँका गाडीवालाहरूले धन्नै कुटेनन। स्थानीय प्रशासनको बेवास्ताका कारण यस्तो स्थिति आएको उनको निश्कर्ष छ। चुनावका कारण ट्राफिक प्रहरीहरू ग्रामीण रुटतिर खटिनु परेकाले सदरमुकामको सडकको सवारी व्यवस्थापनमा ध्यान दिन नसकेको जिल्ला ट्राफिक प्रहरी प्रमुख प्रेम पोखरेल बताउँछन्। चुनावमा ग्रामीण सडकमा खटिएका ट्राफिकहरू फर्किरहेका छन्। अब व्यवस्थित हुन्छ, उनले भने। पाँचथरको फालेलुङ गाउँपालिका७ की अरुणा राई अध्ययनको सिलसिलामा झापामा बस्दै आएकी थिइन। निर्वाचनको मिति नजिकिएसँगै राईलाई फालेलुङका नेताहरूले दैनिकजसो फोन गर्थे। गाउँ आउँदा लाग्ने सम्पूर्ण खर्च व्यहोर्ने वचन पाएपछि आफूसँगै भाइलाई लिएर उनी भोट हाल्न गाउँ पुगिन। भोट पनि हालिन। तर, अहिले जुन पार्टी वा उम्मेदवारलाई उनले भोट दिइन, उनैले बास्ता नगरेको गुनासो राईले पोखिन। मतदानको मिति नजिकिँदै गर्दा दलहरूले मतदाता खोजे। कार्यक्षेत्रबाट सवारीसाधन रिजर्भ गरेर गाउँगाउँ पुर्याए। लैजाने र ल्याउने आश्वासन दिए। जब मतदान सकियो गाउँ पुर्याउने दलका नेता बेपत्ता भए। अहिले गाउँ पुगेका नागरिकलाई कार्यक्षेत्र फर्कन समस्या भएको छ। भोट हालेको भोलिपल्टै खर्च दिएर पठाउँला भनेका नेताहरूले आजसम्म वास्ता गरेका छैनन्, राईले भनिन्, फर्कनुपर्ने बेला भइसक्यो। अस्ति भाडा दिन्छु भनेर फोन गर्ने नेताहरूले अहिले फोन पनि उठाउन छाडेका छन्। अरुणा जस्तै भोट हाल्न पाँचथर आएका मतदाताहरूलाई नेताहरूले बेवस्ता गरेका छन्। जिल्ला बाहिर भएका मतदाताहरूलाई यहाँका नेताहरूले यातायात खर्च दिने भनेर भोट हाल्न बोलाएका थिए। तर, भोट सकिएपछि नेताहरू सम्पर्कमै आउन नचाहेको मतदाताको गुनासो छ। काठमाडौंबाट मात्रै करिब ३ हजार मतदाता भोट हाल्न पाँचथर आएका छन्। यातायात खर्च व्यहोरिदिने भनेर नेताहरूले मतदातालाई गाउँ बोलाएका थिए। तर, नेताहरूले बेवास्ता गरेको काठमाडौंबाट भोट हाल्न फिदिम आएका तीर्थ मिश्रले बताए। मतदान सकिएपछि बाहिरबाट आएका मतदातालाई नेताहरूले बेवास्ता गरेका छन्, मिश्र भन्छन्, मतदाताहरूलाई नेताहरूले यसरी नै झुक्याउने र दुःख दिने परिपाटी पुरानै हो। यातायात खर्च दिने नेताहरूको आश्वासन पाएर पाँचथर आएका मजदुर र विद्यार्थीहरू बढी मारमा छन। काठमाडांैसम्म फर्कन पनि यातायात खर्चको अभाव भएको उनीहरूले गुनासो गरे। चुनावपछि जनजीवन पुरानै लयमा फर्किंदैछ। सहरी क्षेत्रमा व्यापारव्यवसाय र रोजगारका काम पुनः सुरु भइसकेका छन। क्याम्पसहरू सञ्चालनमा आइसकेका छन। तर, राजधानी काठमाडौंमा फर्किन गाडी नै नपाइएपछि गाउँ पुगेका मतदाताहरूमा चिन्ता थपिएको छ। हप्तौंसम्म गाडी बुकिङ भइसकेका कारण टिकट पनि नभेटिएको उनीहरूको भनाइ छ। राजनीतिक नेतृत्वप्रति व्यंग्य हो यो। यो दलका नेतृत्वप्रति असन्तोषको संकेत हो। उनीहरूलाई सच्याउन र उधार्न लाग्नुपर्छ भन्ने सन्देश दिएको छ। राजनीतिक दलका नेता लोकप्रिय हुने हो भने स्वतन्त्रप्रति आकर्षण नै हुँदैनथ्यो। यो दल र त्यसका नेतृत्वलाई चेतावनी पनि हो।हरिहर विरही, राजनीतिक विश्लेषक काठमाडौंका इँटाभट्टालगायतका विभिन्न क्षेत्रमा काम गरिरहेका रोल्पा र पूर्वी रुकुमका मतदातालाई उम्मेदवारले गाडी रिजर्भ गरेरै गाउँ ल्याएका थिए। कहाँको बस्छ भनेर सूची नै बनाएर मतदातालाई गाडीमार्फत ओसारिएको थियो। गाउँमै मतदाता नामावली भएका दाङ र घोराहीलगायतका ठाउँमा बसोबास गरिरहेका मतदातालाई पनि गाउँ पुर्याइएको थियो। मतदानको एकसाता अघिदेखि मतदाता ओसार्दा गाउँ भरिभराउ भएका थिए। तर, फर्किने बेला भने न उम्मेदवारले वास्ता गर्यो, न त कुनै पार्टीका नेताले नै सोधपुछ गरे। मतदान गरी फर्किनेहरू रोल्पा बसपार्कस्थित बस काउन्टरमा टिकट लिइरहेका छन्। मतदानका लागि फकाएर रिजर्भ गाडीमा गाउँ ल्याए। तर, फर्किने बेला वास्ता नै गरेनन्, रोल्पा नगरपालिकाका एक मतदाताले नाम उल्लेख नगर्ने शर्तमा भने। इँटाभट्टामा काम गर्दाको ज्यालाको रकम पनि नलिई मजदुरहरू गाउँ फर्केका थिए। त्यही कारण पनि उनीहरू छिटोछिटो काठमाडौं फर्किन विवश छन्। विभिन्न पार्टीका नेता र उम्मेदवारले जिल्ला बाहिर रहेका मतदातालाई फोन गरेर जसरी पनि गाउँ फर्किन आग्रह गरेका थिए। यतिसम्म कि, सदरमुकाम लिवाङमा विभिन्न व्यापार, व्यवसाय र पेसा गरी बसेका मतदातालाई पनि गाडी रिजर्भ गरेर रोल्पाका सम्बन्धित गाउँ पुर्याइएका थिए। आजभोलि भने मतदान गर्न गाउँ आएकाहरूको जिल्लाबाट बाहिरिने लर्को छ। जलजला यातायात समितिको बुकिङ काउन्टरका कर्मचारी नरेन्द्र कुँवरका अनुसार जिल्ला बाहिरिने यात्रुको चाप बढी छ। मतदानका लागि गाउँ आएकाहरूले दुई तीन दिनअघि नै टिकट बुक गर्ने क्रम बढेको छ। ताप्लेजुङको सिरिजंघा८ याम्फुदिनमा मतदान गर्न जिल्ला बाहिर रहेका ५० जना गाउँ आए। काठमाडौंमा लगायत छिमेकी भारतसँग सिमाना जोडिएको इलामको पशुपतिनगरबाट उनीहरू मतदान गर्न गाउँ आएका हुन। जिल्लाबाहिर रहेका उनीहरूलाई उम्मेदवारले मतदानका लागि गाउँ आउन खबर गरेका थिए। गोरखा बजारको हरमटारी सडकमा अलपत्र परिरहेका यात्रुहरू। तस्बिर : शिव उप्रेती गाउँसम्म आउनका लागि आवश्यक समन्वय पनि उम्मेदवारले नै गरेका थिए। निर्वाचन भनेको पाँच वर्षमा आउने चाड भएकाले इलामबाट गाउँ आयौं, पशुपतिनगरबाट आएका फुपू छुवाङ भोटेले भने, गाउँघरको न्यास्रो पनि मेटियो। भोट पनि हाल्न पायौं। फर्कने समयमा चाहिँ गाडी भरिएको हुँदो रहेछ। समस्या भइरहेको छ। राजनीतिक दलका उम्मेदवारले पैसा खर्च गरेर मतदानका लागि मतदाता ओसारेको सुने पनि आफूहरूचाहिँ स्वतस्फुर्त रूपमा गाउँ आएर मतदान गरेको उनले बताए। उनी जस्तै सो वडामा मतदानका लागि बाहिरबाट गाउँ भित्रिएकाहरूलाई फर्कन भने समस्या भएको छ। दुर्गमस्थानमा सवारीसाधनको पहुँच पर्याप्त नभएको र उम्मेदवारहरूले पनि मतदातालाई आआफ्नो ठाउँमा फर्काउनलाई कुनै चासो नदेखाएकाले समस्या भएको उनले बताए। एक नगरपालिकासहित ९ स्थानीय तह रहेको ताप्लेजुङमा ८९ हजार ६ सय ८० मतदाता छन्। हिमाली दुर्गम जिल्ला भएकाले अधिकांश स्थानीयवासी विभिन्न अवसरको खोजीमा जिल्लाबाट बाहिरिने गर्छन। चुनाव बेला भने उम्मेदवारहरूले बाहिरबाट मतदाता ओर्सार्नुपर्छ। मिक्वाखोला५ पापुङका मात्रै करिब २ सय मतदाता जिल्ला बाहिरबाट ओसारिएका थिए। कतिपय उम्मेदवारहरूले मतदाताको जिल्ला आउने जाने खर्चको पनि व्यवस्था गरेका थिए। फर्कने समयमा भने कसैले पनि वास्ता नगरेको गुनासो मतदाताको छ। अस्ती भोट लगाउनु अघि चाहिँ सबै खर्च गरेर ल्याए, फक्ताङ्लुङ६ का एक मतदाताले भने, हामीले भोट पनि दियौं। तर, अहिले फर्कने समयमा भने सोधेका पनि छैनन। आफूलाई आवश्यकता परेको समयमा मात्रै बोलाउँदा रहेछन्। अहिले त एक कल फोन पनि गरेका छैनन। चुनावमा हारेकाको त के कुरा भयो र ? भौगोलिक हिसावले दुर्गम यहाँका सबै वडामा यातायातको पहुँच छैन। उम्मेदवारहरू भने बाहिरबाट ल्याइएका मतदाताको व्यवस्थापनमा समय दिन नसकेको बताउँछन्। मतदान लगत्तै मतगणनामा व्यस्त रहनु परेकाले व्यवस्थापनमा ध्यान दिन नसकिएको बताउँछन्, सिरिजंघा गाउँपालिका८ मा कांग्रेसबाट वडा अध्यक्षमा उम्मेदवार कृष्ण गुरुङ। शिव उप्रेती गोरखा, खेमबहादुर बुढा रोल्पा, बसन्त लिम्बू ताप्लेजुङ, भीमकुमार बाँस्कोटा फिदिम"
केराबारीको प्रमुख र उपप्रमुख दुबै पदमा एमाले विजयी,"विराटनगर : मोरङको केराबारी गाउँपालिकाको प्रमुख (अध्यक्ष) र उपप्रमुख (उपाध्यक्ष) दुवै पदमा एमाले विजयी भएको छ। २०७४ सालको स्थानीय निर्वाचनमा भने एमालेले प्रमुख पद गुमाएको थियो। यसपटक गाउँपालिका प्रमुखमा एमालेका सुमन मिरिङचिङ मगर र उपप्रमुखमा मनमाया मगर निर्वाचित भएका छन्। २०७४ सालको निर्वाचनमा केराबारीको प्रमुखमा कांग्रेस र उपप्रमुखमा एमाले विजयी बनेको थियो। ५ वर्षअघि प्रमुख पद गुमाएर गाउँपालिकाको नेतृत्व गर्न नपाएको एमालेले यसपटक भने दुवै पदमा बाजी मारेको छ। बुधबार बिहान सार्वजनिक भएको अन्तिम मतपरिणामअनुसार कांग्रेसलाई उम्मेदवारलाई पराजित गर्ने क्रममा एमालेका सुमनले ७८१० मत ल्याए। निकतम प्रतिद्वन्द्वी कांग्रेसका रोहितबहादुर कार्कीले ६३९० मत मात्रै प्राप्त गरे। सुमन र रोहितको मतान्तर १४२० रहेको छ। रोहित २०७४ सालको स्थानीय तह निर्वाचनमा ५४९९ मत ल्याउँदै गाउँपालिका प्रमुखमा निर्वाचित भएका थिए। ५ वर्षपछि भने उनी प्रमुखमै पराजित भएका छन्। उपप्रमुखमा विजयी मनमायाले ७२६७ मत पाइन्। निकटतम प्रतिद्वन्द्वी कांग्रेसकी शुभद्रा राईले ६४२८ मत मात्रै ल्याइन्। मनमाया र शुभद्राको मतान्तर ८३९ रहेको छ। १० वटा वडा रहेको केराबारीमा माओवादीले १, कांग्रेसले ३ र एमालेले ६ वटा वडामा जित निकालेका छन्। केराबारी६ मा माओवादी, ४, ८ र ९ मा कांग्रेस तथा १, २, ३, ५, ७ र १० मा एमालेका उम्मेदवारले वडाध्यक्ष जितेका हुन्।"
सप्तरीबाट सिके राउतको जनमत पार्टीले खाता खोल्यो,"राजविराज : सिके राउतको गृहजिल्ला सप्तरीबाट जनमत पार्टीले खाता खोलेको छ । हनुमाननगर कंकालिनी नगरपालिकामा जनमत पार्टीका तर्फबाट बिरेन्द्र माझीले नगर प्रमुखमा निर्वाचित भएर खाता खोलेका हुन् । जम्मा १४ वडामध्ये दुई वडा अध्यक्ष मात्र जितेको जनमत पार्टीका माझीले सुरुदेखि नै लिएको अग्रता अन्त्यसम्म कायम राखेर १ सय ६१ मत अन्तरले जित हाँसिल गरेका हुन् । अन्तिम मतपत्र गणनामा माझीले ६ हजार ४०७ मत ल्याए । मतगणनाको अन्त्यमा मत अन्तर कम गर्दै ल्याए पनि निवर्तमान नगर प्रमुख शैलेशकुमार साह ६ हजार २४६ मतमा सिमित हुन पुग्दा प्रमुख पद गुमाउन पुगे । पराजित साह मधेश प्रदेशको समाजिक विकासमन्त्री नवल किशोर साहका छोरा हुन् । गत स्थानीय तहको निर्वाचनमा साहले यिनै माझीलाई पराजित गरी नगर प्रमुख बनेका थिए । २०७४ को निर्वाचनमा राजपाबाट नगर प्रमुखमा निर्वाचित हुँदा साहले ५ हजार ७२० मत ल्याएका थिए । त्यतिबेला संघीय समाजवादी फोरमबाट उम्मेदवार भइ निकटतम प्रतिद्वन्द्वी रहेका माझीले ४ हजार ३६५ मत ल्याएका थिए । जसपाले हनुमाननगर कंकालिनी नगरपालिकामा प्रदेश मन्त्रीका छोरा साहलाई नै उम्मेदवार बनाउने निश्चित देखेपछि माझी जनमत पार्टीमा प्रवेश गरी उम्मेदवार बनेका हुन् । सप्तरीको सबैभन्दा सुरक्षित र निश्चित विजय ठानेको हनुमाननगर कंकालिनी नगरपालिकामा प्रमुखको हार पछि जसपाका कार्यकर्ता झस्किएका छन् । कुल १४ वडा मध्ये उपप्रमुखसहित ७ वडामा भने जसपाले प्यानलसहित जित हाँसिल गरेको छ । उपप्रमुखमा सरीता सिपलिया यादव फेरि पनि निर्वाचित भएकी छिन् । गत निर्वाचनमा समेत राजपाबाट ५ हजार ४१७ मत ल्याएर सिपलिया उपप्रमुख बनेकी थिइन् । वडा अध्यक्षमा भने जसपा एक्लैले वडा नम्बर २, ३, ९, १०, १२, १३, १४ गरी सातवटा वडामा विजयी भएको छ । नगर प्रमुख निर्वाचित जनमत पार्टीले वडा नम्बर १ र ४ मा मात्र जित हासिल गरेको छ । तेस्रो स्थानमा रहेको नेकपा माओवादी केन्द्रले वडा नम्बर ५, ६, ७ र ११ तथा कांग्रेसले वडा नम्बर ८ को वडा अध्यक्षमा जित हाँसिल गरेको छ । वडा नम्बर १ मा जनमत पार्टीका सुरेन्द्र मण्डलले १ हजार ६७०, वडा २ मा जसपाका सन्तोषकुमार यादवले २१७, वडा ३ मा जसपाका विजयकुमार यादवले १ हजार ९२, वडा ४ मा जनमत पार्टीका मौलीकुमार मण्डलले ७ सय ५७, वडा ५ मा माओवादीका बुद्धिमान श्रेष्ठले २७५, वडा ६ मा माओवादीका रामनारायण मण्डलले ४८० र वडा ७ मा माओवादीका राजेश्वर ठाकुरले ५१३ मत ल्याएर वडा अध्यक्षमा निर्वाचित भए । यसैगरी वडा ८ मा कांग्रेसका अजय यादवले ३९५, वडा ९ मा जसपाका हरिश्चन्द्र बर्माले ३३८, वडा १० मा जसपाका रामलखन मण्डलले ४४३, वडा ११ मा माओवादीका साकिर खाँले ५२२, वडा १२ मा जसपाका श्रीचन्द्र मुखियाले ३७२, वडा १३ मा जसपाका कुशेश्वर यादवले २४८ र वडा १४ मा जसपाका कृष्णकुमार यादवले १ हजार ६०८ मत ल्याएर वडा अध्यक्ष बनेका छन् । जम्मा १४ वडा मध्ये उपप्रमुखसहित ७ वडामा प्यानलसहित एक्लै जितेको जसपाको प्रमुखको उम्मेदवारको पराजयको कारणबारे पार्टीभित्र र बाहिर छलफल सुरु भएको छ । हालसम्म निर्वाचित सप्तरीको सबै ४ वटा पालिकामा निवर्तमान प्रमुख पराजित भएका छन् भने विगतमा प्रतिद्वन्द्वी रहेका उम्मेदवार यसपटक निर्वाचित भएका छन् । अग्नीसाइर कृष्णसवरन गाउँपालिकामा नेकपा (एमाले), सप्तकोशी नगरपालिका र तिरहुत गाउँपालिकामा नेपाली कांग्रेसका उम्मेदवारले निवर्तमान प्रमुखलाई पराजित गर्दै निर्वाचित भएका छन् । मतगणना जारी रहेको सप्तरीको बाँकी १४ पालिकामा पनि अधिकांश निवर्तमान प्रमुखहरु पछि परेका छन् । जसपाले ४, कांग्रेस र लोसपाले ३३, एमालेले २, माओवादी र एकीकृत समाजवादीले ११ पालिकामा अग्रता कायम राखेका छन् ।"
राप्रपामा उत्साह,"काठमाडौं : राष्ट्रिय प्रजातन्त्र पार्टी (राप्रपा) ले राजधानी काठमाडौंकै शंकरापुर नगरपालिकामा सफलता हासिल गरेको छ। सत्ता गठबन्धन र एमालेका उम्मेदवारलाई हराउँदै राप्रपाका रमेश नापित मेयरमा विजयी भएका छन। मेयरसँगै राप्रपाले शंकरापुरका ३ वटा वडामा पनि जितेको छ। शंकरापुरमा कांग्रेस र एकीकृत समाजवादीको गठबन्धनबाट एलपी श्रेष्ठ, एमालेका कृष्णलाल बजगाईं र माओवादी केन्द्रका मधु केसी मेयरका उम्मेदवार थिए। प्रमुख दलका उम्मेदवारलाई हराउँदै राप्रपाले जित निकालेको हो। राप्रपाले मकवानपुरको हेटौंडा उपमहानगरको मेयरमा पनि अग्रता लिएको छ। राप्रपा उम्मेदवार दीपकबहादुर सिंह सत्तागठबन्धन र एमालेका उम्मेदवारभन्दा केही मतले अघि छन। यस्तै, राप्रपाले झापाको दमक नगरपालिकामा पनि अग्रता लिएको छ। एमाले अध्यक्ष केपी शर्मा ओलीको गृह नगर दमकमा राप्रपाका राम थापाले अग्रता लिएका छन। दमकमा एमालेकी गीताकुमारी अधिकारीविरुद्ध सत्तागठबन्धनले राप्रपाका थापालाई सहयोग गरेका छन। झापाकै हल्दीबारी गाउँपालिकामा राप्रपाका रवीन्द्रप्रसाद लिङदेनले सुरुआतदेखि नै अग्रता लिएका छन। लिङदेन जित नजिक छन। कपिलवस्तुको शिवराज नगरपालिकामा पनि राप्रपाले अग्रता लिएको छ। झापाको भद्रपुर, धनुषाको गणेशमान चारनाथ, रुपन्देहीको सिद्धार्थनगर तथा रोहिणी, कैलालीको कैलारी र जोशीपुर गाउँपालिकामा अरू दलका उम्मेदवारलाई पच्छ्याइरहेको छ।"
"बागमती गाउँपालिका अध्यक्षमा कांग्रेस, उपाध्यक्षमा माओवादी केन्द्र निर्वाचित","ललितपुर : बागमती गाउँपालिका अध्यक्षमा नेपाली कांग्रेसका उम्मेदवार वीरबहादुर लोप्चन र उपाध्यक्षमा नेकपा (माओवादी केन्द्र)का भक्तबहादुर दर्लामी निर्वाचित भएका छन् । लोप्चनले चार हजार ९०९ मत पाएका छन् भने उनका निकटतम् प्रतिस्पर्धी नेकपा (एमाले)का नवराज सञ्जेलले चार हजार ५३ मत ल्याएका छन्। गाउँपालिका उपााध्यक्षमा माओवादी केन्द्रका भक्तबहादुर दर्लामीले चार हजार ६९२ मत ल्याएर विजयी भएका छन् । नेकपा एमालेका नमूना दोङले तीन हजार ७०० मत ल्याएका हुन् । पालिकाका सात वडामध्ये पाँच वडामा कांग्रेस र एक वडामा एमाले र एक वडामा माओवादी केन्द्रका अध्यक्ष निर्वाचित भएको छ । कांग्रेसबाट वडा नं १ ज्ञानबहादुर लो, २ मा रामबहादुर भुलुन र ३ मा नवराज खड्का, ४ मा रामकुमार लामा र वडा नं ६ मा नारायण भोम्जन निर्वाचित भएका हुन् । वडा नं ५ मा माओवादी केन्द्रका नमराज तिमल्सिना र वडा नं ७ मा एमालेका होमप्रसाद बजगाईँ निर्वाचित भएका छन्। रासस"
"स्याङ्जाको वालिङ नगरपालिका प्रमुखमा एमाले, उपप्रमुखमा कांग्रेस विजयी","स्याङ्जा : वालिङ नगरपालिकाको प्रमुखमा नेकपा एमालेका कृष्ण खाँण र उपप्रमुखमा नेपाली कांग्रेसका कविता तिवारी (गैह्रे) निर्वाचित भएका छन्। आफ्ना प्रतिस्पर्धी नेपाली कांग्रेसतर्फका प्रमुखका उम्मेदवार दिलिप खाँणलाई २ हजार १८३ मतले पछि पार्दै विजयी भएका हुन्। कृष्णले १३ हजार ७७६ मत पाउदा दिलिपले ११ हजार ५९३ मत ल्याएका छन्। कांग्रेसकी गैह्रेले १२ हजार ८ सय २२ मत ल्याइ उपप्रमुख पदमा विजयी भएकी छन्। उनले आफ्ना प्रतिस्पर्धी एमालेकी खगिसरा थापालाई ८ सय ८२ मतले पछि पार्दै विजयी भएकी हुन। थापाले १२ हजार ३ सय ४० मत पाएकी छन्। योसँगै नेपाली कांग्रेसले वडा नम्बर १, २, ५, १०, ११ र १४ मा विजयी भएको छ भने नेकपा एमालेले ३, ४, ६, ७, ८, ९, १२ र १३ वडा जितेको छ। चौध वडा रहेको नगरपालिकामा १ देखि १४ वडामा क्रमश :पदमराज गुरुङ, पोतप्रसाद लम्साल, भिमबहादुर गुरुङ, हरिप्रसाद खनाल, छवि आले, श्यामकृष्ण श्रेष्ठ, पाण्डुकुमार थापा, दामोदर तिवारी, अमृत श्रेष्ठ, सुनील खनाल, डण्डापानी पंगेनी, विश्वजंग गुरुङ, नमलाल डुम्रे, राजु कुँवरले अध्यक्ष पदमा निर्वाचित भएका हुन्। वालिङ नगरपालिकामा ३९ हजार ६५९ जना मतदाता भए पनि यहाँ २६ हजार ७७४ जनाले मतदान गरेका थिए । यसअधि २०७४ को निर्वाचनमा वालिङ नगरपालिकाको प्रमुख उपप्रमुखमा नेपाली कांग्रेसका दिलिपप्रताप खाँण र कल्पना तिवारी निर्वाचित भएका थिए।"
"जाजरकोटको नलगाड नगर प्रमुखमा माओवादी, उपप्रमुखमा कांग्रेस विजयी",जाजरकोट : जाजरकोटको नलगाड नगरपालिकामा नेकपा माओवादी केन्द्रका डम्बरबहादुर रावत नगरप्रमुखमा विजयी भएका छन्। सत्ता गठबन्धनका साझा उम्मेदवार रावतले नेकपा एमालेका धर्मबहादुर शाहीलाई फराकिलो मतान्तरले पराजित गरेका हुन्। माओवादी केन्द्रका रावतले पाँच हजार पाँच सय ९९ मत ल्याएर विजयी भएका हुन्। उनका प्रतिस्पर्धी एमालेका शाहीले तीन हजार छ सय २६ मत प्राप्त गरेका थिए। गत स्थानीय तहको निर्वाचनमा माआवादी केन्द्रले नगरप्रमुख र उपप्रमुख दुवै एक्लै जितेको थियो। उपप्रमुखमा सत्ता गठबन्धनकातर्फबाट नेपाली कांग्रेसका सरिता सिंह विजयी भएकी छन्। उनले पाँच हजार चार सय छ मत प्राप्त गरि विजयी भएकी हुन्। उनका निकटतम प्रतिद्वन्द्वी एमालेका सुनिता बोहराले तीन हजार तीन सय ९३ मत प्राप्त गरेको मुख्य निर्वाचन अधिकृतको कार्यालयले जनाएको छ।
धरानमा कांग्रेसका किशोरलाई स्वतन्त्रका हर्कको कडा चुनौती,धरान : धरान उपमहानगरपालिकाको मतगणनामा गठबन्धनको तर्फबाट मेयरका प्रत्यासी कांग्रेसका किशोर राईलाई स्वतन्त्र उम्मेदवार हर्क साम्पाङले कडा चुनौति दिएका छन्। यधपि गठबन्दका उमेद्वारले झिनो मतले अग्रता कायमै राखेका छन्। गठबन्दनको तर्फबाट मेयरका प्रत्यासी कांग्रेसका किशोर राईले ७७१७ मत प्राप्त गरी अग्रस्थान कायम गरेका छन्। भ्रष्ट्रचार विरुद्धका सामाजिक अभियन्ता स्वतन्त्र उम्मेदवार हर्क साम्पाङले ७४६१ मत प्राप्त गरी कांग्रेसका राईलाई कडा चुनौति दिरहेका छन्। एमालेकी मेयरकी प्रत्यासी भण्डारीले ६४२५ मत प्राप्त गरी कांग्रेसका राईलाई पछ्याइरहेको सहायक निर्वाचन अधिकृत गणेश खतिवडाले जानकारी दिएका छन्। उपमेयरमा गठबन्दनको तर्फबाट माओवादी केन्द्रका अइन्द्रविक्रम बेघाले ८६७० मत प्राप्त गरी अग्रता कायमै राखेका छन्। एमालेका पदम इस्वोले ८३२४ मत प्राप्त गरी बेघालाई पछ्इरहेका छन्। धरानमा गठबन्धनका किशोर राई र एमालेकी मञ्जु भण्डारीको पकड रहेको क्षेत्रमा समेत साम्पाङले राम्रो मत ल्याएका छन्। एमाले र कांग्रेसका वडाअध्यक्षका उमेद्वारले प्यानलसहित विजयीहासिल गर्दा हर्कले उनीहरुको भन्दा बढी मत प्राप्त गरेपश्चात् धरानको चुनावी नजिता अप्रत्यासित आउने अनुमान गरिएको छ। धरानमा २६ हजार ८६३ मत गणना गरिएको खतिवडाले बताए।
७ गते नीति तथा कार्यक्रम,"काठमाडौं : प्रतिनिधिसभा बैठकमा नेकपा एमालेले गर्दै आएको अवरोध हटेको छ। मंगलबार बसेको संसद् बैठकमा विशेष समय लिएर बोल्दै एमाले उपमहासचिव प्रदीप ज्ञवालीले अब अवरोध र विरोध फरक ढंगले हुने बताएसँगै लामो समयदेखिको अवरोध खुलेको हो। एमालेले कारबाहीका लागि सिफारिस गरेका सांसदहरूलाई कारबाही नगरेको भन्दै २३ भदौदेखि संसद् अवरुद्ध गर्दै आएको थियो। विशेष समयमा बोलेका उपमहासचिव प्रदीप ज्ञवालीले भने, हामीले विरोध गरेको कुरा दल र दलको पद्धतिसँग जोडिएको विषय हो। सभामुखले समान व्यवहार गर्ने प्रतिबद्धता गरे पनि व्यवहारमा लागू भएन, उनले भने, यो विषय पार्टी विभाजनमा कारक बनेपछि आवाज उठाउनु परेको थियो। अदालतले पनि गम्भीर विषयमा बाहना गर्दै मुद्दा टार्दै लगेकामा आश्चर्य प्रकट गर्दै उनले भने, अदालतले कारबाही नगरे पनि भर्खरै सम्पन्न स्थानीय निर्वाचनमा जनताले उचित ढंगले फैसला गरेका छन् भन्ने लाग्छ। मुलुकको अर्थतन्त्र संकटमा रहेको बताउँदै उनले यस विषयमा सदनमा व्यापक छलफल हुनुपर्ने बताए। सरकार सत्ताको सेटिङमा व्यस्त रहेको बताउँदै उनले १० महिना बितिसक्दा पनि पुँजीगत खर्च ३० प्रतिशत हुन नसकेको बताए। यता एमालेले राष्ट्रियसभा बैठक भने अवरुद्ध पारेको छ। बजेट अधिवेशनको पहिलो दिन मंगलबार अपराह्न बोलाइएको राष्ट्रियसभा बैठक सुरु हुनासाथ एमालेका सांसदहरूले उभिएर अवरुद्ध पारेका हुन्। अदालतले कारबाही नगरे पनि भर्खरै सम्पन्न स्थानीय निर्वाचनमा जनताले उचित ढंगले फैसला गरेका छन् भन्ने लाग्छ।  प्रदीप ज्ञवाली, एमाले उपमहासचिव एमालेका सांसद तथा उपमहासचिव प्रदीप ज्ञवालीले मंगलबारको प्रतिनिधिसभा बैठकमा बोलेका थिए। सभामुख अग्निप्रसाद सापकोटा र सत्तारुढ गठबन्धन दलका नेता प्रधानमन्त्री शेरबहादुर देउवाले आफूहरूले अगाडि सारेका माग सम्बोधन गर्न पहल नगरेकाले राष्ट्रियसभा बैठकलाई अवरुद्ध गर्नुपरेको एमालेका सांसद देवेन्द्र दाहालले बताए। मंगलबार सदनमा विभिन्न अध्यादेश पेस भएको छ। गृहमन्त्री बालकृष्ण खाँणले नेपाल प्रहरीसम्बन्धी अध्यादेश र तेजाब तथा अन्य घातक रासयनिक पदार्थ नियमन अध्यादेश पेस गरेका छन्। त्यसैगरी स्वास्थ्य तथा जनसंख्यामन्त्री विरोध खतिवडाले औषधि तेस्रो संशोधन अध्यादेश र स्वास्थ्यकर्मीको सुुरक्षासम्बन्धी अध्यादेश पेस गरेका थिए। भौतिक पूर्वाधार तथा यातायातमन्त्री रेणुकुमारी यादवले रेलवे अध्यादेश पेस गरेकी थिइन्। त्यसैगरी अर्थमन्त्री जनार्दन शर्माले आर्थिक ०७९८० का लागि विनियोजन विधेयकका सिद्धान्त र प्राथमिकता प्रस्तुत गरेका थिए। सभामुखले प्रतिनिधिसभा नियमावली २०७५ को नियम १० को उपनियम १ बमोजिम अध्यक्षता गर्ने सदस्यहरूको मनोनयन गर्ने र दुइटा अध्यादेश पेस गरेका थिए। जेठ ४ र ५ गते प्रिबजेटका विषयमा छलफल हुने भएको छ। सदनमा मंगलबार सभामुख अग्निप्रसाद सापकोटाले जेठ ४ र ५ गते प्रिबजेट छलफल हुने जानकारी दिएका छन्। १५ दिन अगाडि प्रिबजेटको तयारी हुनुपर्ने नियमावलीमा व्यवस्था छ। तर, सदन ढिलो आह्वान भएकाले १५ दिन नपुग्ने भएपछि नियम निलम्बन गरेर छलफल अगाडि बढाउने तयारी भएको छ। छलफलका लागि ४ गते बुधबार दिउँसो १ बजेलाई प्रतिनिधिसभाको बैठक बोलाइएको छ। संघीय संसद् सचिवालयका अनुसार जेठ ७ गते नीति तथा कार्यक्रम प्रस्तुत गर्ने कार्ययोजना बनाइएको छ।"
"रोल्पाका दशवटै पालिकाको मतगणना सम्पन्न : माओवादी ७, कांग्रेस २ र एमाले १ पालिकामा विजयी","रोल्पा : रोल्पाका दशवटै पालिकाको मत गणना सम्पन्न भएको छ। मत परिणाम अनुसार ७ पालिकामा माओवादी केन्द्र, २ पालिकामा कांग्रेस र १ पालिकामा एमाले विजयी भएका छन् । रोल्पा नगरपालिका र ६ गाउँपालिका गरी ७ वटा पालिकामा माओवादी केन्द्रका उम्मेदवार प्रमुख र उपप्रमुखमा विजयी भएका छन्। गंगादेव र रुन्टीगढी गाउँपालिकामा कांग्रेसका उम्मेदवार अध्यक्ष र उपाध्यक्षमा विजयी भएका छन् भने त्रिवेणी गाउँपालिकामा अध्यक्षमा एमाले र उपाध्यक्षमा कांग्रेसका उम्मेदवार विजयी भएका छन्। त्रिवेणीमा कांग्रेस र एमालेले गठबन्धन गरेका थिए। माओवादी केन्द्र विजयी पालिका रोल्पा नगरपालिकामा माओवादी केन्द्र जिल्ला समन्वय समिति संयोजकसमेत रहेका सुरेन्द्र थापा घर्ती प्रमुखमा विजयी भए। मेयरमा विजयी थापाघर्तीले ७ हजार ६ सय ३० ल्याए भने उनका निकटम प्रतिद्वन्द्वी नेपाली कांग्रेसका उम्मेदवार शेरबहादुर थापाले ३ हजार ६ सय ५८ मत ल्याए। आचार्यले ७ हजार ७ सय ४१ मत ल्याइ उपमेयरमा विजयी भइन्। निकटम प्रतिद्वन्द्वी नेपाली कांग्रेसकी पुष्पा श्रेष्ठले ३ हजार ७ सय १९ प्राप्त गरिन्। थबाङ गाउँपालिकामा माओवादी केन्द्रका उम्मेदवार ऋषिकेशव बुढामगर अध्यक्षमा र उपाध्यक्षमा शर्मिला बुढामगर विजयी भए। ऋषिकेशवले २ हजार १ सय २२ मत लिई विजयी भए भने उनका निकटम प्रतिद्वन्द्वी दर्जित रोकामगरले १ हजार ५ सय ६ मत ल्याए। उपाध्यक्षमा शर्मिला बुढामगर २ हजार १ सय २२ मतले विजयी भएकी हुन्। सुनिलस्मृति गाउँपालिकामा ६ हजार ६२ मत लिइ मणिराम बुढाथोकी विजयी भए। उपाध्यक्षमा मीना थापा ६ हजार ३७ मत लिइ विजयी भइन्। परिवर्तन गाउँपालिकामा शुकबहादुर बुढामगरले ३ हजार ३ सय ११ मत प्राप्त गरी अध्यक्षमा विजयी भए उपाध्यक्षमा कलादेवी खत्रिनीले ३ हजार ३ सय ८७ मतसहित जित हासिल गरिन्। यहाँ कांग्रेस, एमाले, समाजवादी र विप्लव नेतृत्वको नेकपा गठबन्धन र माओवादीबीच चुनावी प्रतिस्पर्धा भएको थियो। लुंग्री गाउँपालिकामा भरतकुमार थापाले ४ हजार ९ सय ६४ मत लिइ अध्यक्षमा जीत हात पारे भने उपाध्यक्षमा दिलकुमारी गुरुङ ४ हजार ७ सय ४० मत प्राप्तगरी विजयी भइन्। विगतमा कांग्रेस विजयी भएको यहाँ यसपटकको चुनावमा निकटम प्रतिद्वन्द्वी बन्यो। सुनछहरी गाउँपालिकामा माओवादी केन्द्रका धनबहादुर पुनमगर ३ हजार ४ सय ३९ मत लिइ अध्यक्षमा निर्वाचित भए भने उपाध्यक्षमा ननकला घर्तीमगर ३ हजार ४ सय ९२ मत प्राप्त गरी विजयी भइन्। माडीगाउँपालिकामा अमरसिंह घर्ती ३ हजार ८ सय ३० मत सहित विजयी भए। उपाध्यक्षमा जयपुरी घर्तीले ३ हजार ९ सय ६६ मत प्राप्त गर्दै जीत निकालिन्। २०७४ मा पनि माओवादी केन्द्रले ७ पालिका नै जितेको थियो। उतिबेला जितेको गंगादेव गुमाए पनि लुंग्री गाउँपालिकामा जित निकालेको छ। रोचक कुरा कांग्रेसले जितेको लुंग्री गाउँपालिका यसपटक माओवादी केन्द्रले र माओवादीले जितेको गंगादेवमा कांग्रेस विजयी भएको छ। कांग्रेस विजयी पालिका २०७४ सालको स्थानीय तहको निर्वाचनताका एउटा पालिकामा खुम्चिएको कांग्रेसले यस पटक दुई पालिका जितेको छ। एमाले र माओवादीले जितेका पालिकामा यसपालि कांग्रेसले जीत निकालेको हो। गंगादेव गाउँपालिकामा कांग्रेसका जिल्ला उपसभापति हरिबहादुर पुनमगर अध्यक्षमा २ हजार ५ सय ५७ मत लिइ विजयी भए। उपाध्यक्षमा अमृता केसी वली २ हजार ९ सय ९ मत प्राप्त गरी विजयी भइन्। विगतमा यहाँ माओवादी केन्द्र विजयी भएको थियो। यसपटक माओवादी केन्द्रका उम्मेदवार तेस्रोमै सिमित हुन पुग्यो। निकटम प्रतिद्वन्द्वी एमालेका उम्मेदवार बने। २०७४ मा एमाले विजयी भएको रुन्टीगढी गाउँपालिकामा कांग्रेस विजयी भयो। अध्यक्षका उम्मेदवार जनक पुनले ४ हजार ३ सय ९१ मत लिइ विजयी भए भने उपाध्यक्षमा सरिता केसीले ४ हजार ४ सय ३७ मत लिइ जीत हासिल गरिन्। एमाले अध्यक्ष विजयी पालिका त्रिवेणी गाउँपाकिाको अध्यक्षमा कणर्बहादुर बाँठामगर ५ हजार ८५ मत लिइ विजयी भए। निकटम प्रतिद्वन्द्वी माओवादी केन्द्रका रेशम पुन ४ हजार ४ सय ६३ मत ल्याएर पराजित भए। उपाध्यक्षमा कांग्रेसका लेखमणि खड्काले ४ हजार ५ सय ७६ मत ल्याइ विजयी भए। यहाँ कांग्रेस र एमालेले गठबन्धन गरेका थिए। २०७४ को निर्वाचनमा एमालेले एकल जीत हासिल गरेको थियो। यसपटकको चुनावमा विगतमा जितेको रुन्टीगढी एमालेले गुमाएको छ। २०७४ मा दुई गाउँपालिका जितेको एमालेले यसपटक एउटै पालिका जितेको हो। पाँच दलीय गठबन्ध जिल्लामा भएन। माओवादी केन्द्र र समाजवादीले केही पालिकामा गठबन्धन गरे पनि अधिकांश पालिकामा एमाले, कांग्रेस, विप्लव नेतृत्वको नेकपाबीच गठबन्ध भएको थियो। केही वडामा माओवादी केन्द्र र कांग्रेसबीच पनि तालमेल भएको थियो"
स्याङ्जाको अर्जुनचौपारी गाउँपालिकामा नेपाली कांग्रेस विजयी,"स्याङ्जा : अर्जुनचौपारी गाउँपालिका अध्यक्ष र उपाध्यक्षमा नेपाली कांग्रेसका प्रकाश तिवारी र सपना गुरुङ विजयी भएका छन्। तिवारीले आफ्ना प्रतिस्पर्धी नेकपा एमालेका चिनुमाया गुरुङ्लाई १ हजार ९ सय ४४ मतान्तरले पछि पार्दै विजयी भएका हुन्। तिवारीको ५ हजार २९१ मत पाउँदा गुरुङले ३ हजार ३ सय ४७ मत छ। उपप्रमुखमा गुरुङले १ हजार ६० मतको अन्तरले विजयी भइन्। गुरुङले ४ हजार ८ सय २७ मत ल्याउँदा प्रतिस्पर्धी एमालेका टंकप्रसाद खनालले ३ हजार ७ सय ६७ मत पाएका छन्। ६ वटा रहेको गाउँपालिकामा एउटाबाहेक सबै वडामा नेपाली कांग्रेस विजयी भएको छ। पालिकाको वडा नम्बर १ देखि ६ सम्म क्रमशः रणबहादुर थापा, धनबहादुर गुरुङ, शोभाकान्त काफ्ले, भुवनसिंह गुरुङ, बद्रीप्रसाद पौडेल र नारायणप्रसाद ढकाल विजयी भएका छन्। पालिकामा कांग्रेसकै बहुमत पुगेको छ। अघिल्लो निर्वाचनमा अध्यक्षमा नेपाली कांग्रेसका दिर्घनारायण अर्याल र उपाध्यक्षमा नेकपा एमालेका चिनुमाया गुरुङ निर्वाचित भएका थिए। उपविजेता गुरुङ अघिल्लो निर्वाचनमा उपाध्यक्ष पदमा निर्वाचित भएकी थिइन्।"
"भरतपुर महानगरपालिकामा रेणुले बढाइन् मतान्तर, पछाडि परे विजय",चितवन : भरतपुर महानगरपालिकाको सत्तारुढ गठबन्धनबाट मेयरमा नेकपा माओवादी केन्द्रकी उम्मेदवार रेणु दाहालले फराकिलो मतान्तरले अगाडि बढेकी छन्। बुधबार बिहान २६ हजार २५८ मत गणना हुँदा रेणुले ९ हजार ४४७ मत प्राप्त गरेकी छन्। एमालेका उम्मेदवार विजय सुवेदीले ८ हजार ५४ मत प्राप्त गरेका छन्। यस्तै स्वतन्त्र उम्मेदवार जगन्नाथ पौडेलले ४ हजार २६५ मत प्राप्त गरेका छन्। उपप्रमुखमा नेपाली कांग्रेसका चित्रसेन अधिकारीले ११ हजार २६५ र राप्रपाका हिमला गुरुङले ६ हजार ५७७ मत प्राप्त गरेकी छन्। भरतपुर महानगरपालिकामा एक लाख २७ हजार ८३९ मत खसेको छ।
नवलपरासीको सरावलमा अध्यक्ष र उपाध्यक्षमा एमाले,"परासी : पश्चिम नवलपरासीको सरावल गाउँपालिकाको अध्यक्ष र उपाध्यक्षमा एमालेका उमेदवार विजयी भएका छन्। अध्यक्षमा सुखाडीप्रसाद चौधरी र उपाध्यक्षमा बासमति हरिजन विजयी भएका हुन्। अध्यक्ष पदमा निर्वाचित चौधरीले नेपाली कांग्रेसका अनिलकुमार गौडलाई २९ सय ७० मतको फराकिलो अन्तरले पराजित गरे। चौधरीले ७ हजार ५९ ल्याउँदा गौडले ४ हजार ८९ मत ल्याए। त्यस्तै उपाध्यक्षमा निर्वाचित हरिजनले नेपाली कांग्रेसकी उत्तमा रायलाई ३ सय ९४ मतले पराजित गरिन्। हरिजनको ५७ सय ४३ मत छ भने रायको ५३ सय ४९ छ। पराजित राय निवर्तमान उपाध्यक्षसमेत हुन्। यसअघि गाउँपालिकामा दुबै पद कांग्रेस (अध्यक्षमा तत्कालीन फोरम लोकतान्त्रिक, पछि कांग्रेसमा समाहित) ले जितेको थियो । ७ वटा वडा रहेको गाउँपालिकामा वडा नं १ मा एमालेका विष्णुप्रसाद भट्टराई, वडा नं २ मा नेपाली कांग्रेसका शम्भुप्रसाद चौधरी वडाध्यक्षमा विजयी भएका छन्। वडा नं ३ को अध्यक्षमा राप्रपाका फिरङ्गी चौधरी र वडा नं ४ मा एमालेका सुरेश यादवले वडाध्यक्षमा विजयी भएका छन्। वडा नं ५ मा नेपाली कांग्रेसका लक्ष्मणप्रसाद चौधरी, वडा नं ६ मा नेपाली कांग्रेसका छोटेलाल गुप्ता र वडा नं ७ मा माओवादी केन्द्रका हेयात खाँ धुनिया वडाअध्यक्षमा निर्वाचित भएका छन्।"
डोटीको शिखर नगरपालिकामा पुन: कांग्रेस विजयी,"डोटी : डोटीको शिखर नगरपालिकामा फेरि पनि नेपाली कांग्रेसले जीत हात पारेको छ। नगरपालिकाको प्रमुख तथा उपप्रमुखमा नेपाली कांग्रेसका दीर्घबहादुर बलायर र सुनिता रावल नेकपा एमालेसँगको ठुलो अन्तरमतले निर्वाचित भएका छन्। शिखरमा २०७४ सालको स्थानीय तहको निर्वाचनमा समेत नेपाली कांग्रेसले जीत हात पारेको थियो। नगर प्रमुखमा बलायरले ७५६२ मत प्राप्त गरी जीत हात पारेका छन्। उनका निकटतम प्रतिद्वन्द्वी नेकपा एमालेका भिम बहादुर बलायरले ४५९१ मत ल्याएका छन्। नेकपा माओबादी केन्द्रसँगको तालमेलमा उठेका नेकपा एकिकृत समाजबादीका उम्मेदवार सागरप्रसाद भट्टले ३०२ मत प्राप्त गरेका छन्। उपप्रमुखमा पनि कांग्रेसकै सुनिता रावलले ६४२६ मत ल्याएर निर्वाचित भएकी छन्। उनका निकटतम प्रतिद्वन्द्वी एमालेकी लक्ष्मीदेवी मल्लले ४६४५ मत प्राप्त गरिन्। नेकपा एकीकृत समाजवादीसँगको तालमेलमा उपप्रमुखमा उठेका नेकपा माओबादी केन्द्रका रमेशप्रसाद जोशीले ३६६ मत प्राप्त गरिन्। ११ वटा वडा रहेको शिखर नगरपालिकामा ७ वटा वडामा नेपाली कांग्रेसले जित्दा ४ वटा वडामा नेकपा एमालेले जीत हात पारेको छ। नेकपा माअेबादी केन्द्र र नेकपा एकीकृत समाजबादी मिलेर चुनाब लडे पनि कुनै पनि पदमा जीत हात पार्न सकेनन्। नेपाली कांग्रेसको तर्फबाट वडा नम्बर १ मा दिपकबहादुर बोगटी, वडा नम्बर २ मा गणेशबहादुर बोगटी, वडा नम्बर ३ मा गणेशबहादुर जोरा, वडा नम्बर ६ मा धिर्कबहादुर सिंह, वडा नम्बर ८ मा लालबहादुर महरा, वडा नम्बर १० मा मिनबहादुर बलायर र वडा नम्बर ११ मा कर्णबहादुर बिष्ट विजयी भएका छन्। त्यसैगरी नेकपा एमालेको तर्फबाट वडा नम्बर ४ मा टेकबहादुर मल्ल, वडा नम्बर ५ मा डमरु कार्की, वडा नम्बर ७ मा टेकराज भट्ट र वडा नम्बर ९ मा जगन्नाथ भट्ट विजयी भएका छन्। योसँगै डोटीका नौ स्थानीय तहमा निर्वाचनको नतिजा सार्वजनिक भइसकेको छ। जसमा सात पालिकामा नेपाली कांग्रेसले जीत हात पारेको छ भने एउटामा नेकपा एमाले र एउटामा नेकपा माओवादीले जीत निकालेको छ। डोटीको दिपायल सिलगढी नगरपालिका, शिखर नगरपालिका, बडीकेदार गाउँपालिका, पूर्वीचौकी गाउँपालिका, आदर्श गाउँपालिका, आदर्श गाउँपालिका र केआइसिंह गाउँपालिकामा नेपाली कांग्रेसले जीतेको छ भने जोरायल गाउँपालिकामा नेकपा एमाले र बोगटान फुड्सिल गाउँपालिकामा नेकपा माओवादीले जीतेको छ। बोगटान फुड्सिल गाउँपालिकाको उपाध्यक्षमा भने नेपाली कांग्रेसकै उम्मेदवारले जीतेका छन्।"
धनगढी उपमहानगरमा स्वतन्त्र उम्मेदवार हमालले कटाए १० हजार मत,कैलाली : धनगढी उपमहानगरपालिकामा स्वतन्त्र उम्मेदवार गोपाल हमालले निरन्तर अग्रता कायम राखेका छन्। २३ हजार २२३ मत गणना हुँदा हमालले १० हजार ८२५ मतका साथ अग्रस्थानमा छन्। त्यस्तै सत्ता गठबन्धन एवं नेपाली कांग्रेसका उम्मेदवार नृपबहादुर ओडले ५१६६मत ल्याएका छन् भने एमालेका रणबहादुर चन्दले २४६२ मत ल्याएका छन्। त्यस्तै उपमेयरतर्फ माओवादी उम्मेदवार शान्ति अधिकारिले ४६८८ मतका साथ अग्रस्थानमा छिन्। एमालेकी कन्दकला रानाले ४२४६ मत ल्याएकी छन् भने स्वतन्त्र उम्मेदवार प्रभाकर भण्डारीले २६४२ मत ल्याएका छन्।
कानेपोखरीमा एमाले विजयी,"विराटनगर : मोरङको कानेपोखरी गाउँपालिकामा नेकपा (एमाले) विजयी भएको छ। एमालेले अध्यक्ष (प्रमुख) र उपाध्यक्ष (उपप्रमुख) दुबै पद जितेको हो। भारी मतान्तरका साथ गाउँपालिका अध्यक्षमा राजमति इङ्नाम निर्वाचित भएकी छन्। उनले ८९७५ मत पाइन्। निकटतम प्रतिद्वन्द्वी नेपाली कांग्रेसका सञ्जय भट्टराईले ५८४६ मत मात्रै ल्याउन सके। इङ्नाम र भट्टराईको मतान्तर ३१२९ रहेको छ। गाउँपालिका प्रमुख बनेकी इङ्नाम २०७४ सालको स्थानीय तह निर्वाचनमा एमालेबाट कानेपोखरीको उपप्रमुखमा निर्वाचित बनेकी थिइन्। एमालेका ताराबहादुर काफ्ले प्रमुख बनेका थिए। ५ वर्षपछिको चुनावमा इङ्नाम गाउँपालिका प्रमुख बनेकी हुन्। गाउँपालिकाको उपाध्यक्षमा एमालेका भोलाप्रसाद अधिकारी ९५७० मतका साथ विजयी बने। निकटतम प्रतिद्वन्द्वी कांग्रेसकी मनकुमारी गुरुङले ७८१८ मत पाइन्। ७ वडा रहेको कानेपोखरीमा १ र ४ नम्बर वडाबाहेक सबैमा एमालेको प्यानलै विजयी भएको छ। एमालेबाट कानेपोखरी२ मा सुशील बुढाथोकी, ३ मा गोपाल कार्की, ५ मा चरण गुरुङ, ६ मा खड्गबहादुर बस्नेत र ७ मा मोहनप्रसाद अधिकारी वडाध्यक्ष बने। ३ र ७ नम्बर वडा यसअघिको निर्वाचनमा कांग्रेसले जितेको थियो। कानेपोखरी१ मा कांग्रेसका रत्नबहादुर कार्की र ४ मा कांग्रेसका रमेश राउत वडाध्यक्ष बनेका छन्।"
सिन्धुलीको तीनपाटनमा कांग्रेस विजयी,सिन्धुली : सिन्धुलीको तीनपाटन गाउँपालिकामा गठबन्धनबाट नेपाली कांग्रेसका कर्णबहादुर थापामगर गाउँपालिकाको अध्यक्षमा पुनः निर्वाचित भएका छन्। उनले ९ हजार २३९ मत पाएका छन्। उनका निकटतम प्रतिद्वन्द्वी नेकपा एमालेका छत्रबहादुर दाहालले ८ हजार ४२ मत ल्याएमा छन्। थापामगर २०७४ मा उनै दाहालसँग १९ मतअन्तरले विजयी भएका थिए। थापामगरले यसपटक फराकिलो अन्तर बनाएका हुन्। उपाध्यक्षमा गठबन्धनबाट माओवादी केन्द्रका धनबहादुर पुलामी ८ हजार ३९९ मत प्राप्त गरी विजयी भए। उनका निकटतम प्रतिद्वन्द्वी एमालेकी पदममाया तामाङले ७ हजार ९०८ मत पाइन्। उनी २०७४ मा उपाध्यक्षमै विजयी भएकी थिइन्। उपाध्यक्षमा विजयी पुलामी २०७४ मा माओवादीबाट अध्यक्षमा प्रतिस्पर्धा गरेर तेस्रो भएका थिए। गठबन्धनबाट कांग्रेसका कर्णबहादुर थापामगर सिन्धुलीको तीनपाटन गाउँपालिकाको अध्यक्षमा पुनः निर्वाचित भएका छन्। अध्यक्षमा निर्वाचित थापामगरले ९ हजार २३९ मत पाएका छन्। उपाध्यक्षमा गठबन्धनबाट माओवादी केन्द्रका धनबहादुर पुलामी ८ हजार ३९९ मत प्राप्त गरी विजयी भए। उनका निकटतम प्रतिद्वन्द्वी एमालेकी पदममाया तामाङले ७ हजार ९०८ मत पाइन्। उनी २०७४ मा उपाध्यक्षमै विजयी भएकी थिइन्। उपाध्यक्षमा विजयी पुलामी २०७४ मा माओवादीबाट अध्यक्षमा प्रतिस्पर्धा गरेर तेस्रो भएका थिए। तीनपाटन गाउँपालिकाका ११ वडामध्ये ९ वटामा कांग्रेस वडाध्यक्षसहित प्यानलै विजयी भएको छ ।
विराटनगर१३ मा राप्रपा विजयी,विराटनगर : विराटनगर महानगरपालिका१३ को वडाध्यक्षमा राप्रपाका उम्मेदवार विजयी भएका छन्। ५९ मतान्तरले राप्रपाका सूर्यलाल यादव वडाध्यक्ष निर्वाचित भएका हुन्। बुधबार बिहान सार्वजनिक अन्तिम मतपरिणाम अनुसार यादवले कांग्रेसका आमोदकुमार झालाई पराजित गरे। यादवले ६२८ मत पाउँदा झाले ५६९ मत मात्रै ल्याउन सके। वडाध्यक्षका पदका अन्य प्रतिस्पर्धी नेकपा (एमाले) का किशोरकुमार पोखरेल ५५८ र जसपाका झरिलाल महतो ३८८ मतमा सीमित भए। महतो यसअघिका वडाध्यक्ष हुन्। २०७४ सालको स्थानीय निर्वाचनमा उनी जसपाबाट निर्वाचित भएका थिए।
रामेछापको उमाकुण्ड गाउँपालिका अध्यक्षमा एमाले र उपाध्यक्षमा कांग्रेस विजयी,"काठमाडौं : रामेछापको उमाकुण्ड गाउँपालिकामा नेकपा एमालेका शेरबहादुर सुनुवार र उपाध्यक्षमा कांग्रेसकी सावित्री सुनुवार विजयी भएका छन्। सुनुवार ३ हजार ७२८ मत प्राप्त गर्दा उनका निकटतम प्रतिद्वन्द्वी कांग्रेसका जितबहादुर कटुवालले २ हजार १७२ मत प्राप्त गरेका छन् । त्यसैगरी राप्रपाका हिक्मत सुनुवारले २ हजार १४१ मत ल्याएका थिए। उपाध्यक्षमा नेपाली कांग्रेसकी सावित्री सुनुवार विजयी भएकी छन् । सुनुवारले २ हजार ९ सय २२ मत पाउँदा उनको निकटतम प्रतिस्पर्धी एमालेकी गंगा कार्कीले २ हजार ८३४ मत प्राप्त गरेकी छन् । वडा अध्यक्षमा एमालेले ४ वडा, माओवादी केन्द्रले २ वडा र कांग्रेसले १ वडामा जितेको छ। वडा अध्यक्षमा एमालेबाट वडा नम्बर १ मा ङावा तिण्डु शेर्पा, वडा नम्बर ३ मा गुणकुमार थापा, वडा नम्बर ५ कुलबहादुर बस्नेत, वडा नम्बर ७ रुद्र मणि नेवार विजयी भएका छन्। त्यसैगरी नेपाल कम्युनिष्ट पार्टी (माओवादी केन्द्र) बाट वडा नम्बर २ मा खम्ब ध्वज बस्नेत, वडा नम्बर ४ मा मान बहादुर सुनुवार विजयी भएका छन्। त्यसैगरी नेपाली काँग्रेसबाट वडा नम्बर ६ मा भरत राज खड्का विजयी भएका हुन्।"
भेरीमा दोस्रो कार्यकालका लागि एमालेका सिपी घर्ती निर्वाचित,"जाजरकोट : जाजरकोटको भेरी नगरपालिकामा दोस्रो कार्यकालका लागि पुनः नेकपा एमालेका चन्द्रप्रकाश घर्ती(सिपी) नगरप्रमुखमा विजयी भएका छन्। सत्ता गठबन्धनका उम्मेदवारलाई फराकिलो मतान्तरले पराजित गर्दै घर्ती भेरी नगरपालिकाको नगरप्रमुखमा निर्वाचित भएका हुन्। मुख्य निर्वाचन अधिकृत यज्ञराज आचार्यका अनुसार घर्तीले पाँच हजार दुई सय १० मत ल्याएर विजयी भएका हुन्। उनले एक हजार २२ मतको अन्तरले सत्ता गठबन्धनका उम्मेदवारलाई पराजित गरेका हुन्। उनका निकटतम प्रतिद्वन्द्वी सत्ता गठबन्धनतर्फका माओवादी केन्द्रका उम्मेदवार गगनबहादुर खड्का जीवनले चार हजार एक सय ८८ मत प्राप्त गरेका छन्। घर्तीले २०७४ सालमा भएको निर्वाचनमा पनि नेपाली कांग्रेसलाई पराजित गर्दै विजयी भएका थिए। युवा नेता घर्ती एमालेका केन्द्रीय सदस्य पनि हुन्। उपप्रमुखमा भने सत्ता गठबन्धनबाट नेपाली कांग्रेसकी सिता जैसी ६ हजार चार सय ६८ मतका साथ विजयी भएकी छन्। उनकी निकटतम प्रतिद्वन्द्वी एमालेकी सावित्रा चन्दले पाँच हजार ६ सय तीन मत प्राप्त गरेकी छन्। यसअघि प्रमुख र उपप्रमुख दुवैमा एमालेले जित हासिल गरेको थियो। सत्ता गठबन्धनले सुरुमा एकीकृत समाजवादीलाई भेरीको नगरप्रमुख दिने निर्णय गरेको थियो। माओवादी र कांग्रेसको अडानका कारण समाजवादीलाई बाइपास गरेर कांग्रेस र माओवादी केन्द्रको सहमतिमा माओवादी केन्द्र, एमाले र समाजवादी छुट्टाछुट्टै चुनाव लडेका थिए।"
कटहरीको प्रमुखमा कांग्रेस र उपप्रमुखमा एमाले विजयी,विराटनगर : मोरङको कटहरी गाउँपालिकाको अध्यक्ष (प्रमुख)मा नेपाली कांग्रेस र उपप्रमुख (उपाध्यक्ष)मा नेकपा (एमाले)का उम्मेदवार विजयी बनेका छन्। अध्यक्षमा कांग्रेसका देवराज चौधरी ८८३ मतान्तरले निर्वाचित भएका हुन्। चौधरीले ६५६५ मत पाउँदा निकटतम प्रतिद्वन्द्वी एमालेका सुभाषकुमार सरदारले ५६८२ मत ल्याए। उपाध्यक्षमा एमालेकी सीतादेवी राजवंशी ५८४८ मतसहित निर्वाचित भएकी छन्। प्रतिस्पर्धी कांग्रेसकी मञ्जिताकुमारी सरदारले ५७०५ मत प्राप्त गरिन्। राजवंशी र सरदारको मतान्तर १४३ रहेको छ।
छत्रेश्वरी गाउँपालिकामा एमाले विजयी,दाङ : छत्रेश्वरी गाउँपालिकामा एमाले विजयी भएको छ । गाउँपालिका अध्यक्ष पदमा एमालेका ओजबहादुर बुढाथोकी र उपाध्यक्षमा एमालेकै बुद्धाकुमारी खत्री विजयी भएका हुन्। अध्यक्ष बुढाथोकीले ३ हजार ८ सय ९२ मत लिए भने निकटतम प्रतिद्वन्द्वीहरु नेपाली कांग्रेसका केशबहादुर विष्टले २ हजार ६ सय २३ र माओवादी केन्द्रका प्रेम खडकाले २ हजार ५ सय ९ मत पाएका हुन्। उपाध्यक्षमा विजयी भएकी खत्रीले ३ हजार ३ सय ८२ मत पाइन् भने उनकी प्रतिद्वन्द्वी कांग्रेसकी सीता गिरीले ३ हजार ४७ र नेकपा समाजवादीका राजबहादुर बुढाथोकीले १ हजार ९ सय ८८ मत पाए। गाउँपालिका नेपाली कांग्रेस जिल्ला सभापति र उपसभापतिहरुको पालिका हो। कांग्रेसबाट अध्यक्षमा उम्मेदवार बिष्ट नेपाली कांग्रेस सल्यानका सभापति हुन्। जिल्ला समन्वय समितिको प्रमुखबाट राजीनामा दिएर अध्यक्ष उठेका थिए । उपसभापति सन्तोष केसी र चक्र बहादुर देवकोटा हुन्। केसी २०७४ स्थानीय तहको निर्वाचनबाट गाउँपालिका अध्यक्ष भएका थिए। पार्टीको जिल्लास्तरका प्रमुख नेतृत्वमा रहेको यस पालिकामा कांग्रेसले हार बेहोर्नु परेको छ।
लमही नगरपालिकामा कांग्रेस विजयी,दाङ : दाङको लमही नगरपालिकामा कांग्रेस विजयी भएको छ। नगरपालिकाको मेयर उपमेयरसहित ८ वडामा बहुमतले जितेको हो। वडा नम्बर ५ को वडा अध्यक्ष मात्रै माओवादी केन्द्रले जितेको छ। उक्त वडामा ४ सदस्यमा पनि कांग्रेसका उम्मेदवार विजयी भएका छन्। २०७४ मा मेयर जितेको एमाले यसपटक लमहीमा शून्य भएको छ। मेयरमा कांग्रेसका जोगराज चौधरी ९ हजार ३ सय १७ मतका साथ विजयी भएका छन्। निकटतम प्रतिस्पर्धी माओवादी केन्द्रका बसन्तराज शर्माले ७ हजार २ सय ८५ मत प्राप्त गरेका छन्। एमालेका दण्डीराम चौधरीले ५ हजार ५ सय ३ मत प्राप्त गरेका छन्। उपमेयरमा कांग्रेसकी लक्ष्मी योगी ८ हजार ७ सय ३७ मत प्राप्त गरी विजयी भएकी छन्। उनकी निकटतम् प्रतिस्पर्धी माओवादी केन्द्रकी गंगा पाण्डेले ५ हजार ८ सय ४८ र एमालेकी सुशिला शर्माले ५ हजार ३ सय १२ मत प्राप्त गरेकी छन्।
जुनीचाँदेमा माओवादी केन्द्रको गढ भत्काउँदै एमालेका बेदबहादुर शाही विजयी,जाजरकोट : जाजरकोटको जुनीचाँदे गाँउपालिकामा माओवादी केन्द्रको गढ भत्काउँदै नेकपा एमालेका वेदवहादुर शाही अध्यक्षमा निर्वाचित भएका छन्। एमालेका शाहीले सत्ता गठबन्धनका साझा उम्मेदवार माओवादी केन्द्रका शिवा आचार्यलाई पराजित गदै विजयी भएका हुन्। माओवादी केन्द्रका बागी उम्मेदवार दुर्गाबहादुर शाही दामोदरले नौ सय १३ मत प्राप्त गरेका थिए। यस अघि अध्यक्ष र उपाध्यक्ष दुवै माओवादी केन्द्रले जितेको थियो। यो गाँउपालिका माओवादी केन्द्रको गढ मानिन्थ्यो। अध्यक्षमा विजेता भएका शाही अघिल्लो चुनावमा माओवादी केन्द्रका उम्मेदवार सँग पराजित भएका थिए। उपाध्यक्षमा भने सत्ता गठबन्धनको तर्फका नेपाली काँग्रेसका उम्मेदवार विरेन्द्र शाही विजयी भएका छन्। उनले तीन हजार सात सय १४ मत प्राप्त गरेर विजयी भएका हुन्। उनका प्रतिस्पर्धी एमालेका अम्बा कुमारी शाहले दुई हजार आठ सय ११ मत प्राप्त गरेकी छन्।
धुलिखेलमा स्थगित मतगणना सुरु हुन सकेन,धुलिखेल : जिल्लाको मुख्य निर्वाचन कार्यालय धुलिखेलमा मतगणना रोकिएको छ। मंगलबार साझ ५ बजेदेखि रोकिएको मतगणना सुरु हुन सकेको छैन। साँझ सर्वदलीय बैठक बस्न सकेको थिएन। बिहान सर्वदलीय बैठक बोलाए पनि बैठक सुरु भएको छैन। धुलिखेल वडा न १ देखि ८ सम्मको मतगणना सकिए पनि थप गणना गर्ने क्रममा केही विवाद आएपछि निर्वाचन आयोगलाई पत्र लेखेर मतगणना रोकिएको सहायक निर्वाचन अधिकृत शेषराज दाहालले जानकारी दिए। आयोगलाई पत्र काटेपछि उताबाट जे निर्णय आउँछ त्यसअनुसार अघि बढ्ने दाहालले जानकारी दिए।
थाहा नगर प्रमुखमा माओवादी केन्द्र र उपप्रमुखमा कांग्रेस निर्वाचित,"मकवानपुर : मकवानपुरको थाहा नगरपालिकामा नेकपा माओवादी केन्द्रले आफ्नो विरासत कायम राखेको छ । एमालेका उम्मेदवारलाई पराजित गर्दै गठबन्धन दल माओवादीका विष्णु विष्ट मेयर निर्वाचित भएका हुन्। उपमेयरमा कांग्रेसका भरत गोपाली विजयी भएका छन् । अघिल्लो स्थानीय तहको निर्वाचनमा पनि थाहाको मेयरमा माओवादी केन्द्र र उपमेयरमा कांग्रेस विजयी भएको थियो । मेयर विष्णु विष्टले ९ हजार ७ सय १९ मत प्राप्त गर्दा उनका निकटतम प्रतिस्पर्धी एमालेका उम्मेदवार अच्युतम ढकालले ७ हजार ७ सय ७१ मत प्राप्त गरे । उपमेयरमा कांग्रेसका भरत गोपालीले ८ हजार ६ सय ७ मत प्राप्त गरे । उपमेयरमा एमालेकी कल्पना बलामीले ८ हजार ५ सय २२ मत प्राप्त गरिन् । थाहामा कुल २३ हजार ५६ मत खसेको थियो । थाहामा माओवादीले ६ वटा, कांग्रेस र एमालेले ३३ वटा वडा अध्यक्ष जितेको छ ।"
मिथिला बिहारी नगरपालिका मेयर उम्मेदवार मण्डलको घरमा चोरी,"जनकपुरधाम : धनुषाको मिथिला बिहारी नगरपालिका मेयर उम्मेदवारको घरमा चोरी भएको छ। नेकपा माओवादी केन्द्रबाट मेयर उम्मेदवार रहेका सूर्यनारायण मण्डलको घरमा लुटपाट भएको हो। मण्डलको जनकपुरधाम उपमहानगरपालिका वडा नं ८ स्थित नमूना बस्तिको घरमा रात्रिकालिन समयमा चोरी भएको हो। मण्डलको घरमा रहेको दराज, बाक्सको ताल्चा सहितका सामग्री फुटाएर नगदसहित गरगहना लगेको पीडित परिवारले जनाएको छ। घरमा कोही नभएको मौका छोपेर चोरहरुले मुख्यद्वार र ढोकाहरुको ताल्चा फुटाई चोरी गरेको जिल्ला प्रहरी कार्यालयले जनाएको छ। मण्डलको घरबाट कानमा लाउने गहना, सुनको हार, मंगलसुत्र, पायल, कानको टप, सुनको सिक्री र नगदसहित १५ लाख बराबरको सामग्री चोरेको लगेको छिमेकी आफन्त देवनारायण मण्डलले जानकारी दिए। मण्डल निर्वाचनको समयमा चुनावी मैदानमा ओर्लिएपछि सपरिवार गाउँ गएको बेलामा भएको चोरीको सुक्ष्म अनुसन्धान भैरहेको प्रहरीले जनाएको छ। मिथिला विहारीमा माओवादी केन्द्रबाट मेयरमा मण्डलले २ हजार ७ सय ५४ मत ल्याएर शीर्ष स्थानमा छन्। उनको निकटत्तम प्रतिद्वन्द्वी कांग्रेसका राजेन्द्र यादवले २ हजार ६४६ मत ल्याएर पछ्याइरहेका छन्।"
"पर्वतमा जीप र बस ठोक्किदा जीप चालकको मृत्यु, १३ जना घाईते",कुश्मा : पर्वतको कुश्मा नगरपालिका८ चुवास्थित परादीमा जीप र बस ठोक्किएर भएको दुर्घटनामा परी एक जनाको मृत्यु भएको छ। मृत्यु हुनेमा जीपका चालक बागलुङको काठेखोला गाउँपालिका वडा नं ७ का ३१ वर्षिय लालबहादुर थापा मगर रहेका छन्। दुर्घटनामापरि १३ जना घाइते भएका छन्। घाईतेमध्ये तीन जनाको अवस्था गम्भीर छ। उनीहरुलाई थप उपचारका लागि पोखरा रेफर गरिएको जिल्ला प्रहरी कार्यालय पर्वतले जनाएको छ। अन्य १० जनाको जिल्ला अस्पताल पर्वतमा उपचार भैरहेको छ। बागलुङबाट पोखराका लागि छुटेको ग १ ज ७२५६ नम्बरको टाटा सुमो र पोखराबाट कुश्माका लागि छुटेको ग १ ख ५२१८ नम्बरको बस ठोक्किदा दुर्घटना भएको जिल्ला प्रहरी कार्यालय पर्वतका सूचना अधिकारी प्रहरी निरीक्षक राजेन्द्र अधिकारीले बताए। जिप सडकबाट हुत्तिएर सडकबाहिरको नालीको भागमा पुगेको छ। केही घाइतेहरूलाई जिपभित्रै च्यापिएको अवस्थामा नेपाल प्रहरी र सशस्त्र प्रहरीले उद्धार गरेका थिए। अहिले उपचार नै चलिरहेको कारण सबै घाइतेहरूको पहिचान खुलि नसकेको इन्स्पेक्टर अधिकारीले बताए। ट्राफिक प्रहरी नारायण श्रेष्ठका अनुसार बस गलत दिशाबाट गुडेको प्रारम्भिक अनुसन्धानमा देखिएको छ।

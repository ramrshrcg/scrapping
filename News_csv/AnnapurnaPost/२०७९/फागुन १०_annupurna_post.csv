शीर्षक,विवरण
खडेरीको आघात,"खडेरीको आघातबाट नागरिकलाई बचाउनु उसको कर्तव्य हो। हिउँद भनेको सुक्खायाम हो तर पानी पटक्कै नपर्ने ऋतु होइन। प्रकृतिले हिउँदमा पानी मात्रै होइन झरी पनि पार्दै आएको हो। मात्रै बर्खाको जस्तो भारी वर्षामात्रै नहुने हो र दिनदिनैजसो पानी नपर्ने हो। यसपालिको हिउँदमा गण्डकी प्रदेशपूर्व एक थोपो पानी परेको छैन। पश्चिमतिर चाहिँ अलिअलि परेको छ। हिउँद याममा सरदर ३०७ देखि ७१२० मिलिमिटर वर्षा हुन्थ्यो। यसपालि भने देशैभरको वर्षा केवल ११६ मिलिमिटरमात्रै रह्यो। यो औसत हिउँदे वर्षाभन्दा निकै कम हो। त्यसैले यो वर्ष चर्काे खडेरी लागेको छ। त्यसो त सन् २००० यताका आठ वर्ष नेपालमा खडेरी परेको छ। खडेरीको गति तीब्र छ। लामो समयदेखि मनसुनमा औसतभन्दा धेरै र हिउँदमा औसतभन्दा कम पानी पर्नु जलवायु परिवर्तनको असर हो। कतिसम्म भने नेपालमा हिउँदे वर्षा औसतभन्दा ७५ प्रतिशतसम्म कम भएको छ। हिउँदमा पानी नपर्नुको आभास तापक्रमले दिएकै छ, यसपालि जाडो खासै भएन। हिउँद यामको सरदर तापक्रम यसपटक २०६ डिग्री सेल्सियस पुगेको छ। हिमाली भेगहरूमा हिउँ परेन, स्याउका बोटलाई आवश्यक चिस्यान अपुग हुने भयो। गहुँ, जौ र उवालगायत हिमाली भेगका खेतीपातीलाई आवश्यक चिस्यान र पानी अभाव हुने भयो। हिउँदमा खडेरीको सीधा सम्बन्ध खाद्यान्न उत्पादनसँग जोडिन्छ। खडेरीले उत्पादन घट्छ र निम्त्याउँछ खाद्य संकट। नेपालको कृषिमा आधाभन्दा बढी क्षेत्र आकाशे पानीको भरमा छ। कृषियोग्य भूमिको अधिकांश भागमा सिँचाइ पुगेको छैन। खडेरी र यस्ता प्राकृतिक प्रकोपहरूसँग जुध्न नेपालले कुनै पनि प्रकारको क्षमता विकास गरेको छैन, जब कि खाद्य सुरक्षाका लागि उत्पादन वृद्धिको प्रविधि प्रयोग आवश्यक छ, सिँचाइजस्ता पूर्वाधार निर्माणको खाँचो छ। खडेरीजस्ता प्रतिकूल परिस्थितिको सामना गर्न अनुकूल प्रविधि भनेको पहिलो त सिँचाइ नै हो र त्यसपछि अनुकूलका बालीहरू। खडेरीलाई केवल जलवायु परिवर्तनको असर प्राकृतिक प्रकोपका रूपमा मात्रै लिएर चुप बस्ने वा काबुबाहिरको परिस्थिति मान्नु अनुत्तरदायी प्रवृत्ति हो, जसमा सरकार चुकेकै छ। सरकारले भुल्न हुँदैन, खाद्य सुरक्षा उसको दायित्व हो। खडेरीको आघातबाट नागरिकलाई बचाउनु उसको कर्तव्य हो।"
जलवायुको चपेटामा कृष्णसार,"बर्दियाको गुलरिया नगरपालिका खैरापुरस्थित पटाहा क्षेत्रको प्राकृतिक बासस्थानमा रहेका संकटापन्न कृष्णसारहरू जलवायु परिवर्तनको असरसँग जुध्न बाध्य छन्। गुलरिया : एन्टिलोप प्रजातिका वन्यजन्तु कृष्णसार पृथ्वीको तापक्रम बढेसँगै जलवायु परिवर्तनको चपेटामा परेका छन्। बर्दियाको गुलरिया नगरपालिका खैरापुरस्थित पटाहा क्षेत्रको प्राकृतिक बासस्थानमा रहेका संकटापन्न कृष्णसारहरू जलवायु परिवर्तनको असरसँग जुध्न बाध्य छन्। कृष्णसार लोप हुने अवस्थामा पुग्दा वन्यजन्तु संरक्षण ऐन २०२९ ले संरक्षित वन्यजन्तुको सूचीमा सूचीकृत गरेको थियो। दिनप्रतिदिन जलवायु परिवर्तनका कारण कृष्णसारको चरिचरण क्षेत्रमा बाह्य मिचाहा प्रजातिहरूले स्थानीय घाँस प्रजातिहरूलाई विस्थापित गर्दै गएको छ। जराकुश, क्यासिया टोरा, सोलानुम, पार्थेनियम, ईपोमेयालगायतका मिचाहा प्रजातिका वनस्पतिहरू द्रुत रूपमा कृष्णसारको चरिचरण क्षेत्रमा फैलिरहेको कृष्णसार संरक्षण क्षेत्रका संरक्षण अधिकृत विनयकुमार झाले बताए। कृष्णसार खुला ठाउँ तथा मसिनो दुबो जातको घाँस मन पराउँछ। तर, कृष्णसारले मनपराउने स्थानीय प्रजातिका दुबो, बन्सोलगायतका घाँसहरू मिचाह प्रजातिका कारण हराउँदै गएको छ। २०७१ सालमा कृष्णसार संरक्षण क्षेत्रमा आएको बाढीसँगै कहिल्यै नदेखिएका विभिन्न मिचाहा प्रजातिहरू समस्याका रूपमा वृद्धि भएको छ। बेमौसमी वर्षाबाट आउने बाढीले संरक्षण क्षेत्रमा रहेका कृष्णसारलाई चुनौती थपेको छ। झाका अनुसार बाढीका बेला दर्जनौं कृष्णसारले ज्यान गुमाए। उनले भने, यिनलाई बाढीबाट जोगाउन उच्चस्थली निर्माण गरेका छौं। जलवायु परिवर्तनको असरले यिनीहरूको प्राकृतिक एवं परम्परागत पनमा परिवर्तन आउन थालेको छ। टन्टलापुरे घाममा बस्ने यिनीहरू छहारी खोज्न थालेका छन्। मानिसको नजिक आउँदासमेत डराउँदैनन्। जलवायु परिवर्तनसँगै यिनीहरूको प्राकृतिक पन परिवर्तन हुन सक्ने खतरा बढेर गएको छ। कृष्णसार लोप हुनसक्ने खतरा बढेसँगै सरकारले २०५० माघ १२ गते बर्दियाको गुलरिया नगरपालिका साबिक खैरापुर गाविसको पटाहा क्षेत्रको ४८८ हेक्टर (७०८ बिघा) निजी नम्बरी जग्गालाई अधिग्रहण गयो। बर्दिया राष्ट्रिय निकुञ्ज कार्यालयले सरकार समक्ष २०६२ सालमा कृष्णसार संरक्षण क्षेत्र घोषणासम्बन्धी प्रस्ताव पेस गरेको थियो। सो बमोजिम सरकारबाट राष्ट्रिय निकुञ्ज तथा वन्यजन्तु संरक्षण ऐन, २०२९ को दफा ३ र संरक्षण क्षेत्र सरकारी व्यवस्थापन नियमावली, २०५७ को प्रावधानअनुसार गुलरिया नगरालिका१, २, ३ र ४ को आंशिक भूभागको १६९५ वर्ग किलोमिटर भूभागलाई २०६५ चैत ३ गते राजपत्रमा सूचना प्रकाशन गरी कृष्णसार संरक्षण क्षेत्र घोषणा गरेको अधिकृत झाले स्मरण गराए। त्यसपछि कृष्णसार व्यवस्थापन परिषद्को गठनसँगै संरक्षणक्षेत्र कार्यालयको स्थापना गरी कार्यालयका कर्मचारीहरू तथा व्यवस्थापन परिषद्अन्तर्गतका कृष्णसार उपभोक्ता समिति, कृष्णसार उपभोक्ता समूहसमेतको सहभागितामा कृष्णसारको संरक्षण र व्यवस्थापनका कार्य हुँदै आएको छ। कृष्णसारको मुख्य बासस्थान (कोर एरिया) ५२७ वर्ग किमि र ११६८ वर्ग किमि भूभाग मध्यवर्ती क्षेत्रको रूपमा छ। हाल संरक्षण क्षेत्रमा एउटा हेड अफिससहित २ वटा पोस्ट (खैरी पोस्ट र पण्डितपुर पोस्ट) छन्। कृष्णसारको दिगो संरक्षणका लागि संरक्षण क्षेत्रको बासस्थान सुधार, घाँसेमैदान व्यवस्थापन, मिचाहा प्रजाति नियन्त्रण, खानेपानी व्यवस्थापन, उच्चथली निर्माण, जनचेतना अभिवृद्धि गर्दै कार्यालयका कर्मचारीमार्फत दैनिक रूपमा गस्तीलगायत कृष्णसारको गणना कार्य भइरहेको छ। बस्ती व्यवस्थापन मुख्य चुनौती कृष्णसारको बासस्थान क्षेत्रभित्रको अव्यवस्थित बसोबास संरक्षण क्षेत्रको चुनौतीका रूपमा देखिएको छ। बस्तीका कारण भुस्याहा कुकुरको वृद्धि, होहल्ला, फोहरमैला तथा घरपालुवा जनावरका लागि चरिचरन कृष्णसार संरक्षणमा प्रत्यक्ष रूपमा प्रभाव परिरहेको छ। कृष्णसारको दिगो संरक्षण र व्यवस्थापनका लागि संरक्षण क्षेत्रभित्र रहेको अव्यवस्थित १४२ घरधुरीलाई व्यवस्थापन गर्नुपर्नेमा अधिकृत झाले जोड दिए। बस्ती व्यवस्थापन गर्न सके कृष्णसारको संख्या बढाउन केही पनि समस्या छैन। बर्दियामा १२६ पोथी र ४० भाले गरी १६६ वटा कृष्णसार छन्। कृष्णसारको दिगो संरक्षण गर्ने उद्देश्यले २०५१ देखि २०५३ सालसम्म २४५ बिघा नम्बरी जग्गाको मुआब्जा दिई जग्गा अधिग्रहण गरे पनि ऐलानी जग्गामा बसोबास गरेका मानिसहरूलाई मुआब्जा दिने प्रावधान नभई अन्यत्र व्यवस्थापन गर्न नसक्दा समस्या परेको छ। तत्कालीन अवस्थामै ऐलानी जग्गामा बसोबास गर्ने घरधुरीको संख्या ७३ मात्र थियो। जनसंख्यासँगै घरधुरी वृद्धि भएपछि ऐलानीमा ९३ घरधुरी पुगेको हो। तत्कालीन शसस्त्र द्वन्द्वको समयमा बाहिरबाट आई जग्गा अतिक्रमण गरेर बस्ने क्रम बढेपछि अतिक्रमण गरेर बसेका मुक्तकमैया, सुकुमबासीलगायत अन्य गरी ११२ घरधुरी व्यवस्थापन भयो। अन्यत्र जमिन नभएका ४९ घरधुरी सोही स्थानमा अझै पनि बस्दै आएका छन्। आर्थिक वर्ष २०७१७२ सम्ममा संरक्षण क्षेत्रभित्र ऐलानी जग्गामा बसोबास गर्ने घरधुरी संख्या १४२ पुगेको र हाल अद्यावधिक गर्दा वृद्धि भई १९० पुगेको देखिन्छ। झाले भने, संरक्षण क्षेत्रभित्र बसोबास गरिरहेका अव्यव्स्थित बस्तीका स्थानीयहरूको मुख्य पेसा पशुपालन हो। घरपालुवा जनावरहरूको चरिचरन क्षेत्र नै कृष्णसारको मुख्य बासस्थान हो। यसरी जथाभावी चरिचरनले गर्दा कृष्णसारको आहारामा कमी भई प्रत्यक्ष रूपमा कृष्णसारलाई असर गरिहरेको छ। उनका अनुसार घरपालुवा जनावरहरूबाट कृष्णसारमा विभिन्न प्रकारका रोगहरू सर्ने, चोरी सिकारी हुनेलगायतको जोखिमसमेत बढेको छ। त्यसैले कृष्णसारको दिगो संरक्षणका लागि यथाशीघ्र कृष्णसार संरक्षण क्षेत्रको बस्ती व्यवस्थापन गर्नुपर्ने उनको भनाइ छ। कृष्णसार संरक्षण क्षेत्रको उत्तरतर्फ रहेको सामुदायिक वन नजिकै स्थापना गरिएको गौशाला गुलरिया नगरपालिका भरिकै छाडा गाईवस्तु राख्ने स्थान भएको छ। दैनिक गाईवस्तुको छरनले कृष्णसारको बासस्थान र चरिचरन क्षेत्र साँघुरिँदै गएको छ। संरक्षण क्षेत्रको घोषणासँगै सरकारले संरक्षण क्षेत्र वरिपरि १०२५ किमि मेष जालीसहितको तारबार लगाए पनि टुटफुट भएका कारण समस्या देखिएको छ। त्यस्तै, मांसाहारी वन्यजन्तु चितुवा, स्याल, फ्याउरो दिन प्रतिदिन बढिरहेका छ। झाका अनुसार चितुवाबाट मात्रै १२ वटा भाले कृष्णसारको क्षति भएको छ। स्याल तथा फ्याउरोले विशेषगरी बच्चा जन्मने समयमा बच्चाहरूलाई मार्छ। चरिचरण क्षेत्रमा रहेको बेशर्मा पनि समस्याका रूपमा देखापरेको छ। उनले भने, कृष्णसारको आहारा अभाव पूर्ति गर्न चरिचरण क्षेत्रमा मौसमी खेती र पानीका लागि डीप बोरिङहरूको व्यवस्थापन गरेका छौं। संरक्षण क्षेत्रमा पर्यापर्यटनको प्रचुर सम्भावना छ। कृष्णसार हेर्न विभिन्न स्थानबाट पर्यटकहरू आउँछन्। यो बर्दियाको सदरमुकाम नजिकै तथा हुलाकी राजमार्गसँगै जोडिएकोले सजिलै पहुँच भएको संरक्षित क्षेत्र हो। नेपालगन्जदेखि गुलरिया हुँदै बर्दिया राष्ट्रिय निकुञ्ज जान छिटो र सोझो हुलाकी राजमार्ग निर्माण भइसकेको छ। हुलाकी सडकखण्डको बीचमा पर्ने संरक्षण क्षेत्रलाई पर्यटन कोरिडोरको रूपमा समेत विकास गर्न सकिने सम्भावना रहेको झाले बताए। धैरै सम्भावना हुँदाहुँदै पनि प्रचार प्रसारको कमि र अपर्याप्त पर्यटकीय भौतिक संरचनाहरूको कमीले गर्दा पर्यटकहरूको आगमन हुन सकेको छैन। यसको प्रचारप्रसारमा जोड दिन जरुरी छ। कृष्णसारको बसोबास र चरिचरन क्षेत्रमा दैनिक रूपमा चर्दै आएका गाईवस्तु । झाका अनुसार पर्यापर्यटनलाई आवश्यक भौतिक संरचनाहरू जस्तै सडक बाटोको सुधार, होटल, खाजा पसल, होमस्टे सञ्चालन गर्न तथा अन्य व्यवसाय गर्न स्थानीयहरूको क्षमता अभिवृद्धि गर्ने खालको तालिम सञ्चालन गर्न सक्नुपर्छ। साथै, भ्यू टावरको निर्माण, मर्मत, पर्यटक पदमार्गहरूको निर्माण तथा मर्मत गरिएको छ। ४० किलोमिटरको दूरीमा रहेको बर्दिया राष्ट्रिय निकुन्जमा घुम्न आउने पर्यटकहरूलाई विशेषगरी ठाकुरद्वारा क्षेत्रका पर्यटन व्यवसायी, नेचर गाइड तथा होटल सञ्चालकहरूसँग समन्वय गरी कम्तीमा एक दिन कृष्णसार संरक्षण क्षेत्रमा पनि घुम्न आउने वातावरण बनाउन सकिन्छ, झाको सुझाव छ, संरक्षण क्षेत्रको वरपरका यादव समुदायहरूको संस्कृति, परिकारको प्रवद्र्धन तथा यादव होमस्टेहरू सञ्चालन गर्न सकिन्छ। कृष्णसार संरक्षण क्षेत्रमा ताल, डब्लूडब्लू एफ नेपाल, एनटीएनसी बर्दिया संरक्षण कार्यक्रममार्फत कृष्णसारको दिगो संरक्षणको लागि प्राविधिक तथा आर्थिक सहयोग पुपुर्याउँदै आएको उनको भनाइ छ। कृष्णसार संरक्षणमा समुदाय, सरोकारवालाहरूको मुख्य भूमिका छ। कृष्णसार संरक्षण क्षेत्र व्यवस्थापन परिषद्, कृष्णसार संरक्षण क्षेत्रले राष्ट्रिय तथा वन्यजन्तु संरक्षण ऐन, २०२९, चौथो संशोधन २०४९ र संरक्षण क्षेत्र सरकारी व्यावस्थापन नियमावली, २०५७ अनुरूप सामुदायिक विकासको कार्य गर्न संरक्षण क्षेत्रभित्र बसोबास गर्ने गाउँ टोलबाट ४३ महिला उपभोक्ता समूह र ४३ पुरुष उपभोक्ता समूह गरी जम्मा ८६ वटा उपभोक्ता समूह गठन गरिएको छ। समूहले ४ वटा उपभोक्ता समिति निर्माण गरेका छन्। गुलरिया नगरपालिकाले पनि अपनत्व लिई कृष्णसारको दिगो संरक्षणको लागि महत्वपूर्ण भूमिका खेलेको झाले बताए। समुदाय सँगसँगै कृष्णसार संरक्षण क्षेत्र कार्यालयबाट कृष्णसार संरक्षण गर्न विभिन्न कार्य हुँदै आएका छन्। कृष्णसारको प्रजाति संरक्षण गर्न नियमित रूपमा बिहान, दिउँसो, साँझ र राति गरी दिनको चारपटक कर्मचारीहरूबाट कृष्णसार रेखदेखसहितको गस्ती हुन्छ। घाँसे मैदान व्यवस्थापनका लागि घाँस काट्ने, उखेल्ने, नियन्त्रित आगो लगाउँदै करिब ९० हेक्टर क्षेत्रमा ट्र्याक्टर प्रयोग गरी घाँस काटिएको छ। मिचाहा प्रजाति नियन्त्रण गर्न उखेल्ने तथा जलाउने गरिन्छ। कृष्णसारलाई खानेपानी व्यवस्थापन गर्न ठाउँठाँउमा बोरिङसहितको सोलार जडान तथा पानी पोखरी निर्माण गरिएको छ। मानव वन्यजन्तु सहअस्तित्व कायम गर्न कृष्णसारहरूलाई वासस्थान क्षेत्रमानै रहने गरी विभिन्न घाँसेमैदान व्यवस्थापनदेखि अनुगमन हुन्छ। वन्यजन्तुबाट हुने क्षतिको राहत निर्देशिका २०६९, (तेस्रो संशोधन २०७५) अनुसार प्रक्रिया प्ररा गरी आएका निवेदनहरूमा १ लाख ५ सय रुपैयाँ बराबरको नियमानुसार राहत वितरण गरेका छौं, झाले भने। समुदायमा आधारित वन व्यवस्थापन, बागेश्वरी संरक्षण क्षेत्रको वन व्यवस्थापन कार्ययोजना नवीकरण तथा विधान संशोधन गरी स्थानीहरूका लागि आवश्यकताअनुसार निःशुल्क दाउरा संकलन गर्न अनुमति दिएको उनको भनाइ छ।"
प्रधानन्यायाधीश नियुक्ति गर्न बारको दौडधुप,"हाम्रो न्यायालयको नेतृत्व एक वर्षदेखि कायममुकायमको भरमा चलिरहेको छ। काठमाडौं : संविधानको धारा २८४ (३) ले भनेको छ, संवैधानिक परिषद्ले प्रधानन्यायाधीश वा संवैधानिक निकायका कुनै प्रमुख वा पदाधिकारीको पद रिक्त हुनुभन्दा एक महिनाअगावै यस संविधानबमोजिम नियुक्तिका लागि सिफारिस गर्नुपर्नेछ। तर, हाम्रो न्यायालयको नेतृत्व कायममुकायमको भरमा चलेको एक वर्ष नाघे पनि नयाँ नियुक्तिको सुरसार छैन। नेपाल बार एसोसिएसनको प्रतिनिधिमण्डले मंगलबार प्रधानमन्त्री पुष्पकमल दाहाल प्रचण्डसँग भेट गरी यथाशीघ्र प्रधानन्यायाधीशको नियुक्ति प्रक्रिया अघि बढाउन माग गरेको छ। प्रधानमन्त्रीज्यू, न्यायालयलाई कार्यपालिका र व्यस्थापिकाबाट कमजोर बनाउने काम भएको छ, बार अध्यक्ष गोपालकृष्ण घिमिरेले प्रधानमन्त्री दाहालसँगको भेटमा भने, सर्वोच्च अदालत कायममुकायमको नेतृत्वमा चल्नुपर्ने अवस्था रहनु संवैधानिक व्यवस्था, लोकतन्त्र र विधिको शासन अनुकूल मान्न सकिँदैन। सरकार र संसद्बाट हेप्ने काम भएको छ। प्रधानन्यायाधीशको सिफारिसमा कुनै पनि निकायमा चासो नै भएन। न्यायालय केही होइन तत्कालीन प्रधानन्यायाधीश चोलेन्द्रशमशेर जबरा २०७८ फागुन १ मा महाभियोग प्रस्ताव दर्ता भएपछि निलम्बनमा परेका थिए। त्यसपछि झन्डै साढे सात महिना तत्कालीन वरिष्ठतम न्यायाधीश दीपककुमार कार्की कायममुकायम प्रधानन्यायाधीश बने । ६५ वर्षे उमेरहदका कारण उनले अनिवार्य अवकाश पाएपछि अर्का वरिष्ठतम न्यायाधीश हरिकृष्ण कार्की कायममुकायम प्रधानन्यायाधीश छन्। बारले यसअघि कानुन न्याय तथा संसदीय मामिलामन्त्री धु्रवबहादुर प्रधानसँग भेट गरी प्रधानन्यायाधीश नियुक्तिको सम्बन्धमा ढिलाइ नगर्न ध्यानाकर्षण गराएको थियो। बार अध्यक्ष घिमिरेले केही दिनभित्रै सभामुख, राष्ट्रियसभाको अध्यक्ष, प्रतिनिधिसभाको विपक्षी दलको नेता र प्रतिनिधिसभाको उपसभामुखलाई पनि भेट गरी ध्यानाकर्षण गराइने बताए। प्रधानमन्त्री दाहालसँगको भेटमा बार अध्यक्ष घिमिरेले प्रधानन्यायाधीश नियुक्तिको संवैधानिक दायित्व पूरा गर्नुपर्ने सम्बन्धित निकाय तथा पदाधिकारीले दायित्व पूरा नगरेकोमा ध्यानाकर्षण भएको बताएका थिए। प्रधानमन्त्रीले प्रधानन्यायाधीश सिफारिस र अन्य न्यायाधीश नियुक्तिको पहल गर्ने बताएका घिमिरेले सुनाए। भेटमा अध्यक्ष घिमिरेसहित महासचिव अञ्जिता खनाल, बागमती प्रदेश उपाध्यक्ष हर्क रावल, वरिष्ठ अधिवक्ता कृष्णप्रसाद भण्डारीलगायत सहभागी थिए। परिषद्को सिफारिसमा प्रधानन्यायाधीशको नियुक्ति राष्ट्रपतिबाट हुन्छ। प्रधानमन्त्री अध्यक्ष रहेको परिषद्मा प्रधानन्यायाधीश, प्रतिनिधिसभाको सभामुख, राष्ट्रियसभाको अध्यक्ष, प्रतिनिधिसभाको विपक्षी दलको नेता र प्रतिनिधिसभाको उपसभामुख सदस्य रहने व्यवस्था छ। प्रधानन्यायाधीश नियुक्तिको सिफारिस गर्दा परिषद्मा कानुन तथा न्यायमन्त्री सदस्यको रूपमा रहने संवैधानिक व्यवस्था छ। सर्वोच्चमा अदालतमा प्रधानन्यायाधीशका अतिरिक्त बढीमा २० जना न्यायाधीश रहने व्यवस्था छ। अहिले कायममुकायम प्रधानन्यायाधीशसहित १६ जना न्यायाधीश छन्। न्यायपरिषद्को सिफारिसमा सर्वोच्चका अन्य न्यायाधीशको नियुक्ति पनि राष्ट्रपतिबाट हुन्छ। प्रधानन्यायाधीशको अध्यक्षतामा न्याय परिषद् गठन हुने संवैधानिक व्यवस्था छ।"
माओवादीले राष्ट्रपतिमा कांग्रेसलाई साथ दिन्छ,"काठमाडौं : नेपाली कांग्रेसले एमाले अध्यक्ष केपी शर्मा ओलीले एकीकृत समाजवादीका अध्यक्ष माधवकुमार नेपाललाई राष्ट्रपतिको उम्मेदवारको आश्वासन देखाएर भ्रम छरेको बताएको छ । कांग्रेस र एकीकृत समाजवादी निरन्तर संवादमा रहेको भन्दै ओलीले समग्र राजनीतिमै भ्रमको खेती गरेको कांग्रेसकै महामन्त्री गगन थापाले बताए । थापाले भने, ओलीले सिर्जना गरेको भ्रम मात्र हो। यो माधव नेपालजीले राम्रोसँग बुझ्नुहुन्छ। थापाका अनुसार राष्ट्रपतिमा कांग्रेसले उठाएको उम्मेदवारलाई नै प्रधानमन्त्री प्रचण्डले सहयोग गर्ने बताएका छन्। कांग्रेससँग माओवादीको राष्ट्रपति निर्वाचनमा सहयोग गर्ने कुरा भइसकेको छ। एमालेको सम्भावना नै छैन। कांग्रेसले प्रस्ताव गरेको व्यक्ति राष्ट्रपति हुने हो। अब केपी ओलीले कसैलाई भनेर केही हुन्न। कोही पनि भ्रममा नपर्दा हुन्छ, महामन्त्री थापाले भने, अहिले प्रचण्डजीको इच्छा कांग्रेससँग बस्ने मन छ। यसअघिकै पाँच दलीय गठबन्धन प्रचण्डजीले खोज्नुभएको छ। हामीसँग भेटको कुरामा पनि उहाँको पहिलेको पाँच दलीय गठबन्धनप्रति झुकाव बुझ्न सकिन्थ्यो। पुस १० गते प्रचण्ड नेतृत्वको सरकार गठनपूर्व सत्ता गठबन्धनमा राष्ट्रपति एमालेले पाउने सहमतिमा प्रचण्ड प्रधानमन्त्री बनेका थिए। त्यतिबेलाकै समर्थनलाई निरन्तर दिनुपर्ने अडानमा एमाले छ। कांग्रेस आफ्ना उम्मेदवारलाई माओवादीले सघाउँछ भन्ने छ। प्रधानमन्त्री प्रचण्ड र ओलीबीच राष्ट्रपतिको विषय पेचिलो बन्न नसकिरहेको अवस्थामा कांग्रेसले प्रचण्डको साथ खोजेको छ। आइतबार साँझ मात्र कांग्रेस सभापति शेरबहादुर देउवा, वरिष्ठ नेता रामचन्द्र पौडेल, उपसभापति पूर्णबहादुर खड्का, महामन्त्री गगन थापा र नेता कृष्णप्रसाद सिटौला बालुवाटार पुगेका थिए। राष्ट्रपति कांग्रेसको उम्मेदवारलाई बनाए प्रचण्डलाई पाँच वर्ष सरकारको नेतृत्व गर्न दिने कांग्रेसको प्रस्तावपछि सोमबार प्रचण्डले पार्टी पदाधिकारी बैठकसमेत राखे। निर्णय गर्ने अधिकार उनले आफैं लिए। कांग्रेससँग माओवादीको राष्ट्रपति निर्वाचनमा सहयोग गर्ने कुरा भइसकेको छ। एमालेको सम्भावना नै छैन। कांग्रेसले प्रस्ताव गरेको व्यक्ति नै राष्ट्रपति हुने हो। गगन थापा, महामन्त्री, नेपलाी कांग्रेस पछिल्लो भेटघाटले कांग्रेसले प्रचण्डलाई पुरानै गठबन्धनमा फर्काउने प्रयास गरिरहेको पनि देखिन्छ। यहीबीच विपक्षी गठबन्धनमा रहेका समाजवादीका अध्यक्ष नेपाललाई ओलीले राष्ट्रपति दिएर पार्टी एकताको प्रस्ताव गरेको कुरासँगै कांग्रेस पुनः एकपटक झस्केको छ। कतै कम्युनिस्ट एकता हुने हो कि भन्ने चिसो पनि पसेको कांग्रेसकै शीर्ष नेता बताउँछन्। थापा भन्छन्, सोमबार केपीजीले माधवजीलाई भेटे पछि कतै पुन : कम्युनिस्ट एकता पो हुने हो कि अथवा माधवजीलाई ओलीजीकै प्रस्तावमा राष्ट्रपतिको उम्मेदवारमा अगाडि सार्ने बित्तिकै कम्युनिस्ट एकता नहोला भन्न सकिन्न। यदि यस्तो भयो भने कांग्रेसको पक्षमा सहज वातावरण देखिन्न। कांग्रेस आफूले उठाएकै उम्मेदवार राष्ट्रपति हुनुपर्छ भन्ने पक्षमै रहेको कांग्रेसका प्रवक्ता डाप्रकाशशरण महत बताउँछन्। उनी भन्छन्, प्रचण्डजी सकारात्मक हुनुहुन्छ। अरू अब १,२ मा सिनारियो आइहाल्छ। अहिलेको सरकार राष्ट्रपतिको निर्वाचनले निर्धारण गर्ने बताउँदै भने, अहिले हामी कसैले पनि केही भन्न सकिने अवस्था छैन। राष्ट्रपतिको उम्मेदवार अघि सारेसँगै सबै कुरा परिवर्तन हुन सक्छन्। अहिले कांग्रेस राष्ट्रपतिको निर्वाचनमा मात्रै केन्द्रित छ। महतका अनुसार कांग्रेस अहिले सबै दलको समर्थन खोजेको छ। एमालेको समर्थन पनि कांग्रेसले उठाएको उम्मेदवारलाई होस् भन्ने कांग्रेसको धारणा छ। कांग्रेसका अर्का नेता विमलेन्द्र निधिले पनि कांग्रेसबाट व्यक्तिभन्दा पनि उम्मेदवार उठाउने कुरा पक्का भएको बताए। त्यसो त कांग्रेसभित्र गत पुस ६ गते भएको संसदीय दलको निर्वाचनमा पौडेललाई राष्ट्रपतिको उम्मेदवार बनाउने सहमति भएको थियो। सोही आश्वासनअनुसार संसदीय दलको निर्वाचनमा पौडेल देउवाको प्रस्तावक बसेका थिए। उम्मेदवारको आकांक्षीका रूपमा कांग्रेसका अर्का नेता कृष्णप्रसाद सिटौला पनि छन्। जसले देउवालाई पार्टीको १३ र १४औं महाधिवेशनमा सहयोग गरेका व्यक्ति हुन्। कांग्रेस नेता डा शेखर कोइरालाले मंगलबार सिन्धुपाल्चोक पुगेर राष्ट्रपतिमा ठूलो दलको नाताले पनि हामी उम्मेदवारी दिन कांग्रेस तयार रहेको बताए। २५ गते हुने राष्ट्रपति चुनावका लागि फागुन १३ गते मनोनयन दर्ता गर्ने कार्यतालिका छ।"
खडेरीको आघात,"खडेरीको आघातबाट नागरिकलाई बचाउनु उसको कर्तव्य हो। हिउँद भनेको सुक्खायाम हो तर पानी पटक्कै नपर्ने ऋतु होइन। प्रकृतिले हिउँदमा पानी मात्रै होइन झरी पनि पार्दै आएको हो। मात्रै बर्खाको जस्तो भारी वर्षामात्रै नहुने हो र दिनदिनैजसो पानी नपर्ने हो। यसपालिको हिउँदमा गण्डकी प्रदेशपूर्व एक थोपो पानी परेको छैन। पश्चिमतिर चाहिँ अलिअलि परेको छ। हिउँद याममा सरदर ३०७ देखि ७१२० मिलिमिटर वर्षा हुन्थ्यो। यसपालि भने देशैभरको वर्षा केवल ११६ मिलिमिटरमात्रै रह्यो। यो औसत हिउँदे वर्षाभन्दा निकै कम हो। त्यसैले यो वर्ष चर्काे खडेरी लागेको छ। त्यसो त सन् २००० यताका आठ वर्ष नेपालमा खडेरी परेको छ। खडेरीको गति तीब्र छ। लामो समयदेखि मनसुनमा औसतभन्दा धेरै र हिउँदमा औसतभन्दा कम पानी पर्नु जलवायु परिवर्तनको असर हो। कतिसम्म भने नेपालमा हिउँदे वर्षा औसतभन्दा ७५ प्रतिशतसम्म कम भएको छ। हिउँदमा पानी नपर्नुको आभास तापक्रमले दिएकै छ, यसपालि जाडो खासै भएन। हिउँद यामको सरदर तापक्रम यसपटक २०६ डिग्री सेल्सियस पुगेको छ। हिमाली भेगहरूमा हिउँ परेन, स्याउका बोटलाई आवश्यक चिस्यान अपुग हुने भयो। गहुँ, जौ र उवालगायत हिमाली भेगका खेतीपातीलाई आवश्यक चिस्यान र पानी अभाव हुने भयो। हिउँदमा खडेरीको सीधा सम्बन्ध खाद्यान्न उत्पादनसँग जोडिन्छ। खडेरीले उत्पादन घट्छ र निम्त्याउँछ खाद्य संकट। नेपालको कृषिमा आधाभन्दा बढी क्षेत्र आकाशे पानीको भरमा छ। कृषियोग्य भूमिको अधिकांश भागमा सिँचाइ पुगेको छैन। खडेरी र यस्ता प्राकृतिक प्रकोपहरूसँग जुध्न नेपालले कुनै पनि प्रकारको क्षमता विकास गरेको छैन, जब कि खाद्य सुरक्षाका लागि उत्पादन वृद्धिको प्रविधि प्रयोग आवश्यक छ, सिँचाइजस्ता पूर्वाधार निर्माणको खाँचो छ। खडेरीजस्ता प्रतिकूल परिस्थितिको सामना गर्न अनुकूल प्रविधि भनेको पहिलो त सिँचाइ नै हो र त्यसपछि अनुकूलका बालीहरू। खडेरीलाई केवल जलवायु परिवर्तनको असर प्राकृतिक प्रकोपका रूपमा मात्रै लिएर चुप बस्ने वा काबुबाहिरको परिस्थिति मान्नु अनुत्तरदायी प्रवृत्ति हो, जसमा सरकार चुकेकै छ। सरकारले भुल्न हुँदैन, खाद्य सुरक्षा उसको दायित्व हो। खडेरीको आघातबाट नागरिकलाई बचाउनु उसको कर्तव्य हो।"
"पाँच दलीय गठबन्धन व्युँताउने कसरत, ओलीलाई एक्ल्याउने प्रयास","काठमाडौं : बालुवाटार बैठकमा पुरानै गठबन्धनलाई व्युँताउने विषयमा छलफल भएको छ। नेपाली कांग्रेस र माओवादी केन्द्रबीच भएको निर्णायक वार्तामा पुरानै गठबन्धन व्युँताएर नयाँ रणनीतिका साथ अगाडि बढ्ने विषयमा छलफल भएको हो। बैठकमा संविधानको रक्षाका लागि भए पनि पुरानै गठबन्धन आवश्यक रहेको भन्दै प्रधानमन्त्री प्रचण्ड नेतृत्वको सरकारलाई कायमै राखेर निर्वाचनअघि (मंसिर ४)को पुरानो गठबन्धन व्युँताउने विषयमा छलफल भएको बालुवाटार स्रोतले जानकारी दिएको छ। एमाले अध्यक्ष केपी शर्मा ओलीलाई एक्ल्याउनेसम्मको तयारी भइरहेको स्रोतको भनाइ छ। बैठकमा एमाले अध्यक्ष ओलीको प्रतिगमनका कुरा कोट्याउँदै कांग्रेस नेताहरूले पाँच दलीय गठबन्धनलाई फेरि व्युँताउनुपर्ने धारणा राखेका थिए। 'राष्ट्रपतिको निर्वाचनसँगै पुरानो गठबन्धनलाई कसरी व्युँताएर नयाँ रणनीतिका साथ अगाडि लैजान सकिन्छ भन्ने विषयमा छलफल भएको हो। यस विषयमा सबै नेताहरूले आआफ्नो राय राख्नुभएको थियो,' बालुवाटार स्रोतले भन्यो। राष्ट्रपति भने नेपाली कांग्रेसलाई नै दिएर अगाडि बढ्ने विषयमा छलफल भएको थियो। कांग्रेस सभापति देउवाले राष्ट्रपतिमा एकीकृत समाजवादी र जनता समाजवादीको समेत समर्थन रहने दाबी गरेका थिए। 'ठूलो दलको हैसियतले राष्ट्रपति कांग्रेसलाई नै दिने हो कि भन्ने विषयमा छलफल भयो। त्यसमा पनि रामचन्द्र पौडेललाई बनाउने कि कृष्णप्रसाद सिटौलालाई भन्ने प्रसंग पनि उठेको थियो,' स्रोतले अन्नपूर्णसँग भने। पुरानो गठबन्धन व्युँताउनका लागि सरकार बाहिर रहेका नेकपा एकीकृत समाजवादी र जनता समाजवादी पनि सकारात्मक रहेको देउवाको दाबी थियो। 'यस विषयमा माधवजी र उपेन्द्रजीसँग पनि छलफल भएको छ। यो अवसरलाई सदुपयोग गर्दै अगाडि बढ्नुपर्छ,' देउवको भनाइ उद्धृत गर्दै स्रोतले भन्यो। पुरानो गठबन्धन व्युँताउँदा उपराष्ट्रपति जसपाले पाउने लगभग निश्चित रहेको स्रोतको भनाइ छ।"
प्रतिनिधिसभा नियमावली मस्यौदा समितिको प्रतिवेदन संसदमा पेश,काठमाडौंः प्रतिनिधिसभा नियमावली मस्यौदा समितिको प्रतिवेदन२०७९ पेश भएको छ। बुधबार बसेको संसद् बैठकमा प्रतिनिधिसभा नियमावली मस्यौदा समितिका सभापति चित्रबहादुर केसीले प्रतिवेदन पेश गरेका हुन्। अब प्रतिवेदनमाथि छलफल हुनेछ।
सञ्चारमन्त्री शर्मा र अमेरिकी राजदूतबीच भेट,काठमाडौं: सञ्चार तथा सूचना प्रविधिमन्त्री रेखा शर्मा र नेपालका लागि अमेरिकी राजदूत डिन आर थोम्सनबीच भेटवार्ता भएको छ। भेटमा दुईपक्षीय हित तथा आपसी सहकार्यका विषयमा कुराकानी भएको मन्त्री शर्माको सचिवालयले जनाएको छ। नेपालको सूचना र प्रविधिको विकासको अवस्था र अमेरिकी सहयोग लगायतका विषयमा कुराकानी भएको छ।
स्थानीय तहका उम्मेदवारको जरिवाना माफी निर्णयविरूद्ध सर्वोच्चमा रिट,काठमाडौंः स्थानीय तहका उम्मेदवारको जरिवाना माफी गर्ने निर्णयविरूद्ध सर्वोच्च अदालतमा रिट दर्ता भएको छ । अधिवक्ता लोकेन्द्र ओलीले बुधबार राष्ट्रपति कार्यालयलाई विपक्षी बनाएर रिट दायर गरेका हुन् । गत फागुन ५ मा मन्त्रिपरिषद्को सिफारिसमा राष्ट्रपति विद्यादेवी भण्डारीले स्थानीय तह सदस्य निर्वाचनका उम्मेदवारलाई निर्वाचन आयोगले तोकेको जरिवाना मिनाहा गरेकी थिइन् । अधिवक्ता ओलीले रिटको सुनुवाइ फागनु १२ गतेलाई तोकिएको अन्नपूर्णलाई जानकारी दिए। आयोगले गत वैशाख ३० मा भएको स्थानीय तह निर्वाचनमा खर्च विवरण नबुझाउने १ लाख २३ हजार ६५० जना उम्मेदवारलाई २४ अर्ब ६३ करोड ८८ लाख रुपैयाँ जरिबाना गर्ने निर्णय गरेको थियो ।
पर्यटनको माध्यमबाट ग्रामिण क्षेत्रको विकास गर्नुपर्छ : राष्ट्रपति,"बेनी :राष्ट्रपति विद्यादेवी भण्डारीले पर्यटनको माध्यमबाट ग्रामिण अर्थतन्त्रको विकासमा सहयोग पुग्ने बताएकी छन् । म्याग्दीको सदरमुकाम बेनी बजारसँगै रहेको पर्वतको जलजला गाउँपालिका२ पूर्णगाउँमा निर्माण भएको आदीबराह मन्दिरको बुधबार उद्घाटन गर्दै भण्डारीले जैविक विविधताको संरक्षण र कृषि उपजको बजारीकरणको माध्यमबाट ग्रामिण अर्थतन्त्रको विकासमा टेवा पुर्याउन सकिने बताइन् । कृषि,वन,जलस्रोत र पर्यटनमा आधारित उद्यमशिलताको माध्यमबाट स्वदेशी उत्पादनमा वृद्धि एवम् रोजगारीको सिर्जना गर्दै स्वाभलम्बी र आत्मनिर्भर अर्थतन्त्र निर्माण गर्न सकिने राष्ट्रपति भण्डारीले बताइन् । सार्वजनिक रुपमा ध्यान पुग्न नसकेका धेरै ऐतिहासिक मठ मन्दिर र पर्यटकीय स्थलहरू मुलुकका विभिन्न स्थानमा छरिएर रहेका छन्,उनले भनिन् स्थानीय,प्रदेश र संघीय सरकारले अग्रसरता लिएर यस्ता स्थलहरूको संरक्षण,संवर्द्धन र प्रचार गरेको खण्डमा त्यसको प्रत्यक्ष लाभ स्थानीय जनसमुदायलाई हुनेछ । जलजलाको जैविक विविधता युक्त कालञ्जर पहाड,मल्लाज दरवार,फलामेडाँडालगायत पर्यटकीय,धार्मिक र ऐतिहासिक स्थलको पूर्वाधार विकासमा ध्यानाकर्षण भएको राष्ट्रपति भण्डारीले बताइन् । प्रसिद्ध बराह ताल संरक्षणका लागि समुदायस्तरबाट भएको प्रयासका लागि धन्यवाद दिन चाहन्छु,उनले भनिन् पर्वत जिल्लाका पर्यटकीय स्थलहरूको प्रचारप्रसार गरि आन्तरिक र बाह्य पर्यटक आकर्षित गर्न सकिने प्रशस्त सम्भावना रहेको अनुभूत भएको छ । कार्यक्रममा राष्ट्रय सभाका अध्यक्ष गणेशप्रसाद तिमिल्सीना,नेपाल सरकारका मुख्य सचिव शंकरदास बैरागी,संविधान सभा सदस्य अर्जुनप्रसाद जोशीले जलजला गाउँपालिकालाई धार्मिक पर्यटकीय गन्तव्य र कृषिको माध्यमबाट विकसित बनाउन भूमिका खेल्ने प्रतिवद्धता जनाए । लामिछाने र घर्ती क्षेत्री समुदायले एक करोड ५० लाख रूपैयाँको लागतमा दुईवटा मन्दिर निर्माण भएको आयोजकले जनाएका छन् । मन्दिर पुननिर्माणको मुख्यदाता रविन्द्रजंग लामिछनेले २५ लाख रुपैयाँ सहयोग प्रदान गरेको निर्माण समितिका नविन जिसीले जानकारी दिए । जलजला गाउँपालिकाका अध्यक्ष राजुप्रसाद आचार्यले राष्ट्रपतिको भ्रमणले पर्यटकीय संभावनायुक्त बराह ताल र हम्पाल कालञ्जर क्षेत्रको प्रचारप्रसार र पहिचान दिलाउन सहयोग पुगेको बताए । समुद्री सतहदेखि एक हजार नौ सय ५० मिटरको उचाइमा रहेको बराह ताल तीन रोपनी आठ आना क्षेत्रफलमा फैलिएको छ । करिब तीन मिटर गहिरो तालको पृष्ठभूमिमा धौलागिरि र निलगिरी हिमाल रहेका छन् । बस्तीदेखि टाढा एकान्त वातावरणमा रहेको बराह ताल प्राकृतिक रुपमा सुन्दर छ । यहाँबाट पर्वत,म्याग्दी र बागलुङको विभिन्न बस्तीको अवलोकन गर्न सकिन्छ । जनैपूर्णिमामा लाग्ने विशेष मेलामा पर्वत सहित,म्याग्दी,बागलुङ,पोखरा,चितवन,काठमाडौंलगायतका ठाउँबाट भक्तजन आउने गर्दछन् मागेको बर पूरा हुने विश्वास गर्ने गरिएको बराह क्षेत्रलाई धार्मिक पर्यटकीय स्थलका रुपमा विकास गर्ने योजना अगाडि बढाइएको जलजला २ का वडाअध्यक्ष प्रकाश जिसीले बताए ।"
राष्ट्रपतिको चर्चाबीच माधव नेपाललाई भेट्न पुगे चिनियाँ राजदूत,काठमाडौं : नेकपा एकीकृत समाजवादीका अध्यक्ष माधव कुमार नेपाल र चिनियाँ राजदूत छन् सोङबीच भेटवार्ता भएको छ। कोटेश्वरस्थित नेपालको निजी निवासमा उनीहरूबीच भेटवार्ता भएको हो। अध्यक्ष नेपालले आफूहरूबीच शिष्टाचार भेटवार्ता भएको उल्लेख गरेका छन्। उनले नेपाल र चीनबीच द्विपक्षीय हितका विविध विषयमा छलफल भएको जानकारी दिएका छन्। भेटका क्रममा अध्यक्ष नेपालले राजदूत सोङलाई कार्यकाल सफलताको शुभकामना दिएका थिए। राजदूत सोङले अध्यक्ष नेपालसँग राष्ट्रपतिको निर्वाचनबारे चासो देखाएका थिए। नेकपा एमालेले माधव कुमार नेपाललाई राष्ट्रपतिको उम्मेदवार बनाउने चर्चाबीच राजदूत सोङ भेटवार्ताका लागि कोटेश्वर पुगेका हुन्। आज बिहानमात्रै राजदूत सोङले प्रधानमन्त्री पुष्पकमल दाहाल प्रचण्डसँग भेटवार्ता गरेका थिए। बालुवाटारमा भएको भेटवार्तामा उनले राष्ट्रपतिको विषयमा चासो राखेका थिए।
राष्ट्रपति भण्डारीले गरिन् बागलुङ कालिकाको दर्शन,"बागलुङ : राष्ट्रपति विद्यादेवी भण्डारीले प्रशिद्ध शक्तिपीठ बागलुङ कालिका भगवती मन्दिरको दर्शन गरेकी छन् । राष्ट्रपति बनेपछि पहिलो पटक कालिका भगवती मन्दिरको दर्शन गर्न आएकी भण्डारीले विशेष पूजाआराधना गरेको कालिका भगवती गुठी व्यवस्थापन समितिका अध्यक्ष कुमार खड्काले जानकारी दिए । राष्ट्रपति भण्डारीले मन्दिरमा १० मिनेट पूजाआजा गरेकी थिइन् । पूजापछि कालिका भगवती मन्दिरका मुख्य पुजारी जयबहादुर खड्काबाट राष्ट्रपति भण्डारीले प्रसाद ग्रहण गरेकी हुन्। हेलिकोप्टरबाट बागलुङ आएकी राष्ट्रपति भण्डारीलाई गण्डकी प्रदेशका सभासद दिपेन्द्र बहादुर थापा,कृष्णप्रसाद पाठक,गोविन्द नेपाली, प्रमुख जिल्ला अधिकारी रोशनी कुमारी श्रेष्ठ,कालिका भगवती गुठी व्यवस्थापन समितिका अध्यक्ष कुमार खड्का,बागलुङ नगरपालिकाका नगरप्रमुख बसन्त कुमार श्रेष्ठ लगायतहरूले स्वागत गरेका थिए । बागलुङ कालिका भगवती मन्दिर नेपालको एक प्रशिद्ध शक्तिपीठ हो । मन्दिरमा देशभरीका दर्शनार्थीहरू र छिमेकी मुलुक भारतबाट पनि हजारौं दर्शनार्थी आउने गर्दछन् । मन्दिर पाल्पाका राजा मुकुन्दसेनले आफ्नी छोरीको विवाह तत्कालीन पर्वतका राजा प्रतापनारायण मल्लसँग सन् १५९१ मा गरिदिएपछि छोरीले माझकी देवीलाई पनि दाइजोको रुपमा बुबासँग मागेर आफूसँगै ल्याएको र कालीगण्डकी नदी किनारमा विधिपूर्वक स्थापना गरेको इतिहास रहेको अध्यक्ष खड्काले बताए । बागलुङ कालिकाप्रति विश्वास राखी विभिन्न मनोकामना लिएर आउने भक्तजनहरूको मनले चिताएको कुरा पुग्छ भन्ने विश्वास रहँदै आएको छ । मन्दिरको दर्शन गर्न जानेहरु विशेष गरी पुत्र नहुनेलाई पुत्रलाभ,सन्तान नहुनेलाई सन्तान,विवाह नभएकोलाई उचित बरवधु,परीक्षामा सफलता मिल्ने विश्वास रहँदै आएको छ । कालिका भगवती मन्दिरमा वर्षको दुई पटक चैते दशैं र वडा दशैंमा दर्शनार्थीको भीड लाग्ने गर्दछ । मन्दिरमा माघ र साउन महिनाबाहेक वर्षभरी नै दर्शनार्थीको चहलपहल हुने गर्दछ । मन्दिरमा प्रत्येक मंगलबार,शनिबार र अष्टमीलगायत विभिन्न तिथीहरूमा भक्तजनहरूको बढी भीड लाग्ने अध्यक्ष खड्काले बताए । माघ र साउन महिनामा मन्दिरमा बलि नचढ्ने हुनाले यी दुई महिनामा दर्शनार्थीहरूको भीड कम हुने गरेको अध्यक्ष खड्काको भनाइ छ । कालिका भगवती मन्दिरलाई अहिले पुनर्निर्माण गरी कलात्मक स्वरुपमा परिवर्तन गरिएको छ । अध्यक्ष खड्काले मन्दिरको पुराना इँटा निकालेर भक्तपुरे इँटा लगाइएको र तामाको छानोले छाइएको बताए । उनले मन्दिर वरपरका अन्य मन्दिरहरू (शिव मन्दिर,हवन कुण्ड) लाई कलात्मक रुपमा निर्माण भइरहेको बताए ।"
मधेसका मुख्यमन्त्रीलाई सहयोग गर्न लालबाबुको नेतृत्वमा परामर्श समिति,"काठमाडौं: जनता समाजवादी पार्टी (जसपा) नेपालले मधेस प्रदेश सरकारका मुख्यमन्त्रीलाई सहयोग गर्न पूर्वमुख्यमन्त्री लालबाबु राउतको संयोजकत्वमा परामर्श समिति गठन गरेको छ। पार्टीको तर्फबाट आवश्यक सल्लाह, सुझाव र सहयोग गर्न पार्टीका कार्यकारिणी समिति सदस्य लालबाबु राउतको संयोजकत्वमा परामर्श समिति गठन गरिएको पार्टीका प्रचारविभाग प्रमुख पूर्ण बस्नेतले जानकारी दिए। समितिको सदस्यमा गोविन्द चौधरी, दीपक कार्की, लालकिशोर साह छन्। मुख्यमन्त्री सरोजकुमार यादवले समितिको सचिवका रुपमा काम गर्ने बस्नेतले बताए। समितिले पार्टीको निर्देशनअनुसार मुख्यमन्त्रीलाई समयसमयमा आवश्यक सल्लाह सुझाव र सहयोग गर्नुका साथै पार्टी र सरकारबीचको समन्वय गर्ने काम गर्नेछ। केन्द्रीय कार्यकारिणी समितिको बैठकले गरेका निर्णय कार्यान्वयन गर्न जसपाले मातहत समितिलाई बुधबार परिपत्र पनि गरेको छ।"
"ओलीप्रचण्डलाई चिनियाँ राजदूतको सुझाव तपाईँहरू नफुट्नुस्, सकेसम्म कम्युनिस्ट नेतृत्वको सरकार कायम राख्नुहोस्","सरकारको नेतृत्वकै लागि किन नहोस्, एमाले र माओवादीको गठबन्धनले चीन खुसी छ। त्यसैले चीन यो गठबन्धन कायम रहोस् भन्ने चाहन्छ। काठमाडौं : नेपालमा कम्युनिस्ट पार्टीहरूको टुटफुटको लामै इतिहास छ। तर हरेक जुटमा भने उत्तरतिरका छिमेकी चीनले सक्रिय भूमिका खेल्दै आएको छ। नेपालमा राष्ट्रपति निर्वाचनले राजनीति तरंगित छ। दलहरू पनि आआफ्नो दाउँ हेरेर बसेका छन्। यही बेला चिनियाँ राजदूत छन् सोङ एकाएक सक्रिय भएका छन्। राष्ट्रपति निर्वाचनको मिति नजिकिदै गर्दा उनको सक्रियतालाई नेपाली राजनीतिज्ञले अर्थपूर्णमा लिएका छन्। पछिल्ला केही दिनमै उनले नेपालका प्रमुख कम्युनिस्ट पार्टीका नेताहरूसँग भेटवार्ता गरेका छन्। उनले प्रधानमन्त्री पुष्पकमल दाहाल 'प्रचण्ड' र नेकपा एमाले अध्यक्ष केपी शर्मा ओलीसँग पटकपटक भेटेका छन्। चीन चाहन्छ कम्युनिस्ट सरकारले निरन्तरता पाओस्। यसअघि तत्कालीन नेकपा विभाजन हुँदा जसरी सरकारको नेतृत्व कांग्रेसको पोल्टामा पुगेको थियो, कम्युनिस्ट नेताहरूले त्यो गल्ती नदोहोर्यायोस् भन्ने चाहन्छ चीन। राष्ट्रपति निर्वाचनले कम्युनिस्ट नेतृत्वको सरकार नभाँडियोस् भनेरै चिनियाँ राजदूत छन् सोङ सक्रिय भएका हुन्। चिनियाँ राजदूत छन् सोङ चीनको यही सन्देश लिएर बुधबार बिहान प्रधानमन्त्री निवास बालुवाटार पुगेका थिए। उनले प्रधानमन्त्रीसँग राष्ट्रपतिको विषयमा चासो राखेका थिए। राष्ट्रपतिमा राष्ट्रिय सहमति खोज्दै गरेका प्रधानमन्त्री प्रचण्डलाई कम्युनिस्ट नेतृत्वको सरकारलाई जोगाइराख्न उनले महत्वपूर्ण सल्लाह दिएका थिए। 'उहाँ(राजदूत छन् सोङ)ले राष्ट्रपतिको विषयमा चासो देखाउनुभएको थियो। प्रधानमन्त्रीज्युले राष्ट्रिय सहमतिमै राष्ट्रपति चुनिने र त्यस सम्बन्धनमा दलहरूसँग सम्बाद भइरहेको बताउनुभएको थियो। त्यसबाहेक राजदूतज्युले कम्युनिस्ट नेतृत्वको सरकारलाई जोगाउनुपर्ने धारणा राख्नुभएको थियो,' बालुवाटार स्रोतले भन्यो। उनले राष्ट्रपतिकै कारण नफुट्न आग्रह गरेका थिए। 'राष्ट्रपतिकै कारण एमाले र माओवादी फुट्नु हुँदैन भन्ने उहाँको सन्देश थियो,' स्रोतले भन्यो। त्यसअघि राजदूत सोङ गत आइतबार (५ फागुन) एमाले अध्यक्ष ओलीलाई भेट्न बालकोट पुगेका थिए। राजदूत सोङले अध्यक्ष ओलीलाई पनि चीनको सन्देश सुनाएका थिए। उनले चीन नेपालमा स्थायित्व चाहेको र त्यो कम्युनिस्ट पार्टीहरूको साथले नै सम्भव हुने भन्दै वाम नेतृत्वको सरकारले निरन्तरता पाउनुपर्ने धारणा राखेका थिए। उनले अध्यक्ष ओलीसँग राष्ट्रपतिको विषयमा पनि चासो राखेका थिए। 'राष्ट्रपतिको विषयमा चासो राख्नु स्वभाविक हो। उहाँले वाम एकतालाई जोगाइराख्न र कम्युनिस्ट नेतृत्वकै सरकारलाई निरन्तरता दिनुपर्ने सबालमा आफ्नो धारणा राख्नुभएको थियो,' एमालेाक एक उच्च स्रोतले अन्नपूर्णसँग भन्यो। राजदूत सोङको यी भेटहरू भने पहिलो होइनन्। २४ पुसमा राजदूतको जिम्मेवारी सम्हाल्न काठमाडौं आइपुगेका उनले २९ पुसमा राष्ट्रपति विद्यादेवी भण्डारीसमक्ष ओहोदाको प्रमाणपत्र प्रस्तुत गरेका थिए। त्यसलगत्तै राजदूत सोङ २ माघमा प्रधानमन्त्री प्रचण्डसँग भेटवार्ता गरेका थिए। त्यसबखत उनीहरूबीच बीआरआई परियोजना कार्यान्वयन, नेपालको पूर्वाधार विकास, नेपालचीनबीचको सम्बन्ध, आपसी हित र चासोका विषयमा छलफल भएको थियो। उनले एक चीन नीतिमा नेपालको साथ चाहेका थिए। त्यसको दुई दिनपछि राजदूत सोङ ४ माघमा ओलीसँग पहिलो भेटवार्ता गरेका थिए। भेटमा उनले बीआरआई परियोजना कार्यान्यवन र एक चीन नीतिमा नेपाल भूमिकाबारे बुझ्न चाहेका थिए। 'यी भेटहरूको मूल सन्देश नै चीनले कम्युनिस्ट पार्टीहरूबीचको गठबन्धन कायम रहोस् भन्ने हो। सरकारको नेतृत्वकै लागि किन नहोस्, एमाले र माओवादीको गठबन्धनले चीन खुसी छ। त्यसैले चीन यो गठबन्धन कायम रहोस् भन्ने चाहन्छ,' एक परराष्ट्रविज्ञले अन्नपूर्णसँग भने।"
विष्णु पौडेल भन्छन्: अबको राष्ट्रपति पनि एमाले कै उम्मेदवार,"काठमाडौंः नेकपा एमालेका उपाध्यक्ष विष्णु पौडेलले वर्तमान सरकार गठन भएका बेला भएको सहमति अनुसार राष्ट्रपतिमा एमालेका उम्मेदवारले विजयी हासिल गर्ने दावी गरेका छन्। संसद भवन नयाँ बानेश्वरमा पत्रकारसँग कुरा गर्दै पौडेलले सरकार गठनका बेला भएको सहमति अनुसार नै सत्ता साझेदार दल अघि बढ्ने र एमालेबाट हुने उम्मेदवार राष्ट्रपति बन्ने बताए। सरकार गठनको पृष्ठभूमिमा भएको सहमति सबै दलले इमान्दारीका साथ पालना गर्ने उनको विश्वास छ। उनले एमालेले राष्ट्रपतिमा कसलाई उम्मेदवार उठाउँछ भन्ने खुलाएनन्। उनले भने, 'एमालेबाट को उम्मेदवार हुनेभन्दा पनि सहमति अनुसारको नतिजा आउने छ। एमालेले उठाएको उम्मेदवार नै अबको राष्ट्रपति बन्ने छ।' पौडेलले पार्टी तथा नेताको सम्बन्धका विषयमा तलमाथि हुनसक्ने भन्दै मुलुकको आवश्यकता अनुसार एकतावद्ध पनि हुने बताए।"
कांग्रेसमाओवादीको बैठकमा माधव नेपालको इन्ट्री,"काठमाडौं : बालुवाटारमा जारी कांग्रेस र माओवादीको बैठकमा नेकपा एकीकृत समाजवादीका अध्यक्ष माधव कुमार नेपाल पनि सहभागी भएका छन्। अध्यक्ष नेपाल नेताहरू बेदुराम भुसाल र घनश्याम भुसालसहित बालुवाटार पुगेको स्रोतले जनाएको छ। राष्ट्रपतिको विषयमा निर्णायक वार्ता गर्न बसेका कांग्रेसमाओवादीको बैठकमा नेपालको प्रवेश भएको हो। बैठकमा प्रधानमन्त्री पुष्पकमल दाहाल प्रचण्डसहित माओवादी नेताहरू नारायणकाजी श्रेष्ठ र शक्ति बस्नेत रहेका छन् भने कांग्रेसका तर्फबाट सभापति शेरबहादुर देउवा, उपसभापति पूर्णबहादुर खड्का, वरिष्ठ नेता रामचन्द्र पौडेललगायत छन्।"
निर्णायक वार्ताका लागि देउवासहित कांग्रेसका नेताहरू बालुवाटारमा,"काठमाडौं : राष्ट्रपतिको विषयमा निर्णायक वार्ता गर्न नेपाली कांग्रेसका नेताहरू प्रधानमन्त्री निवास बालुवाटार पुगेका छन्। कांग्रेस सभापति शेरबहादुर देउवा, उपसभापति पूर्णबहादुर खड्का, वरिष्ठ नेता रामचन्द्र पौडेल, महामन्त्री गगन थापासहित नेताहरू बालुवाटार पुगेका हुन्। यसअघि प्रचण्डले माओवादीका नेताहरूसँग आन्तरिक छलफल गरेका थिए। त्यसबेला कांग्रेसका उपसभापति खड्कासमेत सहभागी रहेको बालुवाटार स्रोतले बताएको छ। बैठकमा माओवादीबाट नारायणकाजी श्रेष्ठ र शक्ति बस्नेत पनि सहभागी छन्। राष्ट्रपति निर्वाचनमा राष्ट्रिय सहमतिको नीति लिएको माओवादीले नेकपा एमालेको प्रस्तावसँगै दोधारमा परेको छ। एमालेले नेकपा एकीकृत समाजवादीका अध्यक्ष माधव कुमार नेपाललाई राष्ट्रपतिको उम्मेदवार बनाउने प्रस्ताव गरेपछि प्रचण्ड दोधारमा परेका हुन्। बुधबार दिउँसो यही विषयमा छलफल गर्न माधव नेपाल देउवा निवास पुगेका थिए। नेपाल पार्टीका नेताहरूसहित धुम्बाराही पुगेका थिए। भेटमा पौडेलसमेत सहभागी थिए।"
प्रधानमन्त्री प्रचण्ड र भारतीय राजदूत श्रीवास्तवबीच भेटवार्ता,काठमाडौं : प्रधानमन्त्री पुष्पकमल दाहाल प्रचण्ड र नेपालका लागि भारतीय राजदूत नविन श्रीवास्तवबीच भेटवार्ता भएको छ। बुधबार बालुवाटारमा उनीहरूबीच भेटवार्ता भएको स्रोतले बताएको छ। चिनियाँ राजदूत छन् सोङले प्रधानमन्त्री प्रचण्डलाई भेटेपछि भारतीय राजदूत श्रीवास्तव बालुवाटार पुगेका हुन्। राजदूत श्रीवास्तवले प्रधानमन्त्री प्रचण्डसँग राष्ट्रपति निर्वाचनको बारेमा चासो राखेको बालुवाटार स्रोतले बताएको छ। जवाफमा प्रचण्डले राजनीतिक दलहरूबीच सहमतिको प्रयास भइरहेको राजदूत श्रीवास्तवलाई बताएका थिए। फागुग २५ गते हुने राष्ट्रपति निर्वाचनको लागि फागुन १३ गते मनोनयन दर्ता गर्ने कार्यक्रम छ।चिनियाँ राजदूत छन् सोङले आजै नेकपा एकीकृत समाजवादीका अध्यक्ष माधव कुमार नेपालसँग पनि भेटवार्ता गरेका थिए।
कर्णालीमा नमुना युवा संसदको अभ्यास,"वीरेन्द्रनगर: कर्णालीका युवालाई नमुना युवा संसद अभ्यास प्रशिक्षण प्रशिक्षक तालिम दिन थालिएको छ। नेपालको संसदीय अभ्यासमा हुने विषय स्थानीय, प्रदेश सभा र संघीय संसदमा हुने संसदीय अभ्यासको नमुना युवालाई सिकाइँदैछ। यो अभ्यासमा कालीकोट, दैलेख, जाजरकोट, जुम्ला, रुकुमपश्चिम र सुर्खेतका २५ जना युवाको सहभागिता छ। लोकतान्त्रिक गणतन्त्रात्मक प्रणालीका विषयमा युवालाई जानकारी दिदै राजनीतिक तथा सामाजिक आन्दोलनमा युवा सहभागितालाई सकारात्मक प्रभाव पर्ने र राजनीतिक रुपमा युवाको सक्रियता बढाउने नमुना युवा संसदको लक्ष्य छ। युरोपियन युनियनको आर्थिक सहयोग, प्लान इन्टरनेश्नल नेपाल र दलितमहिला संघ (फेडो) नेपालको साझेदारीमा सञ्चालित हाम्रो आवाज हाम्रो रोजाई परियोजना अन्तर्गत नमुना युवा संसद अभ्यास प्रशिक्षण दिइँदैछ।"
राष्ट्रपतिमा कांग्रेसको उम्मेदवारलाई माओवादीले पूर्ण समर्थन गर्छ : सांसद केसी,काठमाडौं : सांसद अर्जुन नरसिंह केसीले राष्ट्रपतिका विषयमा विभिन्न दलका आफ्नै दावी रहेका बेला नेपाली कांग्रेसले उम्मेदवारी दिने बताएका छन्। उनले कांग्रेसको उम्मेदवारलाई माओवादीले पूर्ण समर्थन गर्ने दावी समेत गरे। नेता केसीले गठबन्धन तोडेर अस्थीरताको कारक बन्न नचाहने स्पष्ट पारे।
"राष्ट्रपति उम्मेदवारमा महन्थको नाममा सहमति खोज्दैछौं, प्रतिस्पर्धा गर्न पनि तयार छौँ (भिडियो वार्ता)","काठमाडौं: लोकतान्त्रिक समाजवादी पार्टी नेपालका नेता डासुरेन्द्र झाले अबको राष्ट्रपतिमा महन्थ ठाकुरका नाममा सहमति जुटाउन पहल गरिरहेको बताएका छन्। अन्नपूर्ण पोस्टको कार्यक्रम 'द न्यूज मेकर'मा भूपाल लुइटेलसँग कुरा गर्दै नेता झाले सदनका सबै दल र सदनबाहिरका नागरिक अगुवादेखि बुद्धिजिवीसम्म छलफल अघि बढाउने बताए । 'केपी ओलीप्रचण्ड र शेरबहादुर देउवाले अरूले सहमति जनाए महन्थ ठाकुरलाई राष्ट्रपति बनाउन सकिनेमा आश्वस्त पार्नु भएको छ,' उनले भने, 'हामी अब सदनका सबै दल र सदनबाहिरका नागरिक अगुवादेखि बुद्धिजिवीसम्मलाई भेट्छौँ।' महन्थ ठाकुरलाई निर्विरोध राष्ट्रपति बनाउने उद्देश्यका साथ आफूहरू जुटेको बताउँदै उनले प्रतिस्सपर्धा हुने अवस्था आयो भने पनि पछि नहट्ने बताए। दुई पक्षबीच मात्रै प्रतिस्पर्धा हुने भयो भने राष्ट्रपति पदका लागि चाहिने कुल मतभार विभाजित हुँदा नेट टु नेट प्रतिस्पर्धा हुने अवस्था आउने झाले बताए। 'महन्थ ठाकुरजीको व्यक्तित्व र उहाँले नेपाली राजनीतिमा दिएको योगदानले राष्ट्रपति पदको गरिमा जोगिन्छ। राष्ट्रपति पद राजनीति गर्ने थलोको रूपमा विकसित भइरहँदा उक्त पदमा भएको चरम राजनीतिबाट त्यो संस्थाको गरिमा जोगाउन महन्थ ठाकुरजी सबैभन्दा उपयुक्त पात्र हुनुहुन्छ,' उनले भने, 'हामी विश्वस्त छौँ। उहाँ नै राष्ट्रपति बन्नुहुन्छ। राष्ट्रिय अन्तर्राष्ट्रिय शक्ति सन्तुलन र विश्वासका दृष्टिले पनि महन्थजी उपयुक्त हुनुहुन्छ। दलीय राजनीति र द्वन्द्वबाट जोगाउन पनि सन्तुलिन भूमिका खेल्न सक्ने पात्र भएकाले महन्थजीको नाम उपयुक्त हुन्छ।'"
यातायातको मुद्दा व्यवसायीको मात्रै होइन: उपप्रधानमन्त्री श्रेष्ठ,"काठमाडौं: उपप्रधानमन्त्री तथा भौतिक पूर्वाधार एवं यातायातमन्त्री नारायणकाजी श्रेष्ठले अब यातायातको मुद्दा व्यवसायी र व्यक्ति विशेषको मात्रै नभएर सिंगो देशको मुद्दा भएको बताएका छन्। बुधबार मन्त्रालयमा नेपाल ट्रक यातायात व्यवसायी महासंघका पदाधिकारीसँगको छलफलपछि मन्त्री श्रेष्ठले यातायात क्षेत्रको समस्या समाधान गर्दै समग्र सुधारका लागि मन्त्रालयले कार्यदल बनाएको बताए। 'हामीले यातायात क्षेत्रको समस्या समाधान गर्दै समग्र सुधारका लागि 'यातायात व्यवस्था सुधार सुझाव कार्यदल' बनाएका छौँ,' उपप्रधानमन्त्री श्रेष्ठले भने, 'अब यातायाको मुद्दा व्यवसायी वा व्यक्ति विशेषको मात्र रहेन । यो सिंगो देशको मुद्दा बनेको छ ।' यातायात व्यवसायीका गुनासो सम्बोधन गर्न आफू तयार रहेको बताउँदै उपप्रधानमन्त्री श्रेष्ठले कार्यदलका प्रतिवेदनका आधारमा व्यवसायीका जायज मागहरू सम्बोधन गरिने बताए। उनले भने, 'हामी यातायात व्यवसायीले राखेका मागहरू सम्बोधन गरेर ठोस कदम चाल्न चाहन्छौँ। कार्यदलले हामीलाई जुन प्रतिवेदन दिन्छ, त्यसको आधारमा तपाईंहरूका मुद्दा पनि समेटेर ठोस कदम चाल्छौँ । तपाईंहरूको जायज माग पनि सम्बोधन गर्छौं।' ट्रक यातायात व्यवसायी महासंघका पदाधिकारीहरूले उपप्रधानमन्त्री श्रेष्ठलाई व्यवसायका समस्या र सुझावहरू समेटेर ४ पृष्ठको सुझाव पेश गरेका छन्। व्यवसायीहरूले मुख्य रूपमा सवारी कर र राजस्व, सडक दुर्घटना, बीमा, पार्कीङलगायतले आफूहरूलाई समस्यामा पारेको भन्दै समाधानको पहल गरिदिन आग्रह गरेका थिए। व्यवसायीहरूले सवारी कर र राजस्व, सडक दुर्घटना र असीमित जोखिम, दुर्घटनाको जटिलता र कानुनको पालना, बीमा तथा सवारी कानुन, पञ्जीकरण, विद्युतीय सवारी, ट्रकपार्क तथा हाइवे पार्किङ वे, तौलपुलको अनिवार्यता, यातायात निर्देशनालय बनाउनुपर्ने, अधिकारसम्पन्न यातायात प्राधिकरणलगायतका विषयमा उपप्रधानमन्त्रीको ध्यानाकर्षण गराएका थिए ।"
राष्ट्रपतिबारे छलफल गर्न माधव नेपालसहितका नेता देउवा निवासमा,"काठमाडौं : नेकपा एकीकृत समाजवादीका अध्यक्ष माधव कुमार नेपालसहितका पदाधिकारीहरू धुम्बाराही पुगेका छन्। राष्ट्रपतिको विषयमा छलफल गर्न उनीहरू नेपाली कांग्रेसका सभापति शेरबहादुर देउवालाई भेट्न धुम्बाराही पुगेका हुन्। बैठकमा कांग्रेसका वरिष्ठ नेता रामचन्द्र पौडेल पनि सहभागी छन्। 'उहाँहरूबीच छलफल भइरहेको छ। अहिले सञ्चारमाध्यमतिर राष्ट्रपतिको विषयमा जुन चर्चा आइरहेको छ। छलफल तिनै विषयमा केन्द्रित छ,' नेकपा एसका एक नेताले भने। नेकपा एसको सचिवालय बैठकले पनि राष्ट्रपतिको विषयमा अन्य दलहरूसँग सम्बाद गर्ने निर्णय गरेको थियो। यसबीचमा नेकपा एमालेले माधव कुमार नेपालालई राष्ट्रपति बनाउने प्रस्ताव गरेको छ भने कांग्रेसले पनि राष्ट्रपतिमा आफ्नै उम्मेदवार उठाउने तयारी गरेको छ। सत्ता गठबन्धन बाहिर रहेका यी दुई दलले राष्ट्रपतिको विषयमा के सहमति गर्छन् भन्ने आम चासोको विषय बनेको छ।"
सत्ता गठबन्धनमा सहमति भए नेपाल राष्ट्रपति: योगेश,"जाजरकोट: नेकपा एमालेका सचिव योगेश भट्टराईले नजिकिदै गरेको राष्ट्रपति निर्वाचनमा सत्ता गठबन्धन दलमा सहमति भए नेकपा (एकीकृत समाजवादी) का अध्यक्ष माधवकुमार नेपाल राष्ट्रपति हुन सक्ने बताएका छन्। सत्ता गठबन्धन दलमा नेपालका पक्षमा सहमति भए एमालेलाई कुनै आपत्ति नहुने सचिव भट्टराईले स्पष्ट पारेका छन्। नेकपा एमाले पार्टीले सञ्चालन गरेको दुई महिने मिसन ग्रास रुट अभियानको उद्घाटन गर्न जाजरकोट पुगेका सचिव भट्टराईले पत्रकार भेटघाट कार्यक्रममा सरकार गठनको बेलामा गरिएका सहमतिहरु कार्यान्वयन गर्न नेकपा (माओवादी केन्द्र) ईमान्दार हुनुपर्ने बताए। गत पुस १० गते सरकार गठन गर्ने बेलामा नेकपा एमाले, (माओवादी केन्द्र) लगाएतका सात राजनीतिक पार्टी बीच उच्च स्तरीय सहमति भएको बताउदै पूर्वमन्त्री भट्टराईले सत्ता गठबन्धन दल भित्र फाटो ल्याउन विदेशी चलखेल भईरहेको आरोप लगाए। राष्ट्रपतिको निर्वाचनमा सत्ता गठबन्धन दलबीच सहमति भए नेपाल उमेदवार हुन सक्ने बताउदै सचिव भट्टराईले सबैको साझा उम्मेदवार बन्नलाई नेपाल आफैले पहल गर्नुपर्ने भनाई राखेका छन् । यतिबेला नेकपा एमाले पार्टीले देशव्यापी रुपमा दुई महिने मिसन ग्रास रुट अभियान सञ्चालन गरेको जानकारी दिदै सचिव भट्टराईले देशका ७ सय ५३ वटै पालिकामा दुई महिने अभियान संचालन गरेर पार्टी तथा जनवर्गिय संगठनहरु सुदृढीकरण तथा विस्तार गर्न लागेको बताए। पार्टीले सञ्चालन गरेको उक्त दुई महिने अभियानबाट नेकपा एमालेले अगाडी सारेको जनताको बहुदलिय जनवाद बैचारिक श्रेष्ठतालाई नयाँ उचाईमा पुर्याउने विश्वास व्यक्त गर्दै सचिव भट्टराईले दुई महिने अभियानका माध्यामबाट विगत निर्वाचनको सुक्ष्म ढंगले समिक्षा गर्ने योजनालाई पार्टीले अघि सारेको बताए। दुई महिने अभियानमा नेकपा एमालेले देशव्यापी रुपमा १० लाख ९२ हजार पार्टी सदस्यहरुलाई परिचालन गर्ने लक्ष्य लिएको सचिव भट्टराईले जानकारी दिएका थिए।"
झलनाथले भने हाम्रो पार्टीलाई कसैले राष्ट्रपतिमा प्रस्ताव गरेको छैन,"काठमाडौं : नेकपा एकीकृत समाजवादीका सम्मानित नेता झलनाथ खनालले आफ्नो पार्टीलाई हालसम्म कसैले राष्ट्रपति उम्मेदवारमा प्रस्ताव नगरेको बताएका छन्। सचिवायलय बैठकपछि सञ्चारकर्मीसँग कुरा गर्दै उनले राष्ट्रपतिको उम्मेदवार बनाउने विषयमा कुनै प्रस्ताव नआएको दाबी गरे। बैठकमा अध्यक्ष माधवकुमार नेपालले पनि राष्ट्रपतिको प्रस्ताव आएकोबारे कुनै ब्रिफिङ नगरेको उनको भनाइ छ। 'राष्ट्रपतिको विषयमा प्रस्ताव आएको भन्नेबारे अध्यक्षजीले पनि केही भन्नुभएन। त्यसकारण यो हल्लामात्रै रहेछ भन्ने बुझ्नुपर्यो,' उनले भने। बैठकमा अध्यक्ष नेपालले पछिल्लो राजनीतिक अवस्थाबारे ब्रिफिङ गरेको नेता खनालले बताए। बैठकले राष्ट्रपति निर्वाचनबारे दलहरूसँग परामर्श गर्ने निर्णय भएको प्रवक्ता जगन्नाथ खतिवडाले बताए।"
पूर्वप्रधानन्यायाधीशलाई राष्ट्रपति वा उपराष्ट्रपति नबनाउन सर्वोच्च बारको ध्यानाकर्षण,काठमाडौं: सर्वोच्च अदालत बार एसोसिएसनको बैठकले नेपालको संविधानभन्दा बाहिर गएर पूर्वप्रधान्यायाधीश वा न्यायाधीशलाई राष्ट्रपति वा उपराष्ट्रपति नबनाउन निर्वाचन आयोगको ध्यानाकर्षण गराउने निर्णय गरेको छ।
'देशको राष्ट्रपति को हुन्छ हामीले विदेशीको ट्वीटमा हेर्नुपर्ने?,"काठमाडौं: नेकपा एमालेका सांसद् रघुजी पन्तले नेपालको स्वाभिमानमाथि विदेशीको सक्रियता बढेको बताएका छन्। सांसद् पन्तले संसद्मा बोल्दै नेपालको राष्ट्रपति को हुने विदेशीका ट्वीटमा हेर्नुपर्ने भन्दै सरकारलाई कटाक्ष गरेका छन्। सांसद् पन्तले भने, नेपाल कहिलै पनि पराधिन नभएको देश हो। हाम्रो देशको राष्ट्रपति को हुने भन्ने कुरा भारतको एउटा प्रोफेसरले हाम्रा पूर्वराजदुतको नाम, पूर्वसभामुखको नाम यी व्यक्ति उपयुक्त हुन्छ भनेर प्रस्तुत गर्छ, कस्तो दिन आयो। यो देशका राष्ट्रपतिको नाम विदेशीका ट्वीटमा हेर्नुपर्ने ? भारतीय सचिवले सारा पूर्वप्रधानमन्त्रीलाई भेटेको छ, यस्तो किन हुन्छ। विदेशीहरूको भेटघाटलाई नियमन गर्ने भनियो। तर, कहिलैपनि भएन। राष्ट्रपतिको चुनाव अगाडी भारतीय विदेशसचिव आएर प्रधानमन्त्री, पूर्वप्रधानमन्त्री, परराष्ट्र मन्त्री, परराष्ट्र सचिवलाई भेट्ने गरेको बताए। पन्तले भने, म परराष्ट्र मन्त्रालयलाई आग्रह गर्न चाहन्छु यो राष्ट्रिय सम्मानको कुरा हो, हाम्रो विदेशसचिव जाँदा यही ढंगको सम्मान पाउँछ।"
राष्ट्रपति निर्वाचनका लागि मतदाता नामावली प्रकाशित,काठमाडौं : निर्वाचन आयोगले राष्ट्रपति निर्वाचनका लागि मतदाता नामावली प्रकाशन गरेको छ। आयोगले बुधबार ८८१ जना मतदाताको नामावली सार्वनजिक गरेको हो। जसमध्ये प्रतिनिधिसभा र राष्ट्रियसभाका ३३१ र प्रदेश सभाका ५५० जना सांसदले राष्ट्रपतिको निर्वाचनमा मतदान गर्नेछन्। तीनजना सांसदले भने निर्वाचनमा भाग लिन पाउने छैनन्। संसाद अरूण चौधरी र टेकबहादुर गुरूङ निलम्बनमा छन्। चौधरी थारूहट आन्दोलनका क्रममा आगजनी मुद्दामा जेल परेका थिए। तर सरकारले जेलमुक्त गरेपनि उनको निलम्बित सांसद पद संसदबाट फुकुवा भएको छैन। यसैगरी भ्रष्टाचार मुद्दामा गुरूङ निलम्बनमा छन्। नागरिकता प्रकरणमा रवि लामिछानेको सांसद पद गुमेपछि सो स्थान रिक्त छ। त्यसका लागि चितवन निर्वाचन क्षेत्र नम्बर २ मा वैशाख १० गते उपनिर्वाचन हुँदैछ। फागुन २५ गते हुने राष्ट्रपति निर्वाचनमा उम्मेदवारले फागुन १३ गते मनोनयन दर्ता गर्नुपर्छ। राष्ट्रपति निर्वाचनका लागि पाटन उच्च अदालतका न्यायाधीश महेश शर्मा पौडेललाई मतदान अधिकृत तोकिएको छ। नयाँ बानेश्वरस्थित सङ्घीय संसद् भवन परिसरमा दुईटा मतदान केन्द्र हुनेछन्। राष्ट्रपतिको निर्वाचनमा संघीय संसद्का दुवै सदन (प्रतिनिधिसभा र राष्ट्रियसभा) का सांसद र प्रदेशसभाका सदस्यले मात्रै मतदान गर्न पाउँछन्। हाल प्रतिनिधिसभामा २ सय ७४ सदस्य छन्। राष्ट्रियसभामा ५९ जना सदस्य छन्। संघीय संसद्को ३ सय ३४ मध्ये ३ सय ३३ कायम छन्। संघीय सांसदको मतभार २६ हजार ३ सय ७ हाल छ। संघीय संसद्को जम्मा मतभार भने २६ हजार ३ सय ८६ हो। प्रदेशसभामा ५ सय ५० छ। जसको मतभार २६ हजार ४ सय हुन्छ। राष्ट्रपतिको निर्वाचनका लागि जम्मा मतभार ५२ हजार ७ सय ७६ छ। जसको बहुमत २६ हजार ३ सय ८९ हुन्छ। राष्ट्रपति निर्वाचित हुन एकाउन्न प्रतिशत मत ल्याउनै पर्ने संवैधानिक व्यवस्था छ।
राष्ट्रपतिबारे निर्णय लिन एकीकृत समाजवादीले सचिवालय बैठक बोलायो,"काठमाडौं :नेकपा एकीकृत समाजवादी पार्टीको सचिवालय बैठक बस्दैछ। दिउँसो १ बजे पार्टी कार्यालय आलोकनगरमा बैठक बस्ने महासचिव वेदुराम भुसालले अन्नपूर्णलाई जानकारी दिए। उनका अनुसार बैठकमा अध्यक्ष माधव कुमार नेपालले राष्ट्रपति निर्वाचन र पछिल्लो विकसित राजनीतिक घटनाक्रमबारे ब्रिफिङ गर्नेेछन्। नेकपा एमाले अध्यक्ष केपी शर्मा ओलीले अध्यक्ष नेपाललाई राष्ट्रपतिको उम्मेदवारको प्रस्ताव गरेका छन्। तर,एकीकृत समाजवादीले यसबारे कुनै ठोस निर्णय गरेको छैन। नेपालले राष्ट्रपतिका लागि बृहत छलफलको आवश्यकता रहेको बताउँदै आएका छन्। राष्ट्रपतिको निर्वाचन नजिकिएसँगै दलका शीर्षनेताहरू आन्तरिक छलफलमा जुटेका छन्। शनिबार राष्ट्रपति उम्मेदवारको मनोनयन दर्ताको कार्यक्रम छ। राष्ट्रपतिको निर्वाचन फागुन २५ मा हुँदैछ। निर्वाचन आयोगले आज मतदाता नामावली सार्वजनिक गर्दैछ।"
"राष्ट्रपतिबारे निर्णायक छलफलमा ओलीप्रचण्ड, भेटवार्ता जारी",काठमाडौं : प्रधानमन्त्री पुष्पकमल दाहाल 'प्रचण्ड' र नेकपा एमालेका अध्यक्ष केपी शर्मा ओलीबीच भेटवार्ता सुरु भएको छ। बुधबार बिहान माओवादी केन्द्रका अध्यक्षसमेत रहेका प्रचण्डसँग राष्ट्रपतिको उम्मेदवारबारे थप छलफल गर्न ओली प्रधानमन्त्रीनिवास बालुवाटारमा पुगेका हुन्। राष्ट्रपति र उपराष्ट्रपतिको उम्मेदवारको विषयमा प्रचण्ड र ओलीबीच विभिन्न चरणमा छलफल भइरहेको छ। सत्ता साझेदार राप्रपा र रास्वपाले समेत पूर्वसहमति अनुसार एमालेको उम्मेदवार राष्ट्रपति बनाउनुपर्ने तर्क प्रचण्डसमक्ष गर्दै आएका छन् । पुस १० गते प्रचण्डलाई प्रधानमन्त्री बनाउँदा एमालेबाट राष्ट्रपति बनाउने भद्र सहमति भएपनि माओवादीले भने राष्ट्रपतिमा राष्ट्रिय सहमति खोज्ने भन्दै एमालेलाई सहयोग नगर्ने संकेत दिएको छ। राष्ट्रिय सहमतिको आधारमा राष्ट्रपति छनोट हुनुपर्ने माओवादीका नेताहरुले बताउन थालेपछि वर्तमान गठबन्धन टुट्न सक्ने संशय पनि रहेको छ। पुस २६ मा कांग्रेसले पनि प्रधानमन्त्रीमा दाहाललाई विश्वासको मत दिएपछि राजनीतिले नयाँ मोड लिएको थियो। कांग्रेसले विश्वास मत दिएपछि प्रधानमन्त्री प्रचण्डसहित माओवादी केन्द्रका अधिकांश नेताहरूले राष्ट्रिय सहमतिका आधारमा साझा व्यक्तिलाई राष्ट्रपति बनाउनुपर्ने सार्वजनिक रुपमा बोल्न थालेका छन्।माओवादी केन्द्रको पदाधिकारी बैठकले स्वार्थ मिल्नेसँग सहकार्य गर्ने निर्णय गर्दै त्यसको जिम्मेवारी अध्यक्ष प्रचण्डलाई दिएको छ। एमाले नेताहरु भने एमालेको उम्मेदवार राष्ट्रपति बन्ने यस अगाडि नै सहमति भएको अभिव्यक्ति निरन्तर दिइरहेका छन्। ओलीले राष्ट्रपति अन्य पार्टीलाई नछाड्ने अडान दोहोर्याइ रहेका छन्। प्रचण्डसँगको यस अगाडिको भेटमा ओलीले पूर्वसहमति अनुसार नै राष्ट्रपति चयन हुनुपर्ने धारणा राखेका हुन्।एमाले अध्यक्ष केपी शर्मा ओलीले पनि एमालेले उठाएको उम्मेदवार नै राष्ट्रपति हुने दाबी गर्दै आएका छन्। उनले माओवादीप्रति शंकाउपशंका गर्नु नपर्ने धारणा राख्दै आएका छन्। राष्ट्रपति निर्वाचनको मिति नजिकिन थालेपछि नेताहरुले छलफल तीब्र बनाएका हुन्। प्रधानमन्त्री प्रचण्डले राष्ट्रपतिका विषयमा छलफल गर्न खोजेपछि आइतबार साँझ कांग्रेस सभापति शेरबहादुर देउवालगायत नेता बालुवाटार पुगेका थिए। ओलीसँगको भेट्नु अगाडि आज बिहान पनि प्रधानमन्त्री प्रचण्ड र चिनियाँ राजदूतसँग भेटवार्ता भएको थियो। राजदूत सोङले राष्ट्रपति निर्वाचनबारे चासो राखेका थिए। प्रधानमन्त्री प्रचण्डले विश्वासको मत पाएपछि उनी कांग्रेसतिर ढल्किइरहेका छन्। राष्ट्रपति निर्वाचनलाई लिएर नेपाली कांग्रेसले सत्ता गठबन्धनलाई भत्काएर एमालेलाई एक्ल्याउने प्रयास गरिरहेको छ। राष्ट्रपति निर्वाचनका लागि फागुन १३ गते उम्मेदवारी दर्ता गर्ने कार्यतालिका रहेको छ। राष्ट्रपतिको निर्वाचनमा माओवादी केन्द्रको मतभार निर्णायक छ।
बिनाकसूर ८ वर्ष जेल,"तत्कालीन माओवादीले थालेको शसस्त्र युद्धमा लागेको भन्दै २०५७ सालमा सुर्खेतको घुमखहरेबाट उनलाई पक्राउ गरी तत्कालीन सरकारले राज्यविरुद्धको अपराधमा मुद्दा चलाएर जेल चलान गरेको थियो। जाजरकोट : बिना कसूर ८ वर्ष जेल सजाय दिएको भन्दै भेरी नगरपालिका६ की राधिका चन्दले सरकारसँग क्षतिपूर्ति माग गरेकी छन्। तत्कालीन माओवादीले थालेको शसस्त्र युद्धमा लागेको भन्दै २०५७ सालमा सुर्खेतको घुमखहरेबाट उनलाई पक्राउ गरी तत्कालीन सरकारले राज्यविरुद्धको अपराधमा मुद्दा चलाएर जेल चलान गरेको थियो। ८ वर्षपछि २०६५ सालमा जिल्ला अदालत सुर्खेतले उनलाई सफाइ दियो। अदालतको आदेशले जेलमुक्त भएको १४ वर्ष बित्तिसक्दा पनि राधिकालाई १० दिनसम्म प्रहरीले हिरासतमा राखेर दिएको चरम यातनाको पीडाले अहिले पनि सताउने गरेको छ। त्यतिबेला उनी १३ वर्षकी मात्र थिइन्। ८ वर्ष २ महिना ५ दिनसम्म बन्दी भएर कारागारमा भोग्नुपरेको पीडाले अहिले पनि सताउने गरेको उनको भनाइ छ। हिरासत र कारागारभित्र आफूले भोग्नुपरेको पीडालाई सम्झेर राधिका अहिले पनि बेलाबेलामा झस्किने तथा बर्बराउने गर्छिन्। राधिका यतिबेला न्यायको खोजीमा अदालतको ढोका ढक्ढक्याउने संकल्प गरेकी छन्। जाहेरीवालाको मागदाबीलाई अदालतले खारेजी गरेको आधिकारिक प्रमाणमा रहेर राधिकाले बिनाकसूर आफूले ८ वर्ष जेल जीवन बिताएकाले क्षतिपूर्ति सरकारले दिनुपर्ने दाबी गरेकी छन्। २०५७ सालमा आफू १३ वर्षको नाबालिका भएको बताउँदै राधिकाले १३ वर्षको नाबालिकालाई राज्यविरुद्धको अपराध र सजाय ऐन२०४६ को दफा ३, २ र ३, ४ ले गरेको व्यवस्था अनुसारको सजायको मागदावी राखी जेल सजाय दिन पाइने कुनै पनि कानुनी सुविधा नभएको जिकिर गरेकी छन्। प्रहरी सहायक निरीक्षक सुरेन्द्र केसीको जाहेरीले राज्यविरुद्धको अपराध मुद्दा लगाइसकेपछि ८ वर्ष २ महिना ५ दिन कारागारमा बन्दी बनाएर अनुसन्धान गरिएको थियो। राधिकाले भनिन्, जिल्ला कारागारामा ८ वर्ष २ महिना ५ दिनसम्म बन्दी बनाएर प्रहरीले लिएको बयान तथा गरेको अनुसन्धानबाट राज्यविरुद्धको अपराधमा संलग्न भएको आधिकारिक प्रमाण जुट्न नसकेपछि जिल्ला अदालतले मलाई २०६५ साल असार १८ गते सफाइ दिएको थियो। जेलमुक्त भए लगत्तै हालको भेरी नगरपालिका६ गंगटियाका युद्धवीर सिंहसँग विवाह गरेकी थिइन्। उनका एक छोरी र एक छोरा छन्। उनको परिवार अहिले भेरी नगरपालिका३ मा अस्थायी बसोबास गर्दै आएको छ। अहिले राधिका ३५ वर्षकी भइन्।"
स्वास्थ्यमन्त्री बिरामी सुरक्षासम्बन्धी सम्मेलनमा भाग लिन स्वीटजरल्याण्ड प्रस्थान,काठमाडौं : स्वास्थ्य तथा जनसङ्ख्यामन्त्री पदम गिरी स्वीटजरल्याण्ड प्रस्थान गरेका छन्। स्वीटजरल्याण्डको मोन्ट्रक्समा आयोजना हुने बिरामी सुरक्षासम्बन्धी पाँचौँ विश्व मन्त्रिस्तरीय शिखर सम्मेलनमा भाग लिन उनी मंगलबार राति गएका हुन्। सम्मेलनमा विश्वका विभिन्न देशका स्वास्थ्यमन्त्रीको सहभागिता हुने बताइएको छ । मन्त्रीसँगै मन्त्रालयका नीति तथा योजना महाशाखा प्रमुख डा कृष्णप्रसाद पौडेल र मन्त्रीका प्रमुख स्वकीय सचिव लक्ष्मण गिरीसमेत गएका हुन्। मन्त्री गिरी सम्मेलनमा भाग लिइ यही फागुन १४ गते स्वदेश फर्कने छन्। रासस
सांसद अरूण चौधरीले राष्ट्रपति निर्वाचनमा मतदान गर्न नपाउने,काठमाडौं : नागरिक उन्मु्क्ति पार्टीका सांसद अरूण चौधरीले राष्ट्रपति निर्वाचनमा मतदान गर्न नपाउने भएका छन्। थारूहट आन्दोलनका क्रममा आगजनी मुद्दामा जेल परेका सांसद चौधरी जेलमुक्त भएपनि उनको सांसद पद फुकुवा नभएपछि निर्वाचनमा भाग लिन नपाउने भएका हुन्। सरकारको सिफारिसमा राष्ट्रपति विद्यादेवी भण्डारीले कैदा मिनाह गरिदिएपछि सांसद चौधरी रिहाइ भएका हुन्। तर संसद सचिवालयले उनको निलम्बन पद फुकुवा गरेको छैन। उनीसँगै नेपाली कांग्रेस सांसद टेकबहादुर गुरूङले पनि मतदान गर्न नपाउने भएका छन्। सांसद भएपनि उनको भ्रष्टाचारसम्बन्धी मुद्दा विचाराधिन छ। यस्तै राष्ट्रिय स्वतन्त्र पार्टीका सभापति रवि लामिछानेको सांसद पद खारेज छ। नागरिकता विवादमा मुछिएपछि सर्वोच्च अदालतले उनको सांसद पद खारेज गरिदिएको हो। लामिछानेले अदालतको आदेशअनुसार पुन: नेपाली नागरिकता प्राप्त गरेका छन्। फागुन २५ मा हुने राष्ट्रपति निर्वाचनका लागि निर्वाचन आयोगले प्रकाशित गरेको मतदाता नामावलीमा चौधरीको नाम छैन। निर्वाचन आयोगले राष्ट्रपति निर्वाचनका लागि ८८१ जना मतदाताको नामावली सार्वनजिक गरेको छ। जसमध्ये प्रतिनिधिसभा र राष्ट्रियसभाका सदस्य ३३१ जना र प्रदेश सभाका ५५० जना सांसदले राष्ट्रपतिको निर्वाचनमा मतदान गर्ने मुख्य निर्वाचन अधिकृत महेश शर्मा पौडेलले अन्नपूर्णलाई जानकारी दिए। तीनजना सांसदले भने निर्वाचनमा भाग लिन नपाउने भएका छन्। संसाद अरूण चौधरी र टेकबहादुर गुरूङ निलम्बनमा छन्। चौधरी थारूहट आन्दोलनका क्रममा आगजनी मुद्दामा जेल परेका थिए। तर सरकारले जेलमुक्त गरेपनि उनको निलम्बित सांसद पद संसदबाट फुकुवा भएको छैन। यसैगरी भ्रष्टाचार मुद्दामा गुरूङ निलम्बनमा छन्। नागरिकता प्रकरणमा रवि लामिछानेको सांसद गुमेपछि उनको पद खाली छ। फागुन २५ गते हुने राष्ट्रपति निर्वाचनमा उम्मेदवार बन्न फागुन १३ गते मनोनयन दर्ता गर्नुपर्छ। नयाँ बानेश्वरस्थित सङ्घीय संसद् भवन परिसरमा दुईटा मतदान केन्द्र हुनेछन्। राष्ट्रपतिको निर्वाचनमा संघीय संसद्का दुवै सदन (प्रतिनिधिसभा र राष्ट्रियसभा) का सांसद र प्रदेशसभाका सदस्यले मात्रै मतदान गर्न पाउँछन्। हाल प्रतिनिधिसभामा २ सय ७४ सदस्य छन्। राष्ट्रियसभामा ५९ जना सदस्य छन्। संघीय संसद्को ३ सय ३४ मध्ये ३ सय ३३ कायम छन्। संघीय सांसदको मतभार २६ हजार ३ सय ७ हाल छ। संघीय संसद्को जम्मा मतभार भने २६ हजार ३ सय ८६ हो। प्रदेशसभामा ५ सय ५० छ। जसको मतभार २६ हजार ४ सय हुन्छ। राष्ट्रपतिको निर्वाचनका लागि जम्मा मतभार ५२ हजार ७ सय ७६ छ। जसको बहुमत २६ हजार ३ सय ८९ हुन्छ। राष्ट्रपति निर्वाचित हुन एकाउन्न प्रतिशत मत ल्याउनै पर्ने संवैधानिक व्यवस्था छ।
रेशमको रिहाइबारे नाउपाले माग्यो प्रधानमन्त्रीको आधिकारिक धारणा,"काठमाडौं : नागरिक उन्मुक्ति पार्टीले रेशम चौधरीको रिहाइको माग गरेको छ। बुधबार प्रतिनिधिसभा बैठकमा बोल्दै सांसद गंगाराम चौधरीले पार्टीका संरक्षक रेशमको रिहाइ नहुनुमा प्रधानमन्त्री पुष्पकमल दाहाल 'प्रचण्ड'को आधिकारिक धारणा माग गरेका हुन्। उनले यसअघि भएको सहमति अनुसार नागरिक उन्मुक्ति पार्टीका संरक्षक चौधरीलाई रिहा गर्ने प्रतिबद्धता कार्यान्वयन नभएको भन्दै सरकारको ध्यानाकर्षण गराए। प्रधानमन्त्रीले माघीमा रेशम चौधरीलाई रिहाइ गरेर उपहार दिने आश्वासन दिएको भन्दै अहिलेसम्म रिहाइ नगरेकोमा आक्रोश व्यक्त गरे। उनले भने,'प्रधानमन्त्रीज्यूले माघीसम्म रिहाइ गरेर उपहार दिने बताउनु भएको थियो। माघी आउनै लाग्यो। पटक पटक जानकारी गराउँदा पनि केही बोल्नु भएको छैन।' उनले लाल आयोगको प्रतिवेदन तत्काल सार्वजनिक गर्न पनि माग गरे। उनले माग पूरा नभए संसद अवरूद्ध गर्ने चेतावनी समेत दिए।"
"नाफा कमाउन लघुवित्तले जे पनि गरिरहेका छन्, नियमन गरौँ: गगन थापा","काठमाडौंः सांसद् गगन थापाले लघुवित्तहरूले नागरिकलाई निकै दुःख दिएको भन्दै सरकारको ध्यानाकर्षण गराएका छन्। आजको संसद् बैठकमा थापाले लघुवित्तको समस्या समाधान गर्न नेपाल राष्ट्र बैंक गम्भिर बन्नुपर्ने बताए। थापाले भने, अति न्यून आय भएका गरिबको आहालबाट निकाल्न काम होला भनेको कयौं लघुवित्त संस्थाको कारण गरिबहरू नै थला पर्न बाध्य छन्। अनुमति दिनेबेला हात फैलाउने तर सुपरिवेक्षण गर्दा मुठि कस्ने राष्ट्र बैंककै कारणले लघुवित्तको संकट देखिएको बताए। अनुचित नाफा कमाउन लघुवित्त संस्थाले जे पनि गरिरहेको बताए ।"
शरतसिंह भण्डारीले भने राष्ट्रपतिमा सबै दलका नेता महन्थ ठाकुरको नाममा सकारात्मक,"काठमाडौंः लोकतान्त्रिक समाजवादी पार्टी (लोसपा)का नेताहरूले शीर्ष दलका नेतालाई भेट गरी महन्थ ठाकुरलाई राष्ट्रपतिको उम्मेदवार बनाउन प्रस्ताव गरेका छन् । उनीहरूले बुधबार बिहान कांग्रेस सभापति शेरबहादुर देउवालाई भेटेका छन् । प्रधानमन्त्री पुष्पकमल दाहाल 'प्रचण्ड'ले राष्ट्रपतिमा राष्ट्रिय सहमति हुनुपर्नेमा जोड दिएको अवस्थामा अध्यक्ष महन्थ ठाकुरलाई राष्ट्रिय सहमतिमा राष्ट्रपति बनाउन प्रस्ताव गरेको लोसपाका नेता शरतसिंह भण्डारीले जानकारी दिए। नेता शरतसिंह भण्डारीले राष्ट्रपतिमा महन्थ ठाकुरको नाममा सभापति देउवा सकारात्मक रहेको बताए । छलफलका क्रममा कांग्रेस सभापति देउवाले सहमतिका लागि ठाकुर उपयुक्त पात्र भएपनि राष्ट्रपतिका विषयमा पार्टीभित्र निर्णायक छलफल नभएको बताएको भण्डारीले बताए। बैठकपछि पत्रकारहरूसँग भण्डारीले भने,राष्ट्रपति सहमतिका आधारमा बनाउने कुरा चलिरहेको छ । सहमतिका लागि उपयुक्त पात्र महन्थ ठाकुर हुनुहुन्छ भनेर भन्यौं । सबै दलका नेताहरू ठाकुरलाई राष्ट्रपति उम्मेदवार बनाउन सकारात्मक रहेको पाइयो। यसअघि लोसपाले प्रधानमन्त्री प्रचण्ड,एमाले अध्यक्ष केपी ओली लगायतका नेताहरूसँग भेटेर राष्ट्रपतिमा ठाकुरलाई सर्वसम्मत गर्न आग्रह गरेको थियो । राष्ट्रपति निर्वाचनको उम्मेदवारी दर्ता फाल्गुन १३ गते हुँदैछ। राष्ट्रपतिको निर्वाचन नजिकिएसँगै विभिन्न दलहरू आन्तरिक छलफलमा जुटेका छन् ।"
प्रधानन्यायाधीश नियुक्ति गर्न बारको दौडधुप,"हाम्रो न्यायालयको नेतृत्व एक वर्षदेखि कायममुकायमको भरमा चलिरहेको छ। काठमाडौं : संविधानको धारा २८४ (३) ले भनेको छ, संवैधानिक परिषद्ले प्रधानन्यायाधीश वा संवैधानिक निकायका कुनै प्रमुख वा पदाधिकारीको पद रिक्त हुनुभन्दा एक महिनाअगावै यस संविधानबमोजिम नियुक्तिका लागि सिफारिस गर्नुपर्नेछ। तर, हाम्रो न्यायालयको नेतृत्व कायममुकायमको भरमा चलेको एक वर्ष नाघे पनि नयाँ नियुक्तिको सुरसार छैन। नेपाल बार एसोसिएसनको प्रतिनिधिमण्डले मंगलबार प्रधानमन्त्री पुष्पकमल दाहाल प्रचण्डसँग भेट गरी यथाशीघ्र प्रधानन्यायाधीशको नियुक्ति प्रक्रिया अघि बढाउन माग गरेको छ। प्रधानमन्त्रीज्यू, न्यायालयलाई कार्यपालिका र व्यस्थापिकाबाट कमजोर बनाउने काम भएको छ, बार अध्यक्ष गोपालकृष्ण घिमिरेले प्रधानमन्त्री दाहालसँगको भेटमा भने, सर्वोच्च अदालत कायममुकायमको नेतृत्वमा चल्नुपर्ने अवस्था रहनु संवैधानिक व्यवस्था, लोकतन्त्र र विधिको शासन अनुकूल मान्न सकिँदैन। सरकार र संसद्बाट हेप्ने काम भएको छ। प्रधानन्यायाधीशको सिफारिसमा कुनै पनि निकायमा चासो नै भएन। न्यायालय केही होइन तत्कालीन प्रधानन्यायाधीश चोलेन्द्रशमशेर जबरा २०७८ फागुन १ मा महाभियोग प्रस्ताव दर्ता भएपछि निलम्बनमा परेका थिए। त्यसपछि झन्डै साढे सात महिना तत्कालीन वरिष्ठतम न्यायाधीश दीपककुमार कार्की कायममुकायम प्रधानन्यायाधीश बने । ६५ वर्षे उमेरहदका कारण उनले अनिवार्य अवकाश पाएपछि अर्का वरिष्ठतम न्यायाधीश हरिकृष्ण कार्की कायममुकायम प्रधानन्यायाधीश छन्। बारले यसअघि कानुन न्याय तथा संसदीय मामिलामन्त्री धु्रवबहादुर प्रधानसँग भेट गरी प्रधानन्यायाधीश नियुक्तिको सम्बन्धमा ढिलाइ नगर्न ध्यानाकर्षण गराएको थियो। बार अध्यक्ष घिमिरेले केही दिनभित्रै सभामुख, राष्ट्रियसभाको अध्यक्ष, प्रतिनिधिसभाको विपक्षी दलको नेता र प्रतिनिधिसभाको उपसभामुखलाई पनि भेट गरी ध्यानाकर्षण गराइने बताए। प्रधानमन्त्री दाहालसँगको भेटमा बार अध्यक्ष घिमिरेले प्रधानन्यायाधीश नियुक्तिको संवैधानिक दायित्व पूरा गर्नुपर्ने सम्बन्धित निकाय तथा पदाधिकारीले दायित्व पूरा नगरेकोमा ध्यानाकर्षण भएको बताएका थिए। प्रधानमन्त्रीले प्रधानन्यायाधीश सिफारिस र अन्य न्यायाधीश नियुक्तिको पहल गर्ने बताएका घिमिरेले सुनाए। भेटमा अध्यक्ष घिमिरेसहित महासचिव अञ्जिता खनाल, बागमती प्रदेश उपाध्यक्ष हर्क रावल, वरिष्ठ अधिवक्ता कृष्णप्रसाद भण्डारीलगायत सहभागी थिए। परिषद्को सिफारिसमा प्रधानन्यायाधीशको नियुक्ति राष्ट्रपतिबाट हुन्छ। प्रधानमन्त्री अध्यक्ष रहेको परिषद्मा प्रधानन्यायाधीश, प्रतिनिधिसभाको सभामुख, राष्ट्रियसभाको अध्यक्ष, प्रतिनिधिसभाको विपक्षी दलको नेता र प्रतिनिधिसभाको उपसभामुख सदस्य रहने व्यवस्था छ। प्रधानन्यायाधीश नियुक्तिको सिफारिस गर्दा परिषद्मा कानुन तथा न्यायमन्त्री सदस्यको रूपमा रहने संवैधानिक व्यवस्था छ। सर्वोच्चमा अदालतमा प्रधानन्यायाधीशका अतिरिक्त बढीमा २० जना न्यायाधीश रहने व्यवस्था छ। अहिले कायममुकायम प्रधानन्यायाधीशसहित १६ जना न्यायाधीश छन्। न्यायपरिषद्को सिफारिसमा सर्वोच्चका अन्य न्यायाधीशको नियुक्ति पनि राष्ट्रपतिबाट हुन्छ। प्रधानन्यायाधीशको अध्यक्षतामा न्याय परिषद् गठन हुने संवैधानिक व्यवस्था छ।"
एमालेको मिसन ग्रासरुट अभियान : उपलब्धि के हुन्छ ?,"एमाले महासचिव शंकर पोखरेलले मिसन ग्रासरुट केन्द्रीय नेतृत्वलाई आधारभूत तहका कार्यकर्तासँग र आधारभूत तहका कार्यकर्तालाई नेतृत्वसँग जोड्ने अभियान भएको जानकारी दिएका छन्। काठमाडौं : नेकपा एमालेले दुईमहिने पार्टी सुदृढीकरण तथा विस्तारका लागि मिसन ग्रासरुटअभियान गरिरहेको छ। एमाले अध्यक्ष केपी शर्मा ओली आफैं अभियानको संयोजक बनेका छन्। पार्टीका पोलिटब्युरो र केन्द्रीय कमिटी सदस्यहरूलाई अभियानको केन्द्रीय प्रतिनिधिका रूपमा पालिका तहमा खटाइएका छन्। उनीहरूलाई दुई महिनाको जिम्मेवारी दिएर अभियान सञ्चालन गरिएको छ भने उपाध्यक्षदेखि स्थायी कमिटीसम्मका नेताहरूको टिमले अभियानको अनुगमन र संयोजन छन्। अभियानमा एमालेले पार्टी सदस्यता नवीकरण, कमिटीहरूको व्यवस्थापन, प्रशिक्षण, भेला, बैठक, अन्तक्रिया र स्थानीय तहको समस्याहरू बुझ्ने, पार्टीभित्रको अन्तरविरोध बुझ्ने र त्यसलाई हल गर्नेसहितको कार्यक्रम सञ्चालन गरेको छ। एमाले महासचिव शंकर पोखरेलले मिसन ग्रासरुट केन्द्रीय नेतृत्वलाई आधारभूत तहका कार्यकर्तासँग र आधारभूत तहका कार्यकर्तालाई नेतृत्वसँग जोड्ने अभियान भएको जानकारी दिएका छन्। उनले भने, मिसन ग्रासरुट अभियान समग्रतामा सिंगो पार्टीलाई आम जनतासँग जोड्ने अभियान हो।भविष्यमा एमालेलाई बहुमत प्राप्त बलियो राष्ट्रिय शक्तिका रुपमा स्थापित गर्नेगरी पार्टीको सदस्यतालाई भौतिक उपस्थितिमा व्यवस्थित गर्ने अभियान भएको उनको भनाई छ। अभियानले समृद्ध नेपाल सुखी नेपालीको राष्ट्रिय आकांक्षा पूरा गर्न सक्ने गरी एकल बहुमत प्राप्त गर्न सक्ने बलियो राष्ट्रिय शक्तिका रुपमा पार्टीको सुदृढ हुने महासचिव पोखरेलको विश्वास छ। उनले मिसन ग्रासरुटलाई पार्टी सुदृढीकरण र विस्तार अभियानका रुपमा सिर्जनात्मक ढंगले अघि बढाउन निर्देशन दिएका छन्।"
"प्रतिनिधिसभा बैठक बस्दै, के छ कार्यसूची?",काठमाडौं : संघीय संसदअन्तर्गतको प्रतिनिधिसभा बैठक बस्दैछ। दिउँसो १ बजे बस्ने बैठकमा नियमावली मस्यौदा समितिको प्रतिवेदन पेश हुने र सम्पत्ति शुद्धिकरण निवारण तथा व्यावसायिक वातावरण प्रवर्द्धन सम्बन्धी केही ऐनलाई संशोधन गर्ने विधेयकमाथि विचार गरियोस् भनी प्रस्ताव प्रस्तुत हुने संभावित कार्यसूची छ। संघीय संसदको महासचिव डाभरतराज गौतमका अनुसार बैठकमा प्रतिनिधिसभा नियमावली मस्यौदा समितिका सभापति चित्रबहादुर केसीले प्रतिनिधिसभा नियमावली मस्यौदा समितिको प्रतिवेदन २०७९ पेश गर्नेछन्। यस्तै कानुन न्याय तथा संसदीय मामिलामन्त्री ध्रुवबहादुर प्रधानले सम्पत्ति शुद्धिकरण निवारण तथा व्यावसायिक वातावरण प्रवर्द्धन सम्बन्धी केही ऐनलाई संशोधन गर्ने विधेयक २०७९ माथि विचार गरियोस् भनी प्रस्ताव प्रस्तुत गर्ने संभावित कार्यसूचीमा उल्लेख छ।
अरूण चौधरीको निलम्बित सांसद पद फुकुवा,काठमाडौं : नागरिक उन्मुक्ति पार्टीका सांसद अरूण चौधरीको सांसद निलम्बित पद फुकुवा भएको छ। सभामुख देवराज घिमिरेले राष्ट्रपति कार्यालयबाट प्राप्त सांसद चौधरीलाई आममाफी दिएको पत्र पढेर सुनाएका थिए। योसँगै निलम्बित चौधरीको सांसद पद फुकुवा भएको हो। सरकारको सिफारिसमा राष्ट्रपति विद्यादेवी भण्डारीले चौधरीलाई आममाफी दिएपछि रिहाइ भएका थिए। सांसद पद फुकुवा नभएपछि उनको नाम राष्ट्रपति निर्वाचनका लागि मतदाता नामावलीमा समावेश थिएन। संसदमा जानकारी भएसँगै संसद सचिवालयले निर्वाचन कार्यालयलाई पत्र पठाएपछि उनको नाम मतदाता नामावलीमा समावेश हुनेछ। थारूहट आन्दोलनका क्रममा आगजनी मुद्दामा चौधरी जेल परेका थिए। उनी जेल परेपछि सांसद पद निलम्बित भएको थियो।
"राष्ट्रपतिबारे प्रचण्डओली आआफ्नै अडानमा, छलफल निष्कर्षविहीन",ओलीले पूर्वसहमति अनुसार नै एमालेले बनाएको राष्ट्रपति उम्मेदवार नै सत्ता साझेदार दलको उम्मेदवार हुनुपर्ने धारणा राखेका छन्। काठमाडौं : प्रधानमन्त्री पुष्पकमल दाहाल 'प्रचण्ड' र नेकपा एमालेका अध्यक्ष केपी शर्मा ओलीको भेटवार्ता निष्कर्षविहीन भएको छ। बुधबार बिहान माओवादी केन्द्रका अध्यक्षसमेत रहेका प्रचण्ड र ओलीबीच बालुवाटारमा राष्ट्रपतिको उम्मेदवारबारे छलफल भएको हो। तर प्रचण्ड र ओली आआफ्नो अडानमा रहँदा छलफल निष्कर्षविहीन बनेको छ। पुस १० गते प्रचण्डलाई प्रधानमन्त्री बनाउँदा एमालेबाट राष्ट्रपति बनाउने भद्रसहमति भएपनि माओवादीले भने राष्ट्रपतिमा राष्ट्रिय सहमति खोज्ने भन्दै एमालेलाई सहयोग नगर्ने संकेत दिएको छ। पुस २६ मा कांग्रेसले पनि प्रधानमन्त्रीमा दाहाललाई विश्वासको मत दिएपछि राजनीतिले नयाँ मोड लिएको थियो। कांग्रेसले विश्वास मत दिएपछि प्रधानमन्त्री प्रचण्डसहित माओवादी केन्द्रका अधिकांश नेताहरूले राष्ट्रिय सहमतिका आधारमा साझा व्यक्तिलाई राष्ट्रपति बनाउनुपर्ने सार्वजनिक रुपमा बोल्न थालेका छन्। माओवादी केन्द्रको पदाधिकारी बैठकले स्वार्थ मिल्नेसँग सहकार्य गर्ने निर्णय गर्दै त्यसको जिम्मेवारी अध्यक्ष प्रचण्डलाई दिएको छ। एमाले नेताहरु भने एमालेको उम्मेदवार राष्ट्रपति बन्ने यस अगाडि नै सहमति भएको अभिव्यक्ति निरन्तर दिइरहेका छन्। पछिल्लो समयमा प्रधानमन्त्री प्रचण्डले विश्वासको मत पाएपछि उनी कांग्रेसतिर ढल्किइरहेका छन्। राष्ट्रपति निर्वाचनलाई लिएर नेपाली कांग्रेसले सत्ता गठबन्धनलाई भत्काएर एमालेलाई एक्ल्याउने प्रयास गरिरहेको छ। फागुन २५ गते हुने राष्ट्रपति निर्वाचनका लागि फागुन १३ गते उम्मेदवारी दर्ता गर्ने कार्यतालिका रहेको छ। आज मतदाता नामावली प्रकाशित भइरहेको छ। राष्ट्रपतिको निर्वाचनमा माओवादी केन्द्रको मतभार निर्णायक छ।
सञ्चार मन्त्रीको प्रेस विज्ञमा नरेन्द्र केसी नियुक्त,काठमाडौंः सञ्चार तथा सूचना प्रविधि मन्त्री रेखा शर्माको प्रेस विज्ञमा नरेन्द्र केसी नियुक्त भएका छन् । मन्त्री परिषद् बैठकले केसीलाई प्रेस विज्ञमा नियुक्त गरेको हो । दाङका केसी विगत २० वर्षदेखि पत्रकारितामा सक्रिय छन् ।
प्रचण्ड र ओलीपछि देउवालाई भेटेर लोसपाले भन्यो महन्थ ठाकुरलाई राष्ट्रपति बनाऔं,"अध्यक्ष ठाकुरसहितको टोलीले बुधबार बिहान कांग्रेस सभापति शेरबहादुर देउवालाई भेटेर राष्ट्रिय सहमतिका आधारमा ठाकुरलाई राष्ट्रपति बनाउन आग्रह गरेको हो। काठमाडौं : लोकतान्त्रिक समाजवादी पार्टी(लोसपा)ले आफ्ना अध्यक्ष महन्थ ठाकुरलाई राष्ट्रपतिमा समर्थन गर्न नेपाली कांग्रेसलाई आग्रह गरेको छ। अध्यक्ष ठाकुरसहितको टोलीले बुधबार बिहान कांग्रेस सभापति शेरबहादुर देउवालाई भेटेर राष्ट्रिय सहमतिका आधारमा ठाकुरलाई राष्ट्रपति बनाउन आग्रह गरेको हो। लोसपाले मंगलबार अध्यक्ष महन्थ ठाकुरलाई राष्ट्रपति बनाउन सबै राजनीतिक दलसँग लबिङ गर्ने निर्णय गरेको थियो। मंगलबार दिउँसो प्रधानमन्त्री पुष्पकमल दाहाल र एमाले अध्यक्ष केपी शर्मा ओलीलाई छुट्टाछुट्टै भेटवार्ता गरेका ठाकुरसहितको टोली बुधबार बिहान देउवा भेट्न धुम्बाराही पुगेका हुन्। राष्ट्रपति निर्वाचनका लागि मनोनयन दर्ताको समय नजिकिएसँगै राजनीतिक दलका शीर्ष नेताहरुको भेटघाट र छलफल बाक्लिएको छ। आफूलाई राष्ट्रपतिको साझा उम्मेदवार बनाउने प्रस्ताव लिएर बालुवाटार र बालकोट गएका ठाकुरले धुम्बाराहीमा पनि छलफल गरेका हुन्। लोसपा प्रतिनिधि सभा र प्रदेश सभा निर्वाचनमा कांग्रेसकै गठबन्धनमा सहभागी थियो। शीर्ष नेतासँगको भेटमा ठाकुरले राष्ट्रिय सहमति गर्दा आफूहरूको समर्थन रहेको र आफूलाई साझा उम्मेदवारको रूपमा अगाडि बढाउन प्रस्ताव गरेका हुन्। ओली र प्रचण्डले भने यस विषयमा बृहत् छलफल गर्नुपर्ने बताएका थिए। छलफलमा ठाकुरसहित राजेन्द्र महतो, अनिल झा, सर्वेन्द्रनाथ सुक्ला र शरतसिंह भण्डारी सक्रिय छन्।"
संसदमा उठेका प्रश्नको सम्बन्धित मन्त्रीले जवाफ दिनुपर्यो :दीपक गिरी,"काठमाडौंः सांसद् दीपक गिरीले सांसद्हरूले संसद्मा उठाएका प्रश्नहरूको सम्बन्धित मन्त्रीले जवाफ दिनुपर्ने बताएका छन् । गिरीले संसद्मा विषय उठाए पनि सरोकारवाला मन्त्रीबाट जवाफ नआएको भन्दै सभामुखमार्फत् सरकारको ध्यानाकर्षण गराएका हुन् । उनले घोराही तुलसीपुर सडक खण्डको अवस्था विजोग भएको जानकारी गराए। गिरीले भने,घोराही तुलसीपुर सडकखण्डको अवस्था विजोग छ । सुन्दैछु यो सडक निर्माण कार्यको ठेक्का पनि रद्ध हुँदैछ । सभामुख महोदयमार्फत् ध्यानाकर्षण गराउँछु की शून्य समयमा उठाएको प्रश्नको जवाफ सम्बन्धित मन्त्रीले दिनुपर्छ ।"
पुनर्स्थापनाको २२ वर्षमा पनि कृषि बधुवा मजदुरको अवस्था फेरिएन,"काठमाडौं : कमैया निषेध गर्ने ऐन २०५८ मार्फत सरकारले हरुवा चरुवा लगायत सबै किसिमका कमैया श्रमिक, कृषि मजदुरहरु मुक्त गरेको थियो। कृषि बधुवा मजदुरको परिवारको मुक्ति, असमानता, विभेद तथा शोषणयुक्त समाजको अन्त्य गर्न उक्त ऐन ल्याइएको थियो। तर सरकारले मुक्त गरेको २२ वर्ष पुगिसक्दा पनि कमैया, कमलरी, हलिया लगायत कृषि मजदुरको अवस्था उस्तै छ। ऐनको पूर्ण कार्यान्वयन हुन नसकेको भन्दै राष्ट्रिय कृषि बधुवा मजदुर संघर्ष समितिले आन्दोलन गर्ने चेतावनी दिएको छ। राजधानीमा भएको एक कार्यक्रममा मुक्त कमलरी समितिका अध्यक्ष हिरामोती चौधरीले सरकारले मुक्त गरेका कमलरीहरुको सही तरिकाले समाजमा पुनर्स्थापना हुन नसकेको बताइन्। उनी भन्छिन्, 'कमलरीहरु पहिले मालिकको घरमा बसेर काम गर्थे, अहिले घरमै बसेरै मालिककै काम गर्छन्। पहिले रुखो सुखो भए पनि खान पाउथे, अहिले घरमा केही छैन, खान लाउन नै गारो छ। सरकारले मुक्त घोषण त गर्यो तर पुनर्स्थापना भएन। मालिकको घरमा काम गर्दा गर्दै कति कमलरीहरु कुमारी आमा बने। कति अभिभावकविहीन बने। कतिले त ज्यानसमेत गुमाए।' मुक्त कमैया जागरण समितिका अध्यक्ष विरुनुदेवी थारुले मुक्त कमैया घोषणा भएको २२ वर्ष पुगिसक्दा पनि कमैयाहरु अलपत्र परेको बताइन्। उनी भन्छिन्, 'कमैयालाई मुक्त गर्दा सरकारले दिने भनेको जग्गा पनि अहिलेसम्म सबैले पाएका छैनौं। कतिपय जग्गा जंगलमा छन्। केही खोलामा छ त केही सुकुम्बासी बस्तीभित्र छ। यसरी हामीलाई दिने भनिएको जग्गामा खेती गरी खाने अवस्था छैन। ' अधिकारकर्मी गणेश विकले सरकारले लगत संकलनमा कमैया श्रमिकलाई छुटाएको बताएका छन्। सरकारले सबै प्रकारका कृषि बधुवा मजदुर मुक्त गर्ने भने पनि धेरै श्रमिकहरु लगत संकलनमै छुटेको जानकारी दिए। उनी भन्छन्, 'सरकारले पुन लगत संकलन गरी सबै प्रकाका कृषि बधुवा मजदुरको पुनर्स्थापना गर्नुपर्छ।' सरकारले ३२ हजार ५०९ कमैया परिवार र १४ हजार ७७५ हलिया परिवारलाई परिचयपत्र वितरण गरिसकेको छ। त्यसमध्ये २५ हजार १९५ मुक्तकमैया र १३ हजार ५४६ मुक्तहलियाको मात्रै पुर्नस्थापना भएको सरकारी तथ्यांक छ। अन्य पीडितहरुले पुर्नस्थापना, परिचयपत्र, जग्गा तथा उचित संरक्षण नपाएको बताउँदै आएका छन्। मुक्त हलिया राजमती मण्डलले बिना योजना सरकारले तराईमा काम गरिखाएका हलिया मुक्त गरेपछि अझ बढी दुख पाएको बताइन्। उनी भन्छिन्, 'मुक्तिको भरमा जीवन चलाउन गाह्रो हुने रहेछ। पहिले दुख नै भए पनि काम पाएका थियौं। मालिककै घरमा छेउ कुनामा बस्न पाएका थियौं। तर अहिले न घरबास छ न काम छ न खान गाँस नै ?' राष्ट्रिय हरुवा चरुवा मञ्चका लागेन्द्र सदाले पनि राजमतीको जस्तै दुख सुनाए। उनी भन्छन्, 'हरुवा चरुवाको दुख कसैले सुनेन। जग्गाको भाउ बढेर छोइनसक्नु छ। काम गर्दे आएको घरबाट हामी निकालियौं। न खानाको ठेगान छ न कामको नै झन उठिबास लायो हाम्रो त। सरकाले कि रोजगार दिनुपर्यो कि जग्गा जमिन दिनुपर्यो। यसै मुक्त घोषणा गरेर के हुन्छ ?' राजधानीमा भेला भएका कृषि बधुवा मजदुर समितिका सदस्यहरुले सरकारले लगत संकलन गर्ने क्रममा नै झारा टारेको बताए। समितीका संयोजक दर्शनलाल मण्डलले मुक्त घोषणा गर्देमा सरकारको दायीत्य पुरा नहुने बतए। उनी भन्छन्, २०५८ सालदेखि सरकारले विभिन्न बहानामा धेरै पटक हामीलाई मुक्त गरिरह्यो। तर सही तरिकाले पुनर्स्थापना गरेन। पुस्तौं पुस्ता साहुको घरमा बिताएका हामीहरु कहाँ गएर घर बनाउनु ? कहाँ गएर परिवार पाल्नु ?' सरकारले आधारभूत आवश्यकतामा समेत ध्यान दिन सकेको छैन। केहीलाई परिचयपत्र दिए पनि सबैलाई समेट्न नसकेको उनीहरुको आरोप छ। दास प्रथाको रुपमा रहेको हरवाचरवा प्रथालाई यही २०७९ साल साउनमा तत्कालीन प्रधानमन्त्री शेरबहादुर देउवाले मुक्तिको घोषणा गरेका थिए। कमैया मुक्तिको २२ औ मुक्तिदिवसको अवसरमा हरवाचरवा मुक्त घोषणा गरेको थियो। मुक्त घोषणा भएको ६ महिना पुगिसक्दा पनि कुनै ठोस निर्णय हुन नसकेको संघर्ष समितिको आरोप छ। उनीहरुले सरकारसँग १० बुँदे माग राख्दै पूरा नभए आन्दोलनमा जाने बताएका छन्। गत साउनको घोषणा पूरा गर्न उनीहरुले सरकारका नाममा पुनर्स्थापनाको बजेटसहितको कार्ययोजना निर्माण गर्न माग गरेका छन्। लगत संकलनमा छुटेकालाई पुन लगतमा समेटिनुपर्ने, यस्ता व्यक्तिहरुलाई संघ, प्रदेश र स्थानीय निकायले महत्त्वको साथ सहयोग गर्नुपर्ने माग गरेका छन्।"
प्रतिनिधिसभा बैठक (लाइभ),काठमाडौं :संघीय संसदअन्तर्गतको प्रतिनिधिसभा बैठक सुरू भएको छ। बैठकमा नियमावली मस्यौदा समितिको प्रतिवेदन पेश हुने र सम्पत्ति शुद्धिकरण निवारण तथा व्यावसायिक वातावरण प्रवर्द्धन सम्;बन्धी केही ऐनलाई संशोधन गर्ने विधेयकमाथि विचार गरियोस् भनी प्रस्ताव प्रस्तुत हुने कार्यसूची छ। संघीय संसदको महासचिव डाभरतराज गौतमका अनुसार बैठकमा प्रतिनिधिसभा नियमावली मस्यौदा समितिका सभापति चित्रबहादुर केसीले प्रतिनिधिसभा नियमावली मस्यौदा समितिको प्रतिवेदन २०७९ पेश गर्नेछन्। यस्तै कानुन न्याय तथा संसदीय मामिलामन्त्री ध्रुवबहादुर प्रधानले सम्पत्ति शुद्धिकरण निवारण तथा व्यावसायिक वातावरण प्रवर्द्धन सम्बन्धी केही ऐनलाई संशोधन गर्ने विधेयक २०७९ माथि विचार गरियोस् भनी प्रस्ताव प्रस्तुत गर्ने संभावित कार्यसूचीमा उल्लेख छ।
संकटमा प्रचण्ड,"पछिल्लो राजनीतिक परिदृश्यमा कांग्रेस सभापति शेरबहादुर देउवा, एमाले अध्यक्ष केपी शर्मा ओली, माओवादी केन्द्रका अध्यक्ष प्रचण्डमध्ये को पछारिने भन्ने अनुमान गर्न गाह्रो छ। एकले अर्कोलाई बोकेर तेस्रोलाई माथ दिने रणनीतिमा तीनै जना देखिएका छन्। एमालेसँगको गठबन्धन कायम राख्ने कि कांग्रेससँग मितेरी गाँसेर पुरानो गठबन्धन बिउत्याउने ? यो निर्णय लिन प्रचण्डले सकिरहेका छैनन्। काठमाडौं : राष्ट्रपति निर्वाचन जति नजिकिँदै छ उति अप्ठेरोमा परिरहेका छन् प्रधानमन्त्री पुष्पकमल दाहाल प्रचण्ड। उनको पार्टी माओवादी केन्द्रको पदाधिकारी बैठकले सोमबार पुस १० को सहमतिको परिस्थिति फेरिएको निष्कर्ष निकाले पनि राष्ट्रपतिमा कसलाई समर्थन गर्ने भनेर निर्णय लिन सकेन। तर, उसको सन्देश थियो, एमालेलाई राष्ट्रपतिमा समर्थन गर्न सकिँदैन। प्रचण्डबाट जुनसुकै बेला पनि धोखा हुन सक्ने बुझेका एमाले अध्यक्ष केपी शर्मा ओलीले सोमबारै अर्को कार्ड फ्याँके, एकीकृत समाजवादीका अध्यक्ष माधवकुमार नेपाल राष्ट्रपति उम्मेदवार। ओलीको यो कदमले प्रधानमन्त्री दाहाल झनै संकटमा परेका छन्। एमालेको समर्थनमा नेपाल उम्मेदवार बने कसलाई समर्थन गर्ने ? जब कि सत्ता गठबन्धन नतोडे पनि उनी कांग्रेसतिर निकट भएका छन्। फाइल तस्बिर। राष्ट्रपतिको निर्वाचन परिणामले नै प्रचण्ड सत्ताको आयु निर्धारण गर्नेछ। पुस १० मा प्रचण्डलाई प्रधानमन्त्री बनाउँदाको सहमति कार्यान्वयन नगरेको भन्दै निर्वाचनपछि ओलीले सत्तापलटको खेल सुरु गर्न सक्छन्। अर्कोतिर नेपालले साथ छाडे बहुमत टिकाइरहन कठिन हुन्छ। कांग्रेसले राष्ट्रपति नपाए सरकारलाई दिएको समर्थन फिर्ता लिन सक्छ। यसकारण दोसाँधमा देखिएका प्रचण्ड। उनले यति बेला आफ्ना दुई खुट्टा यति बेला राजनीतिका दुई डुंगामा राखेका छन्। एमालेसँगको गठबन्धन कायम राख्ने कि कांग्रेससँग मितेरी गाँसेर पुरानो गठबन्धन बिउत्याउने ? यो निर्णय लिन सकिरहेका छैनन्। ओलीको समर्थनमा प्रधानमन्त्री नियुक्त भए पनि मन्त्री चयनदेखि प्रचण्डको खटपट सुरु भएको थियो। आफूसँगै राख्ने भनेका गृह, ऊर्जालगायत शक्तिशाली मन्त्रालय प्रचण्डको हातबाट फुत्कियो। त्यसपछि उनी ओलीसँग झस्किए। उनले भित्रभित्रै कांग्रेससँग विश्वासको मतका लागि हात बढाए। पुस २६ मा विश्वासको मत पाएपछि परिस्थिति बदलिएको भन्दै राष्ट्रिय सहमति चाहिने भन्न थाले। राष्ट्रपति एमालेलाई दिए सत्ताको कमान्ड ओलीको हातमा जाने भयकै कारण कांग्रेससँग नजिकिए। कुनै पनि हालतमा ओलीले प्रस्ताव गरेको व्यक्तिलाई राष्ट्रपति नबनाउने योजनामा लागे प्रचण्ड। तर, ओलीले नेपालकै नाम प्रस्ताव गरेपछि राजनीतिक वृत्त नै तरंगित छ। ओलीले नेपाललाई भेटेर प्रस्ताव गरेको भोलिपल्ट अर्थात् मंगलबार एकीकृत समाजवादी नेता कृष्णकुमार श्रेष्ठसँग भेट गरेका छन्। राष्ट्रपति निर्वाचन र पार्टी एकताका विषय उनीहरूबीच एक घण्टा छलफल चलेको जनाइएको छ। श्रेष्ठ ओलीलाई भेट्न बालकोट पुगेका थिए। एमाले र कांग्रेससँग खेलिरहेका प्रचण्डलाई ओलीको यो कदमले झस्काइदिएको छ। कांग्रेसलाई राष्ट्रपति दिएर एमालेलाई साइजमा राख्ने उनको रणनीतिमा यसले धक्का दिएको छ। जता स्वार्थ मिल्छ उतै ढल्किने पाराले प्रचण्डको कुर्सी असुरक्षित हुने सम्भावना रहेको विश्लेषक बताउँछन्। राजनीतिक विश्लेषक डम्बर खतिवडा हाम्रो राजनीतिमा कति बेला कस्तो अवस्था आउँछ भन्ने आकलन गर्न नसकिने बताउँछन्। उनी राष्ट्रपतिको निर्वाचनले यो गठबन्धन भत्किन पनि सक्ने औंल्याउँछन्। पछिल्लो राजनीतिक परिदृश्यमा कांग्रेस सभापति शेरबहादुर देउवा, एमाले अध्यक्ष ओली, माओवादी अध्यक्ष दाहालमध्ये को पछारिने भन्ने अनुमान गर्न गाह्रो छ। एकले अर्कोलाई बोकेर तेस्रोलाई माथ दिने रणनीतिमा तीनै जना देखिएका छन्। एमालेले खेलेको कार्डले प्रचण्ड र देउवालाई सशंकित बनाएको छ। देउवाले प्रधानमन्त्रीको लोभ गर्दा पुस १० मा सबै पद गुमाएका थिए। यो गठबन्धन बदल्न खोज्दा प्रचण्ड जोखिममा देखिन्छन्। दुई नाउमा दुई खुट्टा राख्दा १० गतेको सहमतिअनुसार आधाआधा कार्यकाल प्रधानमन्त्री हुने अवसरबाट पनि उनी बञ्चित हुन सक्छन्। पाँच वर्ष नै प्रधानमन्त्री बन्ने रणनीतिमा लागेका प्रचण्ड राष्ट्रपति निर्वाचनमा नै यताउता नहोलान् भन्न नसकिने विश्लेषक बताउँछन्। जोखिमका सम्भावित परिदृश्य एमालेले नेपाललाई राष्ट्रपति र जसपालाई उपराष्ट्रपति दिएर अघि बढ्ने रणनीति बनाएको देखिएको छ। आफ्नो नहुने भएपछि कांग्रेसलाई दिन भन्दा यो विकल्प उत्तम हुने एमाले नेताको विश्लेषण छ। नेपालसँग मिल्दा प्रतिनिधिसभामा एमालेको ८९ सिट हुन्छ। जुन कांग्रेसको बराबर हो। एमालेबाटै बिद्रोह गरेर निर्वाचित योगेन्द्र मण्डल थप्दा सबैभन्दा ठूलो पार्टी बन्छ। जसबाट संविधानको धारा ७६(३) जान पनि सजिलो हुन्छ। पार्टी समाहित भएर गठबन्धन मात्रै भए पनि रास्वपा (१९), राप्रपा (१४) एमालेका साथमा छन्। जसपा (१२) र जनमत (६) थपिँदा माओवादीबाहेक नै बहुमत पुग्छ। जसपालाई उपराष्ट्रपति दिए नयाँ समीकरण अघि बढ्ने सम्भावना उत्तिकै देखिन्छ। कांग्रेस र माओवादीलाई बाहिर राखे पनि सरकार बन्ने अवस्था छ। पुस १० को सहमति तोडिए के हुन्छ ? नयाँ समीकरण बनाउँदा पुस १० मा राष्ट्रपति पद एमालेले पाउने सहमति भएको भनिएको थियो। माओवादीले परिस्थिति फेरिएको निष्कर्ष निकालेको छ। यो भनेको राष्ट्रपतिमा उसले एमालेलाई समर्थन नगर्ने भन्ने हो। उक्त पार्टीले राष्ट्रिय सहमति हुनुपर्ने भन्दै निर्णय लिन अलमल गरिरहेको छ। स्वार्थ मिल्नेसँग सहकार्य गर्ने भन्न थालेको छ। यो अवस्थामा एमालेले नयाँ समीकरण बनाउन सक्ने सम्भावना पनि उत्तिकै छ। कांग्रेसलाई समर्थन गर्न सक्ने सम्भावनालाई पनि नकार्न सकिँदैन। त्यसले जताबाट पनि प्रचण्डलाई नै अप्ठ्यारोमा पार्ने विश्लेषक बताउँछन्। अन्य दलका नेताको सम्भावना कति ? लोकतान्त्रिक समाजवादी पार्टीका अध्यक्ष महन्थ ठाकुर पनि राष्ट्रपतिका आंकाक्षी छन्। आफ्नो प्रस्ताव लिएर अध्यक्ष ठाकुर प्रधानमन्त्रीलाई भेट्न बालुवाटार पुगेका छन्। उनले आफूलाई राष्ट्रिय सहमतिको राष्ट्रपति बनाउन प्रधानमन्त्रीसँग आग्रह गरेका छन्। उनको पार्टीको मतभार कमजोर रहेका कारण ठूलो दलको साथ नभएसम्म सहज भने देखिँदैन। प्रतिनिधिसभा चार सिट मात्रै लोसपाले जितेको छ। अर्का आकांक्षी हुन्, पूर्वप्रधानमन्त्री डा बाबुराम भट्टराई। माओवादीले नै भट्टराईलाई राष्ट्रपति बनाउने भनेर गोरखामा प्रचण्डलाई सहयोग गर्न लगाएको थियो। सामाजिक सञ्जालमा खरो प्रतिक्रिया दिइरहने डा भट्टराई पछिल्लो दिन नरम देखिनुमा राष्ट्रपति निर्वाचन नै कारक देखिएको छ। स्वतन्त्र व्यक्तिको सम्भावना कति ? राष्ट्रपतिमा पूर्वप्रधानन्यायाधीश कल्याण श्रेष्ठ, पूर्वसभामुख दमननाथ ढुंगाना, पूर्वमन्त्री नीलाम्बर आचार्यसहित विश्लेषक डालोकराज बराल, नागरिक अगुवा डा देवेन्द्रराज पाण्डे, पूर्वप्रदेश प्रमुख अनुराधा कोइराला, वरिष्ठ अधिवक्ता शम्भु थापालगायत व्यक्तिको नाम पनि आयो। साझा र गैरदलीय उम्मेदवार बनाउनुपर्ने लबिङ पनि चलेकै छ। प्रधानमन्त्री नै साझा गैरदलीय व्यक्तिको खोजी लागेका छन्। कांग्रेस र एमालेभन्दा बाहिरका व्यक्तिलाई राष्ट्रपति बनाउन माओवादी चाहन्छ। तर गैरदलीय व्यक्ति राष्ट्रपति बन्ने सम्भावना न्यून हुँदै गएको छ। गठबन्धनको सर्त लागू भए के हुन्छ ? पुस १० को सहमति कायम रहे एमालेले प्रस्ताव गरेका उम्मेदवार राष्ट्रपति हुनेछन्। एमालेबाट वरिष्ठ उपाध्यक्ष ईश्वर पोखरेल, उपाध्यक्षहरू सुवासचन्द्र नेम्बाङ, युवराज ज्ञवाली, अष्टलक्ष्मी शाक्य, उपमहासचिव विष्णु रिमाल, पूर्व मुख्यमन्त्री डोरमणि पौडेल, गोमा देवकोटा, गुरु बरालसम्मको नाम चर्चामा छ। गठबन्धनको सहमतिअनुसार भए यिनै नेतामध्ये एक जना राष्ट्रपति बन्नेछन्। तर, यो सम्भावना घट्दै गएको छ। एमालेले प्रस्ताव गरेको व्यक्ति राष्ट्रपति हुने सम्भावना भए पनि एमालेकै व्यक्ति भने हुने कम सम्भावना छ। यो गठबन्धनमा एमाले, माओवादी, राष्ट्रिय स्वतन्त्र पार्टी, राष्ट्रिय प्रजातन्त्र पार्टी, जनमत पार्टी, नागरिक उन्मुक्ति पार्टीसहित ३ स्वतन्त्र सांसद पनि छ। एमाले, माओवादी, रास्वपा, राप्रपा मिल्दा नै राष्ट्रपतिमा स्पष्ट बहुमत पुग्छ। एकीकृत समाजवादी नेता मुकुन्द न्यौपाने एमाले र माओवादीले फराकिलो सोच बनाएर एकीकृत समाजवादीलाई राष्ट्रपति दिनुपर्ने बताउँछन्। एमालेसँग एकता गरी एक देश एक कम्युनिष्ट पार्टी बनाउनुपर्ने उनको तर्क छ। केपी शर्मा ओलीले प्रतिनिधिसभा विघटन गर्र्नु गल्ती थियो। हामीले पार्टी फुटाउनु गल्ती भो, उनी भन्छन्, अब एकता गर्न पहल गरौं। देउवा राष्ट्रपति बनाइए भने देउवा राष्ट्रपति बनेको अवस्थामा कांग्रेसमा नयाँ संसदीय दलका नेता चुनिन्छन्। जो दलका नेता निर्वाचित भए पनि प्रधानमन्त्री बन्न बल गर्छन्। त्यो अवस्थामा एमालेले नै प्रधानमन्त्रीमा प्रस्ताव गर्छ। यस हिसाबले पनि प्रचण्डलाई नै अर्को जोखिम छ। कांग्रेसबाट अरू राष्ट्रपति बने पनि देउवालाई प्रधानमन्त्री बनाउन अर्को खेल सुरु हुन सक्छ। ओलीले नै देउवामा आकांक्षा जगाइदिन मात्रै होइन, प्रस्ताव नै गर्न सक्छन्। त्यति बेला प्रचण्ड सरकारबाट बाहिरिनुपर्ने अवस्था आउन सक्छ। फाइल तस्बिर। देउवाको नाम पनि राष्ट्रपति उम्मेदवारका रूपमा चर्चामा छ। प्रचण्डले नै उनलाई राष्ट्रपति बनाउन प्रस्ताव गरेका थिए। कांग्रेसका एकथरी नेता पनि देउवालाई राष्ट्रपति बनाउन लागिपरेका छन्। यही गठबन्धन रहे पाँच वर्षसम्मै प्रधानमन्त्री हुन नपाउने अवस्थामा राष्ट्रपति हुनु उत्तम हुने सुझाव उनीनिकटले दिएका छन् । कांग्रेसबाट रामचन्द्र पौडेल, कृष्णप्रसाद सिटौला, गोपालमान श्रेष्ठ, मानबहादुर विश्वकर्मा पनि आंकाक्षी देखिएका छन्। पार्टीभित्र र बाहिरबाट देउवा नै उम्मेदवार हुनुपर्ने दबाबका कारण पनि निर्णय लिन ढिलाइ भइरहेको एक नेता बताउँछन्। कांग्रेसबाटै राष्ट्रपतिमा पौडेलको नाम अग्रपंक्तिमा छ। जसले १७ पटक प्रधानमन्त्रीमा पराजय भोगे। उनको सम्बन्ध २०७७ पुस ५ यता प्रचण्डसँग राम्रो देखिन्छ । कांग्रेसबाट पौडेल, सिटौला, श्रेष्ठ, विक जो राष्ट्रपति भए पनि देउवाको प्रधानमन्त्री हुने आकांक्षामा ब्रेक लाग्दैन। ओलीले नै यो देउवाको यो आकांक्षा जगाइदिन सक्छन्। देउवा प्रधानमन्त्री भएर प्रचण्ड बाहिरिनुपर्ने हुन्छ। माधव नेपाल राष्ट्रपति बनाइए भने एकीकृत समाजवादीलाई आफ्नो पार्टीमा समाहित गर्ने योजना बनाइरहेका छन् प्रचण्ड। तर, नेपाल राष्ट्रपति बनाइए भने उनको पार्टी एमालेमा समाहित हुनेछ। त्यससँगै गठबन्धन तोडेर कांग्रेससँग मिल्न खोजेकामा प्रचण्डले छुट्कारा पाउने छैनन्। त्यसको रिस फेर्न एमाले प्रचण्डलाई ढाल्ने खेलमा लाग्नेछ। अर्कातर्फ संविधानको धारा ७६ (३)मा जान एमालेलाई बाटोसमेत खुल्न सक्छ। त्यो भनेको सबैभन्दा ठूलो दलका नेताको हैसियतमा ओली प्रधानमन्त्री नियुक्त हुने अवस्था हो। नेपालको नाम राष्ट्रपति उम्मेदवारमा एकाएक अघि आएको छ। ओली र नेपालबीच सोमबार बेलुका ८ः३० देखि आधा रातसम्म भेटवार्ता चलेको थियो। ओलीले नेपालसँग वार्ता गरी राष्ट्रपतिमा प्रस्ताव गरेका हुन्। उनले एमालेमा एकीकृत समाजवादीलाई समाहित गरे राष्ट्रपति दिने बचन नेपाललाई दिए। उनै नेपाल एमालेमा १५ वर्ष महासचिव भएका व्यक्ति हुन्। एमालेमा उनीप्रति लिगेसी पनि छ। एमाले पंक्तिमै यसलाई सकारात्मक रूपमा लिएको नेताहरू बताउँछन्। फाइल तस्बिर। कांग्रेसका उम्मेदवारलाई समर्थन गर्ने अवस्थामा पुगेका प्रचण्डलाई नेपालको नामले अप्ठ्यारो पारेको छ। माओवादी र कांग्रेस नआउँदा पनि एमाले, रास्वपा, राप्रपाले साथ दिए नेपाल राष्ट्रपति बन्न सक्छन्। राजनीतिक विश्लेषक खतिवडा ओलीले साँच्चिकै प्रस्ताव गरे नेपाल राष्ट्रपति हुने सम्भावना नकार्न नसकिने बताउँछन्। केपी शर्मा ओलीले सम्मानपूर्वक माधवकुमार नेपालको नाम प्रस्ताव गर्नुभयो भने यो असम्भव भने छैन, खतिवडा भन्छन्, साँच्चिकै प्रस्ताव हो भने नेपालका लागि उपयुक्त नै देखिन्छ। नेपालको लागि यो अवसर नै हुन्छ।"
"प्रधानमन्त्री प्रचण्ड र चिनियाँ राजदूत छन् सोङबीच भेटवार्ता, राष्ट्रपति निर्वाचनबारे चासो","काठमाडौं : प्रधानमन्त्री पुष्पकमल दाहाल प्रचण्ड र नेपालका लागि चिनियाँ राजदूत छन् सोङबीच भेटवार्ता भएको छ। बुधबार बिहान बालुवाटारमा पुगेर राजदूत सोङले प्रधानमन्त्री प्रचण्डसँग राष्ट्रपति निर्वाचनको विषयमा चासो राखेका हुन्। सोङले प्रचण्डसँग आगामी राष्ट्रपति को बन्ने भन्ने बारेमा जिज्ञासा राखेका थिए। जवाफमा प्रचण्डले दलहरुबीच छलफल जारी रहेकाले सहमतिमा राष्ट्रपति चयन हुने बताएको बालुवाटार स्रोतले जनाएको छ। राष्ट्रपति निर्वाचनको मिति नजिकिएसँगै प्रचण्ड र चिनियाँ राजदूत सोङबीच भएको भेटलाई अर्थपूर्ण रुपमा हेरिएको छ। छन् सोङले एमाले अध्यक्ष केपी शर्मा ओली र कांग्रेस सभापति शेरबहादुर देउवासँग पनि यस अगाडि भेट गरेका थिए। प्रधानमन्त्री प्रचण्डसँग माघ २ गतेको भेटमा बीआरआई परियोजना कार्यान्वयन, नेपालको पूर्वाधार विकास, नेपालचीनबीचको सम्बन्ध, आपसी हित र चासोका विषयमा छलफल भएको बालुवाटार स्रोतले जनाएको छ। भेटमा प्रधानमन्त्री प्रचण्डले नेपालको पूर्वाधार विकासका साथै यसअघिका सम्झौता कार्यान्वयन प्रभावकारी रुपमा अघि बढाउने बताएका थिए। राजदूत सोङले नेपालको आर्थिक एवम् भौतिक पूर्वाधारको विकास र समृद्धिको बाटोमा चीन सधैं साथमा रहने जानकारी गराएका थिए। राष्ट्रपति निर्वाचनमा चीन,भारत, अमेरिकादेखि युरोपियन युनियनको चासो देखिएका छन्। चिनियाँ राजदूत छन सोङ पनि दलका शीर्ष नेतासँग भेटघाटमा सक्रिय बनेका हुन्। भारतीय विदेश सचिव विनयमोहन क्वात्रा राष्ट्रपतिको निर्वाचनको पूर्वसन्ध्यामा नेपाल आउनुलाई अर्थपूर्ण रूपमा हेरिएको छ। धेरैले क्वात्रा राष्ट्रपति निर्वाचनका लागि भारतीय संस्थापन पक्षको सन्देश लिएर आएको विश्लेषण गरेका छन्। अमेरिकी राजनीतिक मामिला हेर्ने उपविदेशमन्त्री भिक्टारिया नुल्यान्ड, राष्ट्रिय सुरक्षापरिषद्मा रहेकी मन्त्रीस्तरकै यूएसएडकी प्रशासक समान्था पावर, दक्षिण तथा मध्यएसियाली मामिला हर्ने ब्युरोकी उपसहायक विदेशमन्त्री अफ्रिन अख्तरलगायतका नेपाल आएका छन्। शक्ति राष्ट्र पनि आफू अनुकूलको राष्ट्रपति बनाउन दौडधुप गरिरहेका छन्। फागुन १३ गते मनोनयन दर्ता फागुन २५ गते हुने राष्ट्रपति निर्वाचनमा उम्मेदवार बन्न फागुन १३ गते मनोनयन दर्ता गर्नुपर्छ। राष्ट्रपति निर्वाचनका लागि पाटन उच्च अदालतका न्यायाधीश महेश शर्मा पौडेललाई मतदान अधिकृत तोकिएको छ। नयाँ बानेश्वरस्थित सङ्घीय संसद् भवन परिसरमा दुईटा मतदान केन्द्र हुनेछन्। राष्ट्रपतिको निर्वाचनमा संघीय संसद्का दुवै सदन (प्रतिनिधिसभा र राष्ट्रियसभा) का सांसद र प्रदेशसभाका सदस्यले मात्रै मतदान गर्न पाउँछन्। हाल प्रतिनिधिसभामा २ सय ७४ सदस्य छन्। राष्ट्रिय स्वतन्त्र पार्टीका अध्यक्ष रवि लामिछानेको सांसद् पद खारेज भएकाले एक पद रिक्त छ। राष्ट्रियसभामा ५९ जना सदस्य छन्। संघीय संसद्को ३ सय ३४ मध्ये ३ सय ३३ कायम छन्। संघीय सांसदको मतभार २६ हजार ३ सय ७ हाल छ। संघीय संसद्को जम्मा मतभार भने २६ हजार ३ सय ८६ हो। प्रदेशसभामा ५ सय ५० छ। जसको मतभार २६ हजार ४ सय हुन्छ। राष्ट्रपतिको निर्वाचनका लागि जम्मा मतभार ५२ हजार ७ सय ७६ छ। जसको बहुमत २६ हजार ३ सय ८९ हुन्छ। राष्ट्रपति निर्वाचित हुन एकाउन्न प्रतिशत मत ल्याउनै पर्ने संवैधानिक व्यवस्था छ।"
माओवादीले राष्ट्रपतिमा कांग्रेसलाई साथ दिन्छ,"काठमाडौं : नेपाली कांग्रेसले एमाले अध्यक्ष केपी शर्मा ओलीले एकीकृत समाजवादीका अध्यक्ष माधवकुमार नेपाललाई राष्ट्रपतिको उम्मेदवारको आश्वासन देखाएर भ्रम छरेको बताएको छ । कांग्रेस र एकीकृत समाजवादी निरन्तर संवादमा रहेको भन्दै ओलीले समग्र राजनीतिमै भ्रमको खेती गरेको कांग्रेसकै महामन्त्री गगन थापाले बताए । थापाले भने, ओलीले सिर्जना गरेको भ्रम मात्र हो। यो माधव नेपालजीले राम्रोसँग बुझ्नुहुन्छ। थापाका अनुसार राष्ट्रपतिमा कांग्रेसले उठाएको उम्मेदवारलाई नै प्रधानमन्त्री प्रचण्डले सहयोग गर्ने बताएका छन्। कांग्रेससँग माओवादीको राष्ट्रपति निर्वाचनमा सहयोग गर्ने कुरा भइसकेको छ। एमालेको सम्भावना नै छैन। कांग्रेसले प्रस्ताव गरेको व्यक्ति राष्ट्रपति हुने हो। अब केपी ओलीले कसैलाई भनेर केही हुन्न। कोही पनि भ्रममा नपर्दा हुन्छ, महामन्त्री थापाले भने, अहिले प्रचण्डजीको इच्छा कांग्रेससँग बस्ने मन छ। यसअघिकै पाँच दलीय गठबन्धन प्रचण्डजीले खोज्नुभएको छ। हामीसँग भेटको कुरामा पनि उहाँको पहिलेको पाँच दलीय गठबन्धनप्रति झुकाव बुझ्न सकिन्थ्यो। पुस १० गते प्रचण्ड नेतृत्वको सरकार गठनपूर्व सत्ता गठबन्धनमा राष्ट्रपति एमालेले पाउने सहमतिमा प्रचण्ड प्रधानमन्त्री बनेका थिए। त्यतिबेलाकै समर्थनलाई निरन्तर दिनुपर्ने अडानमा एमाले छ। कांग्रेस आफ्ना उम्मेदवारलाई माओवादीले सघाउँछ भन्ने छ। प्रधानमन्त्री प्रचण्ड र ओलीबीच राष्ट्रपतिको विषय पेचिलो बन्न नसकिरहेको अवस्थामा कांग्रेसले प्रचण्डको साथ खोजेको छ। आइतबार साँझ मात्र कांग्रेस सभापति शेरबहादुर देउवा, वरिष्ठ नेता रामचन्द्र पौडेल, उपसभापति पूर्णबहादुर खड्का, महामन्त्री गगन थापा र नेता कृष्णप्रसाद सिटौला बालुवाटार पुगेका थिए। राष्ट्रपति कांग्रेसको उम्मेदवारलाई बनाए प्रचण्डलाई पाँच वर्ष सरकारको नेतृत्व गर्न दिने कांग्रेसको प्रस्तावपछि सोमबार प्रचण्डले पार्टी पदाधिकारी बैठकसमेत राखे। निर्णय गर्ने अधिकार उनले आफैं लिए। कांग्रेससँग माओवादीको राष्ट्रपति निर्वाचनमा सहयोग गर्ने कुरा भइसकेको छ। एमालेको सम्भावना नै छैन। कांग्रेसले प्रस्ताव गरेको व्यक्ति नै राष्ट्रपति हुने हो। गगन थापा, महामन्त्री, नेपलाी कांग्रेस पछिल्लो भेटघाटले कांग्रेसले प्रचण्डलाई पुरानै गठबन्धनमा फर्काउने प्रयास गरिरहेको पनि देखिन्छ। यहीबीच विपक्षी गठबन्धनमा रहेका समाजवादीका अध्यक्ष नेपाललाई ओलीले राष्ट्रपति दिएर पार्टी एकताको प्रस्ताव गरेको कुरासँगै कांग्रेस पुनः एकपटक झस्केको छ। कतै कम्युनिस्ट एकता हुने हो कि भन्ने चिसो पनि पसेको कांग्रेसकै शीर्ष नेता बताउँछन्। थापा भन्छन्, सोमबार केपीजीले माधवजीलाई भेटे पछि कतै पुन : कम्युनिस्ट एकता पो हुने हो कि अथवा माधवजीलाई ओलीजीकै प्रस्तावमा राष्ट्रपतिको उम्मेदवारमा अगाडि सार्ने बित्तिकै कम्युनिस्ट एकता नहोला भन्न सकिन्न। यदि यस्तो भयो भने कांग्रेसको पक्षमा सहज वातावरण देखिन्न। कांग्रेस आफूले उठाएकै उम्मेदवार राष्ट्रपति हुनुपर्छ भन्ने पक्षमै रहेको कांग्रेसका प्रवक्ता डाप्रकाशशरण महत बताउँछन्। उनी भन्छन्, प्रचण्डजी सकारात्मक हुनुहुन्छ। अरू अब १,२ मा सिनारियो आइहाल्छ। अहिलेको सरकार राष्ट्रपतिको निर्वाचनले निर्धारण गर्ने बताउँदै भने, अहिले हामी कसैले पनि केही भन्न सकिने अवस्था छैन। राष्ट्रपतिको उम्मेदवार अघि सारेसँगै सबै कुरा परिवर्तन हुन सक्छन्। अहिले कांग्रेस राष्ट्रपतिको निर्वाचनमा मात्रै केन्द्रित छ। महतका अनुसार कांग्रेस अहिले सबै दलको समर्थन खोजेको छ। एमालेको समर्थन पनि कांग्रेसले उठाएको उम्मेदवारलाई होस् भन्ने कांग्रेसको धारणा छ। कांग्रेसका अर्का नेता विमलेन्द्र निधिले पनि कांग्रेसबाट व्यक्तिभन्दा पनि उम्मेदवार उठाउने कुरा पक्का भएको बताए। त्यसो त कांग्रेसभित्र गत पुस ६ गते भएको संसदीय दलको निर्वाचनमा पौडेललाई राष्ट्रपतिको उम्मेदवार बनाउने सहमति भएको थियो। सोही आश्वासनअनुसार संसदीय दलको निर्वाचनमा पौडेल देउवाको प्रस्तावक बसेका थिए। उम्मेदवारको आकांक्षीका रूपमा कांग्रेसका अर्का नेता कृष्णप्रसाद सिटौला पनि छन्। जसले देउवालाई पार्टीको १३ र १४औं महाधिवेशनमा सहयोग गरेका व्यक्ति हुन्। कांग्रेस नेता डा शेखर कोइरालाले मंगलबार सिन्धुपाल्चोक पुगेर राष्ट्रपतिमा ठूलो दलको नाताले पनि हामी उम्मेदवारी दिन कांग्रेस तयार रहेको बताए। २५ गते हुने राष्ट्रपति चुनावका लागि फागुन १३ गते मनोनयन दर्ता गर्ने कार्यतालिका छ।"
स्वतन्त्र भूमिकामै रहन्छु : सभामुख घिमिरे,"सभामुख भएपछि राजनीतिक दलको सदस्यतासमेत त्यागेकाले सभामुखको मर्यादामा रहने बताएका हुन्। स्याङ्जा : प्रतिनिधिसभाका सभामुख देवराज घिमिरेले आफू स्वतन्त्र भूमिकामै रहने बताएका छन्। विगतमा जो जस्ले जस्तो भूमिका निर्वाह गरे पनि अहिले आफू स्वतन्त्र रहेकाले सोही भूमिकामा रही नियमित कार्य गर्ने बताए। सभामुख भएपछि राजनीतिक दलको सदस्यतासमेत त्यागेकाले सभामुखको मर्यादामा रहने बताएका हुन्। कालीगण्डकी गाउँपालिका७ मिर्मीमा १५ शड्ढयाको कालीगण्डकी अस्पतालको शिलान्यास तथा अध्यक्ष कप खेलकुद प्रतियोगिताको मंगलबार उद्घाटन गर्दै सभामुख घिमिरेले संसद्मा अब्बल एम्पायरको भूमिकामा रहने बताए। दलहरू अनुशासित तवरले प्रस्तुत हुनुपर्छ। संसद्को गरिमा सांसदले नै बढाउने हो, उनले भने, सांसदहरूका हरेक सवालमा नागरिकले अनुभूति गर्न पाउने विकासको मोडालिटी बनाउनुपर्छ। स्वास्थ्य, शिक्षा, रोजगारलाई प्रथामिकता दिनुपर्छ। कार्यक्रममा गण्डकी प्रदेशसभा सदस्य महेश भट्टराई, पूर्वप्रदेशसभा सदस्य मोहन रेग्मीलगायतले जिल्लाका विकासका लागि आवश्यक सहयोग गर्ने प्रतिवद्धता जनाए। अस्पताल निर्माणपछि स्याङ्जालगायत गुल्मी, पर्वतका सेवाग्राही प्रत्यक्ष लाभान्वित हुने गाउँपालिकाका अध्यक्ष खिमबहादुर थापाले बताए।"
माधव नेपाल राष्ट्रपति बनाइए भने,"उनै नेपाल एमालेमा १५ वर्ष महासचिव भएका व्यक्ति हुन्। एमालेमा उनीप्रति लिगेसी पनि छ। काठमाडौं : एकीकृत समाजवादीलाई आफ्नो पार्टीमा समाहित गर्ने योजना बनाइरहेका छन् पुष्पकमल दाहाल 'प्रचण्ड'। तर, माधवकुमार नेपाल राष्ट्रपति बनाइए भने उनको पार्टी एमालेमा समाहित हुनेछ। त्यससँगै गठबन्धन तोडेर कांग्रेससँग मिल्न खोजेकामा प्रचण्डले छुट्कारा पाउने छैनन्। त्यसको रिस फेर्न एमाले प्रचण्डलाई ढाल्ने खेलमा लाग्नेछ। अर्कातर्फ संविधानको धारा ७६ (३)मा जान एमालेलाई बाटोसमेत खुल्न सक्छ। त्यो भनेको सबैभन्दा ठूलो दलका नेताको हैसियतमा केपी शर्मा ओली प्रधानमन्त्री नियुक्त हुने अवस्था हो। नेपालको नाम राष्ट्रपति उम्मेदवारमा एकाएक अघि आएको छ। ओली र नेपालबीच सोमबार बेलुका ८ः३० देखि आधा रातसम्म भेटवार्ता चलेको थियो। ओलीले नेपालसँग वार्ता गरी राष्ट्रपतिमा प्रस्ताव गरेका हुन्। उनले एमालेमा एकीकृत समाजवादीलाई समाहित गरे राष्ट्रपति दिने बचन नेपाललाई दिए। उनै नेपाल एमालेमा १५ वर्ष महासचिव भएका व्यक्ति हुन्। एमालेमा उनीप्रति लिगेसी पनि छ। एमाले पंक्तिमै यसलाई सकारात्मक रूपमा लिएको नेताहरू बताउँछन्। कांग्रेसका उम्मेदवारलाई समर्थन गर्ने अवस्थामा पुगेका प्रचण्डलाई नेपालको नामले अप्ठ्यारो पारेको छ। माओवादी र कांग्रेस नआउँदा पनि एमाले, रास्वपा, राप्रपाले साथ दिए नेपाल राष्ट्रपति बन्न सक्छन्। राजनीतिक विश्लेषक डम्बर खतिवडा ओलीले साँच्चिकै प्रस्ताव गरे नेपाल राष्ट्रपति हुने सम्भावना नकार्न नसकिने बताउँछन्। केपी शर्मा ओलीले सम्मानपूर्वक माधवकुमार नेपालको नाम प्रस्ताव गर्नुभयो भने यो असम्भव भने छैन, खतिवडा भन्छन्, साँच्चिकै प्रस्ताव हो भने नेपालका लागि उपयुक्त नै देखिन्छ। नेपालको लागि यो अवसर नै हुन्छ।"
देउवा राष्ट्रपति बनाइए भने,"कांग्रेसबाट अरू राष्ट्रपति बने पनि देउवालाई प्रधानमन्त्री बनाउन अर्को खेल सुरु हुन सक्छ। केपी शर्मा ओलीले नै देउवामा आकांक्षा जगाइदिन मात्रै होइन, प्रस्ताव नै गर्न सक्छन्। काठमाडौं : शेरबहादुर देउवा राष्ट्रपति बनेको अवस्थामा कांग्रेसमा नयाँ संसदीय दलका नेता चुनिन्छन्। जो दलका नेता निर्वाचित भए पनि प्रधानमन्त्री बन्न बल गर्छन्। त्यो अवस्थामा एमालेले नै प्रधानमन्त्रीमा प्रस्ताव गर्छ। यस हिसाबले पनि पुष्पकमल दाहाल प्रचण्डलाई नै अर्को जोखिम छ। कांग्रेसबाट अरू राष्ट्रपति बने पनि देउवालाई प्रधानमन्त्री बनाउन अर्को खेल सुरु हुन सक्छ। केपी शर्मा ओलीले नै देउवामा आकांक्षा जगाइदिन मात्रै होइन, प्रस्ताव नै गर्न सक्छन्। त्यति बेला प्रचण्ड सरकारबाट बाहिरिनुपर्ने अवस्था आउन सक्छ। देउवाको नाम पनि राष्ट्रपति उम्मेदवारका रूपमा चर्चामा छ। प्रचण्डले नै उनलाई राष्ट्रपति बनाउन प्रस्ताव गरेका थिए। कांग्रेसका एकथरी नेता पनि देउवालाई राष्ट्रपति बनाउन लागिपरेका छन्। यही गठबन्धन रहे पाँच वर्षसम्मै प्रधानमन्त्री हुन नपाउने अवस्थामा राष्ट्रपति हुनु उत्तम हुने सुझाव उनीनिकटले दिएका छन् । कांग्रेसबाट रामचन्द्र पौडेल, कृष्णप्रसाद सिटौला, गोपालमान श्रेष्ठ, मानबहादुर विश्वकर्मा पनि आंकाक्षी देखिएका छन्। पार्टीभित्र र बाहिरबाट देउवा नै उम्मेदवार हुनुपर्ने दबाबका कारण पनि निर्णय लिन ढिलाइ भइरहेको एक नेता बताउँछन्। कांग्रेसबाटै राष्ट्रपतिमा पौडेलको नाम अग्रपंक्तिमा छ। जसले १७ पटक प्रधानमन्त्रीमा पराजय भोगे। उनको सम्बन्ध २०७७ पुस ५ यता प्रचण्डसँग राम्रो देखिन्छ । कांग्रेसबाट पौडेल, सिटौला, श्रेष्ठ, विक जो राष्ट्रपति भए पनि देउवाको प्रधानमन्त्री हुने आकांक्षामा ब्रेक लाग्दैन। ओलीले नै यो देउवाको यो आकांक्षा जगाइदिन सक्छन्। देउवा प्रधानमन्त्री भएर प्रचण्ड बाहिरिनुपर्ने हुन्छ।"
राष्ट्रपति निर्वाचनका लागि आयोगले आज मतदाता नामावली सार्वजनिक गर्ने,"फागुन २५ गते हुने राष्ट्रपति निर्वाचनमा उम्मेदवार बन्न फागुन १३ गते मनोनयन दर्ता गर्नुपर्छ। काठमाडौं : राष्ट्रपति निर्वाचनका लागि निर्वाचन आयोगले आज मतदाता नामावली प्रकाशन गर्ने तयारी गरेको छ। माघ १६ गते सार्वजनिक निर्वाचन कार्यतालिका अनुसार बुधबार बिहान १० बजेदेखि ११ बजेसम्म आयोगले मतदाताको नामावली सार्वजनिक गर्न लागेको हो। आयोगले दावी विरोधको उजूरी दिने (प्रकाशित नामावलीमा नाम समावेश हुन छुट भएका व्यक्तिले आफ्नो नाम समावेश गर्नको लागि दरखास्त दिने, नाम समावेश भएको व्यक्तिले आफ्नो नाम, थर, उमेर, पद आदि सच्याउन दरखास्त दिने तथा प्रकाशित नामावलीमा उल्लेख भएका मतदाताको विरोधमा उजुरी दिनेसमेत) आज बिहान ११ बजेदेखि बिहीबार दिँउसो १२ बजेसम्म तोकिएको छ। फागुन २५ गते हुने राष्ट्रपति निर्वाचनमा उम्मेदवार बन्न फागुन १३ गते मनोनयन दर्ता गर्नुपर्छ। राष्ट्रपति निर्वाचनका लागि पाटन उच्च अदालतका न्यायाधीश महेश शर्मा पौडेललाई मतदान अधिकृत तोकिएको छ। नयाँ बानेश्वरस्थित सङ्घीय संसद् भवन परिसरमा दुईटा मतदान केन्द्र हुनेछन्। राष्ट्रपतिको निर्वाचनमा संघीय संसद्का दुवै सदन (प्रतिनिधिसभा र राष्ट्रियसभा) का सांसद र प्रदेशसभाका सदस्यले मात्रै मतदान गर्न पाउँछन्। हाल प्रतिनिधिसभामा २ सय ७४ सदस्य छन्। राष्ट्रिय स्वतन्त्र पार्टीका अध्यक्ष रवि लामिछानेको सांसद् पद खारेज भएकाले एक पद रिक्त छ। राष्ट्रियसभामा ५९ जना सदस्य छन्। संघीय संसद्को ३ सय ३४ मध्ये ३ सय ३३ कायम छन्। संघीय सांसदको मतभार २६ हजार ३ सय ७ हाल छ। संघीय संसद्को जम्मा मतभार भने २६ हजार ३ सय ८६ हो। प्रदेशसभामा ५ सय ५० छ। जसको मतभार २६ हजार ४ सय हुन्छ। राष्ट्रपतिको निर्वाचनका लागि जम्मा मतभार ५२ हजार ७ सय ७६ छ। जसको बहुमत २६ हजार ३ सय ८९ हुन्छ। राष्ट्रपति निर्वाचित हुन एकाउन्न प्रतिशत मत ल्याउनै पर्ने संवैधानिक व्यवस्था छ।"
बालाजु घटना : दुई प्रहरी वृत्तको कमजोरी,काठमाडौं: काठमाडौंको बालाजुमा यातायात मजदुरले ट्राफिक जरिवानालगायत विभिन्न विषय उठाएर गरेको आन्दोलनका क्रममा ट्राफिक बिट र प्रहरीकै गाडी आगजनी तथा लोत्से मलमा भएको तोडफोड र लुटपाटमा दुई प्रहरी वृत्तकै कमजोरी रहेको जनाइएको छ। काठमाडौं उपत्यका प्रहरी कार्यालका अनुसार प्रहरी वृत्त बालाजु र प्रहरी वृत्त सोह्रखुट्टेको कमजोरीले घटना घटेको निष्कर्ष निकालिएको छ। कार्यालयले अनुसन्धानका लागि गठन गरेको समितिले ती दुवै प्रहरी वृत्तका प्रमुख प्रहरी नायब उपरीक्षक (डीएसपी) लाई कारबाहीका लागि सिफारिस गरेको उपत्यका प्रहरी कार्यालयका प्रवक्ता तथा प्रहरी वरिष्ठ उपरीक्षक हिमालयकुमार श्रेष्ठले जानकारी दिए। उपत्यका प्रहरीले प्रहरी नायब महानिरीक्षक मसाउद आलम खाँको नेतृत्वमा पाँच सदस्यीय छानबिन समिति गठन गरेको थियो। उक्त समितिले त्यस दिन आन्दोलन नियन्त्रणका लागि खटिएका बालाजुका डिएसपी रविन विष्ट र सोह्रखुट्टेका डिएसपी गणेशबहादुर बमको कमजोरी रहेकाले कारबाहीका लागि सिफारिस गरेको जनाइएको छ। फागुन १ गते उक्त घटना भएको थियो। प्रहरीले आजसम्म चोरीको आरोपमा १६ र तोडफोड तथा आगजनी गरेको आरोपमा ३५ जनालाई पक्राउ गरी कारबाही प्रक्रिया अघि बढाएको जिल्ला प्रहरी परिसर काठमाडौंका प्रहरी उपरीक्षक सीताराम रिजालले जानकारी दिए। उक्त घटनापछि भोलिपल्टै बालाजुका डिएसपी विष्टलाई उपत्यका प्रहरी कार्यालय रानीपोखरी ल्याइएको र उहाँको स्थानमा त्रिभुवन अन्तर्राष्ट्रिय विमानस्थल सुरक्षा कार्यालयका डिएसपी मनोजित कुँवरलाई पठाइएको थियो। घटनामा प्रधानमन्त्री पुष्पकमल दाहाल प्रचण्ड ले चासो राख्दै कसरी कमजोरी भयो भनेर प्रहरी प्रमुखसँग जानकारी लिएका थिए। प्रधानमन्त्रीले घटनाको अनुसन्धान गरी दोषीलाई कारबाही गर्न निर्देशन दिएका थिए।
मानव बेचबिखनको 'ट्रान्जिट प्वाइन्ट' बन्दै वीरगन्ज नाका,"वीरगन्ज: नेपालको अन्तर्राष्ट्रिय व्यपारको मुख्य नाका हो वीरगञ्ज। नेपालको आयात निर्यात पनि यही नाकाबाट धेरै हुने गरेको छ। चोरी निकासी र लागुऔषध ओसारपसार पनि यही नाकाबाट धेरै हुने गरेको छ। योसँगै अहिले मानव बेचबिखनको ट्रान्जिट वीरगञ्ज नाका नै हुन थालेको छ। वीरगन्ज नाका हुदै हराएका र नाकाबाट उद्धार गरिएका नागरिकको विवरणसहित प्रहरीले उपलब्ध गराएको तथ्याङ्कले वीरगञ्ज मानव बेचबिखनको ट्रान्जिट प्वाइन्ट बन्दै गएको पुष्टि गर्छ। जिल्ला प्रहरी कार्यालय पर्सामा आर्थिक वर्ष २०७७०७८ मा ६५ जना महिला, ३१ जना बालक, ९३ बालिका र ७ जना जेष्ठ नागरिक गरी १९६ जना हराएको उजुरी परेको थियो। तीमध्ये ६१ महिला, २९ बालक, ९० बालिका र ७ जना जेष्ठ नागरिक गरी १८७ जना मात्र फेला परेको पर्साका प्रहरी प्रवक्ता नायब उपरीक्षक दिपक गिरीले जानकारी दिए। विभिन्न प्रलोभनमा पारेर सिमा नाका भएर बेचबिखनमा परेका ८५ जना महिला, २२ बालिका र १ गरी कुल १०८ जनालाई प्रहरीले उद्धार गरेको पनि गिरिले जानकारी दिए। गत आर्थिक वर्ष २०७८०७९ मा भने जिल्ला प्रहरी कार्यालय पर्सामा १०८ महिला, १३३ बालिका, ४५ बालक र ४ जेष्ठ नागरिक गरी कुल २९० जना हराएको उजुरी दर्ता भएको थियो। तीमध्ये १०५ महिला, १०८ बालिका, ४३ बालक र ३ जेष्ठ नागरिक गरी कुल २५९ जना फेला परेको प्रहरी तथ्यांकमा उल्लेख छ। गत आर्थिक वर्षमै विभिन्न प्रलोभनमा परेर सिमापार बेचबिखनमा परेकाहरु मध्ये १११ महिला, ४१ बालिका र ३८ बालक गरी १९० जनालाई भारतको विभिन्न स्थानबाट उद्धार गरिएको प्रहरी नायब उपरीक्षक गिरीले जानकारी दिए। चालु आर्थिक वर्ष २०७९०८० को पछिल्लो ६ महिना (साउनदेखि पुषसम्म)मा मात्रै भारतका विभिन्न स्थानबाट ५९ महिला र १४ बालिका गरी कुल ७३ जनालाई उद्धार गरी नेपाल फर्काइएको प्रहरी नायब उपरीक्षक गिरीले बताए। प्रहरीको यो तथ्याङकले पनि वीरगन्ज नाका हुँदै बालबालिका, किशोरकिशोरी तथा महिलाहरु रोजगारी वा अन्य प्रलोभनमा परेर बेचिने क्रम बढ्दो रहेको पुष्टि भएको हो। मानव तस्करहरुले भारत वा अन्य मुलुकमा बेचबिखन गर्ने उद्देश्य राखेर युवती र किशोरीहरूसँग आफैं विवाह गरेर सीमा पार गराउदै आएको तथ्य पनि बाहिर आएको छ। सीमा पार गराएपछि भारतको दिल्ली, मुम्बइ लगायतका ठुला शहरमा पुर्याएर ती युवती र किशोरीलाई बेचबिखन गरि श्रमशोषण गर्नुका साथै जबरजस्ती अनैतिक कार्यमा लगाउने गरिएको पनि पाईएको मानव बेचबिखनविरुद्धको क्षेत्रमा काम गर्दै आएका गैरसरकारी सस्थाका प्रतिनिधिहरू बताउँछन्। वीरगञ्जमा संरक्षण नेपालले आयोजना गरेको मधेस प्रदेश क्रस बोर्डर विषयक अन्तक्रिया कार्यक्रममा सहभागी सरोकारवाला संस्थाका प्रतिनिधिहरुले वीरगन्ज नाकाबाट मानव बेचबिखनको घटनामा वृद्धि भएको बताए। बेचबिखनविरुद्ध दुवै देशको ऐनमै प्रभावकारी व्यवस्था नभएसम्म उद्धारमा समस्या हुने गरेकझ छ। खुला सीमाको अनुचित फाईदा उठाउदै धेरै नेपाली बालबालिका, किशोरी र महिलासँगै पुरुषहरु पनि बेचबिखनमा पर्ने गरेको पाइएको छ। भारत बिहारको जिल्ला बाल संरक्षण कार्यालय मोतीहारीकी सहायक निर्देशक ममता झाले विभिन्न बाहना र प्रलोभनमा पारेर भारतमा पुर्याइएका नेपालीलाई संघसंस्थाले उद्धारको प्रयास गरिरहेको भएपनि दुवै देशको नीति र ऐननै उद्धारको बाधक भएको बताइन्। माईती नेपाल वीरगन्जकी गोमा पौडेलले भारतमा बेचबिखनमा परेका नेपालीलाई उद्धार गरी फर्काउन केही हदसम्म सजिलो भएपनि नेपालमा विभिन्न बाहनामा ल्याईएका भारतीय बालबालिका, किशोरकिशोरी र महिलालाई नेपालबाट उद्धार गर्न कठिन हुने बताइन्। पर्साका प्रहरी नायब उपरीक्षक निर्मल बुढाथोकीले मानबेचबिखनविरुद्धको अभियानमा दुई देशबीचको कानुनी जटिलता नै मुख्य बाधक भएको बताए। उनले मानव तस्करले विभिन्न बाहना र प्रलोभनमा पारेर नेपालबाट भारतमा बालबालिका, किशोरकिशोरी, युवती र महिलालाई लगेर त्यहाँका आर्केष्टा, यौन व्यवसाय, होटल, नेटवर्किङ मार्केटलगायतमा काम लगाएर श्रमशोषण र यौनशोषण गर्ने गरेको पाइएको उनले बताए। मानव बेचबिखनविरुद्धको अभियानमा लागेका दुवै देशका संस्थासंस्थाबीच होडबाजी गर्नुभन्दा एउटै छाता संगठनको निर्माण गर्न आवश्यक रहेको उनले बताए।"
सामान्य वर्षासहित पाथीभरा क्षेत्रमा हिउँ पर्यो,"ताप्लेजुङ: ताप्लेजुङ सदरमुकामसहित आसपासका क्षेत्रमा सामान्य वर्षासँगै पाथीभरा क्षेत्रमा हिमपात सुरु भएको छ। तीन हजार सात सय ९४ मिटरको उचाइमा पर्ने पाथीभरा मन्दिर क्षेत्रमा सामान्य हिउँ परेको स्थानीय होटल व्यवसायी इन्द्रनारायण भट्टराईले जानकारी दिए। यो वर्ष पहिलो पटक यस क्षेत्रमा सामान्य हिउँ झर्न सुरु भएको हो । जिल्लाका उत्तरी उच्च भेगमा भने वर्षा भएको छैन । विगतका वर्षमा पुस लाग्दै हिउँ पर्ने ओलाङचुङ्गोलासहितका क्षेत्रमा फागुनको मध्य हुन लाग्दासम्म हिमपात र वर्षा नभएको स्थानीयवासीले बताएका छन् । सदरमुकाम फुङलिङसहित केही ठाउँमा आज परेको वर्षाले किसानलाई सामान्य राहत मिलेको छ । यो वर्ष हिउँद लागेयता वर्षा नहुँदा हिउँदे बालीनाली फस्टाउन सकेको छैन । गहुँ, मकै, तोरीलगायत बालीनाली लगाउने समयमा वर्षा नहुँदा किसान चिन्तामा परेका छन् । वर्षासँगै सदरमुकामलगायत क्षेत्रमा चिसो बढेको छ ।"
भक्तपुरका तीन पोल्टी फर्ममा बर्डफ्लू भेटियो,"भक्तपुर: भक्तपुरका कुखुरामा बर्डफ्लु भेटिएको छ। चाँगुनारायण नगरपालिका८ सुडालको रातोपाटीस्थित तीन वटा कुखुरा फार्ममा पालिएका कुखुरामा बर्डफ्लु भेटिएको छ। चाँगुनारायण पोल्टी एण्ड ह्याचरी उद्योग प्रालि, अर्जुन गिरी पोल्टी फर्म, आदित्य पोल्टी फर्ममा बर्डफ्लु देखिएपछि पशु विभागका चिकित्सक डाश्रीजा वाग्ले, पशुसेवा विभागका प्राविधिक आत्माराम शर्मा ,चागुनारारयण नगरपालिकाको पशुपक्षी सेवा विकास शाखाको कर्मचारी, वडाअध्यक्ष जनक खत्री र प्रहरी प्रभाग सुडालबाट खटिएको टोलीले कुखुरा, चल्ला, अण्डा र दाना तथा अन्य पदार्थ नष्ट गरेको छ। तीनवटै फार्ममा रहेका १० हजार चार सय ८० वटा कुखुरा, एक हजार ५० कुखुराका चल्ला, चार हजार पाँच सय २३ वटा अण्डा र एक हजार चार सय ७५ केजी दाना नष्ट गरेको महानगरीय प्रहरी परिसर भक्तपुरका प्रहरी उपरीक्षक प्रजित केसीले जानकारी दिए।"
जोखिमपूर्ण यात्रा गराउने २१ हजार ५०८ चालकलाई कारबाही,"काठमाडौं: जोखिमपुर्ण यात्रा गराउने २१ हजार ५०८ जना चालकलाई कारबाही गरिएको छ। काठमाडौँ उपत्यकामा ट्राफिक प्रहरीले गरेको सुरक्षा चेकजाँचका क्रममा ट्राफिक नियम विपरीत यात्रुलाई जोखिमपूर्ण यात्रा गराउने चालकलाई कारबाही गरिएको हो। चालु आर्थिक र्षको माघ मसान्तसम्ममा ढोका खुला राखेर सवारी गुडाँउने १५ हजार ६२९ जनालाई कारबाही गरिएको छ। जसमध्ये साउन महिनामा २ हजार ६८३, भदौमा २ हजार ८७३, असोजमा ७ सय ४९, कार्तिकमा १ हजार ८२६, मंसिरमा २ हजार ८२६, पुसमा २ हजार ७३४ र माघ महिनामा १ हजार ९३८ जना चालकलाई कारबाही गरिएको काठमाडौं उपत्यका ट्राफिक प्रहरी कार्यालयका प्रवक्ता राजेन्द्रप्रसाद भट्टले जानकारी दिए। उनले भने, 'ढोका खुला राखेर सवारी साधन गुडाउँदा परिचालक तथा यात्रु ढोकाबाट खसेर दुर्घटना हुने भएकाले जोखिम न्यूनीकरण गर्न कारबाहीलाई तिव्रता दिइएको हो।' क्षमताभन्दा बढि यात्रु राखेर सवारी चलाउँदै गरेका ५ हजार ८०२ जना चालक पनि कारबाहीमा परेका छन्। ट्राफिकका अनुसार साउन महिनामा ७०९, भदौमा १ हजार ३४, असोजमा ७४९, कार्तिकमा ७ ५९, मसिरमा ७ ५९, पुसमा १ हजार ११ र माघमा ७८१ जना चालकलाई कारबाही गरिएको छ। टेम्पोमा पछाडि यात्रुलाई झुण्डाएर यात्रा गराउने ७७ टेम्पो चालक पनि कारबाहीमा परेका छन्। क्षमताभन्दा बढी यात्रु राख्दा सवारी साधन अनियन्त्रित भएर दुर्घटनाको जोखिम हुने भएकाले क्षमताभन्दा बढी यात्रु नराख्न र कोचिएर तथा झुण्डीएर यात्रा नगर्न यात्रु र यातायात व्यवसायीलाई आग्रह गरिएको प्रवक्ता भट्टले बताए। सवारी तथा यातायात व्यवस्था ऐन २०४९ को दफा १६४ मा सवारीमा बस्ने वा राख्ने मानिस तथा मालसामानको हद निर्धारण गरिएकोले तोकिएभन्दा बढी राखेर सवारी साधन चलाए यातायात निरीक्षक तथा प्रहरीले तत्काल १ हजार ५ सय रुपैँयासम्म जरिवाना गर्ने सक्ने व्यवस्था रहेको भट्टले बताए।"
प्रदेश १ र गण्डकी प्रदेशका पहाडी भूभागमा पानी पर्ने,काठमाडौं: जल तथा मौसम पूर्वानुमान महाशाखाले प्रदेश नं १ र गण्डकी प्रदेशका पहाडी भूभागमा हल्का वर्षाको सम्भावना रहेको जनाएको छ। मौसमबारेको नियमित बुलेटिन सार्वजनिक गर्दै महाशाखाले प्रदेश १ र गण्डकी प्रदेशका पहाडी भूभागमध्ये एकदुई स्थानमा छिटपुटदेखि हल्का वर्षाको सम्भावना रहेको जनाएको छ। प्रदेश नं १ र गण्डकी प्रदेशका उच्च पहाडी तथा हिमाली भूभागका एकदुई स्थानमा हल्का हिमपातको सम्भावना रहेको पनि महाशाखाले जनाएको छ। ताप्लेजुङ सदरमुकामसहित आसपासका क्षेत्रमा सामान्य वर्षासँगै पाथीभरा क्षेत्रमा हिमपात सुरु भएको छ। पूर्वी पहाडी केही जिल्लामा छिटफुट पानी परेको छ।
"बाजुराको भूकम्पले विद्यालय, स्वास्थ्यचौकी र दुई घरमा क्षति","बाजुरा: बाजुराको हिमाली गाउँपालिकाको बिच्छ्या केन्द्रबिन्दु बनाएर बुधबार दिउँसो गएको ५ दशमलव २ म्याग्नेच्युटको भूकम्पबाट विद्यालय र स्वास्थ्यचौकीमा क्षति पुगेको छ। भूकम्पबाट हिमाली गाउँपालिका १, ३ र ५ मा रहेका दुई वटा स्वास्थ्यचौकी र एक विद्यालयमा क्षति पुगेको प्रमुख जिल्ला अधिकारी पुष्कर खड्काले जानकारी दिए। भूकम्पले उक्त गाउँपालिकामा रहेका बिच्छ्या स्वास्थ्यचौकी र रुगीन स्वास्थ्य चौकी भवनमा पनि क्षति पुर्याएको जिल्ला प्रहरी कार्यालय बाजुराका प्रमुख प्रहरी नायब उपरीक्षक कवीन्द्रसिहं बोहराले जानकारी दिए। त्यसैगरी सोही गाउँपालिका१ मा रहेको बाल विकास भवन पूर्णरुपमा भत्किएको छ। हालसम्म प्राप्त जानकारीअनुसार आठ वटा घरमा क्षति भएको र क्षतिको विवरण सङ्कलन भइरहेको गाउँपालिकाका अध्यक्ष गोविन्द्रबहादुर मल्लले बताए। भूकम्पबाट सोही गाउँपालिका४ बस्ने पूर्णप्रसाद पाण्डे र हरिचन्द्र पाण्डेको दुई तले घर पूर्णरुपमा क्षति भएको जिल्ला प्रहरी कार्यालय बाजुराले जनाएको छ । बिच्छ्या केन्द्रबिन्दु बनाएर गएको भूकम्पबाट अझै क्षतिको विवरण सङ्कलनका लागि प्रहरी टोली पठाइएको जिल्ला सुरक्षा समिति बाजुराले जनाएको छ ।"
काउलेपानी होमस्टेमा लालिगुराँस प्याकेज,"बेंसीसहर: लमजुङको काउँलेपानी होमस्टेमा लालीगुराँस प्याकेज सुरु भएको छ। १२ महिने प्याकेजअन्तर्गत फागुनदेखि सुरु भएको लालीगुराँस प्याकेजमा पर्यटकको आगमन बढेको होमस्टे व्यवस्थापन समितिले जनाएको छ। काउलेपानी होमस्टे व्यवस्थापन समितिले फागुन र चैत महिनालाई लालीगुराँस प्याकेज बनाएर प्रचारप्रसार गर्दा दैनिक पर्यटक आगमन बढेको समितिका अध्यक्ष देवबहादुर गुरुङले बताए। वनमा रातै भएर फुलेको लालीगुराँसमा पर्यटकहरूको आकर्षण भएकोले सोही प्याकेजलाई होमस्टेले राखेको गुरुङले बताए। अहिले वनैभरि लालीगुराँस फुलेको छ गुरुङले भने, लालीगुराँस प्याकेजमा सधैँजसो होमस्टे भरिभराउ हुन्छ, अहिले पनि कुनै दिन पर्यटक खाली छैनन्। गाउँसहरको काउलेपानीदेखि उपल्लो क्षेत्र पुरानकोटसम्मै वनमा लालीगुराँस फूल फुलेको छ । यो समयमा हिमाली दृश्यवलोकन पनि उत्कृष्ट देखिन्छ । गाउँमा आएका पर्यटकलाई गाउँमाथिको जंगलमा फुलिरहेको लालीगुराँसको मनमोहक दृश्य देखाउने गरिएको अध्यक्ष गुरुङले बताए । पर्यटकलाई लालीगुराँस टिप्न भने रोक लगाइएको उनले बताए । काउलेपानी होमस्टे व्यवस्थापन समितिले पर्यटकहरूलाई आकर्षण गर्न र उनीहरूको बसाई लम्ब्याउन बाह्रै महिना प्याकेजको व्यबस्था गरेको छ। अध्यक्ष गुरुङका अनुसार अब चैत बैशाखमा ऐसेँलु काफल प्याकेज सुरु हुन्छ। १२ महिने प्याकेजमा पर्यटकहरूले भरपुर मनोरञ्जन लिने गरेको काउलेपानी होमस्टे व्यवस्थापन समितिका सचिव कवीन्द्र गुरुङले बताए । समितिका अनुसार वैशाखमा ऐंसेलु प्याकेज, जेठ महिनामा जडिबुटी प्याकेज, असारमा धान रोपाइँ प्याकेज र साउनमा कोदो रोपाइँ प्याकेज छन् । यसैगरी भदौ महिनामा जात्रा प्याकेज, असोजमा चाडपर्व प्याकेज, कात्तिक महिनामा कटुस प्याकेज, मसिरमा दाइँ प्याकेज, पुसमा कोदो चुट्ने प्याकेज, माघमा तरुल प्याकेज बनाइएको काउलेपानी होमस्टे व्यवस्थापन समितिले जनाएको छ। काउलेपानीमा बाह्य पर्यटकको तुलनामा आन्तरिक पर्यटकनै बढी आउने गर्छन्। काउलेपानीको होमस्टेलाई ३५ औं विश्व पर्यटन दिवसको अवसर पारेर नेपालभरिबाटै उत्कृष्ट होमस्टे गाउँ घोषणा गरिएको थियो। २५ घरधुरी रहेको काउलेपानीमा १५ घरमा होमस्टे सञ्चालन छ । जसमा ८४ वेड छ। सदरमुकाम बेसीशहरबाट मोटरमा करिव ७ किलोमीटर बाटो पार गर्दै पुगिने गाउँसहरको काउलेपानी गाउँ समुन्द्री सतहदेखि १ हजार ६ सय मिटर उचाइमा छ । काउलेपानीबाट बुद्ध, मनास्लु, अन्नपूर्ण, लमजुङ लगायत १४ वटा हिमश्रृङ्खलाहरु देख्न सकिन्छ । लमजुङ दरबार, काउलेपानी देवी मन्दिर लगायत ऐतिहासिक महत्व बोकेको काउलेपानी क्षेत्रमा गुरुङ, नेवार, भुजेल लगायतका जातजातिको बसोबास छ। काउलेपानीको होमस्टेसंगै स्थानीयवासिन्दाको कला, संस्कार र संस्कृतिले काउलेपानी पर्यटकीय गन्तब्यको रुपमा विकसित हुँदै गएको छ।"
कुलेश्वरको फलफूल पसलमा भारतीय नागरिकको हुण्डि कारोबार,काठमाडौं: कुलेश्वरमा फलफूल व्यवसाय गर्ने व्यापारी हुण्डि कारोबार मा संलग्न भएको पाइएको छ। 'माँ चामुण्डा फ्रुट सेन्टर' सञ्चालन गर्दे आएका ४९ वर्षीय भारतीय नागरिक विजयकुमार गुप्तालाई हुण्डि कारोबारमा संलग्न भएको आरोपमा प्रहरीले पक्राउ गरेको छ। गुप्ता नगद ७१ लाख ८० हजार र चेकसहित प्रक्राउ परेका हुन्। काठमाडौ उपत्यका अपराध अनुसन्धान कार्यालयका प्रवक्ता सोमेन्द्र सिंह राठौरका अनुसार गुप्ता लामो समयदेखि हुण्डि कारोबारमा संग्लन थिए। सूचनाको आधारमा काठमाडौ उपत्यका अपराध महाशाखाबाट खटिएको विशेष टोलीले गुप्तालाई नियन्त्रणमा लिएको हो। नेपाल राष्ट बैंकले जारी गरेको सूचना विपरित हुने गरी इजाजतपत्र नलिइ वित्तीय कारोबार गर्दै आएको सूचनाका आधारमा प्रहरीले निगरानी बढाएको थियो। भारत हिमान्चल प्रदेश सिमलाथाना घर भएका उनी ०७५ साउन ७ गते २ लाख भारतीय रुपैया र ३१ लाख नेपाली रुपैयासहित सोही पसलबाट प्रक्राउ परेका थिए। त्यसबेला राजस्व छलि कसुरमा कारबाही भएको थियो। गुप्तालाई अहिले आवश्यक कारबाहीका लागि जिल्ला प्रहरी परिसर टेकु पठाइएको छ।
चितुवाको आक्रमणबाट ३ जना घाईते,"गुलरिया: वन्यजन्तु चितुवाको आक्रमणमा परी उद्धारकर्मीसहित ३ जना घाईते भएका छन्। बर्दियाको मधुवन नगरपालिका वडा नम्वर २ स्थित बंगालीपुरमा बाख्रा चराउन गएका ७० वर्षीय फूलराम थारुलाई चितुवाले एक्कासी झम्टेपछि उद्धार गर्न पुगेका डिभिजनल वन कार्यालय बर्दियाका कर्मचारी ४० वर्षीय धर्मराज चौधरी समेत घाईते भएका छन्। जंगल किनार बस्ती नजिकको झाडीमा चित्तल शिकार गरी खाईरहेको चितुवाले बाख्रा चराईरहेका फूलरामलाई देखेपछि एक्कासी पछाडीबाट टाउकोमा आक्रमण गरेको डिभिजनल वन कार्यालय बर्दियाका अधिकृत द्रोणराज शर्माले बताए। गाउँलेसहितको टोली लिएर उद्धारका लागि पुगेका वन कर्मचारीलाई चितुवाले हातमा आक्रमण गरेको छ। सोही क्रममा १५ वर्षीय बालक विनय चौधरीको ढाडमा चितुवाले चिथोरेको अधिकृत शर्माले जानकारी दिए। ७० वर्षीय बृद्धको टाउकोमा ४ ओटा टाँका लगाईएको छ। तिनै जनाको अवस्था खतरामुक्त रहेको उनले सुनाए। मधुवन क्षेत्रको बन्यजन्तु आक्रमण रोक्न फेन्सिङ बायर लगाउनु पर्ने शर्माले बताएका छन्। वन कार्यालयले घाईतेहरुको निःशुल्क उपचार गर्ने बताए। राहत निर्देशिका अनुसारको सहयोग पीडितले पाउने उनले जानकारी दिएका छन्। मधुवन क्षेत्रमा वन्यजन्तुको आक्रमणबाट धनजनको क्षति स्थानीयले ब्यहोर्दै आएका छन्। नगरपालिका भित्र भएको घटनालाई लिएर मधुवन नगरपालिकाले प्रेस विज्ञप्ति जारीगर्दै घाईतेहरुको उपचारको ब्यवस्था गर्न माग गरेको छ। नगरप्रमुख तेजबहादुर भाटले वन्यजन्तुबाट जनधनको सुरक्षाको लागि तारबार, पर्खाल र नदीमा तटबन्धन गर्नुपर्ने माग गरेका छन्। जंगल किनारका बस्तीहरुमा सडक र सडक बत्तीको लागि आवस्यक बजेट उपलब्ध गराईदिन अनुरोधगर्दै नगरप्रमुख भाटले सुरक्षाको उचित ब्यवस्थापन गर्दिन सरकारसँग माग गरेका छन्।"
जलवायुको चपेटामा कृष्णसार,"बर्दियाको गुलरिया नगरपालिका खैरापुरस्थित पटाहा क्षेत्रको प्राकृतिक बासस्थानमा रहेका संकटापन्न कृष्णसारहरू जलवायु परिवर्तनको असरसँग जुध्न बाध्य छन्। गुलरिया : एन्टिलोप प्रजातिका वन्यजन्तु कृष्णसार पृथ्वीको तापक्रम बढेसँगै जलवायु परिवर्तनको चपेटामा परेका छन्। बर्दियाको गुलरिया नगरपालिका खैरापुरस्थित पटाहा क्षेत्रको प्राकृतिक बासस्थानमा रहेका संकटापन्न कृष्णसारहरू जलवायु परिवर्तनको असरसँग जुध्न बाध्य छन्। कृष्णसार लोप हुने अवस्थामा पुग्दा वन्यजन्तु संरक्षण ऐन २०२९ ले संरक्षित वन्यजन्तुको सूचीमा सूचीकृत गरेको थियो। दिनप्रतिदिन जलवायु परिवर्तनका कारण कृष्णसारको चरिचरण क्षेत्रमा बाह्य मिचाहा प्रजातिहरूले स्थानीय घाँस प्रजातिहरूलाई विस्थापित गर्दै गएको छ। जराकुश, क्यासिया टोरा, सोलानुम, पार्थेनियम, ईपोमेयालगायतका मिचाहा प्रजातिका वनस्पतिहरू द्रुत रूपमा कृष्णसारको चरिचरण क्षेत्रमा फैलिरहेको कृष्णसार संरक्षण क्षेत्रका संरक्षण अधिकृत विनयकुमार झाले बताए। कृष्णसार खुला ठाउँ तथा मसिनो दुबो जातको घाँस मन पराउँछ। तर, कृष्णसारले मनपराउने स्थानीय प्रजातिका दुबो, बन्सोलगायतका घाँसहरू मिचाह प्रजातिका कारण हराउँदै गएको छ। २०७१ सालमा कृष्णसार संरक्षण क्षेत्रमा आएको बाढीसँगै कहिल्यै नदेखिएका विभिन्न मिचाहा प्रजातिहरू समस्याका रूपमा वृद्धि भएको छ। बेमौसमी वर्षाबाट आउने बाढीले संरक्षण क्षेत्रमा रहेका कृष्णसारलाई चुनौती थपेको छ। झाका अनुसार बाढीका बेला दर्जनौं कृष्णसारले ज्यान गुमाए। उनले भने, यिनलाई बाढीबाट जोगाउन उच्चस्थली निर्माण गरेका छौं। जलवायु परिवर्तनको असरले यिनीहरूको प्राकृतिक एवं परम्परागत पनमा परिवर्तन आउन थालेको छ। टन्टलापुरे घाममा बस्ने यिनीहरू छहारी खोज्न थालेका छन्। मानिसको नजिक आउँदासमेत डराउँदैनन्। जलवायु परिवर्तनसँगै यिनीहरूको प्राकृतिक पन परिवर्तन हुन सक्ने खतरा बढेर गएको छ। कृष्णसार लोप हुनसक्ने खतरा बढेसँगै सरकारले २०५० माघ १२ गते बर्दियाको गुलरिया नगरपालिका साबिक खैरापुर गाविसको पटाहा क्षेत्रको ४८८ हेक्टर (७०८ बिघा) निजी नम्बरी जग्गालाई अधिग्रहण गयो। बर्दिया राष्ट्रिय निकुञ्ज कार्यालयले सरकार समक्ष २०६२ सालमा कृष्णसार संरक्षण क्षेत्र घोषणासम्बन्धी प्रस्ताव पेस गरेको थियो। सो बमोजिम सरकारबाट राष्ट्रिय निकुञ्ज तथा वन्यजन्तु संरक्षण ऐन, २०२९ को दफा ३ र संरक्षण क्षेत्र सरकारी व्यवस्थापन नियमावली, २०५७ को प्रावधानअनुसार गुलरिया नगरालिका१, २, ३ र ४ को आंशिक भूभागको १६९५ वर्ग किलोमिटर भूभागलाई २०६५ चैत ३ गते राजपत्रमा सूचना प्रकाशन गरी कृष्णसार संरक्षण क्षेत्र घोषणा गरेको अधिकृत झाले स्मरण गराए। त्यसपछि कृष्णसार व्यवस्थापन परिषद्को गठनसँगै संरक्षणक्षेत्र कार्यालयको स्थापना गरी कार्यालयका कर्मचारीहरू तथा व्यवस्थापन परिषद्अन्तर्गतका कृष्णसार उपभोक्ता समिति, कृष्णसार उपभोक्ता समूहसमेतको सहभागितामा कृष्णसारको संरक्षण र व्यवस्थापनका कार्य हुँदै आएको छ। कृष्णसारको मुख्य बासस्थान (कोर एरिया) ५२७ वर्ग किमि र ११६८ वर्ग किमि भूभाग मध्यवर्ती क्षेत्रको रूपमा छ। हाल संरक्षण क्षेत्रमा एउटा हेड अफिससहित २ वटा पोस्ट (खैरी पोस्ट र पण्डितपुर पोस्ट) छन्। कृष्णसारको दिगो संरक्षणका लागि संरक्षण क्षेत्रको बासस्थान सुधार, घाँसेमैदान व्यवस्थापन, मिचाहा प्रजाति नियन्त्रण, खानेपानी व्यवस्थापन, उच्चथली निर्माण, जनचेतना अभिवृद्धि गर्दै कार्यालयका कर्मचारीमार्फत दैनिक रूपमा गस्तीलगायत कृष्णसारको गणना कार्य भइरहेको छ। बस्ती व्यवस्थापन मुख्य चुनौती कृष्णसारको बासस्थान क्षेत्रभित्रको अव्यवस्थित बसोबास संरक्षण क्षेत्रको चुनौतीका रूपमा देखिएको छ। बस्तीका कारण भुस्याहा कुकुरको वृद्धि, होहल्ला, फोहरमैला तथा घरपालुवा जनावरका लागि चरिचरन कृष्णसार संरक्षणमा प्रत्यक्ष रूपमा प्रभाव परिरहेको छ। कृष्णसारको दिगो संरक्षण र व्यवस्थापनका लागि संरक्षण क्षेत्रभित्र रहेको अव्यवस्थित १४२ घरधुरीलाई व्यवस्थापन गर्नुपर्नेमा अधिकृत झाले जोड दिए। बस्ती व्यवस्थापन गर्न सके कृष्णसारको संख्या बढाउन केही पनि समस्या छैन। बर्दियामा १२६ पोथी र ४० भाले गरी १६६ वटा कृष्णसार छन्। कृष्णसारको दिगो संरक्षण गर्ने उद्देश्यले २०५१ देखि २०५३ सालसम्म २४५ बिघा नम्बरी जग्गाको मुआब्जा दिई जग्गा अधिग्रहण गरे पनि ऐलानी जग्गामा बसोबास गरेका मानिसहरूलाई मुआब्जा दिने प्रावधान नभई अन्यत्र व्यवस्थापन गर्न नसक्दा समस्या परेको छ। तत्कालीन अवस्थामै ऐलानी जग्गामा बसोबास गर्ने घरधुरीको संख्या ७३ मात्र थियो। जनसंख्यासँगै घरधुरी वृद्धि भएपछि ऐलानीमा ९३ घरधुरी पुगेको हो। तत्कालीन शसस्त्र द्वन्द्वको समयमा बाहिरबाट आई जग्गा अतिक्रमण गरेर बस्ने क्रम बढेपछि अतिक्रमण गरेर बसेका मुक्तकमैया, सुकुमबासीलगायत अन्य गरी ११२ घरधुरी व्यवस्थापन भयो। अन्यत्र जमिन नभएका ४९ घरधुरी सोही स्थानमा अझै पनि बस्दै आएका छन्। आर्थिक वर्ष २०७१७२ सम्ममा संरक्षण क्षेत्रभित्र ऐलानी जग्गामा बसोबास गर्ने घरधुरी संख्या १४२ पुगेको र हाल अद्यावधिक गर्दा वृद्धि भई १९० पुगेको देखिन्छ। झाले भने, संरक्षण क्षेत्रभित्र बसोबास गरिरहेका अव्यव्स्थित बस्तीका स्थानीयहरूको मुख्य पेसा पशुपालन हो। घरपालुवा जनावरहरूको चरिचरन क्षेत्र नै कृष्णसारको मुख्य बासस्थान हो। यसरी जथाभावी चरिचरनले गर्दा कृष्णसारको आहारामा कमी भई प्रत्यक्ष रूपमा कृष्णसारलाई असर गरिहरेको छ। उनका अनुसार घरपालुवा जनावरहरूबाट कृष्णसारमा विभिन्न प्रकारका रोगहरू सर्ने, चोरी सिकारी हुनेलगायतको जोखिमसमेत बढेको छ। त्यसैले कृष्णसारको दिगो संरक्षणका लागि यथाशीघ्र कृष्णसार संरक्षण क्षेत्रको बस्ती व्यवस्थापन गर्नुपर्ने उनको भनाइ छ। कृष्णसार संरक्षण क्षेत्रको उत्तरतर्फ रहेको सामुदायिक वन नजिकै स्थापना गरिएको गौशाला गुलरिया नगरपालिका भरिकै छाडा गाईवस्तु राख्ने स्थान भएको छ। दैनिक गाईवस्तुको छरनले कृष्णसारको बासस्थान र चरिचरन क्षेत्र साँघुरिँदै गएको छ। संरक्षण क्षेत्रको घोषणासँगै सरकारले संरक्षण क्षेत्र वरिपरि १०२५ किमि मेष जालीसहितको तारबार लगाए पनि टुटफुट भएका कारण समस्या देखिएको छ। त्यस्तै, मांसाहारी वन्यजन्तु चितुवा, स्याल, फ्याउरो दिन प्रतिदिन बढिरहेका छ। झाका अनुसार चितुवाबाट मात्रै १२ वटा भाले कृष्णसारको क्षति भएको छ। स्याल तथा फ्याउरोले विशेषगरी बच्चा जन्मने समयमा बच्चाहरूलाई मार्छ। चरिचरण क्षेत्रमा रहेको बेशर्मा पनि समस्याका रूपमा देखापरेको छ। उनले भने, कृष्णसारको आहारा अभाव पूर्ति गर्न चरिचरण क्षेत्रमा मौसमी खेती र पानीका लागि डीप बोरिङहरूको व्यवस्थापन गरेका छौं। पर्यापर्यटनको प्रचुर सम्भावना संरक्षण क्षेत्रमा पर्यापर्यटनको प्रचुर सम्भावना छ। कृष्णसार हेर्न विभिन्न स्थानबाट पर्यटकहरू आउँछन्। यो बर्दियाको सदरमुकाम नजिकै तथा हुलाकी राजमार्गसँगै जोडिएकोले सजिलै पहुँच भएको संरक्षित क्षेत्र हो। नेपालगन्जदेखि गुलरिया हुँदै बर्दिया राष्ट्रिय निकुञ्ज जान छिटो र सोझो हुलाकी राजमार्ग निर्माण भइसकेको छ। हुलाकी सडकखण्डको बीचमा पर्ने संरक्षण क्षेत्रलाई पर्यटन कोरिडोरको रूपमा समेत विकास गर्न सकिने सम्भावना रहेको झाले बताए। धैरै सम्भावना हुँदाहुँदै पनि प्रचार प्रसारको कमि र अपर्याप्त पर्यटकीय भौतिक संरचनाहरूको कमीले गर्दा पर्यटकहरूको आगमन हुन सकेको छैन। यसको प्रचारप्रसारमा जोड दिन जरुरी छ। कृष्णसारको बसोबास र चरिचरन क्षेत्रमा दैनिक रूपमा चर्दै आएका गाईवस्तु । झाका अनुसार पर्यापर्यटनलाई आवश्यक भौतिक संरचनाहरू जस्तै सडक बाटोको सुधार, होटल, खाजा पसल, होमस्टे सञ्चालन गर्न तथा अन्य व्यवसाय गर्न स्थानीयहरूको क्षमता अभिवृद्धि गर्ने खालको तालिम सञ्चालन गर्न सक्नुपर्छ। साथै, भ्यू टावरको निर्माण, मर्मत, पर्यटक पदमार्गहरूको निर्माण तथा मर्मत गरिएको छ। ४० किलोमिटरको दूरीमा रहेको बर्दिया राष्ट्रिय निकुन्जमा घुम्न आउने पर्यटकहरूलाई विशेषगरी ठाकुरद्वारा क्षेत्रका पर्यटन व्यवसायी, नेचर गाइड तथा होटल सञ्चालकहरूसँग समन्वय गरी कम्तीमा एक दिन कृष्णसार संरक्षण क्षेत्रमा पनि घुम्न आउने वातावरण बनाउन सकिन्छ, झाको सुझाव छ, संरक्षण क्षेत्रको वरपरका यादव समुदायहरूको संस्कृति, परिकारको प्रवद्र्धन तथा यादव होमस्टेहरू सञ्चालन गर्न सकिन्छ। कृष्णसार संरक्षण क्षेत्रमा ताल, डब्लूडब्लू एफ नेपाल, एनटीएनसी बर्दिया संरक्षण कार्यक्रममार्फत कृष्णसारको दिगो संरक्षणको लागि प्राविधिक तथा आर्थिक सहयोग पुपुर्याउँदै आएको उनको भनाइ छ। कृष्णसार संरक्षणमा समुदाय कृष्णसार संरक्षणमा समुदाय, सरोकारवालाहरूको मुख्य भूमिका छ। कृष्णसार संरक्षण क्षेत्र व्यवस्थापन परिषद्, कृष्णसार संरक्षण क्षेत्रले राष्ट्रिय तथा वन्यजन्तु संरक्षण ऐन, २०२९, चौथो संशोधन २०४९ र संरक्षण क्षेत्र सरकारी व्यावस्थापन नियमावली, २०५७ अनुरूप सामुदायिक विकासको कार्य गर्न संरक्षण क्षेत्रभित्र बसोबास गर्ने गाउँ टोलबाट ४३ महिला उपभोक्ता समूह र ४३ पुरुष उपभोक्ता समूह गरी जम्मा ८६ वटा उपभोक्ता समूह गठन गरिएको छ। समूहले ४ वटा उपभोक्ता समिति निर्माण गरेका छन्। गुलरिया नगरपालिकाले पनि अपनत्व लिई कृष्णसारको दिगो संरक्षणको लागि महत्वपूर्ण भूमिका खेलेको झाले बताए। समुदाय सँगसँगै कृष्णसार संरक्षण क्षेत्र कार्यालयबाट कृष्णसार संरक्षण गर्न विभिन्न कार्य हुँदै आएका छन्। कृष्णसारको प्रजाति संरक्षण गर्न नियमित रूपमा बिहान, दिउँसो, साँझ र राति गरी दिनको चारपटक कर्मचारीहरूबाट कृष्णसार रेखदेखसहितको गस्ती हुन्छ। घाँसे मैदान व्यवस्थापनका लागि घाँस काट्ने, उखेल्ने, नियन्त्रित आगो लगाउँदै करिब ९० हेक्टर क्षेत्रमा ट्र्याक्टर प्रयोग गरी घाँस काटिएको छ। मिचाहा प्रजाति नियन्त्रण गर्न उखेल्ने तथा जलाउने गरिन्छ। कृष्णसारलाई खानेपानी व्यवस्थापन गर्न ठाउँठाँउमा बोरिङसहितको सोलार जडान तथा पानी पोखरी निर्माण गरिएको छ। मानव वन्यजन्तु सहअस्तित्व कायम गर्न कृष्णसारहरूलाई वासस्थान क्षेत्रमानै रहने गरी विभिन्न घाँसेमैदान व्यवस्थापनदेखि अनुगमन हुन्छ। वन्यजन्तुबाट हुने क्षतिको राहत निर्देशिका २०६९, (तेस्रो संशोधन २०७५) अनुसार प्रक्रिया प्ररा गरी आएका निवेदनहरूमा १ लाख ५ सय रुपैयाँ बराबरको नियमानुसार राहत वितरण गरेका छौं, झाले भने। समुदायमा आधारित वन व्यवस्थापन, बागेश्वरी संरक्षण क्षेत्रको वन व्यवस्थापन कार्ययोजना नवीकरण तथा विधान संशोधन गरी स्थानीहरूका लागि आवश्यकताअनुसार निःशुल्क दाउरा संकलन गर्न अनुमति दिएको उनको भनाइ छ।"
अब मोटरसाइकल र ट्याक्सी चालक पदमा युएई र कतार जान नपाइने,काठमाडौं : वैदेशिक रोजगार विभागले वैदेशिक रोजगारीमा युनाइटेड अरब इमिरेटस् (युएई) र कतारमा मोटरसाइकल र ट्याक्सी चालक पदका लागि जान रोक लगाएको छ । विभागले सूचना प्रकाशित गरी यसबारे जानकारी गराएको हो । युएई र कतारमा यी पदमा गएका अधिकांश श्रमिक समस्यामा परेको भन्दै वैदेशिक रोजगार विभागले पूर्वस्वीकृति रोक्ने निर्णय गरेको हो । पछिल्लो समय मोटरसाइकल र ट्याक्सी चालक पदमा त्यहाँ जाने श्रमिकले स्वीकृति मागपत्रबमोजिमको न्यूनतम तलब प्राप्त गर्न नसकेको गुनासो बढेको विभागका सूचना अधिकारी कृष्णप्रसाद भुसालले जानकारी दिए। उनका अनुसार सहजरूपमा लाइसेन्स प्राप्त गर्न नसक्दा लामो समय कामविहीन भइ बस्नुपरेको अवस्था रहेको र अधिकांश श्रमिक धेरैपटक ट्राफिक कारबाहीमा परी ठूलो जरिवाना बुझाउनुपरेको गुनासो आएकाले सम्बन्धित मुलुकको ट्राफिक नियम र सडक अनुशासनसम्बन्धी ज्ञान र अनुभवको कमीले गर्दा दुर्घटना बढेसँगै विभागले उक्त निर्णय लिएको हो । युएई र कतारमा मोटरसाइकल र ट्याक्सी चालक पदमा श्रमिक पठाउनु सुरक्षित नदेखिएपछि विभागले पूर्वस्वीकृति रोक्ने निर्णय लिएको हो । विभागका अनुसार अर्को निर्णय नभएसम्म यो नियम कार्यान्वयनमा रहने छ । उक्त पदको मागपत्र प्रमाणीकरण नगर्न कतार र युएईस्थित नेपाली दूतावासलाई समेत अनुरोध गरिएको विभागद्वारा प्रकाशित सूचनामा उल्लेख छ ।
"बसको ठक्करबाट साइकलयात्रीको मृत्यु, एक जना घाइते",विराटनगर : मोरङको बेलबारीमा बुधबार बिहान यात्रुबहाक बसको ठक्करबाट साइकलयात्रीको मृत्यु भएको छ। साइकलमा सवार अर्का एक जना घाइते भएका छन्। पूर्वपश्चिम लोकमार्गअन्तर्गत बेलबारी नगरपालिका१ मा ना ५ ख ६९४२ नम्बरको बसले एकैपटक दुईवटा साइकललाई ठक्कर दिँदा बिहान ६:३० बजेतिर दुर्घटना भएको हो। दुर्घटनामा साइकलयात्री बेलबारी२ का १९ वर्षीय लेखनाथ चौहानको मृत्यु भएको मोरङ ट्राफिक प्रमुख प्रहरी निरीक्षक राजकुमार कार्कीले जानकारी दिए। उनका अनुसार गम्भीर घाइते चौहानलाई उपचारका लागि विराटनगरको नोबेल शिक्षण अस्पताल ल्याइपुर्याउनासाथ चिकित्सकले मृत घोषित गरेका हुन्। बसको ठक्करबाट अर्को साइकलका यात्री बेलबारी२ का १८ वर्षीय राम बस्नेत घाइते भएका छन्। बस्नेतको नोबेलमै उपचार भइरहेको छ। बस र चालक स्याङ्जाको आँधीखोला गाउँपालिका२ का ३८ वर्षीय नरेन्द्र दर्जीलाई नियन्त्रणमा लिएर प्रहरीले घटनाको अनुसन्धान सुरु गरेको छ।
डीआईजी अशोक सिंहले दिए राजीनामा,"काठमाडौंः नेपाल प्रहरीका प्रहरी नायव महानिरीक्षक(डीआईजी) अशोक सिंहले राजीनामा दिएका छन्। नागरिकतामा भएको जन्ममिति विवादमा आएपछि डीआईजी सिंहले मंगलबार राजीनामा दिएको गृह मन्त्रालय स्रोतले पुष्टि गरेको छ। सिंहले बुधबारको मिति राखेर मंगलबारनै राजीनामा दिएको स्रोतले जनाएको छ। सिंहको जन्म मिति, नागरिकता र शैक्षिक योग्यताका विषयलाई लिएर अख्तियार दुरुपयोग अनुसन्धान आयोगमा उजुरी परेको थियो। सिंह सुदूरपश्चिम प्रदेश प्रहरी प्रमुखका रुपमा कार्यरत थिए।"
बाजुरामा भूकम्पको धक्का,"काठमाडौं :बाजुरामा भूकम्पको धक्का महसुस गरिएको छ। बुधबार दिउँसो १:४५बजे ५२ म्याग्निच्युडको भूकम्प गएको राष्ट्रिय भूकम्प मापन तथा अनुसन्धान केन्द्रले जनाएको छ। केन्द्रका अनुसार जिल्लाको विछ्या आसपास केन्द्र बनाएर भूकम्प गएको हो। छिमेकी जिल्ला अछाम,बझाङ र डोटीमा समेत भूकम्पको धक्का महसुस गरिएको छ। यसअघि पनि बाजुरामा भूकम्प गएको थियो। क्षतिको विवरण आउन बाँकी छ।"
होसमा हिँड्ने कि ?,"नैतिक शिक्षा : सडकमा हिँड्दा सधैं अगाडि के छ भनेर हेर्नुपर्छ। अन्यथा समस्या निम्तिन सक्छ। एकजना ज्योतिषी नाम चलेकै थिए। त्यस सहरमा उनको राम्रै चर्चा हुन्थ्यो। ती ज्योतिषीले आकाशको निरीक्षण पनि गर्ने गर्थे। अतः ऊ हरेक दिन रातको समयमा ताराहरूको निरीक्षण गर्थे। यसका लागि खुल्ला स्थानमा निस्कन्थे। एक पटकको कुरा हो, एक रात ती ज्योतिषी ताराहरूलाई ध्यानपूर्वक हेरिरहेका थिए। उनी हेर्दै हिँडिरहेका थिए। उनी ताराहरूलाई हेर्नमा यति धेरै लीन भए कि उनी एउटा सुक्खा इनारमा ठक्कर खान पुगे। ज्योतिषी यसरी पछारिए कि ढलेर लागेको चोटको पीडा सहन सकस भइरहेको थियो। उनी पीडाले कराउन थाले। पीडादायक आवाज सुनेपछि एकजना यात्रीले स्वर आएतिरै लम्किए। इनारको नजिकै आएर हेर्दा उनले ज्योतिषीलाई देखे। ज्योतिषीज्यू, होइन, तपाईं यो इनारमा कसरी खस्नु भयो ?, उनले ज्योतिषीलाई सोधे। एकछिन त ज्योतिषी के भनूँ के भनूँ भए। सहायताका लागि पनि भन्नै पयो भन्ठानेर उनले यात्रीलाई सारा कुरा बताए। त्यसो भए तपाईं ताराहरूको निरीक्षण गर्दागर्दै इनारमा पर्नु भयो। त्यसैले तपाईंलाई थाहा नै भएन कि खुट्टाहरूले तपाईंलाई कहाँ लगिरहेका छन् ? यात्रीले ज्योतिषीलाई प्रश्न गरे। निःसन्देह यस्तै भयो, ज्योतिषीले भएको कुरा भनिदिए। त्यसो भए तपाईं यही दण्डको भागीदार हुनुहोस्। अनि यहीं नै रहिरहनुहोस्। तपाईंको सहायता गर्नु मूर्खता हुनेछ। यति भनेर यात्री बाटो लागे। नैतिक शिक्षा : सडकमा हिँड्दा सधैं अगाडि के छ भनेर हेर्नुपर्छ। अन्यथा समस्या निम्तिन सक्छ।"
"बलात्कारपछि हत्या, डेढ वर्षपछि दुई जना पक्राउ",वीरेन्द्रनगर : बलात्कार गरेर हत्या गरिएकी कालिकोटकी निरु विकको हत्या प्रकरणमा संलग्न रहेको आरोपमा प्रहरीले दुई जनालाई पक्राउ गरेको छ। कालिकोटको खाँडाचक्र नगरपालिका६ दाहाँकी निरु विकको हत्या भएको डेढ वर्षपछि प्रहरीले दुई जनालाई पक्राउ गरेको हो। जिल्ला प्रहरी कार्यालय कालिकोटका प्रमुख डीएसपी जयश्वर रिमालका अनुसार पक्राउ पर्नेमा खाँडाचक्र नगरपालिका६ दाहाँ बस्ने ३० वर्षकी कमला विक र सोही ठाँउका ४७ वर्षीय अने नेपाली छन्। दुई जनालाई पक्राउ गरी अदालतबाट म्याद थप गरेर हिरासतमा राखी थप अनुसन्धान गरिरहेको बताए। डीएसपी रिमालले घटना अति नै जटिल भएकाले प्रहरीलाई अनुसन्धान गर्न समय लागेको बताए। २०७८ साल भदौ ४ गते मेला हेर्न गएकी १६ वर्षीया किशोरी निरु विकलाई बलात्कार गरी शरीरको आधा भाग कपडा मात्र रहेको अवस्थामा भदौ ७ गते घरनजिकैको मकैबारीमा शव फेला परेको थियो। मकैबारीमा रहेको शव स्यालले आधा शरीर खाइसकेको अवस्थामा फेला परेकाले प्रहरीलाई अनुसन्धान गर्न जटिल बनेको हो। प्रहरीले घटना बलात्कारपछि हत्या भएको अनुमान गरेको थियो। सोमबार उक्त घटनासँग सम्बन्धित दुई जनालाई प्रहरीले पक्राउ गरेपछि निरु विकका आफन्तहरूमा न्याय पाउने आशा पलाएको छ।
चितवनमा ७ महिनामा १४ गैँडा मरे,चितवन : चितवन राष्ट्रिय निकुञ्ज र वन क्षेत्रमा गरी चालु आर्थिक वर्ष २०७९८० को फागुन ९ गतेसम्ममा १४ गैँडा मरेका छन् । निकुञ्ज क्षेत्रमा १२ तथा वन क्षेत्रमा दुई गैँडा मरेका हुन् । निकुञ्जका सूचना अधिकारी गणेशप्रसाद तिवारीका अनुसार चालु आवमा चोरी सिकारीले तीन गैँडा मरेका छन् । जसमध्ये दुई निकुञ्ज क्षेत्रमा र एउटा वन क्षेत्रमा चोरी सिकारीले गैँडा मारेका उनले बताए। निकुञ्ज क्षेत्रमा चोरी सिकारीले मारेका दुई गैँडामध्ये एउटाको खाग लगेका थिए भने एउटा बच्चा थियो । अन्य कालगतिले मरेका हुन् । सन् २०२१ मा गरिएको गणनाअनुसार नेपालभर सात सय ५२ गैँडा रहेका छन् । चितवन राष्ट्रिय निकुञ्जमा मात्र छ सय ९४ गैँडा छन् । चोरी सिकारीले गैँडा मार्न थालेपछि निकुञ्ज विभागले विभागका उपमहानिर्देशकको नेतृत्वमा अध्ययन टोली बनाएर अध्ययन सुरु गरेको छ । यससँगै निकुञ्ज प्रशासनले सुरक्षा रणनीतिलाई बलियो बनाउँदै लगेको छ । गत आवमा निकुञ्ज र वन क्षेत्रमा गरी ४१ वटा गैँडा मरेका थिए । निकुञ्ज क्षेत्रमा ३७ र वन क्षेत्रमा चार गैँडा मरेका तिवारीले जानकारी दिनुभयो । गत आवमा चोरीसिकारीबाट दुई गैँडा मरेका थिए । रासस
कर्मचारी संगठनको प्रदेश १ अध्यक्षमा रुद्र सुवेदी,"विराटनगर : नेकपा (माओवादी केन्द्र) निकट नेपाल निजामति राष्ट्रिय कर्मचारी संगठन प्रदेश १ को अध्यक्षमा रुद्र सुवेदी सर्वसम्मत चयन भएका छन्। विराटनगरमा मंगलबार सम्पन्न संगठनको प्रदेश सम्मेलनले सुवेदीको अध्यक्षतामा ४० सदस्यीय प्रदेश कार्यसमिति चयन गरेको हो। समितिको उपाध्यक्षमा नारायण राय यादव, ताराकिरण राई, नमिता पौडेल तामाङ, जमान सिंह मोक्तान र रत्नप्रसाद चौंलागाई चुनिएका छन्। त्यस्तै सचिवमा अम्बर राई, सहसचिवमा खगेन्द्र पौडेल, उत्तम आचार्य, वेदनिधि कार्की ढोली चयन भए। कोषाध्यक्ष प्रकाश राई र सहकोषाध्यक्ष राजीव बस्नेत चयन भएका छन्। सदस्यहरुमा गोपाल बराल, कृष्ण घिमिरे, हेमु पोर्तेल, विन्देश्वर साह, रामप्रसाद मिश्र, दीपेन्द्र कार्की, गणेशबहादुर गुर्धामी, डम्बरकुमार राई, बाबुराम बस्नेत, श्रीराम पण्डित, मीनप्रसाद पराजुली, तोषल भट्टराई, बालकृष्ण दंगाल चयन भएका छन्। अन्य सदस्यमा हिमाल दनुवार, डानागेन्द्रबहादुर दाहाल, भानुभक्त श्रेष्ठ, देबेन्द्र चापागाईं, लेखराज मगर, रजनी याम्फू राई, उमेश राई, अम्बिका सुवेदी, सौगात रेग्मी, सरोज सुवेदी, रमिताकुमारी सिंह, चिन्तामणि पोखरेल, दिनेश ढुंगाना र अञ्जु चौधरी रहेका छन्। कर्मचारी संगठनको सम्मेलनको पूर्वउर्जा मन्त्री तथा माओवादी केन्द्रकी उपाध्यक्ष पम्फा भुषालले उद्घाटन गरेकी थिइन्। सम्मेलनमा सामान्य प्रशासनमन्त्री अमनलाल मोदी, माओवादी केन्द्रका सचिव राम कार्की लगायतको सहभागिता थियो। सम्मेलनमा प्रदेश १ का १४ वटै जिल्लाबाट माओवादी केन्द्रनिकट ३ सय ५० जना कर्मचारीहरु उपस्थित थिए।"

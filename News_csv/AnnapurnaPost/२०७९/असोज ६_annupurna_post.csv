शीर्षक,विवरण
"जीप दुर्घटनामा एकको मृत्यु, आठ जनाले हामफालेर ज्यान जोगाए",दार्चुला : दार्चुलामा जीप दुर्घटना हुँदा एक जनाको मृत्यु भएको छ। आठ जनाले हामफालेर ज्यान जोगाएका छन्। जिल्लाको मार्मा गाउँपालिका लटिनाथबाट अपिहिमाल गाउँपालिका५ तिम्ला जाँदै गरेको म १ ज २३३ नम्बरको बोलेरो जीप साँझ साढे ८ बजे तिर दुर्घटना भएको हो। जीप दुर्घटना हुँदा अपिहिमाल गाउँपालिका६ का १८ वर्षीय दिनेशसिंह धामीको मृत्यु भएको अपिहिमाल गाउँपालिका अध्यक्ष भगतसिंह ठेकरे बोहराले बताए। जीपमा सवार नौजना रहेको बुझिएको छ। नौमध्ये आठ जनाले हाम फालेर ज्यान जोगाएका छन्। एकजनाको घटनास्थलमै मृत्यु भएको प्रहरीले जनाएको छ। जीप सडकबाट लगभग २ सय मिटर तल खसेको छ।
संवैधानिक व्यवस्थाभित्र पसेर व्यवस्थाको विरोध गर्ने प्रवृत्ति बढ्यो : सिटौला,"झापा : नेपाली कांग्रेसका नेता कृष्णप्रसाद सिटौलाले संवैधानिक व्यवस्थाभित्र पस्ने, निर्वाचित हुने र पछि त्यही संवैधानिक व्यवस्थाको विरोध गर्ने प्रवृत्ति बढेर गएको बताएका छन्। झापाको कचनकवल गाउँपालिका७ स्थित दीप ज्योति सामुदायिक वन उपभोक्ता समितिको १५ औं वार्षिक साधरण सभा कार्यक्रममा बोल्दै कांग्रेसका पूर्व महामन्त्री समेत रहेका सिटौलाले उक्त कुरा बताएका हुन्। उनले भने, 'यो संविधानले व्यवस्था गरेअनुसार स्थानीय तह, प्रदेशदेखि केन्द्रसम्म जितेर जाने, अनि यो व्यवस्थाले जनतालाई केही पनि नदिनु भन्नु योभन्दा लज्जास्पद कुरा के हुन सक्छ। निर्वाचित हुने अनि काम नगर्ने, अनि दोष जति संवैधानिक व्यवस्थालाई दिने जस्ता कार्यलाई हामीले नै रोक्नु पर्छ। यो संवैधानिक व्यवस्था त्यसै आएको होइन। धेरैको बलिदानपछि देशमा परिवर्तन र संविधान आएको छ', उनले भने। यसै व्यवस्थाको माध्यमबाट जनताको आर्थिकसँगै दैनिक जीवनस्तरमा सुधार ल्याउनु सक्नुपर्ने उनले बताए। स्थानीय तहमा निर्वाचित हुने जनप्रतिनिधिलाई लक्षित गर्दै उनले जनप्रतिनिधिले आफ्नो सेवा सुविधाका लागि काम गर्ने नभई जनताको सेवा सुविधाका लागि काम गर्ने बताए। 'उ अर्को पार्टीको, उसले मलाई भोट दिएन भन्ने स्थानीय सरकारको नेतृत्व गर्ने जनप्रतिनिधिले त्यसो भन्न पाउँदैनन्,' उनले भने। विकास हुँदा कुनै पार्टी विशेषलाई फाइदा नहुने उनको भनाइ छ। 'विकास हुँदा आम जनतालाई फाइदा पुग्छ। 'जनताले जुनसुकै पार्टीलाई मत हालोस्,' उनले भने। काम गर्दा आम जनताको प्रगति, सुख, समृद्धिको लागि काम गर्नुपर्ने उनले बताए। '२०७४ सालको निर्वाचन अघि छुट्टाएको योजनाहरू अधुरै छ। 'बितेको ५ वर्षमा पनि यस क्षेत्रले कुनै नयाँ योजना पाउन सकेनन्,' उनले भने।"
नेकपा (बहुमत)का नेता पेस्तोल र ग्रिनेटसहित पक्राउ,"जाजरकोट : नेपाल कम्युनिष्ट पार्टी (बहुमत) का एक नेता पेस्तोल र ग्रिनेटसहित जाजरकोटमा पक्राउ परेका छन्। नेकपा (बहुमत) जिल्ला सम्मेलन आयोजक कमिटीका सदस्य इन्द्रबहादुर शाही (नविन) लाई पाँच राउन्ड गोली भएको पेस्तोल र प्लाष्टिक हेन्ड ग्रिनेटसहित जाजरकोट नलगाड६ सिर्केबाट प्रहरीले पक्राउ गरेको हो। उनको साथबाट दुई एमएम नौ राउन्ड, मेड इन युएसए लेखेको पेस्तोल एचजिलट ४ लेखिएको तयारी अवस्थामा रहेको प्लाष्टिक हेण्ड ग्रिनेट फेला पारी पक्राउ गरिएको हो। आवश्यक कारवाहीका लागि जिल्ला अदालतमा पेश गरिएकामा सात दिनको म्याद दिएर अनुसन्धान गर्न आदेश दिएको जिल्ला प्रहरी प्रमुख सन्तोष निरौलाले बताए। नेकपा (बहुमत)का जिल्ला इन्चार्ज धमिल र जिल्ला संयोजक महानले विज्ञप्ति जारी गरी योजनाबद्ध ढंगले हतियार भिराएर शाहीलाई गिरफ्तार गरेको भन्दै विरोध जनाएका छन्। पक्राउ परेका नेता नविनलाई विनासर्त रिहा गर्न विज्ञप्तिमा आग्रह गरिएको छ।"
नागरिक सहभागिता बढाउन पारस्परिक जवाफदेहिता सफल,"काठमाडौं : जवाफदेही र समावेशी शासन व्यवस्थाका पक्षमा पैरवी गर्न सञ्चालित पारस्परिक जवाफदेहिता परियोजना नागरिक सहभागिता बढाउन सफल भएको छ। ३५ जिल्लाका ४७ स्थानीय सरकारमा नागरिक सहभागिता बढाउन र नागरिक संस्था र मिडियाका लागि सवल वातावरण बनाउन सफल भएको हो। संयुक्त राज्य अमेरिकाको अन्तर्राष्ट्रिय विकास नियोग (यूएसएड)को सहयोगमा एफएचआइ ३६० ले विभिन्न नागरिक संस्थाहरूसँगको सहकार्यमा ६ वर्षको सफल कार्यान्वयनपछि बिहीबार आयोजित समापन समारोहमा यस्तो जानकारी दिइएको हो। संघीय तथा प्रदेश तहमा सार्वजनिक कानुन तथा नीति निर्माणमा नागरिक समाज र मिडियाको नेतृत्वलाई प्राविधिक सहयोग, रेडियो तथा सामाजिक सञ्जाल लगायतका माध्यमको प्रयोग गरिएको छ। नागरिकका चासोका मुद्दामा कार्यक्रम, सहभागितामूलक पद्धतीबाट जवाफदेहीताको खोजी, नागरिक संस्था र मिडियाप्रतिको जनविश्वास, दक्षता र नेतृत्व क्षमता बढाएर जवाफदेही सरकारका लागि पहल, मानवअधिकार क्षेत्रमा कृयाशील संस्थाको क्षमता विकास र समावेशी सहभागितासहितको जवाफदेही सरकारका लागि दक्षतावृद्धि गर्नका लागि ३४ सय बढी गतिविधि गरिएको परियोजनाले जनाएको छ। नागरिकका प्रश्न र विचारहरूका लागि मञ्च प्रदान गर्ने, स्थानीय अधिकारीहरूलाई जवाफदेही, समावेशी बनाउन र निर्णय प्रकृयामा नागरिक सहभागिता बढाउन पैरवी गर्ने, स्थानीय स्रोतको परिचालन, नागरिक अधिकारका पक्षमा पैरवी, क्षमता विकास र दिगोपनका पक्षमा परियोजनाले उल्लेख्य योगदान पुर्याएको एफएचआइ ३६० नेपालका कन्ट्री डाइरेक्टर भगवान श्रेष्ठले बताए। परियोजना २०१६ अप्रिल ५ देखि २०२२ सेप्टेम्बर ३० सम्म लागू भएको हो। इक्वल एक्सेस इन्टरनेशनल र इन्टरनेशनल सेन्टर फर नट फर प्रफिट ल को साझेदारीमा यो परियोजनाको नेतृत्व एफएचआइ ३६० ले गरेको थियो। यसमा एक सय बढि नागरिक समाजका संगठन, मिडिया र स्थानीय तथा संघीय सरकार तथा संवैधानिक निकायहरूको समेत साझेदारी थियो। समावेशी सहभागिता र जवाफदेहीताका सिद्धान्तहरूमा केन्द्रित हुँदै पारस्परिक जवाफदेहीता परियोजनाले ६ प्रदेशका ३५ जिल्लाका ४७ नगरपालिकामा वडादेखि नगरपालिका र जिल्ला तहसम्म नागरिक संलग्नता र सहभागितामुलक शासनका लागि पैरवी गरेको छ।"
"विस्मृतिबारे जानौं, बुझौं","वृद्ध हुनु भएका बाआमाहरू बिसिद्धि भएका होइनन् विस्मृति रोगले गाँजेको बुझौं वितृष्णा र दिक्दारीले होइन माया र सद्भावले स्याहार गरौं। अल्जाइमर्स डिजिज इन्टरनेसनलले हरेक वर्ष अल्जाइमर दिवस वार्षिक नारामा आधारित भएर मनाउने गर्छ। यस वर्ष (सन् २०२२) नो डिमेन्सिया, नो अल्जाइमर्स अर्थात् विस्मृति रोगबारे जानौं र बुझौं भन्ने नारासहित २९औं विश्व अल्जाइमर चेतना दिवस मनाइएको छ। जुन वंशकै स्मरण शक्तिको विनाशकारी रोगको रूपमा फैलिरहेको छ। यसको लक्षण थाहा पाउन मात्र २० वर्षभन्दा वढी समय व्यतित भइसक्यो। अल्जाइमर असह्य खालको साथै एउटा डरलाग्दो रोगको रूपमा विश्वमा देखिँदै आएको छ। विस्मृति रोगसँग संघर्ष गरिरहेका एवं समस्यामा जेलिएका ती उमेरदार वा परिवारलाई चुनौतीपूर्ण अवस्थाका बारेमा पनि जानकारी दिइनेछ। विश्वभरका मानिस विश्व अल्जाइमर दिवसलाई यस रोगका विरुद्धमा चेतना फैलाऊँ भन्ने नाराका साथ अघि बढेका छन्। यो कस्तो देखिन्छ ? अल्जाइमरलाई सामना गरेर कसरी बाँच्न सकिन्छ ? भन्ने पनि अनेकन् सवाल आदि छन्। अल्जाइमर दिमागका सेललाई विनाश गर्ने वा मार्ने एउटा बढ्दो रोग हो। यो रोगले बिरामी मात्रलाई असर नपारेर पूरै परिवारमा मौन शैलीको अभौतिक तथा अदृश्य चुनौती ल्याउँदै छ। हालैको तथ्यांकअनुसार विश्वमा भारतको मात्रै ५० लाख मानिस यसका सिकार भएका छन्। तीमध्ये ७० वर्षभन्दा माथिका मानिसलाई यो रोगले बढी पिरोलेको देखिन्छ। ३०६० वर्ष उमेरका समूहमा पनि यसको आक्रमण उत्तिकै घातक हुन सक्ने देखिन्छ। विस्मृतिबारे चेतना जगाउने, सन्देश फैलाउने र कसरी यो रोगबाट सबै मानिसलाई मुक्त गराउनेमा लाग्नु पर्ने देखिन्छ। यस वर्षको योजना र नाराको सार्थकताका लागि गत वर्षभन्दा अलग किसिमबाट निम्नलिखित काम गर्नु पर्नेछ। विश्वका हरेक कुनाबाट मानिस जम्मा भएर चेतना वृद्धि गर्नुपर्छ। व्यक्तिदेखि हरेक समूहलाई समावेश गर्दै अल्जाइमर र डिमेन्सियासित सम्बन्धित संघसंस्थालाई पनि समावेश हुन आह्वान गर्दै अल्जाइमरबारे चेतना जगाउनु पर्नेछ। २०१९ को विश्व अल्जाइमर चेतना दिवसमा दिइएका जानकारीअनुसार धेरै मानिसलाई विस्मृति रोगबारे गलत धारणा छ। जसअनुसार उनीहरूले यसलाई ज्येष्ठ नागरिकहरूको सामान्य रोगको रूपमा लिएका छन्। जनजागृति अभियानले विस्मृति रोगसम्बन्धी जनसमाजमा चेतना जगाउँछ र यसको रोकथाममा जोड दिन्छ। कोभिड१९ ले ग्रस्त विश्व जनसमाजले डिमेन्सिया रोगको प्रभावबारे अझ सचेत हुनुपर्छ भन्ने कुराको निरन्तरता र पहल कदमी पनि गर्ने छ। यसरी नै २०२२ को चेतनामूलक अभियानले रोग लाग्न पहिले नै रोकथाम गर्नुपर्छ भन्ने कुरामा जोड दिनेछ। २०२२ को चेतनामूलक अभियानले अल्जाइमरबाट हुने विस्मृति रोगको बारेमा नयाँ यात्रा योजनाको तर्जुमा गर्दै विस्मृति हुनुअगाडि नै रोकथामको चेतना फैलाउने छ। जुटेर मात्र हामी केही गर्न सक्छौं भन्ने जानकारी दिँदै यस अभियानमा धेरै मानिसलाई आबद्ध हुन आह्वान गर्दछौं। २०१९ को अल्जाइमर दिवसको प्रतिवेदनअनुसार यस रोगबाट छुटकारा पाउन महत्त्वपूर्ण भूमिका निर्वाह गर्नु पर्नेछ। नत्र पहिलेजस्तै विस्मृति रोगबारे जनसमाजमा सामान्य प्रभाव मात्रै पर्ने देखिन्छ। मानिस, परिवार वा समुदायमा र सरकारलाई समेत अन्तर्राष्ट्रिय रूपले चेतना जगाएपछि जनसमाज बीचमा राम्रो प्रभाव पर्नेछ। यस रोगबाट बच्न प्रशस्त सहयोगी हातहरू प्राप्त हुनेछन्। हरेक व्यक्ति फरक भएको कारणले विस्मृति रोग पनि हरेकमा फरक किसिमले देखिन्छ। यतिसम्म कि कुनै पनि दुईजना मानिसको बीचमा डिमेन्सियाको लक्षण मिल्दैन। यसरी नै यसका लक्षण पनि मिल्दैनन्। अतः यो अल्जाइमर रोगले फरक मानिसमा फरक किसिमको लक्षण देखाउने गर्दछ। लक्षणका हिसाबले यो रोगका निम्नलिखित तीन अवस्था र सोहीअनुसारका लक्षण हुन्छन्। लक्षणहरूको हिसाबले यो रोगलाई कम कडा (माइल्ड स्टेज), अलि कडा (मोडरेट स्टेज) र अति कडा अवस्था (सिभियर स्टेज) गरी तीन अवस्थामा वर्गीकरण गर्न सकिन्छ। कम कडा अवस्था प्रारम्भिक अवस्था हो। स्मरण शक्तिमा क्रमिक रूपमा ह्रास हुनु, चिनेको मानिस, आफन्त, नातागोता एवं ठाउँहरू चिन्न समस्या हुनु, पहिलेदेखि गरिआएको काम गर्न पनि पहिलेको दाँजोमा धेरै समय लिनु, कारोबार एवं व्यवसाय गर्न समस्या हुनुजस्ता लक्षण देखिन्छन्। यस्तै क्रमिक रूपमा गलत किसिमका निर्णय गर्दै जानु र व्यवहार र व्यक्तित्वमा क्रमिक परिवर्तन हुँदै जानुजस्ता लक्षण कम कडा अवस्था (माइल्ड स्टेज) मा देखा पर्छन्। यस्तै, यस्तो समस्या क्रमिक रूपमा बढ्दै गएर परिवार भित्रैका सदस्य चिन्नमा समस्या हुनु, पढाइलेखाइ सामान्य गन्तीगणना गर्ने र गणितीय काममा समस्या देखिने पनि हुन्छ। नयाँ कुरा र काम गर्न समस्या हुनु, दिनहुँ हिँडिरहेको बाटो बिराउनु, बिर्सनु, एउटै कुरा दोहोर्याइरहने पनि हुन्छ। साथै शंका गर्नु, नभएको कुरा देख्नु, सुन्नु, अधिक डराउनु, अधिक आवेशमा आउनु, सामाजिक रूपमा आपत्तिजनक काम, व्यवहार भाषा प्रयोग गर्नु दोस्रो अवस्थाका लक्षणहरू हुन्। तेस्रो चरण अति कडा अवस्था हो। जसमा पहिलेका लक्षणहरू क्रमिक बल्झिँदै जानुका साथै थप समस्या देखा पर्छन्। खानाखा, चपाउन, निल्नमा क्रमिक रूपमा समस्या आई सर्केर हुने निमोनियाबाट बिरामी बारम्बार पीडित भइरहने, तौल घट्दै जाने, आलस्य र निद्रा बढ्दै जाने हुन्छ। दिसापिसाब नियन्त्रण गर्न असमर्थ हुनु, कपडा बिस्तारामै दिसापिसाब हुनु, अस्पष्ट रूपमा आवाज निकाल्नु, बिस्तारामै सीमित भई सोसम्बन्धी जटिलता बढ्दै जानु यस अवस्थाका विशेष, दारुण र दुरुह लक्षण हुन्। अल्जाइमर रोगको कुनै निश्चित उपचार छैन। खाली चिकित्सकले संस्मरण क्षमतामा आएको कमी तथा मस्तिष्कका अन्य क्रियाकलापलाई कसरी व्यवस्थित गर्ने भन्ने कुरा सिकाउने छन्। नियमित शारीरिक व्यायाम, सामाजिक तथा बौद्धिक क्रियाकलापमा सक्रियता आदिले यो रोग बढ्ने गतिलाई केही हदसम्म मत्थर पार्न सक्छन्। जीवनशैलीका केही तरिकाले अल्जाइमर रोग हुने सम्भावनालाई घटाउन सक्छन्। सामाजिक क्रियाकलापमा बढी सक्रिय हुनु तथा बौद्धिक व्यायाम हुने खालका काममा लाग्नाले तपाईंको मस्तिष्कको कार्यक्षमतालाई जोगाउन सक्छ। सँगै रक्तसञ्चार प्रणालीलाई चुस्त दुरुस्त राख्ने खालका नियमित शारीरिक व्यायामले पनि मस्तिष्कलाई ओरालो लाग्नुबाट जोगाउन सहयोग पुर्याउँछ। चिल्लो पदार्थ कम भएको सागसब्जी र फलपूल बढ्ता भएको खानेकुराको नियमित सेवन पनि अल्जाइमर रोगको सम्भावनालाई न्यून गर्ने उपाय हो। मेडिटेरियन आहारलाई अल्जाइमर रोग हुन नदिने राम्रो आहारका रूपमा लिइएको छ। उल्लिखित लक्षणहरू नयाँ तर विस्मृतिका लक्षण हुन्। विस्मृति रोग कुनै पनि व्यक्तिलाई सामान्य होइन। उमेरको उकालो लाग्दै गर्दा यदि यी माथिका लक्षण दैनिक जीवनमा देखिन्छन् भने डाक्टरसँग परामर्श लिनुपर्छ। अल्जाइमर र विस्मृति रोगसँग सम्बन्धित संघसंस्थासँग जानकारी लिनुपर्छ। जसले चाँडै रोगको किटान हुनुका साथै निदानको उपाय पनि निस्किन सक्छ। लेखक राष्ट्रिय ज्येष्ठ नागरिक महासंघको अध्यक्ष हुन्।"
निर्वाचन केन्द्रित रणनीति बनाउन सुरक्षा निकायका प्रमुखहरूबीच भेटवार्ता,"काठमाडौं : प्रतिनिधिसभा एवं प्रदेशसभा निर्वाचनका लागि सुरक्षा निकायका प्रमुखहरुबीच भेटवार्ता भएको छ। नेपाली सेनाको मुख्यालय जंगी अड्डामा प्रधानसेनापति प्रभुराम शर्मा, नेपाल प्रहरीका प्रहरी महानधिरीक्षक धिरज प्रताप सिंह, सशस्त्र प्रहरी वल नेपालका महानिरीक्षक राजु अर्याल र अनुसन्धान विभाग प्रमुख हुतराज थापाबीच भेटवार्ता भएको हो। मंसिर ४ गते हुने निर्वाचनका लागि सुरक्षा रणनीति तय गर्न चार वटै निकायका प्रमुखहरुबीच भेटवार्ता भएको हो। नेपाली सेनाका उच्च तहका अधिकृतहरुको समेत सहभागीता रहेको उक्त छलफलमा समसामायिक समग्र सुरक्षा अवस्थाको समिक्षासमेत भएको थियो। 'विशेषत: आसन्न प्रतिनिधि सभा तथा प्रदेश सभाको निर्वाचनलाई शान्तिपूर्ण ढंगले सफलतापूर्वक सम्पन्न गर्न आवश्यक सुरक्षा व्यवस्थाको बारेमा छलफल एवं अन्तरक्रिया भएको थियो,' नेपाली सेनाद्वारा जारी विज्ञप्तिमा भनिएको छ।"
पाँचै जना मृतकको पहिचान खुल्यो,"रुकुम पूर्व : रुकुम पूर्वमा भएको बस दुर्घटनामा मृत्यु हुने पाँचै जनाको सनाखत भएको छ। दुर्घटनामा परी मृत्यु हुनेहरूमा रुकुम पूर्व भूमे गाउँपालिका५ का २३ वर्षीय बुद्धिमान बुढा, पुथा उत्तरगङ्गा गाउँपालिका८ का ३५ वर्षीय पूर्णबहादुर बुढा, रामेछापका बस चालक लीलाभक्त श्रेष्ठ, रुकुम पूर्वकै सिस्ने गाउँपालिका६ की ४० वर्षीया लक्ष्मी खड्का र उनका दुई वर्षका छोरा सिजन रहेको जिल्ला प्रहरी कार्यालय रुकुम पूर्वले जनाएको छ। दुर्घटनामा परी घाइते भएका १२ मध्ये ४ जनालाई उपचारका लागि कोहलपुर पठाइएको छ भने बाँकीको जिल्ला अस्पताल रुकुम पूर्वमा उपचार भइरहेको प्रहरी नायब उपरीक्षक (डिएसपी) प्रकाश डाँगीले बताए। काठमाडौंबाट रुकुमकोट आउँदै गरेको धौलागिरी यातायात प्रालिको ग १ ख ९१०९ नम्बरको बस दुर्घटना भएको हो। मध्यपहाडी लोकमार्ग हुँदै आएको बस रुकुम पूर्वको भूमे गाउँपालिका३ क्याङ्सी बगर नजिक बिहीबार दुर्घटना भएको प्रहरीले जनाएको छ।"
भीमफेदी बस दुर्घटनामा मृत्यु हुनेको संख्या ७ पुग्यो,हेटौंडा : मकवानपुरको भीमफेदीमा बस दुर्घटनामा परी मृत्यु हुनेको संख्या ७ पुगेको छ। हेटौंडा अस्पतालमा लैजाने क्रममा बाटोमै थप एक जनाको मृत्यु भएपछि मृतकको संख्या सात पुगेको हो। भीमफेदी गाउँपालिकाको जुरीखेतमा बस दुर्घटना हुँदा ६ जनाको घटनास्थलमै मृत्यु भएको प्रहरीले जनाएको छ। काठमाडौंबाट फाखेलकुलेखानीभीमफेदी सडकखण्ड हुँदै हेटौँडातर्फ आउँदै गरेको बा३ ख ७८५८ नम्बरको बस भीमफेदी६ जुरिखेतको एघार घुम्तीको ओरालोमा दुर्घटना भएको भएको हो। जिल्ला प्रहरी कार्यालय मकवानपुरका प्रहरी उपरीक्षक बामदेव गौतमको टोली घटनास्थलमा पुगेको छ। हालसम्म मृतकको पहिचान हुन नसकेको उनले बताए। मकवानपुरको भीमफेदीमा बस दुर्घटना हुँदा ६ जनाको मृत्यु
युवा तथा बालबालिकाको अर्थपूर्ण सहभागितामा जोड,"काठमाडौं : नेपालको लोकतन्त्रमा युवा तथा बालबालिकाको भूमिका महत्वपूर्ण रहेका जनाउँदै उनीहरूको सक्रिय र अर्थपूर्ण सहभागितामा विज्ञहरूले जोड दिएका छन्। सेभ द चिल्ड्रेन इन्टरनेसनल नेपाल, रेस्टलेस डेभेलप्मेन्ट, कन्सोर्टियम नेपाल, आयोन, यौनिक तथा लैंगिक अल्पसंख्यक को महासंघ, एकाउन्टेवीिलिटी ल्याबको संयुक्त आयोजनामा भएको अन्तरसंवाद कार्यक्रममा लोकतन्त्रमा युवा तथा बालबालिकाको विषयमा सरोकारवालाबीच छलफल भएको हो। अमेरिकी राष्ट्रपति जो बाइडेनले सन् २०२१ डिसेम्बर ९ र १० मा ९८ वटा राष्ट्रहरूको उपस्थितिमा लोकतन्त्र सम्मेलनको आयोजना गरेका थिए। लोकतन्त्रको सुदृढीकरणको लागि नेपाल सरकारको तर्फबाट प्रधानमन्त्री शेरबहादुर देउवाले सात वटा विषयहरूमा प्रतिवद्धता जनाएका थिए। युवा र बालबालिकासम्बन्धी विषयका प्रतिवद्धताहरूको कार्यान्वयनको लागि सुझाव संकलन गरिएको थियो। सरकारी तथा दातृ निकाय, नागरिक समाज र युवा तथा बालबालिकाको सहभागिता रहेको कार्यक्रममा सुचनाको हक, युवा तथा बाल सहभागिता, जलवायु परिवर्तन, सिमान्तकृत वर्गको अधिकार, यौनिक अल्पसंख्यक समुदायका सवाल र अधिकारका विषयहरूमा छलफल गरिएको थियो। राष्ट्रिय बाल अधिकार परिषद्को तर्फबाट गरिएको प्रस्तुतिमा सरकारले सबै किसिमको सम्मेलन तथा कार्यक्रममा युवा तथा बालबालिबालाई प्रतिनिधिका रूपमा समन्वय गर्नुपर्ने उल्लेख गरिएको थियो। परिषद्का कार्यक्रम व्यवस्थापक नमुना भुषालले जलवायु परिवर्तन र वातावरण संरक्षणमाका मुद्दाहरूका लागि सचेत गराउने, वकालत र लबिङ गर्ने प्रतिवद्धता जनाए। प्रादेशिक र संघीय तहमा जलवायु परिवर्तनसम्बन्धी बजेट कोडिङमा पहल गरिने पनि कार्यक्रममा जानकारी गराइयो। जलवायु परिवर्तन र वातावरण संरक्षणमा बालबालिका र युवाको भूमिकाका लागि बालबालिका र युवा वर्गमा प्रत्यक्ष लगानी गर्नुपर्ने उनले जनाए। 'बालबालिका र युवालाई जलवायु परिवर्तन र वातावरणको सही ज्ञानका साथ सहयोग गर्नुपर्छ', उनले भने। कार्यक्रममा गैरसरकारी संस्था महासंघ नेपालका महासचिव अर्जुन भट्टराईले नागरिक समाजका प्रतिनिधिहरूले निर्णय प्रक्रियामा बालबालिका र युवाहरूको सहभागिता सुनिश्चित गर्नुपर्ने बताए। कुनै पनि परियोजना डिजाइन गर्दा सुरुमा नै बैठक र परामर्शबाट युवा र बालबालिकाको सहभागिता सुनिश्चित गरिनुपर्ने उनको भनाइ छ।"
शिक्षा शाखा प्रमुखलाई विप्लवका कार्यकर्ताले दले कालोमोसो,"गुलरिया : बर्दियाको मधुवन नगरपालिकाको शिक्षा शाखा प्रमुखलाई नेकपा माओवादी विप्लवका कार्यकर्ताहरूले कालोमोसो दलेका छन्। नगरको शैक्षिक कार्यमा भ्रष्टाचार र अनियमितता गरेको भन्दै अखिल नेपाल राष्ट्रिय स्वतन्त्र विद्यार्थी युनियन (क्रान्तिकारी) बर्दियाले कालोमोसो दलेको हो। क्रान्तिकारी बर्दियाका जिल्ला अध्यक्ष हरि प्याकुरेलले मधुवन नगरपालिका शिक्षा प्रमुख नारायण प्रसाद खनाललाई कारवाही गर्नुको कारणसहितको पत्र सार्वजनिक गरेका छन्। पत्रमा उल्लेख भए अनुसार शिक्षक नियुक्ती, सरुवा, बढुवा, जिल्ला मिलानमा भ्रष्टाचार गरेको, शिक्षकमा आफ्नै श्रीमतीको नाम निकालेर नियुक्ती नै नगरी ऐनविपरीत सरुवा गरेको, शिक्षा शाखाबाट विद्यालयमा बजेट विनियोजन गर्दा कमिशन केन्द्रित गरेको लगायतका छवटा आरोप प्रमुख खनाललाई लगाइएको छ। मधुवन नगरपालिका शिक्षा शाखा प्रमुखलाई कारवाही गरिएको विद्यार्थी नेता लोकेश जोशीले जानकारी दिएका छन्। शाखा प्रमुखलाई हातपात लगायत अभद्र क्रियाकलाप गर्दागर्दै केही व्यक्तिलाई नगरपालिकाले समातेको मधुवन नगरपालिकाका प्रवक्ता मेकबहादुर गुरुङले बताएका छन्। नियन्त्रणमा लिएका व्यक्तिलाई कारवाहीका लागि प्रहरीमा बुझाइने उनले जानकारी दिएका छन्। घटनालाई लिएर नेपाल निजामती कर्मचारी युनियन बर्दियाले प्रेस विज्ञप्ति जारी गर्दै ध्यानाकर्षण भएको जनाएको छ। युनियनका अध्यक्ष द्रोणराज शर्माद्वारा हस्ताक्षरित विज्ञप्तीमा घटनामा संलग्न खोजविन गरी दोषीउपर कानूनबमोजिम कारवाहीको माग गरिएको छ। नागरिकले कानूनको पूर्ण पालना गर्नुपर्ने सर्वमान्य सिद्धान्तविपरीत राष्ट्रसेवक कर्मचारीलाई कार्यस्थलमा गरिएको दुर्व्यवहारको विज्ञप्तिमार्फत घोर भत्र्सना गरिएको छ।"
प्रचण्ड र बाबुरामको एक स्वर १२ बुँदे सम्झौता दिल्लीमा भएको कुरा तथ्यहीन,"काठमाडौं : माओवादी केन्द्रका अध्यक्ष पुष्पकमल दाहाल प्रचण्डले माओवादी सधैं मानवता र लोकतन्त्रप्रति सजग रहेको बताएका छन्। उनले जनयुद्ध हुँदाका बेला र अहिले वर्तमान अवस्थामा पनि मानवता र लोकतन्त्रप्रति माओवादीको सामान धारणा रहेको बताए। पूर्वप्रधानमन्त्री सूर्यबहादुर थापाको आत्मकथा पुस्तक विमोचन कार्यक्रममा बोल्दै उनले लोकतन्त्रको प्रक्रियामा सबैभन्दा बढी आफूहरु लागेको बताए। 'माओवादी अझै उस्तै छ कि भन्ने भ्रम धेरैमा देख्छु। तर लोकतान्त्रिक प्रक्रियामा सबैभन्दा बढी हामी नै लागिरहेका छौं,' उनले भने, 'हामी युद्धमा हुँदा पनि यस्तै थियौं, अहिले पनि मानवता र लोकतन्त्रप्रति उस्तै छौं।' उनले माओवादी जनयुद्ध त्यतिबेलाको उपज भएको बताए। तर आफूहरुमा शान्तिको भावना भएकैले १२ बुँदे समझदारी सम्भव भएको उनको भनाइ छ। 'जनयुद्ध त्यतिबेलाको उपज थियो। हामी यतिकै जनयुद्धमा होम्मिएका थिएनौं। तर १२ बुँदे समझदारी हुनुमा हामीभित्र भएको शान्ति प्रमुख हो। त्यही भएर माओवादीप्रतिको दिग्भ्रमित हटाउन सबैसामु आग्रह गर्दछु,' उनले भने। उनले किताबका कतिपय कुराहरु तथ्यसंगत नभएको बताए। 'किताबका कतिपय कुराहरु तथ्यसंगत छैन। बाबुरामजीको कुरामा म सहमत पनि छु,' उनले भने। नेपाल समाजवादी पार्टीका अध्यक्ष बाबुराम भट्टराईले तत्कालीन माओवादी र त्यतिबेलाका दलहरुबीच भएको १२ बुँदे सम्झौता दिल्लीमा नभएको बताए। उनले यसबारे गलत प्रचार गरिएको बताए। उनले कटवाल प्रकरणमा पनि गलत भाष्य निर्माण गरेर माओवादीले सेना कब्जा गर्न खोजेको भ्रम फैलाइएको बताए। '१२ बुँदे समझदारी दिल्लीमा गएर त्यसपछि दिल्ली हस्तक्षेपमा प्रवेश गर्यो भन्ने कुरा सत्य होइन। १२ बुँदेको सुरुवात हामीले नै गरेका थियौं। केपी ओली, म र नारायणकाजी श्रेष्ठ मिलेर ड्राफ्ट गरेका थियौं। प्रचण्ड र गिरिजाबाबुहरुले अन्तिम रुप दिनुभएको थियो,' उनले भने। उनले कटुवाल प्रकरणमा पहिलोपटक राष्ट्रपतिबाट असंवैधानिक कदम चालिएको बताए। तत्कालीन प्रधानसेनापति रुक्मांगद कटवाललाई राष्ट्रपति डा रामवरण यादवले गरेको थमौतीबाट सुरु भएको उनको भनाइ छ। 'अहिले पनि राष्ट्रपतिको असंवैधानिक कदम आएको छ। सुरुवात त्यतिबेला नै भएको थियो,' उनले भने।"
आयोगका पदाधिकारी भन्छन् समावेशी आयोगलाई आरक्षण हटाउने अधिकार कसले दियो?,"काठमाडौं : राष्ट्रिय समावेशी आयोगले अबको १४ वर्षपछि आरक्षण नचाहिने अध्ययन प्रतिवेदन सार्वजनिक गरेपछि चौतर्फी विरोध भइरहेको छ। संविधानमा उल्लेख समावेशीताको धर्म र मर्मलाई कुल्चेर अध्ययन प्रतिवेदन सार्वजनिक गरेकोप्रति अन्य आयोगका पदाधिकारीहरुले नै घोर निन्दा गरेका छन्। प्रतिवेदन तुरुन्त सच्चाउन माग गरेका छन्। आरक्षण अन्त्यको सम्बन्धी अध्ययन प्रतिवेदन गलत नियतले ल्याइएको राष्ट्रिय दलित आयोगका अध्यक्ष देवराज विश्वकर्माले बताए। आरक्षण जतिसक्दो छिटो अन्त्य गर्ने अधिकार समावेशी आयोगलाई कसले दियो प्रश्न गर्दै उनले भने, नियोजित रुपमा ल्याएको आरक्षण हटाउन प्रतिवेदन विवादित छ। विद्यमान सरकारी सेवामा आरक्षण हटाउने गरी अध्ययन गर्ने अधिकार कसैसँग पनि छैन। राष्ट्रिय समावेशी आयोगले विद्यमान सरकारी सेवामा आरक्षणको प्रभाव अध्ययन प्रतिवेदन २०७९ सार्वजनिक गरेको छ। त्यसबारे अहिले चौतर्फी बसह भइरहेको छ। जागरण मिडिया सेन्टरले काठमाडौंमा आयोजन गरेको आरक्षणको औचित्य र यसको आवश्यकता विषयक सम्बादमा अध्यक्ष विश्वकर्माले आरक्षण अन्त्य गर्नुपर्छ भन्ने अध्ययन प्रतिवेदन संविधान र लोकतन्त्रविरुद्ध रहेको औँल्याए। लोकसेवा दलितको पहुँच छैन। लोकसेवा अध्ययनका लागि काठमाडौं लगायतका स्थानमा बसेर अध्ययन गर्नुपर्ने हुन्छ, अध्यक्ष विश्वकर्माले भने, दलितसँग त्यस्तो पहुँच नहुँदा धेरै पद रित्त रहेका छन्। गत वर्ष आठ अधिकृत पद रित्त रहन गएको थियो। यस्तो अवस्थामा आरक्षण कटौति गर्ने अध्ययन प्रतिवेदन सार्वजनिक हुनुलाई कसैले पनि राम्रो नठानेको उनले बताए। राष्ट्रिय समावेशी आयोगका सदस्य विष्णुमाया ओझाले आरक्षण अन्त्य गर्ने समावेशी आयोगको नियत नभएको दाबी गरिन्। आरक्षण व्यवस्था भर्खरै सुरुवात भएको छ। अलिकति मानिसहरुमात्र निजामती सेवामा आएका छन्, उनले भनिन्, राजनीतिक आरक्षणको पनि अध्ययन भइरहेको छ। राष्ट्रिय थारु आयोगका सदस्य डा उमाशंकर चौधरी आरक्षणको औचित्य अझै रहेको बताए। आरक्षणसम्बन्धी आएको अध्ययन प्रतिवेदनहरु तथ्य र तथ्यांक विलेश्षण गरी आउनुपर्ने थियो तर, त्यो भएन, डा चौधरीले भने, १४ वर्ष अघि दलित महिला, थारु, मधेसी, मुस्लिमको अवस्था कस्तो थियो, त्यसको विश्लेषण गर्नुपर्छ। तथ्यांक विश्लेष्ण विना आरक्षण हटाउने गरी प्रतिवेदन आएको र यसले विवाद सिर्जना गरेको चौधरीले उल्लेख गरे। राष्ट्रिय मुश्लिम आयोगका सदस्य महमदीन अलीले नेपालको संविधानको मर्म बिर्सिएर आरक्षण हटाउने गरी प्रतिवेदन आएको भन्दै आपत्ति जनाए। समावेशी आयोगले अध्ययन गरेको आरक्षणसम्बन्धी प्रतिवेदन सच्चाउनुपर्नेमा उनले जोड दिए। राज्यको मूलप्रवाहबाट बाहिर रहेका समुदायको लागि अझै आरक्षण आवश्यक रहीरहने जागरण मिडिया सेन्टरकी अध्यक्ष कमला विश्वकर्माले बताइन्। बहसमा पूर्वसांसद अन्जना विसुके, पार्वती विसुके, मैना अछामी, राष्ट्रिय महिला आयोगका उपसचिव गिरीराज ज्ञवाली, दलित अधिकारकर्मी भक्त सुनारले अहिलेको अवस्थामा आरक्षणको मूल उद्देश्य पूरा नभइसकेकाले आरक्षण हटाउने गरी आएको प्रतिवेदनलाई तुरुन्त सच्चाउनुपर्ने माग गरे।"
एकैरात २ करोडभन्दा बढीको सामानसहित तीन ट्रक नियन्त्रण,"वीरगन्ज : वीरगन्जबाट एकैरात प्रहरीले दुई करोडभन्दा बढी मूल्यको तस्करीको सामानसहित तीनवटा ट्रक नियन्त्रणमा लिएर राजश्व अनुसन्धान कार्यालयमा बुझाएको छ। जिल्ला प्रहरी कार्यालय पर्सा र वडा प्रहरी कार्यालय विर्ताबाट बुधबार मध्यरातमा खटिएको प्रहरी टोलीले वीरगन्जको घण्टाघर, माइस्थान र आदर्शनगरबाट मालसामानसहितका ती ट्रकहरू नियन्त्रणमा लिएको हो। वीरगन्जका विभिन्न ट्रान्सपोर्टबाट मालसामान बोकेर अन्य शहरमा जान लागेको अवस्थामा ती ट्रकहरू रोकेर चेकजाँच गर्दा भन्सार प्रज्ञानपत्रमा उल्लेख गरिएकोभन्दा बढी मालसामान भेटिएकाले नियन्त्रणमा लिइएको पर्साका प्रहरी उपरीक्षक रमेश बस्नेतले बताए। उनका अनुसार जिल्ला प्रहरी कार्यालयबाट खटिएको प्रहरी टोलीले बुधबार राति साढे ११ बजे वीरगन्ज८ घण्टाघरचोकमा ना६ ख ३३७३ नम्बरको मालवाहक ट्रक रोकेर जाँच गर्ने क्रममा ट्रकमा भन्सार प्रज्ञापन पत्रकोभन्दा बढी साममान भेटिएपछि नियन्त्रणमा लिएको हो। उक्त ट्रकबाट ९१ लाख ५१ हजार ८ सय २२ रुपैयाँ मूल्यका सामान बराममद भएको उनले बताए। बुधबार राति सवा ११ बजे नै वीरगन्ज८ माईस्थान चोकमा ना७ ख ६८७५ नम्बरको मिनी ट्रक रोकेर चेकजाँच गर्ने क्रममा उक्त ट्रकबाट पनि विल बिजकभन्दा बढीको सामान भेटिएपछि नियन्त्रणमा लिइएको बस्नेतले बताए। उक्त ट्रकबाट ५० लाख ३९ हजार एक सय २४ रुपैयाँ मूल्यको सामान बरामद गरिएको बस्नेतले जानकारी दिए। बुधबार राति नै १२ बजे वीरगन्ज १० आदर्शनजगरमा ना ५ ख ४८३१ नम्बरको ट्रकलाई पनि प्रहरीले रोकेर चेकजाँच गरेको थियो। त्यसक्रममा विल बिजकभन्दा बढी परिमाणको सामान बरामद भएपछि उक्त ट्रकलाइ पनि प्रहरीले नियन्त्रणमा लिएको थियो। उक्त ट्रकबाट पनि एक करोड १८ लाख ७६ हजार ६ सय ९१ रुपैयाँ मूल्यको सामान बरामद गरिएको प्रहरी उपरीक्षक बस्नेतले बताए। तीनवटै ट्रकबाट बरामद सामान र ट्रकको गरी २ करोड ६० लाख ६७ हजार ६ सय ३७ रुपैयाँ मूल्यांकन गरेर माल सामान सहितको ट्रक कारबाहीका लागि बिहीबार राजस्व अनुसन्धान कार्यालय पथलैया बारामा बुझाइएको बस्नेतले जानकारी दिए।"
अपांगता भएका व्यक्तिलाई लक्षित गर्दै रोजगार मेला,"विराटनगर : अपांगता भएका व्यक्तिहरूलाई लक्षित गरेर प्रदेश १ को राजधानी विराटनगरमा पहिलोपटक रोजगार मेलाको आयोजना गरिने भएको छ। अपांगता भएकालाई रोजगारीको ग्यारेन्टी गर्ने उदेश्यसहित दुई दिने मेला आयोजना गरिने भएको हो। अपांगता भएकाप्रतिको नकारात्मक दृष्टिकोण अन्त्य गरेर उनीहरूलाई समाजमा स्थापित गराउँदै औद्योगिक तथा व्यापारिक प्रतिष्ठानहरूलाई अपांगतामैत्री बनाउनुपर्ने आवाज उठिरहेको छ। विराटनगरको जैन भवनमा आगामी कात्तिक १८ र १९ गते नेपाल उद्योग वाणिज्य महासंघ प्रदेश १, द लोप्रोसी मिसन नेपाल, राष्ट्रिय अपांग महासंघ प्रदेश १ र करुण फाउन्डेसनले संयुक्त रूपमा मेलाको आयोजना गर्ने भएका हुन्। मेलाका लागि प्रदेशको सामाजिक विकास मन्त्रालयको समन्वय एवं मोरङ व्यापार संघ, उद्योग संगठन मोरङ, नेपाल घरेलु तथा साना उद्योग महासंघ र विराट व्यापार संघको सहयोग रहने छ। विराटनगरमा बिहीबार संयुक्त पत्रकार सम्मेलन गर्दै मेलाका बारेमा जानकारी दिइएको हो। प्रदेश १ का मोरङ, सुनसरी, झापा, इलाम, धनकुटा, पाँचथर, भोजपुर र संखुवासभासमेतका ८ जिल्लाका अपांगता भएका व्यक्तिहरू मध्येबाट रोजगारदाताले छनोट गर्ने छन्। त्यसका लागि ३ सय जनाभन्दा बढीको व्यक्तिगत विवरण संकलन गरिएको छ। मेलाका सहभागीलाई औद्योगिक तथा व्यापारिक प्रतिष्ठान, शैक्षिक संस्था, बैंकिङ एवं विकास क्षेत्रमा रोजगारीको ग्यारेन्टी गरिने द लेप्रोसी मिसन नेपाल फाउन्ड परियोजनाका अध्यक्ष विपिन दासले बताए। उनका अनुसार मेला आयोजना गर्ने सिलसिलामा गत शनिबार रोजगारदातासँग परामर्श गरिएको थियो। यसअघि काठमाडौंमा मेलाको आयोजना गरिएको दासले बताए। उनका अनुसार मेलामा सहभागिताका लागि सात सय २९ जनाको नाम सूचीकृत गरिएको छ। सूचीकृतमध्ये योग्यता र क्षमताका आधारमा रोजगारीका लागि योग्य तीन सय जना बाढीको बायोडाटा तयार पारिएको दासको भनाइ छ। मेलामा सहभागी हुनेलाई रोजगारी, काम गर्ने तरिका र रोजगारीको दिगोपनाका लागि अभिमूखीकरण तालिम समेत दिएको दासले बताए। रोजगारीमा जानका लागि अपांगता भएका व्यक्तिहरूलाई आवश्यक सहायक सामग्रीसमेत परियोजनाले प्रदान गरी काम गर्न योग्य बनाएर मात्रै मेलामा सहभागी गराउने उनको भनाइ थियो। नेपाल उद्योग वाणिज्य महासंघ प्रदेश १ उपाध्यक्ष राजेन्द्र राउतले अपांगता भएका व्यक्तिलाई रोजगारी दिने उद्देश्यले आयोजित मेलामा रोजगारदाता र श्रमिक सहभागी हुने जानकारी दिए। अनुकूल वातावरण भएमा सक्षमताका साथ आफ्नो क्षमता र योग्यता प्रस्तुत गरी समाजमा आफ्नो पहिचान स्थापित गर्नुका साथै राष्ट्रिय आय वृद्धि गर्न आपांगता भएकाहरूले योगदान दिने उनको भनाइ छ। औद्योगिक तथा व्यापारिक प्रतिष्ठानहरूले सामाजिक उत्तरदायित्वअन्तर्गत पनि अपांगता भएका व्यक्तिहरूलाई रोजगारी दिनुपर्ने भावनाको विकास गर्न मेलाले मद्धत गर्ने राउतले बताए। अपांगता भएका व्यक्तिहरूलाई रोजगार तथा स्वरोजगार बनाएर राष्ट्रिय उत्पादकत्व वृद्धि गर्न सकिने राष्ट्रिय अपांगता महासंघ प्रदेश १ का सरोज नेपालीले बताए। काठमाडौंमा भएको मेलामा २७ जनाले रोजगारी पाएको उनले बताए। योग्य र दक्ष अपांगता भएका व्यक्तिहरू र रोजगारदाताहरू बीच मेलाको माध्यमले साक्षात्कार गराएर रोजगारी प्रदान गर्ने वातावरण निर्माण गर्न लागिएको नेपालीको भनाइ छ। परियोजनाले हालसम्ममा यस क्षेत्रका ७२ जनालाई विभिन्न क्षेत्रका रोजगारदातासँग सहकार्य गरेर रोजगारी प्रदान गर्नुका साथै बीउ पूँजी दिएर १ सय २५ जनालाई स्वरोजगार बनाएको छ। दासका अनुसार मेलामा सहभागी हुनेमध्ये योग्य व्यक्तिहरूले रोजगारी पाउने छन्। मेलाबाट ३ सय ५० जनभन्दा बढीले रोजगारी पाउने विश्वास गरिएको उनको भनाइ छ। अपांगता भएका ९० प्रतिशत व्यक्ति रोजगारविहीन अवस्थामा रहेको बताइएको छ।"
अर्थतन्त्र बलियो बनाउन निर्यात बढाउनुपर्छ : अर्थमन्त्री,"काठमाडौं : अर्थमन्त्री जनार्दन शर्माले बैंक तथा वित्तीय संस्थाले आफूखुसी ब्याजदर उत्पादन क्षेत्रलाई बाधा पुगेको बताएका छन्। बिहीबार काठमाडौंमा पहिलो नाडा ईभी एक्स्पोको उद्घाटन गर्दै अर्थमन्त्री शर्माले बैंकले निक्षेपमा १३१४ प्रतिशत ब्याज दिने नीति लिँदा उत्पादन क्षेत्रलाई बाधा पुगेको बताएका हुन् । ब्याज कै कारण पैसा बैंकमा राख्ने कामले उत्पादनशिल काममा लगानी हुन नसकेको उनको भनाइ छ । उनले बैंकका प्रतिनिधि, उद्योगी र अर्थ मन्त्रालय माताहतका निकायलाई समेत राखेर यसको बारेमा छिटै छलफल गरेर निष्कर्ष निकाल्ने धारणा राखे। उनले अर्थतन्त्रलाई बलियो बनाउन आयातलाई प्रतिस्थापन गरेर निर्यात बढाउनतर्फ सबै लाग्नुपर्ने बताए। अर्थमन्त्री शर्माले ईभी एक्स्पो नाडाको मात्रै नभई देशकै भएको बताए । उनले नेपालमा विद्युतीय गाडी प्रवद्र्धन गर्ने सरकारको नीतिबाट पछि नहट्ने समेत स्पष्ट पारे। अर्थमन्त्री शर्माले सरकारले निश्चित अवधिपछि विद्युतीय सवारी चल्ने मात्रै व्यवस्था गर्न लागेको उल्लेख गरे। पेट्रोलियम पदार्थबाट चल्ने सवारी कहिले रोक्ने भन्ने विषयमा अध्ययन गरिरहेको जानकारी दिँदै उनले पेट्रोलियम पदार्थ खरिदका लागि खर्च हुने रकमलाई न्युनिकरण गर्नुपर्ने बताए। आजदेखि काठमाडौंको भृकुटीमण्डपमा ४ दिने नाडा ईभी एक्स्पो सुरु भएको हो । नाडाले १९९८ देखी नै नाडा अटो शो गर्दै आएको छ । नाडा ईभी एक्स्पो पहिलो पटक भएको हो । एक्स्पोमा ५१ वटा स्टल रहेका छन् ।"
भक्तपुरमा बलात्कारका घटना बढ्दै,"भक्तपुर : सुस्त मनस्थिति भएकी १५ वर्षीया बालिकालाई जबरजस्ती करणी गरेको आरोपमा प्रहरीले बिहीबार एक जनालाई पक्राउ गर्यो। कपिलबस्तु बुद्धभूमि नगरपालिका३ घर भई हाल मध्यपुर थिमि नगरपालिका२ मगरगाँउ बस्ने ४० वर्षीय राजु नेपालीलाई प्रक्राउ गरेको हो। बलात्कारकै आरोपमा चार दिनअगाडि असोज २ गते आइतबार १३ वर्षीया बालिकालाई विभिन्न प्रलोभनमा पारी बलात्कार गरेको आरोपमा एक जनालाई पक्राउ गरेको थियो। दोलखा शैलुङ गाँउपालिका७ घर भई हाल भक्तपुर दूधपाटी बस्ने १९ वर्षीय अशोक भन्ने अनिश भुजेललाई पक्राउ गरेको थियो। महानगरीय प्रहरी परिसर भक्तपुरका अनुसार भदौ ३० गते राति आफू कार्यरत भक्तपुर नगरपालिका१ दूधपाटीमा रहेको मम एण्ड पिज्जा हाउसमा भक्तपुरकै एक विद्यालयमा अध्ययनरत ती बालिकालाई बोलाइएको थियो। त्यसपछि उक्त पिज्जा हाउसमा बोलाई जबरजस्ती करणी गरेको कसुरमा जिल्ला प्रहरी परिसर भक्तपुरबाट खटिएको प्रहरी टोलीले युवकलाई पक्राउ गरेको हो। परिसरले राखेको तथ्यांकअनुसार भदौ १ देखि असोज ६ गतेसम्म १० वटा बलात्कारका घटना भएका छन्। तीमध्ये बालिकामाथिको बलात्कारका घटना चारवटा छन्। तिनीहरू १५, १७, १३, १४ वर्षीया बालिका छन्। यसबाहेक बढीमा ३४ वर्षसम्मका महिलामाथि बलात्कार गरेको तथ्यांक प्रहरीसँग छ। बलात्कृतहरूमध्ये विद्यार्थी, गृहणी, मजदुर, बेरोजगार महिला रहेका छन्। बलात्कारमा आरोप लागेको व्यक्तिहरू भने १६ वर्षदेखि ६५ वर्षसम्मका पुरुष छन्। कसैलाई डर त्रास देखाई, कसलाई खाजा खुवाउने बहानामा, कसैलाई ललाई फकाई त कोही सुस्त मनस्थिति भएकालाई बलात्कार गरेको जानकारी प्रहरीले दिएको छ। उनीहरूमध्ये कोहीलाई भक्तपुरबाटै त कोहीलाई उपत्यकाका विभिन्न ठाउँहरूबाट पक्राउ गरेको तथ्यांक प्रहरीले दिएको छ। महानगरीय प्रहरी परिसर भक्तपुरका सूचना अधिकृत राजु पाण्डे विभिन्न कारणले बलात्कारका घटनाहरू भइरहेको बताउँछन्।"
रुकुम पूर्व बस दुर्घटना अपडेट : मृत्यु हुनेको संख्या ५ पुग्यो,रुकुम पूर्व : रुकुम पूर्वमा भएको बस दुर्घटनामा मृत्यु हुनेको संख्या पाँच पुगेको छ। उपचारका लागि जिल्ला अस्पताल लैजाँदै गर्दा बाटोमै थप एक जनाको मृत्यु भएपछि मृतकको संख्या पाँच पुगेको हो। दुर्घटनामा घाइते भएका १२ जनालाई उद्धार गरेर अस्पताल लगिएको रुकुम पूर्वका प्रहरी नायब उपरीक्षक (डिएसपी) प्रकाश डाँगीले बताए। उद्धारका लागि दुर्घटनास्थलमा हेलिकोप्टर पुगिसकेको छ। घाइतेहरूको जिल्ला अस्पताल रुकुम पूर्वमा उपचार भइरहेको छ। काठमाडौंबाट रुकुमकोट आउँदै गरेको धौलागिरी यातायात प्रालिको ग १ ख ९१०९ नम्बरको बस दुर्घटना भएको हो। मध्यपहाडी लोकमार्ग हुँदै आएको बस रुकुम पूर्वको भूमे गाउँपालिका३ क्याङ्सी बगर नजिक बिहीबार दुर्घटना भएको प्रहरीले जनाएको छ। मृत्यु हुनेहरूको सनाखत भैसकेको छैन।
'सहकारीले सीमा नाघेरै कर्जा प्रवाह गर्न थाले',"काठमाडौं : सहकारीले सीमा नाघेरै कर्जा प्रवाह गर्न थालेका छन्। बैंक तथा वित्तीय संस्थाहरूले अस्वभाविक ब्याज बढाएको भन्दै सहकारीले कर्जाको अधिकतम सीमा उल्लंघन गरेका हुन्। नेपाल सहकारी पत्रकार समाज (सिजेएन)ले बुधबार आयोजना गरेको 'सहकारीको सन्दर्भ ब्याजदर' विषयक छलफलमा बोल्ने वक्ताहरूले सहकारी टिक्न नसकेका कारण व्याजदार बढाएको बताएका छन्। राष्ट्रिय सहकारी महासंघकी वरिष्ठ उपाध्यक्ष ओमदेवी मल्लले महासंघकै सल्लाहमा सहकारीले सन्दर्भ ब्याजदरको सीमा नाघेरै कर्जा प्रवाह गर्न लागेको बताइन्। 'महासंघले पनि पहिला संस्था बचाउन सुझाव दिइरहेका छ' उनले भनिन्,'त्यस्ता संस्थालाई महासंले कारवाही गर्दैन, विभागले कारवाही गरे गरोस्।' अहिले सहकारीले ब्याजदर आफुखुसी बढाइरहेको उनले बताइन्। सहकारी विभागले प्रभावकारी रूपमा नियमन नगरेको उनको भनाइ छ। 'विभागले प्रभावकारी रूपमा नियमन नगरेका कारण यो अवस्था सिर्जना भयो', उनले भनिन्। उनले लामो समयसम्म सहकारी ऐन संशोधन नभएकोमा असन्तुष्टि राख्दै सहकारी क्षेत्रको सुदृढीकरणमा सरकार उदासीन भएको बताइन्। उनले अहिले अधिकांश सहकारीहरू सदस्यले ऋण नतिर्दा समस्या सिर्जना भएको बताइन्। सहकारी विभागका उपरजिष्ट्रार टोलराज उपाध्यायले आफुखुसी ब्याजदर बढाउने सहकारीलाई तत्काल कारवाही गर्ने चेतावनी दिए। विभाग ऐनको प्रावधानमै रहेर काम गर्ने भएकोले अहिले सन्दर्भ ब्याजदर बढाउने अवस्था नरहेका बताए। 'सन्दर्भ ब्याजदर निर्धारण समितिले उपसमिति बनाएर अध्ययन गरिरहेका छौं,' उनले भने,' ऐनकै आधारमा ब्याजदर १६ प्रतिशतभन्दा बढी बढाउन सक्ने अवस्था देखिँदैन।' कानुनबाहेकका विषय सिफारिस गर्न गाह्रो हुने उनले बताए। उनले सबैको हितमा राज्य चल्नु पर्ने भएपनि कमजोर वर्गलाई भने बढी प्राथमिकता दिनुपर्ने धारणा राखे। कमजोर वर्गको हित हुने भए सन्दर्भ ब्याजदर २० प्रतिशत बनाउन पनि कुनै आपत्ति नहुने बताए। सहकारी संस्थाको संख्या घटाउने मनसायमा विभाग रहेको उनले बताए। नेपाल बचत तथा ऋण केन्द्रिय सहकारी संघ (नेफ्स्कुन) का अध्यक्ष परितोष पौड्यालले ऐन अनुसार ब्याजदर बढाउन सक्ने अवस्था नभएको बताए। उनले याजदर बढाउनका लागि कसरत गरिरहेको बताए। सहकारीको ब्याजदर समयसापेक्ष र स्वचालित हुनुपर्ने धारणा राखे। 'ब्याजदर तत्काल पुनरावलोकन हुने अवस्था छैन, त्यसपछि के अवस्था आउँछ पर्खेर हेरौं, न्यायिक सम्बोधन गर्न सकेनौं भने १६ प्रतिशतको क्याप उल्लंघन हुन सक्छ, अहिलेको नियमावली अनुसार १६ प्रतिशतभन्दा माथि जान सक्ने स्थिति छैन' उनले भने। काठमाडौं जिल्ला सहकारी संघ अध्यक्ष तथा राष्ट्रिय सहकारी बैंकका सञ्चालक ज्ञानबहादुर तामाङले बैंकहरू भद्र सहमति तोडेर अगाडि बढेको भएपनि सहकारीहरू रुम्मलिएको बताए। 'पटकपटक छलफल हुँदा पनि निश्कर्ष आउँदैन, नीति नै कार्यान्वयन हुन सकेको छैन, ब्याजदर स्वचालित हुनु पर्छ, नियामकले सहकारीको समस्याको विषयमा बुझ्न सक्नुपर्छ,' उनले भने। उनले ऋणीले ऋण नतिर्दा सहकारीलाई थप समस्या सिर्जना भएको बताए। 'अहिले धेरै सदस्यहरू ऋण नतिर्ने नियतका साथ अदालतमा मुद्दा हाल्ने काम गरिरहेका छन्, यो रोकिएन भने अझै भयावह हुन सक्छ,' उनले भने, सहकारी डुबेमा ऋणीहरू खुसी हुने अवस्था छ।' नेपाल सहकारी पत्रकार समाजका उपाध्यक्ष तुलसी सुवेदीको अध्यक्षतामा भएको कार्यक्रमको सञ्चालन सचिव अर्जुन खतिवडाले गरे।"
"चाडपर्व लक्षित सतर्कता, मोरङमा कडा सुरक्षा","विराटनगर : दसैं, तिहार, छठ लगायतका चाडपर्वलाई लक्षित गरेर प्रदेश १ को राजधानी विराटनगरसहित मोरङमा विशेष सुरक्षा योजना लागू गरिएको छ। सर्वसाधारणमा पूर्ण सुरक्षाको प्रत्याभूति दिलाउँदै चाडपर्वलाई सुरक्षित, मर्यादित र सभ्य बनाउन सुरक्षा योजना बनाएर लागू गरिएको मोरङ प्रहरीले बिहीबार पत्रकार सम्मेलनमार्फत जानकारी दिएको छ। मोरङ प्रहरी प्रमुख एसपी शान्तिराज कोइरालाले सुरक्षित तवरले चाडपर्व मनाउने वातावरण सृजना गर्ने दायित्व प्रहरीको भएको बताए। उनका अनुसार नागरिकको स्वतन्त्रता, धार्मिक तथा सांस्कृतिक आस्था, जनधन तथा यात्रुको सुरक्षा र उपभोक्ताको अधिकारलाई मध्यनजर गरेर चाडपर्व लक्षित सुरक्षा योजना तयार पारिएको छ। साथै मादक पदार्थ सेवन (मापसे) गरेर हुनसक्ने उसृङ्खल गतिविधि, लोकमार्ग तथा सहायक मार्गहरूमा अवाञ्छित क्रियाकलाप लगायत विभिन्न अपराधिक गतिविधि नियन्त्रण प्रहरीको प्राथमिकतामा परेको छ। अति विशिष्ट, विशिष्ट तथा उनीहरूको निवास, सरकारी कार्यालय, महत्वपूर्ण प्रतिष्ठान, बैंक एवं वित्तीय संस्था, बजार, पसल लगायत सार्वजनिकस्थलमा भरपर्दो र विश्वसनीय सुरक्षा व्यवस्था मिलाइएको कोइरालाले बताए। उनका अनुसार भारतसँगको खुला सीमाको फाइदा उठाउँदै हुनसक्ने चोरी, तस्करी लगायत विभिन्न अपराधिक गतिविधिका साथै नजिकिँदो प्रतिनिधि तथा प्रदेशसभा निर्वाचनलाई लक्षित गरेर सुरक्षा सतर्कता बढाइएको छ। निर्वाचन लक्षित घरदैलो, भेटघाट, छलफलसमेतका राजनीतिक कार्यक्रमलाई मध्यनजर गरेर सुरक्षाका लागि प्रहरी परिचालन गरिएको जानकारी उनले दिए। कोइरालाका अनुसार बैंक, वित्तीय संस्था एवं आर्थिक गतिविधि हुने ठाउँ र महत्वपूर्ण प्रतिष्ठानहरूको निगरानी २४ घण्टानै गर्न थालिएको छ। सुनचाँदी पसल, सरकारी तथा गैर सरकारी कार्यालय, एटीएम बुथ, सार्वजनिकस्थल र पसलहरूमा प्रहरी तैनाथ गरिएको छ। चोरी, डकैती, लुटपाट, गुण्डागर्दी, चन्दा असुली र ठगी हुनसक्ने सम्भावनालाई मध्यनजर गरेर सुरक्षा व्यवस्था मजवुत बनाइएको प्रहरीले जनाएको छ। मोरङमा चाडपर्वलाई मर्यादित, व्यवस्थित र सुरक्षित बनाउन १ हजार २ सय ९१ जना प्रहरी परिचालन गरिएको छ। सुरक्षा व्यवस्था मजवुत बनाउन थप प्रहरी जनशक्ति माथिल्लो कार्यालयबाट माग गरिएको छ। एसपी कोइरालाले सम्भावित र विगतमा भएका घटना एवं अपराधिक गतिविधिलाई मध्यनजर गर्दै सुरक्षा योजना तयार पारिएको जानकारी दिए। उनका अनुसार सुरक्षा योजनालाई प्रभावकारी कार्यान्वयका लागि सादा पोसाक र हतियारसहितका प्रहरी परिचालन गरिएको छ। प्रहरीको पिकेट, सवारी गस्ती, मोबाइल, मोटरसाइकल, साइकल र पैदल गस्ती बढाएर सुरक्षा व्यवस्था कडा पारिएको उनले बताए। कोइरालाका अनुसार धार्मिक तीर्थस्थल, शक्तिपीठ, मठ मन्दिर लगायत भक्तजनहरूको भीडभाड एवं घुइँचो हुने स्थानको सुरक्षामा विशेष ध्यान दिइएको छ। भीडभाडमा हुने चोरी, डकैती र लुटपाटका घटना, मादक पदार्थ सेवन (मापसे)बाट हुने झैझगडा एवं अपराध नियन्त्रण, कालो बजारी, इन्धन तथा दैनिक उपभोग्य वस्तुको कृतिम अभाव नियन्त्रण लगायतमा पनि प्रहरीको ध्यान जान थालेको छ। चाडपर्वमा यातायातको सहज उपलब्धता, ट्राफिक व्यवस्थापन, तस्करी, हातहतियार तथा लागुऔषध र मदिराको अवैध ओसारपसार नियन्त्रणलाई प्रहरीले प्राथमिकतामा राखेको छ। त्यस्तै जुवा, तास लगायत गैह्र कानुनी खेलहरू र शान्ति भड्काउने समूहलाई पूर्ण रुपमा नियन्त्रणमा लिइने उनले बताए। उनका अनुसार उद्योग, कलकारखाना, महत्वपूर्ण प्रतिष्ठान, लोकमार्ग र अन्य सहायक राजमार्गको सुरक्षा अवस्थामा कुनै कमजोरी हुन नदिन तथा होटल, लज एवं रेष्टुरेन्टमा समेत नियमित चेकजाँचको व्यवस्था मिलाइएको छ। शंकास्पद व्यक्तिहरू एवं सार्वजनिक स्थलमा हुने गतिविधिको निगरानी, पटकाको ओसारपसार तथा बेचबिखन, सीमा क्षेत्रमा कडाई, पकेटमार लगायत नियन्त्रण तथा अपराधिक प्रवृत्तिका मानिसहरूको पहिचान र निगरानीमा प्रहरी सक्रियता बढाइएको छ। मादक पदार्थ सेवन (मापसे) गरेर सार्वजनिक स्थलहरूमा होहल्ला एवं झैझगडा गर्नेलाई तत्काल नियन्त्रणमा लिएर कारबाही अघि बढाइने प्रहरीले जनाएको छ। सवारी साधनमाथि आकस्मिक चेकजाँच सुरु गरिएको छ। चाडपर्वका बेला हुनसक्ने विभिन्न घटनाबाट बच्न सबैलाई सजग गराउँदै सर्तकता अपनाउन आग्रह गरिएको एसपी कोइराला बताउँछन्। अन्य सुरक्षा निकायसँग समन्वय गरेर सीमा अपराध नियन्त्रणका लागि भारतीय 'काउण्टर पार्ट्स'सँगको समन्वय र सहकार्यलाई पनि प्रहरीले महत्व दिएको छ। चाडपर्वमा प्रमुख जिल्ला अधिकारी काशीराज दाहालसँग समन्वय गरेर अत्यावश्यक सेवाका साधनहरू एम्बुलेन्स र दमकल तयारी अवस्थामा राखिने एसपी कोइरालाले बताए। कुनै पनि घटनामा परेर घाइते भएकाको उपचारका लागि कोसी लगायत सबै अस्पताललाई २४ घण्टानै तयारी अवस्थामा राख्न प्रजिअसँग समन्वय भइसकेको उनको भनाइ छ। कोइरालाका अनुसार विष्फोटक पदार्थलाई निष्कृय पार्न विशेष टोलीका लागि नेपाली सेनासँग समन्वय गरिएको छ।"
फलामको पाइपले लागेर एक जनाको मृत्यु,भक्तपुर : भक्तपुरमा पाइपले लागेर एकजनाको मृत्यु भएको छ। भक्तपुरको सूर्यबिनायक नगरपालिका८ जगाती पुल नजिक रहेको समानान्तर कंक्रिट उद्योगमा काम गर्ने क्रममा अन्दाजी तीन मिटर लामो कंक्रिट पेल्ने फलामको पाइप बिग्रिई मर्मत गर्ने क्रममा अचानक खस्दा मृत्यु भएको हो। घटनामा परी अर्का एकजना घाइते भएका छन्। मृत्यु हुनेमा बर्दियाको बारबर्दिया नगरपालिका७ घर भई हाल सोही उद्योगमा काम गर्ने २४ वर्षीय विवेक चौधरी रहेको महानगरीय प्रहरी परिसर भक्तपुरले जनाएको छ। नागरिक अस्पताल भक्तपुरमा उपचारका क्रममा उनको मृत्यु भएको परिसरका सूचना अधिकृत जु पाण्डेले जनाए। घाइते अर्का पनि बर्दियाको बारबर्दिया नगरपालिका७ घर भई हाल सोही उद्योगमा काम गर्ने १९ वर्षीय प्रमोद चौधरी रहेको जनाइएको छ। हाल उनको अवस्था सामान्य रहेको जनाइएको छ। प्रहरी वृत्त जगातीका अनुसन्धान अधिकृतसहितको प्रहरी टोलीले घटना बारे थप अनुसन्धान गरिरहेका छन्।
दार्चुलाका साढे चारसय जनाले पाए गुमेको ज्योति,"धनगढी : कैलालीमा रहेको गेटा आँखा अस्पतालले दार्चुलाका दुर्गम स्थानका चार सय ४८ जनाको आँखाको निःशुल्क शल्यक्रिया गरेको छ। दार्चुलाको गोकुलेश्वर, पस्ती र जिल्ला सदरमुकाम खलंगा गरी तीन स्थानमा गरिएको निःशुल्क आँखा शिविरमा यति धेरैको शल्यक्रिया गरिएको हो। अस्पतालका बाह्य कार्यक्रम व्यवस्थापक रमेश चन्द्र भट्टले भदौको २५ गतेदेखि दार्चुलाका विभिन्न स्थानमा निःशुल्क आँखा शिविर गरिएको बताए। तीनवटै स्थानमा गरिएको निःशुल्क शिविरमा ३ हजार चार ३५ जनाले सेवा लिएका छन। ४४१ जना मोतिविन्दुका बिरामी र सात जना अन्य गरी ४४८ जनाको शल्यक्रिया गरी लेन्स प्रत्यारोपणद्वारा गुमाएको दृष्टि पुनः प्रदान गर्न अस्पताल सफल भएको छ। 'एक हजार ३०४ जनालाई निःशुल्क चश्मा उपलब्ध गराइएको र १६ सय ८३ जना आँखाका रोगीहरूको निःशुल्क औषधोपचार गरिएको छ', बाह्य कार्यक्रम व्यवस्थापक भट्टले भने। शैल्यशिखर नगरपालिकाको गोकुलेश्वर मावि गोकुलेश्वर, मालिकार्जुन गाउँपालिकाको शंकरपुर मावि पस्ति र सदरमुकाम रहेको महाकाली नगरपालिकाको महेन्द्र नमुना मावि खलंगा दार्चुलामा शिविर सञ्चालन गरिएको थियो। नेपाल नेत्रज्योति संघ, गेटा आँखा अस्पताल र स्थानीय पालिकाहरूको आयोजना तथा तेज कोहली रुईत फाउण्डेशन र रोटरी क्लब अफ इल्भेरम नर्वेको सहयोगमा भदौ २५ देखि असोज ४ गतेसम्म शिविर चलेको थियो। कोभिड संक्रमणका कारणले लामो समयसम्म दार्चुलाका ग्रामीण क्षेत्रमा आँखा शिविर सञ्चालन गर्न सकिएको थिएन। आर्थिक अभावका कारण सेवा लिन गोटा अस्पतालसम्म आउन नसक्ने विरामीका लागि शिविरको आयोजना गरिएको भट्टले बताए। मोतिविन्दुका कारण दुवै आँखाको दृष्टि गुमाएर लामो समयदेखि कष्टकर जीवन निर्वाह गरी रहेका आँखाका रोगीहरूले पुनः दृष्टि पाउँदा हर्षितदेखिएको उनले बताए। गेटा आँखा अस्पतालका नेत्र विशेषज्ञ डा स्मध अधिकारीको नेतृत्वमा सञ्चालित उक्त शिविरहरूमा १५ जना प्राविधिकको टोलीले सेवा प्रदान गरेको थियो। गेटा आँखा अस्पताल, सरकारी र सामाजिक संस्थाहरूबाट सहयोग जुटाई प्रदेशका नौवटै जिल्लाका ग्रामीण क्षेत्रमा वर्षमा ६० भन्दा बढी स्थानमा आँखा शिविर सञ्चालन गरी निःशुल्क सेवा प्रदान गर्दै आइरहेको छ।"
भ्याट बिल भएको सामानसहित पिकअप नियन्त्रणमा लिएपछि विवाद,"झापा : मोहन वैद्य किरण नेतृत्वको नेकपा (क्रान्तिकारी माओवादी) निकट युवा संगठन युवा लिग नेपालले भ्याट बिल भएको सामानसहित पिकअप गाडी रोकेर नियन्त्रणमा लिएपछि विवाद भएको छ। व्यवसायीसँग भएको विवादका क्रममा संगठनका राजेन्द्र राई घाइते भएका छन्। उनको अनुहारमा गम्भीर चोट लागेको छ। घटनाअनुसार चारआलीकेचना सडक खण्डअन्तरगत भद्रपुर२ स्थित देउनिया पुल नजिकै गएराति लत्ताकपडा लोड गरिएको प्रदेश १०१००१ च ७७९५ नम्बरको पिकअप युवा लिग नेपालका केन्द्रीय सदस्य तथा प्रदेश अध्यक्ष रविन राईको नेतृत्वको कार्यकर्ताहरूले रोकेका थिए। सो सामान भारतबाट भन्सार छलेर नेपाल भित्राएको आशङ्कामा संगठनका कार्यकर्ताहरूले सडकमै पिकअप रोकेर सशस्त्र प्रहरी बल बोर्डर आउट पोस्ट भद्रपुरलाई बोलाएर जिम्मा लगाएका थिए। सशस्त्र प्रहरीले लत्ताकपडासहितको पिकअप भद्रपुर भन्सार कार्यालय लिएर गएका थिए। संगठनका कार्यकर्ताहरूले लत्ताकपडासहितको पिकअप राजश्व अनुसन्धान कार्यालय इटहरी बुझाउनुपर्ने भन्दै बिहीबार बिहान करिब ८ बजे भन्सार कार्यालय गएका थिए। भ्याट बिल भएको सामान नियन्त्रणमा लिएको भन्दै संगठनका कार्यकर्तासँग व्यवसायीको विवाद भएको थियो। विवादका क्रममा दुवै पक्षबीच सामान्य झडप हुँदा संगठनका राई घाइते भएको जिल्ला प्रहरी कार्यालय झापाले जनाएको छ। झडप भएसँगै सशस्त्र र नेपाल प्रहरीले घटनालाई साम्य बनाउँदै संगठनका कार्यकर्ताहरूलाई सुरक्षा दिएर भन्सारभित्रै राखेका थिए भने घाइतेलाई उपचारका लागि अस्पताल पठाएका थिए। अन्ततः नियन्त्रणमा लिएका भ्याट बिल भएको लत्ताकपडासहित पिकअप भन्सारले बुझ्न नमानेपछि सशस्त्र र नेपाल प्रहरीले थप अनुसन्धानका लागि राजश्व अनुसन्धान कार्यालय इटहरी बुझाइसकेको छ। यता सामान धनी अरुण साहका अनुसार भद्रपुरको अनुज इन्टरप्राइजेजबाट ज्योति कपडा पसल र जय माता वस्त्रालय बनियानीको नाममा भ्याट बिल जारी गरी सामान खरिद गरी पिकअपमा हालेर लगिरहेको अवस्थामा गुण्डागर्दी शैलीमा कार्यकर्ताहरूले चालकलाई खुकुरी देखाएर सामान नियन्त्रणमा लिएको आरोप लगाए। मोटरसाइकलमा आएका क्रान्तिकारी माओवादीका कार्यकर्ताहरूले सडकमा पिकअप रोकेर १५ लाख रुपैयाँ बार्गेनिङ गरेको उनले आरोप लगाए। व्यापारी साहले भने, 'भ्याट बिल भएको सामानको किन पैसा दिन भन्दै घटनास्थलमा पनि विवाद भयो, उनीहरूको सङ्ख्या बढी रहेकाले केही गर्न सकिएन। लामो समय बार्गेनिङमा कुरा नमिलेपछि उनीहरूले उल्टै सशस्त्रलाई बोलाएर पिकअप जिम्मा लगाए।' पार्टीको नाममा लिएर गुण्डागर्दी शैलीमा सामान जफत गरेको उनको भनाइ छ। 'दसैँ खर्च चाहिएको हो भने पार्टीको रसिद लिएर पसलमा आउनु पर्यो बाटोघाटोमा धम्काउन त मिलेन नि' उनले भने। त्यस्तै युवा लिग नेपालका केन्द्रीय सदस्य राईले राजश्व छलेर सरसामान तस्करी भइरहेको सूचनाका आधारमा पार्टीका कार्यकर्ताले सामानसहितको पिकअप नियन्त्रणमा लिएको बताए। पार्टीको निर्देशन अनुसार काम गरेको उनले बताए। उनले भने, 'भन्सारभित्रै पत्रकार सम्मेलन गरी घटनाको भण्डाफोर गर्ने अभियान थियो, तर केही अराजक समूहले भन्सार अगाडि नै हामीमाथि आक्रमण गर्यो, यो घटना अति निन्दनीय छ।' पार्टीका कार्यकर्तामाथि आक्रमण गर्नेकोविरुद्ध प्रहरीमा उजुरी दिने उनको भनाइ छ।"
संविधानले सुनिश्चित गरेको संवैधानिक प्रावधानलाई राज्यका सबै अंगले पालना गर्नुपर्छ : राष्ट्रपति,"काठमाडौं : राष्ट्रपति विद्यादेवी भण्डारीले सूचना र सञ्चारका क्षेत्रमा भएको नयाँ प्रविधिको विकाससँगै देखापरेको सञ्चारका नयाँ अनलाइनका माध्यमबाट झुटा र भ्रमपूर्ण सूचनाको प्रसार हुनु चुनौतीको विषय भएको बताएकी छन्। प्रेस काउन्सिल नेपालको ५३औँ वार्षिकोत्सव समारोहलाई सम्बोधन गर्दै राष्ट्रपति भण्डारीले विश्वव्यापी चुनौतीका रूपमा रहेको सञ्चारका अनलाइन माध्यमलाई बढी मर्यादित र प्रभावकारी बनाउनका लागि काउन्सिलले अनलाइन सञ्चालन गर्नुअघि अनिवार्य अभिमुखीकरणको व्यवस्था गरेकामा खुसी व्यक्त गरिन्। राष्ट्रपति भवन शीतल निवासमा भएको उक्त समरोहमा उनले पत्रकारिताको पेशागत आचरण कायम राखी स्वच्छ, स्वतन्त्र र उत्तरदायी पत्रकारिताको विकासका लागि प्रेस काउन्सिल स्थापना गरिएको स्मरण गर्दै त्यसका लागि उक्त संस्थाले निरन्तर भूमिका खेलिरहने पनि बताइन्। पत्रकारको अभिभावक संस्था काउन्सिलले पत्रकार आचारसंहिताको पालना गर्ने पत्रकारलाई पुरस्कृत गर्ने र उल्लंघन गर्नेलाई कारबाही गर्दै आएको भन्दै उनले प्रशंसा गरिन्। समारोहमा उनले संविधानले सुनिश्चित गरेको सङ्घीय लोकतान्त्रिक गणतन्त्रलाई संस्थागत गर्न र सुदृढ तुल्याउन संवैधानिक प्रावधानलाई राज्यका सबै अंगले गम्भीरतापूर्वक पालना गर्नुपर्ने बताइन्। राष्ट्रपति भण्डारीले स्थानीय तहको निर्वाचन सम्पन्न भइसकेको र आगामी मङ्सिर ४ गते हुन लागेको संघ तथा प्रदेशसभाको आवधिक निर्वाचनलाई शान्तिपूर्ण, निष्पक्ष र स्वतन्त्र वातावरणमा सम्पन्न गर्न नागरिक समुदायका रूपमा रहेको पत्रकारिता क्षेत्रले प्रभावकारी भूमिका निर्वाह गर्ने विश्वास व्यक्त गरिन्।"
कर्मचारीको सरुवा रोक्न र सरुवा भएका कर्मचारीलाई तत्काल रमाना दिन निर्देशन,"काठमाडौं : निर्वाचन आयोगले कर्मचारीको सरुवा रोक्न र सरुवा भएका कर्मचारीलाई तत्काल रमाना दिन सरकारलाई निर्देशन दिएको छ। निर्वाचन आयोगको अनुमति नलिई कुनै पनि कर्मचारीको सरुवा नगर्न नगराउन र असोज ५ गतेसम्म सरुवा भइसकेको अवस्था भए तत्काल रमाना असोज ९ गतेसम्म सम्बन्धित कार्यालयमा हाजिर भईसक्ने व्यवस्था गर्न निर्देशन दिएको हो। प्रधानमन्त्री तथा मन्त्रिपरिषद्को कार्यालयमार्फत नेपाल सरकार, सबै प्रदेश सरकार र सबै स्थानीय तहहरूलगायत सबै सार्वजनिक निकायहरूलाई निर्देशन दिएको आयोगले जारी गरेको विज्ञप्तिमा जनाइएको छ। मंसिर ४ गते हुने निर्वाचनका लागि असोज ६ गतेदेखि अस्थायी मतदाता नामावलीमा कर्मचारीहरुको नाम समावेश गर्ने प्रक्रिया प्रारम्भ भएकाले सरुवा तथा रमाना बारे आयोगले निर्देशन दिएको हो। यस अवस्थामा विभिन्न तहका सरकार तथा सार्वजनिक निकायले कर्मचारी सरुवा गरिदिँदा अस्थायी मतदाता नामावली संकलनको कार्यमा वाधा उत्पन्न हुने आयोगले जनाएको छ। यसले समग्र निर्वाचन व्यवस्थापनमा समेत प्रतिकूल प्रभाव पार्ने हुँदा निर्वाचन सम्बन्धी कानूनी व्यवस्थाबमोजिम असोज ६ देखि निर्वाचन सम्पन्न नभएसम्मका लागि यस प्रक्रिया रोक्नुपर्ने आयोगको भनाइ छ।"
निर्मल स्पोर्टिङ आर्चरी च्याम्पियन बन्यो,"मुस्ताङ : मुस्ताङको थासाङ५ ताक्लुङमा बुधबारदेखि जारी ५०औं थाक खेलकुद च्याम्पियनसिप प्रतियोगिताअन्तर्गत बिहीबार सम्पन्न आर्चरी (तारो हान्ने खेल)मा निर्मल स्पोर्टिङ युवाक्लव च्याम्पियन बनेको छ। सहभागी आठ टिममध्ये निर्मल स्पोर्टिङले ७ डोरमा ६१ अंक जोड्दै च्याम्पियन बनेको हो। निलगिरी युवा क्लव टुकुचेले निर्धारित १५ डोरमा ५८ जोड्दै आर्चरी उपविजेता बनेको हो। प्रतियोगिताको सर्वोत्कृष्ट खेलाडी निर्मल स्पोर्टिङ (लेते)का सिजन शेरचन घोषित भएका छन्। आर्चरी च्याम्पियनले नगदसहित शिल्ड, मेडल, प्रमाणपत्र र ट्रफी पाउँने छन् भने उपविजेता टिमले नगदसहित मेडल, ट्रफी र प्रमाणपत्र पाउने छन्। आर्चरीका सर्वोत्कृष्ट खेलाडीले नगदसहित शिल्ड, मेडल, ट्रफी र प्रमाणपत्र पाउने आर्चरी खेल संयोजक मिलन ज्वाहारचनले जानकारी दिए। समूह चरण पार गर्दै लेते,कोवाङ र ताक्लुङ सेमिफाइनलमा प्रवेश प्रतियोगिताअन्तर्गत पुरुष भलिबलतर्फ समूह चरणको खेल अन्तिम चरणमा पुगेको छ। थाक च्याम्पियनमा सहभागी कुल आठ टिममध्ये निर्मल स्पोर्टिङ क्लव (लेते), धौलागिरी युवा क्लव (कोवाङ) र अन्नपूर्ण युवा क्लव (ताक्लुङ) सेमिफाइनलमा प्रेवश गरेका छन्। समूह चरणको खेलअन्तर्गत ग्रुप ए पोलबाट लेतेले मिलिजुली युवा क्लव (मार्फा), निलगिरी युवा क्लव (टुकुचे) र सिक्स सोल्टिज युवा क्लव (घाँसा)लाई सोझो सेटमा पराजित गर्दै सेमिफाइनल प्रवेश गरेको हो। ग्रुप बी पोलबाट कोवाङले जनहित युवा क्लव (जोमसोम),जनकल्याण युवा क्लव (स्याङ) र धौलागिरी युवा क्लव ताक्लुङलाई हराउँदै सेमिफाइनलको यात्रा तय गरेको हो। सो पोलबाट ताक्लुङ उपविजेता बन्दै सेमिफाइनलको यात्रा सुरक्षित गरेको छ। ताक्लुङले जनहित क्लव जोमसोम र जनकल्याण युवा क्लव स्याङलाई पराजित गरेको थियो भने धौलागिरी युवा क्लव कोवाङसँग पराजित भएको थियो। समूह चरणको अन्तिम खेल समय अभावले पूरा नहुँदा शुक्रबार बिहान सञ्चालन हुने छ। समूह चरणको सोही अन्तिम खेलबाट मार्फा र घाँसाबीच सेमिफाइनल प्रवेश गर्ने टुंगो लाग्नेछ। महिला भलिबल खेल पनि भोलि नै हुने थाक खेलकुद तथा सांस्कृतिक विकास संघका सचिव दीपक लालचनले जानकारी दिए।"
वीरगन्जमा चिडियाखाना निर्माण सुरु,"वीरगन्ज : वीरगन्जमा प्राकृतिक चिडियाखाना (ओपेन जु) निर्माण सुरु भएको छ। वीरगन्ज महानगरपालिका३२ रामवनस्थित सबैया साझेदारी वनको जग्गामा सरकारले पर्सा प्राणी उद्यान नाम दिएर प्राकृतिक चिडियाखाना निर्माण गर्न लागेको हो। सबैया साझेदारी वनको ५० हेक्टर (७५ बिघा) क्षेत्रफलमा १ अर्ब १ करोड ७ लाख रुपैयाँको लागतमा निर्माण गर्न चिडियाखानाको बिहीबार शिलान्याश गरिएको छ। बिहीबार वन तथा वातावरण मन्त्री प्रदीप यादवले चिडियाखाना निर्माणको शिलान्याश गरेका हुन्। भदौ २७ मा बसेको मन्त्रिपरिषद्को बैठकले चिडियाखाना निर्माणका लागि अनुमति दिएपछि बिहीबार त्यसको शिलान्याश गरिएको हो। बिहीबार शिलान्याश गरिएसँगै चिडियाखाना निर्माणको काम औपचारिक रूपमा सुरु भएको वन तथा भूसंरक्षण विभागका महानिर्देशक दिपेशमणि त्रिपाठीले बताए। यो चिडियाखानामा वन्यजन्तु उद्धार केन्द्र र वन्यजन्तु अस्पताल पनि निर्माण गरिने जानकारी उनले दिए। चिडियानाको निर्माण तीन चरणमा पूरा हुने भन्दै उनले भने, 'पहिलो संरचना निर्माणको काम हुन्छ, दोस्रो यसमा राखिने जीवजन्तुको जोहो गरिन्छ र तेस्रो भनेको यहा पर्यटन विकासको काम गर्नुपर्छ। वीरगन्जमा बन्न लागेको चिडियाखाना ओपेन जु मा रहेको उनले बताए। त्रिपाठीले भने, 'यो ओपेन जु हो, यसमा वन्यजन्तुहरू पिँजडा वा खोरमा बन्दी हुँदैनन्, खुल्ला रहन्छन्, पर्यटकहरू भने बन्द गाडी भित्र बसेर चिडियाखानाभित्र घुम्छन्। यो चिडियाखानामा नेपालको हिमाल, पहाड र तराइमा पाइने सबै प्रकारका वन्यजन्तुका साथै समुन्द्री जीवजन्तुहरू पनि राख्ने परिकल्पना गरेको उनले बताए। शिलान्याश समारोहमा बोल्दै वनमन्त्री यादवले बाल्यकालदेखिको आफ्नो सपना साकार हुन लागेको बताए। उनले भने, 'एसएलसीको जाँच दिएपछि घुम्न म काठमाडौं गएका बेला जावलाखेलको सदर चिडियाखाना गएको थियो, त्यहाँ जाँदा हाम्रो वीरगन्जमा पनि यस्तै चिडियाखाना भइदिए कस्तो राम्रो हुन्थ्यो भन्ने कल्पना गरेको थिए, आज सौभाग्यवश गृहनगर वीरगन्जमा आफ्नै हातले चिडियाखानाको शिलान्याश गरेको छु, त्यो बेलाको मेरो सपना आज साकार हुँदैछ।' मन्त्री यादवले वीरगन्जमा बन्न लागेको यो चिडियाखाना मधेस प्रदेशको मात्र नभइ देशकै नमूना चिडिखानाका रूपमा निर्माण हुने बताए। चिडियाखाना ललितपुरको सदर चिडियाखाना जस्तो नभई प्राकृतिक चिडियाखाना (ओपेन जु ) रहेको पनि उनले बताए। यो चिडियाखाना घुम्न नेपाल र भारतका मात्र नभइ तेस्रो मुलुकका पर्यटकहरू पनि आउने विश्वास आफूले लिएको उनले बताए। उनले चिडियाखानाको निर्माण कार्य जतिसक्दो छिटो अघि बढाउन राष्ट्रिय निकुञ्ज तथा वन्यजन्तु संरक्षण विभागका महानिर्देशक महेश्वर ढकाललाइ निर्देशन पनि दिए। उनले सातवटै प्रदेशमा एकेकवटा चिडिखाना बनाउने घोषणा गरे। मन्त्री यादवले भने, 'यही कार्यक्रमबाट घोषणा गर्छु हरेक प्रदेशमा एकेकवटा प्राकृतिक चिडियाखाना सरकारले बनाउँछ।' मन्त्री यादवले अहिले चिडियाखाना निर्माण हुन लागेको रामवनदेखि पर्यटकीय स्थल ठोरीसम्म केबलकार निर्माण गरिने पनि उद्घोष गरे। उनले भने, 'केबलकार निर्माणका लागि आन्तरिक रूपमा सर्वेको काम अहिले भइरहेको छ। राष्ट्रिय प्रकृति संरक्षण कोषका सदस्य सचिव शरदचन्द्र अधिकारीले चिडियाखाना निर्माणको काम समयमै सम्पन्न गर्न आवश्यक जनशक्ति पर्याप्त रूपमा कोषले उपलब्ध गराउने प्रतिबद्धता जनाए। अधिकारीले भने, 'हाम्रो पनि सोच छ यस्ता चिडियाखाना हरेक प्रदेशमा बन्नु पर्छ, त्यसका लागि कोष तयार छ।' चिडियाखानाले मधेस प्रदेशको पर्यटन विकासमा ठूलो मद्दत गर्ने पनि उनले बताए। वीरगन्ज ३२ का वडाध्यक्ष रियाज आलमले विकासका सवाल सधै पछाडि पारिएको आफ्नो वडामा देशकै नमूना चिडियाखाना बन्न लाग्दा वडावासी निक्कै हर्षित भएको बताए। उनले भने, 'चिडियाखाना नबन्दै सडक कालोपत्रेको ठेक्का लागि सक्यो। चिडियाखाना बनेपछि यहाँका युवाले रोजगारी पाउछन्। देशविदेशबाट पर्यटक घुम्न आउँछन् , यहाँ व्यापार व्यवसाय पनि फस्टाउँछ।'"
सेयर बजार फेरि ओरालोतिर : कारोबार ६५ करोडमा झर्यो,काठमाडौं : सेयर बजार फेरि ओरालोतिर लागेको छ। आज नेप्से परिसूचक ९८३ अंकले घटेर १८३८९६ विन्दुमा बन्द भएको छ। अघिल्लो कारोबार दिन बुधबार नेप्से ११ अंकले उकालो लागेको थियो। यसदिन २५ लाख ४२ हजार ८९९ कित्ता सेयर ६५ करोड ५७ लाख ५ हजार १६९ रुपैयाँमा कारोबार भयो। बुधबार ७२ करोड बराबरको सेयर खरिदबिक्री भएको थियो। कारोबार आएका १३ वटै समूहको सूचक नकारात्मक देखिएका छन्। यसदिन कारोबारका आधारमा नबिल बैंक शीर्षस्थानमा रह्यो। सो बैंकको २ करोड ५८ लाख बराबरको सेयर खरिदबिक्री भयो। सामलिङ पावरको सेयरमूल्य ९९८ प्रतिशतले बढ्दा विन्दावासिनी हाइड्रोपावरको ५२६ प्रतिशतले ओरालो लाग्यो।
विराटनगर महानगरमा बेथिति : नियमविपरीत अर्कै पालिकाको संस्थालाई बजेट,"विराटनगर : विराटनगर महानगरपालिकाले चालु आर्थिक वर्षका लागि नियमविपरीत अर्कै पालिकामा रहेको संस्थालाई बजेट विनियोजन गरेको खुलेको छ। मोरङको उर्लाबारी नगरपालिका३ मा रहेको मदन भण्डारी प्रतिष्ठानअन्तर्गतको फाउण्डेशनको भौतिक संरचना निर्माणका लागि भनेर २३ लाख रुपैयाँ बजेट विनियोजन गरिएको फेला परेको हो। प्रतिष्ठानका अध्यक्ष एमाले नेता गुरु बराल हुन्। स्रोतका अनुसार नेताको दबाब र जनप्रतिनिधिको मिलेमतोमा कानुन मिचेर अर्कै नगरमा रहेको संस्थालाई बजेट विनियोजन गरिएपछि महानगरभित्रै असन्तुष्टि बढेको छ। सरोकारवालाले विरोध गरेका छन्। महानगरको आलोचन हुन थालेको छ। नगरस्तरीय योजनाभित्र राखेर अर्कै पालिकामा रहेको संस्थाको भौतिक संरचना निर्माणका लागि बजेट छुट्याइनुले महानगरको बेथितिलाई प्रष्ट पारेको एक जनप्रतिनिधि बताउँछन्। उनका अनुसार विराटनगरमा बर्सेनि बेरुजुको चाङ लागिरहेको अवस्थामा अर्कै स्थानीय तह तथा दलगत संस्थाहरूलाई अनावश्यक रुपमा बजेट विनियोजन गरेकोमा कार्यपालिकाभित्र असन्तुष्टि छ। 'धेरै उदार देखिन राजनीतिक दलका नेताको नाममा रहेका संस्थालाई बजेट विनियोजन गरिएजस्तो देखिन्छ। आफ्नै क्षेत्रका बग्रेल्ती समस्यालाई बेवास्ता गरिएको छ,' महानगरका एक पूर्वजनप्रतिनिधि भन्छन्, 'यस्तो प्रवृत्तिले आफ्नो पालिकालाई बिर्सिएको अनुभूति गराउँछ। महानगरभित्र ध्यान दिन छाडेर अरु स्थानीय तहतिर बजेट विनियोजन गर्नु ठीक हैन।' उनका अनुसार स्थानीय तहले आफ्नै क्षेत्रभित्रका समस्या समाधानमा ध्यान दिँदै नागरिकलाई सुविधा होस् भनेर पूर्वाधार विकासमा जोड दिनुपर्ने हो। तर आफ्ना क्षेत्रका समस्या समाधानमा साधन र स्रोत खर्चन छाडेर जनप्रतिनिधिले मनोमानी गरिरहेको उनले बताए। त्यसोत महानगरपालिकाभित्रका कैयौं बस्ती पिछडिएका छन्। विद्यालयहरू पूर्वाधार अभाव झेलिरहेका छन्। विपन्न समुदायलाई भरथेग गर्नुपर्ने जिम्मेवारीबाट पन्छिएर जनप्रतिनिधिको ध्यान भने अर्कै पालिकाका संस्थाको भौतिक संरचना निर्माणमा गएको छ। 'कुनै पालिकाले अर्कोलाई सहयोग गर्न सक्छ। तर त्यसका लागि भगिनी सम्बन्ध कायम गरेर बेग्लै कार्यविधि बनाउनुपर्छ,' महानगर स्रोतले भन्यो, 'त्यस पनि सहयोग कति आवश्यक हो र कसलाई दिने भन्ने कुरा महत्वपूर्ण हुन्छ।' महानगरले आफ्नै प्रतिबद्धताविपरीत काम गरेको यो एउटा उदाहरण मात्रै हैन। मेयर नागेश कोइरालाले स्थानीय निर्वाचनमा उम्मेदवार बन्ने क्रममा मतदातासमक्ष व्यक्त गरेका प्रतिबद्धताहरू निर्वाचित भएको सय दिन बित्दासम्म पनि टिकाउन सकेनन्। उनले जथाभावी बजेट बिनियोजन नगर्ने, करारका कर्मचारीको समयावधि नथप्ने, सरकारी गाडी सुविधा नलिने जस्ता सकारात्मक अडान राखेका थिए। मेयरको जिम्मेवारी सम्हालेपछि प्रतिबद्धताबाट पर भागेका छन्। महानगरको चालु आर्थिक वर्षको नीति तथा कार्यक्रम तथा नीतिगत निर्णय नै प्राथमिकताका भन्दा बाहिर पुगेको सरोकारवाला बताउँछन्। अघिल्लो नेतृत्वले पाँच वर्ष उपलब्धिमूलक काम नगरेको भनी स्वेतपत्र जारी गरेको महानगरले चालु आर्थिक वर्षमा पुरानै नीति, कार्यक्रम र योजनालाई प्राथमिकतामा राख्नु विरोधाभाषपूर्ण रहेको बहालवाल एक जनप्रतिनिधि बताउँछन्। असार १० गते नीति तथा कार्यक्रम सार्वजनिक गरेको महानगरले २ महिनापछि रातो किताब (बजेट पुस्तिका) प्रकासन गरी वेबसाइटमार्फत सार्वजनिक गर्यो। बजेटको आकार घोषणा गरेर २ महिना योजना संकलन र पुस्तिका तयारीमा लागेको महानगरको बजेट पुस्तिकामा वडाध्यक्षहरूकै कतिपय योजनाहरू समेटिएनन्। कतिपय योजना कसरी आयो भन्ने नै भेउ पाउन नसकेको एक वडाध्यक्ष बताउँछन्। प्रदेश, संघीय संसदमा बजेट प्रस्तुतिपछि पुस्तिका प्रकासन गरेर योजना कार्यक्रममाथि छलफल गर्ने अनि पारित गर्ने चलन छ। यही चलन देख्दै आएका जनप्रतिनिधिहरू बजेट प्रस्तुत गरेको २ महिनापछि छलफलबिनै पुस्तिका प्रकासन भएर आउँदा छक्क परेको ती वडाध्यक्ष बताउँछन्। महानगरमा नयाँ नेतृत्व आएको कार्यकालको प्रारम्भिक चरणमै असन्तुष्टि बढेको छ। एक कार्यपालिका सदस्य नेताहरूले भनेपछि मेयर कोइराला जस्तोसुकै निर्णय पनि गर्न तयार रहने गरेको आरोप लगाउँछन्। उनको आरोप सत्यनजिक छ भन्ने दृष्टान्त धेरै छन्। उनका अनुसार करार कर्मचारीको समयअवधि थप र अर्कै स्थानीय तहमा रहेको संस्थालाई बजेट विनियोजन गरिनु नेतृत्व स्वयंको प्रतिवद्धताबाहिरको कुरा हो। करारका कर्मचारीको पारिश्रमिकबारे महालेखा परीक्षकको कार्यालयले बेरुजु देखाएपछि मेयर कोइरालाले करारका कर्मचारीको समयावधि थप नगर्ने बताएका थिए। तर आफूआवद्ध पार्टीका नेता डा शेखर कोइरालाले कर्मचारी चुनावसम्म नहटाउनु भनेपछि उनी प्रतिवद्धताबाट पछि हटेको स्रोतले बतायो। 'डा कोइरालाले भनेबमोजिम आगामी निर्वाचनसम्म कर्मचारी नहटाउने निर्णय गर्न मेयर तयार भए। मदन भण्डारी प्रतिष्ठानलाई बजेट दिन पनि पार्टी नेताकै आग्रह मानिएको हो,' स्रोतले भन्यो, 'एमाले नेता गुरु बरालले आग्रह गरेअनुसार प्रतिष्ठानका लागि बजेट विनियोजन गरिएको हो। नेताले जे भने त्यही मात्र गर्दै जाने हो भने महानगरमा थप बेथिति मौलाउने पक्का छ।' महानगरका प्रमुख प्रशासकीय अधिकृत विष्णुप्रसाद कोइरालाले एउटा पालिकाले कार्यविधि बनाएर मात्रै अर्को पालिकाको कुनै संस्थालाई बजेट विनियोजन गर्न पाउने बताए। 'कुन प्रयोजनका लागि हो भन्ने खुलाएर कार्यविधि बनाएपछि मात्रै बजेट दिन वा सहयोग गर्न पाइन्छ,' उनले भने, 'कानुन नबनाइकन बजेट विनियोजन गर्नै मिल्दैन।' दुबै पालिकाबीच भगिनी सम्बन्ध भएमा, नगर साझेदारी, आर्थिक रुपमा जोडिएको र सीमावर्ती पालिकालाई कार्यविधि बनाएर बजेट दिन पाइने कोइरालाले बताए। भने, 'प्रक्रिया पूरा नगरेमा लेखा परीक्षणले मान्दैन। अप्ठेरो पर्छ।' विराटनगरकी उपमेयर शिल्पा निराला कार्कीले अर्को पालिकालाई बजेट विनियोजन गर्नु आफूहरूको कमजोरी भएको स्वीकार गरेकी छन्। 'महानगरको बजेट कार्यक्षेत्रभन्दा बाहिर विनियोजन गर्न पाइँदैन भन्ने थाहा हुँदाहुँदै काम गर्ने क्रममा गल्ती भयो,' उनले भनिन्, 'प्रक्रिया पूरा नभएकाले त्यसलाई सच्याइने छ।' कार्कीका अनुसार विराटनगरका विद्यार्थीलाई प्रतिष्ठानमा अध्ययन गर्नका लागि भनेर बजेट छुट्याइएको थियो। तर कानुनले नदिएपछि सच्याउने तयारी भइरहेको उनको भनाइ छ। मेयर कोइराला भने यतिबेला मलेसिया भ्रमणमा छन्। बढ्दै छ बेरुजु, करारको म्याद थप आर्थिक वर्ष २०७७०७८ सम्म आइपुग्दा विराटनगरको बेरुजु १ अर्ब ६३ करोड ५७ लाख ४३ हजार पुगेको छ। जबकि ५ वर्षअघि बेरुजु ११ करोड थियो। महालेखा परीक्षकको कार्यालयले सार्वजनिक क्षेत्र लेखामानको ढाँचा प्रयोग नगरी वित्तीय विवरण तयार गरेकाले विराटनगनरको बेरुजु बढेको उल्लेख गरेको छ। लेखामानको ढाँचा अनुसारको लेखा प्रतिवेदन नभएको भनी २०७६०७७ को प्रतिवेदनमा भनिएको थियो। त्यसलाई सुधार नगर्दा बेरुजु बढ्ने क्रम जारी छ। महालेखाले करारका कर्मचारी नियुक्ति नियमविपरीत भने पनि महानगरले करार सम्झौतालाई प्राथमिकतामाा राखेको छ। चालु आर्थिक वर्षमा पनि मंसिरसम्मका लागि करार थप गरिएको छ। महालेखाले सार्वजनिक गरेको २०७७०७८ को प्रतिवेदनअनुसार महानगरमा करारका कर्मचारीको संख्या ३३५ पुगेको छ। यो प्राविधिक बाहेकको संख्या हो। स्थानीय सरकार सञ्चालन ऐन २०७४ अनुसार स्थायी प्रकृतिको कामको लागि तथा सेवा करारमा लिने कर्मचारीको दरबन्दी प्रस्ताव गर्नुपर्ने र अस्थायी दरबन्दी सिर्जना गर्न नसकिने व्यवस्था छ। तर महानगरपालिकाले ४ अस्थायी समेत विभिन्न पदमा ३३५ करार कर्मचारी राखी १० करोड २५ लाख ९३ हजार ७९६ खर्च गरेको महालेखाको प्रतिवेदनले औंल्याइएको छ। नगर प्रहरी, सवारी चालक, कार्यालय सहयोगी, प्लम्बर, इलेक्ट्रिसियन, चौकीदार, माली, बगैंचे पदमा करारमा लिने सकिने ऐनमा व्यवस्था छ। तर महानगरले ऐनविपरीत हुने गरी इन्जिनियर, सबइन्जिनियर, खरिदार, अमिनलगायत पदमा १३७ जना करार कर्मचारी राखेको छ। त्यसवापत एक वर्षमा ४ करोड ७८ लाख २४ हजार ४७० भुक्तानी गरेको छ। महालेखालले यसलाई अनियमिता भनेको छ। महालेखाको २०७६०७७ को प्रतिवेदनमै ऐनविपरीत कर्मचारी नराख्नु भनेर सुझाव दिएको थिए। उक्त आर्थिक वर्षमा चार अस्थायीसहित १९५ करार कर्मचारी राखेर महानगरले ६ करोड ८८ लाख ८४ हजार ३५६ खर्च गरेको पाइएको छ। सोही वर्ष इन्जिनियर, सबइन्जिनियर, खरिदार, अमिनलगायत पदमा ६० जना नियुक्त २ करोड ४१ लाख ८६ हजार ६३० महानगरले खर्च गरेको थियो। महालेखाको सुझावलाई बेवास्ता एकै आर्थिक वर्षभित्र महानगरपालिकाले प्राविधिकतर्फ ७७ र अप्राविधिकतर्फ १४० कर्मचारी थपेको पाइएको छ। यो अनुपातलाई हेर्दा आर्थिक वर्ष २०७८०७९ मा पनि महानगरले करारका कर्मचारी थपेको देखिन्छ। आर्थिक वर्ष २०७४०७५ को स्वीकृत दरबन्दी अनुसार प्राविधिकतर्फ २०१, प्रशासनिक २१६, जंगीमा ३७ जना रहेकोमा संघीय सरकारले महानगरमा १०३ प्राविधिक र १६१ अप्राविधिक पठाएको थियो। २०७७०७८ सम्ममा महानगरमा १५९ स्थायी, ५ अस्थायी, ३३५ करार र ९२ जना ज्यालादारी छन्।"
"गजुरीमा बसको ठक्करबाट विद्यार्थीको मृत्यु ,बजार तनावग्रस्त",धादिङ : धादिङको गजुरी गाउँपालिका १ गजुरी बजारमा बसको ठक्करबाट विद्यार्थीको मृत्यु भएपछि गजुरी बजार तनावग्रस्त बनेको छ । काठमाडौंबाट गोरखा जाँदै गरेको ग१ख ४५६५ नंको बसको ठक्करले स्थानीय छ वर्षीय विजय परियारको घटनास्थलमै मृत्यु थियो । जिल्ला प्रहरी कार्यालय धादिङका प्रहरी उपरीक्षक राकेश सिंहका अनुसार गजुरीकै आदर्श माविमा अध्ययनरत परियारलाई विद्यालय जाने क्रममा बसले ठक्कर दिएको हो । घटनापछि स्थानीयले ठक्कर दिने बसमा आगजनी गरेका छन् । सडक अवरुद्ध पारेका छन् । अहिले पृथ्वीराजमार्ग हुँदै गुड्ने सवारी गजुरी आसपासमै रोकिएका छन् । सडक खुलाउन स्थानीय र पीडितका आफन्तहरूसँग छलफल भइरहेको प्रहरीले जनाएको छ । गजुरीमा लाग्ने भीड कम गर्न प्रहरीले राजमार्गका ठाउँठाउँमा सवारी रोकेका छन् । बसमा लगाएको आगो धुनिबेँसीबाट गएको दमकलले नियन्त्रणमा लिएको छ । आक्रोशित भीडले सडकमा नाराबाजी गरिरहेका छन् । घटनास्थलमा थप भीड बढ्न नदिन प्रहरीले काठमाडौँतर्फको गल्छी बजार र मुग्लिनतर्फको बेनिघाट क्षेत्रमा सवारी रोकेको छ । सयौं सवारी जाममा परेका छन् । एम्बुलेन्सलाई भने प्रहरीले स्कटिङ गरेर पास गराइरहेको छ ।
अनुसँग लगन कस्दै बुद्धि तामाङ,काठमाडौं : 'हैट' थेगोबाट चर्चा कमाएका अभिनेता बुद्धि तामाङ विवाह बन्धनमा बाँधिने भएका छन्। उनले अनु थिङसँग विवाह गर्न लागेका हुन्। मकवानपुरकी अनु र बुद्धको विवाह भोलि (शुक्रबार) भक्तपुरको एक पार्टी प्यालेसमा हुन लागेको हो। बुद्धिले मागी विवाह गर्न लागेको उनी निकट कलाकारहरुले बताएका छन्। रंगमञ्चबाट उदाएका बुद्धि अहिले नेपाली फिल्म क्षेत्रमा रोजाइको कलाकारको रुपमा परिचय बनाएका छन्।
सबै गैंडाका फरकफरक नाम,"गुलरिया : मानिसको जस्तै गैंडाको नाम राखिएको भन्दा अचम्म लाग्न सक्छ तर बर्दिया राष्ट्रिय निकुञ्जमा रहेका ३८ वटै गैंडाको नाम राखिएको छ। पहिचान र अनुगमनमा सहजता ल्याउन शारीरिक चिन्हका आधारमा निकुञ्जका सबै गैंडाहरुको नामाकरण गरिएको हो। लिंडे भाले बर्दिया राष्ट्रिय निकुञ्ज भित्रको रैथाने गैंडा हो। पुच्छर नभएकोले यसलाई लिंडे नाम दिइएको छ। रौं काने पोथी पनि निकुञ्ज भित्रकै स्थायी गैंडा हो। पोथी गैंडाको कानमा रौं भएकाले यसको नाम रौं काने पोथी राखिएको छ। खाग टुटली पोथी बर्दिया राष्ट्रिय निकुञ्ज भित्रको पुरानो गैंडा हो। खाग टुटेको हुनाले यसको नाम खाग टुटली पोथी राखिएको हो। बर्दिया राष्ट्रिय निकुञ्ज तथा यसको मध्यवर्ती क्षेत्रमा पाइने गैंडाहरुका यस्तै यस्तै नाम छन्। गैंडाको नामाकरण गर्न भुमिका खेलेका राष्ट्रिय प्रकृति संरक्षण कोष बर्दिया संरक्षण कार्यक्रमका संरक्षण अधिकृत डाक्टर रविन कडरियाले भने, 'सबै गैंडाको नामसँगै आईडी पनि दिएका छौं। आइडी तथा नामकै आधारमा गैंडाहरुको पहिचान गरिन्छ।' 'पहिचानका आधारमा प्रत्येक गैंडाको नियमित अनुगमन गर्छौं। बर्दिया राष्ट्रिय निकुञ्जमा चितवनबाट हालसम्म ९१ वटा गैंडाहरु स्थानान्तरण भैसकेका छन्। तत्कालीन द्वन्दमा धेरै गैंडाहरु चोरी शिकारीबाट मारिएका छन्। पछिल्लो समय बर्दियामा गैंडा संरक्षणमा धेरै सुधार भएको छ', उनले थपे, 'सन् २००८ देखि बर्दियामा गैंडाको शून्य चोरी शिकार भएको छ। हात्तीको लागि लगाइएको इलेक्ट्रिक तारबारले गैंडालाई पनि रोकथाम गरेको छ। गैंडा र मानवबीच द्वन्द पनि छैन। ७ ओटा गैंडा बबईमा, ५ ओटा गैंडा खाताको डल्लामा र अन्य गैंडाहरु कर्णाली तटीय क्षेत्रमा छन्।' अघिल्लो गणना अनुसार चितवनमा ६०५, बर्दिया २९, शुक्ला ८, पर्सामा ३ गरी ६४५ वटा गैंडा थिए। पछिल्लो पटक विक्रम सम्बत् २०७७ चैत्र महिनामा गरिएको गैंडा गणनाको नतिजा अनुसार नेपालको चितवन राष्ट्रिय निकुञ्जमा ६९४, बर्दियामा ३८, शुक्लाफाँटा १७, पर्सा ३ गरी ७ सय ५२ वटा एकसिंगे गैडा छन्। बर्दियामा बबई उपत्यका, कर्णाली नदी तटीय क्षेत्र र खाता जैविकमार्ग डल्लामा गैंडाहरु पाइन्छन्। केही गैंडाहरु खाता जैविकमार्ग भएर भारतको कर्तनियाघाट बन्यजन्तु आरक्षमा आउजाउ गर्छन्। एनटीएनसी प्रमुख डाक्टर कडरियाका अनुसार ५ ओटा जति गैंडा भारतको कर्तनियाघाट बन्यजन्तु आरक्षमा स्थायी बसोवास गर्दै आएका छन्। त्यस बाहेकका केही गैंडाहरु आउजाउ मात्र गर्छन्। नेपालका गैंडाहरु भारतीय आरक्षमा आवागमन गर्ने गरेको बर्दिया राष्ट्रिय निकुञ्जका प्रमुख संरक्षण अधिकृत अशोक भण्डारीले बताए। 'निकुञ्जका ४ ओटा गैंडामा रेडियो कलर गरी हामीले अनुगमन गर्दा केही गैंडाहरु भारतीय जंगलमा लामो समयसम्म बस्ने गरेको पाएका छौं। कुनै जाने आउने मात्र गर्छन्', उनले भने। बर्दियामा गैंडा संरक्षण राम्रो भएको उनले दोहोर्याए। चोरी शिकार तथा हिउँदमा गेरुवामा पानीको कमी समस्या भएको उनको भनाइ छ। अरु समस्या नभएको र निकुञ्ज भित्र पानीको घोल लगाएर घाँसे मैदान ब्यवस्थापन गरेका उनले बताए। घाँसे मैदान ब्यवस्थापनलाई भने आर्थिक समस्या भएकोले थोरै बजेटमा धेरै घाँसे मैदान ब्यवस्थापन गर्न कठिनाइ भइरहेको उनको भनाइ छ। 'निकुञ्ज भित्रको बबई उपत्यकामा गैंडाको संख्या त्यति बढाउन सकिएको छैन', उनले थपे, 'अझै गैंडा स्थानान्तरण गरी थप गर्न सके बबई उपत्यकामा रहेका गैंडाहरु वृद्धि गर्न सकिन्छ। अन्यथा कर्णाली नदी तटिय क्षेत्रमा बबईका गैंडाहरु स्थानान्तरण गर्नु उपयुक्त हुन्छ।' एक वर्षको अवधिमा बबई उपत्यकामा एउटा मात्र गैंडा जन्मिएको छ। यसैबीच एउटा जुधेर मरेको अधिकृत भण्डारीले जानकारी दिए। बर्दिया राष्ट्रिय निकुञ्जमा रहेका रैथाने लोपोन्मुख गैंडा।"
मुस्ताङमा थाक च्याम्पियनसिपको रौनक,"मुस्ताङ : मुस्ताङको लामो इतिहास बोकेको बहुप्रतिष्ठित खेलकुद प्रतियोगिता थाक च्याम्पियनसिप रनिङ शिल्ड प्रतियोगिता बिहीबारदेखि सुरु भएको छ। झन्डै ५० को दशकअघि सुरु भएको प्रतियोगिता यो वर्ष पनि जिल्लाको थासाङ गाउँपालिका५ ताक्लुङमा सुरु भएको हो। हरेक वर्ष जिल्लाका अन्तर क्लवबीच आलोपालो सञ्चालन हुने च्याम्पियन सिप सहआयोजकको जिम्मा अन्नपूर्ण युवाक्लव ताक्लुङले पाएको छ। जिल्लाको खेलकुद क्षेत्रको विकास तथा प्रवर्द्धनमा थाक खेलकुद तथा सांस्कृतिक विकास संघ अभिभावकीय संस्था हो। २०६० अघि मुस्ताङमा सडक तथा सञ्चार क्षेत्रको पहुँच स्थापित नहुँदा मुस्ताङका अंग्रज खेलप्रेमीहरूको पहलमा गौरवमय थाक खेलकुद च्याम्पियन सिप प्रतियोगिता सुरुवात गरिएको थियो। पहिले मुस्ताङका सबै गाउँहरूमा आन्तरिक रूपमा खेलकुद प्रतियोगिता हुने गर्थ्यो। यसरी जिल्लामा छरिएर रहेको खेलकुदलाई एउटै सुत्रमा बाँधेर संघले थाक भलिबल च्याम्पियन सिपको परिकल्पना गरेको थियो। मुस्ताङको जोमसोमदेखि तल्लो क्षेत्र घाँसासम्मका आठवटा विभिन्न युवाक्लवलाई समेट्दै प्रतियोगिता हुँदै आइरहेको छ। बिहीबार यसको ५०औं स्वर्ण जयन्ती भव्यताका साथ मनाइएको छ। च्याम्पिनसीपको पूर्व वाणिज्य मन्त्री रोमी गौचन थकालीले दिपप्रज्वलन गरी उद्घाटन गरे। पूर्व मन्त्री थकालीले राजनैतिक पृष्ठभूमि फरक भएपनि जिल्लाका राजनीतिकर्मीले एउटै मञ्चमा उभ्याउन सक्नु यसको मुख्य विशेषता रहेको बताए। प्रतियोगिताले के कति उपलब्धि हासिल गर्यो भन्नुभन्दा पनि यसकै माध्यमबाट धेरै खेलस्रष्टाहरूको पहिचान स्थापित भएको बताए। उनले आसन्न निर्वाचन सम्मुखमा पनि राजनीतिक प्रतिस्पर्धा र पूर्वाग्रह पन्छ्याएर भ्रातृत्व सम्बन्ध कायम राख्नु थाक च्याम्पिन सीपको योगदान रहेको बताए। संविधान सभा सदस्य श्रीमाया थकालीले च्याम्पिन सीपलाई खेलकुदको रूपमा मात्र परिभाषित गर्न नहुने उल्लेख गरिन्। उनले खेलकुदकै माध्यमबाट सामाजिक र राजनैतिक क्षेत्रमा आफ्नो अस्तित्व स्थापित गर्ने पुलको काम यसले गरेको बताइन्। निर्वतमान संघीय सांसद प्रेमप्रसाद तुलाचनले खेलकुद क्षेत्रको विकासले जिल्लाको खेल पर्यटन र आर्थिक विकासमा टेवा पुग्ने बताए। मुस्ताङमा खेलकुद क्षेत्रको प्रचुर सम्भावना रहेको उल्लेख गर्दे यसका लागि आफूले सांसद भएर रहँदा विभिन्न पहल गरेको बताए। संघका अध्यक्ष चन्द्रमोहन गौचनले यसप्रकारको प्रतियोगिताका माध्यमबाट संघले निरन्तर प्रतियोगिता सञ्चालन गर्दै आएको बताए। नेपालमा खेलकुद इतिहास पछ्याउँदा नेपाल भलिबल संघको स्थापना २०३३ सालमा स्थापना भएको र त्यस अगावै २०२७ सालमा मुस्ताङमा थाक खेलकुद तथा सांस्कृतिक विकास संघ स्थापना भई भलिबल खेलसहित अन्य इभेन्टहरू आयोजना हुँदै आइरहेको अध्यक्ष गौचनले बताए। कार्यक्रममा लोघेकर दामोदरकुण्डा गापाका अध्यक्ष लोप्साङ छोम्फेल बिष्ट र प्रजिअ नेत्रप्रसाद शर्माले थाक प्रतियोगिता सफलताको शुभकामना दिएका थिए। प्रतियोगिता कोरोनाका कारण लगातार दुई संस्करण रोकिएको थियो। कोरोना न्युनीकरण हुँदै गएपछि संघले दुई वर्षपछि च्याम्पियन सिप आयोजना गरेको हो। विगतदेखि निरन्तर प्रतियोगितालाई अगुवा गर्दै आएका पूर्व अध्यक्षहरू पूर्व वाणिज्य मन्त्री थकाली, निवर्तमान संघीय सासद तुलाचन, पूर्व जिविस सभापति विष्णुराज हिराचन, छत्रबहादुर थकाली लगायतका पूर्व अध्यक्षहरूलाई संघले दोसल्ला ओढाएर विशेष सम्मान गरेको छ। लोघेकर दामोदरकुण्डा गापालाई पनि विशेष सम्मान गरिएको छ। थाक भलिबललाई आर्थिक सहयोग गर्ने संघसंस्थालाई सम्मान गरिएको थियो। स्वर्ण जयन्तीका अवसरमा प्रकाशित स्मारिकाको पूर्व वाणिज्य मन्त्री थकाली, निवर्तमान सांसद तुलाचन र संघका अध्यक्ष चन्द्रमोहन गौचनले संयुक्त रूपमा विमोचन गरे। हालसम्म थाक सातसय क्षेत्रलाई समेटिएको यसप्रकारको प्रतियोगिता मुस्ताङका पाँचवटै पालिकालाई समेटेर अघि बढाउने प्रयास गरिएपनि सफल हुन सकेन। मुस्ताङको जोमसोम, स्याङ, मार्फा, टुकुचे, कोवाङ, लेते, घाँसा र ताक्लुङका विभिन्न युवाक्लवले थाक च्याम्पियन सिपमा भाग लिने गरेका छन्। मोफसलमा आयोजना हुने कतिपय प्रतियोगिता दुईचार संस्करणमा हराएर जाने गरेको तथ्य रहेको छ। प्रतियोगिता चार दिन सञ्चालन हुने छ। च्याम्पियन सिपअन्तर्गत महिला तथा पुरुष भलिबल, मिस मुस्ताङ, गायन प्रतियोगिता, आर्चरी प्रतियोगितासहित विविध सांस्कृतिक कार्यक्रम समावेश गरिएको छ। प्रतियोगिताका लागि मुस्ताङमा खेलप्रेमी तथा स्थानीय दर्शकहरू अहिले मुस्ताङको ताक्लुङमा एकत्रित भएका छन्। मुस्ताङकै अन्न भण्डारको रूपले परिचित ताक्लुङ अहिले खेलकुदमय भइसकेको छ।"
टरीगाउँ एयरपोर्टको स्तरोन्नतिका लागि पहल थाल्छु : हिराचन्द्र केसी,"काठमाडौं : स्वास्थ्य तथा जनसंख्या राज्यमन्त्री हिराचन्द्र केसीले टरिगाउँ एयरपोर्टको स्तरोन्नतिसँगै बजेट सुनिश्चित भएको बताएका छन्। बिहीबार दाङको तुल्सीपुरमा आयोजित कार्यक्रममा स्वास्थ्य राज्यमन्त्री केसीले एयरपोर्टको स्तरोन्नतिका लागि सक्दो पहल गर्ने प्रतिवद्धता जनाएका हुन्। राज्यमन्त्री केसीले भने, 'अहिले एयरपोर्ट विस्तारका लागि एक प्रकारको परिस्थिति निर्माण भएको छ। यहीलाई आधार मानेर भविष्यमा जो आएपनि एयरपोर्ट विकासको काम निरन्तर अगाडि बढ्छ।' एयरपोर्टको विकासका लागि तुल्सीपुर क्षेत्रका नागरिक सकारात्मक हुन आवश्यक रहेको बताए। टरिगाउँ एयरपोर्टको स्तरवृद्धि एकजना व्यक्ति विशेषलाई मात्रै नभएर सम्पूर्ण दंगालीलाई आवश्यक रहेको केसीको भनाइ छ। एयरपोर्ट व्यवस्थित बनाउन सबै एक हुन आवश्यक रहेको बताए। स्वास्थ्य राज्यमन्त्री केसीले भने 'अब यो एयरपोर्ट बन्छ। नकारात्मक सन्देश नदिऔं। हामी यस क्षेत्रका नागरिकलाई एयरपोर्ट चाहिएको छ। सबैले आआफ्नो तर्फबाट पहल गरौं।'"
बंगलादेशविरुद्ध मैत्रीपूर्ण खेलका लागि राष्ट्रिय फुटबल टिम घोषणा,काठमाडौं : बंगलादेशविरुद्धको मैत्रीपूर्ण खेलका लागि नेपाली राष्ट्रिय फुटबल टिमको घोषणा गरिएको छ। बिहीबार एन्फाले सातदोवाटोमा आयोजना गरेको पत्रकार सम्मेलनमा नेपाली टोलीका कार्यबाहक मुख्य प्रशिक्षक प्रदीप हुमागाईले बिहीबार २३ सदस्सीय टोलीको घोषणा गरेका हुन्। बन्द प्रशिक्षणमा रहेका ३० खेलाडीबाट हुमागाईले अन्तिम टोली घोषणा गरेका हुन्। उनले ४ गोलकिपर टोलीमा राखेका छन्। टिमबाट सुनिल बल र नवयुग श्रेष्ठ टिमबाट बाहिरिएका छन्। प्रशिक्षक हुमागाईले सुनिल चोटका कारण र नवयुगमा केही कमीकमजोरी रहेको कारण टोलीमा नपरेको बताए। ऋतिक खड्का र आशिष चौधरीले पहिलो पटक राष्ट्रिय टोलीमा स्थान बनाएका छन्। पत्रकार सम्मेलनमा हुमागाईले बंगलादेशविरुद्धको मैत्रीपूर्ण खेल जित्नकै लागि खेल्ने बताए। त्यस्तै सहायक प्रशिक्षक युगल किशोर राईले आफूले यसअघि नेपाली फुटवलमा भोगेको दवाव नै अहिलेको अनुभव भएको बताए। उनले बन्द प्रशिक्षणपछिको अवस्थामा खेलाडीहरुले मेहनत गरेकाले राम्रो नजिता निकाल्ने विश्वास व्यक्त गरे। नेपालले असोज ११ गते दशरथ रंगशालामा बंगलादेशविरुद्ध एक मैत्रीपूर्ण खेल खेल्ने छ।
बागमती प्रदेशले गर्यो दुई अध्यादेश स्वीकृत,"हेटौंडा : बागमती प्रदेश मुख्यमन्त्री तथा मन्त्रिपरिषद् बैठकले प्रदेश कृषि विकास सम्बन्धमा व्यवस्था गर्न बनेको अध्यादेश र प्रदेश पोल्ट्री विकास बोर्डको स्थापना सम्बन्धमा व्यवस्था गर्न बनेको अध्यादेश स्वीकृत गरेको छ। बिहीबार मुख्यमन्त्री राजेन्द्रप्रसाद पाण्डेको अध्यक्षतामा बसेको बैठकले कृषि तथा पशुपक्षी विकास मन्त्रालयद्वारा पेश भएको दुवै अध्यादेशलाई स्वीकृत गरेको सरकारका प्रवक्ता एवम् आन्तरिक मामिला तथा कानुनमन्त्री कृष्णप्रसाद शर्मा खनालले जानकारी दिए। अध्यादेश जारी भएपश्चात प्रदेश सरकारबाट उपलब्ध हुने सेवा, सुविधा तथा अनुदानका कार्यक्रमहरूलाई न्यायोचित, प्रभावकारी र पारदर्शी ढंगबाट वितरण गर्न, लक्षित वर्गका कृषकहरूमा लाभान्वित हुने सुनिश्चितताको कायम गर्न तथा कृषि विकासका कार्यक्रमको कार्यान्वयनलाई सहज, व्यवस्थित र प्रभावकारी बनाई सुशासन अभिवृद्धि गर्न सहयोग पुग्ने कृषि तथा पशुपक्षी विकासमन्त्री बसुन्धारा हुमागाईंले बताए। बागमती प्रदेशले पोल्ट्री क्षेत्रको ठूलो हिस्सा ओगटेको र बेलाबेलामा आइरहने रोगहरूको नियन्त्रणका लागि आवश्यक कार्ययोजना बनाउन, नीतिगत सुधार तथा प्रदेशलाई कुखुराको मासु तथा अण्डामा आत्मनिर्भर बनाउन सकिने उनले बताए। 'पोल्ट्रीजन्य पदार्थको उत्पादन, प्रशोधन, भण्डारण र बजारीकरणमार्फत् दिगो आर्थिक समृद्धि हासिल गर्न हामीले अध्यादेश पेश गरेका थियौँ,' मन्त्री हुमागाईंले भने।"
प्रधानमन्त्रीलाई ओलीको प्रश्न : आरोप पुष्टि नहुँदै प्रधानन्यायाधीशलाई नजरबन्दमा राख्न कुन कानुनले दियो ?,"काठमाडौं : नेकपा एमालेका अध्यक्ष केपी शर्मा ओली महाभियोग लागेका प्रधानन्यायाधीश चोलेन्द्र शमशेर जबराको बचाउमा लागेका छन्। बिहीबार पार्टी केन्द्रीय कार्यालय च्यासलमा प्रहरीका पूर्वआइजीपी सर्वेन्द्र खनाललाई एमाले प्रवेश गराउदै ओलीले महाभियोगको पुष्टि नभइ प्रधानन्यायाधीश जबरालाई देउवा सरकारले बालुवाटारमा नजरबन्दमा राखेको भन्दै आपत्ती जनाए। असोज १ गते राति संसदको कार्यकाल सकिएसँगै महाभियोग निस्क्रिय भएको भन्दै जबराले असोज २ गते आइतबार सर्वोच्च जान खोजेपछि सरकारले रोक लगाएको थियो। सर्वोच्च जान नपाएपछि जबराले आफूलाई नजरबन्दमा राखेको अभिव्यक्ति दिएका दिए। सोही विषयलाई लिएर ओलीले महाभियोग पुष्टि नहुँदै जबरालाई बलजफ्ती नजरबन्दमा राखेको भन्दै आक्रोश पोखे। उनले भने,' म प्रधानमन्त्री शेरबहादुर देउवासँग सोध्न चाहन्छु, आरोप पुष्टि नहुँदै घर घेर्नु र नजरबन्दमा राख्नु राज्य आतंकको पराकाष्ट हो। यो कुन कानुनमा उल्लेख छ ?' अर्को प्रशंगमा ओलीले संविधानले नचिनेका मान्छेले राष्ट्रपतिको मजाक उडाउने काम गरेको भन्दै आक्रोश व्यक्त गरे। उनले राष्ट्रपतिको अपमान गर्ने काम महानता हो भनेर गठबन्धनले ठानेको तर्क गरे। नागरिकता विधेयकका बारेमा गठबन्धन एकलौटी ढंगले अघि बढेको र एकपटक पनि राष्ट्रपतिसँग परामर्श नगरेको उनको भनाइ छ। ओलीले नेपाली नागरिकलाई मात्रै नागरिकता दिने काम हुनुपर्ने भन्दै बिदेशीहरुलाई नागरिकता दिने काम सरकारले गर्न नसक्ने धारणा राखे।"
सभामुख र उपसभामुखको पद खाली गर्न माग गर्दै सर्वोच्चमा रिट,"काठमाडौंः प्रतिनिधि सभाका सभामुख र उपसभामुखको पद खाली गर्न माग गर्दै सर्वोच्च अदालतमा रिट दायर भएको छ । संविधानको मर्म अनुसार प्रतिनिधि सभाका लागि हुने अर्को निर्वाचनको उम्मेदवारी दाखिला गर्ने अघिल्लो दिनसम्म आफ्नो पद बहाल रहने व्यवस्था अनुसार सभामुख र उपसभामुखको पनि पद खाली हुनुपर्ने मागसहित सर्वोच्चमा रिट दायर भएको हो । अधिवक्ताहरु किशोर पौडेल, अनुपम भट्टराई, जगन्नाथ दुलाल,रेजीना पौडेललगायतले परमादेशको माग गर्दै रिट दायर गरेका हुन् । गत असोज १ देखि सांसदको कार्यकाल सकिएको थियो । दलहरुले समानुपातिक सांसदका लागि बन्द सूची बुझाइसकेकाले सभामुख र उपसभामुखको पद कायम राख्नु संविधान विपरित हुने रिटमा उल्लेख छ।"
मुस्ताङडोल्पा जोड्ने पुल सात वर्षपछि उद्घाटन,"जोमसोम : कालिगण्डकी नदीमा मुस्ताङ र डोल्पा जोड्ने एक्लेभट्टीपाक्लिङ मोटरेबल पुल सात वर्षपछि सम्पन्न भएको छ। साविक जिल्ला विकास समितिले ठेक्का लगाएको एक्लेभट्टीपाक्लिङ मोटरेबल सात वर्षमा सम्पन्न भएको हो राष्ट्रिय गौरवको जोमसोमकोरला सडकसँगै जोडिएको मुस्ताङडोल्पा जोड्ने कालिगण्डकी नदीमा निर्माणधीन एक्लेभट्टीपाक्लिङ पुल २०७२ असार ३१ गते एलाइट संकरमाली जेभीले १२ करोड १३ लाख ८५ हजार लागतमा ठेक्का सम्झौता गरी निर्माणको काम अघि बढाएको थियो। पुल बनाउन जेभीले ठेक्का सम्झौता गरेपनि विभिन्न कारणले पुल निर्माणमा ढिलाइ भएको थियो। पूर्वाधार विकास कार्यालयले पछिल्लो समय पुल बनाउने ठेक्का सम्झौता गरेको दोस्रो प्रतिनिधिबाट निर्माण अघि बढाएको थियो। मुस्ताङडोल्पा पुलको लम्बाइ १२० मिटर छ भने पुलको चौडाइ सात दशमलव २ मिटरको छ। ४० मिटरको फेरोमा पुलको तीनवटा स्पान छन्। पुलको तल पट्टीको बिममा स्टील प्लेट गर्डर र माथिल्लो भागमा स्ल्याप ढलान गरिएको छ। निवर्तमान प्रदेश सांसद महेन्द्रबहादुर थकालीले रिबन काटेर पुलको उद्घाटन गरे। निर्वतमान सांसद थकालीले विभिन्न बाधा, अवरोध र चुनौतिको सामाना गर्दै मुस्ताङडोल्पा जोड्ने पुल सम्पन्न भएको बताए। उनले पुल निर्माणले छिमेकी डोल्पासँगको सडक कनेक्टिभिटी जोडिएर यसले सीमावर्ती गाउँ सान्तासहित विभिन्न गाउँमा खाद्यान्न, निर्माण सामग्री र कृषि उपज बजारीकरण गर्न सहज हुने बताए। वारागुङ मुक्तिक्षेत्रका अध्यक्ष रिङझिन नाम्गेल गुरुङले ढिलै भएपनि पुल निर्माणले स्थानीयवासीमा आशाको सञ्चार पलाएको उल्लेख गरे। 'हामीले धेरै वर्ष पुल बन्छ की भनेर कुर्नु पर्यो, धेरै दुःख पाइयो,' अध्यक्ष गुरुङले भने, 'पछिल्लो ठेकेदारले सहज तरिकाले काम गरेकाले आज पुल बन्न सफल भयो।' कालिगण्डकी नदीमा निर्माणधीन पुल मुस्ताङडोल्पा जोड्ने महत्वपूर्ण पुल भएको र यसले डोल्पासँग सिधा मार्ग जोड्न योगदान पुगेको कार्यालय प्रमुख विवेक सिक्देलले बताए।"
भक्तपुरमा पर्यटक बसको ठक्करबाट पैदल यात्रुको मृत्यु,भक्तपुर : भक्तपुरको सूर्यविनायक चोकमा पर्यटक बोक्ने बसले ठक्कर दिंदा एकजना ७२ वर्षीया वृद्धाको मृत्यु भएको छ । सूर्यविनायक नगरपालिका वडा नं ८ सूर्यविनायक चोकमा सल्लाघारीबाट जगातीतर्फ जाँदै गरेको बा १ प १५५१ नं को पर्यटक बोक्ने बसले पैदलयात्री भक्तपुर नगरपालिका वडा नं १ दुधपाटी बस्ने ७२ वर्षीया दिलमाया श्रेष्ठलाई ठक्कर दिएको थियो। गम्भीर घाइते भएकी दिलमायालाई उपचारका लागि नजिकैको डा इवामुरा अस्पताल लगेकोमा उपचारकै क्रममा मृत्यु भएको महानगरीय प्रहरी परिसर भक्तपुरले जनाएको छ । घटनास्थलमा प्रहरी वृत्त जगातीबाट अनुसन्धान अधिकृतसहितको प्रहरी टोली खटिई प्रारम्भिक अनुसन्धान भइरहेको जिल्ला पहरी परिसर भक्तपुरको सूचना अधिकृत राजु पाण्डेले जनाए । साथै ठक्कर दिने सवारी साधन र चालक सिन्धुपाल्चोक चौतारा साँगाचोकगढी नगरपालिका वडा नं १ घर भई हाल काठमाडौं बालाजु बस्ने २९ वर्षीय बिनोद कार्कीलाई नियन्त्रणमा लिएको परिसरका सूचना अधिकृत पाण्डेले जनाए । घटनाबारे थप अनुसन्धान भइरहेको प्रहरीले जनाएको छ।
मकवानपुरको भीमफेदीमा बस दुर्घटना हुँदा ६ जनाको मृत्यु,हेटौंडा : मकवानपुरको भीमफेदीमा बस दुर्घटना हुँदा ६ जनाको मृत्यु भएको छ। भीमफेदी गाउँपालिकाको जुरीखेतमा बस दुर्घटना हुँदा ६ जनाको घटनास्थलमै मृत्यु भएको प्रहरीले जनाएको छ। काठमाडौंबाट फाखेलकुलेखानीभीमफेदी सडकखण्ड हुँदै हेटौँडातर्फ आउँदै गरेको बा३ ख ७८५८ नम्बरको बस भीमफेदी६ जुरिखेतको एघार घुम्तीको ओरालोमा दुर्घटना भएको भएको हो। जिल्ला प्रहरी कार्यालय मकवानपुरका प्रहरी उपरीक्षक बामदेव गौतमको टोली घटनास्थलमा पुगेको छ। हालसम्म मृतकको पहिचान हुन नसकेको उनले बताए। दुर्घटनामा परी दर्जनौँ घाइते भएका छन्। प्रहरीको टोलीले घाइतेहरूको उद्धार गरिरहेको छ।
घ्यू उत्पादन गर्ने बारामा दुई उद्योग सील,"वीरगन्ज : घ्यू उत्पादन गरी बजारमा बिक्री गर्ने बाराको दुईवटा उद्योगमा सिलबन्दी गरेको छ । बाराको फेटा गाउँपालिका २ जगतपुर टोलमा सञ्चालित दुई घ्यू उद्योग अनुगमन टोलीले सिलबन्दी गरेको हो । जगतपुरस्थित एउटै गाईगोठमा गुणस्तरहिन तरिकारले घ्यू उत्पादन गर्ने गहवामाई वेकरी सटिङ्ग रिपेरिङ्ग उद्योग र जयमाँ लक्ष्मी डेरी उद्योग सिलबन्दी गरिएको हो । जिल्ला प्रशासन कार्यालय बारा, जिल्ला प्रहरी कार्यालय बारा , खाद्य प्रविधि तथा गुण नियन्त्रण डिभिजन कार्यालय वीरगन्जबाट खटिएको संयुक्त टोलीले बुधबार साँझ दुवै उद्योगमा पुगेर अनुगमन गरेको थियो । अनुगमनका क्रममा एउटै गाँइगोठमा सञ्चालित ती दुवै उद्योगमा उत्पादित विभिन्न ब्राण्डका तयारी घ्यू तथा कच्चा पदार्थ गुणस्तरहिन पाइएकोले सिलबन्दी गरिएको बाराका प्रहरी उपरिक्षक होबिन्द्र बोगटीले बताए । अनुगमनका क्रममा गहवामाई वेकरी सटिङ्ग रिपेरिङ्ग उद्योगले उद्योग सन्चालनका लागि सरकारबाट इजाजत नै नलिएको , दुवै उद्योग एकदमै फोहोर रहेको र नक्कली ब्राण्डको लेबल टाँसेर घ्यू बजारमा पठाउने गरिएको भेटिएको बोगटीले बताए । अनुगमन पछि दुवै उद्योगमा रहेको तयारी घ्यू ११६१ लिटर , बेकरी १६ सय लिटर र कच्चा पदार्थ १५० लिटर बरामद गरि दुवै उद्योगमा सिलबन्दी गरिएको उनले बताए । दुवै उद्योग सिल गरि अनुसन्धान अगाडि बढाइएको जानकारी पनि उनले दिए ।"
"रुकुम पूर्वमा बस दुर्घटना : ४ जनाको मृत्यु, १३ घाइते",दाङ : रुकुम पूर्वमा बस दुर्घटना हुँदा ४ जनाको मृत्यु भएको छ। भूमे गाउँपालिका वडा नम्बर ३ स्थित क्याङ्सी बगरमा बस दुर्घटनाा हुँदा ४ जनाको मृत्यु भएको छ भने १३ जना घाइते भएका छन्। घाइतेहरुको जिल्ला अस्पताल रुकुम कोटमा उपचार भइरहेको छ। घाइतेमध्ये ३ जनाको अवस्था गम्भीर रहेको प्रहरीले जनाएको छ। रुकुम पूर्वका प्रहरी प्रमुख प्रकाश डांगीले ग १ ख ९१०९ नम्बरको बस दुर्घटना हुँदा ४ जनाको मृत्यु भएको अन्नपूर्णलाई जानकारी दिए। घाइतेहरुको सनाखत हुन बाँकी छ।
सुस्त मनस्थितिकी बालिका बलात्कार आरोपमा एकजना पक्राउ,भक्तपुर : सुस्त मनस्थितिकी एक १५ वर्षीया बालिकालाई जबरजस्ती करणी गरेको कसुरमा भक्तपुर प्रहरीले एकजनालाई पक्राउ गरेको छ । बुधबार दिउँसो दुई बजेतिर जिल्लाको मध्यपुर ठिमी नगरपालिका वडा नं २ सानोठिमीमा सो घटना भएको प्रहरीले जनाएको छ । कपिलवस्तु बुद्धभूमि नगरपालिका ३ घर भई हाल मध्यपुर ठिमी नगरपालिका २ मगरगाँउ बस्ने ४० वर्षीय पुरुषलाई पक्राउ गरेको महानगरीय प्रहरी परिसर भक्तपुरले जनाएको छ । उनलाई प्रहरी वृत्त ठिमीबाट खटिएको प्रहरी टोलीले उनलाई पक्राउ गरेको परिसरका सूचना अधिकृत राजु पाण्डेले जनाए । निजलाई नियन्त्रणमा लिइ थप अनुसन्धान भइरहेको प्रहरीले जनाएको छ।
वीर अस्पताल अगाडिका औषधि पसलमा चल्यो महानगरको डोजर,काठमाडौंः काठमाडौं महानगरपालिकाले वीर अस्पताल अगाडि रहेका टहरा हटाएको छ। औषधि पसल रहेका ती टहराहरु महानगरले हटाएको हो। बुधबार महानगरपालिकाले २४ घण्टाभित्र पसल तथा टहरा हटाउन निर्देशन दिएको थियो । महानगरका अनुसार टहरा भएको क्षेत्रको नक्सामा बगैचा छ । नक्सामा बगैचा तर प्रयोजनमा औषधि पसल सञ्चालनमा आएपछि महानगर एक्सनमा उत्रिएको हो । महानगरले अवैध संरचना हटाउने अभियानलाई तीव्र बनाएको छ ।
बिर्तामोडमा बस र हाइलेक्स ठोक्किँदा तीनजना घाइते,"झापा : झापाको बिर्तामोडमा यात्रु बाहक बस र हाइलेक्स गाडी ठोक्किँदा तीनजना घाइते भएका छन् । पूर्वपश्चिम राजमार्गअन्तरगत बिर्तामोड ६ स्थित बुट्टावारिमा पश्चिमबाट पूर्वतर्फ जाँदै गरेको को १ ख ६४७२ नम्बरको बस र विपरीत दिशातर्फ आइरहेको बा २० च १७३८ नम्बरको हाइलेक्स गाडी ठोक्किँदा दुर्घटना भएको थियो । हाइलेक्सको अगाडिको भाग क्षतिग्रस्त भएको छ । दुर्घटनामा परी हाइलेक्स गाडी चालक कनकाई नगरपालिका २ निवासी केशव चौधरी र सोही गाडीमा सवार बिर्तामोड ५ निवासी योगेन्द्र भुर्तेल घाइते भएका छन् । त्यस्तै, बसमा सवार मोरङकी स्वस्तिका राई सामान्य घाइते भएकी जिल्ला टाफिक प्रहरी कार्यालय बिर्तामोडका प्रहरी निरीक्षक अशोककुमार जबेगुले जानकारी दिए । घाइतेहरूको बिर्तामोडस्थित बीएण्डसी अस्पतालमा उपचार भइरहेको जनाइएको छ । यता इलाका प्रहरी कार्यालय अनारमनिले दुवै सवारीसाधनलाई नियन्त्रणमा लिएको छ । दुर्घटना हुँदा केही समय सडक अवरुद्ध बनेको थियो ।"
अल्पसंख्यकमैत्री कानुन बनाउन माग,"विराटनगर : यौनिक तथा लैंगिक अल्पसंख्यकहरूले राज्यले बनाएको विभेदकारी नीति खारेज गर्नुपर्ने माग गरेका छन्। ब्लु डायमण्ड सोसाइटी नेपालद्धारा बुधबार विराटनगरमा आयोजित एक कार्यक्रममा बोल्दै उनीहरूले यस्तो माग गरेका हुन्। यौनिक तथा अल्पसंख्यक मैत्री कानुन निमार्ण गरि कार्यन्वयनमा ल्याउनुपर्ने उनीहरूको भनाइ छ। राज्यको विभेदकारी नीतिका कारण यौनिक तथा अल्पसंख्यकहरूको दैनिकी दिनदिनै कष्टकर बन्दै गएको उनीहरूले बताए। कार्यक्रममा बोल्दै मानव अधिकारको क्षेत्रमा काम गर्दै आएका सुदीप गौतमले राज्यले यौनिक तथा अल्पसंख्यकहरूलाई पहिचानको आधारमा नागरिकता दिनुपर्ने बताए। राज्यको विभेदका कारण अहिलेसम्म पनि यौनिक तथा अल्पसंख्यकहरूले पहिचानको आधारमा नागरिकता नपाएको उनले औंल्याए। उनले भने, वैवाहिक मान्यता नपाउँदा धेरै यौनिक तथा अल्पसंख्यक चाहेर पनि विवाह गरेर बस्न पाएका छैनन। उनीहरू सम्मानपूर्वक बाँच्न पाउने अधिकारबाट बञ्चित भएका छन्। यौनिक तथा लैङ्गिक अल्पसंख्यकहरूलाई नेपाली नागरिकको नागरिकता प्राप्त गर्न समेत गाह्रो रहेको उनले जानकारी गराए। नेपालमा महिला र पुरुषलाई मात्र नागरिकता प्राप्त गर्न सहज रहेको उनले जिकिर गरे। उनले भने, यौनिक तथा लैङ्गिक अल्पसंख्यकहरूले नागरिकता पाउन निकै कठिन छ। नागरिकता अभावमा रोजगारबाट समेत बञ्चित हुनुपरेको छ। परिवर्तनशील समाजको कार्यक्रम संयोजक मुस्कान श्रेष्ठले यौनिक तथा लैङ्गिक अल्पसंख्यकहरूलाई हेर्ने दृष्टिकोण परिवर्तन गर्नुपर्ने बिषयमा जोड दिईन्। उनीले भनिन्, यौनिक तथा लंैगिक अल्पसंख्यकहरू पनि महिला र पुरुषजस्तै यो देशको नागरिक भएकाले विभेदकारी नीति अविलम्ब खारेज गर्नुपर्छ। कार्यक्रममा राजनीतिक दलहरूले पनि आफ्नो विधानमा यौनिक तथा लैङ्गिक अल्पसंख्यकहरूलाई समावेश गरेर लैजानुपर्नेमा बिषयमा बिशेष जोड दिईएको थियो।"
नागरिकता विधेयकमा राष्ट्रिपतिको निर्णयविरुद्ध सत्तारुढ दल विद्यार्थी संगठनको प्रदर्शन,काठमाडौं : राष्ट्रपतिले नागरिकतासम्बन्धी विधेयक प्रमाणीकरण नगरेको भन्दै सत्तारुढ दल निकट विद्यार्थी संगठनले काठमाडौंमा विरोध प्रदर्शन गरेका छन् । नागरिकतासम्बन्धी विधेयक प्रमाणीकरण नगर्ने काम असंवैधानिक भएको भन्दै उनीहरुले बिहीबार काठमाडौंको माइतीघर मण्डलादेखि नयाँ बानेश्वरसम्म प्रदर्शन गरेका हुन् । संघीय संसदले दोस्रो पटक पारित गरेर पठाएको नागरिकता सम्बन्धी विधेयक प्रमाणीकरण नगरेर राष्ट्रपतिले संविधानको उल्लंघन गरेको समेत आरोप उनीहरुले लगाएका छन् । नेविसंघका अध्यक्ष दुजाङ शेर्पाले नागरिकता विधेयक प्रमाणीकरण नगरेर राष्ट्रियताका बिषयमा राजनीतिकरण गर्न खोजिएको बताए । उनले एमालेका भातृसंगठनहरुले राष्ट्रिय झण्डा दुरुपयोग गरेको भन्दै यस्तो नगर्न खबरदारी समेत गरे। त्यस्तै अखिल क्रान्तिकारीकी अध्यक्ष पञ्चा सिंहले शितल निवासबाट संविधान च्यात्ने षडयन्त्र भइको भन्दै खबरदारी गर्नका लागि विद्यार्थीहरु सडकमा आउनुपरको धारणा राखिन्। त्यस्तै नेकपा एकीकृत समाजवादी निकटअनेरास्ववियुले मुलुकमा संवैधानिक व्यवस्थालाई कायम राख्न देशभक्तहरु एकजुट हुनुपर्ने बेला आएको बतायो। संयुक्त विद्यार्थी संगठनहरुले नागरिकतासम्बन्धी विधेयक प्रमाणीकरण नगर्ने राष्ट्रपतिको कदमबिरुद्ध निरुन्तर सडक आन्दोलन गर्ने जनाएका छन् । सरकारको प्रस्तावमा संसद्का दुवै सदनले दोस्रो पटक पारित गरी पठाएको विधेयक प्रमाणीकरण गर्न राष्ट्रपति विद्यादेवी भण्डारीले अस्वीकार गरेपछि विद्यार्थीहरु आन्दोलित भएका हुन् ।
स्कुल एक सपना,"नेताहरू ठूलाठूला कुरा गर्छन्। नेपालमा रेल कुदाउने कुरा गर्छन्। समुद्रमा नेपाली पानी जहाज चलाउने कुरा गर्छन्। आफ्नै स्याटेलाइट स्थापना गर्ने कुरा गर्छन्। गर्छन् नेपाललाई धनी बनाउने कुरा। जनताको जीवनस्तर माथि उठाउने कुरा पनि। तर, मकवानपुरकी मनीषा परियारको जीवनमा ती कुराको के अर्थ ? उनलाई त सबैभन्दा पिरलो नै स्कुल जानु र आउनु छ। त्योसँगै १ वर्षकी सानी बैनी प्रीतिलाई हेरविचार पनि गर्नु छ। बैनी पनि हेरविचार उनैले गर्नुपर्छ। अनि स्कुलमा सँगै नलगेर के गर्नु ? तर, आफैं सानी नानी मनीषालाई स्कुल जानै १ घन्टा पैदल हिँड्नुपर्छ। आमा रोजगारीको सिलसिलामा भारत छिन्। घरमा हजुरबाआमा पनि बिरामी छन्। वास्तवमा त्यसैले मनीषाको स्कुल सपना निकै कठिन छ। तै पढाइ छाडेकी छैनन्, चाहे स्कुल निकै टाढा किन नहोस्, तर पढ्ने लेख्ने धोको पूरा गर्ने लक्ष्य नजिक बनाइरहेकी छन्। मनवानपुरकै दमारस्थित सिमात खोलाको दृश्यले दिनहुँ त्यस क्षेत्रका नानीहरूको विद्यालय सपनाको तस्बिर देखाउँछ र उनीहरूको कष्टसाध्य यात्रा। कालभैरव प्राविमा पढ्न जाने दर्जनौं विद्यार्थी त्यो खोलामा सरलाई पर्खेर बस्छन्। सरले पालैपालो विद्यार्थी खोला तार्छन्। सर नआउँदाको दिन स्कुल जानै सपना अधुरै हुन्छ। अनि यस्ता बालबालिका लागि रेल के हो ? पानी जहाज के हो ? त्यसो त तुइन हटाएर पुल हाल्ने सपना नेपाल सरकारकै घोषणा हो, तर यी बालबालिकाका लागि न तुइन छ, न पुल। खासमा के हो भने सरकारहरू सधैं ठूला कुरा गर्छन्। तर, साना मसिना कुरामा पटक्कै ख्याल गर्दैनन्। त्यसैले मनीषा परियारहरूलाई स्कुल पनि एक सपना भएको छ। देशको सपना समृद्धिको छ। तर, दूरदराजका छोडौं देशको मूल राजमार्गको वरपरकै बालबालिकाहरूको आधारभूत शिक्षामा पहुँच पनि बडो कष्टसाध्य छ। मकवानपुरका दृश्यले हाम्रो राज्यले शिक्षामा गरेको हदैसम्मको बेवास्ता र हाम्रा राजनीतिकर्मीका सतही सपनामाथि ठूलो कटाक्ष त गरेकै छ, हाम्रो देशको हालत उदांगो पनि पारेको छ। हुन पनि ठूल्ठूला आयोजना र योजना बनाउने भनेर अर्बौं अर्ब बजेट छुटिन्छ। काम हुँदैन। तर, सरकार शिक्षामा सुकामोहोर गनेर पैसा दिन्छ। निकै रकमी प्रतीत हुन्छ शिक्षामा बजेट दिन सरकार। विश्वव्यापी मान्यता के हो भने सरकारहरूले कुल बजेटको २० प्रतिशत शिक्षामा विनियोजन गर्नुपर्छ। तर, नेपाल सरकारले छुट्याएको भनेको ११ प्रतिशत चानचुनमात्रै हो। त्यसैले हाम्रा सामुदायिक विद्यालयहरूको विजोग छ। विद्यालयहरूमा बालबालिकाको पहुँच पुग्न सकेको छैन। हुँदाहुँदा सरकार सामुदायिक विद्यालय थप्नुको साटो गाभ्ने नीति अख्तियार गर्छ। हुनेखानेका बच्चा निजी स्कुल जान्छन्। गरिखानेका बच्चा सामुदायिक विद्यालय जान्छन्। जब सामुदायिकमा बालबालिका थोरै हुन्छन्। अनि सरकार विद्यालय नै बन्द गरेर अर्काेमा गाभेको स्वाङ रच्छ। जति बालबालिका थिए, ती पनि विद्यालयबाट बञ्चित हुन्छन्। सामुदायिक विद्यालयको भौतिक र शैक्षिक स्तर सुधार गर्ने ध्यान सरकारले नदिएसम्म र यसमा लगानी नथपेसम्म मनीषा परियारहरूले स्कुल पुग्न घन्टौं हिँड्ने दिन बाँकी नै हुन्छ। अझ उनका जस्ता अभिभावकले देशमै रोजगारी नपाएर भारतमा मजदुरी गर्ने दिन बाँकी हुँदासम्म थुप्रै अभिभावकले बच्चाहरूलाई स्कुल पठाउने हिम्मत पनि जुटाउन सक्दैनन्। सरकारले शैक्षिक सत्र सु? हुने बेला भर्ना अभियान पनि चलाउँछ। त्यो अभियान चलाउनुअघि हेक्का राख्नुपर्ने कुराचाहिँ मनीषा जस्तै बालबालिकाहरूका लागि विद्यालयको पहुँच कसरी सजिलो बनाउन सकिन्छ ? खोला तर्ने पुल निर्माण पनि भर्ना अभियानसँग जोडिनुपर्छ। होइन भने त्यस्तो अभियान केवल देखावटीमात्रै हुन्छन्।"
उन्नत पाडीबाच्छी हुर्काउने किसानलाई १० हजार नगद,स्याङ्जा : भेटेरिनरी अस्पताल तथा पशु सेवा विज्ञ केन्द्र स्याङ्जाले कृत्रिम गर्भाधानबाट जन्मेका उन्नत नश्लका पाडी र बाच्छी हुर्काउने किसानलाई जनही १० हजार नगद दिने भएको छ। दुघ तथा दुधजन्य पदार्थको उत्पादन बढाउने उद्देश्यले उन्नत जातका गाईंभैंसी पाल्ने किसानलाई प्रोत्साहन स्वरुप सरकारले यस्ता अभियान संचालन गरेको कार्यालय प्रमुख डा इन्द्रबहादुर भट्टले जानकारी दिए। किसानले पशु विमा गरेका लगायत आवश्यक प्रमाण पेश गरेपछि कार्यालयले सो रकम उपलब्ध गराउँछन्। चालु आर्थिक वर्षको असार १५ गतेसम्म किसानले आफ्ना मागदावी गर्न सक्नेछन्। एकपटक लिएका किसानले भने २ वर्षसम्म लिन नपाउने प्रावधान छ। यसवर्ष १५ लाख रुपैयाँ विनियोजन भएको र १५ जना किसानलाई उपलब्ध गराइने लक्ष्य रहेको कार्यालयका सूचना अधिकारी गोपाल गिरी बताउँछन्। गतवर्ष १० लाख विनियोजन भएको र ९५ जना किसानले प्रोत्साहन वापतको रकम लिएको बताइएको छ। ब्याएको भैंसी पाल्ने। तर पाडापाडी मास्ने चलन बढ्न थालेपछि पाडीबाच्छी संरक्षण अभियान सुरु गरिएको कार्यालयले जनाएको छ। तस्बिर : भवानी अधिकारी।
जनमोर्चा नागरिकता विधेयक पारित हुनुहुँदैन भन्नेमा अडिक छ : अध्यक्ष केसी,"काठमाडौं : राष्ट्रिय जनमोर्चाले राष्ट्रपति विद्यादेवी भण्डारीको कदमलाई साथ दिएको छ। प्रधानमन्त्रीको सरकारी निवास बालुवाटारमा बुधबार बिहान बसेको गठबन्धन दलको बैठकमा जनमोर्चाका नेता सहभागी भएनन्। पार्टीका अध्यक्ष चित्रबहादुर केसीले नागरिकता विधेयकका विषयमा राष्ट्रपतिले उठाएको कदमप्रति कुनै चासो नभएको बताएका छन्। सत्ता साझेदार दलका चार शीर्ष नेताले हस्ताक्षर गरेको विज्ञप्तिमा जनमोर्चाले हस्ताक्षर गरेको छैन। बालुवाटारमा बुधबार बिहान बसेको बैठकपछि गठबन्धनका चार दलले राष्ट्रपतिको कदम असंवैधानिक भएको निष्कर्षसहित विज्ञप्ति जारी गरेका थिए। राष्ट्रपतिको कदमलाई मूल्यांकन गर्नुभन्दा पनि उक्त विधेयक खारेज हुनुपर्ने जनमोर्चाको तर्क रहेको केसीको भनाइ छ। केसीले जनमोर्चा नागरिकता विधेयक पारित हुनुहुँदैन भन्नेमा अडिक रहेको बताए। नागरिकता विधेयकका विषयमा हाम्रो पार्टीको सहमति छैन। नागरिकता विधेयक नै खारेज हुनुपर्छ भन्ने हाम्रो माग हो। राष्ट्रपतिजिले के गर्नुभयो त्यो उहाँको कुरा हो। विदेशीलाई वंशजको आधारमा नागरिकता दिन हुन्न भनेर हामीले निकै अघिदेखि बोल्दै आएका छौं, केसीले भने, गठबन्धन हौं हामी जुनसुकै कुरा मानेर जानुपर्छ भन्ने छैन। गठबन्धन भन्दैमा एमसीसीको विषयमा पनि सहमति नजनाएको उनले उल्लेख गरे। अर्को कुरा गठबन्धन भन्दैमा हरेक कुरालाई सहमति जनाउनुपर्छ भन्ने छैन। त्यसो हुँदा त एउटै पार्टी बनाए भैगयो, उनले भने, गठबन्धन प्रतिगमनका विरुद्ध हो। अहिले नागरिकता विधेयकमा सामेल छैनौं। वंशजको आधारमा विदेशीलाई नागरिकता दिने कुरामा कसरी सहमति जनाउन सकिन्छ ? नागरिकता विधेयक प्रकरण : गठबन्धनका दुई विकल्प"
टेण्डर र डिपिआर स्विकृत नगरी ४६ करोडको योजना शिलान्यास गर्दै मन्त्री चौधरी,"सिमरा : विस्तृत परियोजना प्रतिवेदन (डिपिआर) र टेण्डर प्रक्रिया पूरा नगरी शहरी विकास मन्त्री मेटमणि चौधरीले बारामा करिब ४६ करोडको तीन वटा योजना शिलान्यास गर्न लागेका छन्। बाराको जीतपुरसिमरा उपमहानगरपालिका भित्र पर्ने योजनाको डिपिआर र डेण्डर प्रक्रिया लत्याउँदै मन्त्री चौधरीले शुक्रबार शिलान्यास गर्न लागेका हुन्। योजना शिलान्यास गर्न मन्त्री चौधरी शहरी विकास तथा भवन निर्माण विभागको टोली लिएर सिमरा आउन लागेका हुन्। मन्त्री चौधरीले अनुमानित ३५ करोड बजेट रहेको पथलैयावीरगन्ज सडकखण्डमा पर्ने गढीमाई मन्दिरको चोकदेखि पूर्वतर्फ रमौली, बसडिल्वा, ईनर्वासिरा बजार, सानो मटिअर्वा, चिनिमिल हुँदै मानवत मटिअर्वा भएर हुलाकी राजमार्ग जोड्ने सडकखण्डको शिलान्यास गर्न लागेका छन्। उक्त सडकखण्ड जीतपुरसिमराको वडा नं ८, १९ र २० मा पर्दछ। यसैगरी मन्त्री चौधरीले जीतपुरसिमरा ७ स्थित गढीमाई मन्दिरमा ६ करोडको पार्क, सिमरास्थित टेलिकम चोकबाट पूर्वतर्फ विकासशील चोक, रंगशाला चोक हुँदै एयरपोर्ट सिमाना र एयरपोर्ट रोडको पिपलबोटदेखि विकासशील चोकसम्म पाँच करोडको सडक योजना शिलान्यास गर्ने भएका छन्। सघन शहरी विकास कार्यक्रम अन्तर्गत मन्त्रालयको बहुवर्षीय कार्यक्रम अन्तर्गत ५० करोडको बजेटबाट योजना निर्माण गर्न लागिएको हो। शहरी विकास तथा भवन निर्माण विभागले डिपिआर स्विकृत नगरेको योजनाका लागि यस वर्ष १७ करोड विनियोजन भएको छ। काठमाडौंको मनिषा ईन्जिनियरिङ कन्सल्टेन्टले स्थानीय तह निर्वाचनपछि उक्त योजनाको डिपिआर तयार गरेको थियो। साढे सत्र लाख खर्चिएर कन्सलटेन्टमार्फत तयार गरिएको डिपिआर विभागले स्विकृत गर्नुपर्ने र विभागको स्विकृतिपछि टेण्डर प्रक्रिया पूरा गरेर मात्रै शिलान्यास गर्नुपर्ने प्रावधान छ। तर मन्त्री चौधरीले भने प्रक्रिया पूरा नभएको योजना शिलान्यास गर्न चासो देखाएका छन्। स्रोतका अनुसार मन्त्री चौधरीकै दवावमा योजनाको शिलान्यास हुन लागेको हो। मन्त्री चौधरीको चाहना बमोजिम शहरी विकास तथा भवन निर्माण विभागको वीरगन्जस्थित प्रादेशिक कार्यालयले शिलान्यासको तयारी गरिरहेको छ। कार्यालयका प्रमुख झपटबहादुर थापाले डिपिआर स्विकृतिको तयारीमा रहेका योजनाको शिलान्यास हुन लागेको बताए। डिपिआर विभागले स्विकृत गर्ने तयारी गरिरहेको छ। त्यसैले शिलान्यासको तयारी गर्न निर्देशन आए बमोजिम काम गरिरहेका छौं, थापाले भने, सबै प्रक्रिया पूरा गरेर सुरु गर्न पाएको भए राम्रो हुन्थ्यो। तर विकासका काम किन रोक्नु भनेर पनि शिलान्यास गर्न लागिएको हुनसक्छ। थापाका अनुसार कन्सल्टेन्टले दिएको डिपिआर प्रतिवेदनमा उल्लेखित दररेट, विवरण ठिक रहे नरहेको चेकजाँच गरी विभागले उक्त डिपिआर स्विकृत गर्नुपर्ने र उक्त डिपिआरकै आधारमा टेण्डर आवहान गरेर ठेकेदार छनौट प्रक्रिया हुनेछ। तर ठेकेदारको टुंगो नलाग्दै योजना शिलान्यास गर्न लागिएपछि स्थानीयस्तरमा आलोचना हुन थालेको छ। निर्वाचनको बेला कानुनी प्रावधान नै पूरा नगरी हतारमा शिलान्यास गर्नुभन्दा पनि प्रक्रिया पूरा गरेर दीगो काम गर्नुपर्ने स्थानीयको भनाइ छ। ठेकेदारको टुंगो नलागेको योजना शिलान्यासपछि अलपत्र हुने भन्दै स्थानीयले चिन्ता व्यक्त गरेका छन्।"
मंसिर ४ मा गठबन्धनका अपराधको छिनोफानो र फैसला हुन्छ : ओली,"काठमाडौं : नेकपा एमाले अध्यक्ष केपी शर्मा ओलीले गन्तव्यबिनाको गठबन्धन भएको बताएका छन्। बिहीबार पार्टी कार्यालय च्यासलमा आयोजित कार्यक्रममा बोल्दै अध्यक्ष ओलीले गठबन्धनसँग गन्तव्य नभएको र सत्ताका लागि मरिहत्ते गर्ने भन्दै टिप्पणी गरे। सही दिशा र सही विचारले मात्रै मुलुक बन्ने भन्दै ओलीले त्यसका लागि गन्तव्य निर्दिष्ट हुनुपर्ने बताए। उनले गठबन्धनसँग यी दुवै कुरा नभएको दावी गरे। उनले भने,' गठबन्धनलाई सोध्न चाहन्छु, तपाईंको गन्तव्य के हो ? एउटा जसरी पनि सत्ता प्राप्त गर्ने ? घुँडा टेकेर सुरुवाल माथि तान्न लगाएर हेर्नुहोस् त घुँडा।' ओलीले मंसिर ४ मा हुने निर्वाचनमा गठबन्धनले गरेका अपराधको एकएक छिनोफानो र फैसला हुने बताए। उनले भने,' मंसिर ४ मा जनताले हेरिराखेका छन्। गठबन्धनले गरेको अपराधको एकएक छिनोफानो र फेसला हुन्छ।' निर्वाचनमा गठबन्धनलाई जनताले हराएर छोड्ने र एमालेलाई जिताउने उनको भनाइ छ।"
तीन वर्षदेखि एकै शिक्षकका दुई खेताला,"बैतडी : बैतडीको सुर्नया गाउँपालिका ७ मा रहेको केदार मावि कठमाडामा एकै शिक्षकका दुई खेताला शिक्षक राखेको पाइएको छ। २०६९ सालमा नियुक्त गरिएकी सुर्नया ८ की शिक्षिका हिरा साउँदले २०७६ देखि खेताला शिक्षक राखेको पाइएको हो। भूतपुर्व प्रधानाध्यापक धन सिंह साउँदकी बुहारी हिराको ठाउँमा दुई पटक भतिजा र भतिजी बुहारीलाई खेताला शिक्षको रुपमा राखेर हिराको नाममा तलव बुझेको पाइएको हो। २०६९ मा नियुक्त भएकी हिरा २०७६ सालदेखि विद्यालयमा हाजिर भएकी छैनन्। २०७६ देखि हिराको ठाउँमा खेताला शिक्षकको रुपमा कृष्ण साउँदले काम गरे। २०७८ कार्तिकदेखि कृष्ण साउदले पनि छोडेपछि हिराकै खेताला शिक्षकको रुपमा लक्ष्मी साउँदले काम गरेकी छन्। हिरा साउँद पुर्व प्रधानाध्यापक धन सिंह साउँदकी आफ्नै बुहारी हुन् भने, उनको खेताला शिक्षकको रुपमा एकपछि अर्को गर्दै नियुक्त गरिएका कृष्ण भतिजा र लक्ष्मी भतिजी बुहारी हुन्। पुर्व प्रधानाध्यापक धनबहादुर साउँदले त्यतिबेला अध्यापन अनुमतिपत्र प्राप्त गरेको र पढाउन योग्य रहेका कारण बुहारी हिरा साउँदलाई नियुक्त गरिएको बताए। त्यसपछि उनको समय नहुने भएपछि खेताला शिक्षकको रुपमा भतिजा कृष्ण र पछि भतिजी बुहारी लक्ष्मीलाई खेताला शिक्षकको रुपमा राखेको उनले बताए। हिरालाई निजी शिक्षकको रुपमा नियुक्त गरिएको थियो। त्यसपछि स्थानीय तहले निजी शिक्षकहरुलाई पालिका शिक्षक स्वयमसेवकको रुपमा नियुक्त गरी पारिश्रमिक भुक्तान गर्दै आएको थियो। २०७६ देखि विद्यालयमा उपस्थित नभएकी हिराको नामबाट तलव मागको लागि अझै पनि माग फारम गाउँपालिकाको शिक्षा साखामा पाठाउने गरिएको छ। वर्तमान प्रधानाध्यापक उत्तरबहादुर कुवँरले हिरा साउँदले तलव बुझेको भरपाइमा दस्तखत मात्रै गर्ने गरेको बताए। यस विषयमा गाउँपालिकाले पनि छानविन गर्ने बताएको छ। यस महिनाको तलवका लागि पनि हिरा साउँदकै नामबाट माग फारम गाउँपालिकामा आएको र गाउँपालिकाले छानबिन गर्ने सुर्नया गाउँपालिकाका शिक्षा साखा प्रमुख टंकप्रासद अवस्थीले बताए। त्यहाँको विद्यालय व्यवस्थापन समिति र प्रधानाध्यापकले प्रमाणीकरण गरेर मात्रै पालिकामा विवरण आउने भएकाले विव्यस र प्रअ नै जिम्मेवार हुने उनको भनाइ छ। खेताला शिक्षक राख्न नपाइने बताउँदै शिक्षा साखा प्रमुखले खेताला शिक्षक राखेकै दिनदेखिको बुझेको रकमको असुलउपर गरिने पनि उनले बताए। यस विषयमा शिक्षा विकास तथा समन्वय इकाईले पनि छाबिन गर्ने बताएको छ। यसैगरी प्रमुख जिल्ला अधिकारी सुरेश पन्थीले पनि मातहतका निकायमा बुझेर आगामी प्रक्रियामा जाने बताए।"
संविधान र स्वार्थ,"संसारमा राज्यको उत्पत्ति र विकासका निम्ति संविधानको उदय भयो। सभ्यताको प्रारम्भदेखि नै युनान र रोमतिर संवैधानिक अभ्यास भएको मानिन्छ। यद्यपि त्योभन्दा अघि नै हाम्रा वेद, पुराणादि ग्रन्थ तथा इतिहासका पानामा नियमहरू कोरिएबाट प्रारम्भ भएको हो भन्नुमा पनि अत्युक्ति रहन्न। त्यसबेला संविधान शब्द नभए पनि कानुनी आधार थिए। कुनै नीतिका रूपमा त कुनै आदर्श वचनका रूपमा अनुशासनका आधार तय भए। इतिहासकारका अनुसार संविधान वास्तविक इतिहास एथेन्सबाट भयो किनभने त्यहाँ ईपू ७०४ देखि ६३४ सम्म करिब ११ वटा संविधान बने। आदर्श राजनीतिलाई भित्री पक्षबाट हेर्न र सुशासन सिक्न हाम्रा गन्थ, पुराणादिका कथाले पनि सिकाएकै हुन्। त्यही आधारमा अघोषित कानुनले समाजभित्र रहेर बाँच्न सिकाइरहेको देखिन्छ। फलतः शासकलाई जनताको हित गर्नुपर्ने थितिले बाँध्नुपर्ने अभिप्राय हिजैबाट प्रस्तुत भएको थियो। शासकको शैली अनि वस्तुतालाई गहिरिएर हेर्ने हो भने वेदव्यासद्वारा रचित महाभारतको कथा र युद्ध नीतिलाई हेरे पुग्छ। कौरब र पाण्डवबीचको द्वन्द्व अनि नेपाली राजनीतिमा घटेका कोतपर्व, भण्डारखाल पर्वलगायतका घटना अर्थात् राज्यसत्ता प्राप्तिको मोहका लागि भएका रक्तपातको इतिहास उस्तैउस्तै लाग्छ। उतापाश्चात्य जगत्मा प्लेटोले आदर्श राज्यको कल्पना गरेको बोध हुन्छ। अरस्तुले व्यावहारिक राज्य व्यवस्थामा वैचारिक विमर्श पस्केको देखिन्छ। उनीहरूले अनुशासित राज्यको परिकल्पनामा शासनलाई जनमुखी बनाउने अभिप्रायमै रहेर भावाभिव्यक्ति दिए भन्न सकिन्छ। यी विषयलाई पूर्वमा महाभारत कथामा वर्णित विदुर र युधिष्ठिर पात्रको भूमिका तथा रामायणमा रामराज्यको त्यागलाई अझै व्यावहारिक रूपमा देखाउन खोजेको बोध हुन्छ। धेरै हदमा हामी माटो सुहाउँदो राजनीतिक व्यवस्थामा कर्मवादी रामराज्यको परिकल्पना गर्न सक्छौं। यसमा नेपालीपनको समाजवादको विकास सम्भव हुन सक्ला। दोस्रो विश्वयुद्धपश्चात् संसारमा नाजीवाद र फासीवादको हार भयो। एसियालगायतका महादेशभित्रका अधिकांश मुलुकमा प्रजातान्त्रिक व्यवस्था सञ्चालन भयो। मूलतः दोस्रो विश्वयुद्धपश्चात् सोभियत संविधानवादी ढाँचा अवलम्बन गर्ने र पश्चिमी प्रजातान्त्रिक संवैधानिक मान्यता अपनाउने दुई धारमा संविधानको विकास भएको देखिन्छ। साम्यवाद र उदार प्रजातन्त्रवादको फेहरिस्तलाई विकसित तुल्याउन संसारमा अनेकन चुनौतीमा जनताले गोता खाए। अन्याय व्यहोरे। अत्याचारमा कुण्ठित भएरै मृत्युवरण गरे। माक्र्सवादी विचारअनुसार समाजमा शासक र शासितबीचको द्वन्द्व चलिरह्यो। व्यवस्था र अवस्थाको सामीप्यतामा मुलुकले रूढ संस्कारको विचारलाई आधुनिक र समयोचित तुल्याउन सङ्घर्ष गर्दैगर्दा रक्तपात भएको देखिन्छ। यद्यपि नेपालले पश्चिमी शैलीको प्रजातन्त्र, समाजवाद, साम्यवाद अनि जनमुखी भावमा आधारित सुशासनको अभ्यासलाई खोजिरहँदा नेपालीपनको समाजवादको तहबाट माटो सुहाउँदो अर्थतन्त्र विकास गर्ने अभिप्रायलाई समेट्नुपर्ने देखिन्छ। यसमध्ये पनि निरङ्कुश राणा शासन र एकतन्त्री व्यवस्थाभन्दा पृथक् जनाधिकारमैत्री शासन नपाएको होइन। तर, पनि वितृष्णाको महासागरभित्र जनताले सुशासनको अर्चना गरिरहनुपर्ने बाध्यता अद्यापि हुनुचाहिँ दुःखद् पक्ष हो। राणा शासन, प्रजातन्त्र, पञ्चायती शासन, बहुदलीय व्यवस्था, गणतन्त्र, लोकतन्त्र आदिको नेपाली व्यवस्था परिवर्तनपश्चात् आज पनि अवस्था परिवर्तनको अपेक्षा अधुरै देखिन्छ। संवैधानिक मान्यता विकासको आधार मुलुकको कानुनी राजलाई सर्वोच्च शासकीय दस्ताबेजले निर्देश गर्छ। सरकार निर्माण र सरकारका अंगहरूको काम, कर्तव्य र अधिकारलाई जनसेवामैत्री बनाउन संविधान अपरिहार्य हुन्छ। हालसम्म ७ वटा संविधान बनिसक्दा मुलुक केही अन्योल त ज्यादा संघर्षको इतिहास बोकेर सञ्चालित छ। लिखित संविधानको इतिहासलाई कोट्याउँदा युनानी दर्शनबाट धार्मिक तथा आध्यात्मिक भावाभिव्यक्तिमा सार्वजनिक कल्याणको चाह राखिन्थ्यो। उनीहरू शिक्षित नागरिकद्वारा सुशासन सम्भव हुने मनसाय राख्थे। राजनीतिक आदर्श चिन्तन सशक्त भएर पनि समयानुकूल परिवर्तन हुन नसक्नु तिनको कमजोरी बन्न पुग्यो। त्यस्तै गरेर रोमनको संवैधानिक चिन्तनले कानुनी मूल्यको अपरिहार्यतालाई प्रदर्शन गर्यो। ईपू ५०० सम्म राजतन्त्रात्मक र ईपू ३०० तिर गणतन्त्रात्मक शासन व्यवस्था अपनाएको रोमनका जनतामा संवैधानिक शक्ति र विधानको महत्ता थाहा थियो। रोमनमा त्यहाँका शासक अर्थात् तत्कालीन राजा अनुत्तरदायी हुँदा साम्राज्यवाद पतन भएर पनि व्यक्तिवादी सोचको प्रभाव कायम रहन पुग्यो। ईपू ८०० मा चर्चको बोलवाला र सामन्तवादी शैलीको शासन शक्तिलाई दैवी सोचमा गएर थुरियो। धार्मिक कानुनमा लहसिएको राजतन्त्रात्मक प्रणालीको विकास भएपश्चात् संविधानवाद निस्तेज भयो। यद्यपि बेलायतले दैविक त्रास देखाएर एकाधिकार जमाउने शैलीविपरीत आधुनिक राजतन्त्रात्मक पद्धतिको सार्वभौम सांसदको परिकल्पना गरी शासन व्यवस्थाको सुदृढीकरण गर्यो। उता फ्रान्समा राजतन्त्रको विरोध भयो भने बेलायतमा सन् १६४९ मा राजसंस्था समाप्त गरी गणतन्त्रको स्थापना भएको थियो। यसरी हेर्दा पहिलो र दोस्रो युद्धले पूर्वी युरोपमा साम्यवाद विकसित हुँदै संविधानको आधुनिक अभ्यासलाई अपनाइएको देखिन्छ। इतिहासलाई नियाल्दा बेलायत, फ्रान्स, जर्मनी, अमेरिका जस्ता धेरै मुलुकमा संवैधानिक विकासले राजनीतिक समुन्नतिमा प्रभाव पारेकाले उनीहरूले नवीन सोचलाई अघि बढाए। बेलायत आफैंमा संविधान उत्पत्ति र विकासको पृथक् ऐतिहासिक विरासतबाट परिचित छ। त्यहाँका राजा जोनको शासनकालमा सन् १२६५ मा संसद्को स्थापना गरी आर्थिक समृद्धिको पृथक् पद्धतिलाई अवलम्बन गरिएको थियो। राजाको जतिसुकै ठूलो शक्ति भए पनि ट्युडरको शासनकालमा जनताले स्वतन्त्रता गुमेको महसुस गर्नु परेन। त्यसो त सन् १२२५ बाटै महाअधिकार पत्रका माध्यमबाट संवैधानिक पद्धतिको बीजारोपण भएपश्चात् सन् १६८९ मा मौलिक अधिकारसँगै महिलाले मताधिकार पाए। तबदेखि समानुपातिक, प्रजातान्त्रिक अनि स्वतन्त्र शासनको अभ्यास हुँदै आयो। यद्यपि विभिन्न आरोहअवरोहपश्चात् राजाको शासन पद्धति ढलेर पनि त्यहाँ सन् १७०१ मा राजतन्त्रको पुनस्र्थापना भई संसद्को सर्वोच्चतालाई विधिको शासनमा बाँध्ने गरेको इतिहास पढ्न पाइन्छ। अमेरिकामा संवैधानिक हकका लागि संयुक्त राज्य अमेरिकाको छुट्टै राज्य स्थापना भएपश्चात् सन् १८८९ देखि प्रथम लिखित संविधानको प्रारम्भ भएको पाइन्छ। यस क्रममा औद्योगिक क्रान्ति र मताधिकारका नारा घन्किँदै आधुनिक प्रजातान्त्रिक प्राप्तिको चाह बढेको देखिन्छ। प्रा अमन श्रेष्ठले आफ्नो नेपालमा संवैधानिक विकास र संविधानवाद पुस्तकमा प्रथम विश्वयुद्धपूर्व स्वरूप जेजस्तो भए पनि रूसबाहेक युरोपका लगभग सबै राज्यमा राष्ट्रिय संविधानवादको प्रयोग भएको बताएका छन्। यसरी हेर्दा सन् १९४८ मा रूसमा लेनिनले श्रमिक शोषित वर्ग उत्थानमैत्री मान्यतालाई अघि सारेका छन्। तथापि, उता इटालीमा सन् १९२२ मा मुसोलिनीले जनताको शक्ति हत्याएपछि सन् १९३९ मा लोकसभा समाप्त हुन पुग्यो। जर्मनीमा त अझ सन् १९३३ मा हिटलरले जनताको स्वतन्त्रता, स्वाधीनता अनि संवैधानिक संसदीय व्यवस्थाको धज्जी उडाएर अधिनायकवादी शैलीले महाभयङ्कर नरसंहार मच्चाइदिए। नेपालमा संविधान र आज नेपालमा क्रमशः गोपाल वंश, महिषपाल वंश, किराँत, लिच्छवी, मल्ल हुँदै शाहीशासनपश्चात् हाल लोकतान्त्रिक व्यवस्था स्थापना भएको देखिन्छ। कबिला, मुखिया, सरदार, सुबेदार आदिले दासयुगको शैलीमा किरातकाल सञ्चालित रह्यो। लिच्छवी कालमा पनि राजाको हुकुमी शासन व्यवस्था रह्यो नै तथापि न्यायिक शासनको अभ्यास भएको देखिन्छ। राजसंस्थाको शासनतिर आइपुग्दा केही एकात्मक त केही प्रजातान्त्रिक शैली मिश्रण हुन पुग्यो। नेपालमा पहिलो लिखित संविधान नेपाल सरकारको वैधानिक कानुन, २००४ लाई पद्मशमशेरले निकै धेरै विरोधका बीचबाटै ल्याएको देखिन्छ तथापि यो संविधान कार्यान्वयनमा आउन सकेन। प्रजातन्त्रको प्राप्तिपश्चात् राजाद्वारा प्रदत्त हुने गरी नेपालको अन्तरिम शासन विधान, २००७ लाई ल्याइयो। संशोधन गरी पूर्णता दिने भनिएको यो विधान ८ वर्षसम्म चलिरह्यो। ६ पटक संशोधन पनि भयो। तेस्रो नेपाल अधिराज्यको संविधान, २०१५ ले नेपालको इतिहासमा फेरि उथलपुथल ल्याइदियो। नेताहरूमा मडारिएको सत्तास्वार्थ र हजुरिया शैलीसँगै राजामा अधिकार ग्रहणको मोह बढ्न पुगेको देखिन्छ। यसमा पनि राजतन्त्र र प्रजातन्त्रलाई समन्वय गरेर वैयक्तिक, धार्मिक स्वतन्त्रता, सम्पत्तिको अधिकार जस्ता मौलिक हकलाई भने स्थापित गरिएको देखिन्छ। त्यसपश्चात् तत्कालीन राजा महेन्द्रले २०१७ पुस १ गते संसदीय व्यवस्था अफापसिद्ध भयो भनी नेपालको संविधान, २०१९ ल्याए। यसले पञ्चायती शासन व्यवस्थालाई अघि सार्दै ३ पटकसम्म संशोधन भएको देखिन्छ। २०४६ साल फागुन ७ गतेदेखि चैत २६ गतेसम्म भएको जनआन्दोलनको परिणाम स्वरूप बहुदलीय प्रजातान्त्रिक व्यवस्थाको पुनःस्थापना गर्दै २०४७ कात्तिक २३ गते तत्कालीन राजा श्री ५ वीरेन्द्रबाट नेपाल अधिराज्यको संविधान, २०४७ घोषणा हुन पुग्यो। यो संविधानले मुलुकमा स्वतन्त्रता, समानता, न्यायलगायतका क्षेत्रमा पृथक् जनमैत्री आधारलाई स्थापित गरेको देखिन्छ। अर्को संविधानको रूपमा बनेको अन्तरिम संविधान, २०६३ को इतिहासलाई हेर्दा २०६३ कात्तिक २२ को सात दल र तत्कालीन माओवादीबीच ऐतिहासिक सहमति भई मंसिर ५ गते विस्तृत शान्ति सम्झौता भएको देखिन्छ। २०६२०६३ को संयुक्त जनआन्दोलन२ तथा सात दल र माओवादीबीच भएको १२ बुँदे सम्झौताका कारण २०६३ को माघ १ गते यो संविधान लागू हुन पुग्यो। यही सम्झौताले १९ दिने आन्दोलन चर्किएपछि संविधानसभा निर्वाचनको अपेक्षा अनुरूप मुलुकको राजनीतिक इतिहास नै बदलियो। नेपालमा राष्ट्रपति र उपराष्ट्रपतिको व्यवस्था भयो। यो संविधान पनि पटकपटक गरी १२ औं पटकसम्म संशोधन भएको देखिन्छ। यसपश्चात् २०७२ साल भदौ ३ गते हाल सञ्चालित नेपालको संविधान, २०७२ सातौं संविधानका रूपमा लागू हुन पुग्यो। यो संविधान निर्माणका क्रममा जन्मिएका बखेडा, ढिलासुस्ती, अस्थिरता र अन्योलले जनतामा एक किसिमको नैरास्यता सिर्जना भयो। कतिपय जनताले नबुझेका विषय समावेश भए पनि अस्थिरताको अन्त्य हुने अपेक्षामा करिब ९० प्रतिशतको जनसमर्थन प्राप्त हुनु विश्वकै इतिहासमा उत्तम भनिएको थियो। त्यसबखत २०६४ साल चैत २८ गते ६०१ (२४० स्थानमा प्रत्यक्ष र ३३५ स्थानमा समानुपातिक गरी ५७५ सभासद् निर्वाचित भई बाँकी २६ जनालाई तत्पश्चात् सरकारले मनोनीत गरेको) सदस्यीय संविधानसभाको गठन भयो। यसले संघीय लोकतान्त्रिक गणतन्त्रात्मक शासन व्यवस्थाको माध्यमबाट दिगो शान्ति, सुशासन, विकास र समृद्धिको आकांक्षा पूरा गर्ने अभिष्ट प्रस्तुत गरेको छ। बिट मार्दै गर्दा वर्तमान संविधानले पूर्णतः व्यावहारिकता पाएको देखिँदैन। यसले संघीय गणतान्त्रिक व्यवस्थालाई वकालत गरेर तीन तहको सरकार निर्माण गर्दै सात प्रदेशमा नेपालको समृद्धिको अपेक्षा राखेको देखिन्छ। यद्यपि, मुलुकमा फेरि यदाकदा राजनीतिक बेथितिका कारण प्रदेश सरकार अनावश्यक रहेको तर्क उब्जिरहेका छन्। समावेशी, समानुपातिक, धर्मनिरपेक्ष, जनअधिकारमुखी भनिएर थुप्रै मीठा शब्द राखिएका छन्। यस संविधानले समाजवाद उन्मुख रहेरपाश्चात्य अभ्यासमा विकसित मान्यतालाई ग्राह्यता दिँदै एकात्मक शासनकाविरुद्ध विकेन्द्रीकरणको मान्यतालाई अघि सारेको छ। यद्यपि देशमा रहेका युवाशक्तिको पलायन रोक्न र तिनलाई आत्मनिर्भर तुल्याई सामाजिक न्यायलाई सुनिश्चित गर्नु अहिलेको आवश्यकता हो। साम्यवाद भन्दै नवसामन्तवाद जन्माइरहने शैलीबाट वर्तमान राजनीतिले विगतका आरोहअवरोहलाई भुल्दै नगएको भन्नै सकिन्न। वर्तमान दलीय व्यवहारले संविधानको मर्ममा भन्दा स्वार्थको कर्ममा ध्यान दिँदै गएको आरोप जनमानसमा भुसको आगो जसरी धुवाँएको देखिन्छ। कतिपय नेतृत्व सत्तालिप्सामा त कतिपय परिवारवादमा हराइरहेका छन्। अहिलेका राजनीतिक दलमा बोली र व्यवहार नमिल्दा मुलुकले चाहे जसरी प्रगतिपथलाई समात्न सकेको देखिँदैन। व्यवस्थापिका, न्यायपालिका र कार्यपालिकाको मर्यादा खस्किँदा राष्ट्रिय स्वार्थ दुब्लाउँदै गएको विडम्बना छ। यस विषयमा आम सरोकारवालाले नैतिक र व्यावहारिक सचेतनाको दैलो खोल्नुपर्ने आवश्यकता बढेको प्रतीत हुन्छ। अन्यथा, संवैधानिक मर्ममाथि नै समस्याका चाङ नआउलान् भन्नै सकिन्न।"
आजबाट अस्थायी मतदाता नामावली संकलन,"काठमाडौं : प्रतिनिधिसभा सदस्यको समानुपातिक निर्वाचन प्रणालीतर्फ कारागारमा रहेको थुनुवा तथा कैदीले पनि मतदान गर्न पाउने भएको छ। त्यसका लागि बिहीबारबाट निर्वाचन आयोगले अस्थायी मतदाता नामावली संकलन थालेको छ । सर्वोच्च अदालतले मतदाता नामावली ऐन, २०७३ मा भएको व्यवस्थाबमोजिम अस्थायी मतदाता नामावली तयार गरी मताधिकार प्रयोग गर्न पाउने आवश्यक व्यवस्था मिलाउन निर्वाचन आयोगको नाममा विभिन्न समयमा आदेश दिएको थियो। ऐनका अनुसार सरकारी कर्मचारी, ब्यारेकमा रहेका नेपाली सेना, नेपाल प्रहरी, सशस्त्र प्रहरी, कारागारमा रहेका थुनुवाकैदी निर्वाचन कार्यमा खटिएका कर्मचारी, सरकारबाट स्वीकृत लिई सञ्चालन भएको वृद्धा श्रममा बसेका व्यक्तिले पनि प्रतिनिधिसभा सदस्य तर्फको समानुपातिक निर्वाचनमा मतदान गर्न पाउने उल्लेख छ। त्यसका लागि आयोगले अस्थायी मतदाता नामावली संकलन गरी मतदान गर्न पाउने व्यवस्था गर्न लागेको आयोगका प्रवक्ता शालिग्राम शर्मा पौडेलले बताए। अस्थायी मतदाता नामावलीमा समावेश गरिएका मतदाताले प्रतिनिधिसभा तर्फको समानुपातिक निर्वाचन प्रणाली तर्फमात्र मतदान गर्न पाउने व्यवस्था छ, प्रवक्ता पौडेलले भने, यसरी अस्थायी मतदाता नामावलीमा नाम समावेश हुन आयोगबाट स्वीकृत अन्तिम मतदाता नामावलीमा नाम समावेश भएको हुनुपर्नेछ। यस्ता मतदाताले प्रदेशसभा तर्फको समानुपातिक निर्वाचन प्रणालीतर्फ भने मतदान गर्न नपाउने उनले बताए।निर्वाचन आयोगमा समानुपातिक तर्फको बन्दसूची पेस गर्दै दलका नेताहरू । तस्बिर : राजकरण महतो ऐनमा सरकारी कर्मचारी, ब्यारेकमा रहेका नेपाली सेना, नेपाल प्रहरी, सशस्त्र प्रहरी, कारागारमा रहेका थुनुवाकैदी निर्वाचन कार्यमा खटिएका कर्मचारी र सुरक्षाकर्मी सरकारबाट स्वीकृत लिई सञ्चालन भएको वृद्धाश्रममा बसेका व्यक्तिको अस्थायी मतदाता नामावली संकलन गरी मतदान गर्न पाउने व्यवस्था छ। आयोगले सार्वजनिक गरेको तालिकाअनुसार असोज ८ गतेदेखि २६ गतेसम्म अस्थायी मतदात नामावलीमा नाम समावेश गर्न (प्रदेशजिल्ला निर्वाचन अधिकारी) को सम्बन्धित कार्यलय प्रमुखले प्रमाणित गरी प्रमुख दर्ता अधिकारीको कार्यालयमा पठाउनु पर्नेछ।कात्तिक १ गते प्राप्त अस्थायी मतदाताको विवरण रुजु गरी नामावली प्रकाशन, कात्तिक २ देखि ३ गते अस्थायी मतदाता नामावलीमा नाम छुट भएका वा प्रकाशित विवरणमा त्रुटि भएका व्यक्तिले त्रुटि सच्याउन निवेदन दिन सकिने छ। त्यसैगरी कात्तिक ४ गते प्राप्त निवेदन उपर जाँचबुझ गरी संशोधित मतदाता नामावली प्रकाशन गर्ने, कात्तिक ५ देखि ६ गतेसम्म संशोधित अस्थायी मतदाता नामावलीमा नाम समावेश भएका व्यक्तिको सम्बन्धमा दाबी विरोधका लागि निवेदन पेस गर्न दिने समयावधि तोकिएकोछ। दाबी विरोधको निवेदन उपर कात्तिक ७ देखि ११ गतेसम्म जाँचबुझ गरी निर्णय गरिने छ। त्यसैगरी कात्तिक १२ देखि १३ गतेसम्म अन्तिम अस्थायी मतदाता नामावली तयार गरिने छ। कात्तिक १४ गते अन्तिम अस्थायी मतदाता नामावली प्रकाशन गरिने आयोगका प्रवक्ता पौडेलले बताए। संकलित अस्थायी मतदाता नामावली तथा निर्धारित मापदण्डका आधारमा अस्थायी मतदान केन्द्रको सिफारिस जिल्ला तहमा रहेको अस्थायी मतदाता नामावली संकलन तथा व्यवस्थापन समितिले गर्नेछ। एउटा निर्वाचन क्षेत्र भएका जिल्लाहरूको मतगणना जिल्ला सदमुकाममा र बढी भएकामा त्यसै क्षेत्रमा गर्ने व्यवस्था गरेका छौं। शालिग्राम शर्मा पौडेल, प्रवक्ता, निर्वाचन आयोग अब १६५ निर्वाचन क्षेत्रमै मतगणना निर्वाचन आयोगले मंसिर ४ गते हुने प्रदेशसभा र प्रतिनिधिसभाको निर्वाचनको मतगणना सम्बन्धित निर्वाचन क्षेत्रमा गर्ने तयारी गरिएको छ। प्रतिनिधिसभाको प्रत्यक्ष तर्फको १६५ वटै निर्वाचन क्षेत्रमा आयोगले प्रदेशसभा र प्रतिनिधिसभाका लागि निर्वाचन अधिकृतको कार्यालय स्थापना गर्ने स्थानको छनौट गरेको छ। ७७ वटै जिल्लाको सदरमुकाममा मुख्य निर्वाचन अधिकृतको कार्यालय स्थापाना गर्ने आयोगले जनाएको छ। २०७४ को प्रदेशसभा र प्रतिनिधिसभाको निर्वाचनको मतगणना जिल्ला सदरमुकाममा हुँदै आएको थियो । एउटा निर्वाचन क्षेत्र भएका जिल्लाहरूको मतगणना जिल्ला सदमुकाममा हुन्छ। एकभन्दा बढी निर्वाचन क्षेत्र भएका निर्वाचन क्षेत्रको मतगणना त्यसै क्षेत्रमा गर्ने हामीले व्यवस्था गरेका छौं, आयोगका प्रवक्ता शालिग्राम शर्मा पौडेलले भने, निर्वाचन क्षेत्र एकातिर र अर्कोतिर निर्वाचन अधिकृतको कार्यालय राखिँदा मतदाता, उम्मेदवारहरू निर्वाचन सम्बन्धी सूचना पाउन सकिरहेका थिएनन््। त्यसकारण निर्वाचन कार्यालयलाई निर्वाचन क्षेत्रमै स्थापना गरेका छौं। एक मात्रै प्रतिनिधिसभा सदस्य निर्वाचन हुने जिल्लाहरूको हकमा निर्वाचन अधिकृतको कार्यालय सदरमुकाममा राखिने छ। त्यस्ता जिल्लाको संख्या ३५ रहेको छ। बुधबार निर्वाचनका लागि आयोगले मुख्य निर्वाचन अधिकृत तथा निर्वाचन अधिकृत नियुक्ति गरेको छ। न्यायपरिषद््को सिफारिसमा मुख्यनिर्वाचन अधिकृत र निर्वाचन अधिकृतलाई नियुक्त गरिएको आयोगका प्रवक्ता पौडेलले बताए। ७७ जिल्लाका जिल्ला न्यायाधीशलाई सोही जिल्लाको मुख्य निर्वाचन अधिकृतमा नियुक्त गरेको छ। न्यया सेवा आयोगको सिफारिसमा निर्वाचन अधिकृतको नियुक्त गरिएको छ। निर्वाचनका लागि करिब २ लाख ४६ हजार निजामती कर्मचारी आवश्यक पर्ने आयोगले जनाएको छ।"
सरकारी पैसाको पाइपाइ हिसाब गर्नुपर्छ,"महालेखा परीक्षकको कार्यालयले सरकारी एवं सार्वजनिक निकायहरूको आर्थिक अनुशासन, पारदर्शिता, मितव्ययितामाथि हरेक वर्ष प्रश्न उठाएर प्रतिवेदन तयार गर्छ। तर, सम्बन्धित निकायहरू भने सुनेको नसुन्यै गर्छन्। किन त ? महालेखा परीक्षक टंकमणि शर्मा भन्छन्, अनियमितता नगर्ने गरी म काम गर्छु भन्ने सोच हरेक कर्मचारी र पदाधिकारीमा हुनुपर्यो। सोचमा परिवर्तन नआएसम्म थिति बस्न सक्दैन।) सरकारी कार्यालयको लेखा परीक्षणको अवस्था, बेरुजु र महालेखाले भोग्ने गरेका समस्याबारे अन्नपूर्णकर्मी सुनिता कार्कीले महालेखा परीक्षक शर्मासँग गरेको कुराकानीको सम्पादित अंश : सरकारी कार्यालयहरूको लेखापरीक्षण अवस्था के कस्तो छ ? सरकारी कार्यालयहरूको लेखापरीक्षणमा नियम, कानुन, विधि, प्रक्रियाको अध्ययन तथा विश्लेषण गरिन्छ। लेखापरीक्षण गर्दा ध्यान दिनुपर्ने ३१ वटा विषयमा ऐनमा स्पष्ट व्यवस्थ छ। तीमध्ये कतिपय विषय नीतिगत, वित्तीय व्यवस्था र वित्तीय सञ्चालनसम्बन्धी छन्। कतिपय ऐन, नियम तथा प्रक्रियाहरू पालना भए नभएको हेर्नुपर्ने सम्बन्धी छन्। र, कति कार्यसम्पादनका विषय पनि छन्। लेखापरीक्षण गर्दा ऐन, नियम, कानुन, क्षेत्रगत तथा मन्त्रालयगत कानुुनहरूलाई आधार बनाइन्छ। राष्ट्रिय योजना आयोगले बनाएको दीर्घकालीन योजना वा पञ्चवर्षीय आवधिक योजनालगायतका दस्तावेजको पनि विश्लेषण गरेर लेखापरीक्षण गरिन्छ। योसँगै सरकारको आर्थिक कार्यविधि उत्तरदायित्व ऐन २०७६, प्रदेश सरकारले बनाएका ऐनहरू, स्थानीय निकायले बनाएको ऐन लगायतलाई पनि लेखापरीक्षण गर्ने आधार मानिन्छ। मूलतः प्रत्येक वर्षको नीति कार्यक्रमले निर्दिष्ट गरेका नीति, त्यससम्बन्धी कार्यक्रम र बजेट तथा स्वीकृत भएका कार्यक्रमहरू आधार हुन्छन्। प्रदेश र स्थानीय तहको हकमा पनि नीति कार्यक्रमलाई आधार मानिन्छ। अझै पनि सबै सरकारी कार्यालयको लेखा परीक्षण त भएको छैन नि ! अघिल्लो आर्थिक वर्ष २०७७०७८ मा संघ, प्रदेश, स्थानीय तहका सरकार र संगठित संस्थाहरूको गरि ८६ खर्ब ८५ अर्ब रुपैयाँको लेखापरीक्षण भएको थियो। त्योमध्ये ३ हजार २ सय ८७ संघिय सरकार मातहतका कार्यालय छन। तिनीहरूको २८ खर्ब २० अर्बको लेखापरीक्षण भएको छ। यस्तै, प्रदेश मन्त्रालय र निकायका १ हजार १ सय ३१ कार्यालयको २ खर्ब ९९ अर्ब बराबरको लेखापरीक्षण भएको छ। स्थानीय तह (७५३) मध्ये यो वर्ष ७ सय ४४ वटाको र विगतका बाँकी ५५ वटाको गरि ७ सय ९९ स्थानीय तहको लेखापरीक्षण भएको छ। स्थानीय तहको १० खर्ब ५१ अर्बको लेखापरीक्षण भएको छ। यसैगरी विश्वविद्यालय, समितिहरू, प्रतिष्ठानहरू गरी ४ सय ४८ को २ खर्ब ६ अर्ब लेखापरीक्षण भएको छ। नेपाल सरकारको पूूर्ण स्वामित्व भएका ९३ सार्वजनिक संस्थानको ३१ खर्ब ५५ अर्ब रुपैयाँको लेखापरीक्षण भएको छ। त्योबाहेक परामर्श दिने ३१ कम्पनीको पनि ११ खर्ब ५२ अर्ब बराबरको लेखापरीक्षण भएको छ। लेखापरीक्षणका क्रममा तथ्यांक दिन सरकारी कार्यालयहरूले के कस्तो भूमिका निर्वाह गर्ने गरेका छन् ? लेखा परीक्षण गर्दा धेरै किसिमका समस्याहरू आउने गर्छन्। महालेखा परीक्षकका कार्यालयहरू प्रदेश र जिल्लामा छैनन्। काठमाडौंबाट नै कर्मचारी खटाएर लेखापरीक्षण गर्नुपर्छ। ६० औं प्रतिवेदनका लागि अहिलेदेखि नै कर्मचारीहरू स्थलगत रूपमा खटिसकेका छन्। दसैंअघि तथ्यांक संकलनको काम सक्ने तयारी भइरहेको हुन्छ। हामीसँग जम्मा ६ सय १३ जनशक्ति छ। त्यसमा पनि ४ सय जनामात्रै लेखापरीक्षणका लागि योग्य छन्। अपुग लेखापालहरू कन्ट्रयाकमा लिन्छौ। अहिले ८० टोलिमा करिब ३ सय ८५ कर्मचारी जिल्लामा खटिएका छन्। ५ सयभन्दा बढी कर्मचारी तथ्यांक संकलनमा खटिएका छन्। स्थानीय तहको पनि महालेखा परीक्षकबाट लेखापरीक्षण गर्नुपर्ने नियम छ। प्रदेशको संरचना पहिला थिएन। त्यसका पनि कार्यालयहरू थपिएका छन्। झन्डै २ हजार कार्यालयहरूको नयाँ काम थपिएको छ। अब अहिले अन द स्पटमा नै गएर खट्नुपर्ने अवस्था छ। आवश्यक कर्मचारी व्यवस्थापन गर्नुपर्ने कार्यालयको मुख्य चुनौती छ। अरू कठिनाई पनि छन कि ? लेखापरीक्षणका क्रममा भोग्ने भनेको भौगोलिक विकटता र प्राकृतिक बिपत्ति हो। वर्षाको समयमा बाटो घाटो बन्द हुने, बाढी पहिरो जाने कारणले पनि काम गर्न गाह्रो छ। अहिले ४६ जिल्लामा कर्मचारी खटेका छन्। एकैपटकमा सबै स्थानमा काम गर्न पनि सकिँदैन। हामीले फेजवाइज काम गर्छौं। उत्तरी हिमाल र पहाडी बेल्टको सुदूरपश्चिम, कर्णालीको माथिल्लो बेल्ट यो सबै काम पहिलो फेजमा गरिरहेका छौं। यी जिल्लामा काम सकेर दसैंअघि सबै कर्मचारी फर्किन्छन्। बाँकी ३१ जिल्लाका मुख्यतया तराई बेल्टमा दसैंतिहारपछि काम गर्छौं। काठमाडौं उपत्यकाको लेखापरीक्षण पनि दसैं तिहार पछि गर्छौं। यो पटक चुनावका कारणले थप असर पर्ने देखिन्छ। कर्मचारीहरू चुनावमा पनि खट्नुपर्ने हुन्छ। अघिल्लो आर्थिक वर्षदेखि आइटीको माध्यमबाट लेखापरीक्षण सुरु गरेका छौं। लेखा परीक्षणमा कुनै पनि पेपरको काम हुँदैन। आइटी सिस्टम सबै ठाउँमा प्रयोगमा ल्याउन पूर्वाधार चाहियो। कतिपय ठाउँमा विजुली हुन्न, कतिपय ठाउँमा इन्टरनेट हुन्न र कतिपय ठाउँमा जानेको मान्छे हुँदैनन्। हाम्रा सबै कर्मचारी पनि आइटीमा पोख्त हुंदैनन। यसका लागि आवश्यक प्रशिक्षण पनि दिइ नै रहेका छौं। सरकारी कार्यालयको सहयोग नि! सरकारी निकायमा पनि कतिपय ठाउँमा स्रेस्ता तयार भएको हुँदैन। कतिपय ठाउँमा कर्मचारीहरू नभेटिने, कतिपय ठाउँमा कार्यालय प्रमुखहरू फेला नपर्ने समस्या हुन्छन्। अडिट गर्दाको समस्या यी हुन्। साथै वित्तीय विवरणहरू र प्रमाणित गरेको कागजात नभएसम्म केमा अडिट गर्ने ? त्यो अर्को समस्या छ। केहिले तथ्यांकहरू दिन पनि आनाकानी गर्ने गर्छन्। महालेखाका अघिल्ला प्रतिवेदनहरूले नै सरकारी कार्यालयहरूको कामको प्रगति न्यून देखिन्छ। महालेखालेले सुझाव दिने तर कार्यान्वयन नहुने गरेको देखिन्छ नि ! लेखा परीक्षणमा सरकारी खर्च, विकास निर्माण, सेवा प्रवाहको स्थिति, राजस्व असुलीको स्थिति हेरिन्छ। अघिल्लो वर्ष पुँजीगत खर्च करिब ६४ प्रतिशत मात्रै भयो। अर्थात्, ३ खर्ब ५३ अर्ब छुट्ट्याइएकोमा २ खर्ब २९ अर्ब मात्रै खर्च भयो। १ खर्ब २४ अर्ब बाँकी नै रह्यो। वैदेशिक अनुदान पनि जति प्राप्त हुने भनेका थियौ, त्यति प्राप्त भएन। ५७ प्रतिशत मात्रै प्राप्त भएको छ। ऋण पनि ५० प्रतिशत जस्तो मात्रै प्राप्त भएको छ। राजस्व उल्लेखनीय रूपमा असुली भएको छ। करिब ९८ प्रतिशतको हाराहारीमा राजस्व उठेको छ। सेवा प्रवाहको सम्बन्धी कुरामा अपेक्षा गरेअनुसार सुधार भएको छैन। महालेखाले प्रत्येक बुँदामा सुझाव दिएको हुन्छ। जस्तो, अघिल्लो वर्ष १ लाख ६ हजार बुँदामा समेटेका थियौं। प्रत्येकमा के कारणले भयो, किन हुन सकेन र के गर्नुपर्छ भनेर सुझाव दिइएको हुन्छ। अन्य धेरै विषयमा पनि सुझाव दिइएको हुन्छ। भविष्यमा गर्नुपर्ने सुझाव भनेर खण्ड नै राखिएको छ र २० वटा विषयमा सुझाव दिइएको छ। जस्तो अर्थतन्त्र, बजेट योजना व्यवस्थापन, दिगो विकास, आयोजना व्यवस्थापन, स्रोत व्यवस्थापनमा वैदेशिक सहायता, राजस्व परिचालन, सार्वजनिक सम्पत्ति संरक्षण र उपयोग लगायतमा सुझाव दिइएको छ। अझ नयाँ परिवेश अनुसार संघियता कार्यान्वयन गर्ने विषय, संघ, प्रदेश र स्थानीय तहका विभिन्न निकायबीचको समन्वय, उनीहरूको वित्तीय व्यवस्थापन लगायतका विषय समेटेर पनि सुझाव दिएका छौं। हरेक वर्ष नै यसरी सुझाव दिने गरिन्छ। यी सुझावअनुसार कतिपय त सिस्टम नै परिवर्तन गर्नुपर्ने, ऐनहरू, नियम, कानुन विधि नै परिवर्तन गर्नुपर्ने पनि हुन्छन्। हरेक वर्ष बेरुजु बढ्दै गइरहेको छ। बेरुजु फछ्र्योटमा सरकारी कार्यालयको उदासीनता बढ्नुको कारण के पाउनु भएको छ ? महालेखापरीक्षकले हेर्ने भनेको संसद्ले, सरकारले बनाएको ऐन, नियम कानुनहरू, नीतिहरू, विधिहरू, प्रक्रियाहरू, योजनाहरू, कार्यक्रमहरू, बजेटअनुसार भए कि भएनन, भनेर हेर्ने हो। त्यसैको तुलना गर्ने हो। जे भनिएको थियो त्योभन्दा फरक देखियो भने त्यसलाई हामीले मिलेन भन्ने हो। पहिलो कुुरा त अनियमितता नहुने गरी कामकारबाही गर्छु भन्ने सोच हरेक कर्मचारीले बनाएर काम गर्नुपर्यो। त्यो गर्यो भने बेरुजु हुँदैन। र, सरकारी कार्यालयहरूले केके गर्नुपर्छ भन्ने कुरा आर्थिक कार्यविधि ऐनमा स्पष्टै व्यवस्था छ। योयो गर्नुपर्छ र महालेखाले हेर्दा यो यो हेर्छ भन्ने कुरा त्यहाँ उल्लेख छ। यी कुरालाई परिपालना गरियो भने बेरुजु कम हुन्छ। अहिलेको स्थिति के हो तभन्दा जति बेरुजु निस्किन्छ, त्योभन्दा कम फछ्र्योट हुने गरेको छ। २०७९ सालको प्रतिवेदनमा हेर्यो भने संघ, प्रदेश र स्थानीय तहको तीनै निकायको जोड्दा १ खर्ब १५ अर्ब बेरुजु थपिएको छ। त्योभन्दा अघिल्लो वर्ष १ खर्ब ३ अर्ब थपिएको थियो। त्यत्ति थपियो तर फछ्र्योट ५० अर्ब मात्रै भएको छ। ६५ अर्ब बढ्यो नि ! त्यसैले जति बढ्छ, त्योभन्दा बढ्ता फछ्र्योट गर्न सकियो भने घट्दै जाने हो। होइन भने घटाउन मुस्किल हुन्छ। अहिलेसम्म हेर्ने हो भने कुल बेरुजु ८ खर्ब २९ अर्ब भइसक्यो। अघिल्लो वर्ष ६ खर्ब ७५ अर्ब थियो। यसलाई वर्गीकृत गर्दै छुट्ट्याएर असुल गर्नुपर्यो। नियमित गर्नुपर्नेलाई नियमित गर्नुपर्यो। ऐन, नियम, कानुन, नीति, प्रक्रियाहरू नमिलेमा मिलाउनुपर्यो। दोहोरिन दिन भएन। यसो गरयौ भने सबै फछ्र्र्योट हुन्छ। पुराना बेरुजु फछ्र्र्योट गर्ने अभियान नै सुरु गर्नुपर्यो। हरेक वर्षको असुल गर्नुपर्ने करिब ३० प्रतिशत जति हुुन्छ। त्यो ठूलो समस्या होइन। तर, स्रेस्ता पेस नभएको, अनियमित भएको, विवरण नै नबनेको र सैद्धान्तिक तरिकाको बेरुजु धेरै छ। एकातिर पुँजीगत खर्च न्यून छ, अर्कोतिर बेरुजु बढिरहेको छ। यसले अर्थतन्त्रमा के कस्तो असर पारेको छ ? गत वर्ष १४ खर्ब ७५ अर्बको बजेटमा ११ खर्ब ९७ अर्ब खर्च भएछ। त्यो भनेको ८१ प्रतिशत खर्च भएछ। ८१ प्रतिशत खर्चमा पुँजीगत खर्च ६४ प्रतिशत मात्रै थियो। पुँजीगत खर्च भनेको विकासका लागि गरिने खर्च हो। पुँजीगत खर्च गर्दा गर्ने कामको राम्ररी अध्ययन र विश्लेषणहरू भएको छ र कामहरू अघि बढाउने गरी बजेटमा राखिएको छ भने यो खर्च हुन्छ। अन्यथा खर्च हुँदैन। तयारीको सिलसिलामा नै धेरै लामो समय खर्च हुने गरेको छ। ढिला नहोस् भनेर नै प्रत्येक वर्ष जेठको १५ गते नै संघिय सरकारले बजेट ल्याउने भनेको हो। यसको अर्थ भनेको जेठ १५ मा बजेट ल्याउने र असार मसान्तमा पास भइसक्छ भन्ने हो। जेजे गर्नुपर्ने भनेर बजेटमा परेका विषयहरू हुन्छन, सम्बन्धित निकायहरूले त्यसको तयारी असार मसान्तभित्र सकाउनुपर्छ। र, साउनको १ गतेदेखि आर्थिक वर्षको बजेट फटाफट खर्च हुन थाल्नुपर्ने हो। तर, अहिले पनि पहिलो चौमासिकसम्म तयारी भइसकेको हुँदैन। अनि दोस्रो चौमासिकमा बल्ल अलि अलि तयारी हुन्छ। तेस्रो चौमासिकमा गएर कामहरू गर्दा ढिला नै हुन्छ। अर्को भनेको ठेक्कापट्टा लागिसकेपछि हुने अधुरा कामहरू धेरै छन्। पुल, सडक, नहरहरू अधुरा नै छन् । कतिको डिजाइन नमिलेको कारणले अधुरा छन्, कतिको निर्माण व्यवसायी र सरकारी कर्मचारीहरूबीचको समन्वय नभएको कारण पनि हुँदोरहेछ। सरकारी निकायहरूले ठेक्कापट्टा लगाइसकेपछि आफ्नो जिम्मा सकियो र सबै ठेकेदारको जिम्मा भन्ने हिसाबले छोडिदिँदा त्यस्तो हुँदोरहेछ। नियमित रूपमा अनुुगमन गर्नुपर्यो। कार्यतालिका बनाएर त्यसको आधारमा गरिने विकासले मात्र काम पूरा हुन्छ। काम नै हुँदैन भने पुँजीगत खर्च कसरी हुन्छ। तपाईंले ५ आर्थिक वर्षको लेखापरीक्षण गर्नुभयो। के कस्ता सरकारी प्रेसरको सामना गर्नुपर्यो ? राजनीतिक प्रेसर भइदिए हुन्थ्यो। प्रेसर भए राजनीतिक संयन्त्रले झन् संवेदनशील भएर हेरेछ भन्ने हुन्थ्यो। प्रतिवेदन सार्वजनिक भइसकेपछि केहीकेही विषयहरू कतिपय पदाधिकारीहरूले चासो राखेको देख्छु म। प्रारम्भिक प्रतिवेदनमा पनि त्यति धेरै चासो हुँदैन। फाइनल प्रतिवेदन बनाउने बेलामा पनि प्रतिवेदनको सारांश जस्तो बनाएर सबै सचिवहरूलाई पठाइने गरिएको छ। त्यहाँबाट म आफैंले बोलाएर छलफल पनि गर्छु। त्यसो गर्दा पनि धेरै जसोले यसलाई संवेदनशील रूपमा लिनुहुन्न। अनि, त्यो विषय प्रतिवेदनमा पर्छ। अनि, लेखासमितिमा छलफलका क्रममा सार्वजनिक हुन्छु र उहाँहरू झल्यास्स हुने गर्नुहुन्छ। तर, मैले अहिलेसम्म राजनीतिक प्रेसरको सामना गर्नुपरेको छैन। प्रशासन संयन्त्रका मुख्य समस्या केके हुन् ? प्रशासन संयन्त्र वा प्रणाली सुधारका लागि के गर्न सकिन्छ ? हाम्रो सरकारी संयन्त्रमा योग्यताअनुसार नियुक्त भएका कर्मचारीहरू छन्। क्षमता पनि अब्बल छ। सेवा प्रवेशपश्चात् राष्ट्रियअन्तर्राष्ट्रिय ज्ञान सीपहरू पनि हासिल गरेका छन्। त्यसमा निखारता पनि आएको छ। तर, त्यो ज्ञान, सीप क्षमता, कार्यसम्पादनमा देखिएको छैन। नतिजामुखीभन्दा पनि प्रक्रियामुखी मात्र भयो। सरकारका पूर्वपदाधिकारीहरू, अहिलेका पदाधिकारीहरूलाई पनि मैले धेरैपल्ट भनेको छु, कर्मचारीतन्त्रबाट काम भएन। प्रधानमन्त्रीले निजामती सेवाको दिन सिंहदरबार आयोजित कार्यक्रममा पनि कर्मचारीतन्त्रले अपेक्षा गरेअनुसारको काम गर्न सकेन। राजनीति आउने र जाने हो स्थायी सरकारले जस्तो गर्नुपर्ने हो त्यस्तो काम गरेन भनेर प्रधानमन्त्रीले नै अभिव्यक्ति दिइसक्दा मैले हाम्रो सरकारी संयन्त्र छरितो छ, राम्रो छ, अब्बल तरिकाले काम गरिरहेको छ भन्दा त झुटा हुन्छ। गरेको छैनभन्दा पनि जसरी गर्नुपर्ने त्यसरी भएन। सरकारको कर्मचारी भनेको १० बजे अफिस आएर ५ बजे जाने र यो बीचमा जे जति गरिन्छ, त्यति गर्ने भन्ने छ। सरकारको सेवा त २४ सै घण्टा हो भनेर ऐन, नियममा पनि लेखिएको छ। लगाउनेले जति बेला पनि काम लगाउन सक्नुपर्यो। जसरी राजनीतिक परिवर्तन छिटोछिटो भयो, एउटा छलाङ मारेर आयो। तर, कर्मचारीतनत्रलाई त्योअनुसार अघि बढाउन सकिएन। तुलनात्मक रूपमा राजनीतिकर्मीहरू कर्मचारीभन्दा धेरै खट्छन्। चुनावको बेलामा झन् सास न बास हुन्छ। त्यो गति समात्नका लागि हाम्रो कर्मचारीतन्त्रले १० देखि ५ को काम गरेर सक्दैनन्। कर्मचारीतन्त्रलाई चुस्त र दुरुस्त बनाउनका लागि त्यही टाइपको प्रशिक्षण र जिम्मेवारीबोध पनि गराउनुपर्छ। बजेट राजस्वमुखी हुनु र उत्पादनमुखी नहुँदा कार्यसम्पादनमा कस्तो असर गर्छ ? बजेट राजस्वमुखी भन्दा पनि वितरणमुखी भएको छ। सरकारले लगानी गरिसकेपछि लगानीको प्रतिफल, राजस्वमा के योगदान हुन्छ, उत्पादन के बढ्छ, रोजगारी कति प्राप्त हुन्छ र जनताले प्रयोग गर्न सक्छ कि सक्दैनन्। यो नभएसम्म बजेट परिचालन भएर उपलब्धि हासिल हुन सक्दैन। संघ, प्रदेश र स्थानीय निकायको हेर्दा अनुदान धेरै गएको छ। सहकारीको नाममा, वैदेशिक संस्थाहरूको नाममा, व्यक्तिको नाममा अनुदान गएको छ। कुनै पर्यटनमा गएको छ कुनै कृषिमा, कुनै सिँचाइमा, कुनै शिक्षाको क्षेत्रमा गरेर विभिन्न क्षेत्रमा अनुदान गएको छ। अनुदान परिचालन गर्नु त ठीक छ तर त्यो अनुदानबाट के उपलब्धि भयो ? त्यो हेर्नु पर्यो। यसमा निगरानी र अनुगमन भने राम्रो भएको छैन। वैदेशिक सहायता तथा ऋणको रकम कहाँ र कसरी खर्च भइरहेको छ ? महालेखाले कसरी हेरेको हुन्छ ? वैदेशिक सहायता नीतिलाई अलिकति रिभ्यु गर्नेुपर्ने अवस्था छ। जहाँ अत्यन्त जरुरी हो, जहाँ हामीले विकास निर्माण गर्न सक्छौं, जहाँ सेवाहरू प्रभाव गर्न सक्छौं, त्यस्तो ठाउँमा मात्रै लिने गरी हुनुपर्ने हो। जेमा पायो त्यसमा वैदेशिक सहायता लिनुहुँदैन। वैदेशिक ऋण र सहायता आइसकेपछि बजेटमा सही तरिकाले समावेश गरेर खर्च हुनुपर्यो। कतिपय वैदेशिक दातृ निकायबाट आएका रकम बजेटमार्फत खर्च भएका छैनन्। अघिल्लो आर्थिक वर्षमा करिब १६ अर्ब जति वैदेशिक सहायता बजेटमा नै समावेश नभइकन खर्च भएको छ। यस्तोलाई बजेटमा ल्याउनुपर्यो। त्यसगरी करिब ६० प्रतिशत अनुदान परिचालन भएको छ भने करिब ५८ प्रतिशत ऋण परिचालन भएको छ। वैदेशिक ऋण वा सहायता वा आन्तरिकऋण चालु खर्चमा खर्च गर्नु भएन। सार्वजनिक ऋण भोलि गएर सबै नेपाली जनताको थाप्लोमा नै आउने हो। जुन, भोलि तिर्नुपर्ने हुन्छ। रकमान्तर र असारे विकासले आर्थिक अनुशासनमा के कस्तो असर गर्छ ? अघिल्लो वर्षको १४ खर्ब ७५ अर्बको बजेटमा ५ खर्ब ९७ अर्ब रुपैयाँ रकमान्तर भएको रहेछ। करिब ४० प्रतिशत रकमान्तर भएको रहेछ। असार महिनामा मात्रै ४३ अर्ब रकमान्तर भएको रहेछ भने अन्तिम हप्तामा ६ अर्ब रुपैयाँ रकमान्तर भएको छ। यो ठूलो रकम हो। रकमान्तर आफैंमा समस्या होइन। विनियोजन ऐनले यति प्रतिशतभन्दा रकमान्तर गर्न पाइँदैन भनेको छ। रकमान्तर गरेर जुन ठाउँमा सारिन्छ, खर्चको सुनिश्चितता र त्यसबाट के उपलब्धि भयो भन्ने हेर्नुपर्छ। रकमान्तरमा पनि असारमा नै खर्च भएको रकमको सुनिश्चिता गर्न कठिन छ। किनभने समयको अभावले, यसको हिसाब हेर्नका लागि अपनाइने विधि नै ३ महिना लाग्ने छ। तर, असारमा गएको पैसा सबै बेमुनासिब तरिकाले खर्च भयो भन्ने पनि होइन। वर्षभरि काम भएर त्यो समयमा भुक्तानी भएको पनि हुनसक्छ। कतिपय निकायले नै असारमा पैसा पठाउने व्यवस्था नगर्न भनेका पनि छन्। हामीले हरेक वर्ष लेखी नै रहेका हुन्छौं। सरकारले ध्यान दिन पर्ने देखिन्छ। रकमान्तर धेरै हुने भनेको बजेट बनाउँदा सबै कुरा एकिन गर्न नसकेर हो। बजेट बाहिरबाट आउने वैदेशिक सहायतलाई किन नियन्त्रण गर्न नसकिएको? यसले पनि आर्थिक अनुशासन उल्लंघन हुँदैन ? आफूखुसी दिने र खर्च गर्ने हुँदा ? पहिलो कुरा त, बजेटभित्र नपरेपछि त्यस विषयमा हेर्नै पाइएन। अडिट नै नभएकालाई पनि प्रतिवेदनमा समावेश त गरेका छौं। सरकारी संयन्त्रहरूमार्फत पनि कतिपय वस्तुगत सहायताहरूलाई बजेट बाहिरबाट लिइएको पाइएको छ। अहिले डोनर कमिटिहरू पनि अलिक बढि नै पारदर्शिता चाहने, नेपालको कानुनलाई परिपालना गर्न पाए हुन्थ्यो भन्नेमा लागेको देख्छु। एनजीओ आईएनजीओबाट गएको रकमको सुनिश्चिता छैन। मुलुकमा विकास हुन नसक्नुको पछाडि सार्वजनिक खरिद प्रक्रियालाई दोष दिने गरिन्छ नि! सार्वजनिक खरिदले नै विकास भएन भन्ने गरिन्छ। साना अफिसहरू जसको थोरै बजेट हुन्छ उनीहरूका लागि सार्वजनिक खरिदमा प्रवेश नै गर्न पर्दैन। १० लाखभन्दा तल सिधै खर्च गर्न सकिन्छ। मौजुदा सूचीबाट रुजु गर्न पाइन्छ। ठूला विकास निर्माणहरू सम्पन्न गर्नका लागि ५१० वर्ष लाग्छ भने तयारी गर्नका लागि १ डेढ वर्ष खर्च गर्नुपर्यो। खरिद ऐनले समयावधी धेरै लिन्छ, त्यसकारणले गर्दा विकास निर्माण गर्न समस्या भयो भनेर भनिन्छ। तर, खरिद ऐन सुरुबाट अन्तसम्म पढ्ने हो भने अझ प्रस्तावना पढ्ने हो भने आफैंलाई चित्त बुझ्छ। यो त ठीकै लेखेको रहेछ भनेर। सरकारी तवरबाट खर्च गर्ने भनेको राज्यको पैसा हो। जुन जनताबाट वा विदेशी ऋण सहायता ल्याएको हुन्छ। त्यसको त पाइ पाइको पारदर्शिता हुनपर्यो नि। खरिद, निर्माण वा परामर्शसम्बन्धी जे गर्दा पनि सबैको सहभागिता हुनपर्यो। यसमा प्रतिस्पर्धाको सुनिश्चितता हुनपर्यो। सार्वजनिक खरिदमा यी सबै हुनैपर्छ। यसको प्रक्रिया ३५, ४५, ९० दिन भनेको ठूला आयोजनाका लागि लामो समय होइन। एकै वर्षे आयोजनाका लागि पनि ३५ वा ४५ दिन कुन ठूलो कुरा भयो। सबै तयारी अघिल्लो आर्थिक वर्षमा सकायो भने साउन १ गते नै सूचना निकाले भदौको मध्यसम्म काम सुरु हुने भयो। तर, काम नै ढिला सुरु गर्ने अनि खरिदलाई दोष दिने चलन छ।"
पूर्वप्रहरी महानिरीक्षक खनाल एमाले प्रवेश,काठमाडौं : पूर्वप्रहरी महानिरीक्षक सर्वेन्द्र खनाल एमाले प्रवेश गरेका छन्। एमाले अध्यक्ष केपी शर्मा ओलीले बिहीबार ललितपुरस्थित पार्टी कार्यालय च्यासलमा आयोजित कार्यक्रममा खनाललाई खादा ओढायर पार्टी प्रवेश गराएका हुन्। खनालसँगै अन्य पार्टीका नेताहरु पनि एमाले प्रवेश गरेका छ्न्।
बझाङमा पुरुषको शव भेटियो,"बझाङ : बझाङमा एक पुरुष मृत फेला परेका छन्। जिल्लाको जयपृथ्वी नगरपालिका ७ स्थित पानी काफल सामुदायिक वन क्षेत्र ( घुसखोला ) मा पुरुषको शव फेला परेको प्रहरीले जनाएको छ। हाल नाम, थर, वतन नखुलेका पुरूष बिहीबार दिउँसो मृत अवस्थामा फेला परेको जिल्ला प्रहरी कार्यालय बझाङले जनाएको छ। यस सम्बन्धमा प्रहरीले थप अनुसन्धान गरिरहेको छ।"
"गठबन्धनलाई एमालेको प्रश्न, विवाहलगत्तै नागरिकता दिने प्रचलन दक्षिण एसियामा कहाँ छ ?","काठमाडौं : नेकपा एमालेका महासचिव शंकर पोखरेलले पाँच दलीय गठबन्धनले राष्ट्रको नेतृत्व गर्न नसक्ने दाबी गरेका छन्। बिहीबार पार्टी प्रवेश कार्यक्रमलाई सम्बोधन गर्दै उनले जनतामा राष्ट्र निर्माणको आशा र भरोसाको रुपमा एमाले पार्टी मात्रै बताएका हुन्। उनले गणतन्त्र र संविधानमाथि गठबन्धनले प्रहार गरेको आरोप लगाए। पोखरेलले नागरिकताको संवेदनशील विषयमा राष्ट्रपतिको सन्देशलाई संसदभित्र नभई संसदबाहिरबाट उपेक्षा गरेर पाँच दलीय गठबन्धनले गणतन्त्रमाथि प्रहार गरेको धारणा राखे। उनले आजको बहसको विषय अंगिकृत नागरिकता भएको स्पष्ट पारे। हाम्रा नेपाली चेलीहरू विवाह भएर भारत जाँदा नागरिकता प्राप्त गर्नका लागि जति समय लाग्छ, त्यति समयको प्रतीक्षा बाहिरबाट आउनेहरुले गर्न तयार हुनुपर्छ। यात हाम्रो चेलीहरूको हकबारेमा बोल्न सक्नुपर्यो पाँच दलीय गठबन्धनले। पोखरेलले भने, चेलीहरूको हकबारे बोल्न नसक्ने पाँचदलीय गठबन्धन बाहिरबाट आएकाहरूसँग उदार हुनुपर्छ भन्ने मान्यता राख्ने गर्छ। म पाँच दलीय गठबन्धनलाई सोध्न चाहन्छु, विवाहकोलगत्तै नागरिकता दिने प्रचलन दक्षिण एसियामा कहाँ छ? पाँच दलीय गठबन्धनले बताओस्। उनले एमाले समान अधिकार, समान व्यवस्था र नेपाली चेलीको हकको विषयमा अडान राखेको बताए। पोखरेलले अध्यादेशमार्फत जन्मसिद्धका सन्तानको हक स्थापित गर्न खोज्दा अहिलेको सत्ता गठबन्धनले अदालतबाट रोकेको स्पष्ट पारे। नेपाली नागरिकहरुले नागरिकताको अधिकार पाउनुपर्छ भन्ने एमालेको मान्यता भएको उनले बताए। उनले मुलुकको गुमेको भूभागलाई समेटेर नेपालको नयाँ नक्सा प्रकाशन गर्ने कामको नेतृत्व केपी शर्मा ओलीले गरेको स्मरण गराए। एमालेले लिएको अडानका कारण देशभक्त शक्ति एमाले केन्द्रीत हुन लागेको उनको भनाई छ। उनले एमालेको विजय अभियान रोक्न गठबन्धनले अनेक प्रकारका षड्यन्त्र गरिरहेको दाबी गरे। पूर्वप्रहरी महानिरीक्षक खनाल एमाले प्रवेश गैरसरकारी संस्थालाई उत्तरदायी र पारदर्शी बनाउनुपर्छ : प्रधानमन्त्री मंसिर ४ मा गठबन्धनका अपराधको छिनोफानो र फैसला हुन्छ : ओली"
युरोपेली संसद्को टोली आउँदै,"काठमाडौं : राजनीतिक र युवा नेताहरूसँग संघीय लोकतन्त्र, जलवायु समस्या, लैङ्गिक र सामाजिक समावेशीकरणबारे छलफल गर्न युरोपेली संसद्का सदस्यहरू २ दिने भ्रमणमा आज (बिहीबार) नेपाल आउँदै छन्। युरोपेली संसद् (इपी) को एक प्रतिनिधिमण्डल सेप्टेम्बर २२ मा दुई दिने भ्रमणका लागि काठमाडौं आइपुगेको छ। यो भ्रमणले नेपाल र ईयूबीचको सम्बन्धलाई थप सुदृढ बनाउन र आगामी दिनमा सहयोगलाई थप मजबुत बनाउने उपाय खोज्न मद्दत गर्नेछ। इपी प्रतिनिधिमण्डलको नेतृत्व सुश्री एभलिन रेगनर (अस्ट्रिया), युरोपेली संसद्की उपाध्यक्ष सु श्री उल्रिक मुलर (जर्मनी), टोमास जेडेचोभस्का (चेचिया) र म्याक्सिमिलियन क्राह (जर्मनी) ले गर्नेछन्। इपी प्रतिनिधिमण्डलले २०७२ सालमा संघीय संविधान जारी भएयताको ६ वर्षको संघीय लोकतन्त्रको स्थापना र कार्यशैलीबारे जानकारी गराउन प्रमुख राजनीतिक दलका प्रतिनिधिसँग धेरै भेटघाट गर्नेछ। नेपाली कांग्रेसका महामन्त्री गगनकुमार थापा, नेपाल कम्युनिष्ट पार्टी (संयुक्त माक्र्सवादीलेनिनवादी) का उपमहासचिव प्रदीपकुमार ज्ञवाली, नेपाल कम्युनिष्ट पार्टी (माओवादी केन्द्र) का अध्यक्ष पुष्पकमल दाहालसँग भेट्ने तय भएको छ। इपी सदस्यहरूले महिला राजनीतिज्ञहरू, नागरिक समाजका नेताहरू र पत्रकारहरूसँग जलवायु परिवर्तन, लैङ्गिक र सामाजिक समावेशीकरण सम्बन्धी मुद्दाहरूमा छलफल गर्नका लागि भेट्नेछन्। इपी प्रतिनिधिमण्डलले परराष्ट्रमन्त्री डा नारायण खड्का, उद्योग, वाणिज्य तथा आपूर्तिमन्त्री दिलेन्द्रप्रसाद बडू र प्रमुख निर्वाचन आयुक्त दिनेशकुमार थपलियासँग पनि छुट्टाछुट्टै भेट गर्नेछ। अन्तिम तर कम से कम, इपी सदस्यहरूले सेप्टेम्बर २२ मा विश्व कार मुक्त दिवस मनाउन साइकल सवारीमा भाग लिनेछन्। राइड पाटनको ऐतिहासिक नागबहालमा हुनेछ र जहाँ उनीहरूले लैङ्गिक, सामाजिक समावेशीकरण र जलवायु परिवर्तनका विषयमा युवा आवाज बोर्डका सदस्यहरूसँगको छलफलमा पनि भाग लिनेछन्। युथ साउन्डिङ बोर्डमा युथ इनोभेसन ल्याब, अक्सफाम नेपाल र हेल्भेटास नेपालका साथै नेपाल सँग काम गर्ने विकास साझेदारहरू समावेश छन्। यो युवाहरूका लागि परामर्श गर्ने ठाउँ हो जसले कसरी आफ्नो विकास सहयोगमा युवाहरूलाई संलग्न गर्छ भन्नेमा वास्तविक, आधारभूत र दीर्घकालीन परिवर्तनहरू सिर्जना गर्ने लक्ष्य राख्छ।"
नागरिकता विधेयकमा राष्ट्रपतिको निर्णयविरुद्ध सर्वोच्चमा रिट,काठमाडौं : नागरिकता विधेयकमा राष्ट्रपति विद्यादेवी भण्डारीले गरेको निर्णयविरुद्ध सर्वोच्च अदालतमा रिट परेको छ। अधिवक्ता सुनिल रञ्जनसिंहलगायतले नागरिकता विधेयकमा राष्ट्रपतिले उठाएको कदम संविधान विपरित भएको भन्दै सर्वोच्चमा रिट दिएका हुन्। सर्वोच्च अदालत प्रशासनकाअनुसार बिहीबार अधिवक्ता रञ्जनसिंहलगायतले रिट दिएका हुन्। रिट अध्ययनको क्रममा रहेको छ। संघीय संसदको दुवै सदनबाट पारित भएको नागरिकता विधेयक राष्ट्रपति भण्डारीले प्रमाणीकरण नगरी संविधानको ठाडो उलंघन गरेको भन्दै सर्वोच्चमा रिट परेको हो। सत्ता गठबन्धनले राष्ट्रपतिको कदम संवैधानिक व्यवस्थामाथि प्रहार भएको ठहर गरेको छ। राष्ट्रपति भण्डारीले नागरिकता विधेयक प्रमाणीकरण नगरेर संवैधानिक व्यवस्था उल्लंघन गरेपछि सत्ता गठबन्धनले कानुनविद्सँग छलफल जारी राखेको छ। विभिन्न विद्यार्थी संगठनहरुले पनि विरोध प्रदर्शन गरेका छन्। राष्ट्रपतिको सो कदमविरुद्ध चौतर्फी विवाद सुरु भएको छ।
पूर्वप्रहरी महानिरीक्षक खनाल एमाले प्रवेश गर्दै,काठमाडौं : पूर्वप्रहरी महानिरीक्षक सर्वेन्द्र खनाल आज एमाले प्रवेश गर्दैछन्। एमाले अध्यक्ष केपी शर्मा ओलीले बिहीबार ललितपुरस्थित पार्टी कार्यालय च्यासलमा आयोजित कार्यक्रममा खनाललाई पार्टी प्रवेश गराउने भएका हुन्।
गैरसरकारी संस्थालाई उत्तरदायी र पारदर्शी बनाउनुपर्छ : प्रधानमन्त्री,"काठमाडौं : प्रधानमन्त्री शेरबहादुर देउवाले गैरसरकारी सङ्घसंस्थालाई उत्तरदायी, पारदर्शी र परिणाममुखी बनाउनुपर्ने बताएका छन्। ४३ औँ सामाजिक सुरक्षा दिवसका अवसरमा बिहीबार काठमाडौंमा आयोजना गरिएको कार्यक्रममा प्रधानमन्त्री देउवाले राष्ट्रिय आवश्यक्ता र प्राथमिकताका क्षेत्रमा संलग्न गराउन गैरसरकारी सङ्घसंस्थालाई उत्तरदायी, पारदर्शी र परिणाममुखी बनाउनुपर्ने बताएका हुन्। उनले सामाजिक सेवामार्फत पछि परेका उत्पीडित असाहय वर्ग र समुदायलाई विकासको मूल प्रवाहमा ल्याउन सकिने भन्दै यसले समाजमा ठूलो रुपान्तरण ल्याउने उल्लेख गरे। प्रधानमन्त्री देउवाले दिगो विकास र आवधिक लक्ष्य प्राप्तिका लागि सरकार गैरसरकारी सङ्घसंस्थासँग समन्वयात्मक ढङ्गले काम गर्न आवश्यक रहेको बताए। उनले सामाजिक संस्थाको लगानी र भूमिकालाई व्यवस्थित र पारदर्शी बनाउँदै प्राथमिकताका क्षेत्रमा सक्रियतापूर्वक परिचालन गरिनुपर्नेमा जोड दिए। कार्यक्रममा महिला बालबालिका तथा ज्येष्ठ नागरिकमन्त्री उमा रेग्मीको पनि उपस्थिति रहेको थियो। मन्त्री रेग्मीले नेपालको आर्थिक, सामाजिक विकासमा सामाजिक संस्थाहरूको महत्वपूर्ण भूमिका रहेको बताइन्। सामाजिक सेवा दिवसका उपलक्षमा समाज कल्याण परिषद्ले मूल समारोह आयोजना गरेको हो। दिगो विकास र आवधिक लक्ष्य प्राप्ति राष्ट्रिय अभियान, समावेशी समाज निर्माणमा सङ्घसंस्थाको योगदानभन्ने नाराका साथ बिहीबार सामाजिक दिवस मनाइएको छ।"
सुनवल नगरपालिकाले कर्मचारी भर्नामा प्रश्नपत्र आउट गरेको आरोप,"परासी : नवलपरासीको सुनवल नगरपालिकाले कर्मचारी भर्ना गर्ने क्रममा लिखित परीक्षाको प्रश्न पत्र बाहिर (आउट) गरेको आरोप लगाइएको छ। नगरपालिकाले प्रधानमन्त्री रोजगार कार्यक्रमअन्तरगत एकजना रोजगार सहायक भर्नाका लागि सूचना निकालेको थियो। जसअनुसार १० जना सर्ट लिष्टमा परेका थिए। तीमध्ये जनप्रतिनिधिका एकजना आफन्त भर्नाका लागि प्रमुख प्रशासकीय अधिकृतले प्रश्न पत्र बाहिर गरेको आरोप छ। उक्त पदका लागि असोज ३ गते लिखित र कम्प्युटरको प्रयोगात्मक परीक्षा लिइएको थियो। परीक्षा हुनु केही समयअघि प्रमुख प्रशासकीय अधिकृतले प्रश्न पत्र तयार गर्न जिम्मेवारी दिएका सहायक प्रमुख जिल्ला अधिकारी रामचन्द्र अर्यालसँग मेल मगाएर परीक्षार्थीलाई प्रश्न उपलब्ध गराएको आरोप छ। त्यस्तै परीक्षा सकिएपछि पनि संकलित उत्तरपुस्तिका लाहा छाप नलगाई लगेको अर्को आरोप छ। प्रश्न पत्र मेलमा पठाइदिएको सहायक प्रमुख जिल्ला अधिकारी अर्यालले बताईरहँदा प्रमुख प्रशासकीय अधिकृत भक्तिराम मरासिनीले भने मेल नमगाएको दाबी गरेका छन्।मलाई पाठ्यक्रममा आधारित ५० वटा प्रश्न तयार गर्न जिम्मेवारी दिइएको थियो। प्रमुख प्रशासकीय अधिकृतले तयार भएको प्रश्न माग गरेपछि उहाँकै व्यक्तिगत मेलमा पठाएको हुँ। गोपनियता राख्ने नराख्ने विषय उहाँको हो, सहायक प्रमुख जिल्ला अधिकारी अर्यालले भने। तर प्रमुख प्रशासकीय अधिकृत मरासिनीले सहायक प्रमुख जिल्ला अधिकारीको भनाईलाई खण्डन गर्दै मेल नमगाएको र उत्तरपुस्तिका लाहा छाप नलगाइ लगेको भन्ने आरोप निराधार भएको दाबी गरेका छन्। प्रमुख प्रशासकीय अधिकृत संयोजक रहेको परीक्षा समितिले परीक्षा लिएको हो। जसमा प्रशासन प्रमुख र सम्बन्धित फाँटका कर्मचारी सदस्य छन्। यो हल्ला हुने ठाउँ रहेछ। सानो कुरामा पनि धेरै विवाद निकाल्ने। कसरी काम गर्ने ? , प्रमुख प्रशासकीय अधिकृत मरासिनीले भने। परीक्षाको नतिजा भने अहिलेसम्म प्रकाशित नभएको उनले बताए।"
बागमती प्रदेश मन्त्रिपरिषद् बैठकः विश्वविद्यालयका लागि जग्गा छनौट गर्न कार्यदल गठन गर्ने निर्णय,"हेटौंडा : बागमती प्रदेश मन्त्रिपरिषद् बैठकले प्रदेश सरकारको मातहतमा रहने गरी स्थापना गर्न लागिएको विज्ञान प्रविधि विश्वविद्यालयका लागि जग्गा छनौट गर्न कार्यदल गठन गर्ने निर्णय गरेको छ । बिहीबार मुख्यमन्त्री राजेन्द्रप्रसाद पाण्डेको अध्यक्षतामा बसेको मन्त्रिपरिषद् बैठकले प्रदेशको सामाजिक विकास मन्त्रालयका सचिव संयोजक रहनेगरी कार्यदल गठन गर्ने निर्णय गरेको सरकारका प्रवक्ता एवम् आन्तरिक मामिला तथा कानुनमन्त्री कृष्णप्रसाद शर्मा खनालले जानकारी दिए । सो कार्यदलको सदस्यहरुमा क्रमश भौतिक पूर्वाधार विकास मन्त्रालय, आर्थिक मामिला तथा योजना मन्त्रालय र मुख्यमन्त्री तथा मन्त्रिपरिषद् कार्यालयका सचिव, सदस्य रहने छन् । कार्यदलले उपयुक्त जग्गा छनौट गर्ने निर्णय गरेपश्चात विश्वविद्यालय स्थापनाको कार्य अघि बढाइने प्रवक्ता खनालले बताए । त्यस्तै, प्रदेश सरकारले अब ५० लाख रुपैयाँसम्मको काम उपभोक्ता समितिमार्फत् गराउने भएको छ । प्रदेश सरकारले विनियोजन गरेको बजेटमा, ५० लाखसम्मको काम हामी उपभोक्ता समितिबाट गराउँछौँ । उपभोक्ता समितिले गर्न नसक्ने अवस्था आएमा मात्रै टेन्डर आह्वान गर्ने गरी निर्णय भएको छ, 'खनालले भने । बैठकले खस्किएको पर्यटन क्षेत्रलाई उकास्ने उद्देश्यका साथ पर्यटन व्यवसायीले व्यवसाय संचालन गर्नुपूर्व राख्नुपर्ने धरौटी रकमलाई घटाउने र व्यवसायिक सुरक्षाका लागि प्रदेश सरकारले व्यवसायीहरुलाई प्रोत्साहन गर्ने निर्णय गरेको छ । दोलखाको जिरीमा मानव निर्मित ताल निर्माण गर्ने योजनालाई प्रदेश गौरवको योजनाका रुपमा समावेश गरिएको छ । कूल १ अर्ब रुपैयाँ खर्च अनुमान गरिएको उक्त ताल निर्माण योजनाका लागि चालु आर्थिक वर्षमा १५ करोड रुपैयाँ प्रदेश सरकारले विनियोजन गरेको छ । त्यस्तै मानव स्रोत साधनको हिसाबले कमजोर मानिएको धादिङ जिल्लाको रुबी भ्यालीलाई पनि प्रदेश गौरवको योजनामा समावेश गरी एकीकृत विकास परियोजना अन्तरगत काम अघि बढाउने निर्णय भएको छ । राज्यले राष्ट्रिय खेल घोषणा गरेको जुनसुकै खेलमा स्वर्ण पदक पाउने खेलाडिलाई प्रदेश सरकारले सम्मान तथा प्रोत्साहन भक्ता दिने भएको छ । यसअघि तोकिएका खेलहरुमा मात्रै स्वर्ण पदक पाउनेले प्रदेश सरकारको तर्फबाट भत्ता पाउँदै आएका थिए । प्रदेशका सबै स्थानीय तहहरुमा समाजवादको परिभाषा बुझाउन कार्यक्रम लागू गर्ने निर्णय भएको छ । प्रत्येक वडा समाजवाद उन्मुख हुनेछ भनेर संविधानमा नै उल्लेख छ । तर, समाजवाद के हो, समाजवादी कार्यक्रम कस्तो हो भन्नेबारे अधिकांशलाई थाहा छैन । त्यसकारण यो कार्यक्रम अघि सारिएको हो,' प्रवक्ता खनालले भने ।"
बारामा ४४ जनामा डेङ्गु,"सिमरा : बारामा डेङ्गुको प्रकोप बढ्दै गएको छ। डेङ्गुका बिरामी बढ्न थालेपछि सर्वसधारणमा त्रास छाएको छ। बारामा गत भदौ २८ गतेदेखि परीक्षण हुन थालेपछि अहिलेसम्म डेङ्गुका ४४ बिरामी फेला परेको जिल्ला जनस्वास्थ्य कार्यालयका निमित्त प्रमुख रामनरेशप्रसाद यादवले जानकारी दिए। उनका अनुसार कलैया अस्पतालमा ११ जना, जनस्वास्थ्य कार्यालयमा नौ र निजगढमा २४ डेङ्गुका बिरामी फेला परेका छन्। केही उपचारपछि घर फर्केका छन् भने कतिपयको प्रदेशिक अस्पताल कलैयामा उपचार भइरहेको यादवले बताए। डेङ्गु परीक्षण गर्न कीटको अभाव भएको छ। कीट आपूर्तिका लागि सम्बन्धित निकायलाई जानकारी गराएको यादवले बताए। डेङ्गु अझै बढ्न सक्ने उनको भनाइ छ। बारामा डेङ्गुबाट अहिलेसम्म कोहीको पनि मृत्यु भएको छैन। डेङ्गुबाट बच्न घर वरपर सरसफाइ, पूरै शरीरभरि कपडा लगाउन, खाल्डाखुल्डीमा पानी जम्न नदिन र सावधानी अपनाउन प्रदेशिक अस्पताल कलैयाका डा विकेश पाण्डेयले सुझाव दिएका छन्।"
"पुटिनको आंशिक सेना परिचालन घोषणाको विरोधमा मस्कोमा प्रदर्शन, हजारभन्दा बढी पक्राउ",मस्को : रुसी राष्ट्रपति भ्लादिमिर पुटिनको आंशिक परिचालनको घोषणाको विरोधमा रुसका जनताले विरोध गरेका छन्। पुटिनले युक्रेन युद्धका लागि लाखौं रिजर्भ सैनिकलाई ड्युटीमा बोलाइने र हतियारमा लगानी पनि बढाइने बताएका थिए। प्रहरीले सयौं प्रदर्शनकारीलाई पक्राउ गरेको छ। रुसी मानवअधिकार संगठन 'ओभीडीइन्फो' का अनुसार पक्राउ पर्नेको संख्या एक हजारभन्दा बढी छ। मस्को र सेन्ट पिटर्सबर्गमा सबैभन्दा धेरै पक्राउ परेका छन्। यससँगै प्रहरीले साइबेरियन सहर इर्कुत्स्क र याकातेरिबर्गमा दर्जनौं मानिसलाई पक्राउ गरेको छ। पुटिनको घोषणापछि रुसबाट बाहिरिने उडानको बुकिङमा उल्लेख्य वृद्धि भएको थियो। केही समयपछि नै एउटा उडानमा पनि ठाउँ बाँकी थिएन। मस्कोको अभियोजकको कार्यालयले बुधबार इन्टरनेटमा अनाधिकृत विरोध प्रदर्शनको लागि बोलाउने वा विरोधमा सहभागी भएमा १५ वर्षसम्म जेल सजाय हुन सक्ने चेतावनी दिएको छ। पुटिनले गत बुधबार आंशिक सैन्य परिचालनको घोषणा गरेका थिए। यसअन्तरगत तीन लाख आरक्षित सेना पठाइन्छ। पुटिनले सम्बोधनमा रुसको क्षेत्रीय अखण्डतालाई कायम राख्न आफूले उपलब्ध सबै माध्यम प्रयोग गर्ने बताएका थिए। पश्चिमी विश्वमा पुटिनको यो भनाइलाई आणविक हतियारको प्रयोग गर्ने भनेर व्याख्या गरिएको छ। युक्रेन र उनका सहयोगीहरूले पुटिनको भनाइको निन्दा गरेका छन्। बीबीसी
भ्रष्टाचारमा जेलिँदै स्थानीय सरकार,"काठमाडौं : भ्रष्टाचार र अनियमितताको जालोले स्थानीय सरकारलाई झन्झन् जेल्दै लगेको छ। अख्तियार दुरुपयोग अनुसन्धान आयोगको आर्थिक वर्ष २०७८७९ को प्रतिवेदनअनुसार कुल उजुरीमध्ये एकतिहाइ स्थानीय तहका मात्रै छन्। संघीय मामिलाअन्तर्गत ३३१ प्रतिशत उजुरी स्थानीय तहका छन्। १५३ प्रतिशत शिक्षासम्बन्धी छन्। यसमा पनि स्थानीय तहका धेरै छन्। स्थानीय सरकारका उजुरी मात्रै धेरै होइन, मुद्दा पनि उल्लेख्य परेका छन्। आयोगले समीक्षा अवधिमा १ सय ५१ जनप्रतिनिधिविरुद्ध विशेष अदालतमा मुद्दा दायर गरेको छ। घुसमा ८, सार्वजनिक सम्पत्तिको हानिनोक्सानीमा ४७, गैरकानुनी लाभ वा हानि पुर्याएकोमा ७९ जनाविरुद्ध मुद्दा चलाइएको छ। राजस्व चुहावटमा १५ र विविधमा २ जनाविरुद्ध मुद्दा हालिएको प्रतिवेदनमा उल्लेख छ। कुल ६ सय ३९ प्रतिवादी बनाइएकोमा पूर्वमन्त्री १, विशिष्ट श्रेणीका कर्मचारी ३, अधिकृतस्तरका कर्मचारी १ सय ५१ र मतियारबिचौलिया १ सय ७४ जना छन्। सार्वजनिक, सरकारी, गुठी जग्गा अतिक्रमणलगायत भूमि प्रशासनसम्बन्धी उजुरी बढेको छ। ७७ प्रतिशत उजुरी यससँगै सम्बन्धित छन्। वन तथा वातावरणसम्बन्धी ४०, भौतिक पूर्वाधार तथा यातायातका ३९ प्रतिशत छन्। नक्कली नागरिकतालगायत गृह प्रशासनसँग सम्बन्धित ३८ प्रतिशत छन्। पर्यटन, उद्योग तथा वाणिज्यका ३२, ऊर्जा, जलस्रोत तथा सिँचाइका ३१, खानेपानी तथा सहरी विकासका ३० प्रतिशत छन्। अर्थका २०, कृषि तथा पशुपन्छीका १९, सञ्चार तथा सूचना प्रविधिका १ प्रतिशत उजुरी परेको अख्तियारको प्रतिवेदनमा उल्लेख छ। अख्तियारमा एकतिहाइ उजुरी स्थानीय तहको मात्रै एकै वर्ष १ सय ५१ जनप्रतिनिधिविरुद्घ भ्रष्टाचार मुद्दा नक्कली शैक्षिक प्रमाणपत्रसम्बन्धी ५७ र गैरकानुनी सम्पत्ति आर्जनका ४८ र अन्य क्षेत्रका ३० प्रतिशत उजुरी छन्। २०७८७९ मा १६ हजार २ सय ३८ उजुरी दर्ता भए। जसमा अघिल्लो आर्थिक वर्षको जिम्मेवारी सरेर आएका ८ हजार ९३ गरी २४ हजार ३ सय ३१ उजुरी थिए। जसमा आयोगको केन्द्रीय कार्यालय टंगालमा मात्रै आधाभन्दा बढी १२ हजार ३ सय उजुरी दर्ता भए। मातहतका आठ कार्यालयमा १२ हजार ३१ उजुरी दर्ता भएका छन्। १ सय ३१ मुद्दा दर्ता अख्तियारले अघिल्लो आर्थिक वर्ष १ सय ३१ वटा मुद्दा विशेष अदालतमा दायर गरेको छ। तीमध्ये सबैभन्दा बढी सार्वजनिक सम्पत्ति हानिनोक्सानीसम्बन्धी ३५ वटा रहेको प्रतिवेदनमा उल्लेख छ। गैरकानुनी लाभ वा हानि पुर्याएको मुद्दा ३४ वटा छन्। घुससँग सम्बन्धित ३२, झुटा शैक्षिक प्रमाणपत्रसँग सम्बन्धित ६, गैरकानुनी सम्पत्ति आर्जनका ७, राजस्व चुहावटका ५ र विविध १२ वटा मुद्दा दायर गरिएको अख्तियारका प्रवक्ता श्यामप्रसाद भण्डारीले बताए। ती मुद्दामा ५ सय ३८ पुरुष र १ सय १ महिला गरेर ६ सय ३९ जना प्रतिवादी रहेको प्रतिवेदनमा उल्लेख छ। ती मुद्दामा अख्तियारले २ अर्ब ७९ करोड २७ लाख ४८ हजार बराबरको बिगो मागदाबी पनि गरेको छ। उजुरीको स्रोत आधुनिक प्रविधिमार्फत उजुरी दर्ता गर्ने व्यवस्था भए पनि लिखित उजुरी नै अख्तियारमा धेरै पर्ने गरेको पाइएको छ। अघिल्लो आर्थिक वर्ष ४ हजार ४ सय ९४ (२७७) प्रतिशत लिखित आए। २ हजार ७ सय ६० (१७ प्रतिशत) हुलाकबाट परेको अख्तियारको प्रतिवेदनमा उल्लेख छ। इमेलबाट जम्मा १७ प्रतिशत (२ हजार ७ सय ५७), वेबसाइटबाट २ हजार १ सय ६५ (१३३), टेलिफोनबाट ७ सय ५० (४६), मोबाइल एपबाट १ सय २ (०६), फेसबुकबाट ९३ (०६) भाइबरबाट १५(०१) प्रतिशत उजुरी परेको जनाइएको छ। एसएमएसबाट ४ र समाचारपत्रबाट २ सय ९० (१८) तथा अन्य स्रोतबाट २ हजार ८ सय ७ (१७३) उजुरी परेका छन्। मधेसमा बढी, गण्डकीमा कम उजुरी मधेस प्रदेशमा सबैभन्दा बढी २४२५ उजुरी परेका छन्। यस हिसाबले भ्रष्टाचार र अनियमितता उक्त प्रदेशमा धेरै देखिएको छ। त्यसपछि बागमतीमा २४१३, लुम्बिनीमा १४०१, प्रदेश १ मा ११६१ उजुरी परेका छन्। सुदूरपश्चिममा १०२०, कर्णालीमा ८१८ र गण्डकीमा ७६२ प्रतिशत उजुरी परेका छन्। उजुरीको दर बढ्दो अख्तियारमा पर्ने उजुरीको दर बढिरहेको छ। पछिल्लो पाँच वर्षको अवस्था हेर्दा अघिल्लो वर्ष २४ हजार ३ सय ३१ उजुरी परे। २०७७८८ मा २२ हजार ६ सय २५, २०७६७७ मा २५ हजार १ सय २५ २०७५७६ मा २४ हजार ८५ र २०७४७५ मा १९ हजार ४ सय ८८ उजुरी परेका थिए। ८२३ उजुरीको विस्तृत अनुसन्धान अख्तियारले अघिल्लो वर्षका उजुरीमध्ये ८ सय २३ को विस्तृत अनुसन्धान गरेको छ। यिनैमध्येट १ सय ३१ मुद्दा चलाइएको हो। ८० वटा सुझावसहित फिर्ता गरिएको छ। १७ वटा लेखी पाइएको छ। ६ सय ३७ तामेली र ९ वटा मुल्तबीमा परेका छन्। २४ हजार ३ सय ३१ उजुरीमध्ये १७ हजार १ सय ६९ (७०६) वटा फछ्र्योट भएका छन्। चालू आवमा ७ हजार १ सय ६२ जिम्मेवारी सरेका छन्। प्रारम्भिक छानबिनबाट ५ हजार ३ सय २ तामेलीमा पठाइएको छ। ४ सय ७४ उजुरी सुझावसहित तामेलीमा राखिएको छ। आयोगको पक्षमा इतिहासमै कम फैसला ३२ वर्षको इतिहासमा आयोगको पक्षमा सबैभन्दा कम फैसला भएको छ। विशेष अदालतमा दर्ता गरिएकामध्ये ३८५१ प्रतिशत मुद्दाको फैसला मात्रै आयोगको पक्षमा आएको हो। विगतमा दायर आरोपपत्रमध्ये २०७८७९ मा १ सय ४८ वटाको फैसला प्राप्त भएको छ। जसमध्ये ५७ वटामा भ्रष्टाचारजन्य कसुर कायम भएको छ। २०७७७८ मा कुल १ सय १३ फैसला प्राप्त भई ८१ अर्थात ७१६८ मुद्दामा आयोगलाई सफलता मिलेको थियो। प्रवक्ता भण्डारीले अघिल्लो आर्थिक वर्ष आयोगलाई सबैभन्दा कम सफलता मिलेको बताए। आयोगले पैसा दिएर घुस रिसवतमा पक्राउ गर्न नपाउने सर्वोच्च अदालतको फैसलापछि असफलता बढेको उनको भनाइ छ। राष्ट्रपति विद्यादेवी भण्डारीलाई अख्तियारको प्रतिवेदन बुझाउँदै प्रमुख आयुक्त प्रेमकुमार राई । उनका अनुसार सर्वोच्चको फैसलाबमोजिम रंगेहात कारबाहीमा आयोगले प्रमाणका लागि उपलब्ध गराएको रकममार्फत भएका कारबाहीसम्बन्धी मुद्दा खारेज गरेका कारण कसुर कायम हुने अनुपातमा कमी आएको देखिएको छ। आयोगले पैसा दिएर रंगेहात कारबाही गर्न मिल्दैन भनेर सर्वोच्चले फैसला सुनाएपछि असफलता बढेको हो, उनले भने। विशेष अदालतले सफाइ दिएका ८४ वटा मुद्दाको पुनरावेदन गरेको उनले बताए। प्रतिवेदनअनुसार २०६६।६७ मा ५२९, २०६७।६८ मा ६२७, २०६८।६९ मा ८८१, २०६९।७० र २०७०।७१ मा ८०।८० प्रतिशत मुद्दामा आयोगले सफलता हात पारेको थियो। त्यस्तै २०७१।७२ मा ८१५, २०७२।७३ मा ६०, २०७३।७४ मा ७३१३, २०७४।७५ मा ६७८२ प्रतिशत मुद्दा आयोग पक्षमा फैसला भएको थियो। इतिहासमा नै सबैभन्दा धेरै २०७५।७६ मा ८८२४ प्रतिशत सफलता हात परेको थियो। २०७६।७७ मा ८४८, २०७७।७८ मा ७१६८ प्रतिशत मुद्दाको फैसला पक्षमा आएको प्रतिवेदनमा उल्लेख छ। प्रवक्ता भण्डारीले प्रतिवेदन सार्वजनिक गर्न आयोजित पत्रकार सम्मेलनमा भ्रष्टाचार रोकथामका प्रबद्र्धनात्मक तथा निरोधात्मक कार्यलाई प्राथमिकता लिएको बताए। उनले वार्षिक प्रतिवेदनमार्फत आयोगले सरकारलाई नीति तथा कानुनसम्बन्धी ११ र विषयगत निकायसम्बन्धी २४ गरी ३५ सुझाव दिएको पनि जानकारी दिए। नयाँ संविधानमार्फत नै हटाइएको अनुचित कार्यदेखि निर्वाचन प्रणालीलाई मितव्यायी बनाउनुपर्नेलगायतका सुझाव प्रतिवेदनमार्फत सरकारलाई आयोगले सुझाव दिएको छ। सार्वजनिक सेवा प्रवाह, सुशासन, सदाचार र नैतिक आचारण, नीतिगत निर्णय, सार्वजनिक निकायको दायित्व, अनुदान वितरण, प्रदेश तथा स्थानीय तहको क्षमता विकास, सार्वजनिक खरिद व्यवस्थापन, आयोजना व्यवस्थापनलगायत सुझाव दिएको छ।"
"युक्रेनमा युद्ध, रूसमा सेना परिचालन","मस्को (एएनआईसिन्ह्वा) : रूसमा आंशिक रूपमा सेना परिचालन गरिने भएको छ। राष्ट्रपति भ्लादिमिर पुटिनले देशको सुरक्षा अवस्थालाई मध्यनजर गर्दै आंशिक रूपमा सेना परिचालन गर्ने घोषणा गरेका हुन्। युक्रेनमा जारी युद्धका कारण रूसमा सेना परिचालनको आवश्यकता महसुस गरिएको पुटिनको भनाइ छ। मैले मातृभूमिको सुरक्षा, स्वाभिमान र क्षेत्रीय एकता बलियो बनाउन र यहाँका मानिसको सुरक्षालाई ध्यान दिँदै आंशिक रूपमा सेना परिचालन गर्ने प्रस्तावलाई सदर रहेको हुँ, पुटिनले भने। यसम्बन्धी प्रस्ताव रक्षा मन्त्रालय र प्रधानसेनापतिले पठाएका थिए। राष्ट्रका नाममा सम्बोधन गर्दै उनले देशभरि आंशिक रूपमा सेना परिचालन गर्ने निर्णय बुधबारदेखि नै लागू हुने पनि जानकारी दिए। भने, म फेरि पनि भन्छु, अहिले आंशिक रूपमा मात्रै सेना परिचालन गरिएको हो। उनले शान्तिपूर्ण निकासका लागि किभ तयार नभएको उल्लेख गर्दै त्यही नै मुख्य समस्या भएको टिप्पणी गरे। सम्बोधनको सुरुमा उनले रूसलाई ध्वस्त पार्न पश्चिमी देशहरू सक्रिय भएर लागिरहेको आरोप पनि लगाए। उनीहरू हामीलाई पहिला टुक्र्याउन चाहन्छन्। त्यसपछि ध्वस्त पार्न चाहन्छन्, पुटिनले भने। पश्चिमी देशहरूले सन् १९९१ मा तत्कालीन सोभियत संघ रहेको बेला पनि सो कुरा सिधै भन्ने गरेको पनि उनले स्मरण गरे। रूसले युक्रेनमा आक्रमण गरेपछि युद्ध जारी छ। रूसले युक्रेनमा आक्रमण गरेकोप्रति पश्चिमी देशले चर्को विरोध गर्दै आएका छन्। उनीहरूले रूसलाई एक्ल्याउन आह्वान गर्दै युक्रेनलाई सहयोग पनि गर्दै आएका छन्। रूसबाट बाहिरिनेको भीड पुटिनले युक्रेनमा लड्नका लागि जगेडा सैनिक प्रयोगको आंशिक खाका प्रस्तुत गरेपछि रूस छोड्ने स्वदेशी तथा विदेशीको संख्या बढेको छ। यस साता रूसबाट बाहिरिने उडान लगभग पूर्ण बुकिङ भएको एयरलाइन्स र ट्राभल एजेन्टको तथ्यांकले देखाएको छ। पुटिनले टेलिभिजनमा सम्बोधन गर्दै युक्रेनमा उपलब्ध सबै सैन्य साधन प्रयोग गर्ने चेतावनी दिएपछि रक्षामन्त्री सर्गेई शोइगुले रूसले सुरुमा करिब ३ लाख जगेडा सैनिकलाई परिचालन गर्ने बताएका छन्। रूसमा लोकप्रिय एभियासेल्स वेबसाइटका अनुसार पूर्वसोभियत मुलुक अर्मेनिया, जर्जिया, अजरबैजान र कजाखस्तानका सहरहरूमा हुने सीधा उडानहरूको बुधबारको टिकट पूरै बिक्री भएका छन्। टर्किस एयरलाइन्सले आफ्नो वेबसाइटमा भनेको छ, रूस जाने र आउने उडानहरूका लागि महत्वपूर्ण गन्तव्य रहेको इस्तानबुल विमानस्थलका लागि शनिबारसम्म सबै टिकट बुक भएका छन्। बेलग्रेडका लागि अर्को उपलब्ध एयरसेर्बियाको उडान सेप्टेम्बर २६ को लागि मात्र उपलब्ध रहेको बताइएको छ।"
दोस्रो चरणमा राडुकानु,"लन्डन : बेलायती टेनिस स्टार इम्मा राडुकानु कोरिया ओपनको दोस्रो चरणमा पुगेकी छन्। दक्षिण कोरियाको सोलमा भएको प्रतियोगिताको पहिलो राउन्डको खेलमा जापानकी मोयुका उचिजिमालाई पराजित गर्दै राडुमानुले दोस्रो चरणमा स्थानमा बनाएकी हुन्। १९ वर्षीया राडुकानुले उचिजिमालाई ६२, ६४ ले पराजित गरेकी हुन्। दोस्रो सेटमा ५० ले अघि रहेकी उनलाई उचिजिमाले कडा टक्कर दिएकी थिइन्। राडुकानुले लगातार सेट प्वाइन्ट गुमाउँदा उचिजिमाले दबाबमा राखेकी थिइन्। राडुकानुले अन्तिम १६ मा बेल्जियमकी यानिना विकमेयरको सामना गर्ने छिन्। ३२ वर्षीया विकमेयर अहिले विश्व वरीयतामा ४६०औं स्थानमा छिन्। पूर्व विश्व १२ उनी एक वर्ष अघि मात्रै आमा बनेकी थिइन्। उनी सन् २०२२ को सुरुवातबाट पुनः खेलमा फर्किएकी हुन्। गत अगस्टमा विश्व वरीयतामा १०औं स्थानमा रहेकी राडुकानु अहिले ७७औं स्थानमा छिन्। अमेरिकी (यूएस) ओपनको पहिलो खेलमै पराजय बेहोरेपछि उनको वरीयता खस्किएको हो। २१ वर्षीया उचिजिमाले अहिलेसम्म कुनै पनि ग्रान्डस्लाम खेलेकी छैनन्। उनी अहिले विश्व वरीयतामा १२६औं स्थानमा छिन्। महिला एकल टेनिसको ग्रान्डस्लाम जित्ने बेलायतको ४४ वर्ष लामो प्रतिक्षा समाप्त गर्दै राडुकानुले गत वर्ष यूएस ओपनको उपाधि जितेकी थिइन्। सन् १९७७ मा भर्जिनिया वेडले विम्बल्डन जितेपछि बेलायतका कुनेै पनि महिला खेलाडीले ग्रान्डस्लामको उपाधि जित्न नसकेको अवस्थामा उनले त्यो खडेरी तोडेकी थिइन्। छनोट खेलाडीका रुपमा यूएस ओपनमा प्रवेश पाएकी राडुकानु ग्रान्डस्लाम जित्ने पहिलो खेलाडी समेत बनेकी थिइन्। सन् २००४ पछि ग्रान्डस्लाम जित्ने राडुकानु सबैभन्दा कान्छी खेलाडी पनि हुन्। सन् २००४ मा रुसी टेनिस सुन्दरी मारिया सारापोभाले विम्बल्डन जित्दै ग्रान्डस्लाम जित्ने सबैभन्दा कान्छी खेलाडीको कीर्तिमान बनाएकी थिइन्। राडुकानुले १८ वर्षको उमेरमा पहिलो ग्रान्डस्लाम जितेकी हुन्। राडुकानुको जन्म क्यानडामा भएको थियो। उनको परिवार रोमानियाको बुकारेस्टबाट क्यानडा पुगेको थियो। उनी दुई वर्षको मात्रै हुँदा उनको परिवार बेलायत बसाइँ सरेको थियो। उनीसँग अहिले पनि क्यानडा र बेलायतको नागरिकता छ। राडुकानु रोमानियाकै पूर्व विश्व नम्बर एक सिमोना हालेपको खेलबाट प्रभावित भएर टेनिसमा होमिएकी हुन्। उनले पाँच वर्षको उमेरदेखि टेनिस खेल्न थालेकी हुन्।"
"मनाङमा शिक्षक छन्, विद्यार्थी छैनन्","मनाङ : हिमाली जिल्ला मनाङका अधिकांश विद्यालय बाल विकास कक्षाका भरमा मात्र अडिएका छन्। विद्यालय भए पनि विद्यार्थी न्यून छन्। अभिभावकले बालबालिकालाई अन्यत्र सार्ने गरेका कारण बाल विकास कक्षाबाहेकका विद्यार्थी न्यून भएका हुन्। शिक्षा विकास तथा समन्वय एकाइका अनुसार जिल्लाका २८ मध्ये १४ विद्यालयमा बाल विकास कक्षा मात्रै सञ्चालनमा छन्। नासों गाउँपालिकामा आठ, मनाङ ङिस्याङ गाउँपालिकामा दुई, चामे गाउँपालिकामा दुई र नार्पाभूमि गाउँपालिकामा दुई विद्यालयमा बाल विकास कक्षामा मात्रै विद्यार्थी रहेको शिक्षा विकास तथा समन्वय एकाईका प्रमुख मतिलाल चपाईले जानकारी दिए। 'भवन र शिक्षक भएका ती विद्यालयमा बालविकास कक्षाको पढाए सकिना साथ विद्यालय रित्तिने गरेका छन्', उनले भने। मनाङमा बाढी पहिराको जोखिम र विद्यालय टाढा भएकाले विद्यार्थी घटेको हुनसक्ने अनुमान गरिएको छ। जोखिम अवस्थामा रहेका विद्यालयको अवस्थाले पनि विद्यार्थी अन्यत्र सरेको उनको भनाइ छ। शैक्षिक सुधारका विभिन्न कार्यक्रमलाई प्रभावकारीरुपमा कार्यान्वयन गरिए पनि विद्यार्थी भने न्यून रहेको चपाईले बताए। विद्यार्थी शून्य हुँदै जानुका विषयमा स्थानीय सरकारसमक्ष विभिन्न तवरबाट छलफल भइरहेको उनले बताए। जिल्लाका चार पालिकाका विभिन्न विद्यालय विद्यार्थीविहीन भएका छन्। 'विद्यालय भवन र शिक्षक छन्। विद्यार्थी छैनन्। यस्तो अवस्थामा विद्यालय बन्द गर्नुबाहेक कुनै विकल्प छैन', चपाईले भने, 'केही विद्यालयमा इसिडीका विद्यार्थी छन्।' बाढीपहिराको जोखिम, विद्यालय टाढा हुँदा अभिभावकले बालबालिकालाई जिल्ला बाहिर आफन्तकोमा वा छात्रावासमा राखी पठनपाठन गराइरहेको अनुसन्धानका क्रममा पाइएको उनले बताए। जोखिमरहित तवरबाट बालबालिकालाई पठनपाठनको व्यवस्था भएमा आफूसँगै राखेर पढाउने अभिभावकको भनाइ छ। बाल विकासदेखि कक्षा १२ सम्म कूल पाँच सय ४५ विद्यार्थी तथा एक सय ६१ शिक्षक रहेको शिक्षा विकास तथा समन्वय एकाइ मनाङले जनाएको छ। रासस"
नागरिकता विधेयक प्रकरण : गठबन्धनका दुई विकल्प,"काठमाडौं : राष्ट्रपति विद्यादेवी भण्डारीले नागरिकता विधेयक प्रमाणीकरण नगरेपछि सत्ता गठबन्धनले दुई विकल्प अघि सारेको छ। पहिलो, संविधानले तोकेको सीमाभित्र प्रमाणीकरण नगरेपछि स्वतः प्रमाणीकरण भएको मानिने भएकाले राजपत्रमा प्रकाशन गर्ने। अर्को, राष्ट्रपतिले संवैधानिक दायित्व पूरा नगरेकाले सर्वोच्च अदालतमा रिट लिएर जाने। यी दुवै विकल्प कानुनविद्ले पनि प्रतिक्रियाका रूपमा सार्वजनिक गरिरहेका थिए। कानुनी बाटोलाई पनि हेरेर विकल्पका रूपमा कानुन व्यवसायीले दिने सुझावका आधारमा गठबन्धन दल थप कसरी अघि बढ्ने भन्ने टुंगोमा पुग्ने एक नेताले जानकारी दिए। बालुवाटारमा बुधबार बिहान बसेको बैठकपछि गठबन्धनका चार दलले राष्ट्रपतिको कदम असंवैधानिक भएको निष्कर्षसहित विज्ञप्ति जारी गरेका थिए। गठबन्धनका शीर्ष नेताले अदालतमा रिट दायर गर्ने विषयमा बुधबारै कानुनविदको राय लिएका थिए। त्यस छलफलमा करिब १५ कानुनविद सहभागी थिए। सञ्चार तथा सूचना प्रविधिमन्त्री ज्ञानेन्द्रबहादुर कार्कीले राष्ट्रपतिको गैरसंवैधानिक कदमबाट संघीय संसद्को अपमान र अवमूल्यन भएको निष्कर्ष निकालिएको बताए। राष्ट्रपतिको कदमबाट एकातिर नागरिकता प्राप्त गरिसकेका नेपाली आमाबाबुका सन्तानले नेपाली नागरिकता प्राप्त गर्ने संवैधानिक हकबाट बञ्चित भएको, मन्त्री कार्कीले भने, अर्कोतिर संविधानसभाबाट निर्मित संविधानले व्यवस्था गरेको जनतामा निहीत सार्वभौमसत्ता, संवैधानिक सर्वोच्चता र लोकतान्त्रिक शासन व्यवस्थाका आधारभूत मूल्य मान्यतामा गम्भीर प्रहार भएको छ। माओवादी केन्द्र अध्यक्ष पुष्पकमल दाहालले विधेयक प्रमाणीकरण नगरेर राष्ट्रपतिले संविधान मिचेको आरोप लगाए। अब अदालत जानुपर्ने दाहालको भनाइ थियो। उनले बालुवाटारमा सञ्चारकर्मीसमक्ष भने, संविधानको व्याख्या गर्ने अधिकार अदालतलाई छ। अदालत जानकै लागि छलफलमा छौं। राष्ट्रपतिसँग प्रमाणीकरण नगर्ने कुनै छुट छैन। संविधान मिचेर उहाँले नागरिकता विधेयक प्रमाणीकरण नगर्ने काम गर्नुभयो। एकीकृत समाजवादी नेता झलनाथ खनालले राष्ट्रपतिलाई विधेयक रोक्ने अधिकार नभएको बताए। राष्ट्रपतिले संसद्ले पठाएको विधेयक प्रमाणीकरण गर्नेबाहेक अरू अधिकार हुँदैन। यो संसारको चलन हो। विधेयकका फरक मत छ भन्दैमा संसद्ले पारित गरेको विषयलाई राष्ट्रपतिले रोक्न मिल्दैन। अब उहाँसँग दुई विकल्प छ कि ठाउँ छोड्नुपर्यो कि प्रमाणीकरण गर्नुपर्यो। जनता समाजवादी पार्टी (जसपा) अध्यक्ष उपेन्द्र यादवले राष्ट्रपति गैरसंवैधानिक रूपमा अघि बढेकाले अब राजीनामा दिनुको विकल्प नभएको बताए। उनले एक कार्यक्रममा भने, विधेयकलाई फेरबदल गर्ने अधिकार केवल संसद्लाई छ। दोस्रो पटक पुनः दुवै सदनबाट स्वीकृत भइसकेको विधेयक प्रमाणीकरण नगरेर उहाँले संविधान उल्लंघन गर्नुभयो। उहाँको कारण मुलुकको शान्ति प्रक्रियामा समेत खलल पुर्याउँछ। अब उहाँले घुँडा टेक्नै पर्छ। जनमोर्चाको फरक मत प्रधानमन्त्रीको सरकारी निवास बालुवाटारमा बुधबार बिहान बसेको गठबन्धन दलको बैठकमा राष्ट्रिय जनमोर्चाका नेता सहभागी भएनन। सत्ता साझेदार दलका चार शीर्ष नेताले हस्ताक्षर गरेको विज्ञप्तिमा हस्ताक्षरसमेत गरेनन्। जनमोर्चाले राष्ट्रपतिको कदमलाई साथ दिएको छ। उक्त पार्टीका अध्यक्ष चित्रबहादुर केसीले नागरिकता विधेयकका विषयमा राष्ट्रपतिले उठाएको कदमप्रति कुनै चासो नभएको बताए। राष्ट्रपतिको कदमलाई मूल्यांकन गर्नुभन्दा पनि उक्त विधेयक खारेज हुनुपर्ने जनमोर्चाको तर्क रहेको केसीको भनाइ छ। केसीले जनमोर्चा नागरिकता विधेयक पारित हुनुहुँदैन भन्नेमा अडिक रहेको बताए। नागरिकता विधेयकका विषयमा हाम्रो पार्टीको सहमति छैन। नागरिकता विधेयक नै खारेज हुनुपर्छ भन्ने हाम्रो माग हो। राष्ट्रपतिजिले के गर्नुभयो त्यो उहाँको कुरा हो। विदेशीलाई वंशजको आधारमा नागरिकता दिन हुन्न भनेर हामीले निकै अघिदेखि बोल्दै आएका छौं, केसीले भने, गठबन्धन हौं हामी जुनसुकै कुरा मानेर जानुपर्छ भन्ने छैन। गठबन्धन भन्दैमा एमसीसीको विषयमा पनि सहमति नजनाएको उनले उल्लेख गरे। अर्को कुरा गठबन्धन भन्दैमा हरेक कुरालाई सहमति जनाउनुपर्छ भन्ने छैन। त्यसो हुँदा त एउटै पार्टी बनाए भैगयो, उनले भने, गठबन्धन प्रतिगमनका विरुद्ध हो। अहिले नागरिकता विधेयकमा सामेल छैनौं। वंशजको आधारमा विदेशीलाई नागरिकता दिने कुरामा कसरी सहमति जनाउन सकिन्छ ?"
नेपालको आर्थिक वृद्धि ४७ प्रतिशतमा : एडीबी,"काठमाडौं : सन् २०२३ मा नेपालको आर्थिक वृद्धि ४७ प्रतिशतमा सिमित रहने एसियाली विकास बैंक(एडीबी)ले जनाएको छ। सन् २०२२ को भन्दा आर्थिक स्थिति खस्किने एडीबीले प्रक्षेपण गरेको हो। बैंकले सन् २०२३ मा ५ प्रतिशत वृद्धिको प्रक्षेपण गरेको थियो। एडीबीले एसियन डेभलपमेन्ट आउटलुक (एडीओ) सार्वजनिक गर्दै सन् २०२२ मा नेपालको आर्थिक वृद्धि ५८ प्रतिशत हुने भनेको छ। चालु आर्थिक वर्षमा सरकारको ८ प्रतिशतको आर्थिक वृद्धि लक्ष्यको प्रक्षेपण गरेको छ। विश्वको सुस्ताएको अर्थव्यवस्था, रुसयुक्रेन युद्ध, मौद्रिक कडाइ र चीनको को शून्य कोभिड रणनीतिका लगाइएको नाकाबन्दीले नेपालको अर्थव्यवस्थालाई असर गर्ने भनिएको छ। २०२३ मा मुद्रास्फीति ६१ प्रतिशत हुने परिमार्जित अनुमान गरिएको छ। यस अघि एडीबीले नेपालको मुद्रास्फती ६२ प्रतिशत हुने भनेको थियो। २०२२मा भने नेपालको मुद्रस्फीती ६३ प्रतिशत कायम हुने उल्लेख छ। कोरोनापछि नेपालको पर्यटन लय फर्किएको प्रतिवेदनमा उल्लेख छ। पर्यटक आगमन पूर्वमहामारी स्तरमा फर्किन लागेको छ। नेपालसँगै माल्दिभ्स, आर्मेनिया, फिजी, जर्जिया र सिंगापुरमा पर्यटन आगमन बढ्दै गएको उल्लेख छ। यद्यपि तिनीहरू पूर्वमहामारीको स्तरभन्दा धेरै तल छन्। यस प्रतिवेदनले एसियाको आर्थिक विकासको पूर्वानुमानलाई परिमार्जन गरेको छ। सन् २०२२ को ५२ प्रतिशतबाट ४३ प्रतिशत र २०२३ का लागि ५३ प्रतिशतबाट ४९ प्रतिशतमा आर्थिक वृद्धि झर्ने भनिएको छ। पूर्वी एसिया र दक्षिण एसियामा सबैभन्दा धेरै गिरावट आएको छ। पूर्वी एसियाको वृद्धि २०२२ का लागि ४७ प्रतिशतबाट ३२ प्रतिशतमा परिमार्जन गरिएको छ। यस वर्ष दक्षिण एसियाको वृद्धि अघिल्लो प्रक्षेपणमा ७० प्रतिशतबाट ६५ प्रतिशतमा परिमार्जन गरिएको छ र २०२३ का लागि ७४ प्रतिशतबाट ६५ प्रतिशतमा परिमार्जन गरिएको छ। अपेक्षितभन्दा उच्च मुद्रास्फीति र मौद्रिक कडाइ, श्रीलंकाको सार्वभौम ऋण र सन्तुलनभुक्तानी संकटका कारणले भएको तीव्र संकुचनलाई आर्थिक वृद्धि घट्नुको कारण मानिएको छ। युक्रेनमा रूसी आक्रमणले यस क्षेत्रको अर्थतन्त्रलाई असर गरिरहेको छ, आपूर्ति अवरोध उच्च खाद्यान्न र ऊर्जा मूल्यहरू बढ्दै मुद्रास्फीतिमा दबाब परेको प्रतिवेदनमा उल्लेख छ। क्षेत्रीय मुद्रास्फीति प्रक्षेपण २०२२ का लागि ३७ प्रतिशतबाट ४५ प्रतिशत र २०२३ का लागि ३१ प्रतिशतबाट ४ प्रतिशतमा उक्लिने देखिएको छ। उच्च ऊर्जा र खाद्य मूल्यहरूका कारण मुल्यवृद्धि बढेको छ। विकासोन्मुख एसियामा मुद्रास्फीतिको दबाब विश्वका अन्य ठाउँको तुलनामा कम गम्भीर रहने अपेक्षा गरिएको छ। विकासशील एसियामा मुद्रास्फीति बढिरहेको छ। यस क्षेत्रको औसत मुद्रास्फीति दर जनवरीमा ३० प्रतिशतबाट जुलाइमा बढेर ५३ प्रतिशत पुगेको छ। यस स्तरमा, अमेरिका र यूरो क्षेत्रलगायत विकसित अर्थतन्त्रहरू र धेरै उदीयमान अर्थतन्त्रहरू भन्दा मूल्यको दबाब बढी रहेको छ। तर, यस वर्ष मुद्रास्फीतिमा भएको निरन्तर वृद्धिले क्षेत्रीय दरलाई २५ प्रतिशत बिन्दुभन्दा माथि धकेलिएको भनिएको छ।"
कपनको आगलागीमा परेका मृतक तीन जनाकै पहिचान खुल्यो,"काठमाडौं : काठमाडौंको बूढानीलकण्ठ नगरपालिका११ लसुनटारमा गएराति भएको आगलागीमा परी मृत्यु हुनेको पहिचान खुलेको छ । मृत्यु हुनेमा ताप्लेजुङका २७ वर्षीय कासाङ तेन्जी शेर्पा, सङ्खुवासभाका ३२ वर्षीय अशोक राई र काठमाडौंको रानीबारी बस्ने २५ वर्षीय छेवाङ शेर्पा रहेका छन् । कपनको लसुनटारस्थित इलाइट हिमालयन एडभेञ्चरमा पोर्टेबल अक्सिजन सिलिण्डर र चुलो बाल्नका लागि प्रयोग हुने पोर्टेबल ग्यास सिलिण्डर विष्फोट हुँदा आगलागी भएको थियो । उक्त घटनामा काठमाडौँको कपनका २८ वर्षीय कुशल बुढाथोकी घाइते भएका छन् । दाँया हात, दुवै खुट्टा र अनुहारको दायाँ भाग जलेका उनको चुनिखेलस्थित करुणा अस्पतालमा उपचार भइरहेको छ । जिल्ला प्रहरी परिसर काठमाडौंका प्रवक्ता, प्रहरी उपरीक्षक दिनेशराज मैनालीले प्रहरी प्रभाग कपन, जिल्ला प्रहरी परिसर काठमाडौँ, नेपाली सेना र सशस्त्र प्रहरीको टोलीले स्थानीयवासीको सहयोगमा आगो निभाएको जानकारी दिए । आगो निभाउन दुई सय प्रहरी, ७० नेपाली सेना र ३० सशस्त्र प्रहरी परिचालन गरिएको थियो । आगो निभाउन बौद्ध रामहिटी, काठमाडौँ महानगरपालिका, ललितपुर महानगरपालिकाबाट, भक्तपुर नगरपालिका, नेपाली सेना, नेपाल प्रहरी, सशस्त्र प्रहरी बल र त्रिभुवन विमानस्थलको गरी नौवटा दमकल तथा १० पानी ट्याङ्करको प्रयोग गरिएको थियो । आगलागीबारे आवश्यक अनुसन्धान भइरहेको प्रवक्ता मैनालीले बताए । रासस"
अन्नपूर्णकर्मी चापागाईं पुरस्कृत,"काठमाडौं : अन्नपूर्णकर्मी तारा चापागाईं शिक्षा पत्रकार समाजबाट पुरस्कृत भएकी छन्। समाजले उनलाई नगदसहित पुरस्कृत गरेको हो। समाजको दोस्रो वार्षिकोत्सवका अवसरमा चापागाईंलाई पुरस्कृत गरिएको हो। समाजका अध्यक्ष प्रकाश सिलवालको अध्यक्षतामा भएको वार्षिकोत्सवमा शिक्षा विज्ञान तथा प्रविधि राज्यमन्त्री बोधकुमारी माया यादवले उनलाई नगदसहित प्रमाणपत्रले पुरस्कृत गरिन्। पुरस्कारको राशी २५ हजार रुपैयाँ रहेको छ। सो अवसरमा शिक्षा राज्यमन्त्री यादवले शिक्षा क्षेत्रको सुधारका लागि पत्रकारको महत्त्वपूर्ण भुमिका रहने बताइन्। शिक्षक राजनीतीलाई हटाउनुपर्ने धारणा व्यक्त गरिन्। शिक्षा पाठयक्रम पठनपाठनको थलो हुन्। त्यो राजनीतिक मैदान होइन। त्यसैले त्यो सिक्ने तथा सिकाउने मात्र हुनुपर्छ, उनले भनिन्। शिक्षा पत्रकार समाजमा आवद्ध पत्रकारलाई शिक्षा क्षेत्रका समस्याहरूप्रति निरन्तर कलम चलाउने सुझाव दिइन्। यादवले मधेस प्रदेशलाई साक्षर घोषणा गर्न आफूले प्रदेशका कुनै पनि जिल्ला साक्षर घोषणा नहुँदा आफूलाई अप्ठ्यारो महसुस भएको र निरक्षरता उन्मुलन गरेर साक्षरता पहल गर्ने प्रतिबद्धता जनाइन्। शिक्षा मन्त्रालयका प्रवक्ता एवं सहसचिव दीपक शर्माले विद्यालय व्यवस्थापन समिति, शिक्षक , प्राधानाध्यापक मिलेर नै विद्यालयको पठनपाठनमा सुधार गर्न सकिने बताए। सामुदायिक विद्यालयको गुणस्तर सुधारतर्फ सबै निकायको भूमिका महत्त्वपूर्ण हुन्छ। मन्त्रालयले नीति नियम स्पष्ट बनाएर शिक्षमा सुधार गर्न सोचपत्र पनि तयार गरिसकेको छ, उनले भने। शिक्षा पत्रकार समाजका अध्यक्ष प्रकाश सिलवालले शिक्षाको सुधारमा निरन्तर कलम चलाउँदै आएको बताए। उनले पत्रकारको लक्ष्य गुणस्तर शिक्षाको अभियानमा समाज निरन्तर लागि रहने बताए। उनले मधेसमा १३६ स्थानीय तहमध्ये कुनै पनि तहमा साक्षर घोषणा नभएको बताउँदै शैक्षिक विकासमा समर्पित रहने र माथि उठाउन ध्यान दिने बताए।"
जापानको सहयोगमा विद्युत् पूर्वाधार विस्तार,"काठमाडौं : नेपाल विद्युत प्राधिकरणले जापान सरकारको सहुलितपूर्ण ऋणमा काठमाडौं उपत्यका र पोखराको सहरी क्षेत्रको विद्युत् प्रसारण तथा वितरण प्रणाली विस्तार तथा सुधार गर्ने भएको छ। जापान सरकारबाट प्राप्त हुने करिब १४ अर्ब २ करोड रुपैयाँ (१५९०१ करोड जापानी येन)बाट १३२ केभी क्षमताका ५ वटा नयाँ सबस्टेसन निर्माण गरिने छ। सहरी क्षेत्रमा १५ किलोमिटरभन्दा बढी १३२ केभी प्रसारण लाइनलाई भूमिगत गरिने छ। जापानको सहयोगमा काठमाडौं उपत्यकाको थापाथली, महाराजगञ्ज, राजदरबार तथा सिरुटार र पोखराको बिरौटामा १३२११ केभीका सबस्टेसन निर्माण गरिने छन्। सहरी प्रसारण तथा वितरण प्रणाली सुधार आयोजना कार्यान्वयनबाट प्राप्त हुने सहुलियतपूर्ण ऋणको वार्षिक ००१ प्रतिशत ब्याजदर, ३० वर्षको भुक्तानी र १० वर्षको ग्रेस अवधि रहेको छ। आयोजनाको कार्यान्वयनबाट काठमाडौं र पोखरालगायतका सहरमा प्रसारण चुहावट घट्ने, वितरण प्रणालीको क्षमता विस्तार हुने, विद्युत् आपूर्ति भरपर्दो र गुणस्तरीय हुने छ। आयोजना कार्यान्वयनका लागि बुधबार नेपाल सरकारका तर्फबाट अर्थ सचिव कृष्णहरि पुस्कर र जापान सरकारका तर्फबाट नेपालका लागि जापानका राजदूत किकुता युताकाले आदानप्रदान पत्र तथा रेकर्ड अफ डिस्कसनमा हस्ताक्षर गरे। त्यसैगरी, ऋण सम्झौतामा अर्थ मन्त्रालयका अन्तर्राष्ट्रिय आर्थिक सहयोग तथा समन्वय महाशाखाका सहसचिव ईश्वरीप्रसाद अर्याल र जाइका नेपालका प्रमुख प्रतिनिधि ओकुबो अकिमित्सुले हस्ताक्षर गरे। आयोजनामार्फत काठमाडौंको टेकुस्थित सबस्टेसनबाट करिब २ किलोमिटर १३२ केभी प्रसारण लाइनलाई भूमिगत गरी थापाथलीमा रहेको स्वीचिङ स्टेसनमा ल्याइने छ। थापाथली स्वीचिङ स्टेसनलाई हटाएर त्यहाँ १३२११ केभीको सबस्टेसन निर्माण गरिने छ। सबस्टेसनको क्षमता ९० एमभीए रहने छ। सबस्टेसनबाट विद्युत् वितरणका लागि ९१० वटा फिडर निकालिने छन्। बालाजु सबस्टेसनबाट १३२ केभी प्रसारण लाइनलाई ९ किलोमिटरभन्दा बढी भूमिगत केबलमार्फत महाराजगञ्ज हुँदै राजदरबार ल्याइने छ। महाराजगञ्ज र राजदरबारमा १३२११ केभीका एकएक सबस्टेसन निर्माण हुनेछन्। यसैगरी, भक्तपुरको सिरुटारमा १३२११ केभीको सबस्टेसन निर्माण गरिने छ। सबस्टेसनको क्षमता ६० एमभीए रहने छ। तीनवटै सबस्टेसनहरूबाट स्थानीय रुपमा विद्युत् वितरणका लागि ९१० वटा फिडर निकालिने छन्। पोखराको विद्युत् आपूर्तिलाई भरपर्दो र गुणस्तरीय बनाउन पोखरा महानगरपालिका१७ बिरौटामा १३२११ केभी सबस्टेसनको निर्माण गरिने छ। प्राधिकरणले कालीगण्डकीलेखनाथ १३२ केभी प्रसारण लाइनबाट प्रवाह भएको विद्युत्लाई बिरौटामा सबस्टेसन बनाएर पोखराको सहरी क्षेत्रमा आपूर्ति गर्ने छ। प्रसारण लाइनबाट सबस्टेसनसम्म करिब ६ सय मिटर लाइनलाई भूमिगत गरिने छ। सबस्टेसन निर्माणका लागि बिरौटास्थित फेवा विद्युत्गृहको जमिन प्रयोग गरिने छ।"
मिटरब्याजी अनिरुद्ध जेल चलान,"ढल्केवर(धनुषा) : महोत्तरीका मिटरब्याजी अनिरुद्ध साहलाई पुर्पक्षका लागि जेल चलान गरिएको छ । बुधबार महोत्तरी जिल्ला अदालतको आदेशमा उनलाई जलेश्वर कारागार चलान गरिएको हो । न्यायाधीश हेमबहादुर सेनको एकल इजलासले उनलाई ठगी तथा अपराधी विश्वासघात मुद्दामा पुर्पक्षका लागि जेल चलान गर्ने आदेश दिएको अदालतका श्रेस्तेदार मदनप्रसाद जयसवालले जानकारी दिए । महोत्तरीको भंगहा नगरपालिका ५ सिद्धपुर घर भएका मिटरब्याजी अनिरुद्धलाई प्रहरीले गत भदौ ४ गते घरबाट पक्राउ गरेको थियो । उनले लामोसमयदेखि चर्को ब्याजदरमा ऋण लगानी तथा ठगी जालसाजी गरी गरिबको उठिवास गराउने धन्दा चलाएको आरोप छ । महोत्तरीका प्रहरी प्रवक्ता एवं प्रहरी नायव उपरीक्षक चन्देश्वर यादवका अनुसार भंगहा नगरपालिका५ बस्ने चन्द्रकला देवी महराको जाहेरी दरखास्तको आधारमा साहविरुद्ध ठगी, अपराधिक विश्वासघात, लिखत सम्बन्धी कसूर तथा संगठित अपराध मुद्दा दर्ता गरेर उनलाई पक्राउ गरिएको थियो ।"
अलमलमै बित्यो ५ वर्ष,"हेटौंडा : मुलुकमा संघीयताको पहिलोपटक अनुभव गरेको बागमती प्रदेशसभाको कार्यकाल सकिएको छ। प्रतिनिधिसभा र अन्य ६ वटा प्रदेशसभाको कार्यकाल पनि शनिबार रातिदेखि समाप्त भएको छ। निर्वाचन आयोगले प्रदेशसभा र प्रतिनिधिसभाको समानुपातिक निर्वाचन प्रणालीबाट हुने निर्वाचनका लागि उम्मेदवारको बन्दसूची पेस गर्ने अघिल्लो दिनबाट प्रदेशसभाको पहिलो कार्यकाल समाप्त भएको हो। संघीय संरचनापछि पहिलोपटक भएको निर्वाचनबाट गठित बागमती सरकारले ५ वर्षको अवधिमा ३ मुख्यमन्त्री र ३९ मन्त्री पाएको छ। प्रदेशको प्रथम मुख्यमन्त्रीका रूपमा २०७४ माघ २९ गते नेकपा एमाले संसदीय दलका नेता डोरमणि पौडेलले शपथ लिएका थिए। उनी २०७८ भदौ २ गते सरकारबाट बाहिरिए। पौडेल नेतृत्वको सरकारमा आन्तरिक मामिला तथा कानुनमन्त्री शालिकराम जम्कट्टेल, सामाजिक विकासमन्त्री युवराज दुलाल, भौतिक पूर्वाधार विकासमन्त्री केशव स्थापित, आर्थिक मामिला तथा योजनामन्त्री कैलाश ढुंगेल, उद्योग पर्यटन वन तथा वातावरणमन्त्री अरुण नेपाल र भूमि व्यवस्था कृषि तथा सहकारीमन्त्री दावा दोजेर् लामा भए। संसदीय मर्यादाविपरीत कार्य गरेको भन्दै मुख्यमन्त्री डोरमणि पौडेलले भौतिक पूर्वाधार विकासमन्त्री स्थापितलाई २०७५ कात्तिक १६ गते बर्खास्त गरेपछि करिब १ वर्ष आफैंले भौतिक मन्त्रालयको जिम्मेवारी सम्हालेका मुख्यमन्त्री पौडेलले २०७६ फागुन ५ गते रामेश्वर फुँयाल भौतिकमन्त्रीको जिम्मेवारी दिए। नेकपा फुटको असर बागमतीमा पनि देखियो। २०७७ फागुन २३ गते सर्वोच्च अदालतले एमाले र नेकपा माओवादी केन्द्रको एकता खारेज गरी पुरानै दलका रूपमा फर्काइदिएपछि मुख्यमन्त्री पौडेलले २०७८ वैशाख १५ गते मन्त्रिपरिषद् पुनर्गठन गरे। उनले केशवराज पाण्डेलाई आन्तरिक मामिला तथा कानुनमन्त्री, सरस्वती बस्नेतलाई सामाजिक विकासमन्त्री र डा रामकुमार अधिकारीलाई सामाजिक विकास राज्यमन्त्रीमा नियुक्त गरे। त्यस्तै, उद्योग पर्यटन, वन तथा वातावरणमन्त्री अरुण नेपालले राजीनामा दिएपछि सरेश नेपालले सो मन्त्रालयको जिम्मेवारी पाए। भदौ २ गते मुख्यमन्त्री पौडेल सरकारबाट बाहिरिएसँगै एमालेकै अष्टलक्ष्मी शाक्यले बागमतीको नेतृत्व सम्हालिन्। उनी नेकपालकै पहिलो महिला मुख्यमन्त्री हुन्। उनको नेतृत्वमा अजयक्रान्ति शाक्य आन्तरिक मामिला तथा कानुनमन्त्री, विजय सुवेदी सामाजिक विकासमन्त्री, केशवराज पाण्डे भौतिक पूर्वाधार विकासमन्त्री, रचना खड्का आर्थिक मामिला तथा योजनामन्त्री, शान्तिप्रसाद पौडेल उद्योग पर्यटन वन तथा वातावरणमन्त्री, चन्द्रबहादुर लामा भूमि व्यवस्था तथा कृषि सहकारी मन्त्री र प्रदिप कटुवाल स्वास्थ्य मन्त्री भए। उनले भौतिक पूर्वाधार राज्यमन्त्री जीवन खड्का, सामाजिक विकास राज्यमन्त्री जुनेली श्रेष्ठ, कृषि राज्यमन्त्री बद्री मैनाली, उद्योग पर्यटन राज्यमन्त्री सरस्वती बाटीसमेत गरी ४ राज्यमन्त्री थप गरिन्। शाक्य २०७८ कार्तिक ११ गते सरकारबाट बाहिरिइन्। एमाले विभाजनपछि नेकपा एकीकृत समाजवादीको नेतृत्वमा माओवादी केन्द्र, नेपाली कांग्रेस र जनता समाजवादीसमेतको संयुक्त सरकार गठन भयो। त्यसको कात्तिक ११ गते समाजवादीका राजेन्द्रप्रसाद पाण्डेले नेतृत्व सम्हाले। पाण्डेको सरकारमा आन्तरिक मामिला तथा कानुनमन्त्री कृष्णप्रसाद शर्मा खनाल, भौतिक पूर्वाधार विकासमन्त्री कृष्णलाल भँडेल, आर्थिक मामिला तथा योजनामन्त्री शालिकराम जम्कट्टेल, उद्योग वाणिज्य तथा आपूर्तिमन्त्री मिलनबाबु श्रेष्ठ, कृषि तथा पशुपंक्षी विकासमन्त्री बसुन्धारा हुँमागाईं, खानेपानी ऊर्जा तथा सिँचाइमन्त्री बसन्तप्रसाद मानन्धर भए। त्यस्तै, भूमि व्यवस्था सहकारी तथा गरिबी निवारणमन्त्री बलराम पौडेल, युवा तथा खेलकुदमन्त्री रन्तप्रसाद ढकाल, श्रम रोजगार तथा यातायातमन्त्री घनश्याम दाहाल, स्वास्थ्यमन्त्री निमा लामा, सामाजिक विकासमन्त्री कुमारी मोक्तान, संस्कृति तथा पर्यटनमन्त्री दीपेन्द्र श्रेष्ठ, वन तथा वातावरणमन्त्री विशाल खड्का भए। पाण्डेकै कार्यकालमा रजनी अमात्य, इन्द्रमाया गुरुङ, सन्तबहादुर प्रजा र कल्पना नेपाली राज्यमन्त्री भए। पूर्वमुख्यमन्त्री शाक्यले मन्त्रालय ७ बाट विस्तार गरी ८ वटा मन्त्रालय बनाइन्। हालका मुख्यमन्त्री पाण्डेले मन्त्रिमण्डल विस्तार गरी १४ वटा पुर्याएका छन्। पाँच वर्षको अवधिमा ३ जना प्रदेश प्रमुख बने। माइती नेपालकी संस्थापक अनुराधा कोइराला पहिलो प्रदेश प्रमुख बनिन्। उनी २०७४ माघ २ गते तत्कालीन ३ नम्बर प्रदेशको प्रदेश प्रमुख नियुक्त भएकी हुन्। तत्कालीन केपी शर्मा ओली नेतृत्वको सरकारले २०७६ कात्तिक १८ गते उनलाई पदमुक्त गरी विष्णुप्रसाद प्रसाईंलाई प्रदेश प्रमुख नियुक्त गरे। हालका प्रधानमन्त्री शेरबहादुर देउवाले प्रसाईंलाई पदमुक्त गरी २०७८ भदौ ४ गते यादवचन्द्र शर्मालाई प्रदेश प्रमुख बनाए। पाँच वर्षको अवधिमा बागमती प्रदेश भनी प्रदेशको नामकरण गर्नुको साथै हेटौंडालाई स्थायी राजधानी तोकियो। सरकारले केही कानुनहरू निर्माण गरेको छ। ५७ वटा ऐन बनेको छ भने १४ वटा संशोधन भएको छ। प्रदेश सरकारले जारी गरेको १० अध्यादेशमध्ये ४ वटा प्रदेशसभाबाट प्रतिस्थापन भएको छ। यस अवधिमा प्रदेश मन्त्रिपरिषद्ले स्वीकृत गरेको २१ नियमावली, २ विनियमावली र ३ वटा निर्देशिकामध्ये ७ नियमावली, १ विनियमावली र एउटा निर्देशिका संशोधन भएको छ। स्वीकृत भएका ३५ कार्यविधिमध्ये ६ वटा संशोधन र ४ वटा खारेज भएको आन्तरिक मामिला तथा कानुनमन्त्री कृष्णप्रसाद शर्मा खनालले बताए। प्रदेशमा बनेका ५ वटा मापदण्डमध्ये एउटा संशोधन भएको छ। त्यस्तै, जारी भएका ८ आदेशमध्ये २ वटा संशोधन र २ वटा खारेज भएका छन्। यसरी बागमती सरकारले १२१ वटा कानुन निर्माण गर्यो भने प्रदेशमा संशोधनसहित १७३ वटा कानुन बनेको छ। सरकारले यो अवधिमा आफ्नै भौतिक संरचना निर्माण गर्न सकेन। डेरामा मन्त्रालय तथा विभिन्न मातहतका कार्यालय सञ्चालन गर्दै आएको सरकारले चालू आर्थिक वर्षमा भने हेटौंडा उपमहानगर१७ मा करिब ५५ बिघा सरकारी जग्गा प्राप्तिका लागि संघीय सरकारसमक्ष प्रस्ताव पेस गरिएको मुख्यमन्त्री पाण्डेले बताए।"
काठमाडौंको थलीमा झुण्डिएको अवस्थामा युवक मृत फेला,काठमाडौं : कागेश्वरी मनोहरा नगरपालिका५ मा एक युवक झुण्डिएको अवस्थामा मृत फेला परेका छन्। बिहीबार बिहान थलिस्थित वन बाटिकामा करिब २४२५ वर्षका एक युवक रुखमा झुण्डिएको अवस्थामा मृत फेला परेको महानगरीय प्रहरी प्रभाग सिनामंगल थलीले जनाएको छ। प्रहरीका अनुसार बिहान पानी लिन जाँदा स्थानीयले युवकलाई झुण्डिएको अवस्थामा देखेपछि प्रहरीलाई खबर गरेका थिए। जानकारी पाएलगत्तै प्रहरी घटनास्थलमा पुगेको हो। मृतक युवकको पहिचान हुन बाँकी छ। घटनास्थलमा चस्मासमेत फेला परेको छ। अनुसन्धानपछि घटनाबारे थप विषय खुल्ने प्रहरीको भनाइ छ। प्रहरीले घटनास्थलको अनुसन्धान र मुचुल्का उठाउँदैछ।
सर्वनाममा दुई युगको संवाद,"काठमाडौ : हामी प्रायः विगत र भविष्यको चिन्ता गर्छौं । तर, वर्तमानमा बाँच्न बिर्सिन्छौं। यस्तै प्रश्न र उत्तरको खोजी गर्दैै काठमाडौंको कालिकास्थानमा अवस्थित सर्वनाम थिएटरमा नाटक समय : दुई युगको संवाद मञ्चन सुरु भएको छ। सर्वनामकै १८औं ब्याचका प्रशिक्षार्थी समूहको प्रस्तुति र निर्देशनमा तयार पारिएको नाटकको लेखन १८औं ब्याचका प्रशिक्षार्थी सुजता पन्तले गरेकी हुन्। नाटकको सुरुवातमा घडीको सुइको छकछक छकछक आवाज बजिरहन्छ र पृष्ठभूमिमा महिलाको आवाज आउँछ, म समय हुँ, म तिम्रो भूत हुँ, म तिम्रो वर्तमान पनि हुँ र तिम्रो भविष्य पनि हुँ। लामो हाँसो पश्चात् विश्वभर फैलिएको कोरोना महामारीको समयलाई प्रतिकात्मक रूपमा प्रस्तुत गरिएको छ। नाटकमा सन २०२० र १९४० बिचको सम्वाद देखाउन खोजिएको छ। यो सम्वादमा गान्धी, हिटलर, चार्ली र आइन्स्टाइन उपस्थित हुन्छन् र आआफ्नो तर्क प्रस्तुत गर्छन्। नयाँ युगमा भने एक टेलिभिजन कार्यक्रममा वैज्ञानिक, नेता, साधु र ज्योतिषबीचमा बहस चलिरहन्छ। यो युगको सबैभन्दा बलवान समय हो। समयअनुसार र सोही समयमा घटेका घटनामार्फत नै हामीले सही र गलत ठम्याउँछौं। यो नाटकले त्यही मियोलाई समाएर वर्तमानको महत्वलाई दर्शाउने प्रयत्न गरेको छ। इतिहासका महान् पात्र र तिनले गरेका कामहरूबाट वर्तमानलाई चिहाउने प्रयत्न यो नाटकले गरेको छ। प्रायः हामी भूत र भविष्यको चिन्तामा वर्तमानमा बाँच्न बिर्सिन्छौँ, वर्तमान राम्रो भयो भने भूत र भविष्य आफै उत्कृष्ट हुनसक्छ भन्ने नाटकको मूलसार हो। सर्वनामले रंगमञ्च र यसप्रति रुचि भएकाहरूलाई प्रशिक्षण दिँदै आएको छ। सर्वनामका संस्थापक तथा निर्देशक अशेष मल्लले नेपाली रंगमञ्चमा कुनै पनि रंगकर्मी बन्न चाहेका कलाकारहरूलाई मञ्च अभावका कारण आफू वञ्चित हुन नपरोस् भन्ने हेतुका कारण यो प्रशिक्षण निरन्तर चलाएको बताए। नेपाली रंगमञ्चमा मौलिक कथा, लेखक र निर्देशक पनि जन्मिउन भन्ने आफ्नो चाहना हो। यो नाटकमार्फत नेपाली रंगमञ्चमा एउटा ईटा थपिएको छ, उनले भने। सर्वनामको तीन महिने बन्द प्रशिक्षण र करिब दुई महिनाको तयारीपश्चात् निर्माण गरिएको नाटकको मञ्चमा अमन श्रेष्ठ, अञ्जना गर्तौला, उत्सव पौडेल, गौरव केसी, तिलक भण्डारी, वसन्तबहादुर खड्का, भुवन सापकोटा, मिलन शाक्य, युवराज थापामगर, राम दाहाल, सञ्जु तामाङ, सुजता पन्त र सुवास बस्याल छन्। नाटकमा संगीत परिचालन मनोज महर्जनले गरेका छन् र संगीत संयोजन कृपेश घिमिरे र मोहन अभिलाषीले गरेका हुन्।"
राउटेका सामान भक्तपुरका बजारमा,"भक्तपुर : दैलेखबाट आएका राउटेहरूले बुधबार भक्तपुरमा आएर जंगलमा आफूहरूले बनाएका सामानहरू बेचेका छन्। सहयोगीहरूका साथ तीन जनाको समूहमा आएका उनीहरूले भक्तपुरको प्रसिद्ध पाँंच तले मन्दिरअघि फुटपाथमा आफूहरूले बनाएका सामान बेचेका हुन्। उनीहरूले बनाएका काठका विभिन्न सामानहरू किन्न उपभोक्ताको भीड लागेको थियो। काठबाट बनेका सन्जुक, डाडु, पन्यु, पिर्कालगायतका सामानहरू उनीहरूले बेचेका थिए। न्यूनतम २५० देखिका सामान थिए। सामान बिक्रीमा बसेका युवा राउटे दीपक शाहीले जनता पाल्न आफूहरू सहरमा सामान बेच्न पुगेको बताए। उनका अनुसार गाउँका १४४ जनाको राउटेका जीवन निर्वाहका लागि सामानहरू बेच्न आएका हुन्। गाउँंकै उही १४४ जनाले बनाएका सामानहरू बेच्न आफूहरू सहर पसेको उनले बताए। उनीहरूले ती सामानहरू एउटा गाडीमा राखेर ल्याएका थिए। बिहानभरिमा उनीहरूले झण्डै सबै सामानहरू बेच्न भ्याएका थिए। बिहान झण्डै ७ बजेतिर पसल थापेका उनीहरू ११ बजेतिर झण्डै सबै सामानहरू बेचेर हिँडेका थिए। उनीहरूका अनुसार बिहीबार उनीहरूले त्यस्ता सामानहरू काठमाडौंमा बेच्ने छन्। उनीहरूको सामान सहरमा बेच्नका लागि एक गैरसरकारी संस्थाले समन्वयको भूमिका खेलिदिएको बताइएको छ। ती ३ राउटेलाई ल्याएर सामान बेच्न लगाइएको थियो।"
नेकपा बहुमतसहित चार पार्टीले आगामी निर्वाचन बहिष्कार गर्ने,"काठमाडौं : आगामी प्रतिनिधि सभा तथा प्रदेश सभाको निर्वाचन चार पार्टीले बहिष्कार गर्ने भएका छन्। मंसिर ४ गते हुने निर्वाचनलाई नेपाल कम्युनिस्ट पार्टी (बहुमत), नेपाल कम्युनिस्ट पार्टी (क्रान्तिकारी माओवादी), नेपाल कम्युनिस्ट पार्टी (मसाल) केन्द्रीय समन्वय समिति र माओवादी कम्युनिस्ट पार्टी नेपालले बहिष्कार गर्ने भएका हुन्। नेकपा बहुमत पार्टीका प्रवक्ता सुदर्शनले चार वटा पार्टीले संयुक्त रूपमा दलाल पुँजीवादी सत्ताको रक्षाका लागि आगामी मंसिर ४ गते गर्ने भनिएको प्रदेश र सङ्घको निर्वाचन खारेज, बहिष्कार गर्ने निर्णयमा पुगेको जानकारी दिए। उनीहरुले निर्वाचनलाई कथितको संज्ञा दिएका छन्। मंसिर ४ गते तय भएको निर्वाचनका लागि शनिबार रातिबाट प्रतिनिधि तथा प्रदेश सभाको पाँच वर्षे कार्यकाल समाप्त भएसँगै नेपाल नयाँ निर्वाचन प्रक्रियामा गएको छ। निर्वाचन आयोगको कार्यतालिका अनुसार राजनीतिक दलहरुले आइतबार र सोमबार समानुपातिक निर्वाचन प्रणालीतर्फ उम्मेदवारको बन्दसूची पेस गरेका छन्। नेपालले मिश्रित निर्वाचन प्रणाली अवलम्बन गरेकाले संघीय संसद अर्थात प्रतिनिधि सभामा प्रत्यक्ष निर्वाचन प्रणालीबाट १६५ जना र समानुपातिक निर्वाचन प्रणालीबाट ११० जना निर्वाचित हुनेछन्। प्रत्यक्ष निर्वाचन प्रणाली तर्फको उम्मेदवार मनोनयन असोज २३ गतेदेखि सुरु हुने निर्वाचन आयोगले जनाएको छ।"
किन गरिरहेछन् संविधान उल्लंघन ?,"काठमाडौं : संविधानको धारा ११३ (४) राष्ट्रपतिले कुनै विधेयक सन्देशसहित फिर्ता गरेमा त्यस्तो विधेयकमाथि दुवै सदनले पुनर्विचार गरी त्यस्तो विधेयक प्रस्तुत रूपमा वा संशोधनसहित पारित गरी पुन : पेस गरेमा त्यसरी पेस भएको १५ दिनभित्र राष्ट्रपतिले प्रमाणीकरण गर्नेछ। संविधानको धारा ८१ राष्ट्रपतिलाई जानकारी दिने : प्रधानमन्त्रीले देहायका विषयहरूमा राष्ट्रपतिलाई जानकारी गराउनेछ : (ख) संघीय संसद्मा पेस गरिने विधेयक संविधानको धारा १०१ (६) उपधारा (२) बमोजिम महाभियोगको कारबाही प्रारम्भ भएपछि नेपालको प्रधानन्यायाधीश वा सर्वोच्च अदालतका न्यायाधीश, न्यायपरिषद्का सदस्य, संवैधानिक निकायका प्रमुख वा पदाधिकारीले त्यस्तो कारबाहीको टुंगो नलागेसम्म आफ्नो पदको कार्यसम्पादन गर्न पाउने छैन। संविधानको धारा ९१ (६) देहायको अवस्थामा प्रतिनिधिसभाको सभामुख वा उपसभामुखको पद रिक्त हुनेछ : (क) निज प्रतिनिधिसभाको सदस्य नरहेमा, तर, प्रतिनिधिसभा विघटन भएको अवस्थामा आफ्नो पदमा बहाल रहेका प्रतिनिधिसभाका सभामुख र उपसभामुख प्रतिनिधिसभाका लागि हुने अर्को निर्वाचनको उम्मेदवारी दाखिल गर्ने अघिल्लो दिनसम्म आफ्नो पदमा बहाल रहनेछन्। ००० संविधानका यी व्यवस्था राष्ट्रपति, प्रधानमन्त्री, प्रधानन्यायाधीश र सभामुख कसैले पनि पालना गरेका छैनन्। संघीय संसद्ले पुन : पेस गरेको नागरिकता विधेयक १५ भित्र राष्ट्रपति विद्यादेवी भण्डारीले प्रमाणीकरण गरिनन्। प्रधानमन्त्री शेरबहादुर देउवाले राष्ट्रपतिलाई संवैधानिक व्यवस्थाअनुसार पहिल्यै जानकारी गराएनन्। महाभियोग नटुंगिए पनि निलम्बित प्रधानन्यायाधीश चोलेन्द्रशमशेर जबरा अदालत प्रवेश गर्ने प्रयासमै छन्। सभामुख अग्निप्रसाद सापकोटा पद सकिए पनि नियमित रूपमा काम गरिरहेका छन्। पूर्वसभामुख दमननाथ ढुंगाना संविधान सर्वोपरी नभई सत्ता स्वार्थ हावी भएको टिप्पणी गर्छन्। नागरिकता विधेयकलाई लिएर राष्ट्रपति र सरकार प्रमुख (प्रधानमन्त्री)बीच नै द्वन्द्वजस्तो देखियो, पूर्वसभामुख ढुंगाना भन्छन्, पूर्वाग्रहबाट सुरु भयो। तत्कालीन प्रधानमन्त्री केपी शर्मा ओलीले प्रतिनिधि बिघटन गरेपछि सुरु भएको पूर्वाग्रहको लामो शृंखला छ। यो पूर्वाग्रह धेरै झ्यांगिसकेको छ। अहिले त घैंटको मूल फुटेको मात्र हो। सर्वोच्च अदालतका पूर्वन्यायाधीश बलराम केसी राष्ट्रपतिबाट संविधानको धारा ११३ (४), (५) मात्र होइन धारा १ (२), धारा ४८ र ७१ उल्लंघन भएको बताउँछन्। राष्ट्रपति विद्यादेवी भण्डारीले नागरिकता विधेयक प्रमाणीकरण नगरेपछि त्यसको समर्थनमा काठमाडौंमा एमालेनिकट युवा संघको प्रदर्शन। तस्बिर : अशोक दुलाल वरिष्ठ अधिवक्ता एवं पूर्वमहान्यायाधिवक्ता रमेश बडाल र सभामुख अग्निप्रसाद सापकोटाको पद असोज १ गते गइसकेको बताउँछन्। सभामुखको मात्र रहने भन्ने हुँदैन, वरिष्ठ अधिवक्ता बडाल भन्छन्। बडालका अनुसार राष्ट्रपतिबाट पुनर्विचारका लागि सन्देशसहित पुन : सदनमा फिर्ता भएपछि सरकार प्रत्येक विषयमा अध्ययन, अनुसन्धान र विश्लेषणमा पुग्नुपथ्र्यो। सरकारबाट संविधानको धारा ११३ (४)को प्रावधानको ठाडो उल्लंघन भएको उनको ठम्याइ छ। भन्छन्, यो विषय संसद्मा छलफल हुनुअगावै राष्ट्रपतिको सन्देशलाई बेवास्ता गरी जबर्जस्ती विधेयक पारित गर्ने गठबन्धनको निर्णयबाट संविधान मिच्ने प्रक्रिया सुरु भएको हो। राष्ट्रपतिले नागरिकता विधेयक रोकेको विरोधमा बुधबार जसपा कार्यकर्ताले वीरगन्जमा गरेको प्रदर्शन। तस्बिर : क्रान्ति शाह धारा ११३ (४) अनुसार राष्ट्रपतिबाट फिर्ता भएको विधेयकमाथि दुवै सदनले पुनर्विचार गरी विधेयक प्रस्तुत रूपमा वा संशोधनसहित पारित गर्नुपर्नेमा सो हुन नसकेको बडाल बताउँछन्। राष्ट्रपतिले पुनर्विचारका लागि विधेयक सदनमा फिर्ता पठाएपछि संशोधनको मौका दुवै सदनमा कुनै सदस्यलाई दिइएन। संशोधनको मौका नदिइएको हुँदा सो विधेयक पारित गर्ने क्रममा संविधान र कानुनको गम्भीर उल्लंघन भएको छ, उनी भन्छन्। उनका अनुसार प्रक्रियागत तथा सारवान रूपमा संविधानको उल्लंघन भएको अवस्थामा राष्ट्रपति भण्डारीबाट विधेयक पारित हुनुहुँदैन। संविधान र कानुनबमोजिम पारित भएको विधेयकमा मात्र राष्ट्रपतिले प्रमाणीकरण गर्नु अनिवार्य हुन्छ, उनी भन्छन्, संविधानले राष्ट्रपतिलाई संविधानको पालना र संरक्षण गर्ने कर्तव्य सहितको जिम्मेवारी दिनुको अर्थ नै राष्ट्रपतिसँग संविधान र कानुनविपरीतको कुनै काम रोक्ने अन्तरनिहित अधिकार रहन्छ भन्ने नै हो। कसले जोगाउने संविधान ? पूर्वसभामुख ढुंगाना संवैधानिक प्रक्रियाबाट जिम्मेवारीमा पुगेकाहरूले नै जिम्मेवारी पूरा गर्नुपर्ने बताउँछन्। राष्ट्रपति र प्रधानमन्त्रीबीच नै संवादको स्थिति देखिएन, उनी भन्छन्, संविधान जोगाउने जिम्मेवारी राष्ट्रपति, सरकार, सांसद र आमजनताको हो। सामूहिकता लिएर बचाउने हो। जो रक्षक हो त्यहीं भक्षक भएको अवस्था छ। पूर्वकानुनमन्त्री नीलाम्बर आचार्य सार्वभौमसत्ता र राजकीय सत्तानिहित रहेका जनतामाथि संविधान जोगाउने अभिभारा रहेको बताउँछन्। नजिकिँदो निर्वाचनतर्फ संकेत गर्दै पूर्वकानुनमन्त्री आचार्य भन्छन्, नेपाली जनताले नै संविधान जोगाउने उपाय निकाल्छन्। नागरिकता विधेयक प्रमाणीकरण गर्न राष्ट्रपतिद्वारा अस्विकार के हुन्छ अब नागरिकता विधेयक ? प्रतिनिधिसभाको कार्यकाल समाप्त भएकाले नागरिकता विधेयक निस्क्रिय भयो : संविधानविद् सत्ता गठबन्धनले भन्यो  राष्ट्रपतिको कदम संवैधानिक व्यवस्थामाथि प्रहार राष्ट्रपतिलाई विवादमा नतान्न गठबन्धनलाई युवा संघको चेतावनी राष्ट्रपतिको कदमले संविधानमाथिको खतरा बढ्यो : पूर्व राष्ट्रपति यादव राष्ट्रपतिको कदमविरुद्ध गठबन्धन निकट विद्यार्थी संगठनले आन्दोलन गर्ने"
अरूको काम देखाएर लिए २३ लाख,"रामेछाप : रामेछापमा एउटा आयोजनाको काम गरेर अर्को योजनाको पैसा लिएको तथ्य सार्वजनिक भएको छ। जिल्लाको खाँडादेवी गाउँपालिका९ पिंखुरीस्थित बेसिटोल सिँचाइ आयोजनामा अर्को समितिले गरेको कामको तस्बिर देखाएर फरक समितिले २३ लाख भूक्तानी लिएको पाइएको हो। गाउँपालिका र जिल्ला सिंचाइ कार्यालय रामेछापबाट फरकफरक सम्झौता हुने गरी क्रमशः २० लाख र ३२ लाख बजेट परेकोमा पालिकाबाट सम्झौता भइ उपभोक्ता समितिले काम गरेको थियो। तर, जिल्ला सिंचाइ कार्यालय रामेछापबाट परेको रकम उपभोक्ता समितिले काम नै नगरी पालिकाको बजेटबाट भएको कामको फोटो देखाएर २३ लाख भूक्तानी लिएको खुलासा भएको हो। लगत्तै, जिल्ला सिंचाइ कार्यालय मन्थलीका इन्जिनियर दिवाकरप्रसाद नेतृत्वको टोलीले अनुगमन गरेको छ। अनुगमनमा गएको टोलीले उक्त काम पालिकाबाट सम्झौता भएर भएको, जिल्ला सिंचाइ कार्यालयबाट सम्झौता भएर हुनुपर्ने काम नभएको, जिल्ला सिंचाइ कार्यालयमा सम्झौता गर्न बनेको गणेश भण्डारी अध्यक्ष, शेरबहादुर भण्डारी सचिव र चुडाराज भण्डारी कोषाध्यक्ष रहेको उपभोक्ता समितिले काम नगरेको र कोषाध्यक्ष चुडराज भण्डारीले अर्को समितिले गरेको कामको फोटो देखाएर दुइपटक गरी २३ लाख भूक्तानी लिएको ठहर गरेको छ। यसैबीच, वडाध्यक्ष अक्कलबहादुर भण्डारीको अध्यक्षतामा एउटा बैठक बसी अर्कै समितिले गरेको कामलाई आफ्नो समितिले गरेको भन्दै जिल्ला सिंचाइ कार्यालयबाट झुक्याएर २३ लाख भूक्तानी लिने चुडराज भण्डारीलाई कारबाहीको दायरामा ल्याउने निर्णय पनि गरेको छ। जिल्ला सिंचाइ कार्यालय रामेछापका प्रमुख रामनरेश मण्डलले आफू अहिले बिरामी भएर आराम गरिरहेको कार्यालय आउनासाथ यसको बारेमा थप बुझेर प्रक्रियामा अगाडि बढाउने बताए। यस्तै, सरोज भण्डारी अध्यक्ष र सुवास भण्डारी सचिव रहेको समितिले काम सम्पन्न गरी पालिकाबाट भूक्तानी लिएका थिए। तर, पालिकाको लेखा शाखाले चेक फिर्ता गर्न अनुरोध गरेपछि बिहीबार उनीहरूले चेक फिर्ता गरे। वडाध्यक्षको अध्यक्षतामा र सिँचाई कार्यालयबाट प्रतिनिधि, स्थानीय सहितको बैठकले पालिकाले फिर्ता लिएको चेक उपभोक्ता समितिका अध्यक्ष सरोज भण्डारीलाई भूक्तानीका लागि दिने निर्णय पनि गरेको छ। खाँडादेवी गाउँपालिकाबाट २० लाखको सम्झौता गरेका सरोज भण्डारीलाई जति चिन्ता अहिले कसैलाई छैन। उनी भन्छन्, मलाइ त ठूलै गिरोहले सिध्याएको जस्तो भएको छ। एकातिर मजदुरको बेहाल छ भने अर्कोतिर चुडाराज भण्डारीको कारण सामाजिक प्रतिष्ठा समेत अफ्ठ्यारोमा परेको छ। दसैँको बेलामा समेत काम गरेका मजदुरले पारिश्रमिक नपाएपछि खाँडादेवी गाउँपालिकाले अग्रसरता देखाएको छ। आर्थिक अनियमितताको मुद्दा अख्तियारमा परिसकेको हुनाले छानबिनमा ढिला गर्नु नहुने पालिका अध्यक्ष ज्ञानकुमार श्रेष्ठले बताए। आफूले स्थलगत अनुगमन गर्दा पनि आयोजनामा अनियमितता भएको पाइएको र सम्बन्धित पक्षलाई बोलाएर मजदुरको पारिश्रमिक दिन निर्देशन दिएको पनि श्रेष्ठले जानकारी दिए। यदि मजदुरले पारिश्रमिक तत्काल नपाए न्यायका लागि सम्पूर्ण फाइल बोकेर अख्तियार जाने पनि अध्यक्ष श्रेष्ठको भनाइ छ। चाडपर्वको बेला पारिश्रमिक नपाउँदा मजदुर अलपत्र परेका छन् भने आयोजनाको काम नै नगरी भुक्तानी भइसकेको छ।"
२०० करोड क्लबमा ब्रह्मास्त्र,"मुम्बई (एजेन्सी) : बलिउड चलचित्र ब्रह्मास्त्र २ सय करोडको आँकडा पार गरेको छ। रणवीर कपुर आलिया, भट्ट स्टारर चलचित्रले रिलिजको १०औं दिनमा २ सय करोडको आँकडा पार गरेको हो। मिडिया रिपोर्टका अनुसार ब्रह्मास्त्रले भारतभर १६३० करोड आम्दानी गरेको छ। यससँगै चलचित्रले पछिल्लो १० दिनमा २१५५० करोड रुपैयाँ आम्दानी गरिसकेको छ। यस्तै विश्वव्यापी रुपमा रुपमा चलचित्रले ३२४८० करोड रुपैयाँ आम्दानी गरिसकेको छ। भारतीय सञ्चार माध्यमका अनुसार पहिलो साताको तुलनामा चलचत्रिले दोस्रो साता उत्साहपद रूपमा आम्दानी गरेको छ। बक्स अफिसमा उछाल ल्याइरहेको ब्रह्मास्त्रले यस वर्ष सर्वाधिक आम्दानी गर्ने चलचित्रको कीर्तिमान पनि बनाएको छ। यसअघि सन् २०२२ मा सर्वाधिक आम्दानी गर्ने चलचित्रको कीर्तिमान बनाएको द कस्मिर फाइल्सलाई ब्रह्मास्त्रले पछि छाडेको हो।"
स्कुल एक सपना,"नेताहरू ठूलाठूला कुरा गर्छन्। नेपालमा रेल कुदाउने कुरा गर्छन्। समुद्रमा नेपाली पानी जहाज चलाउने कुरा गर्छन्। आफ्नै स्याटेलाइट स्थापना गर्ने कुरा गर्छन्। गर्छन् नेपाललाई धनी बनाउने कुरा। जनताको जीवनस्तर माथि उठाउने कुरा पनि। तर, मकवानपुरकी मनीषा परियारको जीवनमा ती कुराको के अर्थ ? उनलाई त सबैभन्दा पिरलो नै स्कुल जानु र आउनु छ। त्योसँगै १ वर्षकी सानी बैनी प्रीतिलाई हेरविचार पनि गर्नु छ। बैनी पनि हेरविचार उनैले गर्नुपर्छ। अनि स्कुलमा सँगै नलगेर के गर्नु ? तर, आफैं सानी नानी मनीषालाई स्कुल जानै १ घन्टा पैदल हिँड्नुपर्छ। आमा रोजगारीको सिलसिलामा भारत छिन्। घरमा हजुरबाआमा पनि बिरामी छन्। वास्तवमा त्यसैले मनीषाको स्कुल सपना निकै कठिन छ। तै पढाइ छाडेकी छैनन्, चाहे स्कुल निकै टाढा किन नहोस्, तर पढ्ने लेख्ने धोको पूरा गर्ने लक्ष्य नजिक बनाइरहेकी छन्। मनवानपुरकै दमारस्थित सिमात खोलाको दृश्यले दिनहुँ त्यस क्षेत्रका नानीहरूको विद्यालय सपनाको तस्बिर देखाउँछ र उनीहरूको कष्टसाध्य यात्रा। कालभैरव प्राविमा पढ्न जाने दर्जनौं विद्यार्थी त्यो खोलामा सरलाई पर्खेर बस्छन्। सरले पालैपालो विद्यार्थी खोला तार्छन्। सर नआउँदाको दिन स्कुल जानै सपना अधुरै हुन्छ। अनि यस्ता बालबालिका लागि रेल के हो ? पानी जहाज के हो ? त्यसो त तुइन हटाएर पुल हाल्ने सपना नेपाल सरकारकै घोषणा हो, तर यी बालबालिकाका लागि न तुइन छ, न पुल। खासमा के हो भने सरकारहरू सधैं ठूला कुरा गर्छन्। तर, साना मसिना कुरामा पटक्कै ख्याल गर्दैनन्। त्यसैले मनीषा परियारहरूलाई स्कुल पनि एक सपना भएको छ। देशको सपना समृद्धिको छ। तर, दूरदराजका छोडौं देशको मूल राजमार्गको वरपरकै बालबालिकाहरूको आधारभूत शिक्षामा पहुँच पनि बडो कष्टसाध्य छ। मकवानपुरका दृश्यले हाम्रो राज्यले शिक्षामा गरेको हदैसम्मको बेवास्ता र हाम्रा राजनीतिकर्मीका सतही सपनामाथि ठूलो कटाक्ष त गरेकै छ, हाम्रो देशको हालत उदांगो पनि पारेको छ। हुन पनि ठूल्ठूला आयोजना र योजना बनाउने भनेर अर्बौं अर्ब बजेट छुटिन्छ। काम हुँदैन। तर, सरकार शिक्षामा सुकामोहोर गनेर पैसा दिन्छ। निकै रकमी प्रतीत हुन्छ शिक्षामा बजेट दिन सरकार। विश्वव्यापी मान्यता के हो भने सरकारहरूले कुल बजेटको २० प्रतिशत शिक्षामा विनियोजन गर्नुपर्छ। तर, नेपाल सरकारले छुट्याएको भनेको ११ प्रतिशत चानचुनमात्रै हो। त्यसैले हाम्रा सामुदायिक विद्यालयहरूको विजोग छ। विद्यालयहरूमा बालबालिकाको पहुँच पुग्न सकेको छैन। हुँदाहुँदा सरकार सामुदायिक विद्यालय थप्नुको साटो गाभ्ने नीति अख्तियार गर्छ। हुनेखानेका बच्चा निजी स्कुल जान्छन्। गरिखानेका बच्चा सामुदायिक विद्यालय जान्छन्। जब सामुदायिकमा बालबालिका थोरै हुन्छन्। अनि सरकार विद्यालय नै बन्द गरेर अर्काेमा गाभेको स्वाङ रच्छ। जति बालबालिका थिए, ती पनि विद्यालयबाट बञ्चित हुन्छन्। सामुदायिक विद्यालयको भौतिक र शैक्षिक स्तर सुधार गर्ने ध्यान सरकारले नदिएसम्म र यसमा लगानी नथपेसम्म मनीषा परियारहरूले स्कुल पुग्न घन्टौं हिँड्ने दिन बाँकी नै हुन्छ। अझ उनका जस्ता अभिभावकले देशमै रोजगारी नपाएर भारतमा मजदुरी गर्ने दिन बाँकी हुँदासम्म थुप्रै अभिभावकले बच्चाहरूलाई स्कुल पठाउने हिम्मत पनि जुटाउन सक्दैनन्। सरकारले शैक्षिक सत्र सु? हुने बेला भर्ना अभियान पनि चलाउँछ। त्यो अभियान चलाउनुअघि हेक्का राख्नुपर्ने कुराचाहिँ मनीषा जस्तै बालबालिकाहरूका लागि विद्यालयको पहुँच कसरी सजिलो बनाउन सकिन्छ ? खोला तर्ने पुल निर्माण पनि भर्ना अभियानसँग जोडिनुपर्छ। होइन भने त्यस्तो अभियान केवल देखावटीमात्रै हुन्छन्।"
किन गरिरहेछन् संविधान उल्लंघन ?,"काठमाडौं : राष्ट्रपतिले कुनै विधेयक सन्देशसहित फिर्ता गरेमा त्यस्तो विधेयकमाथि दुवै सदनले पुनर्विचार गरी त्यस्तो विधेयक प्रस्तुत रूपमा वा संशोधनसहित पारित गरी पुन : पेस गरेमा त्यसरी पेस भएको १५ दिनभित्र राष्ट्रपतिले प्रमाणीकरण गर्नेछ। संविधानको धारा ८१ राष्ट्रपतिलाई जानकारी दिने : प्रधानमन्त्रीले देहायका विषयहरूमा राष्ट्रपतिलाई जानकारी गराउनेछ :(ख) संघीय संसद्मा पेस गरिने विधेयक संविधानको धारा १०१ (६) उपधारा (२) बमोजिम महाभियोगको कारबाही प्रारम्भ भएपछि नेपालको प्रधानन्यायाधीश वा सर्वोच्च अदालतका न्यायाधीश, न्यायपरिषद्का सदस्य, संवैधानिक निकायका प्रमुख वा पदाधिकारीले त्यस्तो कारबाहीको टुंगो नलागेसम्म आफ्नो पदको कार्यसम्पादन गर्न पाउने छैन। संविधानको धारा ९१ (६) देहायको अवस्थामा प्रतिनिधिसभाको सभामुख वा उपसभामुखको पद रिक्त हुनेछ :(क) निज प्रतिनिधिसभाको सदस्य नरहेमा, तर, प्रतिनिधिसभा विघटन भएको अवस्थामा आफ्नो पदमा बहाल रहेका प्रतिनिधिसभाका सभामुख र उपसभामुख प्रतिनिधिसभाका लागि हुने अर्को निर्वाचनको उम्मेदवारी दाखिल गर्ने अघिल्लो दिनसम्म आफ्नो पदमा बहाल रहनेछन्। ००० संविधानका यी व्यवस्था राष्ट्रपति, प्रधानमन्त्री, प्रधानन्यायाधीश र सभामुख कसैले पनि पालना गरेका छैनन्। संघीय संसद्ले पुन : पेस गरेको नागरिकता विधेयक १५ भित्र राष्ट्रपति विद्यादेवी भण्डारीले प्रमाणीकरण गरिनन्। प्रधानमन्त्री शेरबहादुर देउवाले राष्ट्रपतिलाई संवैधानिक व्यवस्थाअनुसार पहिल्यै जानकारी गराएनन्। महाभियोग नटुंगिए पनि निलम्बित प्रधानन्यायाधीश चोलेन्द्रशमशेर जबरा अदालत प्रवेश गर्ने प्रयासमै छन्। सभामुख अग्निप्रसाद सापकोटा पद सकिए पनि नियमित रूपमा काम गरिरहेका छन्। पूर्वसभामुख दमननाथ ढुंगाना संविधान सर्वोपरी नभई सत्ता स्वार्थ हावी भएको टिप्पणी गर्छन्। नागरिकता विधेयकलाई लिएर राष्ट्रपति र सरकार प्रमुख (प्रधानमन्त्री)बीच नै द्वन्द्वजस्तो देखियो, पूर्वसभामुख ढुंगाना भन्छन्, पूर्वाग्रहबाट सुरु भयो। तत्कालीन प्रधानमन्त्री केपी शर्मा ओलीले प्रतिनिधि बिघटन गरेपछि सुरु भएको पूर्वाग्रहको लामो शृंखला छ। यो पूर्वाग्रह धेरै झ्यांगिसकेको छ। अहिले त घैंटको मूल फुटेको मात्र हो। सर्वोच्च अदालतका पूर्वन्यायाधीश बलराम केसी राष्ट्रपतिबाट संविधानको धारा ११३ (४), (५) मात्र होइन धारा १ (२), धारा ४८ र ७१ उल्लंघन भएको बताउँछन्। राष्ट्रपति विद्यादेवी भण्डारीले नागरिकता विधेयक प्रमाणीकरण नगरेपछि त्यसको समर्थनमा काठमाडौंमा एमालेनिकट युवा संघको प्रदर्शन। तस्बिर : अशोक दुलाल वरिष्ठ अधिवक्ता एवं पूर्वमहान्यायाधिवक्ता रमेश बडाल र सभामुख अग्निप्रसाद सापकोटाको पद असोज १ गते गइसकेको बताउँछन्। सभामुखको मात्र रहने भन्ने हुँदैन, वरिष्ठ अधिवक्ता बडाल भन्छन्। बडालका अनुसार राष्ट्रपतिबाट पुनर्विचारका लागि सन्देशसहित पुन : सदनमा फिर्ता भएपछि सरकार प्रत्येक विषयमा अध्ययन, अनुसन्धान र विश्लेषणमा पुग्नुपथ्र्यो। सरकारबाट संविधानको धारा ११३ (४)को प्रावधानको ठाडो उल्लंघन भएको उनको ठम्याइ छ। भन्छन्, यो विषय संसद्मा छलफल हुनुअगावै राष्ट्रपतिको सन्देशलाई बेवास्ता गरी जबर्जस्ती विधेयक पारित गर्ने गठबन्धनको निर्णयबाट संविधान मिच्ने प्रक्रिया सुरु भएको हो। राष्ट्रपतिले नागरिकता विधेयक रोकेको विरोधमा बुधबार जसपा कार्यकर्ताले वीरगन्जमा गरेको प्रदर्शन। तस्बिर : क्रान्ति शाह धारा ११३ (४) अनुसार राष्ट्रपतिबाट फिर्ता भएको विधेयकमाथि दुवै सदनले पुनर्विचार गरी विधेयक प्रस्तुत रूपमा वा संशोधनसहित पारित गर्नुपर्नेमा सो हुन नसकेको बडाल बताउँछन्। राष्ट्रपतिले पुनर्विचारका लागि विधेयक सदनमा फिर्ता पठाएपछि संशोधनको मौका दुवै सदनमा कुनै सदस्यलाई दिइएन। संशोधनको मौका नदिइएको हुँदा सो विधेयक पारित गर्ने क्रममा संविधान र कानुनको गम्भीर उल्लंघन भएको छ, उनी भन्छन्। उनका अनुसार प्रक्रियागत तथा सारवान रूपमा संविधानको उल्लंघन भएको अवस्थामा राष्ट्रपति भण्डारीबाट विधेयक पारित हुनुहुँदैन। संविधान र कानुनबमोजिम पारित भएको विधेयकमा मात्र राष्ट्रपतिले प्रमाणीकरण गर्नु अनिवार्य हुन्छ, उनी भन्छन्, संविधानले राष्ट्रपतिलाई संविधानको पालना र संरक्षण गर्ने कर्तव्य सहितको जिम्मेवारी दिनुको अर्थ नै राष्ट्रपतिसँग संविधान र कानुनविपरीतको कुनै काम रोक्ने अन्तरनिहित अधिकार रहन्छ भन्ने नै हो। पूर्वसभामुख ढुंगाना संवैधानिक प्रक्रियाबाट जिम्मेवारीमा पुगेकाहरूले नै जिम्मेवारी पूरा गर्नुपर्ने बताउँछन्। राष्ट्रपति र प्रधानमन्त्रीबीच नै संवादको स्थिति देखिएन, उनी भन्छन्, संविधान जोगाउने जिम्मेवारी राष्ट्रपति, सरकार, सांसद र आमजनताको हो। सामूहिकता लिएर बचाउने हो। जो रक्षक हो त्यहीं भक्षक भएको अवस्था छ। पूर्वकानुनमन्त्री नीलाम्बर आचार्य सार्वभौमसत्ता र राजकीय सत्तानिहित रहेका जनतामाथि संविधान जोगाउने अभिभारा रहेको बताउँछन्। नजिकिँदो निर्वाचनतर्फ संकेत गर्दै पूर्वकानुनमन्त्री आचार्य भन्छन्, नेपाली जनताले नै संविधान जोगाउने उपाय निकाल्छन्।"
अलमलमै बित्यो ५ वर्ष,"हेटौंडा : मुलुकमा संघीयताको पहिलोपटक अनुभव गरेको बागमती प्रदेशसभाको कार्यकाल सकिएको छ। प्रतिनिधिसभा र अन्य ६ वटा प्रदेशसभाको कार्यकाल पनि शनिबार रातिदेखि समाप्त भएको छ। निर्वाचन आयोगले प्रदेशसभा र प्रतिनिधिसभाको समानुपातिक निर्वाचन प्रणालीबाट हुने निर्वाचनका लागि उम्मेदवारको बन्दसूची पेस गर्ने अघिल्लो दिनबाट प्रदेशसभाको पहिलो कार्यकाल समाप्त भएको हो। संघीय संरचनापछि पहिलोपटक भएको निर्वाचनबाट गठित बागमती सरकारले ५ वर्षको अवधिमा ३ मुख्यमन्त्री र ३९ मन्त्री पाएको छ। प्रदेशको प्रथम मुख्यमन्त्रीका रूपमा २०७४ माघ २९ गते नेकपा एमाले संसदीय दलका नेता डोरमणि पौडेलले शपथ लिएका थिए। उनी २०७८ भदौ २ गते सरकारबाट बाहिरिए। पौडेल नेतृत्वको सरकारमा आन्तरिक मामिला तथा कानुनमन्त्री शालिकराम जम्कट्टेल, सामाजिक विकासमन्त्री युवराज दुलाल, भौतिक पूर्वाधार विकासमन्त्री केशव स्थापित, आर्थिक मामिला तथा योजनामन्त्री कैलाश ढुंगेल, उद्योग पर्यटन वन तथा वातावरणमन्त्री अरुण नेपाल र भूमि व्यवस्था कृषि तथा सहकारीमन्त्री दावा दोजेर् लामा भए। संसदीय मर्यादाविपरीत कार्य गरेको भन्दै मुख्यमन्त्री डोरमणि पौडेलले भौतिक पूर्वाधार विकासमन्त्री स्थापितलाई २०७५ कात्तिक १६ गते बर्खास्त गरेपछि करिब १ वर्ष आफैंले भौतिक मन्त्रालयको जिम्मेवारी सम्हालेका मुख्यमन्त्री पौडेलले २०७६ फागुन ५ गते रामेश्वर फुँयाल भौतिकमन्त्रीको जिम्मेवारी दिए। नेकपा फुटको असर बागमतीमा पनि देखियो। २०७७ फागुन २३ गते सर्वोच्च अदालतले एमाले र नेकपा माओवादी केन्द्रको एकता खारेज गरी पुरानै दलका रूपमा फर्काइदिएपछि मुख्यमन्त्री पौडेलले २०७८ वैशाख १५ गते मन्त्रिपरिषद् पुनर्गठन गरे। उनले केशवराज पाण्डेलाई आन्तरिक मामिला तथा कानुनमन्त्री, सरस्वती बस्नेतलाई सामाजिक विकासमन्त्री र डा रामकुमार अधिकारीलाई सामाजिक विकास राज्यमन्त्रीमा नियुक्त गरे। त्यस्तै, उद्योग पर्यटन, वन तथा वातावरणमन्त्री अरुण नेपालले राजीनामा दिएपछि सरेश नेपालले सो मन्त्रालयको जिम्मेवारी पाए। भदौ २ गते मुख्यमन्त्री पौडेल सरकारबाट बाहिरिएसँगै एमालेकै अष्टलक्ष्मी शाक्यले बागमतीको नेतृत्व सम्हालिन्। उनी नेकपालकै पहिलो महिला मुख्यमन्त्री हुन्। उनको नेतृत्वमा अजयक्रान्ति शाक्य आन्तरिक मामिला तथा कानुनमन्त्री, विजय सुवेदी सामाजिक विकासमन्त्री, केशवराज पाण्डे भौतिक पूर्वाधार विकासमन्त्री, रचना खड्का आर्थिक मामिला तथा योजनामन्त्री, शान्तिप्रसाद पौडेल उद्योग पर्यटन वन तथा वातावरणमन्त्री, चन्द्रबहादुर लामा भूमि व्यवस्था तथा कृषि सहकारी मन्त्री र प्रदिप कटुवाल स्वास्थ्य मन्त्री भए। उनले भौतिक पूर्वाधार राज्यमन्त्री जीवन खड्का, सामाजिक विकास राज्यमन्त्री जुनेली श्रेष्ठ, कृषि राज्यमन्त्री बद्री मैनाली, उद्योग पर्यटन राज्यमन्त्री सरस्वती बाटीसमेत गरी ४ राज्यमन्त्री थप गरिन्। शाक्य २०७८ कार्तिक ११ गते सरकारबाट बाहिरिइन्। एमाले विभाजनपछि नेकपा एकीकृत समाजवादीको नेतृत्वमा माओवादी केन्द्र, नेपाली कांग्रेस र जनता समाजवादीसमेतको संयुक्त सरकार गठन भयो। त्यसको कात्तिक ११ गते समाजवादीका राजेन्द्रप्रसाद पाण्डेले नेतृत्व सम्हाले। पाण्डेको सरकारमा आन्तरिक मामिला तथा कानुनमन्त्री कृष्णप्रसाद शर्मा खनाल, भौतिक पूर्वाधार विकासमन्त्री कृष्णलाल भँडेल, आर्थिक मामिला तथा योजनामन्त्री शालिकराम जम्कट्टेल, उद्योग वाणिज्य तथा आपूर्तिमन्त्री मिलनबाबु श्रेष्ठ, कृषि तथा पशुपंक्षी विकासमन्त्री बसुन्धारा हुँमागाईं, खानेपानी ऊर्जा तथा सिँचाइमन्त्री बसन्तप्रसाद मानन्धर भए। त्यस्तै, भूमि व्यवस्था सहकारी तथा गरिबी निवारणमन्त्री बलराम पौडेल, युवा तथा खेलकुदमन्त्री रन्तप्रसाद ढकाल, श्रम रोजगार तथा यातायातमन्त्री घनश्याम दाहाल, स्वास्थ्यमन्त्री निमा लामा, सामाजिक विकासमन्त्री कुमारी मोक्तान, संस्कृति तथा पर्यटनमन्त्री दीपेन्द्र श्रेष्ठ, वन तथा वातावरणमन्त्री विशाल खड्का भए। पाण्डेकै कार्यकालमा रजनी अमात्य, इन्द्रमाया गुरुङ, सन्तबहादुर प्रजा र कल्पना नेपाली राज्यमन्त्री भए। पूर्वमुख्यमन्त्री शाक्यले मन्त्रालय ७ बाट विस्तार गरी ८ वटा मन्त्रालय बनाइन्। हालका मुख्यमन्त्री पाण्डेले मन्त्रिमण्डल विस्तार गरी १४ वटा पुर्याएका छन्। पाँच वर्षको अवधिमा ३ जना प्रदेश प्रमुख बने। माइती नेपालकी संस्थापक अनुराधा कोइराला पहिलो प्रदेश प्रमुख बनिन्। उनी २०७४ माघ २ गते तत्कालीन ३ नम्बर प्रदेशको प्रदेश प्रमुख नियुक्त भएकी हुन्। तत्कालीन केपी शर्मा ओली नेतृत्वको सरकारले २०७६ कात्तिक १८ गते उनलाई पदमुक्त गरी विष्णुप्रसाद प्रसाईंलाई प्रदेश प्रमुख नियुक्त गरे। हालका प्रधानमन्त्री शेरबहादुर देउवाले प्रसाईंलाई पदमुक्त गरी २०७८ भदौ ४ गते यादवचन्द्र शर्मालाई प्रदेश प्रमुख बनाए। पाँच वर्षको अवधिमा बागमती प्रदेश भनी प्रदेशको नामकरण गर्नुको साथै हेटौंडालाई स्थायी राजधानी तोकियो। सरकारले केही कानुनहरू निर्माण गरेको छ। ५७ वटा ऐन बनेको छ भने १४ वटा संशोधन भएको छ। प्रदेश सरकारले जारी गरेको १० अध्यादेशमध्ये ४ वटा प्रदेशसभाबाट प्रतिस्थापन भएको छ। यस अवधिमा प्रदेश मन्त्रिपरिषद्ले स्वीकृत गरेको २१ नियमावली, २ विनियमावली र ३ वटा निर्देशिकामध्ये ७ नियमावली, १ विनियमावली र एउटा निर्देशिका संशोधन भएको छ। स्वीकृत भएका ३५ कार्यविधिमध्ये ६ वटा संशोधन र ४ वटा खारेज भएको आन्तरिक मामिला तथा कानुनमन्त्री कृष्णप्रसाद शर्मा खनालले बताए। प्रदेशमा बनेका ५ वटा मापदण्डमध्ये एउटा संशोधन भएको छ। त्यस्तै, जारी भएका ८ आदेशमध्ये २ वटा संशोधन र २ वटा खारेज भएका छन्। यसरी बागमती सरकारले १२१ वटा कानुन निर्माण गर्यो भने प्रदेशमा संशोधनसहित १७३ वटा कानुन बनेको छ। सरकारले यो अवधिमा आफ्नै भौतिक संरचना निर्माण गर्न सकेन। डेरामा मन्त्रालय तथा विभिन्न मातहतका कार्यालय सञ्चालन गर्दै आएको सरकारले चालू आर्थिक वर्षमा भने हेटौंडा उपमहानगर१७ मा करिब ५५ बिघा सरकारी जग्गा प्राप्तिका लागि संघीय सरकारसमक्ष प्रस्ताव पेस गरिएको मुख्यमन्त्री पाण्डेले बताए।"
नेपालको आर्थिक वृद्धि ४७ प्रतिशतमा : एडीबी,"काठमाडौं : सन् २०२३ मा नेपालको आर्थिक वृद्धि ४७ प्रतिशतमा सिमित रहने एसियाली विकास बैंक(एडीबी)ले जनाएको छ। सन् २०२२ को भन्दा आर्थिक स्थिति खस्किने एडीबीले प्रक्षेपण गरेको हो। बैंकले सन् २०२३ मा ५ प्रतिशत वृद्धिको प्रक्षेपण गरेको थियो। एडीबीले एसियन डेभलपमेन्ट आउटलुक (एडीओ) सार्वजनिक गर्दै सन् २०२२ मा नेपालको आर्थिक वृद्धि ५८ प्रतिशत हुने भनेको छ। चालु आर्थिक वर्षमा सरकारको ८ प्रतिशतको आर्थिक वृद्धि लक्ष्यको प्रक्षेपण गरेको छ। विश्वको सुस्ताएको अर्थव्यवस्था, रुसयुक्रेन युद्ध, मौद्रिक कडाइ र चीनको को शून्य कोभिड रणनीतिका लगाइएको नाकाबन्दीले नेपालको अर्थव्यवस्थालाई असर गर्ने भनिएको छ। २०२३ मा मुद्रास्फीति ६१ प्रतिशत हुने परिमार्जित अनुमान गरिएको छ। यस अघि एडीबीले नेपालको मुद्रास्फती ६२ प्रतिशत हुने भनेको थियो। २०२२मा भने नेपालको मुद्रस्फीती ६३ प्रतिशत कायम हुने उल्लेख छ। कोरोनापछि नेपालको पर्यटन लय फर्किएको प्रतिवेदनमा उल्लेख छ। पर्यटक आगमन पूर्वमहामारी स्तरमा फर्किन लागेको छ। नेपालसँगै माल्दिभ्स, आर्मेनिया, फिजी, जर्जिया र सिंगापुरमा पर्यटन आगमन बढ्दै गएको उल्लेख छ। यद्यपि तिनीहरू पूर्वमहामारीको स्तरभन्दा धेरै तल छन्। यस प्रतिवेदनले एसियाको आर्थिक विकासको पूर्वानुमानलाई परिमार्जन गरेको छ। सन् २०२२ को ५२ प्रतिशतबाट ४३ प्रतिशत र २०२३ का लागि ५३ प्रतिशतबाट ४९ प्रतिशतमा आर्थिक वृद्धि झर्ने भनिएको छ। पूर्वी एसिया र दक्षिण एसियामा सबैभन्दा धेरै गिरावट आएको छ। पूर्वी एसियाको वृद्धि २०२२ का लागि ४७ प्रतिशतबाट ३२ प्रतिशतमा परिमार्जन गरिएको छ। यस वर्ष दक्षिण एसियाको वृद्धि अघिल्लो प्रक्षेपणमा ७० प्रतिशतबाट ६५ प्रतिशतमा परिमार्जन गरिएको छ र २०२३ का लागि ७४ प्रतिशतबाट ६५ प्रतिशतमा परिमार्जन गरिएको छ। अपेक्षितभन्दा उच्च मुद्रास्फीति र मौद्रिक कडाइ, श्रीलंकाको सार्वभौम ऋण र सन्तुलनभुक्तानी संकटका कारणले भएको तीव्र संकुचनलाई आर्थिक वृद्धि घट्नुको कारण मानिएको छ। युक्रेनमा रूसी आक्रमणले यस क्षेत्रको अर्थतन्त्रलाई असर गरिरहेको छ, आपूर्ति अवरोध उच्च खाद्यान्न र ऊर्जा मूल्यहरू बढ्दै मुद्रास्फीतिमा दबाब परेको प्रतिवेदनमा उल्लेख छ। क्षेत्रीय मुद्रास्फीति प्रक्षेपण २०२२ का लागि ३७ प्रतिशतबाट ४५ प्रतिशत र २०२३ का लागि ३१ प्रतिशतबाट ४ प्रतिशतमा उक्लिने देखिएको छ। उच्च ऊर्जा र खाद्य मूल्यहरूका कारण मुल्यवृद्धि बढेको छ। विकासोन्मुख एसियामा मुद्रास्फीतिको दबाब विश्वका अन्य ठाउँको तुलनामा कम गम्भीर रहने अपेक्षा गरिएको छ। विकासशील एसियामा मुद्रास्फीति बढिरहेको छ। यस क्षेत्रको औसत मुद्रास्फीति दर जनवरीमा ३० प्रतिशतबाट जुलाइमा बढेर ५३ प्रतिशत पुगेको छ। यस स्तरमा, अमेरिका र यूरो क्षेत्रलगायत विकसित अर्थतन्त्रहरू र धेरै उदीयमान अर्थतन्त्रहरू भन्दा मूल्यको दबाब बढी रहेको छ। तर, यस वर्ष मुद्रास्फीतिमा भएको निरन्तर वृद्धिले क्षेत्रीय दरलाई २५ प्रतिशत बिन्दुभन्दा माथि धकेलिएको भनिएको छ।"
सरकारी पैसाको पाइपाइ हिसाब गर्नुपर्छ,"महालेखा परीक्षकको कार्यालयले सरकारी एवं सार्वजनिक निकायहरूको आर्थिक अनुशासन, पारदर्शिता, मितव्ययितामाथि हरेक वर्ष प्रश्न उठाएर प्रतिवेदन तयार गर्छ। तर, सम्बन्धित निकायहरू भने सुनेको नसुन्यै गर्छन्। किन त ? महालेखा परीक्षक टंकमणि शर्मा भन्छन्, अनियमितता नगर्ने गरी म काम गर्छु भन्ने सोच हरेक कर्मचारी र पदाधिकारीमा हुनुपर्यो। सोचमा परिवर्तन नआएसम्म थिति बस्न सक्दैन।) सरकारी कार्यालयको लेखा परीक्षणको अवस्था, बेरुजु र महालेखाले भोग्ने गरेका समस्याबारे अन्नपूर्णकर्मी सुनिता कार्कीले महालेखा परीक्षक शर्मासँग गरेको कुराकानीको सम्पादित अंश : सरकारी कार्यालयहरूको लेखापरीक्षण अवस्था के कस्तो छ ? सरकारी कार्यालयहरूको लेखापरीक्षणमा नियम, कानुन, विधि, प्रक्रियाको अध्ययन तथा विश्लेषण गरिन्छ। लेखापरीक्षण गर्दा ध्यान दिनुपर्ने ३१ वटा विषयमा ऐनमा स्पष्ट व्यवस्थ छ। तीमध्ये कतिपय विषय नीतिगत, वित्तीय व्यवस्था र वित्तीय सञ्चालनसम्बन्धी छन्। कतिपय ऐन, नियम तथा प्रक्रियाहरू पालना भए नभएको हेर्नुपर्ने सम्बन्धी छन्। र, कति कार्यसम्पादनका विषय पनि छन्। लेखापरीक्षण गर्दा ऐन, नियम, कानुन, क्षेत्रगत तथा मन्त्रालयगत कानुुनहरूलाई आधार बनाइन्छ। राष्ट्रिय योजना आयोगले बनाएको दीर्घकालीन योजना वा पञ्चवर्षीय आवधिक योजनालगायतका दस्तावेजको पनि विश्लेषण गरेर लेखापरीक्षण गरिन्छ। योसँगै सरकारको आर्थिक कार्यविधि उत्तरदायित्व ऐन २०७६, प्रदेश सरकारले बनाएका ऐनहरू, स्थानीय निकायले बनाएको ऐन लगायतलाई पनि लेखापरीक्षण गर्ने आधार मानिन्छ। मूलतः प्रत्येक वर्षको नीति कार्यक्रमले निर्दिष्ट गरेका नीति, त्यससम्बन्धी कार्यक्रम र बजेट तथा स्वीकृत भएका कार्यक्रमहरू आधार हुन्छन्। प्रदेश र स्थानीय तहको हकमा पनि नीति कार्यक्रमलाई आधार मानिन्छ। अझै पनि सबै सरकारी कार्यालयको लेखा परीक्षण त भएको छैन नि ! अघिल्लो आर्थिक वर्ष २०७७०७८ मा संघ, प्रदेश, स्थानीय तहका सरकार र संगठित संस्थाहरूको गरि ८६ खर्ब ८५ अर्ब रुपैयाँको लेखापरीक्षण भएको थियो। त्योमध्ये ३ हजार २ सय ८७ संघिय सरकार मातहतका कार्यालय छन। तिनीहरूको २८ खर्ब २० अर्बको लेखापरीक्षण भएको छ। यस्तै, प्रदेश मन्त्रालय र निकायका १ हजार १ सय ३१ कार्यालयको २ खर्ब ९९ अर्ब बराबरको लेखापरीक्षण भएको छ। स्थानीय तह (७५३) मध्ये यो वर्ष ७ सय ४४ वटाको र विगतका बाँकी ५५ वटाको गरि ७ सय ९९ स्थानीय तहको लेखापरीक्षण भएको छ। स्थानीय तहको १० खर्ब ५१ अर्बको लेखापरीक्षण भएको छ। यसैगरी विश्वविद्यालय, समितिहरू, प्रतिष्ठानहरू गरी ४ सय ४८ को २ खर्ब ६ अर्ब लेखापरीक्षण भएको छ। नेपाल सरकारको पूूर्ण स्वामित्व भएका ९३ सार्वजनिक संस्थानको ३१ खर्ब ५५ अर्ब रुपैयाँको लेखापरीक्षण भएको छ। त्योबाहेक परामर्श दिने ३१ कम्पनीको पनि ११ खर्ब ५२ अर्ब बराबरको लेखापरीक्षण भएको छ। लेखापरीक्षणका क्रममा तथ्यांक दिन सरकारी कार्यालयहरूले के कस्तो भूमिका निर्वाह गर्ने गरेका छन् ? लेखा परीक्षण गर्दा धेरै किसिमका समस्याहरू आउने गर्छन्। महालेखा परीक्षकका कार्यालयहरू प्रदेश र जिल्लामा छैनन्। काठमाडौंबाट नै कर्मचारी खटाएर लेखापरीक्षण गर्नुपर्छ। ६० औं प्रतिवेदनका लागि अहिलेदेखि नै कर्मचारीहरू स्थलगत रूपमा खटिसकेका छन्। दसैंअघि तथ्यांक संकलनको काम सक्ने तयारी भइरहेको हुन्छ। हामीसँग जम्मा ६ सय १३ जनशक्ति छ। त्यसमा पनि ४ सय जनामात्रै लेखापरीक्षणका लागि योग्य छन्। अपुग लेखापालहरू कन्ट्रयाकमा लिन्छौ। अहिले ८० टोलिमा करिब ३ सय ८५ कर्मचारी जिल्लामा खटिएका छन्। ५ सयभन्दा बढी कर्मचारी तथ्यांक संकलनमा खटिएका छन्। स्थानीय तहको पनि महालेखा परीक्षकबाट लेखापरीक्षण गर्नुपर्ने नियम छ। प्रदेशको संरचना पहिला थिएन। त्यसका पनि कार्यालयहरू थपिएका छन्। झन्डै २ हजार कार्यालयहरूको नयाँ काम थपिएको छ। अब अहिले अन द स्पटमा नै गएर खट्नुपर्ने अवस्था छ। आवश्यक कर्मचारी व्यवस्थापन गर्नुपर्ने कार्यालयको मुख्य चुनौती छ। अरू कठिनाई पनि छन कि ? लेखापरीक्षणका क्रममा भोग्ने भनेको भौगोलिक विकटता र प्राकृतिक बिपत्ति हो। वर्षाको समयमा बाटो घाटो बन्द हुने, बाढी पहिरो जाने कारणले पनि काम गर्न गाह्रो छ। अहिले ४६ जिल्लामा कर्मचारी खटेका छन्। एकैपटकमा सबै स्थानमा काम गर्न पनि सकिँदैन। हामीले फेजवाइज काम गर्छौं। उत्तरी हिमाल र पहाडी बेल्टको सुदूरपश्चिम, कर्णालीको माथिल्लो बेल्ट यो सबै काम पहिलो फेजमा गरिरहेका छौं। यी जिल्लामा काम सकेर दसैंअघि सबै कर्मचारी फर्किन्छन्। बाँकी ३१ जिल्लाका मुख्यतया तराई बेल्टमा दसैंतिहारपछि काम गर्छौं। काठमाडौं उपत्यकाको लेखापरीक्षण पनि दसैं तिहार पछि गर्छौं। यो पटक चुनावका कारणले थप असर पर्ने देखिन्छ। कर्मचारीहरू चुनावमा पनि खट्नुपर्ने हुन्छ। अघिल्लो आर्थिक वर्षदेखि आइटीको माध्यमबाट लेखापरीक्षण सुरु गरेका छौं। लेखा परीक्षणमा कुनै पनि पेपरको काम हुँदैन। आइटी सिस्टम सबै ठाउँमा प्रयोगमा ल्याउन पूर्वाधार चाहियो। कतिपय ठाउँमा विजुली हुन्न, कतिपय ठाउँमा इन्टरनेट हुन्न र कतिपय ठाउँमा जानेको मान्छे हुँदैनन्। हाम्रा सबै कर्मचारी पनि आइटीमा पोख्त हुंदैनन। यसका लागि आवश्यक प्रशिक्षण पनि दिइ नै रहेका छौं। सरकारी कार्यालयको सहयोग नि! सरकारी निकायमा पनि कतिपय ठाउँमा स्रेस्ता तयार भएको हुँदैन। कतिपय ठाउँमा कर्मचारीहरू नभेटिने, कतिपय ठाउँमा कार्यालय प्रमुखहरू फेला नपर्ने समस्या हुन्छन्। अडिट गर्दाको समस्या यी हुन्। साथै वित्तीय विवरणहरू र प्रमाणित गरेको कागजात नभएसम्म केमा अडिट गर्ने ? त्यो अर्को समस्या छ। केहिले तथ्यांकहरू दिन पनि आनाकानी गर्ने गर्छन्। महालेखाका अघिल्ला प्रतिवेदनहरूले नै सरकारी कार्यालयहरूको कामको प्रगति न्यून देखिन्छ। महालेखालेले सुझाव दिने तर कार्यान्वयन नहुने गरेको देखिन्छ नि ! लेखा परीक्षणमा सरकारी खर्च, विकास निर्माण, सेवा प्रवाहको स्थिति, राजस्व असुलीको स्थिति हेरिन्छ। अघिल्लो वर्ष पुँजीगत खर्च करिब ६४ प्रतिशत मात्रै भयो। अर्थात्, ३ खर्ब ५३ अर्ब छुट्ट्याइएकोमा २ खर्ब २९ अर्ब मात्रै खर्च भयो। १ खर्ब २४ अर्ब बाँकी नै रह्यो। वैदेशिक अनुदान पनि जति प्राप्त हुने भनेका थियौ, त्यति प्राप्त भएन। ५७ प्रतिशत मात्रै प्राप्त भएको छ। ऋण पनि ५० प्रतिशत जस्तो मात्रै प्राप्त भएको छ। राजस्व उल्लेखनीय रूपमा असुली भएको छ। करिब ९८ प्रतिशतको हाराहारीमा राजस्व उठेको छ। सेवा प्रवाहको सम्बन्धी कुरामा अपेक्षा गरेअनुसार सुधार भएको छैन। महालेखाले प्रत्येक बुँदामा सुझाव दिएको हुन्छ। जस्तो, अघिल्लो वर्ष १ लाख ६ हजार बुँदामा समेटेका थियौं। प्रत्येकमा के कारणले भयो, किन हुन सकेन र के गर्नुपर्छ भनेर सुझाव दिइएको हुन्छ। अन्य धेरै विषयमा पनि सुझाव दिइएको हुन्छ। भविष्यमा गर्नुपर्ने सुझाव भनेर खण्ड नै राखिएको छ र २० वटा विषयमा सुझाव दिइएको छ। जस्तो अर्थतन्त्र, बजेट योजना व्यवस्थापन, दिगो विकास, आयोजना व्यवस्थापन, स्रोत व्यवस्थापनमा वैदेशिक सहायता, राजस्व परिचालन, सार्वजनिक सम्पत्ति संरक्षण र उपयोग लगायतमा सुझाव दिइएको छ। अझ नयाँ परिवेश अनुसार संघियता कार्यान्वयन गर्ने विषय, संघ, प्रदेश र स्थानीय तहका विभिन्न निकायबीचको समन्वय, उनीहरूको वित्तीय व्यवस्थापन लगायतका विषय समेटेर पनि सुझाव दिएका छौं। हरेक वर्ष नै यसरी सुझाव दिने गरिन्छ। यी सुझावअनुसार कतिपय त सिस्टम नै परिवर्तन गर्नुपर्ने, ऐनहरू, नियम, कानुन विधि नै परिवर्तन गर्नुपर्ने पनि हुन्छन्। हरेक वर्ष बेरुजु बढ्दै गइरहेको छ। बेरुजु फछ्र्योटमा सरकारी कार्यालयको उदासीनता बढ्नुको कारण के पाउनु भएको छ ? महालेखापरीक्षकले हेर्ने भनेको संसद्ले, सरकारले बनाएको ऐन, नियम कानुनहरू, नीतिहरू, विधिहरू, प्रक्रियाहरू, योजनाहरू, कार्यक्रमहरू, बजेटअनुसार भए कि भएनन, भनेर हेर्ने हो। त्यसैको तुलना गर्ने हो। जे भनिएको थियो त्योभन्दा फरक देखियो भने त्यसलाई हामीले मिलेन भन्ने हो। पहिलो कुुरा त अनियमितता नहुने गरी कामकारबाही गर्छु भन्ने सोच हरेक कर्मचारीले बनाएर काम गर्नुपर्यो। त्यो गर्यो भने बेरुजु हुँदैन। र, सरकारी कार्यालयहरूले केके गर्नुपर्छ भन्ने कुरा आर्थिक कार्यविधि ऐनमा स्पष्टै व्यवस्था छ। योयो गर्नुपर्छ र महालेखाले हेर्दा यो यो हेर्छ भन्ने कुरा त्यहाँ उल्लेख छ। यी कुरालाई परिपालना गरियो भने बेरुजु कम हुन्छ। अहिलेको स्थिति के हो तभन्दा जति बेरुजु निस्किन्छ, त्योभन्दा कम फछ्र्योट हुने गरेको छ। २०७९ सालको प्रतिवेदनमा हेर्यो भने संघ, प्रदेश र स्थानीय तहको तीनै निकायको जोड्दा १ खर्ब १५ अर्ब बेरुजु थपिएको छ। त्योभन्दा अघिल्लो वर्ष १ खर्ब ३ अर्ब थपिएको थियो। त्यत्ति थपियो तर फछ्र्योट ५० अर्ब मात्रै भएको छ। ६५ अर्ब बढ्यो नि ! त्यसैले जति बढ्छ, त्योभन्दा बढ्ता फछ्र्योट गर्न सकियो भने घट्दै जाने हो। होइन भने घटाउन मुस्किल हुन्छ। अहिलेसम्म हेर्ने हो भने कुल बेरुजु ८ खर्ब २९ अर्ब भइसक्यो। अघिल्लो वर्ष ६ खर्ब ७५ अर्ब थियो। यसलाई वर्गीकृत गर्दै छुट्ट्याएर असुल गर्नुपर्यो। नियमित गर्नुपर्नेलाई नियमित गर्नुपर्यो। ऐन, नियम, कानुन, नीति, प्रक्रियाहरू नमिलेमा मिलाउनुपर्यो। दोहोरिन दिन भएन। यसो गरयौ भने सबै फछ्र्र्योट हुन्छ। पुराना बेरुजु फछ्र्र्योट गर्ने अभियान नै सुरु गर्नुपर्यो। हरेक वर्षको असुल गर्नुपर्ने करिब ३० प्रतिशत जति हुुन्छ। त्यो ठूलो समस्या होइन। तर, स्रेस्ता पेस नभएको, अनियमित भएको, विवरण नै नबनेको र सैद्धान्तिक तरिकाको बेरुजु धेरै छ। एकातिर पुँजीगत खर्च न्यून छ, अर्कोतिर बेरुजु बढिरहेको छ। यसले अर्थतन्त्रमा के कस्तो असर पारेको छ ? गत वर्ष १४ खर्ब ७५ अर्बको बजेटमा ११ खर्ब ९७ अर्ब खर्च भएछ। त्यो भनेको ८१ प्रतिशत खर्च भएछ। ८१ प्रतिशत खर्चमा पुँजीगत खर्च ६४ प्रतिशत मात्रै थियो। पुँजीगत खर्च भनेको विकासका लागि गरिने खर्च हो। पुँजीगत खर्च गर्दा गर्ने कामको राम्ररी अध्ययन र विश्लेषणहरू भएको छ र कामहरू अघि बढाउने गरी बजेटमा राखिएको छ भने यो खर्च हुन्छ। अन्यथा खर्च हुँदैन। तयारीको सिलसिलामा नै धेरै लामो समय खर्च हुने गरेको छ। ढिला नहोस् भनेर नै प्रत्येक वर्ष जेठको १५ गते नै संघिय सरकारले बजेट ल्याउने भनेको हो। यसको अर्थ भनेको जेठ १५ मा बजेट ल्याउने र असार मसान्तमा पास भइसक्छ भन्ने हो। जेजे गर्नुपर्ने भनेर बजेटमा परेका विषयहरू हुन्छन, सम्बन्धित निकायहरूले त्यसको तयारी असार मसान्तभित्र सकाउनुपर्छ। र, साउनको १ गतेदेखि आर्थिक वर्षको बजेट फटाफट खर्च हुन थाल्नुपर्ने हो। तर, अहिले पनि पहिलो चौमासिकसम्म तयारी भइसकेको हुँदैन। अनि दोस्रो चौमासिकमा बल्ल अलि अलि तयारी हुन्छ। तेस्रो चौमासिकमा गएर कामहरू गर्दा ढिला नै हुन्छ। अर्को भनेको ठेक्कापट्टा लागिसकेपछि हुने अधुरा कामहरू धेरै छन्। पुल, सडक, नहरहरू अधुरा नै छन् । कतिको डिजाइन नमिलेको कारणले अधुरा छन्, कतिको निर्माण व्यवसायी र सरकारी कर्मचारीहरूबीचको समन्वय नभएको कारण पनि हुँदोरहेछ। सरकारी निकायहरूले ठेक्कापट्टा लगाइसकेपछि आफ्नो जिम्मा सकियो र सबै ठेकेदारको जिम्मा भन्ने हिसाबले छोडिदिँदा त्यस्तो हुँदोरहेछ। नियमित रूपमा अनुुगमन गर्नुपर्यो। कार्यतालिका बनाएर त्यसको आधारमा गरिने विकासले मात्र काम पूरा हुन्छ। काम नै हुँदैन भने पुँजीगत खर्च कसरी हुन्छ। राजनीतिक प्रेसर भइदिए हुन्थ्यो। प्रेसर भए राजनीतिक संयन्त्रले झन् संवेदनशील भएर हेरेछ भन्ने हुन्थ्यो। प्रतिवेदन सार्वजनिक भइसकेपछि केहीकेही विषयहरू कतिपय पदाधिकारीहरूले चासो राखेको देख्छु म। प्रारम्भिक प्रतिवेदनमा पनि त्यति धेरै चासो हुँदैन। फाइनल प्रतिवेदन बनाउने बेलामा पनि प्रतिवेदनको सारांश जस्तो बनाएर सबै सचिवहरूलाई पठाइने गरिएको छ। त्यहाँबाट म आफैंले बोलाएर छलफल पनि गर्छु। त्यसो गर्दा पनि धेरै जसोले यसलाई संवेदनशील रूपमा लिनुहुन्न। अनि, त्यो विषय प्रतिवेदनमा पर्छ। अनि, लेखासमितिमा छलफलका क्रममा सार्वजनिक हुन्छु र उहाँहरू झल्यास्स हुने गर्नुहुन्छ। तर, मैले अहिलेसम्म राजनीतिक प्रेसरको सामना गर्नुपरेको छैन। प्रशासन संयन्त्रका मुख्य समस्या केके हुन् ? प्रशासन संयन्त्र वा प्रणाली सुधारका लागि के गर्न सकिन्छ ? हाम्रो सरकारी संयन्त्रमा योग्यताअनुसार नियुक्त भएका कर्मचारीहरू छन्। क्षमता पनि अब्बल छ। सेवा प्रवेशपश्चात् राष्ट्रियअन्तर्राष्ट्रिय ज्ञान सीपहरू पनि हासिल गरेका छन्। त्यसमा निखारता पनि आएको छ। तर, त्यो ज्ञान, सीप क्षमता, कार्यसम्पादनमा देखिएको छैन। नतिजामुखीभन्दा पनि प्रक्रियामुखी मात्र भयो। सरकारका पूर्वपदाधिकारीहरू, अहिलेका पदाधिकारीहरूलाई पनि मैले धेरैपल्ट भनेको छु, कर्मचारीतन्त्रबाट काम भएन। प्रधानमन्त्रीले निजामती सेवाको दिन सिंहदरबार आयोजित कार्यक्रममा पनि कर्मचारीतन्त्रले अपेक्षा गरेअनुसारको काम गर्न सकेन। राजनीति आउने र जाने हो स्थायी सरकारले जस्तो गर्नुपर्ने हो त्यस्तो काम गरेन भनेर प्रधानमन्त्रीले नै अभिव्यक्ति दिइसक्दा मैले हाम्रो सरकारी संयन्त्र छरितो छ, राम्रो छ, अब्बल तरिकाले काम गरिरहेको छ भन्दा त झुटा हुन्छ। गरेको छैनभन्दा पनि जसरी गर्नुपर्ने त्यसरी भएन। सरकारको कर्मचारी भनेको १० बजे अफिस आएर ५ बजे जाने र यो बीचमा जे जति गरिन्छ, त्यति गर्ने भन्ने छ। सरकारको सेवा त २४ सै घण्टा हो भनेर ऐन, नियममा पनि लेखिएको छ। लगाउनेले जति बेला पनि काम लगाउन सक्नुपर्यो। जसरी राजनीतिक परिवर्तन छिटोछिटो भयो, एउटा छलाङ मारेर आयो। तर, कर्मचारीतनत्रलाई त्योअनुसार अघि बढाउन सकिएन। तुलनात्मक रूपमा राजनीतिकर्मीहरू कर्मचारीभन्दा धेरै खट्छन्। चुनावको बेलामा झन् सास न बास हुन्छ। त्यो गति समात्नका लागि हाम्रो कर्मचारीतन्त्रले १० देखि ५ को काम गरेर सक्दैनन्। कर्मचारीतन्त्रलाई चुस्त र दुरुस्त बनाउनका लागि त्यही टाइपको प्रशिक्षण र जिम्मेवारीबोध पनि गराउनुपर्छ। बजेट राजस्वमुखी हुनु र उत्पादनमुखी नहुँदा कार्यसम्पादनमा कस्तो असर गर्छ ? बजेट राजस्वमुखी भन्दा पनि वितरणमुखी भएको छ। सरकारले लगानी गरिसकेपछि लगानीको प्रतिफल, राजस्वमा के योगदान हुन्छ, उत्पादन के बढ्छ, रोजगारी कति प्राप्त हुन्छ र जनताले प्रयोग गर्न सक्छ कि सक्दैनन्। यो नभएसम्म बजेट परिचालन भएर उपलब्धि हासिल हुन सक्दैन। संघ, प्रदेश र स्थानीय निकायको हेर्दा अनुदान धेरै गएको छ। सहकारीको नाममा, वैदेशिक संस्थाहरूको नाममा, व्यक्तिको नाममा अनुदान गएको छ। कुनै पर्यटनमा गएको छ कुनै कृषिमा, कुनै सिँचाइमा, कुनै शिक्षाको क्षेत्रमा गरेर विभिन्न क्षेत्रमा अनुदान गएको छ। अनुदान परिचालन गर्नु त ठीक छ तर त्यो अनुदानबाट के उपलब्धि भयो ? त्यो हेर्नु पर्यो। यसमा निगरानी र अनुगमन भने राम्रो भएको छैन। वैदेशिक सहायता तथा ऋणको रकम कहाँ र कसरी खर्च भइरहेको छ ? महालेखाले कसरी हेरेको हुन्छ ? वैदेशिक सहायता नीतिलाई अलिकति रिभ्यु गर्नेुपर्ने अवस्था छ। जहाँ अत्यन्त जरुरी हो, जहाँ हामीले विकास निर्माण गर्न सक्छौं, जहाँ सेवाहरू प्रभाव गर्न सक्छौं, त्यस्तो ठाउँमा मात्रै लिने गरी हुनुपर्ने हो। जेमा पायो त्यसमा वैदेशिक सहायता लिनुहुँदैन। वैदेशिक ऋण र सहायता आइसकेपछि बजेटमा सही तरिकाले समावेश गरेर खर्च हुनुपर्यो। कतिपय वैदेशिक दातृ निकायबाट आएका रकम बजेटमार्फत खर्च भएका छैनन्। अघिल्लो आर्थिक वर्षमा करिब १६ अर्ब जति वैदेशिक सहायता बजेटमा नै समावेश नभइकन खर्च भएको छ। यस्तोलाई बजेटमा ल्याउनुपर्यो। त्यसगरी करिब ६० प्रतिशत अनुदान परिचालन भएको छ भने करिब ५८ प्रतिशत ऋण परिचालन भएको छ। वैदेशिक ऋण वा सहायता वा आन्तरिकऋण चालु खर्चमा खर्च गर्नु भएन। सार्वजनिक ऋण भोलि गएर सबै नेपाली जनताको थाप्लोमा नै आउने हो। जुन, भोलि तिर्नुपर्ने हुन्छ। रकमान्तर र असारे विकासले आर्थिक अनुशासनमा के कस्तो असर गर्छ ? अघिल्लो वर्षको १४ खर्ब ७५ अर्बको बजेटमा ५ खर्ब ९७ अर्ब रुपैयाँ रकमान्तर भएको रहेछ। करिब ४० प्रतिशत रकमान्तर भएको रहेछ। असार महिनामा मात्रै ४३ अर्ब रकमान्तर भएको रहेछ भने अन्तिम हप्तामा ६ अर्ब रुपैयाँ रकमान्तर भएको छ। यो ठूलो रकम हो। रकमान्तर आफैंमा समस्या होइन। विनियोजन ऐनले यति प्रतिशतभन्दा रकमान्तर गर्न पाइँदैन भनेको छ। रकमान्तर गरेर जुन ठाउँमा सारिन्छ, खर्चको सुनिश्चितता र त्यसबाट के उपलब्धि भयो भन्ने हेर्नुपर्छ। रकमान्तरमा पनि असारमा नै खर्च भएको रकमको सुनिश्चिता गर्न कठिन छ। किनभने समयको अभावले, यसको हिसाब हेर्नका लागि अपनाइने विधि नै ३ महिना लाग्ने छ। तर, असारमा गएको पैसा सबै बेमुनासिब तरिकाले खर्च भयो भन्ने पनि होइन। वर्षभरि काम भएर त्यो समयमा भुक्तानी भएको पनि हुनसक्छ। कतिपय निकायले नै असारमा पैसा पठाउने व्यवस्था नगर्न भनेका पनि छन्। हामीले हरेक वर्ष लेखी नै रहेका हुन्छौं। सरकारले ध्यान दिन पर्ने देखिन्छ। रकमान्तर धेरै हुने भनेको बजेट बनाउँदा सबै कुरा एकिन गर्न नसकेर हो। बजेट बाहिरबाट आउने वैदेशिक सहायतलाई किन नियन्त्रण गर्न नसकिएको? यसले पनि आर्थिक अनुशासन उल्लंघन हुँदैन ? आफूखुसी दिने र खर्च गर्ने हुँदा ? पहिलो कुरा त, बजेटभित्र नपरेपछि त्यस विषयमा हेर्नै पाइएन। अडिट नै नभएकालाई पनि प्रतिवेदनमा समावेश त गरेका छौं। सरकारी संयन्त्रहरूमार्फत पनि कतिपय वस्तुगत सहायताहरूलाई बजेट बाहिरबाट लिइएको पाइएको छ। अहिले डोनर कमिटिहरू पनि अलिक बढि नै पारदर्शिता चाहने, नेपालको कानुनलाई परिपालना गर्न पाए हुन्थ्यो भन्नेमा लागेको देख्छु। एनजीओ आईएनजीओबाट गएको रकमको सुनिश्चिता छैन। मुलुकमा विकास हुन नसक्नुको पछाडि सार्वजनिक खरिद प्रक्रियालाई दोष दिने गरिन्छ नि! सार्वजनिक खरिदले नै विकास भएन भन्ने गरिन्छ। साना अफिसहरू जसको थोरै बजेट हुन्छ उनीहरूका लागि सार्वजनिक खरिदमा प्रवेश नै गर्न पर्दैन। १० लाखभन्दा तल सिधै खर्च गर्न सकिन्छ। मौजुदा सूचीबाट रुजु गर्न पाइन्छ। ठूला विकास निर्माणहरू सम्पन्न गर्नका लागि ५१० वर्ष लाग्छ भने तयारी गर्नका लागि १ डेढ वर्ष खर्च गर्नुपर्यो। खरिद ऐनले समयावधी धेरै लिन्छ, त्यसकारणले गर्दा विकास निर्माण गर्न समस्या भयो भनेर भनिन्छ। तर, खरिद ऐन सुरुबाट अन्तसम्म पढ्ने हो भने अझ प्रस्तावना पढ्ने हो भने आफैंलाई चित्त बुझ्छ। यो त ठीकै लेखेको रहेछ भनेर। सरकारी तवरबाट खर्च गर्ने भनेको राज्यको पैसा हो। जुन जनताबाट वा विदेशी ऋण सहायता ल्याएको हुन्छ। त्यसको त पाइ पाइको पारदर्शिता हुनपर्यो नि। खरिद, निर्माण वा परामर्शसम्बन्धी जे गर्दा पनि सबैको सहभागिता हुनपर्यो। यसमा प्रतिस्पर्धाको सुनिश्चितता हुनपर्यो। सार्वजनिक खरिदमा यी सबै हुनैपर्छ। यसको प्रक्रिया ३५, ४५, ९० दिन भनेको ठूला आयोजनाका लागि लामो समय होइन। एकै वर्षे आयोजनाका लागि पनि ३५ वा ४५ दिन कुन ठूलो कुरा भयो। सबै तयारी अघिल्लो आर्थिक वर्षमा सकायो भने साउन १ गते नै सूचना निकाले भदौको मध्यसम्म काम सुरु हुने भयो। तर, काम नै ढिला सुरु गर्ने अनि खरिदलाई दोष दिने चलन छ।"
नागरिकता विधेयक प्रकरण : गठबन्धनका दुई विकल्प,"काठमाडौं : राष्ट्रपति विद्यादेवी भण्डारीले नागरिकता विधेयक प्रमाणीकरण नगरेपछि सत्ता गठबन्धनले दुई विकल्प अघि सारेको छ। पहिलो, संविधानले तोकेको सीमाभित्र प्रमाणीकरण नगरेपछि स्वतः प्रमाणीकरण भएको मानिने भएकाले राजपत्रमा प्रकाशन गर्ने। अर्को, राष्ट्रपतिले संवैधानिक दायित्व पूरा नगरेकाले सर्वोच्च अदालतमा रिट लिएर जाने। यी दुवै विकल्प कानुनविद्ले पनि प्रतिक्रियाका रूपमा सार्वजनिक गरिरहेका थिए। कानुनी बाटोलाई पनि हेरेर विकल्पका रूपमा कानुन व्यवसायीले दिने सुझावका आधारमा गठबन्धन दल थप कसरी अघि बढ्ने भन्ने टुंगोमा पुग्ने एक नेताले जानकारी दिए। बालुवाटारमा बुधबार बिहान बसेको बैठकपछि गठबन्धनका चार दलले राष्ट्रपतिको कदम असंवैधानिक भएको निष्कर्षसहित विज्ञप्ति जारी गरेका थिए। गठबन्धनका शीर्ष नेताले अदालतमा रिट दायर गर्ने विषयमा बुधबारै कानुनविदको राय लिएका थिए। त्यस छलफलमा करिब १५ कानुनविद सहभागी थिए। सञ्चार तथा सूचना प्रविधिमन्त्री ज्ञानेन्द्रबहादुर कार्कीले राष्ट्रपतिको गैरसंवैधानिक कदमबाट संघीय संसद्को अपमान र अवमूल्यन भएको निष्कर्ष निकालिएको बताए। राष्ट्रपतिको कदमबाट एकातिर नागरिकता प्राप्त गरिसकेका नेपाली आमाबाबुका सन्तानले नेपाली नागरिकता प्राप्त गर्ने संवैधानिक हकबाट बञ्चित भएको, मन्त्री कार्कीले भने, अर्कोतिर संविधानसभाबाट निर्मित संविधानले व्यवस्था गरेको जनतामा निहीत सार्वभौमसत्ता, संवैधानिक सर्वोच्चता र लोकतान्त्रिक शासन व्यवस्थाका आधारभूत मूल्य मान्यतामा गम्भीर प्रहार भएको छ। माओवादी केन्द्र अध्यक्ष पुष्पकमल दाहालले विधेयक प्रमाणीकरण नगरेर राष्ट्रपतिले संविधान मिचेको आरोप लगाए। अब अदालत जानुपर्ने दाहालको भनाइ थियो। उनले बालुवाटारमा सञ्चारकर्मीसमक्ष भने, संविधानको व्याख्या गर्ने अधिकार अदालतलाई छ। अदालत जानकै लागि छलफलमा छौं। राष्ट्रपतिसँग प्रमाणीकरण नगर्ने कुनै छुट छैन। संविधान मिचेर उहाँले नागरिकता विधेयक प्रमाणीकरण नगर्ने काम गर्नुभयो। एकीकृत समाजवादी नेता झलनाथ खनालले राष्ट्रपतिलाई विधेयक रोक्ने अधिकार नभएको बताए। राष्ट्रपतिले संसद्ले पठाएको विधेयक प्रमाणीकरण गर्नेबाहेक अरू अधिकार हुँदैन। यो संसारको चलन हो। विधेयकका फरक मत छ भन्दैमा संसद्ले पारित गरेको विषयलाई राष्ट्रपतिले रोक्न मिल्दैन। अब उहाँसँग दुई विकल्प छ कि ठाउँ छोड्नुपर्यो कि प्रमाणीकरण गर्नुपर्यो। जनता समाजवादी पार्टी (जसपा) अध्यक्ष उपेन्द्र यादवले राष्ट्रपति गैरसंवैधानिक रूपमा अघि बढेकाले अब राजीनामा दिनुको विकल्प नभएको बताए। उनले एक कार्यक्रममा भने, विधेयकलाई फेरबदल गर्ने अधिकार केवल संसद्लाई छ। दोस्रो पटक पुनः दुवै सदनबाट स्वीकृत भइसकेको विधेयक प्रमाणीकरण नगरेर उहाँले संविधान उल्लंघन गर्नुभयो। उहाँको कारण मुलुकको शान्ति प्रक्रियामा समेत खलल पुर्याउँछ। अब उहाँले घुँडा टेक्नै पर्छ। प्रधानमन्त्रीको सरकारी निवास बालुवाटारमा बुधबार बिहान बसेको गठबन्धन दलको बैठकमा राष्ट्रिय जनमोर्चाका नेता सहभागी भएनन। सत्ता साझेदार दलका चार शीर्ष नेताले हस्ताक्षर गरेको विज्ञप्तिमा हस्ताक्षरसमेत गरेनन्। जनमोर्चाले राष्ट्रपतिको कदमलाई साथ दिएको छ। उक्त पार्टीका अध्यक्ष चित्रबहादुर केसीले नागरिकता विधेयकका विषयमा राष्ट्रपतिले उठाएको कदमप्रति कुनै चासो नभएको बताए। राष्ट्रपतिको कदमलाई मूल्यांकन गर्नुभन्दा पनि उक्त विधेयक खारेज हुनुपर्ने जनमोर्चाको तर्क रहेको केसीको भनाइ छ। केसीले जनमोर्चा नागरिकता विधेयक पारित हुनुहुँदैन भन्नेमा अडिक रहेको बताए। नागरिकता विधेयकका विषयमा हाम्रो पार्टीको सहमति छैन। नागरिकता विधेयक नै खारेज हुनुपर्छ भन्ने हाम्रो माग हो। राष्ट्रपतिजिले के गर्नुभयो त्यो उहाँको कुरा हो। विदेशीलाई वंशजको आधारमा नागरिकता दिन हुन्न भनेर हामीले निकै अघिदेखि बोल्दै आएका छौं, केसीले भने, गठबन्धन हौं हामी जुनसुकै कुरा मानेर जानुपर्छ भन्ने छैन। गठबन्धन भन्दैमा एमसीसीको विषयमा पनि सहमति नजनाएको उनले उल्लेख गरे। अर्को कुरा गठबन्धन भन्दैमा हरेक कुरालाई सहमति जनाउनुपर्छ भन्ने छैन। त्यसो हुँदा त एउटै पार्टी बनाए भैगयो, उनले भने, गठबन्धन प्रतिगमनका विरुद्ध हो। अहिले नागरिकता विधेयकमा सामेल छैनौं। वंशजको आधारमा विदेशीलाई नागरिकता दिने कुरामा कसरी सहमति जनाउन सकिन्छ ?"
अल्पसंख्यकमैत्री कानुन बनाउन माग,"विराटनगर : यौनिक तथा लैंगिक अल्पसंख्यकहरूले राज्यले बनाएको विभेदकारी नीति खारेज गर्नुपर्ने माग गरेका छन्। ब्लु डायमण्ड सोसाइटी नेपालद्धारा बुधबार विराटनगरमा आयोजित एक कार्यक्रममा बोल्दै उनीहरूले यस्तो माग गरेका हुन्। यौनिक तथा अल्पसंख्यक मैत्री कानुन निमार्ण गरि कार्यन्वयनमा ल्याउनुपर्ने उनीहरूको भनाइ छ। राज्यको विभेदकारी नीतिका कारण यौनिक तथा अल्पसंख्यकहरूको दैनिकी दिनदिनै कष्टकर बन्दै गएको उनीहरूले बताए। कार्यक्रममा बोल्दै मानव अधिकारको क्षेत्रमा काम गर्दै आएका सुदीप गौतमले राज्यले यौनिक तथा अल्पसंख्यकहरूलाई पहिचानको आधारमा नागरिकता दिनुपर्ने बताए। राज्यको विभेदका कारण अहिलेसम्म पनि यौनिक तथा अल्पसंख्यकहरूले पहिचानको आधारमा नागरिकता नपाएको उनले औंल्याए। उनले भने, वैवाहिक मान्यता नपाउँदा धेरै यौनिक तथा अल्पसंख्यक चाहेर पनि विवाह गरेर बस्न पाएका छैनन। उनीहरू सम्मानपूर्वक बाँच्न पाउने अधिकारबाट बञ्चित भएका छन्। यौनिक तथा लैङ्गिक अल्पसंख्यकहरूलाई नेपाली नागरिकको नागरिकता प्राप्त गर्न समेत गाह्रो रहेको उनले जानकारी गराए। नेपालमा महिला र पुरुषलाई मात्र नागरिकता प्राप्त गर्न सहज रहेको उनले जिकिर गरे। उनले भने, यौनिक तथा लैङ्गिक अल्पसंख्यकहरूले नागरिकता पाउन निकै कठिन छ। नागरिकता अभावमा रोजगारबाट समेत बञ्चित हुनुपरेको छ। परिवर्तनशील समाजको कार्यक्रम संयोजक मुस्कान श्रेष्ठले यौनिक तथा लैङ्गिक अल्पसंख्यकहरूलाई हेर्ने दृष्टिकोण परिवर्तन गर्नुपर्ने बिषयमा जोड दिईन्। उनीले भनिन्, यौनिक तथा लंैगिक अल्पसंख्यकहरू पनि महिला र पुरुषजस्तै यो देशको नागरिक भएकाले विभेदकारी नीति अविलम्ब खारेज गर्नुपर्छ। कार्यक्रममा राजनीतिक दलहरूले पनि आफ्नो विधानमा यौनिक तथा लैङ्गिक अल्पसंख्यकहरूलाई समावेश गरेर लैजानुपर्नेमा बिषयमा बिशेष जोड दिईएको थियो।"
भ्रष्टाचारमा जेलिँदै स्थानीय सरकार,"काठमाडौं : भ्रष्टाचार र अनियमितताको जालोले स्थानीय सरकारलाई झन्झन् जेल्दै लगेको छ। अख्तियार दुरुपयोग अनुसन्धान आयोगको आर्थिक वर्ष २०७८७९ को प्रतिवेदनअनुसार कुल उजुरीमध्ये एकतिहाइ स्थानीय तहका मात्रै छन्। संघीय मामिलाअन्तर्गत ३३१ प्रतिशत उजुरी स्थानीय तहका छन्। १५३ प्रतिशत शिक्षासम्बन्धी छन्। यसमा पनि स्थानीय तहका धेरै छन्। स्थानीय सरकारका उजुरी मात्रै धेरै होइन, मुद्दा पनि उल्लेख्य परेका छन्। आयोगले समीक्षा अवधिमा १ सय ५१ जनप्रतिनिधिविरुद्ध विशेष अदालतमा मुद्दा दायर गरेको छ। घुसमा ८, सार्वजनिक सम्पत्तिको हानिनोक्सानीमा ४७, गैरकानुनी लाभ वा हानि पुर्याएकोमा ७९ जनाविरुद्ध मुद्दा चलाइएको छ। राजस्व चुहावटमा १५ र विविधमा २ जनाविरुद्ध मुद्दा हालिएको प्रतिवेदनमा उल्लेख छ। कुल ६ सय ३९ प्रतिवादी बनाइएकोमा पूर्वमन्त्री १, विशिष्ट श्रेणीका कर्मचारी ३, अधिकृतस्तरका कर्मचारी १ सय ५१ र मतियारबिचौलिया १ सय ७४ जना छन्। सार्वजनिक, सरकारी, गुठी जग्गा अतिक्रमणलगायत भूमि प्रशासनसम्बन्धी उजुरी बढेको छ। ७७ प्रतिशत उजुरी यससँगै सम्बन्धित छन्। वन तथा वातावरणसम्बन्धी ४०, भौतिक पूर्वाधार तथा यातायातका ३९ प्रतिशत छन्। नक्कली नागरिकतालगायत गृह प्रशासनसँग सम्बन्धित ३८ प्रतिशत छन्। पर्यटन, उद्योग तथा वाणिज्यका ३२, ऊर्जा, जलस्रोत तथा सिँचाइका ३१, खानेपानी तथा सहरी विकासका ३० प्रतिशत छन्। अर्थका २०, कृषि तथा पशुपन्छीका १९, सञ्चार तथा सूचना प्रविधिका १ प्रतिशत उजुरी परेको अख्तियारको प्रतिवेदनमा उल्लेख छ। नक्कली शैक्षिक प्रमाणपत्रसम्बन्धी ५७ र गैरकानुनी सम्पत्ति आर्जनका ४८ र अन्य क्षेत्रका ३० प्रतिशत उजुरी छन्। २०७८७९ मा १६ हजार २ सय ३८ उजुरी दर्ता भए। जसमा अघिल्लो आर्थिक वर्षको जिम्मेवारी सरेर आएका ८ हजार ९३ गरी २४ हजार ३ सय ३१ उजुरी थिए। जसमा आयोगको केन्द्रीय कार्यालय टंगालमा मात्रै आधाभन्दा बढी १२ हजार ३ सय उजुरी दर्ता भए। मातहतका आठ कार्यालयमा १२ हजार ३१ उजुरी दर्ता भएका छन्। १ सय ३१ मुद्दा दर्ता अख्तियारले अघिल्लो आर्थिक वर्ष १ सय ३१ वटा मुद्दा विशेष अदालतमा दायर गरेको छ। तीमध्ये सबैभन्दा बढी सार्वजनिक सम्पत्ति हानिनोक्सानीसम्बन्धी ३५ वटा रहेको प्रतिवेदनमा उल्लेख छ। गैरकानुनी लाभ वा हानि पुर्याएको मुद्दा ३४ वटा छन्। घुससँग सम्बन्धित ३२, झुटा शैक्षिक प्रमाणपत्रसँग सम्बन्धित ६, गैरकानुनी सम्पत्ति आर्जनका ७, राजस्व चुहावटका ५ र विविध १२ वटा मुद्दा दायर गरिएको अख्तियारका प्रवक्ता श्यामप्रसाद भण्डारीले बताए। ती मुद्दामा ५ सय ३८ पुरुष र १ सय १ महिला गरेर ६ सय ३९ जना प्रतिवादी रहेको प्रतिवेदनमा उल्लेख छ। ती मुद्दामा अख्तियारले २ अर्ब ७९ करोड २७ लाख ४८ हजार बराबरको बिगो मागदाबी पनि गरेको छ। आधुनिक प्रविधिमार्फत उजुरी दर्ता गर्ने व्यवस्था भए पनि लिखित उजुरी नै अख्तियारमा धेरै पर्ने गरेको पाइएको छ। अघिल्लो आर्थिक वर्ष ४ हजार ४ सय ९४ (२७७) प्रतिशत लिखित आए। २ हजार ७ सय ६० (१७ प्रतिशत) हुलाकबाट परेको अख्तियारको प्रतिवेदनमा उल्लेख छ। इमेलबाट जम्मा १७ प्रतिशत (२ हजार ७ सय ५७), वेबसाइटबाट २ हजार १ सय ६५ (१३३), टेलिफोनबाट ७ सय ५० (४६), मोबाइल एपबाट १ सय २ (०६), फेसबुकबाट ९३ (०६) भाइबरबाट १५(०१) प्रतिशत उजुरी परेको जनाइएको छ। एसएमएसबाट ४ र समाचारपत्रबाट २ सय ९० (१८) तथा अन्य स्रोतबाट २ हजार ८ सय ७ (१७३) उजुरी परेका छन्। मधेस प्रदेशमा सबैभन्दा बढी २४२५ उजुरी परेका छन्। यस हिसाबले भ्रष्टाचार र अनियमितता उक्त प्रदेशमा धेरै देखिएको छ। त्यसपछि बागमतीमा २४१३, लुम्बिनीमा १४०१, प्रदेश १ मा ११६१ उजुरी परेका छन्। सुदूरपश्चिममा १०२०, कर्णालीमा ८१८ र गण्डकीमा ७६२ प्रतिशत उजुरी परेका छन्। उजुरीको दर बढ्दो अख्तियारमा पर्ने उजुरीको दर बढिरहेको छ। पछिल्लो पाँच वर्षको अवस्था हेर्दा अघिल्लो वर्ष २४ हजार ३ सय ३१ उजुरी परे। २०७७८८ मा २२ हजार ६ सय २५, २०७६७७ मा २५ हजार १ सय २५ २०७५७६ मा २४ हजार ८५ र २०७४७५ मा १९ हजार ४ सय ८८ उजुरी परेका थिए। ८२३ उजुरीको विस्तृत अनुसन्धान अख्तियारले अघिल्लो वर्षका उजुरीमध्ये ८ सय २३ को विस्तृत अनुसन्धान गरेको छ। यिनैमध्येट १ सय ३१ मुद्दा चलाइएको हो। ८० वटा सुझावसहित फिर्ता गरिएको छ। १७ वटा लेखी पाइएको छ। ६ सय ३७ तामेली र ९ वटा मुल्तबीमा परेका छन्। २४ हजार ३ सय ३१ उजुरीमध्ये १७ हजार १ सय ६९ (७०६) वटा फछ्र्योट भएका छन्। चालू आवमा ७ हजार १ सय ६२ जिम्मेवारी सरेका छन्। प्रारम्भिक छानबिनबाट ५ हजार ३ सय २ तामेलीमा पठाइएको छ। ४ सय ७४ उजुरी सुझावसहित तामेलीमा राखिएको छ। आयोगको पक्षमा इतिहासमै कम फैसला ३२ वर्षको इतिहासमा आयोगको पक्षमा सबैभन्दा कम फैसला भएको छ। विशेष अदालतमा दर्ता गरिएकामध्ये ३८५१ प्रतिशत मुद्दाको फैसला मात्रै आयोगको पक्षमा आएको हो। विगतमा दायर आरोपपत्रमध्ये २०७८७९ मा १ सय ४८ वटाको फैसला प्राप्त भएको छ। जसमध्ये ५७ वटामा भ्रष्टाचारजन्य कसुर कायम भएको छ। २०७७७८ मा कुल १ सय १३ फैसला प्राप्त भई ८१ अर्थात ७१६८ मुद्दामा आयोगलाई सफलता मिलेको थियो। प्रवक्ता भण्डारीले अघिल्लो आर्थिक वर्ष आयोगलाई सबैभन्दा कम सफलता मिलेको बताए। आयोगले पैसा दिएर घुस रिसवतमा पक्राउ गर्न नपाउने सर्वोच्च अदालतको फैसलापछि असफलता बढेको उनको भनाइ छ। राष्ट्रपति विद्यादेवी भण्डारीलाई अख्तियारको प्रतिवेदन बुझाउँदै प्रमुख आयुक्त प्रेमकुमार राई । उनका अनुसार सर्वोच्चको फैसलाबमोजिम रंगेहात कारबाहीमा आयोगले प्रमाणका लागि उपलब्ध गराएको रकममार्फत भएका कारबाहीसम्बन्धी मुद्दा खारेज गरेका कारण कसुर कायम हुने अनुपातमा कमी आएको देखिएको छ। आयोगले पैसा दिएर रंगेहात कारबाही गर्न मिल्दैन भनेर सर्वोच्चले फैसला सुनाएपछि असफलता बढेको हो, उनले भने। विशेष अदालतले सफाइ दिएका ८४ वटा मुद्दाको पुनरावेदन गरेको उनले बताए। प्रतिवेदनअनुसार २०६६।६७ मा ५२९, २०६७।६८ मा ६२७, २०६८।६९ मा ८८१, २०६९।७० र २०७०।७१ मा ८०।८० प्रतिशत मुद्दामा आयोगले सफलता हात पारेको थियो। त्यस्तै २०७१।७२ मा ८१५, २०७२।७३ मा ६०, २०७३।७४ मा ७३१३, २०७४।७५ मा ६७८२ प्रतिशत मुद्दा आयोग पक्षमा फैसला भएको थियो। इतिहासमा नै सबैभन्दा धेरै २०७५।७६ मा ८८२४ प्रतिशत सफलता हात परेको थियो। २०७६।७७ मा ८४८, २०७७।७८ मा ७१६८ प्रतिशत मुद्दाको फैसला पक्षमा आएको प्रतिवेदनमा उल्लेख छ। प्रवक्ता भण्डारीले प्रतिवेदन सार्वजनिक गर्न आयोजित पत्रकार सम्मेलनमा भ्रष्टाचार रोकथामका प्रबद्र्धनात्मक तथा निरोधात्मक कार्यलाई प्राथमिकता लिएको बताए। उनले वार्षिक प्रतिवेदनमार्फत आयोगले सरकारलाई नीति तथा कानुनसम्बन्धी ११ र विषयगत निकायसम्बन्धी २४ गरी ३५ सुझाव दिएको पनि जानकारी दिए। नयाँ संविधानमार्फत नै हटाइएको अनुचित कार्यदेखि निर्वाचन प्रणालीलाई मितव्यायी बनाउनुपर्नेलगायतका सुझाव प्रतिवेदनमार्फत सरकारलाई आयोगले सुझाव दिएको छ। सार्वजनिक सेवा प्रवाह, सुशासन, सदाचार र नैतिक आचारण, नीतिगत निर्णय, सार्वजनिक निकायको दायित्व, अनुदान वितरण, प्रदेश तथा स्थानीय तहको क्षमता विकास, सार्वजनिक खरिद व्यवस्थापन, आयोजना व्यवस्थापनलगायत सुझाव दिएको छ।"
अरूको काम देखाएर लिए २३ लाख,"रामेछाप : रामेछापमा एउटा आयोजनाको काम गरेर अर्को योजनाको पैसा लिएको तथ्य सार्वजनिक भएको छ। जिल्लाको खाँडादेवी गाउँपालिका९ पिंखुरीस्थित बेसिटोल सिँचाइ आयोजनामा अर्को समितिले गरेको कामको तस्बिर देखाएर फरक समितिले २३ लाख भूक्तानी लिएको पाइएको हो। गाउँपालिका र जिल्ला सिंचाइ कार्यालय रामेछापबाट फरकफरक सम्झौता हुने गरी क्रमशः २० लाख र ३२ लाख बजेट परेकोमा पालिकाबाट सम्झौता भइ उपभोक्ता समितिले काम गरेको थियो। तर, जिल्ला सिंचाइ कार्यालय रामेछापबाट परेको रकम उपभोक्ता समितिले काम नै नगरी पालिकाको बजेटबाट भएको कामको फोटो देखाएर २३ लाख भूक्तानी लिएको खुलासा भएको हो। लगत्तै, जिल्ला सिंचाइ कार्यालय मन्थलीका इन्जिनियर दिवाकरप्रसाद नेतृत्वको टोलीले अनुगमन गरेको छ। अनुगमनमा गएको टोलीले उक्त काम पालिकाबाट सम्झौता भएर भएको, जिल्ला सिंचाइ कार्यालयबाट सम्झौता भएर हुनुपर्ने काम नभएको, जिल्ला सिंचाइ कार्यालयमा सम्झौता गर्न बनेको गणेश भण्डारी अध्यक्ष, शेरबहादुर भण्डारी सचिव र चुडाराज भण्डारी कोषाध्यक्ष रहेको उपभोक्ता समितिले काम नगरेको र कोषाध्यक्ष चुडराज भण्डारीले अर्को समितिले गरेको कामको फोटो देखाएर दुइपटक गरी २३ लाख भूक्तानी लिएको ठहर गरेको छ। यसैबीच, वडाध्यक्ष अक्कलबहादुर भण्डारीको अध्यक्षतामा एउटा बैठक बसी अर्कै समितिले गरेको कामलाई आफ्नो समितिले गरेको भन्दै जिल्ला सिंचाइ कार्यालयबाट झुक्याएर २३ लाख भूक्तानी लिने चुडराज भण्डारीलाई कारबाहीको दायरामा ल्याउने निर्णय पनि गरेको छ। जिल्ला सिंचाइ कार्यालय रामेछापका प्रमुख रामनरेश मण्डलले आफू अहिले बिरामी भएर आराम गरिरहेको कार्यालय आउनासाथ यसको बारेमा थप बुझेर प्रक्रियामा अगाडि बढाउने बताए। यस्तै, सरोज भण्डारी अध्यक्ष र सुवास भण्डारी सचिव रहेको समितिले काम सम्पन्न गरी पालिकाबाट भूक्तानी लिएका थिए। तर, पालिकाको लेखा शाखाले चेक फिर्ता गर्न अनुरोध गरेपछि बिहीबार उनीहरूले चेक फिर्ता गरे। वडाध्यक्षको अध्यक्षतामा र सिँचाई कार्यालयबाट प्रतिनिधि, स्थानीय सहितको बैठकले पालिकाले फिर्ता लिएको चेक उपभोक्ता समितिका अध्यक्ष सरोज भण्डारीलाई भूक्तानीका लागि दिने निर्णय पनि गरेको छ। खाँडादेवी गाउँपालिकाबाट २० लाखको सम्झौता गरेका सरोज भण्डारीलाई जति चिन्ता अहिले कसैलाई छैन। उनी भन्छन्, मलाइ त ठूलै गिरोहले सिध्याएको जस्तो भएको छ। एकातिर मजदुरको बेहाल छ भने अर्कोतिर चुडाराज भण्डारीको कारण सामाजिक प्रतिष्ठा समेत अफ्ठ्यारोमा परेको छ। दसैँको बेलामा समेत काम गरेका मजदुरले पारिश्रमिक नपाएपछि खाँडादेवी गाउँपालिकाले अग्रसरता देखाएको छ। आर्थिक अनियमितताको मुद्दा अख्तियारमा परिसकेको हुनाले छानबिनमा ढिला गर्नु नहुने पालिका अध्यक्ष ज्ञानकुमार श्रेष्ठले बताए। आफूले स्थलगत अनुगमन गर्दा पनि आयोजनामा अनियमितता भएको पाइएको र सम्बन्धित पक्षलाई बोलाएर मजदुरको पारिश्रमिक दिन निर्देशन दिएको पनि श्रेष्ठले जानकारी दिए। यदि मजदुरले पारिश्रमिक तत्काल नपाए न्यायका लागि सम्पूर्ण फाइल बोकेर अख्तियार जाने पनि अध्यक्ष श्रेष्ठको भनाइ छ। चाडपर्वको बेला पारिश्रमिक नपाउँदा मजदुर अलपत्र परेका छन् भने आयोजनाको काम नै नगरी भुक्तानी भइसकेको छ।"
निर्वाचन केन्द्रित रणनीति बनाउन सुरक्षा निकायका प्रमुखहरूबीच भेटवार्ता,"काठमाडौं : प्रतिनिधिसभा एवं प्रदेशसभा निर्वाचनका लागि सुरक्षा निकायका प्रमुखहरुबीच भेटवार्ता भएको छ। नेपाली सेनाको मुख्यालय जंगी अड्डामा प्रधानसेनापति प्रभुराम शर्मा, नेपाल प्रहरीका प्रहरी महानधिरीक्षक धिरज प्रताप सिंह, सशस्त्र प्रहरी वल नेपालका महानिरीक्षक राजु अर्याल र अनुसन्धान विभाग प्रमुख हुतराज थापाबीच भेटवार्ता भएको हो। मंसिर ४ गते हुने निर्वाचनका लागि सुरक्षा रणनीति तय गर्न चार वटै निकायका प्रमुखहरुबीच भेटवार्ता भएको हो। नेपाली सेनाका उच्च तहका अधिकृतहरुको समेत सहभागीता रहेको उक्त छलफलमा समसामायिक समग्र सुरक्षा अवस्थाको समिक्षासमेत भएको थियो। 'विशेषत: आसन्न प्रतिनिधि सभा तथा प्रदेश सभाको निर्वाचनलाई शान्तिपूर्ण ढंगले सफलतापूर्वक सम्पन्न गर्न आवश्यक सुरक्षा व्यवस्थाको बारेमा छलफल एवं अन्तरक्रिया भएको थियो,' नेपाली सेनाद्वारा जारी विज्ञप्तिमा भनिएको छ।"
कर्मचारीको सरुवा रोक्न र सरुवा भएका कर्मचारीलाई तत्काल रमाना दिन निर्देशन,"काठमाडौं : निर्वाचन आयोगले कर्मचारीको सरुवा रोक्न र सरुवा भएका कर्मचारीलाई तत्काल रमाना दिन सरकारलाई निर्देशन दिएको छ। निर्वाचन आयोगको अनुमति नलिई कुनै पनि कर्मचारीको सरुवा नगर्न नगराउन र असोज ५ गतेसम्म सरुवा भइसकेको अवस्था भए तत्काल रमाना असोज ९ गतेसम्म सम्बन्धित कार्यालयमा हाजिर भईसक्ने व्यवस्था गर्न निर्देशन दिएको हो। प्रधानमन्त्री तथा मन्त्रिपरिषद्को कार्यालयमार्फत नेपाल सरकार, सबै प्रदेश सरकार र सबै स्थानीय तहहरूलगायत सबै सार्वजनिक निकायहरूलाई निर्देशन दिएको आयोगले जारी गरेको विज्ञप्तिमा जनाइएको छ। मंसिर ४ गते हुने निर्वाचनका लागि असोज ६ गतेदेखि अस्थायी मतदाता नामावलीमा कर्मचारीहरुको नाम समावेश गर्ने प्रक्रिया प्रारम्भ भएकाले सरुवा तथा रमाना बारे आयोगले निर्देशन दिएको हो। यस अवस्थामा विभिन्न तहका सरकार तथा सार्वजनिक निकायले कर्मचारी सरुवा गरिदिँदा अस्थायी मतदाता नामावली संकलनको कार्यमा वाधा उत्पन्न हुने आयोगले जनाएको छ। यसले समग्र निर्वाचन व्यवस्थापनमा समेत प्रतिकूल प्रभाव पार्ने हुँदा निर्वाचन सम्बन्धी कानूनी व्यवस्थाबमोजिम असोज ६ देखि निर्वाचन सम्पन्न नभएसम्मका लागि यस प्रक्रिया रोक्नुपर्ने आयोगको भनाइ छ।"
संविधानले सुनिश्चित गरेको संवैधानिक प्रावधानलाई राज्यका सबै अंगले पालना गर्नुपर्छ : राष्ट्रपति,"काठमाडौं : राष्ट्रपति विद्यादेवी भण्डारीले सूचना र सञ्चारका क्षेत्रमा भएको नयाँ प्रविधिको विकाससँगै देखापरेको सञ्चारका नयाँ अनलाइनका माध्यमबाट झुटा र भ्रमपूर्ण सूचनाको प्रसार हुनु चुनौतीको विषय भएको बताएकी छन्। प्रेस काउन्सिल नेपालको ५३औँ वार्षिकोत्सव समारोहलाई सम्बोधन गर्दै राष्ट्रपति भण्डारीले विश्वव्यापी चुनौतीका रूपमा रहेको सञ्चारका अनलाइन माध्यमलाई बढी मर्यादित र प्रभावकारी बनाउनका लागि काउन्सिलले अनलाइन सञ्चालन गर्नुअघि अनिवार्य अभिमुखीकरणको व्यवस्था गरेकामा खुसी व्यक्त गरिन्। राष्ट्रपति भवन शीतल निवासमा भएको उक्त समरोहमा उनले पत्रकारिताको पेशागत आचरण कायम राखी स्वच्छ, स्वतन्त्र र उत्तरदायी पत्रकारिताको विकासका लागि प्रेस काउन्सिल स्थापना गरिएको स्मरण गर्दै त्यसका लागि उक्त संस्थाले निरन्तर भूमिका खेलिरहने पनि बताइन्। पत्रकारको अभिभावक संस्था काउन्सिलले पत्रकार आचारसंहिताको पालना गर्ने पत्रकारलाई पुरस्कृत गर्ने र उल्लंघन गर्नेलाई कारबाही गर्दै आएको भन्दै उनले प्रशंसा गरिन्। समारोहमा उनले संविधानले सुनिश्चित गरेको सङ्घीय लोकतान्त्रिक गणतन्त्रलाई संस्थागत गर्न र सुदृढ तुल्याउन संवैधानिक प्रावधानलाई राज्यका सबै अंगले गम्भीरतापूर्वक पालना गर्नुपर्ने बताइन्। राष्ट्रपति भण्डारीले स्थानीय तहको निर्वाचन सम्पन्न भइसकेको र आगामी मङ्सिर ४ गते हुन लागेको संघ तथा प्रदेशसभाको आवधिक निर्वाचनलाई शान्तिपूर्ण, निष्पक्ष र स्वतन्त्र वातावरणमा सम्पन्न गर्न नागरिक समुदायका रूपमा रहेको पत्रकारिता क्षेत्रले प्रभावकारी भूमिका निर्वाह गर्ने विश्वास व्यक्त गरिन्।"
प्रचण्ड र बाबुरामको एक स्वर १२ बुँदे सम्झौता दिल्लीमा भएको कुरा तथ्यहीन,"काठमाडौं : माओवादी केन्द्रका अध्यक्ष पुष्पकमल दाहाल प्रचण्डले माओवादी सधैं मानवता र लोकतन्त्रप्रति सजग रहेको बताएका छन्। उनले जनयुद्ध हुँदाका बेला र अहिले वर्तमान अवस्थामा पनि मानवता र लोकतन्त्रप्रति माओवादीको सामान धारणा रहेको बताए। पूर्वप्रधानमन्त्री सूर्यबहादुर थापाको आत्मकथा पुस्तक विमोचन कार्यक्रममा बोल्दै उनले लोकतन्त्रको प्रक्रियामा सबैभन्दा बढी आफूहरु लागेको बताए। 'माओवादी अझै उस्तै छ कि भन्ने भ्रम धेरैमा देख्छु। तर लोकतान्त्रिक प्रक्रियामा सबैभन्दा बढी हामी नै लागिरहेका छौं,' उनले भने, 'हामी युद्धमा हुँदा पनि यस्तै थियौं, अहिले पनि मानवता र लोकतन्त्रप्रति उस्तै छौं।' उनले माओवादी जनयुद्ध त्यतिबेलाको उपज भएको बताए। तर आफूहरुमा शान्तिको भावना भएकैले १२ बुँदे समझदारी सम्भव भएको उनको भनाइ छ। 'जनयुद्ध त्यतिबेलाको उपज थियो। हामी यतिकै जनयुद्धमा होम्मिएका थिएनौं। तर १२ बुँदे समझदारी हुनुमा हामीभित्र भएको शान्ति प्रमुख हो। त्यही भएर माओवादीप्रतिको दिग्भ्रमित हटाउन सबैसामु आग्रह गर्दछु,' उनले भने। उनले किताबका कतिपय कुराहरु तथ्यसंगत नभएको बताए। 'किताबका कतिपय कुराहरु तथ्यसंगत छैन। बाबुरामजीको कुरामा म सहमत पनि छु,' उनले भने। नेपाल समाजवादी पार्टीका अध्यक्ष बाबुराम भट्टराईले तत्कालीन माओवादी र त्यतिबेलाका दलहरुबीच भएको १२ बुँदे सम्झौता दिल्लीमा नभएको बताए। उनले यसबारे गलत प्रचार गरिएको बताए। उनले कटवाल प्रकरणमा पनि गलत भाष्य निर्माण गरेर माओवादीले सेना कब्जा गर्न खोजेको भ्रम फैलाइएको बताए। '१२ बुँदे समझदारी दिल्लीमा गएर त्यसपछि दिल्ली हस्तक्षेपमा प्रवेश गर्यो भन्ने कुरा सत्य होइन। १२ बुँदेको सुरुवात हामीले नै गरेका थियौं। केपी ओली, म र नारायणकाजी श्रेष्ठ मिलेर ड्राफ्ट गरेका थियौं। प्रचण्ड र गिरिजाबाबुहरुले अन्तिम रुप दिनुभएको थियो,' उनले भने। उनले कटुवाल प्रकरणमा पहिलोपटक राष्ट्रपतिबाट असंवैधानिक कदम चालिएको बताए। तत्कालीन प्रधानसेनापति रुक्मांगद कटवाललाई राष्ट्रपति डा रामवरण यादवले गरेको थमौतीबाट सुरु भएको उनको भनाइ छ। 'अहिले पनि राष्ट्रपतिको असंवैधानिक कदम आएको छ। सुरुवात त्यतिबेला नै भएको थियो,' उनले भने।"
भ्रष्टाचारमा जेलिँदै स्थानीय सरकार,"काठमाडौं : भ्रष्टाचार र अनियमितताको जालोले स्थानीय सरकारलाई झन्झन् जेल्दै लगेको छ। अख्तियार दुरुपयोग अनुसन्धान आयोगको आर्थिक वर्ष २०७८७९ को प्रतिवेदनअनुसार कुल उजुरीमध्ये एकतिहाइ स्थानीय तहका मात्रै छन्। संघीय मामिलाअन्तर्गत ३३१ प्रतिशत उजुरी स्थानीय तहका छन्। १५३ प्रतिशत शिक्षासम्बन्धी छन्। यसमा पनि स्थानीय तहका धेरै छन्। स्थानीय सरकारका उजुरी मात्रै धेरै होइन, मुद्दा पनि उल्लेख्य परेका छन्। आयोगले समीक्षा अवधिमा १ सय ५१ जनप्रतिनिधिविरुद्ध विशेष अदालतमा मुद्दा दायर गरेको छ। घुसमा ८, सार्वजनिक सम्पत्तिको हानिनोक्सानीमा ४७, गैरकानुनी लाभ वा हानि पुर्याएकोमा ७९ जनाविरुद्ध मुद्दा चलाइएको छ। राजस्व चुहावटमा १५ र विविधमा २ जनाविरुद्ध मुद्दा हालिएको प्रतिवेदनमा उल्लेख छ। कुल ६ सय ३९ प्रतिवादी बनाइएकोमा पूर्वमन्त्री १, विशिष्ट श्रेणीका कर्मचारी ३, अधिकृतस्तरका कर्मचारी १ सय ५१ र मतियारबिचौलिया १ सय ७४ जना छन्। सार्वजनिक, सरकारी, गुठी जग्गा अतिक्रमणलगायत भूमि प्रशासनसम्बन्धी उजुरी बढेको छ। ७७ प्रतिशत उजुरी यससँगै सम्बन्धित छन्। वन तथा वातावरणसम्बन्धी ४०, भौतिक पूर्वाधार तथा यातायातका ३९ प्रतिशत छन्। नक्कली नागरिकतालगायत गृह प्रशासनसँग सम्बन्धित ३८ प्रतिशत छन्। पर्यटन, उद्योग तथा वाणिज्यका ३२, ऊर्जा, जलस्रोत तथा सिँचाइका ३१, खानेपानी तथा सहरी विकासका ३० प्रतिशत छन्। अर्थका २०, कृषि तथा पशुपन्छीका १९, सञ्चार तथा सूचना प्रविधिका १ प्रतिशत उजुरी परेको अख्तियारको प्रतिवेदनमा उल्लेख छ। नक्कली शैक्षिक प्रमाणपत्रसम्बन्धी ५७ र गैरकानुनी सम्पत्ति आर्जनका ४८ र अन्य क्षेत्रका ३० प्रतिशत उजुरी छन्। २०७८७९ मा १६ हजार २ सय ३८ उजुरी दर्ता भए। जसमा अघिल्लो आर्थिक वर्षको जिम्मेवारी सरेर आएका ८ हजार ९३ गरी २४ हजार ३ सय ३१ उजुरी थिए। जसमा आयोगको केन्द्रीय कार्यालय टंगालमा मात्रै आधाभन्दा बढी १२ हजार ३ सय उजुरी दर्ता भए। मातहतका आठ कार्यालयमा १२ हजार ३१ उजुरी दर्ता भएका छन्। १ सय ३१ मुद्दा दर्ता अख्तियारले अघिल्लो आर्थिक वर्ष १ सय ३१ वटा मुद्दा विशेष अदालतमा दायर गरेको छ। तीमध्ये सबैभन्दा बढी सार्वजनिक सम्पत्ति हानिनोक्सानीसम्बन्धी ३५ वटा रहेको प्रतिवेदनमा उल्लेख छ। गैरकानुनी लाभ वा हानि पुर्याएको मुद्दा ३४ वटा छन्। घुससँग सम्बन्धित ३२, झुटा शैक्षिक प्रमाणपत्रसँग सम्बन्धित ६, गैरकानुनी सम्पत्ति आर्जनका ७, राजस्व चुहावटका ५ र विविध १२ वटा मुद्दा दायर गरिएको अख्तियारका प्रवक्ता श्यामप्रसाद भण्डारीले बताए। ती मुद्दामा ५ सय ३८ पुरुष र १ सय १ महिला गरेर ६ सय ३९ जना प्रतिवादी रहेको प्रतिवेदनमा उल्लेख छ। ती मुद्दामा अख्तियारले २ अर्ब ७९ करोड २७ लाख ४८ हजार बराबरको बिगो मागदाबी पनि गरेको छ। आधुनिक प्रविधिमार्फत उजुरी दर्ता गर्ने व्यवस्था भए पनि लिखित उजुरी नै अख्तियारमा धेरै पर्ने गरेको पाइएको छ। अघिल्लो आर्थिक वर्ष ४ हजार ४ सय ९४ (२७७) प्रतिशत लिखित आए। २ हजार ७ सय ६० (१७ प्रतिशत) हुलाकबाट परेको अख्तियारको प्रतिवेदनमा उल्लेख छ। इमेलबाट जम्मा १७ प्रतिशत (२ हजार ७ सय ५७), वेबसाइटबाट २ हजार १ सय ६५ (१३३), टेलिफोनबाट ७ सय ५० (४६), मोबाइल एपबाट १ सय २ (०६), फेसबुकबाट ९३ (०६) भाइबरबाट १५(०१) प्रतिशत उजुरी परेको जनाइएको छ। एसएमएसबाट ४ र समाचारपत्रबाट २ सय ९० (१८) तथा अन्य स्रोतबाट २ हजार ८ सय ७ (१७३) उजुरी परेका छन्। मधेस प्रदेशमा सबैभन्दा बढी २४२५ उजुरी परेका छन्। यस हिसाबले भ्रष्टाचार र अनियमितता उक्त प्रदेशमा धेरै देखिएको छ। त्यसपछि बागमतीमा २४१३, लुम्बिनीमा १४०१, प्रदेश १ मा ११६१ उजुरी परेका छन्। सुदूरपश्चिममा १०२०, कर्णालीमा ८१८ र गण्डकीमा ७६२ प्रतिशत उजुरी परेका छन्। उजुरीको दर बढ्दो अख्तियारमा पर्ने उजुरीको दर बढिरहेको छ। पछिल्लो पाँच वर्षको अवस्था हेर्दा अघिल्लो वर्ष २४ हजार ३ सय ३१ उजुरी परे। २०७७८८ मा २२ हजार ६ सय २५, २०७६७७ मा २५ हजार १ सय २५ २०७५७६ मा २४ हजार ८५ र २०७४७५ मा १९ हजार ४ सय ८८ उजुरी परेका थिए। ८२३ उजुरीको विस्तृत अनुसन्धान अख्तियारले अघिल्लो वर्षका उजुरीमध्ये ८ सय २३ को विस्तृत अनुसन्धान गरेको छ। यिनैमध्येट १ सय ३१ मुद्दा चलाइएको हो। ८० वटा सुझावसहित फिर्ता गरिएको छ। १७ वटा लेखी पाइएको छ। ६ सय ३७ तामेली र ९ वटा मुल्तबीमा परेका छन्। २४ हजार ३ सय ३१ उजुरीमध्ये १७ हजार १ सय ६९ (७०६) वटा फछ्र्योट भएका छन्। चालू आवमा ७ हजार १ सय ६२ जिम्मेवारी सरेका छन्। प्रारम्भिक छानबिनबाट ५ हजार ३ सय २ तामेलीमा पठाइएको छ। ४ सय ७४ उजुरी सुझावसहित तामेलीमा राखिएको छ। आयोगको पक्षमा इतिहासमै कम फैसला ३२ वर्षको इतिहासमा आयोगको पक्षमा सबैभन्दा कम फैसला भएको छ। विशेष अदालतमा दर्ता गरिएकामध्ये ३८५१ प्रतिशत मुद्दाको फैसला मात्रै आयोगको पक्षमा आएको हो। विगतमा दायर आरोपपत्रमध्ये २०७८७९ मा १ सय ४८ वटाको फैसला प्राप्त भएको छ। जसमध्ये ५७ वटामा भ्रष्टाचारजन्य कसुर कायम भएको छ। २०७७७८ मा कुल १ सय १३ फैसला प्राप्त भई ८१ अर्थात ७१६८ मुद्दामा आयोगलाई सफलता मिलेको थियो। प्रवक्ता भण्डारीले अघिल्लो आर्थिक वर्ष आयोगलाई सबैभन्दा कम सफलता मिलेको बताए। आयोगले पैसा दिएर घुस रिसवतमा पक्राउ गर्न नपाउने सर्वोच्च अदालतको फैसलापछि असफलता बढेको उनको भनाइ छ। राष्ट्रपति विद्यादेवी भण्डारीलाई अख्तियारको प्रतिवेदन बुझाउँदै प्रमुख आयुक्त प्रेमकुमार राई । उनका अनुसार सर्वोच्चको फैसलाबमोजिम रंगेहात कारबाहीमा आयोगले प्रमाणका लागि उपलब्ध गराएको रकममार्फत भएका कारबाहीसम्बन्धी मुद्दा खारेज गरेका कारण कसुर कायम हुने अनुपातमा कमी आएको देखिएको छ। आयोगले पैसा दिएर रंगेहात कारबाही गर्न मिल्दैन भनेर सर्वोच्चले फैसला सुनाएपछि असफलता बढेको हो, उनले भने। विशेष अदालतले सफाइ दिएका ८४ वटा मुद्दाको पुनरावेदन गरेको उनले बताए। प्रतिवेदनअनुसार २०६६।६७ मा ५२९, २०६७।६८ मा ६२७, २०६८।६९ मा ८८१, २०६९।७० र २०७०।७१ मा ८०।८० प्रतिशत मुद्दामा आयोगले सफलता हात पारेको थियो। त्यस्तै २०७१।७२ मा ८१५, २०७२।७३ मा ६०, २०७३।७४ मा ७३१३, २०७४।७५ मा ६७८२ प्रतिशत मुद्दा आयोग पक्षमा फैसला भएको थियो। इतिहासमा नै सबैभन्दा धेरै २०७५।७६ मा ८८२४ प्रतिशत सफलता हात परेको थियो। २०७६।७७ मा ८४८, २०७७।७८ मा ७१६८ प्रतिशत मुद्दाको फैसला पक्षमा आएको प्रतिवेदनमा उल्लेख छ। प्रवक्ता भण्डारीले प्रतिवेदन सार्वजनिक गर्न आयोजित पत्रकार सम्मेलनमा भ्रष्टाचार रोकथामका प्रबद्र्धनात्मक तथा निरोधात्मक कार्यलाई प्राथमिकता लिएको बताए। उनले वार्षिक प्रतिवेदनमार्फत आयोगले सरकारलाई नीति तथा कानुनसम्बन्धी ११ र विषयगत निकायसम्बन्धी २४ गरी ३५ सुझाव दिएको पनि जानकारी दिए। नयाँ संविधानमार्फत नै हटाइएको अनुचित कार्यदेखि निर्वाचन प्रणालीलाई मितव्यायी बनाउनुपर्नेलगायतका सुझाव प्रतिवेदनमार्फत सरकारलाई आयोगले सुझाव दिएको छ। सार्वजनिक सेवा प्रवाह, सुशासन, सदाचार र नैतिक आचारण, नीतिगत निर्णय, सार्वजनिक निकायको दायित्व, अनुदान वितरण, प्रदेश तथा स्थानीय तहको क्षमता विकास, सार्वजनिक खरिद व्यवस्थापन, आयोजना व्यवस्थापनलगायत सुझाव दिएको छ।"
गैरसरकारी संस्थालाई उत्तरदायी र पारदर्शी बनाउनुपर्छ : प्रधानमन्त्री,"काठमाडौं : प्रधानमन्त्री शेरबहादुर देउवाले गैरसरकारी सङ्घसंस्थालाई उत्तरदायी, पारदर्शी र परिणाममुखी बनाउनुपर्ने बताएका छन्। ४३ औँ सामाजिक सुरक्षा दिवसका अवसरमा बिहीबार काठमाडौंमा आयोजना गरिएको कार्यक्रममा प्रधानमन्त्री देउवाले राष्ट्रिय आवश्यक्ता र प्राथमिकताका क्षेत्रमा संलग्न गराउन गैरसरकारी सङ्घसंस्थालाई उत्तरदायी, पारदर्शी र परिणाममुखी बनाउनुपर्ने बताएका हुन्। उनले सामाजिक सेवामार्फत पछि परेका उत्पीडित असाहय वर्ग र समुदायलाई विकासको मूल प्रवाहमा ल्याउन सकिने भन्दै यसले समाजमा ठूलो रुपान्तरण ल्याउने उल्लेख गरे। प्रधानमन्त्री देउवाले दिगो विकास र आवधिक लक्ष्य प्राप्तिका लागि सरकार गैरसरकारी सङ्घसंस्थासँग समन्वयात्मक ढङ्गले काम गर्न आवश्यक रहेको बताए। उनले सामाजिक संस्थाको लगानी र भूमिकालाई व्यवस्थित र पारदर्शी बनाउँदै प्राथमिकताका क्षेत्रमा सक्रियतापूर्वक परिचालन गरिनुपर्नेमा जोड दिए। कार्यक्रममा महिला बालबालिका तथा ज्येष्ठ नागरिकमन्त्री उमा रेग्मीको पनि उपस्थिति रहेको थियो। मन्त्री रेग्मीले नेपालको आर्थिक, सामाजिक विकासमा सामाजिक संस्थाहरूको महत्वपूर्ण भूमिका रहेको बताइन्। सामाजिक सेवा दिवसका उपलक्षमा समाज कल्याण परिषद्ले मूल समारोह आयोजना गरेको हो। दिगो विकास र आवधिक लक्ष्य प्राप्ति राष्ट्रिय अभियान, समावेशी समाज निर्माणमा सङ्घसंस्थाको योगदानभन्ने नाराका साथ बिहीबार सामाजिक दिवस मनाइएको छ।"
युरोपेली संसद्को टोली आउँदै,"काठमाडौं : राजनीतिक र युवा नेताहरूसँग संघीय लोकतन्त्र, जलवायु समस्या, लैङ्गिक र सामाजिक समावेशीकरणबारे छलफल गर्न युरोपेली संसद्का सदस्यहरू २ दिने भ्रमणमा आज (बिहीबार) नेपाल आउँदै छन्। युरोपेली संसद् (इपी) को एक प्रतिनिधिमण्डल सेप्टेम्बर २२ मा दुई दिने भ्रमणका लागि काठमाडौं आइपुगेको छ। इपी प्रतिनिधिमण्डलले २०७२ सालमा संघीय संविधान जारी भएयताको ६ वर्षको संघीय लोकतन्त्रको स्थापना र कार्यशैलीबारे जानकारी गराउन प्रमुख राजनीतिक दलका प्रतिनिधिसँग धेरै भेटघाट गर्नेछ। नेपाली कांग्रेसका महामन्त्री गगनकुमार थापा, नेपाल कम्युनिष्ट पार्टी (संयुक्त माक्र्सवादीलेनिनवादी) का उपमहासचिव प्रदीपकुमार ज्ञवाली, नेपाल कम्युनिष्ट पार्टी (माओवादी केन्द्र) का अध्यक्ष पुष्पकमल दाहालसँग भेट्ने तय भएको छ। इपी सदस्यहरूले महिला राजनीतिज्ञहरू, नागरिक समाजका नेताहरू र पत्रकारहरूसँग जलवायु परिवर्तन, लैङ्गिक र सामाजिक समावेशीकरण सम्बन्धी मुद्दाहरूमा छलफल गर्नका लागि भेट्नेछन्। इपी प्रतिनिधिमण्डलले परराष्ट्रमन्त्री डा नारायण खड्का, उद्योग, वाणिज्य तथा आपूर्तिमन्त्री दिलेन्द्रप्रसाद बडू र प्रमुख निर्वाचन आयुक्त दिनेशकुमार थपलियासँग पनि छुट्टाछुट्टै भेट गर्नेछ। अन्तिम तर कम से कम, इपी सदस्यहरूले सेप्टेम्बर २२ मा विश्व कार मुक्त दिवस मनाउन साइकल सवारीमा भाग लिनेछन्। राइड पाटनको ऐतिहासिक नागबहालमा हुनेछ र जहाँ उनीहरूले लैङ्गिक, सामाजिक समावेशीकरण र जलवायु परिवर्तनका विषयमा युवा आवाज बोर्डका सदस्यहरूसँगको छलफलमा पनि भाग लिनेछन्। युथ साउन्डिङ बोर्डमा युथ इनोभेसन ल्याब, अक्सफाम नेपाल र हेल्भेटास नेपालका साथै नेपाल सँग काम गर्ने विकास साझेदारहरू समावेश छन्। यो युवाहरूका लागि परामर्श गर्ने ठाउँ हो जसले कसरी आफ्नो विकास सहयोगमा युवाहरूलाई संलग्न गर्छ भन्नेमा वास्तविक, आधारभूत र दीर्घकालीन परिवर्तनहरू सिर्जना गर्ने लक्ष्य राख्छ।"
बागमती प्रदेश मन्त्रिपरिषद् बैठकः विश्वविद्यालयका लागि जग्गा छनौट गर्न कार्यदल गठन गर्ने निर्णय,"हेटौंडा : बागमती प्रदेश मन्त्रिपरिषद् बैठकले प्रदेश सरकारको मातहतमा रहने गरी स्थापना गर्न लागिएको विज्ञान प्रविधि विश्वविद्यालयका लागि जग्गा छनौट गर्न कार्यदल गठन गर्ने निर्णय गरेको छ । बिहीबार मुख्यमन्त्री राजेन्द्रप्रसाद पाण्डेको अध्यक्षतामा बसेको मन्त्रिपरिषद् बैठकले प्रदेशको सामाजिक विकास मन्त्रालयका सचिव संयोजक रहनेगरी कार्यदल गठन गर्ने निर्णय गरेको सरकारका प्रवक्ता एवम् आन्तरिक मामिला तथा कानुनमन्त्री कृष्णप्रसाद शर्मा खनालले जानकारी दिए । सो कार्यदलको सदस्यहरुमा क्रमश भौतिक पूर्वाधार विकास मन्त्रालय, आर्थिक मामिला तथा योजना मन्त्रालय र मुख्यमन्त्री तथा मन्त्रिपरिषद् कार्यालयका सचिव, सदस्य रहने छन् । कार्यदलले उपयुक्त जग्गा छनौट गर्ने निर्णय गरेपश्चात विश्वविद्यालय स्थापनाको कार्य अघि बढाइने प्रवक्ता खनालले बताए । त्यस्तै, प्रदेश सरकारले अब ५० लाख रुपैयाँसम्मको काम उपभोक्ता समितिमार्फत् गराउने भएको छ । प्रदेश सरकारले विनियोजन गरेको बजेटमा, ५० लाखसम्मको काम हामी उपभोक्ता समितिबाट गराउँछौँ । उपभोक्ता समितिले गर्न नसक्ने अवस्था आएमा मात्रै टेन्डर आह्वान गर्ने गरी निर्णय भएको छ, 'खनालले भने । बैठकले खस्किएको पर्यटन क्षेत्रलाई उकास्ने उद्देश्यका साथ पर्यटन व्यवसायीले व्यवसाय संचालन गर्नुपूर्व राख्नुपर्ने धरौटी रकमलाई घटाउने र व्यवसायिक सुरक्षाका लागि प्रदेश सरकारले व्यवसायीहरुलाई प्रोत्साहन गर्ने निर्णय गरेको छ । दोलखाको जिरीमा मानव निर्मित ताल निर्माण गर्ने योजनालाई प्रदेश गौरवको योजनाका रुपमा समावेश गरिएको छ । कूल १ अर्ब रुपैयाँ खर्च अनुमान गरिएको उक्त ताल निर्माण योजनाका लागि चालु आर्थिक वर्षमा १५ करोड रुपैयाँ प्रदेश सरकारले विनियोजन गरेको छ । त्यस्तै मानव स्रोत साधनको हिसाबले कमजोर मानिएको धादिङ जिल्लाको रुबी भ्यालीलाई पनि प्रदेश गौरवको योजनामा समावेश गरी एकीकृत विकास परियोजना अन्तरगत काम अघि बढाउने निर्णय भएको छ । राज्यले राष्ट्रिय खेल घोषणा गरेको जुनसुकै खेलमा स्वर्ण पदक पाउने खेलाडिलाई प्रदेश सरकारले सम्मान तथा प्रोत्साहन भक्ता दिने भएको छ । यसअघि तोकिएका खेलहरुमा मात्रै स्वर्ण पदक पाउनेले प्रदेश सरकारको तर्फबाट भत्ता पाउँदै आएका थिए । प्रदेशका सबै स्थानीय तहहरुमा समाजवादको परिभाषा बुझाउन कार्यक्रम लागू गर्ने निर्णय भएको छ । प्रत्येक वडा समाजवाद उन्मुख हुनेछ भनेर संविधानमा नै उल्लेख छ । तर, समाजवाद के हो, समाजवादी कार्यक्रम कस्तो हो भन्नेबारे अधिकांशलाई थाहा छैन । त्यसकारण यो कार्यक्रम अघि सारिएको हो,' प्रवक्ता खनालले भने ।"
नागरिकता विधेयक प्रकरण : गठबन्धनका दुई विकल्प,"काठमाडौं : राष्ट्रपति विद्यादेवी भण्डारीले नागरिकता विधेयक प्रमाणीकरण नगरेपछि सत्ता गठबन्धनले दुई विकल्प अघि सारेको छ। पहिलो, संविधानले तोकेको सीमाभित्र प्रमाणीकरण नगरेपछि स्वतः प्रमाणीकरण भएको मानिने भएकाले राजपत्रमा प्रकाशन गर्ने। अर्को, राष्ट्रपतिले संवैधानिक दायित्व पूरा नगरेकाले सर्वोच्च अदालतमा रिट लिएर जाने। यी दुवै विकल्प कानुनविद्ले पनि प्रतिक्रियाका रूपमा सार्वजनिक गरिरहेका थिए। कानुनी बाटोलाई पनि हेरेर विकल्पका रूपमा कानुन व्यवसायीले दिने सुझावका आधारमा गठबन्धन दल थप कसरी अघि बढ्ने भन्ने टुंगोमा पुग्ने एक नेताले जानकारी दिए। बालुवाटारमा बुधबार बिहान बसेको बैठकपछि गठबन्धनका चार दलले राष्ट्रपतिको कदम असंवैधानिक भएको निष्कर्षसहित विज्ञप्ति जारी गरेका थिए। गठबन्धनका शीर्ष नेताले अदालतमा रिट दायर गर्ने विषयमा बुधबारै कानुनविदको राय लिएका थिए। त्यस छलफलमा करिब १५ कानुनविद सहभागी थिए। सञ्चार तथा सूचना प्रविधिमन्त्री ज्ञानेन्द्रबहादुर कार्कीले राष्ट्रपतिको गैरसंवैधानिक कदमबाट संघीय संसद्को अपमान र अवमूल्यन भएको निष्कर्ष निकालिएको बताए। राष्ट्रपतिको कदमबाट एकातिर नागरिकता प्राप्त गरिसकेका नेपाली आमाबाबुका सन्तानले नेपाली नागरिकता प्राप्त गर्ने संवैधानिक हकबाट बञ्चित भएको, मन्त्री कार्कीले भने, अर्कोतिर संविधानसभाबाट निर्मित संविधानले व्यवस्था गरेको जनतामा निहीत सार्वभौमसत्ता, संवैधानिक सर्वोच्चता र लोकतान्त्रिक शासन व्यवस्थाका आधारभूत मूल्य मान्यतामा गम्भीर प्रहार भएको छ। माओवादी केन्द्र अध्यक्ष पुष्पकमल दाहालले विधेयक प्रमाणीकरण नगरेर राष्ट्रपतिले संविधान मिचेको आरोप लगाए। अब अदालत जानुपर्ने दाहालको भनाइ थियो। उनले बालुवाटारमा सञ्चारकर्मीसमक्ष भने, संविधानको व्याख्या गर्ने अधिकार अदालतलाई छ। अदालत जानकै लागि छलफलमा छौं। राष्ट्रपतिसँग प्रमाणीकरण नगर्ने कुनै छुट छैन। संविधान मिचेर उहाँले नागरिकता विधेयक प्रमाणीकरण नगर्ने काम गर्नुभयो। एकीकृत समाजवादी नेता झलनाथ खनालले राष्ट्रपतिलाई विधेयक रोक्ने अधिकार नभएको बताए। राष्ट्रपतिले संसद्ले पठाएको विधेयक प्रमाणीकरण गर्नेबाहेक अरू अधिकार हुँदैन। यो संसारको चलन हो। विधेयकका फरक मत छ भन्दैमा संसद्ले पारित गरेको विषयलाई राष्ट्रपतिले रोक्न मिल्दैन। अब उहाँसँग दुई विकल्प छ कि ठाउँ छोड्नुपर्यो कि प्रमाणीकरण गर्नुपर्यो। जनता समाजवादी पार्टी (जसपा) अध्यक्ष उपेन्द्र यादवले राष्ट्रपति गैरसंवैधानिक रूपमा अघि बढेकाले अब राजीनामा दिनुको विकल्प नभएको बताए। उनले एक कार्यक्रममा भने, विधेयकलाई फेरबदल गर्ने अधिकार केवल संसद्लाई छ। दोस्रो पटक पुनः दुवै सदनबाट स्वीकृत भइसकेको विधेयक प्रमाणीकरण नगरेर उहाँले संविधान उल्लंघन गर्नुभयो। उहाँको कारण मुलुकको शान्ति प्रक्रियामा समेत खलल पुर्याउँछ। अब उहाँले घुँडा टेक्नै पर्छ। प्रधानमन्त्रीको सरकारी निवास बालुवाटारमा बुधबार बिहान बसेको गठबन्धन दलको बैठकमा राष्ट्रिय जनमोर्चाका नेता सहभागी भएनन। सत्ता साझेदार दलका चार शीर्ष नेताले हस्ताक्षर गरेको विज्ञप्तिमा हस्ताक्षरसमेत गरेनन्। जनमोर्चाले राष्ट्रपतिको कदमलाई साथ दिएको छ। उक्त पार्टीका अध्यक्ष चित्रबहादुर केसीले नागरिकता विधेयकका विषयमा राष्ट्रपतिले उठाएको कदमप्रति कुनै चासो नभएको बताए। राष्ट्रपतिको कदमलाई मूल्यांकन गर्नुभन्दा पनि उक्त विधेयक खारेज हुनुपर्ने जनमोर्चाको तर्क रहेको केसीको भनाइ छ। केसीले जनमोर्चा नागरिकता विधेयक पारित हुनुहुँदैन भन्नेमा अडिक रहेको बताए। नागरिकता विधेयकका विषयमा हाम्रो पार्टीको सहमति छैन। नागरिकता विधेयक नै खारेज हुनुपर्छ भन्ने हाम्रो माग हो। राष्ट्रपतिजिले के गर्नुभयो त्यो उहाँको कुरा हो। विदेशीलाई वंशजको आधारमा नागरिकता दिन हुन्न भनेर हामीले निकै अघिदेखि बोल्दै आएका छौं, केसीले भने, गठबन्धन हौं हामी जुनसुकै कुरा मानेर जानुपर्छ भन्ने छैन। गठबन्धन भन्दैमा एमसीसीको विषयमा पनि सहमति नजनाएको उनले उल्लेख गरे। अर्को कुरा गठबन्धन भन्दैमा हरेक कुरालाई सहमति जनाउनुपर्छ भन्ने छैन। त्यसो हुँदा त एउटै पार्टी बनाए भैगयो, उनले भने, गठबन्धन प्रतिगमनका विरुद्ध हो। अहिले नागरिकता विधेयकमा सामेल छैनौं। वंशजको आधारमा विदेशीलाई नागरिकता दिने कुरामा कसरी सहमति जनाउन सकिन्छ ?"
नेकपा बहुमतसहित चार पार्टीले आगामी निर्वाचन बहिष्कार गर्ने,"काठमाडौं : आगामी प्रतिनिधि सभा तथा प्रदेश सभाको निर्वाचन चार पार्टीले बहिष्कार गर्ने भएका छन्। मंसिर ४ गते हुने निर्वाचनलाई नेपाल कम्युनिस्ट पार्टी (बहुमत), नेपाल कम्युनिस्ट पार्टी (क्रान्तिकारी माओवादी), नेपाल कम्युनिस्ट पार्टी (मसाल) केन्द्रीय समन्वय समिति र माओवादी कम्युनिस्ट पार्टी नेपालले बहिष्कार गर्ने भएका हुन्। नेकपा बहुमत पार्टीका प्रवक्ता सुदर्शनले चार वटा पार्टीले संयुक्त रूपमा दलाल पुँजीवादी सत्ताको रक्षाका लागि आगामी मंसिर ४ गते गर्ने भनिएको प्रदेश र सङ्घको निर्वाचन खारेज, बहिष्कार गर्ने निर्णयमा पुगेको जानकारी दिए। उनीहरुले निर्वाचनलाई कथितको संज्ञा दिएका छन्। मंसिर ४ गते तय भएको निर्वाचनका लागि शनिबार रातिबाट प्रतिनिधि तथा प्रदेश सभाको पाँच वर्षे कार्यकाल समाप्त भएसँगै नेपाल नयाँ निर्वाचन प्रक्रियामा गएको छ। निर्वाचन आयोगको कार्यतालिका अनुसार राजनीतिक दलहरुले आइतबार र सोमबार समानुपातिक निर्वाचन प्रणालीतर्फ उम्मेदवारको बन्दसूची पेस गरेका छन्। नेपालले मिश्रित निर्वाचन प्रणाली अवलम्बन गरेकाले संघीय संसद अर्थात प्रतिनिधि सभामा प्रत्यक्ष निर्वाचन प्रणालीबाट १६५ जना र समानुपातिक निर्वाचन प्रणालीबाट ११० जना निर्वाचित हुनेछन्। प्रत्यक्ष निर्वाचन प्रणाली तर्फको उम्मेदवार मनोनयन असोज २३ गतेदेखि सुरु हुने निर्वाचन आयोगले जनाएको छ।"
मंसिर ४ मा गठबन्धनका अपराधको छिनोफानो र फैसला हुन्छ : ओली,"काठमाडौं : नेकपा एमाले अध्यक्ष केपी शर्मा ओलीले गन्तव्यबिनाको गठबन्धन भएको बताएका छन्। बिहीबार पार्टी कार्यालय च्यासलमा आयोजित कार्यक्रममा बोल्दै अध्यक्ष ओलीले गठबन्धनसँग गन्तव्य नभएको र सत्ताका लागि मरिहत्ते गर्ने भन्दै टिप्पणी गरे। सही दिशा र सही विचारले मात्रै मुलुक बन्ने भन्दै ओलीले त्यसका लागि गन्तव्य निर्दिष्ट हुनुपर्ने बताए। उनले गठबन्धनसँग यी दुवै कुरा नभएको दावी गरे। उनले भने,' गठबन्धनलाई सोध्न चाहन्छु, तपाईंको गन्तव्य के हो ? एउटा जसरी पनि सत्ता प्राप्त गर्ने ? घुँडा टेकेर सुरुवाल माथि तान्न लगाएर हेर्नुहोस् त घुँडा।' ओलीले मंसिर ४ मा हुने निर्वाचनमा गठबन्धनले गरेका अपराधको एकएक छिनोफानो र फैसला हुने बताए। उनले भने,' मंसिर ४ मा जनताले हेरिराखेका छन्। गठबन्धनले गरेको अपराधको एकएक छिनोफानो र फेसला हुन्छ।' निर्वाचनमा गठबन्धनलाई जनताले हराएर छोड्ने र एमालेलाई जिताउने उनको भनाइ छ।"
आजबाट अस्थायी मतदाता नामावली संकलन,"काठमाडौं : प्रतिनिधिसभा सदस्यको समानुपातिक निर्वाचन प्रणालीतर्फ कारागारमा रहेको थुनुवा तथा कैदीले पनि मतदान गर्न पाउने भएको छ। त्यसका लागि बिहीबारबाट निर्वाचन आयोगले अस्थायी मतदाता नामावली संकलन थालेको छ । सर्वोच्च अदालतले मतदाता नामावली ऐन, २०७३ मा भएको व्यवस्थाबमोजिम अस्थायी मतदाता नामावली तयार गरी मताधिकार प्रयोग गर्न पाउने आवश्यक व्यवस्था मिलाउन निर्वाचन आयोगको नाममा विभिन्न समयमा आदेश दिएको थियो। ऐनका अनुसार सरकारी कर्मचारी, ब्यारेकमा रहेका नेपाली सेना, नेपाल प्रहरी, सशस्त्र प्रहरी, कारागारमा रहेका थुनुवाकैदी निर्वाचन कार्यमा खटिएका कर्मचारी, सरकारबाट स्वीकृत लिई सञ्चालन भएको वृद्धा श्रममा बसेका व्यक्तिले पनि प्रतिनिधिसभा सदस्य तर्फको समानुपातिक निर्वाचनमा मतदान गर्न पाउने उल्लेख छ। त्यसका लागि आयोगले अस्थायी मतदाता नामावली संकलन गरी मतदान गर्न पाउने व्यवस्था गर्न लागेको आयोगका प्रवक्ता शालिग्राम शर्मा पौडेलले बताए। अस्थायी मतदाता नामावलीमा समावेश गरिएका मतदाताले प्रतिनिधिसभा तर्फको समानुपातिक निर्वाचन प्रणाली तर्फमात्र मतदान गर्न पाउने व्यवस्था छ, प्रवक्ता पौडेलले भने, यसरी अस्थायी मतदाता नामावलीमा नाम समावेश हुन आयोगबाट स्वीकृत अन्तिम मतदाता नामावलीमा नाम समावेश भएको हुनुपर्नेछ। यस्ता मतदाताले प्रदेशसभा तर्फको समानुपातिक निर्वाचन प्रणालीतर्फ भने मतदान गर्न नपाउने उनले बताए।निर्वाचन आयोगमा समानुपातिक तर्फको बन्दसूची पेस गर्दै दलका नेताहरू । तस्बिर : राजकरण महतो ऐनमा सरकारी कर्मचारी, ब्यारेकमा रहेका नेपाली सेना, नेपाल प्रहरी, सशस्त्र प्रहरी, कारागारमा रहेका थुनुवाकैदी निर्वाचन कार्यमा खटिएका कर्मचारी र सुरक्षाकर्मी सरकारबाट स्वीकृत लिई सञ्चालन भएको वृद्धाश्रममा बसेका व्यक्तिको अस्थायी मतदाता नामावली संकलन गरी मतदान गर्न पाउने व्यवस्था छ। आयोगले सार्वजनिक गरेको तालिकाअनुसार असोज ८ गतेदेखि २६ गतेसम्म अस्थायी मतदात नामावलीमा नाम समावेश गर्न (प्रदेशजिल्ला निर्वाचन अधिकारी) को सम्बन्धित कार्यलय प्रमुखले प्रमाणित गरी प्रमुख दर्ता अधिकारीको कार्यालयमा पठाउनु पर्नेछ।कात्तिक १ गते प्राप्त अस्थायी मतदाताको विवरण रुजु गरी नामावली प्रकाशन, कात्तिक २ देखि ३ गते अस्थायी मतदाता नामावलीमा नाम छुट भएका वा प्रकाशित विवरणमा त्रुटि भएका व्यक्तिले त्रुटि सच्याउन निवेदन दिन सकिने छ। त्यसैगरी कात्तिक ४ गते प्राप्त निवेदन उपर जाँचबुझ गरी संशोधित मतदाता नामावली प्रकाशन गर्ने, कात्तिक ५ देखि ६ गतेसम्म संशोधित अस्थायी मतदाता नामावलीमा नाम समावेश भएका व्यक्तिको सम्बन्धमा दाबी विरोधका लागि निवेदन पेस गर्न दिने समयावधि तोकिएकोछ। दाबी विरोधको निवेदन उपर कात्तिक ७ देखि ११ गतेसम्म जाँचबुझ गरी निर्णय गरिने छ। त्यसैगरी कात्तिक १२ देखि १३ गतेसम्म अन्तिम अस्थायी मतदाता नामावली तयार गरिने छ। कात्तिक १४ गते अन्तिम अस्थायी मतदाता नामावली प्रकाशन गरिने आयोगका प्रवक्ता पौडेलले बताए। संकलित अस्थायी मतदाता नामावली तथा निर्धारित मापदण्डका आधारमा अस्थायी मतदान केन्द्रको सिफारिस जिल्ला तहमा रहेको अस्थायी मतदाता नामावली संकलन तथा व्यवस्थापन समितिले गर्नेछ। एउटा निर्वाचन क्षेत्र भएका जिल्लाहरूको मतगणना जिल्ला सदमुकाममा र बढी भएकामा त्यसै क्षेत्रमा गर्ने व्यवस्था गरेका छौं। शालिग्राम शर्मा पौडेल, प्रवक्ता, निर्वाचन आयोग निर्वाचन आयोगले मंसिर ४ गते हुने प्रदेशसभा र प्रतिनिधिसभाको निर्वाचनको मतगणना सम्बन्धित निर्वाचन क्षेत्रमा गर्ने तयारी गरिएको छ। प्रतिनिधिसभाको प्रत्यक्ष तर्फको १६५ वटै निर्वाचन क्षेत्रमा आयोगले प्रदेशसभा र प्रतिनिधिसभाका लागि निर्वाचन अधिकृतको कार्यालय स्थापना गर्ने स्थानको छनौट गरेको छ। ७७ वटै जिल्लाको सदरमुकाममा मुख्य निर्वाचन अधिकृतको कार्यालय स्थापाना गर्ने आयोगले जनाएको छ। २०७४ को प्रदेशसभा र प्रतिनिधिसभाको निर्वाचनको मतगणना जिल्ला सदरमुकाममा हुँदै आएको थियो । एउटा निर्वाचन क्षेत्र भएका जिल्लाहरूको मतगणना जिल्ला सदमुकाममा हुन्छ। एकभन्दा बढी निर्वाचन क्षेत्र भएका निर्वाचन क्षेत्रको मतगणना त्यसै क्षेत्रमा गर्ने हामीले व्यवस्था गरेका छौं, आयोगका प्रवक्ता शालिग्राम शर्मा पौडेलले भने, निर्वाचन क्षेत्र एकातिर र अर्कोतिर निर्वाचन अधिकृतको कार्यालय राखिँदा मतदाता, उम्मेदवारहरू निर्वाचन सम्बन्धी सूचना पाउन सकिरहेका थिएनन््। त्यसकारण निर्वाचन कार्यालयलाई निर्वाचन क्षेत्रमै स्थापना गरेका छौं। एक मात्रै प्रतिनिधिसभा सदस्य निर्वाचन हुने जिल्लाहरूको हकमा निर्वाचन अधिकृतको कार्यालय सदरमुकाममा राखिने छ। त्यस्ता जिल्लाको संख्या ३५ रहेको छ। बुधबार निर्वाचनका लागि आयोगले मुख्य निर्वाचन अधिकृत तथा निर्वाचन अधिकृत नियुक्ति गरेको छ। न्यायपरिषद््को सिफारिसमा मुख्यनिर्वाचन अधिकृत र निर्वाचन अधिकृतलाई नियुक्त गरिएको आयोगका प्रवक्ता पौडेलले बताए। ७७ जिल्लाका जिल्ला न्यायाधीशलाई सोही जिल्लाको मुख्य निर्वाचन अधिकृतमा नियुक्त गरेको छ। न्यया सेवा आयोगको सिफारिसमा निर्वाचन अधिकृतको नियुक्त गरिएको छ। निर्वाचनका लागि करिब २ लाख ४६ हजार निजामती कर्मचारी आवश्यक पर्ने आयोगले जनाएको छ।"
किन गरिरहेछन् संविधान उल्लंघन ?,"काठमाडौं : राष्ट्रपतिले कुनै विधेयक सन्देशसहित फिर्ता गरेमा त्यस्तो विधेयकमाथि दुवै सदनले पुनर्विचार गरी त्यस्तो विधेयक प्रस्तुत रूपमा वा संशोधनसहित पारित गरी पुन : पेस गरेमा त्यसरी पेस भएको १५ दिनभित्र राष्ट्रपतिले प्रमाणीकरण गर्नेछ। संविधानको धारा ८१ राष्ट्रपतिलाई जानकारी दिने : प्रधानमन्त्रीले देहायका विषयहरूमा राष्ट्रपतिलाई जानकारी गराउनेछ :(ख) संघीय संसद्मा पेस गरिने विधेयक संविधानको धारा १०१ (६) उपधारा (२) बमोजिम महाभियोगको कारबाही प्रारम्भ भएपछि नेपालको प्रधानन्यायाधीश वा सर्वोच्च अदालतका न्यायाधीश, न्यायपरिषद्का सदस्य, संवैधानिक निकायका प्रमुख वा पदाधिकारीले त्यस्तो कारबाहीको टुंगो नलागेसम्म आफ्नो पदको कार्यसम्पादन गर्न पाउने छैन। संविधानको धारा ९१ (६) देहायको अवस्थामा प्रतिनिधिसभाको सभामुख वा उपसभामुखको पद रिक्त हुनेछ :(क) निज प्रतिनिधिसभाको सदस्य नरहेमा, तर, प्रतिनिधिसभा विघटन भएको अवस्थामा आफ्नो पदमा बहाल रहेका प्रतिनिधिसभाका सभामुख र उपसभामुख प्रतिनिधिसभाका लागि हुने अर्को निर्वाचनको उम्मेदवारी दाखिल गर्ने अघिल्लो दिनसम्म आफ्नो पदमा बहाल रहनेछन्। ००० संविधानका यी व्यवस्था राष्ट्रपति, प्रधानमन्त्री, प्रधानन्यायाधीश र सभामुख कसैले पनि पालना गरेका छैनन्। संघीय संसद्ले पुन : पेस गरेको नागरिकता विधेयक १५ भित्र राष्ट्रपति विद्यादेवी भण्डारीले प्रमाणीकरण गरिनन्। प्रधानमन्त्री शेरबहादुर देउवाले राष्ट्रपतिलाई संवैधानिक व्यवस्थाअनुसार पहिल्यै जानकारी गराएनन्। महाभियोग नटुंगिए पनि निलम्बित प्रधानन्यायाधीश चोलेन्द्रशमशेर जबरा अदालत प्रवेश गर्ने प्रयासमै छन्। सभामुख अग्निप्रसाद सापकोटा पद सकिए पनि नियमित रूपमा काम गरिरहेका छन्। पूर्वसभामुख दमननाथ ढुंगाना संविधान सर्वोपरी नभई सत्ता स्वार्थ हावी भएको टिप्पणी गर्छन्। नागरिकता विधेयकलाई लिएर राष्ट्रपति र सरकार प्रमुख (प्रधानमन्त्री)बीच नै द्वन्द्वजस्तो देखियो, पूर्वसभामुख ढुंगाना भन्छन्, पूर्वाग्रहबाट सुरु भयो। तत्कालीन प्रधानमन्त्री केपी शर्मा ओलीले प्रतिनिधि बिघटन गरेपछि सुरु भएको पूर्वाग्रहको लामो शृंखला छ। यो पूर्वाग्रह धेरै झ्यांगिसकेको छ। अहिले त घैंटको मूल फुटेको मात्र हो। सर्वोच्च अदालतका पूर्वन्यायाधीश बलराम केसी राष्ट्रपतिबाट संविधानको धारा ११३ (४), (५) मात्र होइन धारा १ (२), धारा ४८ र ७१ उल्लंघन भएको बताउँछन्। राष्ट्रपति विद्यादेवी भण्डारीले नागरिकता विधेयक प्रमाणीकरण नगरेपछि त्यसको समर्थनमा काठमाडौंमा एमालेनिकट युवा संघको प्रदर्शन। तस्बिर : अशोक दुलाल वरिष्ठ अधिवक्ता एवं पूर्वमहान्यायाधिवक्ता रमेश बडाल र सभामुख अग्निप्रसाद सापकोटाको पद असोज १ गते गइसकेको बताउँछन्। सभामुखको मात्र रहने भन्ने हुँदैन, वरिष्ठ अधिवक्ता बडाल भन्छन्। बडालका अनुसार राष्ट्रपतिबाट पुनर्विचारका लागि सन्देशसहित पुन : सदनमा फिर्ता भएपछि सरकार प्रत्येक विषयमा अध्ययन, अनुसन्धान र विश्लेषणमा पुग्नुपथ्र्यो। सरकारबाट संविधानको धारा ११३ (४)को प्रावधानको ठाडो उल्लंघन भएको उनको ठम्याइ छ। भन्छन्, यो विषय संसद्मा छलफल हुनुअगावै राष्ट्रपतिको सन्देशलाई बेवास्ता गरी जबर्जस्ती विधेयक पारित गर्ने गठबन्धनको निर्णयबाट संविधान मिच्ने प्रक्रिया सुरु भएको हो। राष्ट्रपतिले नागरिकता विधेयक रोकेको विरोधमा बुधबार जसपा कार्यकर्ताले वीरगन्जमा गरेको प्रदर्शन। तस्बिर : क्रान्ति शाह धारा ११३ (४) अनुसार राष्ट्रपतिबाट फिर्ता भएको विधेयकमाथि दुवै सदनले पुनर्विचार गरी विधेयक प्रस्तुत रूपमा वा संशोधनसहित पारित गर्नुपर्नेमा सो हुन नसकेको बडाल बताउँछन्। राष्ट्रपतिले पुनर्विचारका लागि विधेयक सदनमा फिर्ता पठाएपछि संशोधनको मौका दुवै सदनमा कुनै सदस्यलाई दिइएन। संशोधनको मौका नदिइएको हुँदा सो विधेयक पारित गर्ने क्रममा संविधान र कानुनको गम्भीर उल्लंघन भएको छ, उनी भन्छन्। उनका अनुसार प्रक्रियागत तथा सारवान रूपमा संविधानको उल्लंघन भएको अवस्थामा राष्ट्रपति भण्डारीबाट विधेयक पारित हुनुहुँदैन। संविधान र कानुनबमोजिम पारित भएको विधेयकमा मात्र राष्ट्रपतिले प्रमाणीकरण गर्नु अनिवार्य हुन्छ, उनी भन्छन्, संविधानले राष्ट्रपतिलाई संविधानको पालना र संरक्षण गर्ने कर्तव्य सहितको जिम्मेवारी दिनुको अर्थ नै राष्ट्रपतिसँग संविधान र कानुनविपरीतको कुनै काम रोक्ने अन्तरनिहित अधिकार रहन्छ भन्ने नै हो। पूर्वसभामुख ढुंगाना संवैधानिक प्रक्रियाबाट जिम्मेवारीमा पुगेकाहरूले नै जिम्मेवारी पूरा गर्नुपर्ने बताउँछन्। राष्ट्रपति र प्रधानमन्त्रीबीच नै संवादको स्थिति देखिएन, उनी भन्छन्, संविधान जोगाउने जिम्मेवारी राष्ट्रपति, सरकार, सांसद र आमजनताको हो। सामूहिकता लिएर बचाउने हो। जो रक्षक हो त्यहीं भक्षक भएको अवस्था छ। पूर्वकानुनमन्त्री नीलाम्बर आचार्य सार्वभौमसत्ता र राजकीय सत्तानिहित रहेका जनतामाथि संविधान जोगाउने अभिभारा रहेको बताउँछन्। नजिकिँदो निर्वाचनतर्फ संकेत गर्दै पूर्वकानुनमन्त्री आचार्य भन्छन्, नेपाली जनताले नै संविधान जोगाउने उपाय निकाल्छन्।"
नागरिकता विधेयकमा राष्ट्रपतिको निर्णयविरुद्ध सर्वोच्चमा रिट,काठमाडौं : नागरिकता विधेयकमा राष्ट्रपति विद्यादेवी भण्डारीले गरेको निर्णयविरुद्ध सर्वोच्च अदालतमा रिट परेको छ। अधिवक्ता सुनिल रञ्जनसिंहलगायतले नागरिकता विधेयकमा राष्ट्रपतिले उठाएको कदम संविधान विपरित भएको भन्दै सर्वोच्चमा रिट दिएका हुन्। सर्वोच्च अदालत प्रशासनकाअनुसार बिहीबार अधिवक्ता रञ्जनसिंहलगायतले रिट दिएका हुन्। रिट अध्ययनको क्रममा रहेको छ। संघीय संसदको दुवै सदनबाट पारित भएको नागरिकता विधेयक राष्ट्रपति भण्डारीले प्रमाणीकरण नगरी संविधानको ठाडो उलंघन गरेको भन्दै सर्वोच्चमा रिट परेको हो। सत्ता गठबन्धनले राष्ट्रपतिको कदम संवैधानिक व्यवस्थामाथि प्रहार भएको ठहर गरेको छ। राष्ट्रपति भण्डारीले नागरिकता विधेयक प्रमाणीकरण नगरेर संवैधानिक व्यवस्था उल्लंघन गरेपछि सत्ता गठबन्धनले कानुनविद्सँग छलफल जारी राखेको छ। विभिन्न विद्यार्थी संगठनहरुले पनि विरोध प्रदर्शन गरेका छन्। राष्ट्रपतिको सो कदमविरुद्ध चौतर्फी विवाद सुरु भएको छ।
बागमती प्रदेशले गर्यो दुई अध्यादेश स्वीकृत,"हेटौंडा : बागमती प्रदेश मुख्यमन्त्री तथा मन्त्रिपरिषद् बैठकले प्रदेश कृषि विकास सम्बन्धमा व्यवस्था गर्न बनेको अध्यादेश र प्रदेश पोल्ट्री विकास बोर्डको स्थापना सम्बन्धमा व्यवस्था गर्न बनेको अध्यादेश स्वीकृत गरेको छ। बिहीबार मुख्यमन्त्री राजेन्द्रप्रसाद पाण्डेको अध्यक्षतामा बसेको बैठकले कृषि तथा पशुपक्षी विकास मन्त्रालयद्वारा पेश भएको दुवै अध्यादेशलाई स्वीकृत गरेको सरकारका प्रवक्ता एवम् आन्तरिक मामिला तथा कानुनमन्त्री कृष्णप्रसाद शर्मा खनालले जानकारी दिए। अध्यादेश जारी भएपश्चात प्रदेश सरकारबाट उपलब्ध हुने सेवा, सुविधा तथा अनुदानका कार्यक्रमहरूलाई न्यायोचित, प्रभावकारी र पारदर्शी ढंगबाट वितरण गर्न, लक्षित वर्गका कृषकहरूमा लाभान्वित हुने सुनिश्चितताको कायम गर्न तथा कृषि विकासका कार्यक्रमको कार्यान्वयनलाई सहज, व्यवस्थित र प्रभावकारी बनाई सुशासन अभिवृद्धि गर्न सहयोग पुग्ने कृषि तथा पशुपक्षी विकासमन्त्री बसुन्धारा हुमागाईंले बताए। बागमती प्रदेशले पोल्ट्री क्षेत्रको ठूलो हिस्सा ओगटेको र बेलाबेलामा आइरहने रोगहरूको नियन्त्रणका लागि आवश्यक कार्ययोजना बनाउन, नीतिगत सुधार तथा प्रदेशलाई कुखुराको मासु तथा अण्डामा आत्मनिर्भर बनाउन सकिने उनले बताए। 'पोल्ट्रीजन्य पदार्थको उत्पादन, प्रशोधन, भण्डारण र बजारीकरणमार्फत् दिगो आर्थिक समृद्धि हासिल गर्न हामीले अध्यादेश पेश गरेका थियौँ,' मन्त्री हुमागाईंले भने।"
प्रधानमन्त्रीलाई ओलीको प्रश्न : आरोप पुष्टि नहुँदै प्रधानन्यायाधीशलाई नजरबन्दमा राख्न कुन कानुनले दियो ?,"काठमाडौं : नेकपा एमालेका अध्यक्ष केपी शर्मा ओली महाभियोग लागेका प्रधानन्यायाधीश चोलेन्द्र शमशेर जबराको बचाउमा लागेका छन्। बिहीबार पार्टी केन्द्रीय कार्यालय च्यासलमा प्रहरीका पूर्वआइजीपी सर्वेन्द्र खनाललाई एमाले प्रवेश गराउदै ओलीले महाभियोगको पुष्टि नभइ प्रधानन्यायाधीश जबरालाई देउवा सरकारले बालुवाटारमा नजरबन्दमा राखेको भन्दै आपत्ती जनाए। असोज १ गते राति संसदको कार्यकाल सकिएसँगै महाभियोग निस्क्रिय भएको भन्दै जबराले असोज २ गते आइतबार सर्वोच्च जान खोजेपछि सरकारले रोक लगाएको थियो। सर्वोच्च जान नपाएपछि जबराले आफूलाई नजरबन्दमा राखेको अभिव्यक्ति दिएका दिए। सोही विषयलाई लिएर ओलीले महाभियोग पुष्टि नहुँदै जबरालाई बलजफ्ती नजरबन्दमा राखेको भन्दै आक्रोश पोखे। उनले भने,' म प्रधानमन्त्री शेरबहादुर देउवासँग सोध्न चाहन्छु, आरोप पुष्टि नहुँदै घर घेर्नु र नजरबन्दमा राख्नु राज्य आतंकको पराकाष्ट हो। यो कुन कानुनमा उल्लेख छ ?' अर्को प्रशंगमा ओलीले संविधानले नचिनेका मान्छेले राष्ट्रपतिको मजाक उडाउने काम गरेको भन्दै आक्रोश व्यक्त गरे।उनले राष्ट्रपतिको अपमान गर्ने काम महानता हो भनेर गठबन्धनले ठानेको तर्क गरे। नागरिकता विधेयकका बारेमा गठबन्धन एकलौटी ढंगले अघि बढेको र एकपटक पनि राष्ट्रपतिसँग परामर्श नगरेको उनको भनाइ छ। ओलीले नेपाली नागरिकलाई मात्रै नागरिकता दिने काम हुनुपर्ने भन्दै बिदेशीहरुलाई नागरिकता दिने काम सरकारले गर्न नसक्ने धारणा राखे।"
वीर अस्पताल अगाडिका औषधि पसलमा चल्यो महानगरको डोजर,काठमाडौंः काठमाडौं महानगरपालिकाले वीर अस्पताल अगाडि रहेका टहरा हटाएको छ। औषधि पसल रहेका ती टहराहरु महानगरले हटाएको हो। बुधबार महानगरपालिकाले २४ घण्टाभित्र पसल तथा टहरा हटाउन निर्देशन दिएको थियो । महानगरका अनुसार टहरा भएको क्षेत्रको नक्सामा बगैचा छ । नक्सामा बगैचा तर प्रयोजनमा औषधि पसल सञ्चालनमा आएपछि महानगर एक्सनमा उत्रिएको हो । महानगरले अवैध संरचना हटाउने अभियानलाई तीव्र बनाएको छ ।
"गठबन्धनलाई एमालेको प्रश्न, विवाहलगत्तै नागरिकता दिने प्रचलन दक्षिण एसियामा कहाँ छ ?","काठमाडौं : नेकपा एमालेका महासचिव शंकर पोखरेलले पाँच दलीय गठबन्धनले राष्ट्रको नेतृत्व गर्न नसक्ने दाबी गरेका छन्। बिहीबार पार्टी प्रवेश कार्यक्रमलाई सम्बोधन गर्दै उनले जनतामा राष्ट्र निर्माणको आशा र भरोसाको रुपमा एमाले पार्टी मात्रै बताएका हुन्। उनले गणतन्त्र र संविधानमाथि गठबन्धनले प्रहार गरेको आरोप लगाए। पोखरेलले नागरिकताको संवेदनशील विषयमा राष्ट्रपतिको सन्देशलाई संसदभित्र नभई संसदबाहिरबाट उपेक्षा गरेर पाँच दलीय गठबन्धनले गणतन्त्रमाथि प्रहार गरेको धारणा राखे। उनले आजको बहसको विषय अंगिकृत नागरिकता भएको स्पष्ट पारे। हाम्रा नेपाली चेलीहरू विवाह भएर भारत जाँदा नागरिकता प्राप्त गर्नका लागि जति समय लाग्छ, त्यति समयको प्रतीक्षा बाहिरबाट आउनेहरुले गर्न तयार हुनुपर्छ। यात हाम्रो चेलीहरूको हकबारेमा बोल्न सक्नुपर्यो पाँच दलीय गठबन्धनले। पोखरेलले भने, चेलीहरूको हकबारे बोल्न नसक्ने पाँचदलीय गठबन्धन बाहिरबाट आएकाहरूसँग उदार हुनुपर्छ भन्ने मान्यता राख्ने गर्छ। म पाँच दलीय गठबन्धनलाई सोध्न चाहन्छु, विवाहकोलगत्तै नागरिकता दिने प्रचलन दक्षिण एसियामा कहाँ छ? पाँच दलीय गठबन्धनले बताओस्। उनले एमाले समान अधिकार, समान व्यवस्था र नेपाली चेलीको हकको विषयमा अडान राखेको बताए। पोखरेलले अध्यादेशमार्फत जन्मसिद्धका सन्तानको हक स्थापित गर्न खोज्दा अहिलेको सत्ता गठबन्धनले अदालतबाट रोकेको स्पष्ट पारे। नेपाली नागरिकहरुले नागरिकताको अधिकार पाउनुपर्छ भन्ने एमालेको मान्यता भएको उनले बताए। उनले मुलुकको गुमेको भूभागलाई समेटेर नेपालको नयाँ नक्सा प्रकाशन गर्ने कामको नेतृत्व केपी शर्मा ओलीले गरेको स्मरण गराए। एमालेले लिएको अडानका कारण देशभक्त शक्ति एमाले केन्द्रीत हुन लागेको उनको भनाई छ। उनले एमालेको विजय अभियान रोक्न गठबन्धनले अनेक प्रकारका षड्यन्त्र गरिरहेको दाबी गरे।"
पूर्वप्रहरी महानिरीक्षक खनाल एमाले प्रवेश गर्दै,काठमाडौं : पूर्वप्रहरी महानिरीक्षक सर्वेन्द्र खनाल आज एमाले प्रवेश गर्दैछन्। एमाले अध्यक्ष केपी शर्मा ओलीले बिहीबार ललितपुरस्थित पार्टी कार्यालय च्यासलमा आयोजित कार्यक्रममा खनाललाई पार्टी प्रवेश गराउने भएका हुन्।
पूर्वप्रहरी महानिरीक्षक खनाल एमाले प्रवेश,काठमाडौं : पूर्वप्रहरी महानिरीक्षक सर्वेन्द्र खनाल एमाले प्रवेश गरेका छन्। एमाले अध्यक्ष केपी शर्मा ओलीले बिहीबार ललितपुरस्थित पार्टी कार्यालय च्यासलमा आयोजित कार्यक्रममा खनाललाई खादा ओढायर पार्टी प्रवेश गराएका हुन्। खनालसँगै अन्य पार्टीका नेताहरु पनि एमाले प्रवेश गरेका छ्न्।
अर्थतन्त्र बलियो बनाउन निर्यात बढाउनुपर्छ : अर्थमन्त्री,"काठमाडौं : अर्थमन्त्री जनार्दन शर्माले बैंक तथा वित्तीय संस्थाले आफूखुसी ब्याजदर उत्पादन क्षेत्रलाई बाधा पुगेको बताएका छन्। बिहीबार काठमाडौंमा पहिलो नाडा ईभी एक्स्पोको उद्घाटन गर्दै अर्थमन्त्री शर्माले बैंकले निक्षेपमा १३१४ प्रतिशत ब्याज दिने नीति लिँदा उत्पादन क्षेत्रलाई बाधा पुगेको बताएका हुन् । ब्याज कै कारण पैसा बैंकमा राख्ने कामले उत्पादनशिल काममा लगानी हुन नसकेको उनको भनाइ छ । उनले बैंकका प्रतिनिधि, उद्योगी र अर्थ मन्त्रालय माताहतका निकायलाई समेत राखेर यसको बारेमा छिटै छलफल गरेर निष्कर्ष निकाल्ने धारणा राखे। उनले अर्थतन्त्रलाई बलियो बनाउन आयातलाई प्रतिस्थापन गरेर निर्यात बढाउनतर्फ सबै लाग्नुपर्ने बताए। अर्थमन्त्री शर्माले ईभी एक्स्पो नाडाको मात्रै नभई देशकै भएको बताए । उनले नेपालमा विद्युतीय गाडी प्रवद्र्धन गर्ने सरकारको नीतिबाट पछि नहट्ने समेत स्पष्ट पारे। अर्थमन्त्री शर्माले सरकारले निश्चित अवधिपछि विद्युतीय सवारी चल्ने मात्रै व्यवस्था गर्न लागेको उल्लेख गरे। पेट्रोलियम पदार्थबाट चल्ने सवारी कहिले रोक्ने भन्ने विषयमा अध्ययन गरिरहेको जानकारी दिँदै उनले पेट्रोलियम पदार्थ खरिदका लागि खर्च हुने रकमलाई न्युनिकरण गर्नुपर्ने बताए। आजदेखि काठमाडौंको भृकुटीमण्डपमा ४ दिने नाडा ईभी एक्स्पो सुरु भएको हो । नाडाले १९९८ देखी नै नाडा अटो शो गर्दै आएको छ । नाडा ईभी एक्स्पो पहिलो पटक भएको हो । एक्स्पोमा ५१ वटा स्टल रहेका छन् ।"
जनमोर्चा नागरिकता विधेयक पारित हुनुहुँदैन भन्नेमा अडिक छ : अध्यक्ष केसी,"काठमाडौं : राष्ट्रिय जनमोर्चाले राष्ट्रपति विद्यादेवी भण्डारीको कदमलाई साथ दिएको छ। प्रधानमन्त्रीको सरकारी निवास बालुवाटारमा बुधबार बिहान बसेको गठबन्धन दलको बैठकमा जनमोर्चाका नेता सहभागी भएनन्। पार्टीका अध्यक्ष चित्रबहादुर केसीले नागरिकता विधेयकका विषयमा राष्ट्रपतिले उठाएको कदमप्रति कुनै चासो नभएको बताएका छन्। सत्ता साझेदार दलका चार शीर्ष नेताले हस्ताक्षर गरेको विज्ञप्तिमा जनमोर्चाले हस्ताक्षर गरेको छैन। बालुवाटारमा बुधबार बिहान बसेको बैठकपछि गठबन्धनका चार दलले राष्ट्रपतिको कदम असंवैधानिक भएको निष्कर्षसहित विज्ञप्ति जारी गरेका थिए। राष्ट्रपतिको कदमलाई मूल्यांकन गर्नुभन्दा पनि उक्त विधेयक खारेज हुनुपर्ने जनमोर्चाको तर्क रहेको केसीको भनाइ छ। केसीले जनमोर्चा नागरिकता विधेयक पारित हुनुहुँदैन भन्नेमा अडिक रहेको बताए। गठबन्धन भन्दैमा एमसीसीको विषयमा पनि सहमति नजनाएको उनले उल्लेख गरे। अर्को कुरा गठबन्धन भन्दैमा हरेक कुरालाई सहमति जनाउनुपर्छ भन्ने छैन। त्यसो हुँदा त एउटै पार्टी बनाए भैगयो, उनले भने, गठबन्धन प्रतिगमनका विरुद्ध हो। अहिले नागरिकता विधेयकमा सामेल छैनौं। वंशजको आधारमा विदेशीलाई नागरिकता दिने कुरामा कसरी सहमति जनाउन सकिन्छ ?"
टेण्डर र डिपिआर स्विकृत नगरी ४६ करोडको योजना शिलान्यास गर्दै मन्त्री चौधरी,"सिमरा : विस्तृत परियोजना प्रतिवेदन (डिपिआर) र टेण्डर प्रक्रिया पूरा नगरी शहरी विकास मन्त्री मेटमणि चौधरीले बारामा करिब ४६ करोडको तीन वटा योजना शिलान्यास गर्न लागेका छन्। बाराको जीतपुरसिमरा उपमहानगरपालिका भित्र पर्ने योजनाको डिपिआर र डेण्डर प्रक्रिया लत्याउँदै मन्त्री चौधरीले शुक्रबार शिलान्यास गर्न लागेका हुन्। योजना शिलान्यास गर्न मन्त्री चौधरी शहरी विकास तथा भवन निर्माण विभागको टोली लिएर सिमरा आउन लागेका हुन्। मन्त्री चौधरीले अनुमानित ३५ करोड बजेट रहेको पथलैयावीरगन्ज सडकखण्डमा पर्ने गढीमाई मन्दिरको चोकदेखि पूर्वतर्फ रमौली, बसडिल्वा, ईनर्वासिरा बजार, सानो मटिअर्वा, चिनिमिल हुँदै मानवत मटिअर्वा भएर हुलाकी राजमार्ग जोड्ने सडकखण्डको शिलान्यास गर्न लागेका छन्। उक्त सडकखण्ड जीतपुरसिमराको वडा नं ८, १९ र २० मा पर्दछ। यसैगरी मन्त्री चौधरीले जीतपुरसिमरा ७ स्थित गढीमाई मन्दिरमा ६ करोडको पार्क, सिमरास्थित टेलिकम चोकबाट पूर्वतर्फ विकासशील चोक, रंगशाला चोक हुँदै एयरपोर्ट सिमाना र एयरपोर्ट रोडको पिपलबोटदेखि विकासशील चोकसम्म पाँच करोडको सडक योजना शिलान्यास गर्ने भएका छन्। सघन शहरी विकास कार्यक्रम अन्तर्गत मन्त्रालयको बहुवर्षीय कार्यक्रम अन्तर्गत ५० करोडको बजेटबाट योजना निर्माण गर्न लागिएको हो। शहरी विकास तथा भवन निर्माण विभागले डिपिआर स्विकृत नगरेको योजनाका लागि यस वर्ष १७ करोड विनियोजन भएको छ। काठमाडौंको मनिषा ईन्जिनियरिङ कन्सल्टेन्टले स्थानीय तह निर्वाचनपछि उक्त योजनाको डिपिआर तयार गरेको थियो। साढे सत्र लाख खर्चिएर कन्सलटेन्टमार्फत तयार गरिएको डिपिआर विभागले स्विकृत गर्नुपर्ने र विभागको स्विकृतिपछि टेण्डर प्रक्रिया पूरा गरेर मात्रै शिलान्यास गर्नुपर्ने प्रावधान छ। तर मन्त्री चौधरीले भने प्रक्रिया पूरा नभएको योजना शिलान्यास गर्न चासो देखाएका छन्। स्रोतका अनुसार मन्त्री चौधरीकै दवावमा योजनाको शिलान्यास हुन लागेको हो। मन्त्री चौधरीको चाहना बमोजिम शहरी विकास तथा भवन निर्माण विभागको वीरगन्जस्थित प्रादेशिक कार्यालयले शिलान्यासको तयारी गरिरहेको छ। कार्यालयका प्रमुख झपटबहादुर थापाले डिपिआर स्विकृतिको तयारीमा रहेका योजनाको शिलान्यास हुन लागेको बताए। डिपिआर विभागले स्विकृत गर्ने तयारी गरिरहेको छ। त्यसैले शिलान्यासको तयारी गर्न निर्देशन आए बमोजिम काम गरिरहेका छौं, थापाले भने, सबै प्रक्रिया पूरा गरेर सुरु गर्न पाएको भए राम्रो हुन्थ्यो। तर विकासका काम किन रोक्नु भनेर पनि शिलान्यास गर्न लागिएको हुनसक्छ। थापाका अनुसार कन्सल्टेन्टले दिएको डिपिआर प्रतिवेदनमा उल्लेखित दररेट, विवरण ठिक रहे नरहेको चेकजाँच गरी विभागले उक्त डिपिआर स्विकृत गर्नुपर्ने र उक्त डिपिआरकै आधारमा टेण्डर आवहान गरेर ठेकेदार छनौट प्रक्रिया हुनेछ। तर ठेकेदारको टुंगो नलाग्दै योजना शिलान्यास गर्न लागिएपछि स्थानीयस्तरमा आलोचना हुन थालेको छ। निर्वाचनको बेला कानुनी प्रावधान नै पूरा नगरी हतारमा शिलान्यास गर्नुभन्दा पनि प्रक्रिया पूरा गरेर दीगो काम गर्नुपर्ने स्थानीयको भनाइ छ। ठेकेदारको टुंगो नलागेको योजना शिलान्यासपछि अलपत्र हुने भन्दै स्थानीयले चिन्ता व्यक्त गरेका छन्।"
भक्तपुरमा बलात्कारका घटना बढ्दै,"भक्तपुर : सुस्त मनस्थिति भएकी १५ वर्षीया बालिकालाई जबरजस्ती करणी गरेको आरोपमा प्रहरीले बिहीबार एक जनालाई पक्राउ गर्यो। कपिलबस्तु बुद्धभूमि नगरपालिका३ घर भई हाल मध्यपुर थिमि नगरपालिका२ मगरगाँउ बस्ने ४० वर्षीय राजु नेपालीलाई प्रक्राउ गरेको हो। बलात्कारकै आरोपमा चार दिनअगाडि असोज २ गते आइतबार १३ वर्षीया बालिकालाई विभिन्न प्रलोभनमा पारी बलात्कार गरेको आरोपमा एक जनालाई पक्राउ गरेको थियो। दोलखा शैलुङ गाँउपालिका७ घर भई हाल भक्तपुर दूधपाटी बस्ने १९ वर्षीय अशोक भन्ने अनिश भुजेललाई पक्राउ गरेको थियो। महानगरीय प्रहरी परिसर भक्तपुरका अनुसार भदौ ३० गते राति आफू कार्यरत भक्तपुर नगरपालिका१ दूधपाटीमा रहेको मम एण्ड पिज्जा हाउसमा भक्तपुरकै एक विद्यालयमा अध्ययनरत ती बालिकालाई बोलाइएको थियो। त्यसपछि उक्त पिज्जा हाउसमा बोलाई जबरजस्ती करणी गरेको कसुरमा जिल्ला प्रहरी परिसर भक्तपुरबाट खटिएको प्रहरी टोलीले युवकलाई पक्राउ गरेको हो। परिसरले राखेको तथ्यांकअनुसार भदौ १ देखि असोज ६ गतेसम्म १० वटा बलात्कारका घटना भएका छन्। तीमध्ये बालिकामाथिको बलात्कारका घटना चारवटा छन्। तिनीहरू १५, १७, १३, १४ वर्षीया बालिका छन्। यसबाहेक बढीमा ३४ वर्षसम्मका महिलामाथि बलात्कार गरेको तथ्यांक प्रहरीसँग छ। बलात्कृतहरूमध्ये विद्यार्थी, गृहणी, मजदुर, बेरोजगार महिला रहेका छन्। बलात्कारमा आरोप लागेको व्यक्तिहरू भने १६ वर्षदेखि ६५ वर्षसम्मका पुरुष छन्। कसैलाई डर त्रास देखाई, कसलाई खाजा खुवाउने बहानामा, कसैलाई ललाई फकाई त कोही सुस्त मनस्थिति भएकालाई बलात्कार गरेको जानकारी प्रहरीले दिएको छ। उनीहरूमध्ये कोहीलाई भक्तपुरबाटै त कोहीलाई उपत्यकाका विभिन्न ठाउँहरूबाट पक्राउ गरेको तथ्यांक प्रहरीले दिएको छ। महानगरीय प्रहरी परिसर भक्तपुरका सूचना अधिकृत राजु पाण्डे विभिन्न कारणले बलात्कारका घटनाहरू भइरहेको बताउँछन्।"
नेकपा (बहुमत)का नेता पेस्तोल र ग्रिनेटसहित पक्राउ,"जाजरकोट : नेपाल कम्युनिष्ट पार्टी (बहुमत) का एक नेता पेस्तोल र ग्रिनेटसहित जाजरकोटमा पक्राउ परेका छन्। नेकपा (बहुमत) जिल्ला सम्मेलन आयोजक कमिटीका सदस्य इन्द्रबहादुर शाही (नविन) लाई पाँच राउन्ड गोली भएको पेस्तोल र प्लाष्टिक हेन्ड ग्रिनेटसहित जाजरकोट नलगाड६ सिर्केबाट प्रहरीले पक्राउ गरेको हो। उनको साथबाट दुई एमएम नौ राउन्ड, मेड इन युएसए लेखेको पेस्तोल एचजिलट ४ लेखिएको तयारी अवस्थामा रहेको प्लाष्टिक हेण्ड ग्रिनेट फेला पारी पक्राउ गरिएको हो। आवश्यक कारवाहीका लागि जिल्ला अदालतमा पेश गरिएकामा सात दिनको म्याद दिएर अनुसन्धान गर्न आदेश दिएको जिल्ला प्रहरी प्रमुख सन्तोष निरौलाले बताए। नेकपा (बहुमत)का जिल्ला इन्चार्ज धमिल र जिल्ला संयोजक महानले विज्ञप्ति जारी गरी योजनाबद्ध ढंगले हतियार भिराएर शाहीलाई गिरफ्तार गरेको भन्दै विरोध जनाएका छन्। पक्राउ परेका नेता नविनलाई विनासर्त रिहा गर्न विज्ञप्तिमा आग्रह गरिएको छ।"
पाँचै जना मृतकको पहिचान खुल्यो,"रुकुम पूर्व : रुकुम पूर्वमा भएको बस दुर्घटनामा मृत्यु हुने पाँचै जनाको सनाखत भएको छ। दुर्घटनामा परी मृत्यु हुनेहरूमा रुकुम पूर्व भूमे गाउँपालिका५ का २३ वर्षीय बुद्धिमान बुढा, पुथा उत्तरगङ्गा गाउँपालिका८ का ३५ वर्षीय पूर्णबहादुर बुढा, रामेछापका बस चालक लीलाभक्त श्रेष्ठ, रुकुम पूर्वकै सिस्ने गाउँपालिका६ की ४० वर्षीया लक्ष्मी खड्का र उनका दुई वर्षका छोरा सिजन रहेको जिल्ला प्रहरी कार्यालय रुकुम पूर्वले जनाएको छ। दुर्घटनामा परी घाइते भएका १२ मध्ये ४ जनालाई उपचारका लागि कोहलपुर पठाइएको छ भने बाँकीको जिल्ला अस्पताल रुकुम पूर्वमा उपचार भइरहेको प्रहरी नायब उपरीक्षक (डिएसपी) प्रकाश डाँगीले बताए। काठमाडौंबाट रुकुमकोट आउँदै गरेको धौलागिरी यातायात प्रालिको ग १ ख ९१०९ नम्बरको बस दुर्घटना भएको हो। मध्यपहाडी लोकमार्ग हुँदै आएको बस रुकुम पूर्वको भूमे गाउँपालिका३ क्याङ्सी बगर नजिक बिहीबार दुर्घटना भएको प्रहरीले जनाएको छ।"
युवा तथा बालबालिकाको अर्थपूर्ण सहभागितामा जोड,"काठमाडौं : नेपालको लोकतन्त्रमा युवा तथा बालबालिकाको भूमिका महत्वपूर्ण रहेका जनाउँदै उनीहरूको सक्रिय र अर्थपूर्ण सहभागितामा विज्ञहरूले जोड दिएका छन्। सेभ द चिल्ड्रेन इन्टरनेसनल नेपाल, रेस्टलेस डेभेलप्मेन्ट, कन्सोर्टियम नेपाल, आयोन, यौनिक तथा लैंगिक अल्पसंख्यक को महासंघ, एकाउन्टेवीिलिटी ल्याबको संयुक्त आयोजनामा भएको अन्तरसंवाद कार्यक्रममा लोकतन्त्रमा युवा तथा बालबालिकाको विषयमा सरोकारवालाबीच छलफल भएको हो। अमेरिकी राष्ट्रपति जो बाइडेनले सन् २०२१ डिसेम्बर ९ र १० मा ९८ वटा राष्ट्रहरूको उपस्थितिमा लोकतन्त्र सम्मेलनको आयोजना गरेका थिए। लोकतन्त्रको सुदृढीकरणको लागि नेपाल सरकारको तर्फबाट प्रधानमन्त्री शेरबहादुर देउवाले सात वटा विषयहरूमा प्रतिवद्धता जनाएका थिए। युवा र बालबालिकासम्बन्धी विषयका प्रतिवद्धताहरूको कार्यान्वयनको लागि सुझाव संकलन गरिएको थियो। सरकारी तथा दातृ निकाय, नागरिक समाज र युवा तथा बालबालिकाको सहभागिता रहेको कार्यक्रममा सुचनाको हक, युवा तथा बाल सहभागिता, जलवायु परिवर्तन, सिमान्तकृत वर्गको अधिकार, यौनिक अल्पसंख्यक समुदायका सवाल र अधिकारका विषयहरूमा छलफल गरिएको थियो। राष्ट्रिय बाल अधिकार परिषद्को तर्फबाट गरिएको प्रस्तुतिमा सरकारले सबै किसिमको सम्मेलन तथा कार्यक्रममा युवा तथा बालबालिबालाई प्रतिनिधिका रूपमा समन्वय गर्नुपर्ने उल्लेख गरिएको थियो। परिषद्का कार्यक्रम व्यवस्थापक नमुना भुषालले जलवायु परिवर्तन र वातावरण संरक्षणमाका मुद्दाहरूका लागि सचेत गराउने, वकालत र लबिङ गर्ने प्रतिवद्धता जनाए। प्रादेशिक र संघीय तहमा जलवायु परिवर्तनसम्बन्धी बजेट कोडिङमा पहल गरिने पनि कार्यक्रममा जानकारी गराइयो। जलवायु परिवर्तन र वातावरण संरक्षणमा बालबालिका र युवाको भूमिकाका लागि बालबालिका र युवा वर्गमा प्रत्यक्ष लगानी गर्नुपर्ने उनले जनाए। 'बालबालिका र युवालाई जलवायु परिवर्तन र वातावरणको सही ज्ञानका साथ सहयोग गर्नुपर्छ', उनले भने। कार्यक्रममा गैरसरकारी संस्था महासंघ नेपालका महासचिव अर्जुन भट्टराईले नागरिक समाजका प्रतिनिधिहरूले निर्णय प्रक्रियामा बालबालिका र युवाहरूको सहभागिता सुनिश्चित गर्नुपर्ने बताए। कुनै पनि परियोजना डिजाइन गर्दा सुरुमा नै बैठक र परामर्शबाट युवा र बालबालिकाको सहभागिता सुनिश्चित गरिनुपर्ने उनको भनाइ छ।"
दार्चुलाका साढे चारसय जनाले पाए गुमेको ज्योति,"धनगढी : कैलालीमा रहेको गेटा आँखा अस्पतालले दार्चुलाका दुर्गम स्थानका चार सय ४८ जनाको आँखाको निःशुल्क शल्यक्रिया गरेको छ। दार्चुलाको गोकुलेश्वर, पस्ती र जिल्ला सदरमुकाम खलंगा गरी तीन स्थानमा गरिएको निःशुल्क आँखा शिविरमा यति धेरैको शल्यक्रिया गरिएको हो। अस्पतालका बाह्य कार्यक्रम व्यवस्थापक रमेश चन्द्र भट्टले भदौको २५ गतेदेखि दार्चुलाका विभिन्न स्थानमा निःशुल्क आँखा शिविर गरिएको बताए। तीनवटै स्थानमा गरिएको निःशुल्क शिविरमा ३ हजार चार ३५ जनाले सेवा लिएका छन। ४४१ जना मोतिविन्दुका बिरामी र सात जना अन्य गरी ४४८ जनाको शल्यक्रिया गरी लेन्स प्रत्यारोपणद्वारा गुमाएको दृष्टि पुनः प्रदान गर्न अस्पताल सफल भएको छ। 'एक हजार ३०४ जनालाई निःशुल्क चश्मा उपलब्ध गराइएको र १६ सय ८३ जना आँखाका रोगीहरूको निःशुल्क औषधोपचार गरिएको छ', बाह्य कार्यक्रम व्यवस्थापक भट्टले भने। शैल्यशिखर नगरपालिकाको गोकुलेश्वर मावि गोकुलेश्वर, मालिकार्जुन गाउँपालिकाको शंकरपुर मावि पस्ति र सदरमुकाम रहेको महाकाली नगरपालिकाको महेन्द्र नमुना मावि खलंगा दार्चुलामा शिविर सञ्चालन गरिएको थियो। नेपाल नेत्रज्योति संघ, गेटा आँखा अस्पताल र स्थानीय पालिकाहरूको आयोजना तथा तेज कोहली रुईत फाउण्डेशन र रोटरी क्लब अफ इल्भेरम नर्वेको सहयोगमा भदौ २५ देखि असोज ४ गतेसम्म शिविर चलेको थियो। कोभिड संक्रमणका कारणले लामो समयसम्म दार्चुलाका ग्रामीण क्षेत्रमा आँखा शिविर सञ्चालन गर्न सकिएको थिएन। आर्थिक अभावका कारण सेवा लिन गोटा अस्पतालसम्म आउन नसक्ने विरामीका लागि शिविरको आयोजना गरिएको भट्टले बताए। मोतिविन्दुका कारण दुवै आँखाको दृष्टि गुमाएर लामो समयदेखि कष्टकर जीवन निर्वाह गरी रहेका आँखाका रोगीहरूले पुनः दृष्टि पाउँदा हर्षितदेखिएको उनले बताए। गेटा आँखा अस्पतालका नेत्र विशेषज्ञ डा स्मध अधिकारीको नेतृत्वमा सञ्चालित उक्त शिविरहरूमा १५ जना प्राविधिकको टोलीले सेवा प्रदान गरेको थियो। गेटा आँखा अस्पताल, सरकारी र सामाजिक संस्थाहरूबाट सहयोग जुटाई प्रदेशका नौवटै जिल्लाका ग्रामीण क्षेत्रमा वर्षमा ६० भन्दा बढी स्थानमा आँखा शिविर सञ्चालन गरी निःशुल्क सेवा प्रदान गर्दै आइरहेको छ।"
नागरिक सहभागिता बढाउन पारस्परिक जवाफदेहिता सफल,"काठमाडौं : जवाफदेही र समावेशी शासन व्यवस्थाका पक्षमा पैरवी गर्न सञ्चालित पारस्परिक जवाफदेहिता परियोजना नागरिक सहभागिता बढाउन सफल भएको छ। ३५ जिल्लाका ४७ स्थानीय सरकारमा नागरिक सहभागिता बढाउन र नागरिक संस्था र मिडियाका लागि सवल वातावरण बनाउन सफल भएको हो। संयुक्त राज्य अमेरिकाको अन्तर्राष्ट्रिय विकास नियोग (यूएसएड)को सहयोगमा एफएचआइ ३६० ले विभिन्न नागरिक संस्थाहरूसँगको सहकार्यमा ६ वर्षको सफल कार्यान्वयनपछि बिहीबार आयोजित समापन समारोहमा यस्तो जानकारी दिइएको हो। संघीय तथा प्रदेश तहमा सार्वजनिक कानुन तथा नीति निर्माणमा नागरिक समाज र मिडियाको नेतृत्वलाई प्राविधिक सहयोग, रेडियो तथा सामाजिक सञ्जाल लगायतका माध्यमको प्रयोग गरिएको छ। नागरिकका चासोका मुद्दामा कार्यक्रम, सहभागितामूलक पद्धतीबाट जवाफदेहीताको खोजी, नागरिक संस्था र मिडियाप्रतिको जनविश्वास, दक्षता र नेतृत्व क्षमता बढाएर जवाफदेही सरकारका लागि पहल, मानवअधिकार क्षेत्रमा कृयाशील संस्थाको क्षमता विकास र समावेशी सहभागितासहितको जवाफदेही सरकारका लागि दक्षतावृद्धि गर्नका लागि ३४ सय बढी गतिविधि गरिएको परियोजनाले जनाएको छ। नागरिकका प्रश्न र विचारहरूका लागि मञ्च प्रदान गर्ने, स्थानीय अधिकारीहरूलाई जवाफदेही, समावेशी बनाउन र निर्णय प्रकृयामा नागरिक सहभागिता बढाउन पैरवी गर्ने, स्थानीय स्रोतको परिचालन, नागरिक अधिकारका पक्षमा पैरवी, क्षमता विकास र दिगोपनका पक्षमा परियोजनाले उल्लेख्य योगदान पुर्याएको एफएचआइ ३६० नेपालका कन्ट्री डाइरेक्टर भगवान श्रेष्ठले बताए। परियोजना २०१६ अप्रिल ५ देखि २०२२ सेप्टेम्बर ३० सम्म लागू भएको हो। इक्वल एक्सेस इन्टरनेशनल र इन्टरनेशनल सेन्टर फर नट फर प्रफिट ल को साझेदारीमा यो परियोजनाको नेतृत्व एफएचआइ ३६० ले गरेको थियो। यसमा एक सय बढि नागरिक समाजका संगठन, मिडिया र स्थानीय तथा संघीय सरकार तथा संवैधानिक निकायहरूको समेत साझेदारी थियो। समावेशी सहभागिता र जवाफदेहीताका सिद्धान्तहरूमा केन्द्रित हुँदै पारस्परिक जवाफदेहीता परियोजनाले ६ प्रदेशका ३५ जिल्लाका ४७ नगरपालिकामा वडादेखि नगरपालिका र जिल्ला तहसम्म नागरिक संलग्नता र सहभागितामुलक शासनका लागि पैरवी गरेको छ।"
आयोगका पदाधिकारी भन्छन् समावेशी आयोगलाई आरक्षण हटाउने अधिकार कसले दियो?,"काठमाडौं : राष्ट्रिय समावेशी आयोगले अबको १४ वर्षपछि आरक्षण नचाहिने अध्ययन प्रतिवेदन सार्वजनिक गरेपछि चौतर्फी विरोध भइरहेको छ। संविधानमा उल्लेख समावेशीताको धर्म र मर्मलाई कुल्चेर अध्ययन प्रतिवेदन सार्वजनिक गरेकोप्रति अन्य आयोगका पदाधिकारीहरुले नै घोर निन्दा गरेका छन्। प्रतिवेदन तुरुन्त सच्चाउन माग गरेका छन्। आरक्षण अन्त्यको सम्बन्धी अध्ययन प्रतिवेदन गलत नियतले ल्याइएको राष्ट्रिय दलित आयोगका अध्यक्ष देवराज विश्वकर्माले बताए। आरक्षण जतिसक्दो छिटो अन्त्य गर्ने अधिकार समावेशी आयोगलाई कसले दियो प्रश्न गर्दै उनले भने, नियोजित रुपमा ल्याएको आरक्षण हटाउन प्रतिवेदन विवादित छ। विद्यमान सरकारी सेवामा आरक्षण हटाउने गरी अध्ययन गर्ने अधिकार कसैसँग पनि छैन। राष्ट्रिय समावेशी आयोगले विद्यमान सरकारी सेवामा आरक्षणको प्रभाव अध्ययन प्रतिवेदन २०७९ सार्वजनिक गरेको छ। त्यसबारे अहिले चौतर्फी बसह भइरहेको छ। जागरण मिडिया सेन्टरले काठमाडौंमा आयोजन गरेको आरक्षणको औचित्य र यसको आवश्यकता विषयक सम्बादमा अध्यक्ष विश्वकर्माले आरक्षण अन्त्य गर्नुपर्छ भन्ने अध्ययन प्रतिवेदन संविधान र लोकतन्त्रविरुद्ध रहेको औँल्याए। लोकसेवा दलितको पहुँच छैन। लोकसेवा अध्ययनका लागि काठमाडौं लगायतका स्थानमा बसेर अध्ययन गर्नुपर्ने हुन्छ, अध्यक्ष विश्वकर्माले भने, दलितसँग त्यस्तो पहुँच नहुँदा धेरै पद रित्त रहेका छन्। गत वर्ष आठ अधिकृत पद रित्त रहन गएको थियो। यस्तो अवस्थामा आरक्षण कटौति गर्ने अध्ययन प्रतिवेदन सार्वजनिक हुनुलाई कसैले पनि राम्रो नठानेको उनले बताए। राष्ट्रिय समावेशी आयोगका सदस्य विष्णुमाया ओझाले आरक्षण अन्त्य गर्ने समावेशी आयोगको नियत नभएको दाबी गरिन्। आरक्षण व्यवस्था भर्खरै सुरुवात भएको छ। अलिकति मानिसहरुमात्र निजामती सेवामा आएका छन्, उनले भनिन्, राजनीतिक आरक्षणको पनि अध्ययन भइरहेको छ। राष्ट्रिय थारु आयोगका सदस्य डा उमाशंकर चौधरी आरक्षणको औचित्य अझै रहेको बताए। आरक्षणसम्बन्धी आएको अध्ययन प्रतिवेदनहरु तथ्य र तथ्यांक विलेश्षण गरी आउनुपर्ने थियो तर, त्यो भएन, डा चौधरीले भने, १४ वर्ष अघि दलित महिला, थारु, मधेसी, मुस्लिमको अवस्था कस्तो थियो, त्यसको विश्लेषण गर्नुपर्छ। तथ्यांक विश्लेष्ण विना आरक्षण हटाउने गरी प्रतिवेदन आएको र यसले विवाद सिर्जना गरेको चौधरीले उल्लेख गरे। राष्ट्रिय मुश्लिम आयोगका सदस्य महमदीन अलीले नेपालको संविधानको मर्म बिर्सिएर आरक्षण हटाउने गरी प्रतिवेदन आएको भन्दै आपत्ति जनाए। समावेशी आयोगले अध्ययन गरेको आरक्षणसम्बन्धी प्रतिवेदन सच्चाउनुपर्नेमा उनले जोड दिए। राज्यको मूलप्रवाहबाट बाहिर रहेका समुदायको लागि अझै आरक्षण आवश्यक रहीरहने जागरण मिडिया सेन्टरकी अध्यक्ष कमला विश्वकर्माले बताइन्। बहसमा पूर्वसांसद अन्जना विसुके, पार्वती विसुके, मैना अछामी, राष्ट्रिय महिला आयोगका उपसचिव गिरीराज ज्ञवाली, दलित अधिकारकर्मी भक्त सुनारले अहिलेको अवस्थामा आरक्षणको मूल उद्देश्य पूरा नभइसकेकाले आरक्षण हटाउने गरी आएको प्रतिवेदनलाई तुरुन्त सच्चाउनुपर्ने माग गरे।"
एकैरात २ करोडभन्दा बढीको सामानसहित तीन ट्रक नियन्त्रण,"वीरगन्ज : वीरगन्जबाट एकैरात प्रहरीले दुई करोडभन्दा बढी मूल्यको तस्करीको सामानसहित तीनवटा ट्रक नियन्त्रणमा लिएर राजश्व अनुसन्धान कार्यालयमा बुझाएको छ। जिल्ला प्रहरी कार्यालय पर्सा र वडा प्रहरी कार्यालय विर्ताबाट बुधबार मध्यरातमा खटिएको प्रहरी टोलीले वीरगन्जको घण्टाघर, माइस्थान र आदर्शनगरबाट मालसामानसहितका ती ट्रकहरू नियन्त्रणमा लिएको हो। वीरगन्जका विभिन्न ट्रान्सपोर्टबाट मालसामान बोकेर अन्य शहरमा जान लागेको अवस्थामा ती ट्रकहरू रोकेर चेकजाँच गर्दा भन्सार प्रज्ञानपत्रमा उल्लेख गरिएकोभन्दा बढी मालसामान भेटिएकाले नियन्त्रणमा लिइएको पर्साका प्रहरी उपरीक्षक रमेश बस्नेतले बताए। उनका अनुसार जिल्ला प्रहरी कार्यालयबाट खटिएको प्रहरी टोलीले बुधबार राति साढे ११ बजे वीरगन्ज८ घण्टाघरचोकमा ना६ ख ३३७३ नम्बरको मालवाहक ट्रक रोकेर जाँच गर्ने क्रममा ट्रकमा भन्सार प्रज्ञापन पत्रकोभन्दा बढी साममान भेटिएपछि नियन्त्रणमा लिएको हो। उक्त ट्रकबाट ९१ लाख ५१ हजार ८ सय २२ रुपैयाँ मूल्यका सामान बराममद भएको उनले बताए। बुधबार राति सवा ११ बजे नै वीरगन्ज८ माईस्थान चोकमा ना७ ख ६८७५ नम्बरको मिनी ट्रक रोकेर चेकजाँच गर्ने क्रममा उक्त ट्रकबाट पनि विल बिजकभन्दा बढीको सामान भेटिएपछि नियन्त्रणमा लिइएको बस्नेतले बताए। उक्त ट्रकबाट ५० लाख ३९ हजार एक सय २४ रुपैयाँ मूल्यको सामान बरामद गरिएको बस्नेतले जानकारी दिए। बुधबार राति नै १२ बजे वीरगन्ज १० आदर्शनजगरमा ना ५ ख ४८३१ नम्बरको ट्रकलाई पनि प्रहरीले रोकेर चेकजाँच गरेको थियो। त्यसक्रममा विल बिजकभन्दा बढी परिमाणको सामान बरामद भएपछि उक्त ट्रकलाइ पनि प्रहरीले नियन्त्रणमा लिएको थियो। उक्त ट्रकबाट पनि एक करोड १८ लाख ७६ हजार ६ सय ९१ रुपैयाँ मूल्यको सामान बरामद गरिएको प्रहरी उपरीक्षक बस्नेतले बताए। तीनवटै ट्रकबाट बरामद सामान र ट्रकको गरी २ करोड ६० लाख ६७ हजार ६ सय ३७ रुपैयाँ मूल्यांकन गरेर माल सामान सहितको ट्रक कारबाहीका लागि बिहीबार राजस्व अनुसन्धान कार्यालय पथलैया बारामा बुझाइएको बस्नेतले जानकारी दिए।"
संवैधानिक व्यवस्थाभित्र पसेर व्यवस्थाको विरोध गर्ने प्रवृत्ति बढ्यो : सिटौला,"झापा : नेपाली कांग्रेसका नेता कृष्णप्रसाद सिटौलाले संवैधानिक व्यवस्थाभित्र पस्ने, निर्वाचित हुने र पछि त्यही संवैधानिक व्यवस्थाको विरोध गर्ने प्रवृत्ति बढेर गएको बताएका छन्। झापाको कचनकवल गाउँपालिका७ स्थित दीप ज्योति सामुदायिक वन उपभोक्ता समितिको १५ औं वार्षिक साधरण सभा कार्यक्रममा बोल्दै कांग्रेसका पूर्व महामन्त्री समेत रहेका सिटौलाले उक्त कुरा बताएका हुन्। उनले भने, 'यो संविधानले व्यवस्था गरेअनुसार स्थानीय तह, प्रदेशदेखि केन्द्रसम्म जितेर जाने, अनि यो व्यवस्थाले जनतालाई केही पनि नदिनु भन्नु योभन्दा लज्जास्पद कुरा के हुन सक्छ। निर्वाचित हुने अनि काम नगर्ने, अनि दोष जति संवैधानिक व्यवस्थालाई दिने जस्ता कार्यलाई हामीले नै रोक्नु पर्छ। यो संवैधानिक व्यवस्था त्यसै आएको होइन। धेरैको बलिदानपछि देशमा परिवर्तन र संविधान आएको छ', उनले भने। यसै व्यवस्थाको माध्यमबाट जनताको आर्थिकसँगै दैनिक जीवनस्तरमा सुधार ल्याउनु सक्नुपर्ने उनले बताए। स्थानीय तहमा निर्वाचित हुने जनप्रतिनिधिलाई लक्षित गर्दै उनले जनप्रतिनिधिले आफ्नो सेवा सुविधाका लागि काम गर्ने नभई जनताको सेवा सुविधाका लागि काम गर्ने बताए। 'उ अर्को पार्टीको, उसले मलाई भोट दिएन भन्ने स्थानीय सरकारको नेतृत्व गर्ने जनप्रतिनिधिले त्यसो भन्न पाउँदैनन्,' उनले भने। विकास हुँदा कुनै पार्टी विशेषलाई फाइदा नहुने उनको भनाइ छ। 'विकास हुँदा आम जनतालाई फाइदा पुग्छ। 'जनताले जुनसुकै पार्टीलाई मत हालोस्,' उनले भने। काम गर्दा आम जनताको प्रगति, सुख, समृद्धिको लागि काम गर्नुपर्ने उनले बताए। '२०७४ सालको निर्वाचन अघि छुट्टाएको योजनाहरू अधुरै छ। 'बितेको ५ वर्षमा पनि यस क्षेत्रले कुनै नयाँ योजना पाउन सकेनन्,' उनले भने।"
भ्याट बिल भएको सामानसहित पिकअप नियन्त्रणमा लिएपछि विवाद,"झापा : मोहन वैद्य किरण नेतृत्वको नेकपा (क्रान्तिकारी माओवादी) निकट युवा संगठन युवा लिग नेपालले भ्याट बिल भएको सामानसहित पिकअप गाडी रोकेर नियन्त्रणमा लिएपछि विवाद भएको छ। व्यवसायीसँग भएको विवादका क्रममा संगठनका राजेन्द्र राई घाइते भएका छन्। उनको अनुहारमा गम्भीर चोट लागेको छ। घटनाअनुसार चारआलीकेचना सडक खण्डअन्तरगत भद्रपुर२ स्थित देउनिया पुल नजिकै गएराति लत्ताकपडा लोड गरिएको प्रदेश १०१००१ च ७७९५ नम्बरको पिकअप युवा लिग नेपालका केन्द्रीय सदस्य तथा प्रदेश अध्यक्ष रविन राईको नेतृत्वको कार्यकर्ताहरूले रोकेका थिए। सो सामान भारतबाट भन्सार छलेर नेपाल भित्राएको आशङ्कामा संगठनका कार्यकर्ताहरूले सडकमै पिकअप रोकेर सशस्त्र प्रहरी बल बोर्डर आउट पोस्ट भद्रपुरलाई बोलाएर जिम्मा लगाएका थिए। सशस्त्र प्रहरीले लत्ताकपडासहितको पिकअप भद्रपुर भन्सार कार्यालय लिएर गएका थिए। संगठनका कार्यकर्ताहरूले लत्ताकपडासहितको पिकअप राजश्व अनुसन्धान कार्यालय इटहरी बुझाउनुपर्ने भन्दै बिहीबार बिहान करिब ८ बजे भन्सार कार्यालय गएका थिए। भ्याट बिल भएको सामान नियन्त्रणमा लिएको भन्दै संगठनका कार्यकर्तासँग व्यवसायीको विवाद भएको थियो। विवादका क्रममा दुवै पक्षबीच सामान्य झडप हुँदा संगठनका राई घाइते भएको जिल्ला प्रहरी कार्यालय झापाले जनाएको छ। झडप भएसँगै सशस्त्र र नेपाल प्रहरीले घटनालाई साम्य बनाउँदै संगठनका कार्यकर्ताहरूलाई सुरक्षा दिएर भन्सारभित्रै राखेका थिए भने घाइतेलाई उपचारका लागि अस्पताल पठाएका थिए। अन्ततः नियन्त्रणमा लिएका भ्याट बिल भएको लत्ताकपडासहित पिकअप भन्सारले बुझ्न नमानेपछि सशस्त्र र नेपाल प्रहरीले थप अनुसन्धानका लागि राजश्व अनुसन्धान कार्यालय इटहरी बुझाइसकेको छ। यता सामान धनी अरुण साहका अनुसार भद्रपुरको अनुज इन्टरप्राइजेजबाट ज्योति कपडा पसल र जय माता वस्त्रालय बनियानीको नाममा भ्याट बिल जारी गरी सामान खरिद गरी पिकअपमा हालेर लगिरहेको अवस्थामा गुण्डागर्दी शैलीमा कार्यकर्ताहरूले चालकलाई खुकुरी देखाएर सामान नियन्त्रणमा लिएको आरोप लगाए। मोटरसाइकलमा आएका क्रान्तिकारी माओवादीका कार्यकर्ताहरूले सडकमा पिकअप रोकेर १५ लाख रुपैयाँ बार्गेनिङ गरेको उनले आरोप लगाए। व्यापारी साहले भने, 'भ्याट बिल भएको सामानको किन पैसा दिन भन्दै घटनास्थलमा पनि विवाद भयो, उनीहरूको सङ्ख्या बढी रहेकाले केही गर्न सकिएन। लामो समय बार्गेनिङमा कुरा नमिलेपछि उनीहरूले उल्टै सशस्त्रलाई बोलाएर पिकअप जिम्मा लगाए।' पार्टीको नाममा लिएर गुण्डागर्दी शैलीमा सामान जफत गरेको उनको भनाइ छ। 'दसैँ खर्च चाहिएको हो भने पार्टीको रसिद लिएर पसलमा आउनु पर्यो बाटोघाटोमा धम्काउन त मिलेन नि' उनले भने। त्यस्तै युवा लिग नेपालका केन्द्रीय सदस्य राईले राजश्व छलेर सरसामान तस्करी भइरहेको सूचनाका आधारमा पार्टीका कार्यकर्ताले सामानसहितको पिकअप नियन्त्रणमा लिएको बताए। पार्टीको निर्देशन अनुसार काम गरेको उनले बताए। उनले भने, 'भन्सारभित्रै पत्रकार सम्मेलन गरी घटनाको भण्डाफोर गर्ने अभियान थियो, तर केही अराजक समूहले भन्सार अगाडि नै हामीमाथि आक्रमण गर्यो, यो घटना अति निन्दनीय छ।' पार्टीका कार्यकर्तामाथि आक्रमण गर्नेकोविरुद्ध प्रहरीमा उजुरी दिने उनको भनाइ छ।"
"जीप दुर्घटनामा एकको मृत्यु, आठ जनाले हामफालेर ज्यान जोगाए",दार्चुला : दार्चुलामा जीप दुर्घटना हुँदा एक जनाको मृत्यु भएको छ। आठ जनाले हामफालेर ज्यान जोगाएका छन्। जिल्लाको मार्मा गाउँपालिका लटिनाथबाट अपिहिमाल गाउँपालिका५ तिम्ला जाँदै गरेको म १ ज २३३ नम्बरको बोलेरो जीप साँझ साढे ८ बजे तिर दुर्घटना भएको हो। जीप दुर्घटना हुँदा अपिहिमाल गाउँपालिका६ का १८ वर्षीय दिनेशसिंह धामीको मृत्यु भएको अपिहिमाल गाउँपालिका अध्यक्ष भगतसिंह ठेकरे बोहराले बताए। जीपमा सवार नौजना रहेको बुझिएको छ। नौमध्ये आठ जनाले हाम फालेर ज्यान जोगाएका छन्। एकजनाको घटनास्थलमै मृत्यु भएको प्रहरीले जनाएको छ। जीप सडकबाट लगभग २ सय मिटर तल खसेको छ।
"चाडपर्व लक्षित सतर्कता, मोरङमा कडा सुरक्षा","विराटनगर : दसैं, तिहार, छठ लगायतका चाडपर्वलाई लक्षित गरेर प्रदेश १ को राजधानी विराटनगरसहित मोरङमा विशेष सुरक्षा योजना लागू गरिएको छ। सर्वसाधारणमा पूर्ण सुरक्षाको प्रत्याभूति दिलाउँदै चाडपर्वलाई सुरक्षित, मर्यादित र सभ्य बनाउन सुरक्षा योजना बनाएर लागू गरिएको मोरङ प्रहरीले बिहीबार पत्रकार सम्मेलनमार्फत जानकारी दिएको छ। मोरङ प्रहरी प्रमुख एसपी शान्तिराज कोइरालाले सुरक्षित तवरले चाडपर्व मनाउने वातावरण सृजना गर्ने दायित्व प्रहरीको भएको बताए। उनका अनुसार नागरिकको स्वतन्त्रता, धार्मिक तथा सांस्कृतिक आस्था, जनधन तथा यात्रुको सुरक्षा र उपभोक्ताको अधिकारलाई मध्यनजर गरेर चाडपर्व लक्षित सुरक्षा योजना तयार पारिएको छ। साथै मादक पदार्थ सेवन (मापसे) गरेर हुनसक्ने उसृङ्खल गतिविधि, लोकमार्ग तथा सहायक मार्गहरूमा अवाञ्छित क्रियाकलाप लगायत विभिन्न अपराधिक गतिविधि नियन्त्रण प्रहरीको प्राथमिकतामा परेको छ। अति विशिष्ट, विशिष्ट तथा उनीहरूको निवास, सरकारी कार्यालय, महत्वपूर्ण प्रतिष्ठान, बैंक एवं वित्तीय संस्था, बजार, पसल लगायत सार्वजनिकस्थलमा भरपर्दो र विश्वसनीय सुरक्षा व्यवस्था मिलाइएको कोइरालाले बताए। उनका अनुसार भारतसँगको खुला सीमाको फाइदा उठाउँदै हुनसक्ने चोरी, तस्करी लगायत विभिन्न अपराधिक गतिविधिका साथै नजिकिँदो प्रतिनिधि तथा प्रदेशसभा निर्वाचनलाई लक्षित गरेर सुरक्षा सतर्कता बढाइएको छ। निर्वाचन लक्षित घरदैलो, भेटघाट, छलफलसमेतका राजनीतिक कार्यक्रमलाई मध्यनजर गरेर सुरक्षाका लागि प्रहरी परिचालन गरिएको जानकारी उनले दिए। कोइरालाका अनुसार बैंक, वित्तीय संस्था एवं आर्थिक गतिविधि हुने ठाउँ र महत्वपूर्ण प्रतिष्ठानहरूको निगरानी २४ घण्टानै गर्न थालिएको छ। सुनचाँदी पसल, सरकारी तथा गैर सरकारी कार्यालय, एटीएम बुथ, सार्वजनिकस्थल र पसलहरूमा प्रहरी तैनाथ गरिएको छ। चोरी, डकैती, लुटपाट, गुण्डागर्दी, चन्दा असुली र ठगी हुनसक्ने सम्भावनालाई मध्यनजर गरेर सुरक्षा व्यवस्था मजवुत बनाइएको प्रहरीले जनाएको छ। मोरङमा चाडपर्वलाई मर्यादित, व्यवस्थित र सुरक्षित बनाउन १ हजार २ सय ९१ जना प्रहरी परिचालन गरिएको छ। सुरक्षा व्यवस्था मजवुत बनाउन थप प्रहरी जनशक्ति माथिल्लो कार्यालयबाट माग गरिएको छ। एसपी कोइरालाले सम्भावित र विगतमा भएका घटना एवं अपराधिक गतिविधिलाई मध्यनजर गर्दै सुरक्षा योजना तयार पारिएको जानकारी दिए। उनका अनुसार सुरक्षा योजनालाई प्रभावकारी कार्यान्वयका लागि सादा पोसाक र हतियारसहितका प्रहरी परिचालन गरिएको छ। प्रहरीको पिकेट, सवारी गस्ती, मोबाइल, मोटरसाइकल, साइकल र पैदल गस्ती बढाएर सुरक्षा व्यवस्था कडा पारिएको उनले बताए। कोइरालाका अनुसार धार्मिक तीर्थस्थल, शक्तिपीठ, मठ मन्दिर लगायत भक्तजनहरूको भीडभाड एवं घुइँचो हुने स्थानको सुरक्षामा विशेष ध्यान दिइएको छ। भीडभाडमा हुने चोरी, डकैती र लुटपाटका घटना, मादक पदार्थ सेवन (मापसे)बाट हुने झैझगडा एवं अपराध नियन्त्रण, कालो बजारी, इन्धन तथा दैनिक उपभोग्य वस्तुको कृतिम अभाव नियन्त्रण लगायतमा पनि प्रहरीको ध्यान जान थालेको छ। चाडपर्वमा यातायातको सहज उपलब्धता, ट्राफिक व्यवस्थापन, तस्करी, हातहतियार तथा लागुऔषध र मदिराको अवैध ओसारपसार नियन्त्रणलाई प्रहरीले प्राथमिकतामा राखेको छ। त्यस्तै जुवा, तास लगायत गैह्र कानुनी खेलहरू र शान्ति भड्काउने समूहलाई पूर्ण रुपमा नियन्त्रणमा लिइने उनले बताए। उनका अनुसार उद्योग, कलकारखाना, महत्वपूर्ण प्रतिष्ठान, लोकमार्ग र अन्य सहायक राजमार्गको सुरक्षा अवस्थामा कुनै कमजोरी हुन नदिन तथा होटल, लज एवं रेष्टुरेन्टमा समेत नियमित चेकजाँचको व्यवस्था मिलाइएको छ। शंकास्पद व्यक्तिहरू एवं सार्वजनिक स्थलमा हुने गतिविधिको निगरानी, पटकाको ओसारपसार तथा बेचबिखन, सीमा क्षेत्रमा कडाई, पकेटमार लगायत नियन्त्रण तथा अपराधिक प्रवृत्तिका मानिसहरूको पहिचान र निगरानीमा प्रहरी सक्रियता बढाइएको छ। मादक पदार्थ सेवन (मापसे) गरेर सार्वजनिक स्थलहरूमा होहल्ला एवं झैझगडा गर्नेलाई तत्काल नियन्त्रणमा लिएर कारबाही अघि बढाइने प्रहरीले जनाएको छ। सवारी साधनमाथि आकस्मिक चेकजाँच सुरु गरिएको छ। चाडपर्वका बेला हुनसक्ने विभिन्न घटनाबाट बच्न सबैलाई सजग गराउँदै सर्तकता अपनाउन आग्रह गरिएको एसपी कोइराला बताउँछन्। अन्य सुरक्षा निकायसँग समन्वय गरेर सीमा अपराध नियन्त्रणका लागि भारतीय 'काउण्टर पार्ट्स'सँगको समन्वय र सहकार्यलाई पनि प्रहरीले महत्व दिएको छ। चाडपर्वमा प्रमुख जिल्ला अधिकारी काशीराज दाहालसँग समन्वय गरेर अत्यावश्यक सेवाका साधनहरू एम्बुलेन्स र दमकल तयारी अवस्थामा राखिने एसपी कोइरालाले बताए। कुनै पनि घटनामा परेर घाइते भएकाको उपचारका लागि कोसी लगायत सबै अस्पताललाई २४ घण्टानै तयारी अवस्थामा राख्न प्रजिअसँग समन्वय भइसकेको उनको भनाइ छ। कोइरालाका अनुसार विष्फोटक पदार्थलाई निष्कृय पार्न विशेष टोलीका लागि नेपाली सेनासँग समन्वय गरिएको छ।"
फलामको पाइपले लागेर एक जनाको मृत्यु,भक्तपुर : भक्तपुरमा पाइपले लागेर एकजनाको मृत्यु भएको छ। भक्तपुरको सूर्यबिनायक नगरपालिका८ जगाती पुल नजिक रहेको समानान्तर कंक्रिट उद्योगमा काम गर्ने क्रममा अन्दाजी तीन मिटर लामो कंक्रिट पेल्ने फलामको पाइप बिग्रिई मर्मत गर्ने क्रममा अचानक खस्दा मृत्यु भएको हो। घटनामा परी अर्का एकजना घाइते भएका छन्। मृत्यु हुनेमा बर्दियाको बारबर्दिया नगरपालिका७ घर भई हाल सोही उद्योगमा काम गर्ने २४ वर्षीय विवेक चौधरी रहेको महानगरीय प्रहरी परिसर भक्तपुरले जनाएको छ। नागरिक अस्पताल भक्तपुरमा उपचारका क्रममा उनको मृत्यु भएको परिसरका सूचना अधिकृत जु पाण्डेले जनाए। घाइते अर्का पनि बर्दियाको बारबर्दिया नगरपालिका७ घर भई हाल सोही उद्योगमा काम गर्ने १९ वर्षीय प्रमोद चौधरी रहेको जनाइएको छ। हाल उनको अवस्था सामान्य रहेको जनाइएको छ। प्रहरी वृत्त जगातीका अनुसन्धान अधिकृतसहितको प्रहरी टोलीले घटना बारे थप अनुसन्धान गरिरहेका छन्।
"रुकुम पूर्वमा बस दुर्घटना : ४ जनाको मृत्यु, १३ घाइते",दाङ : रुकुम पूर्वमा बस दुर्घटना हुँदा ४ जनाको मृत्यु भएको छ। भूमे गाउँपालिका वडा नम्बर ३ स्थित क्याङ्सी बगरमा बस दुर्घटनाा हुँदा ४ जनाको मृत्यु भएको छ भने १३ जना घाइते भएका छन्। घाइतेहरुको जिल्ला अस्पताल रुकुम कोटमा उपचार भइरहेको छ। घाइतेमध्ये ३ जनाको अवस्था गम्भीर रहेको प्रहरीले जनाएको छ। रुकुम पूर्वका प्रहरी प्रमुख प्रकाश डांगीले ग १ ख ९१०९ नम्बरको बस दुर्घटना हुँदा ४ जनाको मृत्यु भएको अन्नपूर्णलाई जानकारी दिए। घाइतेहरुको सनाखत हुन बाँकी छ।
बिर्तामोडमा बस र हाइलेक्स ठोक्किँदा तीनजना घाइते,"झापा : झापाको बिर्तामोडमा यात्रु बाहक बस र हाइलेक्स गाडी ठोक्किँदा तीनजना घाइते भएका छन् । पूर्वपश्चिम राजमार्गअन्तरगत बिर्तामोड ६ स्थित बुट्टावारिमा पश्चिमबाट पूर्वतर्फ जाँदै गरेको को १ ख ६४७२ नम्बरको बस र विपरीत दिशातर्फ आइरहेको बा २० च १७३८ नम्बरको हाइलेक्स गाडी ठोक्किँदा दुर्घटना भएको थियो । हाइलेक्सको अगाडिको भाग क्षतिग्रस्त भएको छ । दुर्घटनामा परी हाइलेक्स गाडी चालक कनकाई नगरपालिका २ निवासी केशव चौधरी र सोही गाडीमा सवार बिर्तामोड ५ निवासी योगेन्द्र भुर्तेल घाइते भएका छन् । त्यस्तै, बसमा सवार मोरङकी स्वस्तिका राई सामान्य घाइते भएकी जिल्ला टाफिक प्रहरी कार्यालय बिर्तामोडका प्रहरी निरीक्षक अशोककुमार जबेगुले जानकारी दिए । घाइतेहरूको बिर्तामोडस्थित बीएण्डसी अस्पतालमा उपचार भइरहेको जनाइएको छ । यता इलाका प्रहरी कार्यालय अनारमनिले दुवै सवारीसाधनलाई नियन्त्रणमा लिएको छ । दुर्घटना हुँदा केही समय सडक अवरुद्ध बनेको थियो ।"
मुस्ताङमा थाक च्याम्पियनसिपको रौनक,"मुस्ताङ : मुस्ताङको लामो इतिहास बोकेको बहुप्रतिष्ठित खेलकुद प्रतियोगिता थाक च्याम्पियनसिप रनिङ शिल्ड प्रतियोगिता बिहीबारदेखि सुरु भएको छ। झन्डै ५० को दशकअघि सुरु भएको प्रतियोगिता यो वर्ष पनि जिल्लाको थासाङ गाउँपालिका५ ताक्लुङमा सुरु भएको हो। हरेक वर्ष जिल्लाका अन्तर क्लवबीच आलोपालो सञ्चालन हुने च्याम्पियन सिप सहआयोजकको जिम्मा अन्नपूर्ण युवाक्लव ताक्लुङले पाएको छ। जिल्लाको खेलकुद क्षेत्रको विकास तथा प्रवर्द्धनमा थाक खेलकुद तथा सांस्कृतिक विकास संघ अभिभावकीय संस्था हो। २०६० अघि मुस्ताङमा सडक तथा सञ्चार क्षेत्रको पहुँच स्थापित नहुँदा मुस्ताङका अंग्रज खेलप्रेमीहरूको पहलमा गौरवमय थाक खेलकुद च्याम्पियन सिप प्रतियोगिता सुरुवात गरिएको थियो। पहिले मुस्ताङका सबै गाउँहरूमा आन्तरिक रूपमा खेलकुद प्रतियोगिता हुने गर्थ्यो। यसरी जिल्लामा छरिएर रहेको खेलकुदलाई एउटै सुत्रमा बाँधेर संघले थाक भलिबल च्याम्पियन सिपको परिकल्पना गरेको थियो। मुस्ताङको जोमसोमदेखि तल्लो क्षेत्र घाँसासम्मका आठवटा विभिन्न युवाक्लवलाई समेट्दै प्रतियोगिता हुँदै आइरहेको छ। बिहीबार यसको ५०औं स्वर्ण जयन्ती भव्यताका साथ मनाइएको छ। च्याम्पिनसीपको पूर्व वाणिज्य मन्त्री रोमी गौचन थकालीले दिपप्रज्वलन गरी उद्घाटन गरे। पूर्व मन्त्री थकालीले राजनैतिक पृष्ठभूमि फरक भएपनि जिल्लाका राजनीतिकर्मीले एउटै मञ्चमा उभ्याउन सक्नु यसको मुख्य विशेषता रहेको बताए। प्रतियोगिताले के कति उपलब्धि हासिल गर्यो भन्नुभन्दा पनि यसकै माध्यमबाट धेरै खेलस्रष्टाहरूको पहिचान स्थापित भएको बताए। उनले आसन्न निर्वाचन सम्मुखमा पनि राजनीतिक प्रतिस्पर्धा र पूर्वाग्रह पन्छ्याएर भ्रातृत्व सम्बन्ध कायम राख्नु थाक च्याम्पिन सीपको योगदान रहेको बताए। संविधान सभा सदस्य श्रीमाया थकालीले च्याम्पिन सीपलाई खेलकुदको रूपमा मात्र परिभाषित गर्न नहुने उल्लेख गरिन्। उनले खेलकुदकै माध्यमबाट सामाजिक र राजनैतिक क्षेत्रमा आफ्नो अस्तित्व स्थापित गर्ने पुलको काम यसले गरेको बताइन्। निर्वतमान संघीय सांसद प्रेमप्रसाद तुलाचनले खेलकुद क्षेत्रको विकासले जिल्लाको खेल पर्यटन र आर्थिक विकासमा टेवा पुग्ने बताए। मुस्ताङमा खेलकुद क्षेत्रको प्रचुर सम्भावना रहेको उल्लेख गर्दे यसका लागि आफूले सांसद भएर रहँदा विभिन्न पहल गरेको बताए। संघका अध्यक्ष चन्द्रमोहन गौचनले यसप्रकारको प्रतियोगिताका माध्यमबाट संघले निरन्तर प्रतियोगिता सञ्चालन गर्दै आएको बताए। नेपालमा खेलकुद इतिहास पछ्याउँदा नेपाल भलिबल संघको स्थापना २०३३ सालमा स्थापना भएको र त्यस अगावै २०२७ सालमा मुस्ताङमा थाक खेलकुद तथा सांस्कृतिक विकास संघ स्थापना भई भलिबल खेलसहित अन्य इभेन्टहरू आयोजना हुँदै आइरहेको अध्यक्ष गौचनले बताए। कार्यक्रममा लोघेकर दामोदरकुण्डा गापाका अध्यक्ष लोप्साङ छोम्फेल बिष्ट र प्रजिअ नेत्रप्रसाद शर्माले थाक प्रतियोगिता सफलताको शुभकामना दिएका थिए। प्रतियोगिता कोरोनाका कारण लगातार दुई संस्करण रोकिएको थियो। कोरोना न्युनीकरण हुँदै गएपछि संघले दुई वर्षपछि च्याम्पियन सिप आयोजना गरेको हो। विगतदेखि निरन्तर प्रतियोगितालाई अगुवा गर्दै आएका पूर्व अध्यक्षहरू पूर्व वाणिज्य मन्त्री थकाली, निवर्तमान संघीय सासद तुलाचन, पूर्व जिविस सभापति विष्णुराज हिराचन, छत्रबहादुर थकाली लगायतका पूर्व अध्यक्षहरूलाई संघले दोसल्ला ओढाएर विशेष सम्मान गरेको छ। लोघेकर दामोदरकुण्डा गापालाई पनि विशेष सम्मान गरिएको छ। थाक भलिबललाई आर्थिक सहयोग गर्ने संघसंस्थालाई सम्मान गरिएको थियो। स्वर्ण जयन्तीका अवसरमा प्रकाशित स्मारिकाको पूर्व वाणिज्य मन्त्री थकाली, निवर्तमान सांसद तुलाचन र संघका अध्यक्ष चन्द्रमोहन गौचनले संयुक्त रूपमा विमोचन गरे। हालसम्म थाक सातसय क्षेत्रलाई समेटिएको यसप्रकारको प्रतियोगिता मुस्ताङका पाँचवटै पालिकालाई समेटेर अघि बढाउने प्रयास गरिएपनि सफल हुन सकेन। मुस्ताङको जोमसोम, स्याङ, मार्फा, टुकुचे, कोवाङ, लेते, घाँसा र ताक्लुङका विभिन्न युवाक्लवले थाक च्याम्पियन सिपमा भाग लिने गरेका छन्। मोफसलमा आयोजना हुने कतिपय प्रतियोगिता दुईचार संस्करणमा हराएर जाने गरेको तथ्य रहेको छ। प्रतियोगिता चार दिन सञ्चालन हुने छ। च्याम्पियन सिपअन्तर्गत महिला तथा पुरुष भलिबल, मिस मुस्ताङ, गायन प्रतियोगिता, आर्चरी प्रतियोगितासहित विविध सांस्कृतिक कार्यक्रम समावेश गरिएको छ। प्रतियोगिताका लागि मुस्ताङमा खेलप्रेमी तथा स्थानीय दर्शकहरू अहिले मुस्ताङको ताक्लुङमा एकत्रित भएका छन्। मुस्ताङकै अन्न भण्डारको रूपले परिचित ताक्लुङ अहिले खेलकुदमय भइसकेको छ।"
भक्तपुरमा पर्यटक बसको ठक्करबाट पैदल यात्रुको मृत्यु,भक्तपुर : भक्तपुरको सूर्यविनायक चोकमा पर्यटक बोक्ने बसले ठक्कर दिंदा एकजना ७२ वर्षीया वृद्धाको मृत्यु भएको छ । सूर्यविनायक नगरपालिका वडा नं ८ सूर्यविनायक चोकमा सल्लाघारीबाट जगातीतर्फ जाँदै गरेको बा १ प १५५१ नं को पर्यटक बोक्ने बसले पैदलयात्री भक्तपुर नगरपालिका वडा नं १ दुधपाटी बस्ने ७२ वर्षीया दिलमाया श्रेष्ठलाई ठक्कर दिएको थियो। गम्भीर घाइते भएकी दिलमायालाई उपचारका लागि नजिकैको डा इवामुरा अस्पताल लगेकोमा उपचारकै क्रममा मृत्यु भएको महानगरीय प्रहरी परिसर भक्तपुरले जनाएको छ । घटनास्थलमा प्रहरी वृत्त जगातीबाट अनुसन्धान अधिकृतसहितको प्रहरी टोली खटिई प्रारम्भिक अनुसन्धान भइरहेको जिल्ला पहरी परिसर भक्तपुरको सूचना अधिकृत राजु पाण्डेले जनाए । साथै ठक्कर दिने सवारी साधन र चालक सिन्धुपाल्चोक चौतारा साँगाचोकगढी नगरपालिका वडा नं १ घर भई हाल काठमाडौं बालाजु बस्ने २९ वर्षीय बिनोद कार्कीलाई नियन्त्रणमा लिएको परिसरका सूचना अधिकृत पाण्डेले जनाए । घटनाबारे थप अनुसन्धान भइरहेको प्रहरीले जनाएको छ।
रुकुम पूर्व बस दुर्घटना अपडेट : मृत्यु हुनेको संख्या ५ पुग्यो,रुकुम पूर्व : रुकुम पूर्वमा भएको बस दुर्घटनामा मृत्यु हुनेको संख्या पाँच पुगेको छ। उपचारका लागि जिल्ला अस्पताल लैजाँदै गर्दा बाटोमै थप एक जनाको मृत्यु भएपछि मृतकको संख्या पाँच पुगेको हो। दुर्घटनामा घाइते भएका १२ जनालाई उद्धार गरेर अस्पताल लगिएको रुकुम पूर्वका प्रहरी नायब उपरीक्षक (डिएसपी) प्रकाश डाँगीले बताए। उद्धारका लागि दुर्घटनास्थलमा हेलिकोप्टर पुगिसकेको छ। घाइतेहरूको जिल्ला अस्पताल रुकुम पूर्वमा उपचार भइरहेको छ। काठमाडौंबाट रुकुमकोट आउँदै गरेको धौलागिरी यातायात प्रालिको ग १ ख ९१०९ नम्बरको बस दुर्घटना भएको हो। मध्यपहाडी लोकमार्ग हुँदै आएको बस रुकुम पूर्वको भूमे गाउँपालिका३ क्याङ्सी बगर नजिक बिहीबार दुर्घटना भएको प्रहरीले जनाएको छ। मृत्यु हुनेहरूको सनाखत भैसकेको छैन।
भीमफेदी बस दुर्घटनामा मृत्यु हुनेको संख्या ७ पुग्यो,हेटौंडा : मकवानपुरको भीमफेदीमा बस दुर्घटनामा परी मृत्यु हुनेको संख्या ७ पुगेको छ। हेटौंडा अस्पतालमा लैजाने क्रममा बाटोमै थप एक जनाको मृत्यु भएपछि मृतकको संख्या सात पुगेको हो। भीमफेदी गाउँपालिकाको जुरीखेतमा बस दुर्घटना हुँदा ६ जनाको घटनास्थलमै मृत्यु भएको प्रहरीले जनाएको छ। काठमाडौंबाट फाखेलकुलेखानीभीमफेदी सडकखण्ड हुँदै हेटौँडातर्फ आउँदै गरेको बा३ ख ७८५८ नम्बरको बस भीमफेदी६ जुरिखेतको एघार घुम्तीको ओरालोमा दुर्घटना भएको भएको हो। जिल्ला प्रहरी कार्यालय मकवानपुरका प्रहरी उपरीक्षक बामदेव गौतमको टोली घटनास्थलमा पुगेको छ। हालसम्म मृतकको पहिचान हुन नसकेको उनले बताए। मकवानपुरको भीमफेदीमा बस दुर्घटना हुँदा ६ जनाको मृत्यु
विराटनगर महानगरमा बेथिति : नियमविपरीत अर्कै पालिकाको संस्थालाई बजेट,"विराटनगर : विराटनगर महानगरपालिकाले चालु आर्थिक वर्षका लागि नियमविपरीत अर्कै पालिकामा रहेको संस्थालाई बजेट विनियोजन गरेको खुलेको छ। मोरङको उर्लाबारी नगरपालिका३ मा रहेको मदन भण्डारी प्रतिष्ठानअन्तर्गतको फाउण्डेशनको भौतिक संरचना निर्माणका लागि भनेर २३ लाख रुपैयाँ बजेट विनियोजन गरिएको फेला परेको हो। प्रतिष्ठानका अध्यक्ष एमाले नेता गुरु बराल हुन्। स्रोतका अनुसार नेताको दबाब र जनप्रतिनिधिको मिलेमतोमा कानुन मिचेर अर्कै नगरमा रहेको संस्थालाई बजेट विनियोजन गरिएपछि महानगरभित्रै असन्तुष्टि बढेको छ। सरोकारवालाले विरोध गरेका छन्। महानगरको आलोचन हुन थालेको छ। नगरस्तरीय योजनाभित्र राखेर अर्कै पालिकामा रहेको संस्थाको भौतिक संरचना निर्माणका लागि बजेट छुट्याइनुले महानगरको बेथितिलाई प्रष्ट पारेको एक जनप्रतिनिधि बताउँछन्। उनका अनुसार विराटनगरमा बर्सेनि बेरुजुको चाङ लागिरहेको अवस्थामा अर्कै स्थानीय तह तथा दलगत संस्थाहरूलाई अनावश्यक रुपमा बजेट विनियोजन गरेकोमा कार्यपालिकाभित्र असन्तुष्टि छ। 'धेरै उदार देखिन राजनीतिक दलका नेताको नाममा रहेका संस्थालाई बजेट विनियोजन गरिएजस्तो देखिन्छ। आफ्नै क्षेत्रका बग्रेल्ती समस्यालाई बेवास्ता गरिएको छ,' महानगरका एक पूर्वजनप्रतिनिधि भन्छन्, 'यस्तो प्रवृत्तिले आफ्नो पालिकालाई बिर्सिएको अनुभूति गराउँछ। महानगरभित्र ध्यान दिन छाडेर अरु स्थानीय तहतिर बजेट विनियोजन गर्नु ठीक हैन।' उनका अनुसार स्थानीय तहले आफ्नै क्षेत्रभित्रका समस्या समाधानमा ध्यान दिँदै नागरिकलाई सुविधा होस् भनेर पूर्वाधार विकासमा जोड दिनुपर्ने हो। तर आफ्ना क्षेत्रका समस्या समाधानमा साधन र स्रोत खर्चन छाडेर जनप्रतिनिधिले मनोमानी गरिरहेको उनले बताए। त्यसोत महानगरपालिकाभित्रका कैयौं बस्ती पिछडिएका छन्। विद्यालयहरू पूर्वाधार अभाव झेलिरहेका छन्। विपन्न समुदायलाई भरथेग गर्नुपर्ने जिम्मेवारीबाट पन्छिएर जनप्रतिनिधिको ध्यान भने अर्कै पालिकाका संस्थाको भौतिक संरचना निर्माणमा गएको छ। 'कुनै पालिकाले अर्कोलाई सहयोग गर्न सक्छ। तर त्यसका लागि भगिनी सम्बन्ध कायम गरेर बेग्लै कार्यविधि बनाउनुपर्छ,' महानगर स्रोतले भन्यो, 'त्यस पनि सहयोग कति आवश्यक हो र कसलाई दिने भन्ने कुरा महत्वपूर्ण हुन्छ।' महानगरले आफ्नै प्रतिबद्धताविपरीत काम गरेको यो एउटा उदाहरण मात्रै हैन। मेयर नागेश कोइरालाले स्थानीय निर्वाचनमा उम्मेदवार बन्ने क्रममा मतदातासमक्ष व्यक्त गरेका प्रतिबद्धताहरू निर्वाचित भएको सय दिन बित्दासम्म पनि टिकाउन सकेनन्। उनले जथाभावी बजेट बिनियोजन नगर्ने, करारका कर्मचारीको समयावधि नथप्ने, सरकारी गाडी सुविधा नलिने जस्ता सकारात्मक अडान राखेका थिए। मेयरको जिम्मेवारी सम्हालेपछि प्रतिबद्धताबाट पर भागेका छन्। महानगरको चालु आर्थिक वर्षको नीति तथा कार्यक्रम तथा नीतिगत निर्णय नै प्राथमिकताका भन्दा बाहिर पुगेको सरोकारवाला बताउँछन्। अघिल्लो नेतृत्वले पाँच वर्ष उपलब्धिमूलक काम नगरेको भनी स्वेतपत्र जारी गरेको महानगरले चालु आर्थिक वर्षमा पुरानै नीति, कार्यक्रम र योजनालाई प्राथमिकतामा राख्नु विरोधाभाषपूर्ण रहेको बहालवाल एक जनप्रतिनिधि बताउँछन्। असार १० गते नीति तथा कार्यक्रम सार्वजनिक गरेको महानगरले २ महिनापछि रातो किताब (बजेट पुस्तिका) प्रकासन गरी वेबसाइटमार्फत सार्वजनिक गर्यो। बजेटको आकार घोषणा गरेर २ महिना योजना संकलन र पुस्तिका तयारीमा लागेको महानगरको बजेट पुस्तिकामा वडाध्यक्षहरूकै कतिपय योजनाहरू समेटिएनन्। कतिपय योजना कसरी आयो भन्ने नै भेउ पाउन नसकेको एक वडाध्यक्ष बताउँछन्। प्रदेश, संघीय संसदमा बजेट प्रस्तुतिपछि पुस्तिका प्रकासन गरेर योजना कार्यक्रममाथि छलफल गर्ने अनि पारित गर्ने चलन छ। यही चलन देख्दै आएका जनप्रतिनिधिहरू बजेट प्रस्तुत गरेको २ महिनापछि छलफलबिनै पुस्तिका प्रकासन भएर आउँदा छक्क परेको ती वडाध्यक्ष बताउँछन्। महानगरमा नयाँ नेतृत्व आएको कार्यकालको प्रारम्भिक चरणमै असन्तुष्टि बढेको छ। एक कार्यपालिका सदस्य नेताहरूले भनेपछि मेयर कोइराला जस्तोसुकै निर्णय पनि गर्न तयार रहने गरेको आरोप लगाउँछन्। उनको आरोप सत्यनजिक छ भन्ने दृष्टान्त धेरै छन्। उनका अनुसार करार कर्मचारीको समयअवधि थप र अर्कै स्थानीय तहमा रहेको संस्थालाई बजेट विनियोजन गरिनु नेतृत्व स्वयंको प्रतिवद्धताबाहिरको कुरा हो। करारका कर्मचारीको पारिश्रमिकबारे महालेखा परीक्षकको कार्यालयले बेरुजु देखाएपछि मेयर कोइरालाले करारका कर्मचारीको समयावधि थप नगर्ने बताएका थिए। तर आफूआवद्ध पार्टीका नेता डा शेखर कोइरालाले कर्मचारी चुनावसम्म नहटाउनु भनेपछि उनी प्रतिवद्धताबाट पछि हटेको स्रोतले बतायो। 'डा कोइरालाले भनेबमोजिम आगामी निर्वाचनसम्म कर्मचारी नहटाउने निर्णय गर्न मेयर तयार भए। मदन भण्डारी प्रतिष्ठानलाई बजेट दिन पनि पार्टी नेताकै आग्रह मानिएको हो,' स्रोतले भन्यो, 'एमाले नेता गुरु बरालले आग्रह गरेअनुसार प्रतिष्ठानका लागि बजेट विनियोजन गरिएको हो। नेताले जे भने त्यही मात्र गर्दै जाने हो भने महानगरमा थप बेथिति मौलाउने पक्का छ।' महानगरका प्रमुख प्रशासकीय अधिकृत विष्णुप्रसाद कोइरालाले एउटा पालिकाले कार्यविधि बनाएर मात्रै अर्को पालिकाको कुनै संस्थालाई बजेट विनियोजन गर्न पाउने बताए। 'कुन प्रयोजनका लागि हो भन्ने खुलाएर कार्यविधि बनाएपछि मात्रै बजेट दिन वा सहयोग गर्न पाइन्छ,' उनले भने, 'कानुन नबनाइकन बजेट विनियोजन गर्नै मिल्दैन।' दुबै पालिकाबीच भगिनी सम्बन्ध भएमा, नगर साझेदारी, आर्थिक रुपमा जोडिएको र सीमावर्ती पालिकालाई कार्यविधि बनाएर बजेट दिन पाइने कोइरालाले बताए। भने, 'प्रक्रिया पूरा नगरेमा लेखा परीक्षणले मान्दैन। अप्ठेरो पर्छ।' विराटनगरकी उपमेयर शिल्पा निराला कार्कीले अर्को पालिकालाई बजेट विनियोजन गर्नु आफूहरूको कमजोरी भएको स्वीकार गरेकी छन्। 'महानगरको बजेट कार्यक्षेत्रभन्दा बाहिर विनियोजन गर्न पाइँदैन भन्ने थाहा हुँदाहुँदै काम गर्ने क्रममा गल्ती भयो,' उनले भनिन्, 'प्रक्रिया पूरा नभएकाले त्यसलाई सच्याइने छ।' कार्कीका अनुसार विराटनगरका विद्यार्थीलाई प्रतिष्ठानमा अध्ययन गर्नका लागि भनेर बजेट छुट्याइएको थियो। तर कानुनले नदिएपछि सच्याउने तयारी भइरहेको उनको भनाइ छ। मेयर कोइराला भने यतिबेला मलेसिया भ्रमणमा छन्। बढ्दै छ बेरुजु, करारको म्याद थप आर्थिक वर्ष २०७७०७८ सम्म आइपुग्दा विराटनगरको बेरुजु १ अर्ब ६३ करोड ५७ लाख ४३ हजार पुगेको छ। जबकि ५ वर्षअघि बेरुजु ११ करोड थियो। महालेखा परीक्षकको कार्यालयले सार्वजनिक क्षेत्र लेखामानको ढाँचा प्रयोग नगरी वित्तीय विवरण तयार गरेकाले विराटनगनरको बेरुजु बढेको उल्लेख गरेको छ। लेखामानको ढाँचा अनुसारको लेखा प्रतिवेदन नभएको भनी २०७६०७७ को प्रतिवेदनमा भनिएको थियो। त्यसलाई सुधार नगर्दा बेरुजु बढ्ने क्रम जारी छ। महालेखाले करारका कर्मचारी नियुक्ति नियमविपरीत भने पनि महानगरले करार सम्झौतालाई प्राथमिकतामाा राखेको छ। चालु आर्थिक वर्षमा पनि मंसिरसम्मका लागि करार थप गरिएको छ। महालेखाले सार्वजनिक गरेको २०७७०७८ को प्रतिवेदनअनुसार महानगरमा करारका कर्मचारीको संख्या ३३५ पुगेको छ। यो प्राविधिक बाहेकको संख्या हो। स्थानीय सरकार सञ्चालन ऐन २०७४ अनुसार स्थायी प्रकृतिको कामको लागि तथा सेवा करारमा लिने कर्मचारीको दरबन्दी प्रस्ताव गर्नुपर्ने र अस्थायी दरबन्दी सिर्जना गर्न नसकिने व्यवस्था छ। तर महानगरपालिकाले ४ अस्थायी समेत विभिन्न पदमा ३३५ करार कर्मचारी राखी १० करोड २५ लाख ९३ हजार ७९६ खर्च गरेको महालेखाको प्रतिवेदनले औंल्याइएको छ। नगर प्रहरी, सवारी चालक, कार्यालय सहयोगी, प्लम्बर, इलेक्ट्रिसियन, चौकीदार, माली, बगैंचे पदमा करारमा लिने सकिने ऐनमा व्यवस्था छ। तर महानगरले ऐनविपरीत हुने गरी इन्जिनियर, सबइन्जिनियर, खरिदार, अमिनलगायत पदमा १३७ जना करार कर्मचारी राखेको छ। त्यसवापत एक वर्षमा ४ करोड ७८ लाख २४ हजार ४७० भुक्तानी गरेको छ। महालेखालले यसलाई अनियमिता भनेको छ। महालेखाको २०७६०७७ को प्रतिवेदनमै ऐनविपरीत कर्मचारी नराख्नु भनेर सुझाव दिएको थिए। उक्त आर्थिक वर्षमा चार अस्थायीसहित १९५ करार कर्मचारी राखेर महानगरले ६ करोड ८८ लाख ८४ हजार ३५६ खर्च गरेको पाइएको छ। सोही वर्ष इन्जिनियर, सबइन्जिनियर, खरिदार, अमिनलगायत पदमा ६० जना नियुक्त २ करोड ४१ लाख ८६ हजार ६३० महानगरले खर्च गरेको थियो। महालेखाको सुझावलाई बेवास्ता एकै आर्थिक वर्षभित्र महानगरपालिकाले प्राविधिकतर्फ ७७ र अप्राविधिकतर्फ १४० कर्मचारी थपेको पाइएको छ। यो अनुपातलाई हेर्दा आर्थिक वर्ष २०७८०७९ मा पनि महानगरले करारका कर्मचारी थपेको देखिन्छ। आर्थिक वर्ष २०७४०७५ को स्वीकृत दरबन्दी अनुसार प्राविधिकतर्फ २०१, प्रशासनिक २१६, जंगीमा ३७ जना रहेकोमा संघीय सरकारले महानगरमा १०३ प्राविधिक र १६१ अप्राविधिक पठाएको थियो। २०७७०७८ सम्ममा महानगरमा १५९ स्थायी, ५ अस्थायी, ३३५ करार र ९२ जना ज्यालादारी छन्।"
वीरगन्जमा चिडियाखाना निर्माण सुरु,"वीरगन्ज : वीरगन्जमा प्राकृतिक चिडियाखाना (ओपेन जु) निर्माण सुरु भएको छ। वीरगन्ज महानगरपालिका३२ रामवनस्थित सबैया साझेदारी वनको जग्गामा सरकारले पर्सा प्राणी उद्यान नाम दिएर प्राकृतिक चिडियाखाना निर्माण गर्न लागेको हो। सबैया साझेदारी वनको ५० हेक्टर (७५ बिघा) क्षेत्रफलमा १ अर्ब १ करोड ७ लाख रुपैयाँको लागतमा निर्माण गर्न चिडियाखानाको बिहीबार शिलान्याश गरिएको छ। बिहीबार वन तथा वातावरण मन्त्री प्रदीप यादवले चिडियाखाना निर्माणको शिलान्याश गरेका हुन्। भदौ २७ मा बसेको मन्त्रिपरिषद्को बैठकले चिडियाखाना निर्माणका लागि अनुमति दिएपछि बिहीबार त्यसको शिलान्याश गरिएको हो। बिहीबार शिलान्याश गरिएसँगै चिडियाखाना निर्माणको काम औपचारिक रूपमा सुरु भएको वन तथा भूसंरक्षण विभागका महानिर्देशक दिपेशमणि त्रिपाठीले बताए। यो चिडियाखानामा वन्यजन्तु उद्धार केन्द्र र वन्यजन्तु अस्पताल पनि निर्माण गरिने जानकारी उनले दिए। चिडियानाको निर्माण तीन चरणमा पूरा हुने भन्दै उनले भने, 'पहिलो संरचना निर्माणको काम हुन्छ, दोस्रो यसमा राखिने जीवजन्तुको जोहो गरिन्छ र तेस्रो भनेको यहा पर्यटन विकासको काम गर्नुपर्छ। वीरगन्जमा बन्न लागेको चिडियाखाना ओपेन जु मा रहेको उनले बताए। त्रिपाठीले भने, 'यो ओपेन जु हो, यसमा वन्यजन्तुहरू पिँजडा वा खोरमा बन्दी हुँदैनन्, खुल्ला रहन्छन्, पर्यटकहरू भने बन्द गाडी भित्र बसेर चिडियाखानाभित्र घुम्छन्। यो चिडियाखानामा नेपालको हिमाल, पहाड र तराइमा पाइने सबै प्रकारका वन्यजन्तुका साथै समुन्द्री जीवजन्तुहरू पनि राख्ने परिकल्पना गरेको उनले बताए। शिलान्याश समारोहमा बोल्दै वनमन्त्री यादवले बाल्यकालदेखिको आफ्नो सपना साकार हुन लागेको बताए। उनले भने, 'एसएलसीको जाँच दिएपछि घुम्न म काठमाडौं गएका बेला जावलाखेलको सदर चिडियाखाना गएको थियो, त्यहाँ जाँदा हाम्रो वीरगन्जमा पनि यस्तै चिडियाखाना भइदिए कस्तो राम्रो हुन्थ्यो भन्ने कल्पना गरेको थिए, आज सौभाग्यवश गृहनगर वीरगन्जमा आफ्नै हातले चिडियाखानाको शिलान्याश गरेको छु, त्यो बेलाको मेरो सपना आज साकार हुँदैछ।' मन्त्री यादवले वीरगन्जमा बन्न लागेको यो चिडियाखाना मधेस प्रदेशको मात्र नभइ देशकै नमूना चिडिखानाका रूपमा निर्माण हुने बताए। चिडियाखाना ललितपुरको सदर चिडियाखाना जस्तो नभई प्राकृतिक चिडियाखाना (ओपेन जु ) रहेको पनि उनले बताए। यो चिडियाखाना घुम्न नेपाल र भारतका मात्र नभइ तेस्रो मुलुकका पर्यटकहरू पनि आउने विश्वास आफूले लिएको उनले बताए। उनले चिडियाखानाको निर्माण कार्य जतिसक्दो छिटो अघि बढाउन राष्ट्रिय निकुञ्ज तथा वन्यजन्तु संरक्षण विभागका महानिर्देशक महेश्वर ढकाललाइ निर्देशन पनि दिए। उनले सातवटै प्रदेशमा एकेकवटा चिडिखाना बनाउने घोषणा गरे। मन्त्री यादवले भने, 'यही कार्यक्रमबाट घोषणा गर्छु हरेक प्रदेशमा एकेकवटा प्राकृतिक चिडियाखाना सरकारले बनाउँछ।' मन्त्री यादवले अहिले चिडियाखाना निर्माण हुन लागेको रामवनदेखि पर्यटकीय स्थल ठोरीसम्म केबलकार निर्माण गरिने पनि उद्घोष गरे। उनले भने, 'केबलकार निर्माणका लागि आन्तरिक रूपमा सर्वेको काम अहिले भइरहेको छ। राष्ट्रिय प्रकृति संरक्षण कोषका सदस्य सचिव शरदचन्द्र अधिकारीले चिडियाखाना निर्माणको काम समयमै सम्पन्न गर्न आवश्यक जनशक्ति पर्याप्त रूपमा कोषले उपलब्ध गराउने प्रतिबद्धता जनाए। अधिकारीले भने, 'हाम्रो पनि सोच छ यस्ता चिडियाखाना हरेक प्रदेशमा बन्नु पर्छ, त्यसका लागि कोष तयार छ।' चिडियाखानाले मधेस प्रदेशको पर्यटन विकासमा ठूलो मद्दत गर्ने पनि उनले बताए। वीरगन्ज ३२ का वडाध्यक्ष रियाज आलमले विकासका सवाल सधै पछाडि पारिएको आफ्नो वडामा देशकै नमूना चिडियाखाना बन्न लाग्दा वडावासी निक्कै हर्षित भएको बताए। उनले भने, 'चिडियाखाना नबन्दै सडक कालोपत्रेको ठेक्का लागि सक्यो। चिडियाखाना बनेपछि यहाँका युवाले रोजगारी पाउछन्। देशविदेशबाट पर्यटक घुम्न आउँछन् , यहाँ व्यापार व्यवसाय पनि फस्टाउँछ।'"
सेयर बजार फेरि ओरालोतिर : कारोबार ६५ करोडमा झर्यो,काठमाडौं : सेयर बजार फेरि ओरालोतिर लागेको छ। आज नेप्से परिसूचक ९८३ अंकले घटेर १८३८९६ विन्दुमा बन्द भएको छ। अघिल्लो कारोबार दिन बुधबार नेप्से ११ अंकले उकालो लागेको थियो। यसदिन २५ लाख ४२ हजार ८९९ कित्ता सेयर ६५ करोड ५७ लाख ५ हजार १६९ रुपैयाँमा कारोबार भयो। बुधबार ७२ करोड बराबरको सेयर खरिदबिक्री भएको थियो। कारोबार आएका १३ वटै समूहको सूचक नकारात्मक देखिएका छन्। यसदिन कारोबारका आधारमा नबिल बैंक शीर्षस्थानमा रह्यो। सो बैंकको २ करोड ५८ लाख बराबरको सेयर खरिदबिक्री भयो। सामलिङ पावरको सेयरमूल्य ९९८ प्रतिशतले बढ्दा विन्दावासिनी हाइड्रोपावरको ५२६ प्रतिशतले ओरालो लाग्यो।
सभामुख र उपसभामुखको पद खाली गर्न माग गर्दै सर्वोच्चमा रिट,"काठमाडौंः प्रतिनिधि सभाका सभामुख र उपसभामुखको पद खाली गर्न माग गर्दै सर्वोच्च अदालतमा रिट दायर भएको छ । संविधानको मर्म अनुसार प्रतिनिधि सभाका लागि हुने अर्को निर्वाचनको उम्मेदवारी दाखिला गर्ने अघिल्लो दिनसम्म आफ्नो पद बहाल रहने व्यवस्था अनुसार सभामुख र उपसभामुखको पनि पद खाली हुनुपर्ने मागसहित सर्वोच्चमा रिट दायर भएको हो । अधिवक्ताहरु किशोर पौडेल, अनुपम भट्टराई, जगन्नाथ दुलाल,रेजीना पौडेललगायतले परमादेशको माग गर्दै रिट दायर गरेका हुन् । गत असोज १ देखि सांसदको कार्यकाल सकिएको थियो । दलहरुले समानुपातिक सांसदका लागि बन्द सूची बुझाइसकेकाले सभामुख र उपसभामुखको पद कायम राख्नु संविधान विपरित हुने रिटमा उल्लेख छ।"
शिक्षा शाखा प्रमुखलाई विप्लवका कार्यकर्ताले दले कालोमोसो,"गुलरिया : बर्दियाको मधुवन नगरपालिकाको शिक्षा शाखा प्रमुखलाई नेकपा माओवादी विप्लवका कार्यकर्ताहरूले कालोमोसो दलेका छन्। नगरको शैक्षिक कार्यमा भ्रष्टाचार र अनियमितता गरेको भन्दै अखिल नेपाल राष्ट्रिय स्वतन्त्र विद्यार्थी युनियन (क्रान्तिकारी) बर्दियाले कालोमोसो दलेको हो। क्रान्तिकारी बर्दियाका जिल्ला अध्यक्ष हरि प्याकुरेलले मधुवन नगरपालिका शिक्षा प्रमुख नारायण प्रसाद खनाललाई कारवाही गर्नुको कारणसहितको पत्र सार्वजनिक गरेका छन्। पत्रमा उल्लेख भए अनुसार शिक्षक नियुक्ती, सरुवा, बढुवा, जिल्ला मिलानमा भ्रष्टाचार गरेको, शिक्षकमा आफ्नै श्रीमतीको नाम निकालेर नियुक्ती नै नगरी ऐनविपरीत सरुवा गरेको, शिक्षा शाखाबाट विद्यालयमा बजेट विनियोजन गर्दा कमिशन केन्द्रित गरेको लगायतका छवटा आरोप प्रमुख खनाललाई लगाइएको छ। मधुवन नगरपालिका शिक्षा शाखा प्रमुखलाई कारवाही गरिएको विद्यार्थी नेता लोकेश जोशीले जानकारी दिएका छन्। शाखा प्रमुखलाई हातपात लगायत अभद्र क्रियाकलाप गर्दागर्दै केही व्यक्तिलाई नगरपालिकाले समातेको मधुवन नगरपालिकाका प्रवक्ता मेकबहादुर गुरुङले बताएका छन्। नियन्त्रणमा लिएका व्यक्तिलाई कारवाहीका लागि प्रहरीमा बुझाइने उनले जानकारी दिएका छन्। घटनालाई लिएर नेपाल निजामती कर्मचारी युनियन बर्दियाले प्रेस विज्ञप्ति जारी गर्दै ध्यानाकर्षण भएको जनाएको छ। युनियनका अध्यक्ष द्रोणराज शर्माद्वारा हस्ताक्षरित विज्ञप्तीमा घटनामा संलग्न खोजविन गरी दोषीउपर कानूनबमोजिम कारवाहीको माग गरिएको छ। नागरिकले कानूनको पूर्ण पालना गर्नुपर्ने सर्वमान्य सिद्धान्तविपरीत राष्ट्रसेवक कर्मचारीलाई कार्यस्थलमा गरिएको दुर्व्यवहारको विज्ञप्तिमार्फत घोर भत्र्सना गरिएको छ।"
मुस्ताङडोल्पा जोड्ने पुल सात वर्षपछि उद्घाटन,"जोमसोम : कालिगण्डकी नदीमा मुस्ताङ र डोल्पा जोड्ने एक्लेभट्टीपाक्लिङ मोटरेबल पुल सात वर्षपछि सम्पन्न भएको छ। साविक जिल्ला विकास समितिले ठेक्का लगाएको एक्लेभट्टीपाक्लिङ मोटरेबल सात वर्षमा सम्पन्न भएको हो राष्ट्रिय गौरवको जोमसोमकोरला सडकसँगै जोडिएको मुस्ताङडोल्पा जोड्ने कालिगण्डकी नदीमा निर्माणधीन एक्लेभट्टीपाक्लिङ पुल २०७२ असार ३१ गते एलाइट संकरमाली जेभीले १२ करोड १३ लाख ८५ हजार लागतमा ठेक्का सम्झौता गरी निर्माणको काम अघि बढाएको थियो। पुल बनाउन जेभीले ठेक्का सम्झौता गरेपनि विभिन्न कारणले पुल निर्माणमा ढिलाइ भएको थियो। पूर्वाधार विकास कार्यालयले पछिल्लो समय पुल बनाउने ठेक्का सम्झौता गरेको दोस्रो प्रतिनिधिबाट निर्माण अघि बढाएको थियो। मुस्ताङडोल्पा पुलको लम्बाइ १२० मिटर छ भने पुलको चौडाइ सात दशमलव २ मिटरको छ। ४० मिटरको फेरोमा पुलको तीनवटा स्पान छन्। पुलको तल पट्टीको बिममा स्टील प्लेट गर्डर र माथिल्लो भागमा स्ल्याप ढलान गरिएको छ। निवर्तमान प्रदेश सांसद महेन्द्रबहादुर थकालीले रिबन काटेर पुलको उद्घाटन गरे। निर्वतमान सांसद थकालीले विभिन्न बाधा, अवरोध र चुनौतिको सामाना गर्दै मुस्ताङडोल्पा जोड्ने पुल सम्पन्न भएको बताए। उनले पुल निर्माणले छिमेकी डोल्पासँगको सडक कनेक्टिभिटी जोडिएर यसले सीमावर्ती गाउँ सान्तासहित विभिन्न गाउँमा खाद्यान्न, निर्माण सामग्री र कृषि उपज बजारीकरण गर्न सहज हुने बताए। वारागुङ मुक्तिक्षेत्रका अध्यक्ष रिङझिन नाम्गेल गुरुङले ढिलै भएपनि पुल निर्माणले स्थानीयवासीमा आशाको सञ्चार पलाएको उल्लेख गरे। 'हामीले धेरै वर्ष पुल बन्छ की भनेर कुर्नु पर्यो, धेरै दुःख पाइयो,' अध्यक्ष गुरुङले भने, 'पछिल्लो ठेकेदारले सहज तरिकाले काम गरेकाले आज पुल बन्न सफल भयो।' कालिगण्डकी नदीमा निर्माणधीन पुल मुस्ताङडोल्पा जोड्ने महत्वपूर्ण पुल भएको र यसले डोल्पासँग सिधा मार्ग जोड्न योगदान पुगेको कार्यालय प्रमुख विवेक सिक्देलले बताए।"
मकवानपुरको भीमफेदीमा बस दुर्घटना हुँदा ६ जनाको मृत्यु,हेटौंडा : मकवानपुरको भीमफेदीमा बस दुर्घटना हुँदा ६ जनाको मृत्यु भएको छ। भीमफेदी गाउँपालिकाको जुरीखेतमा बस दुर्घटना हुँदा ६ जनाको घटनास्थलमै मृत्यु भएको प्रहरीले जनाएको छ। काठमाडौंबाट फाखेलकुलेखानीभीमफेदी सडकखण्ड हुँदै हेटौँडातर्फ आउँदै गरेको बा३ ख ७८५८ नम्बरको बस भीमफेदी६ जुरिखेतको एघार घुम्तीको ओरालोमा दुर्घटना भएको भएको हो। जिल्ला प्रहरी कार्यालय मकवानपुरका प्रहरी उपरीक्षक बामदेव गौतमको टोली घटनास्थलमा पुगेको छ। हालसम्म मृतकको पहिचान हुन नसकेको उनले बताए। दुर्घटनामा परी दर्जनौँ घाइते भएका छन्। प्रहरीको टोलीले घाइतेहरूको उद्धार गरिरहेको छ।
अपांगता भएका व्यक्तिलाई लक्षित गर्दै रोजगार मेला,"विराटनगर : अपांगता भएका व्यक्तिहरूलाई लक्षित गरेर प्रदेश १ को राजधानी विराटनगरमा पहिलोपटक रोजगार मेलाको आयोजना गरिने भएको छ। अपांगता भएकालाई रोजगारीको ग्यारेन्टी गर्ने उदेश्यसहित दुई दिने मेला आयोजना गरिने भएको हो। अपांगता भएकाप्रतिको नकारात्मक दृष्टिकोण अन्त्य गरेर उनीहरूलाई समाजमा स्थापित गराउँदै औद्योगिक तथा व्यापारिक प्रतिष्ठानहरूलाई अपांगतामैत्री बनाउनुपर्ने आवाज उठिरहेको छ। विराटनगरको जैन भवनमा आगामी कात्तिक १८ र १९ गते नेपाल उद्योग वाणिज्य महासंघ प्रदेश १, द लोप्रोसी मिसन नेपाल, राष्ट्रिय अपांग महासंघ प्रदेश १ र करुण फाउन्डेसनले संयुक्त रूपमा मेलाको आयोजना गर्ने भएका हुन्। मेलाका लागि प्रदेशको सामाजिक विकास मन्त्रालयको समन्वय एवं मोरङ व्यापार संघ, उद्योग संगठन मोरङ, नेपाल घरेलु तथा साना उद्योग महासंघ र विराट व्यापार संघको सहयोग रहने छ। विराटनगरमा बिहीबार संयुक्त पत्रकार सम्मेलन गर्दै मेलाका बारेमा जानकारी दिइएको हो। प्रदेश १ का मोरङ, सुनसरी, झापा, इलाम, धनकुटा, पाँचथर, भोजपुर र संखुवासभासमेतका ८ जिल्लाका अपांगता भएका व्यक्तिहरू मध्येबाट रोजगारदाताले छनोट गर्ने छन्। त्यसका लागि ३ सय जनाभन्दा बढीको व्यक्तिगत विवरण संकलन गरिएको छ। मेलाका सहभागीलाई औद्योगिक तथा व्यापारिक प्रतिष्ठान, शैक्षिक संस्था, बैंकिङ एवं विकास क्षेत्रमा रोजगारीको ग्यारेन्टी गरिने द लेप्रोसी मिसन नेपाल फाउन्ड परियोजनाका अध्यक्ष विपिन दासले बताए। उनका अनुसार मेला आयोजना गर्ने सिलसिलामा गत शनिबार रोजगारदातासँग परामर्श गरिएको थियो। यसअघि काठमाडौंमा मेलाको आयोजना गरिएको दासले बताए। उनका अनुसार मेलामा सहभागिताका लागि सात सय २९ जनाको नाम सूचीकृत गरिएको छ। सूचीकृतमध्ये योग्यता र क्षमताका आधारमा रोजगारीका लागि योग्य तीन सय जना बाढीको बायोडाटा तयार पारिएको दासको भनाइ छ। मेलामा सहभागी हुनेलाई रोजगारी, काम गर्ने तरिका र रोजगारीको दिगोपनाका लागि अभिमूखीकरण तालिम समेत दिएको दासले बताए। रोजगारीमा जानका लागि अपांगता भएका व्यक्तिहरूलाई आवश्यक सहायक सामग्रीसमेत परियोजनाले प्रदान गरी काम गर्न योग्य बनाएर मात्रै मेलामा सहभागी गराउने उनको भनाइ थियो। नेपाल उद्योग वाणिज्य महासंघ प्रदेश १ उपाध्यक्ष राजेन्द्र राउतले अपांगता भएका व्यक्तिलाई रोजगारी दिने उद्देश्यले आयोजित मेलामा रोजगारदाता र श्रमिक सहभागी हुने जानकारी दिए। अनुकूल वातावरण भएमा सक्षमताका साथ आफ्नो क्षमता र योग्यता प्रस्तुत गरी समाजमा आफ्नो पहिचान स्थापित गर्नुका साथै राष्ट्रिय आय वृद्धि गर्न आपांगता भएकाहरूले योगदान दिने उनको भनाइ छ। औद्योगिक तथा व्यापारिक प्रतिष्ठानहरूले सामाजिक उत्तरदायित्वअन्तर्गत पनि अपांगता भएका व्यक्तिहरूलाई रोजगारी दिनुपर्ने भावनाको विकास गर्न मेलाले मद्धत गर्ने राउतले बताए। अपांगता भएका व्यक्तिहरूलाई रोजगार तथा स्वरोजगार बनाएर राष्ट्रिय उत्पादकत्व वृद्धि गर्न सकिने राष्ट्रिय अपांगता महासंघ प्रदेश १ का सरोज नेपालीले बताए। काठमाडौंमा भएको मेलामा २७ जनाले रोजगारी पाएको उनले बताए। योग्य र दक्ष अपांगता भएका व्यक्तिहरू र रोजगारदाताहरू बीच मेलाको माध्यमले साक्षात्कार गराएर रोजगारी प्रदान गर्ने वातावरण निर्माण गर्न लागिएको नेपालीको भनाइ छ। परियोजनाले हालसम्ममा यस क्षेत्रका ७२ जनालाई विभिन्न क्षेत्रका रोजगारदातासँग सहकार्य गरेर रोजगारी प्रदान गर्नुका साथै बीउ पूँजी दिएर १ सय २५ जनालाई स्वरोजगार बनाएको छ। दासका अनुसार मेलामा सहभागी हुनेमध्ये योग्य व्यक्तिहरूले रोजगारी पाउने छन्। मेलाबाट ३ सय ५० जनभन्दा बढीले रोजगारी पाउने विश्वास गरिएको उनको भनाइ छ। अपांगता भएका ९० प्रतिशत व्यक्ति रोजगारविहीन अवस्थामा रहेको बताइएको छ।"
बझाङमा पुरुषको शव भेटियो,"बझाङ : बझाङमा एक पुरुष मृत फेला परेका छन्। जिल्लाको जयपृथ्वी नगरपालिका ७ स्थित पानी काफल सामुदायिक वन क्षेत्र ( घुसखोला ) मा पुरुषको शव फेला परेको प्रहरीले जनाएको छ। हाल नाम, थर, वतन नखुलेका पुरूष बिहीबार दिउँसो मृत अवस्थामा फेला परेको जिल्ला प्रहरी कार्यालय बझाङले जनाएको छ। यस सम्बन्धमा प्रहरीले थप अनुसन्धान गरिरहेको छ।"
"गजुरीमा बसको ठक्करबाट विद्यार्थीको मृत्यु ,बजार तनावग्रस्त",धादिङ : धादिङको गजुरी गाउँपालिका १ गजुरी बजारमा बसको ठक्करबाट विद्यार्थीको मृत्यु भएपछि गजुरी बजार तनावग्रस्त बनेको छ । काठमाडौंबाट गोरखा जाँदै गरेको ग१ख ४५६५ नंको बसको ठक्करले स्थानीय छ वर्षीय विजय परियारको घटनास्थलमै मृत्यु थियो । जिल्ला प्रहरी कार्यालय धादिङका प्रहरी उपरीक्षक राकेश सिंहका अनुसार गजुरीकै आदर्श माविमा अध्ययनरत परियारलाई विद्यालय जाने क्रममा बसले ठक्कर दिएको हो । घटनापछि स्थानीयले ठक्कर दिने बसमा आगजनी गरेका छन् । सडक अवरुद्ध पारेका छन् । अहिले पृथ्वीराजमार्ग हुँदै गुड्ने सवारी गजुरी आसपासमै रोकिएका छन् । सडक खुलाउन स्थानीय र पीडितका आफन्तहरूसँग छलफल भइरहेको प्रहरीले जनाएको छ । गजुरीमा लाग्ने भीड कम गर्न प्रहरीले राजमार्गका ठाउँठाउँमा सवारी रोकेका छन् । बसमा लगाएको आगो धुनिबेँसीबाट गएको दमकलले नियन्त्रणमा लिएको छ । आक्रोशित भीडले सडकमा नाराबाजी गरिरहेका छन् । घटनास्थलमा थप भीड बढ्न नदिन प्रहरीले काठमाडौँतर्फको गल्छी बजार र मुग्लिनतर्फको बेनिघाट क्षेत्रमा सवारी रोकेको छ । सयौं सवारी जाममा परेका छन् । एम्बुलेन्सलाई भने प्रहरीले स्कटिङ गरेर पास गराइरहेको छ ।
सुस्त मनस्थितिकी बालिका बलात्कार आरोपमा एकजना पक्राउ,भक्तपुर : सुस्त मनस्थितिकी एक १५ वर्षीया बालिकालाई जबरजस्ती करणी गरेको कसुरमा भक्तपुर प्रहरीले एकजनालाई पक्राउ गरेको छ । बुधबार दिउँसो दुई बजेतिर जिल्लाको मध्यपुर ठिमी नगरपालिका वडा नं २ सानोठिमीमा सो घटना भएको प्रहरीले जनाएको छ । कपिलवस्तु बुद्धभूमि नगरपालिका ३ घर भई हाल मध्यपुर ठिमी नगरपालिका २ मगरगाँउ बस्ने ४० वर्षीय पुरुषलाई पक्राउ गरेको महानगरीय प्रहरी परिसर भक्तपुरले जनाएको छ । उनलाई प्रहरी वृत्त ठिमीबाट खटिएको प्रहरी टोलीले उनलाई पक्राउ गरेको परिसरका सूचना अधिकृत राजु पाण्डेले जनाए । निजलाई नियन्त्रणमा लिइ थप अनुसन्धान भइरहेको प्रहरीले जनाएको छ।
सबै गैंडाका फरकफरक नाम,"गुलरिया : मानिसको जस्तै गैंडाको नाम राखिएको भन्दा अचम्म लाग्न सक्छ तर बर्दिया राष्ट्रिय निकुञ्जमा रहेका ३८ वटै गैंडाको नाम राखिएको छ। पहिचान र अनुगमनमा सहजता ल्याउन शारीरिक चिन्हका आधारमा निकुञ्जका सबै गैंडाहरुको नामाकरण गरिएको हो। लिंडे भाले बर्दिया राष्ट्रिय निकुञ्ज भित्रको रैथाने गैंडा हो। पुच्छर नभएकोले यसलाई लिंडे नाम दिइएको छ। रौं काने पोथी पनि निकुञ्ज भित्रकै स्थायी गैंडा हो। पोथी गैंडाको कानमा रौं भएकाले यसको नाम रौं काने पोथी राखिएको छ। खाग टुटली पोथी बर्दिया राष्ट्रिय निकुञ्ज भित्रको पुरानो गैंडा हो। खाग टुटेको हुनाले यसको नाम खाग टुटली पोथी राखिएको हो। बर्दिया राष्ट्रिय निकुञ्ज तथा यसको मध्यवर्ती क्षेत्रमा पाइने गैंडाहरुका यस्तै यस्तै नाम छन्। गैंडाको नामाकरण गर्न भुमिका खेलेका राष्ट्रिय प्रकृति संरक्षण कोष बर्दिया संरक्षण कार्यक्रमका संरक्षण अधिकृत डाक्टर रविन कडरियाले भने, 'सबै गैंडाको नामसँगै आईडी पनि दिएका छौं। आइडी तथा नामकै आधारमा गैंडाहरुको पहिचान गरिन्छ।' 'पहिचानका आधारमा प्रत्येक गैंडाको नियमित अनुगमन गर्छौं। बर्दिया राष्ट्रिय निकुञ्जमा चितवनबाट हालसम्म ९१ वटा गैंडाहरु स्थानान्तरण भैसकेका छन्। तत्कालीन द्वन्दमा धेरै गैंडाहरु चोरी शिकारीबाट मारिएका छन्। पछिल्लो समय बर्दियामा गैंडा संरक्षणमा धेरै सुधार भएको छ', उनले थपे, 'सन् २००८ देखि बर्दियामा गैंडाको शून्य चोरी शिकार भएको छ। हात्तीको लागि लगाइएको इलेक्ट्रिक तारबारले गैंडालाई पनि रोकथाम गरेको छ। गैंडा र मानवबीच द्वन्द पनि छैन। ७ ओटा गैंडा बबईमा, ५ ओटा गैंडा खाताको डल्लामा र अन्य गैंडाहरु कर्णाली तटीय क्षेत्रमा छन्।' अघिल्लो गणना अनुसार चितवनमा ६०५, बर्दिया २९, शुक्ला ८, पर्सामा ३ गरी ६४५ वटा गैंडा थिए। पछिल्लो पटक विक्रम सम्बत् २०७७ चैत्र महिनामा गरिएको गैंडा गणनाको नतिजा अनुसार नेपालको चितवन राष्ट्रिय निकुञ्जमा ६९४, बर्दियामा ३८, शुक्लाफाँटा १७, पर्सा ३ गरी ७ सय ५२ वटा एकसिंगे गैडा छन्। बर्दियामा बबई उपत्यका, कर्णाली नदी तटीय क्षेत्र र खाता जैविकमार्ग डल्लामा गैंडाहरु पाइन्छन्। केही गैंडाहरु खाता जैविकमार्ग भएर भारतको कर्तनियाघाट बन्यजन्तु आरक्षमा आउजाउ गर्छन्। एनटीएनसी प्रमुख डाक्टर कडरियाका अनुसार ५ ओटा जति गैंडा भारतको कर्तनियाघाट बन्यजन्तु आरक्षमा स्थायी बसोवास गर्दै आएका छन्। त्यस बाहेकका केही गैंडाहरु आउजाउ मात्र गर्छन्। नेपालका गैंडाहरु भारतीय आरक्षमा आवागमन गर्ने गरेको बर्दिया राष्ट्रिय निकुञ्जका प्रमुख संरक्षण अधिकृत अशोक भण्डारीले बताए। 'निकुञ्जका ४ ओटा गैंडामा रेडियो कलर गरी हामीले अनुगमन गर्दा केही गैंडाहरु भारतीय जंगलमा लामो समयसम्म बस्ने गरेको पाएका छौं। कुनै जाने आउने मात्र गर्छन्', उनले भने। बर्दियामा गैंडा संरक्षण राम्रो भएको उनले दोहोर्याए। चोरी शिकार तथा हिउँदमा गेरुवामा पानीको कमी समस्या भएको उनको भनाइ छ। अरु समस्या नभएको र निकुञ्ज भित्र पानीको घोल लगाएर घाँसे मैदान ब्यवस्थापन गरेका उनले बताए। घाँसे मैदान ब्यवस्थापनलाई भने आर्थिक समस्या भएकोले थोरै बजेटमा धेरै घाँसे मैदान ब्यवस्थापन गर्न कठिनाइ भइरहेको उनको भनाइ छ। 'निकुञ्ज भित्रको बबई उपत्यकामा गैंडाको संख्या त्यति बढाउन सकिएको छैन', उनले थपे, 'अझै गैंडा स्थानान्तरण गरी थप गर्न सके बबई उपत्यकामा रहेका गैंडाहरु वृद्धि गर्न सकिन्छ। अन्यथा कर्णाली नदी तटिय क्षेत्रमा बबईका गैंडाहरु स्थानान्तरण गर्नु उपयुक्त हुन्छ।' एक वर्षको अवधिमा बबई उपत्यकामा एउटा मात्र गैंडा जन्मिएको छ। यसैबीच एउटा जुधेर मरेको अधिकृत भण्डारीले जानकारी दिए। बर्दिया राष्ट्रिय निकुञ्जमा रहेका रैथाने लोपोन्मुख गैंडा।"
घ्यू उत्पादन गर्ने बारामा दुई उद्योग सील,"वीरगन्ज : घ्यू उत्पादन गरी बजारमा बिक्री गर्ने बाराको दुईवटा उद्योगमा सिलबन्दी गरेको छ । बाराको फेटा गाउँपालिका २ जगतपुर टोलमा सञ्चालित दुई घ्यू उद्योग अनुगमन टोलीले सिलबन्दी गरेको हो । जगतपुरस्थित एउटै गाईगोठमा गुणस्तरहिन तरिकारले घ्यू उत्पादन गर्ने गहवामाई वेकरी सटिङ्ग रिपेरिङ्ग उद्योग र जयमाँ लक्ष्मी डेरी उद्योग सिलबन्दी गरिएको हो । जिल्ला प्रशासन कार्यालय बारा, जिल्ला प्रहरी कार्यालय बारा , खाद्य प्रविधि तथा गुण नियन्त्रण डिभिजन कार्यालय वीरगन्जबाट खटिएको संयुक्त टोलीले बुधबार साँझ दुवै उद्योगमा पुगेर अनुगमन गरेको थियो । अनुगमनका क्रममा एउटै गाँइगोठमा सञ्चालित ती दुवै उद्योगमा उत्पादित विभिन्न ब्राण्डका तयारी घ्यू तथा कच्चा पदार्थ गुणस्तरहिन पाइएकोले सिलबन्दी गरिएको बाराका प्रहरी उपरिक्षक होबिन्द्र बोगटीले बताए । अनुगमनका क्रममा गहवामाई वेकरी सटिङ्ग रिपेरिङ्ग उद्योगले उद्योग सन्चालनका लागि सरकारबाट इजाजत नै नलिएको , दुवै उद्योग एकदमै फोहोर रहेको र नक्कली ब्राण्डको लेबल टाँसेर घ्यू बजारमा पठाउने गरिएको भेटिएको बोगटीले बताए । अनुगमन पछि दुवै उद्योगमा रहेको तयारी घ्यू ११६१ लिटर , बेकरी १६ सय लिटर र कच्चा पदार्थ १५० लिटर बरामद गरि दुवै उद्योगमा सिलबन्दी गरिएको उनले बताए । दुवै उद्योग सिल गरि अनुसन्धान अगाडि बढाइएको जानकारी पनि उनले दिए ।"
तीन वर्षदेखि एकै शिक्षकका दुई खेताला,"बैतडी : बैतडीको सुर्नया गाउँपालिका ७ मा रहेको केदार मावि कठमाडामा एकै शिक्षकका दुई खेताला शिक्षक राखेको पाइएको छ। २०६९ सालमा नियुक्त गरिएकी सुर्नया ८ की शिक्षिका हिरा साउँदले २०७६ देखि खेताला शिक्षक राखेको पाइएको हो। भूतपुर्व प्रधानाध्यापक धन सिंह साउँदकी बुहारी हिराको ठाउँमा दुई पटक भतिजा र भतिजी बुहारीलाई खेताला शिक्षको रुपमा राखेर हिराको नाममा तलव बुझेको पाइएको हो। २०६९ मा नियुक्त भएकी हिरा २०७६ सालदेखि विद्यालयमा हाजिर भएकी छैनन्। २०७६ देखि हिराको ठाउँमा खेताला शिक्षकको रुपमा कृष्ण साउँदले काम गरे। २०७८ कार्तिकदेखि कृष्ण साउदले पनि छोडेपछि हिराकै खेताला शिक्षकको रुपमा लक्ष्मी साउँदले काम गरेकी छन्। हिरा साउँद पुर्व प्रधानाध्यापक धन सिंह साउँदकी आफ्नै बुहारी हुन् भने, उनको खेताला शिक्षकको रुपमा एकपछि अर्को गर्दै नियुक्त गरिएका कृष्ण भतिजा र लक्ष्मी भतिजी बुहारी हुन्। पुर्व प्रधानाध्यापक धनबहादुर साउँदले त्यतिबेला अध्यापन अनुमतिपत्र प्राप्त गरेको र पढाउन योग्य रहेका कारण बुहारी हिरा साउँदलाई नियुक्त गरिएको बताए। त्यसपछि उनको समय नहुने भएपछि खेताला शिक्षकको रुपमा भतिजा कृष्ण र पछि भतिजी बुहारी लक्ष्मीलाई खेताला शिक्षकको रुपमा राखेको उनले बताए। हिरालाई निजी शिक्षकको रुपमा नियुक्त गरिएको थियो। त्यसपछि स्थानीय तहले निजी शिक्षकहरुलाई पालिका शिक्षक स्वयमसेवकको रुपमा नियुक्त गरी पारिश्रमिक भुक्तान गर्दै आएको थियो। २०७६ देखि विद्यालयमा उपस्थित नभएकी हिराको नामबाट तलव मागको लागि अझै पनि माग फारम गाउँपालिकाको शिक्षा साखामा पाठाउने गरिएको छ। वर्तमान प्रधानाध्यापक उत्तरबहादुर कुवँरले हिरा साउँदले तलव बुझेको भरपाइमा दस्तखत मात्रै गर्ने गरेको बताए। यस विषयमा गाउँपालिकाले पनि छानविन गर्ने बताएको छ। यस महिनाको तलवका लागि पनि हिरा साउँदकै नामबाट माग फारम गाउँपालिकामा आएको र गाउँपालिकाले छानबिन गर्ने सुर्नया गाउँपालिकाका शिक्षा साखा प्रमुख टंकप्रासद अवस्थीले बताए। त्यहाँको विद्यालय व्यवस्थापन समिति र प्रधानाध्यापकले प्रमाणीकरण गरेर मात्रै पालिकामा विवरण आउने भएकाले विव्यस र प्रअ नै जिम्मेवार हुने उनको भनाइ छ। खेताला शिक्षक राख्न नपाइने बताउँदै शिक्षा साखा प्रमुखले खेताला शिक्षक राखेकै दिनदेखिको बुझेको रकमको असुलउपर गरिने पनि उनले बताए। यस विषयमा शिक्षा विकास तथा समन्वय इकाईले पनि छाबिन गर्ने बताएको छ। यसैगरी प्रमुख जिल्ला अधिकारी सुरेश पन्थीले पनि मातहतका निकायमा बुझेर आगामी प्रक्रियामा जाने बताए।"
अन्नपूर्णकर्मी चापागाईं पुरस्कृत,"काठमाडौं : अन्नपूर्णकर्मी तारा चापागाईं शिक्षा पत्रकार समाजबाट पुरस्कृत भएकी छन्। समाजले उनलाई नगदसहित पुरस्कृत गरेको हो। समाजको दोस्रो वार्षिकोत्सवका अवसरमा चापागाईंलाई पुरस्कृत गरिएको हो। समाजका अध्यक्ष प्रकाश सिलवालको अध्यक्षतामा भएको वार्षिकोत्सवमा शिक्षा विज्ञान तथा प्रविधि राज्यमन्त्री बोधकुमारी माया यादवले उनलाई नगदसहित प्रमाणपत्रले पुरस्कृत गरिन्। पुरस्कारको राशी २५ हजार रुपैयाँ रहेको छ। सो अवसरमा शिक्षा राज्यमन्त्री यादवले शिक्षा क्षेत्रको सुधारका लागि पत्रकारको महत्त्वपूर्ण भुमिका रहने बताइन्। शिक्षक राजनीतीलाई हटाउनुपर्ने धारणा व्यक्त गरिन्। शिक्षा पाठयक्रम पठनपाठनको थलो हुन्। त्यो राजनीतिक मैदान होइन। त्यसैले त्यो सिक्ने तथा सिकाउने मात्र हुनुपर्छ, उनले भनिन्। शिक्षा पत्रकार समाजमा आवद्ध पत्रकारलाई शिक्षा क्षेत्रका समस्याहरूप्रति निरन्तर कलम चलाउने सुझाव दिइन्। यादवले मधेस प्रदेशलाई साक्षर घोषणा गर्न आफूले प्रदेशका कुनै पनि जिल्ला साक्षर घोषणा नहुँदा आफूलाई अप्ठ्यारो महसुस भएको र निरक्षरता उन्मुलन गरेर साक्षरता पहल गर्ने प्रतिबद्धता जनाइन्। शिक्षा मन्त्रालयका प्रवक्ता एवं सहसचिव दीपक शर्माले विद्यालय व्यवस्थापन समिति, शिक्षक , प्राधानाध्यापक मिलेर नै विद्यालयको पठनपाठनमा सुधार गर्न सकिने बताए। सामुदायिक विद्यालयको गुणस्तर सुधारतर्फ सबै निकायको भूमिका महत्त्वपूर्ण हुन्छ। मन्त्रालयले नीति नियम स्पष्ट बनाएर शिक्षमा सुधार गर्न सोचपत्र पनि तयार गरिसकेको छ, उनले भने। शिक्षा पत्रकार समाजका अध्यक्ष प्रकाश सिलवालले शिक्षाको सुधारमा निरन्तर कलम चलाउँदै आएको बताए। उनले पत्रकारको लक्ष्य गुणस्तर शिक्षाको अभियानमा समाज निरन्तर लागि रहने बताए। उनले मधेसमा १३६ स्थानीय तहमध्ये कुनै पनि तहमा साक्षर घोषणा नभएको बताउँदै शैक्षिक विकासमा समर्पित रहने र माथि उठाउन ध्यान दिने बताए।"
अल्पसंख्यकमैत्री कानुन बनाउन माग,"विराटनगर : यौनिक तथा लैंगिक अल्पसंख्यकहरूले राज्यले बनाएको विभेदकारी नीति खारेज गर्नुपर्ने माग गरेका छन्। ब्लु डायमण्ड सोसाइटी नेपालद्धारा बुधबार विराटनगरमा आयोजित एक कार्यक्रममा बोल्दै उनीहरूले यस्तो माग गरेका हुन्। यौनिक तथा अल्पसंख्यक मैत्री कानुन निमार्ण गरि कार्यन्वयनमा ल्याउनुपर्ने उनीहरूको भनाइ छ। राज्यको विभेदकारी नीतिका कारण यौनिक तथा अल्पसंख्यकहरूको दैनिकी दिनदिनै कष्टकर बन्दै गएको उनीहरूले बताए। कार्यक्रममा बोल्दै मानव अधिकारको क्षेत्रमा काम गर्दै आएका सुदीप गौतमले राज्यले यौनिक तथा अल्पसंख्यकहरूलाई पहिचानको आधारमा नागरिकता दिनुपर्ने बताए। राज्यको विभेदका कारण अहिलेसम्म पनि यौनिक तथा अल्पसंख्यकहरूले पहिचानको आधारमा नागरिकता नपाएको उनले औंल्याए। उनले भने, वैवाहिक मान्यता नपाउँदा धेरै यौनिक तथा अल्पसंख्यक चाहेर पनि विवाह गरेर बस्न पाएका छैनन। उनीहरू सम्मानपूर्वक बाँच्न पाउने अधिकारबाट बञ्चित भएका छन्। यौनिक तथा लैङ्गिक अल्पसंख्यकहरूलाई नेपाली नागरिकको नागरिकता प्राप्त गर्न समेत गाह्रो रहेको उनले जानकारी गराए। नेपालमा महिला र पुरुषलाई मात्र नागरिकता प्राप्त गर्न सहज रहेको उनले जिकिर गरे। उनले भने, यौनिक तथा लैङ्गिक अल्पसंख्यकहरूले नागरिकता पाउन निकै कठिन छ। नागरिकता अभावमा रोजगारबाट समेत बञ्चित हुनुपरेको छ। परिवर्तनशील समाजको कार्यक्रम संयोजक मुस्कान श्रेष्ठले यौनिक तथा लैङ्गिक अल्पसंख्यकहरूलाई हेर्ने दृष्टिकोण परिवर्तन गर्नुपर्ने बिषयमा जोड दिईन्। उनीले भनिन्, यौनिक तथा लंैगिक अल्पसंख्यकहरू पनि महिला र पुरुषजस्तै यो देशको नागरिक भएकाले विभेदकारी नीति अविलम्ब खारेज गर्नुपर्छ। कार्यक्रममा राजनीतिक दलहरूले पनि आफ्नो विधानमा यौनिक तथा लैङ्गिक अल्पसंख्यकहरूलाई समावेश गरेर लैजानुपर्नेमा बिषयमा बिशेष जोड दिईएको थियो।"
सुनवल नगरपालिकाले कर्मचारी भर्नामा प्रश्नपत्र आउट गरेको आरोप,"परासी : नवलपरासीको सुनवल नगरपालिकाले कर्मचारी भर्ना गर्ने क्रममा लिखित परीक्षाको प्रश्न पत्र बाहिर (आउट) गरेको आरोप लगाइएको छ। नगरपालिकाले प्रधानमन्त्री रोजगार कार्यक्रमअन्तरगत एकजना रोजगार सहायक भर्नाका लागि सूचना निकालेको थियो। जसअनुसार १० जना सर्ट लिष्टमा परेका थिए। तीमध्ये जनप्रतिनिधिका एकजना आफन्त भर्नाका लागि प्रमुख प्रशासकीय अधिकृतले प्रश्न पत्र बाहिर गरेको आरोप छ। उक्त पदका लागि असोज ३ गते लिखित र कम्प्युटरको प्रयोगात्मक परीक्षा लिइएको थियो। परीक्षा हुनु केही समयअघि प्रमुख प्रशासकीय अधिकृतले प्रश्न पत्र तयार गर्न जिम्मेवारी दिएका सहायक प्रमुख जिल्ला अधिकारी रामचन्द्र अर्यालसँग मेल मगाएर परीक्षार्थीलाई प्रश्न उपलब्ध गराएको आरोप छ। त्यस्तै परीक्षा सकिएपछि पनि संकलित उत्तरपुस्तिका लाहा छाप नलगाई लगेको अर्को आरोप छ। प्रश्न पत्र मेलमा पठाइदिएको सहायक प्रमुख जिल्ला अधिकारी अर्यालले बताईरहँदा प्रमुख प्रशासकीय अधिकृत भक्तिराम मरासिनीले भने मेल नमगाएको दाबी गरेका छन्।मलाई पाठ्यक्रममा आधारित ५० वटा प्रश्न तयार गर्न जिम्मेवारी दिइएको थियो। प्रमुख प्रशासकीय अधिकृतले तयार भएको प्रश्न माग गरेपछि उहाँकै व्यक्तिगत मेलमा पठाएको हुँ। गोपनियता राख्ने नराख्ने विषय उहाँको हो, सहायक प्रमुख जिल्ला अधिकारी अर्यालले भने। तर प्रमुख प्रशासकीय अधिकृत मरासिनीले सहायक प्रमुख जिल्ला अधिकारीको भनाईलाई खण्डन गर्दै मेल नमगाएको र उत्तरपुस्तिका लाहा छाप नलगाइ लगेको भन्ने आरोप निराधार भएको दाबी गरेका छन्। प्रमुख प्रशासकीय अधिकृत संयोजक रहेको परीक्षा समितिले परीक्षा लिएको हो। जसमा प्रशासन प्रमुख र सम्बन्धित फाँटका कर्मचारी सदस्य छन्। यो हल्ला हुने ठाउँ रहेछ। सानो कुरामा पनि धेरै विवाद निकाल्ने। कसरी काम गर्ने ? , प्रमुख प्रशासकीय अधिकृत मरासिनीले भने। परीक्षाको नतिजा भने अहिलेसम्म प्रकाशित नभएको उनले बताए।"
नागरिकता विधेयकमा राष्ट्रिपतिको निर्णयविरुद्ध सत्तारुढ दल विद्यार्थी संगठनको प्रदर्शन,काठमाडौं : राष्ट्रपतिले नागरिकतासम्बन्धी विधेयक प्रमाणीकरण नगरेको भन्दै सत्तारुढ दल निकट विद्यार्थी संगठनले काठमाडौंमा विरोध प्रदर्शन गरेका छन् । नागरिकतासम्बन्धी विधेयक प्रमाणीकरण नगर्ने काम असंवैधानिक भएको भन्दै उनीहरुले बिहीबार काठमाडौंको माइतीघर मण्डलादेखि नयाँ बानेश्वरसम्म प्रदर्शन गरेका हुन् । संघीय संसदले दोस्रो पटक पारित गरेर पठाएको नागरिकता सम्बन्धी विधेयक प्रमाणीकरण नगरेर राष्ट्रपतिले संविधानको उल्लंघन गरेको समेत आरोप उनीहरुले लगाएका छन् । नेविसंघका अध्यक्ष दुजाङ शेर्पाले नागरिकता विधेयक प्रमाणीकरण नगरेर राष्ट्रियताका बिषयमा राजनीतिकरण गर्न खोजिएको बताए । उनले एमालेका भातृसंगठनहरुले राष्ट्रिय झण्डा दुरुपयोग गरेको भन्दै यस्तो नगर्न खबरदारी समेत गरे। त्यस्तै अखिल क्रान्तिकारीकी अध्यक्ष पञ्चा सिंहले शितल निवासबाट संविधान च्यात्ने षडयन्त्र भइको भन्दै खबरदारी गर्नका लागि विद्यार्थीहरु सडकमा आउनुपरको धारणा राखिन्। त्यस्तै नेकपा एकीकृत समाजवादी निकटअनेरास्ववियुले मुलुकमा संवैधानिक व्यवस्थालाई कायम राख्न देशभक्तहरु एकजुट हुनुपर्ने बेला आएको बतायो। संयुक्त विद्यार्थी संगठनहरुले नागरिकतासम्बन्धी विधेयक प्रमाणीकरण नगर्ने राष्ट्रपतिको कदमबिरुद्ध निरुन्तर सडक आन्दोलन गर्ने जनाएका छन् । सरकारको प्रस्तावमा संसद्का दुवै सदनले दोस्रो पटक पारित गरी पठाएको विधेयक प्रमाणीकरण गर्न राष्ट्रपति विद्यादेवी भण्डारीले अस्वीकार गरेपछि विद्यार्थीहरु आन्दोलित भएका हुन् ।
उन्नत पाडीबाच्छी हुर्काउने किसानलाई १० हजार नगद,स्याङ्जा : भेटेरिनरी अस्पताल तथा पशु सेवा विज्ञ केन्द्र स्याङ्जाले कृत्रिम गर्भाधानबाट जन्मेका उन्नत नश्लका पाडी र बाच्छी हुर्काउने किसानलाई जनही १० हजार नगद दिने भएको छ। दुघ तथा दुधजन्य पदार्थको उत्पादन बढाउने उद्देश्यले उन्नत जातका गाईंभैंसी पाल्ने किसानलाई प्रोत्साहन स्वरुप सरकारले यस्ता अभियान संचालन गरेको कार्यालय प्रमुख डा इन्द्रबहादुर भट्टले जानकारी दिए। किसानले पशु विमा गरेका लगायत आवश्यक प्रमाण पेश गरेपछि कार्यालयले सो रकम उपलब्ध गराउँछन्। चालु आर्थिक वर्षको असार १५ गतेसम्म किसानले आफ्ना मागदावी गर्न सक्नेछन्। एकपटक लिएका किसानले भने २ वर्षसम्म लिन नपाउने प्रावधान छ। यसवर्ष १५ लाख रुपैयाँ विनियोजन भएको र १५ जना किसानलाई उपलब्ध गराइने लक्ष्य रहेको कार्यालयका सूचना अधिकारी गोपाल गिरी बताउँछन्। गतवर्ष १० लाख विनियोजन भएको र ९५ जना किसानले प्रोत्साहन वापतको रकम लिएको बताइएको छ। ब्याएको भैंसी पाल्ने। तर पाडापाडी मास्ने चलन बढ्न थालेपछि पाडीबाच्छी संरक्षण अभियान सुरु गरिएको कार्यालयले जनाएको छ। तस्बिर : भवानी अधिकारी।
बारामा ४४ जनामा डेङ्गु,"सिमरा : बारामा डेङ्गुको प्रकोप बढ्दै गएको छ। डेङ्गुका बिरामी बढ्न थालेपछि सर्वसधारणमा त्रास छाएको छ। बारामा गत भदौ २८ गतेदेखि परीक्षण हुन थालेपछि अहिलेसम्म डेङ्गुका ४४ बिरामी फेला परेको जिल्ला जनस्वास्थ्य कार्यालयका निमित्त प्रमुख रामनरेशप्रसाद यादवले जानकारी दिए। उनका अनुसार कलैया अस्पतालमा ११ जना, जनस्वास्थ्य कार्यालयमा नौ र निजगढमा २४ डेङ्गुका बिरामी फेला परेका छन्। केही उपचारपछि घर फर्केका छन् भने कतिपयको प्रदेशिक अस्पताल कलैयामा उपचार भइरहेको यादवले बताए। डेङ्गु परीक्षण गर्न कीटको अभाव भएको छ। कीट आपूर्तिका लागि सम्बन्धित निकायलाई जानकारी गराएको यादवले बताए। डेङ्गु अझै बढ्न सक्ने उनको भनाइ छ। बारामा डेङ्गुबाट अहिलेसम्म कोहीको पनि मृत्यु भएको छैन। डेङ्गुबाट बच्न घर वरपर सरसफाइ, पूरै शरीरभरि कपडा लगाउन, खाल्डाखुल्डीमा पानी जम्न नदिन र सावधानी अपनाउन प्रदेशिक अस्पताल कलैयाका डा विकेश पाण्डेयले सुझाव दिएका छन्।"
मिटरब्याजी अनिरुद्ध जेल चलान,"ढल्केवर(धनुषा) : महोत्तरीका मिटरब्याजी अनिरुद्ध साहलाई पुर्पक्षका लागि जेल चलान गरिएको छ । बुधबार महोत्तरी जिल्ला अदालतको आदेशमा उनलाई जलेश्वर कारागार चलान गरिएको हो । न्यायाधीश हेमबहादुर सेनको एकल इजलासले उनलाई ठगी तथा अपराधी विश्वासघात मुद्दामा पुर्पक्षका लागि जेल चलान गर्ने आदेश दिएको अदालतका श्रेस्तेदार मदनप्रसाद जयसवालले जानकारी दिए । महोत्तरीको भंगहा नगरपालिका ५ सिद्धपुर घर भएका मिटरब्याजी अनिरुद्धलाई प्रहरीले गत भदौ ४ गते घरबाट पक्राउ गरेको थियो । उनले लामोसमयदेखि चर्को ब्याजदरमा ऋण लगानी तथा ठगी जालसाजी गरी गरिबको उठिवास गराउने धन्दा चलाएको आरोप छ । महोत्तरीका प्रहरी प्रवक्ता एवं प्रहरी नायव उपरीक्षक चन्देश्वर यादवका अनुसार भंगहा नगरपालिका५ बस्ने चन्द्रकला देवी महराको जाहेरी दरखास्तको आधारमा साहविरुद्ध ठगी, अपराधिक विश्वासघात, लिखत सम्बन्धी कसूर तथा संगठित अपराध मुद्दा दर्ता गरेर उनलाई पक्राउ गरिएको थियो ।"
"मनाङमा शिक्षक छन्, विद्यार्थी छैनन्","मनाङ : हिमाली जिल्ला मनाङका अधिकांश विद्यालय बाल विकास कक्षाका भरमा मात्र अडिएका छन्। विद्यालय भए पनि विद्यार्थी न्यून छन्। अभिभावकले बालबालिकालाई अन्यत्र सार्ने गरेका कारण बाल विकास कक्षाबाहेकका विद्यार्थी न्यून भएका हुन्। शिक्षा विकास तथा समन्वय एकाइका अनुसार जिल्लाका २८ मध्ये १४ विद्यालयमा बाल विकास कक्षा मात्रै सञ्चालनमा छन्। नासों गाउँपालिकामा आठ, मनाङ ङिस्याङ गाउँपालिकामा दुई, चामे गाउँपालिकामा दुई र नार्पाभूमि गाउँपालिकामा दुई विद्यालयमा बाल विकास कक्षामा मात्रै विद्यार्थी रहेको शिक्षा विकास तथा समन्वय एकाईका प्रमुख मतिलाल चपाईले जानकारी दिए। 'भवन र शिक्षक भएका ती विद्यालयमा बालविकास कक्षाको पढाए सकिना साथ विद्यालय रित्तिने गरेका छन्', उनले भने। मनाङमा बाढी पहिराको जोखिम र विद्यालय टाढा भएकाले विद्यार्थी घटेको हुनसक्ने अनुमान गरिएको छ। जोखिम अवस्थामा रहेका विद्यालयको अवस्थाले पनि विद्यार्थी अन्यत्र सरेको उनको भनाइ छ। शैक्षिक सुधारका विभिन्न कार्यक्रमलाई प्रभावकारीरुपमा कार्यान्वयन गरिए पनि विद्यार्थी भने न्यून रहेको चपाईले बताए। विद्यार्थी शून्य हुँदै जानुका विषयमा स्थानीय सरकारसमक्ष विभिन्न तवरबाट छलफल भइरहेको उनले बताए। जिल्लाका चार पालिकाका विभिन्न विद्यालय विद्यार्थीविहीन भएका छन्। 'विद्यालय भवन र शिक्षक छन्। विद्यार्थी छैनन्। यस्तो अवस्थामा विद्यालय बन्द गर्नुबाहेक कुनै विकल्प छैन', चपाईले भने, 'केही विद्यालयमा इसिडीका विद्यार्थी छन्।' बाढीपहिराको जोखिम, विद्यालय टाढा हुँदा अभिभावकले बालबालिकालाई जिल्ला बाहिर आफन्तकोमा वा छात्रावासमा राखी पठनपाठन गराइरहेको अनुसन्धानका क्रममा पाइएको उनले बताए। जोखिमरहित तवरबाट बालबालिकालाई पठनपाठनको व्यवस्था भएमा आफूसँगै राखेर पढाउने अभिभावकको भनाइ छ। बाल विकासदेखि कक्षा १२ सम्म कूल पाँच सय ४५ विद्यार्थी तथा एक सय ६१ शिक्षक रहेको शिक्षा विकास तथा समन्वय एकाइ मनाङले जनाएको छ। रासस"
अलमलमै बित्यो ५ वर्ष,"हेटौंडा : मुलुकमा संघीयताको पहिलोपटक अनुभव गरेको बागमती प्रदेशसभाको कार्यकाल सकिएको छ। प्रतिनिधिसभा र अन्य ६ वटा प्रदेशसभाको कार्यकाल पनि शनिबार रातिदेखि समाप्त भएको छ। निर्वाचन आयोगले प्रदेशसभा र प्रतिनिधिसभाको समानुपातिक निर्वाचन प्रणालीबाट हुने निर्वाचनका लागि उम्मेदवारको बन्दसूची पेस गर्ने अघिल्लो दिनबाट प्रदेशसभाको पहिलो कार्यकाल समाप्त भएको हो। संघीय संरचनापछि पहिलोपटक भएको निर्वाचनबाट गठित बागमती सरकारले ५ वर्षको अवधिमा ३ मुख्यमन्त्री र ३९ मन्त्री पाएको छ। प्रदेशको प्रथम मुख्यमन्त्रीका रूपमा २०७४ माघ २९ गते नेकपा एमाले संसदीय दलका नेता डोरमणि पौडेलले शपथ लिएका थिए। उनी २०७८ भदौ २ गते सरकारबाट बाहिरिए। पौडेल नेतृत्वको सरकारमा आन्तरिक मामिला तथा कानुनमन्त्री शालिकराम जम्कट्टेल, सामाजिक विकासमन्त्री युवराज दुलाल, भौतिक पूर्वाधार विकासमन्त्री केशव स्थापित, आर्थिक मामिला तथा योजनामन्त्री कैलाश ढुंगेल, उद्योग पर्यटन वन तथा वातावरणमन्त्री अरुण नेपाल र भूमि व्यवस्था कृषि तथा सहकारीमन्त्री दावा दोजेर् लामा भए। संसदीय मर्यादाविपरीत कार्य गरेको भन्दै मुख्यमन्त्री डोरमणि पौडेलले भौतिक पूर्वाधार विकासमन्त्री स्थापितलाई २०७५ कात्तिक १६ गते बर्खास्त गरेपछि करिब १ वर्ष आफैंले भौतिक मन्त्रालयको जिम्मेवारी सम्हालेका मुख्यमन्त्री पौडेलले २०७६ फागुन ५ गते रामेश्वर फुँयाल भौतिकमन्त्रीको जिम्मेवारी दिए। नेकपा फुटको असर बागमतीमा पनि देखियो। २०७७ फागुन २३ गते सर्वोच्च अदालतले एमाले र नेकपा माओवादी केन्द्रको एकता खारेज गरी पुरानै दलका रूपमा फर्काइदिएपछि मुख्यमन्त्री पौडेलले २०७८ वैशाख १५ गते मन्त्रिपरिषद् पुनर्गठन गरे। उनले केशवराज पाण्डेलाई आन्तरिक मामिला तथा कानुनमन्त्री, सरस्वती बस्नेतलाई सामाजिक विकासमन्त्री र डा रामकुमार अधिकारीलाई सामाजिक विकास राज्यमन्त्रीमा नियुक्त गरे। त्यस्तै, उद्योग पर्यटन, वन तथा वातावरणमन्त्री अरुण नेपालले राजीनामा दिएपछि सरेश नेपालले सो मन्त्रालयको जिम्मेवारी पाए। भदौ २ गते मुख्यमन्त्री पौडेल सरकारबाट बाहिरिएसँगै एमालेकै अष्टलक्ष्मी शाक्यले बागमतीको नेतृत्व सम्हालिन्। उनी नेकपालकै पहिलो महिला मुख्यमन्त्री हुन्। उनको नेतृत्वमा अजयक्रान्ति शाक्य आन्तरिक मामिला तथा कानुनमन्त्री, विजय सुवेदी सामाजिक विकासमन्त्री, केशवराज पाण्डे भौतिक पूर्वाधार विकासमन्त्री, रचना खड्का आर्थिक मामिला तथा योजनामन्त्री, शान्तिप्रसाद पौडेल उद्योग पर्यटन वन तथा वातावरणमन्त्री, चन्द्रबहादुर लामा भूमि व्यवस्था तथा कृषि सहकारी मन्त्री र प्रदिप कटुवाल स्वास्थ्य मन्त्री भए। उनले भौतिक पूर्वाधार राज्यमन्त्री जीवन खड्का, सामाजिक विकास राज्यमन्त्री जुनेली श्रेष्ठ, कृषि राज्यमन्त्री बद्री मैनाली, उद्योग पर्यटन राज्यमन्त्री सरस्वती बाटीसमेत गरी ४ राज्यमन्त्री थप गरिन्। शाक्य २०७८ कार्तिक ११ गते सरकारबाट बाहिरिइन्। एमाले विभाजनपछि नेकपा एकीकृत समाजवादीको नेतृत्वमा माओवादी केन्द्र, नेपाली कांग्रेस र जनता समाजवादीसमेतको संयुक्त सरकार गठन भयो। त्यसको कात्तिक ११ गते समाजवादीका राजेन्द्रप्रसाद पाण्डेले नेतृत्व सम्हाले। पाण्डेको सरकारमा आन्तरिक मामिला तथा कानुनमन्त्री कृष्णप्रसाद शर्मा खनाल, भौतिक पूर्वाधार विकासमन्त्री कृष्णलाल भँडेल, आर्थिक मामिला तथा योजनामन्त्री शालिकराम जम्कट्टेल, उद्योग वाणिज्य तथा आपूर्तिमन्त्री मिलनबाबु श्रेष्ठ, कृषि तथा पशुपंक्षी विकासमन्त्री बसुन्धारा हुँमागाईं, खानेपानी ऊर्जा तथा सिँचाइमन्त्री बसन्तप्रसाद मानन्धर भए। त्यस्तै, भूमि व्यवस्था सहकारी तथा गरिबी निवारणमन्त्री बलराम पौडेल, युवा तथा खेलकुदमन्त्री रन्तप्रसाद ढकाल, श्रम रोजगार तथा यातायातमन्त्री घनश्याम दाहाल, स्वास्थ्यमन्त्री निमा लामा, सामाजिक विकासमन्त्री कुमारी मोक्तान, संस्कृति तथा पर्यटनमन्त्री दीपेन्द्र श्रेष्ठ, वन तथा वातावरणमन्त्री विशाल खड्का भए। पाण्डेकै कार्यकालमा रजनी अमात्य, इन्द्रमाया गुरुङ, सन्तबहादुर प्रजा र कल्पना नेपाली राज्यमन्त्री भए। पूर्वमुख्यमन्त्री शाक्यले मन्त्रालय ७ बाट विस्तार गरी ८ वटा मन्त्रालय बनाइन्। हालका मुख्यमन्त्री पाण्डेले मन्त्रिमण्डल विस्तार गरी १४ वटा पुर्याएका छन्। पाँच वर्षको अवधिमा ३ जना प्रदेश प्रमुख बने। माइती नेपालकी संस्थापक अनुराधा कोइराला पहिलो प्रदेश प्रमुख बनिन्। उनी २०७४ माघ २ गते तत्कालीन ३ नम्बर प्रदेशको प्रदेश प्रमुख नियुक्त भएकी हुन्। तत्कालीन केपी शर्मा ओली नेतृत्वको सरकारले २०७६ कात्तिक १८ गते उनलाई पदमुक्त गरी विष्णुप्रसाद प्रसाईंलाई प्रदेश प्रमुख नियुक्त गरे। हालका प्रधानमन्त्री शेरबहादुर देउवाले प्रसाईंलाई पदमुक्त गरी २०७८ भदौ ४ गते यादवचन्द्र शर्मालाई प्रदेश प्रमुख बनाए। पाँच वर्षको अवधिमा बागमती प्रदेश भनी प्रदेशको नामकरण गर्नुको साथै हेटौंडालाई स्थायी राजधानी तोकियो। सरकारले केही कानुनहरू निर्माण गरेको छ। ५७ वटा ऐन बनेको छ भने १४ वटा संशोधन भएको छ। प्रदेश सरकारले जारी गरेको १० अध्यादेशमध्ये ४ वटा प्रदेशसभाबाट प्रतिस्थापन भएको छ। यस अवधिमा प्रदेश मन्त्रिपरिषद्ले स्वीकृत गरेको २१ नियमावली, २ विनियमावली र ३ वटा निर्देशिकामध्ये ७ नियमावली, १ विनियमावली र एउटा निर्देशिका संशोधन भएको छ। स्वीकृत भएका ३५ कार्यविधिमध्ये ६ वटा संशोधन र ४ वटा खारेज भएको आन्तरिक मामिला तथा कानुनमन्त्री कृष्णप्रसाद शर्मा खनालले बताए। प्रदेशमा बनेका ५ वटा मापदण्डमध्ये एउटा संशोधन भएको छ। त्यस्तै, जारी भएका ८ आदेशमध्ये २ वटा संशोधन र २ वटा खारेज भएका छन्। यसरी बागमती सरकारले १२१ वटा कानुन निर्माण गर्यो भने प्रदेशमा संशोधनसहित १७३ वटा कानुन बनेको छ। सरकारले यो अवधिमा आफ्नै भौतिक संरचना निर्माण गर्न सकेन। डेरामा मन्त्रालय तथा विभिन्न मातहतका कार्यालय सञ्चालन गर्दै आएको सरकारले चालू आर्थिक वर्षमा भने हेटौंडा उपमहानगर१७ मा करिब ५५ बिघा सरकारी जग्गा प्राप्तिका लागि संघीय सरकारसमक्ष प्रस्ताव पेस गरिएको मुख्यमन्त्री पाण्डेले बताए।"
काठमाडौंको थलीमा झुण्डिएको अवस्थामा युवक मृत फेला,काठमाडौं : कागेश्वरी मनोहरा नगरपालिका५ मा एक युवक झुण्डिएको अवस्थामा मृत फेला परेका छन्। बिहीबार बिहान थलिस्थित वन बाटिकामा करिब २४२५ वर्षका एक युवक रुखमा झुण्डिएको अवस्थामा मृत फेला परेको महानगरीय प्रहरी प्रभाग सिनामंगल थलीले जनाएको छ। प्रहरीका अनुसार बिहान पानी लिन जाँदा स्थानीयले युवकलाई झुण्डिएको अवस्थामा देखेपछि प्रहरीलाई खबर गरेका थिए। जानकारी पाएलगत्तै प्रहरी घटनास्थलमा पुगेको हो। मृतक युवकको पहिचान हुन बाँकी छ। घटनास्थलमा चस्मासमेत फेला परेको छ। अनुसन्धानपछि घटनाबारे थप विषय खुल्ने प्रहरीको भनाइ छ। प्रहरीले घटनास्थलको अनुसन्धान र मुचुल्का उठाउँदैछ।
राउटेका सामान भक्तपुरका बजारमा,"भक्तपुर : दैलेखबाट आएका राउटेहरूले बुधबार भक्तपुरमा आएर जंगलमा आफूहरूले बनाएका सामानहरू बेचेका छन्। सहयोगीहरूका साथ तीन जनाको समूहमा आएका उनीहरूले भक्तपुरको प्रसिद्ध पाँंच तले मन्दिरअघि फुटपाथमा आफूहरूले बनाएका सामान बेचेका हुन्। उनीहरूले बनाएका काठका विभिन्न सामानहरू किन्न उपभोक्ताको भीड लागेको थियो। काठबाट बनेका सन्जुक, डाडु, पन्यु, पिर्कालगायतका सामानहरू उनीहरूले बेचेका थिए। न्यूनतम २५० देखिका सामान थिए। सामान बिक्रीमा बसेका युवा राउटे दीपक शाहीले जनता पाल्न आफूहरू सहरमा सामान बेच्न पुगेको बताए। उनका अनुसार गाउँका १४४ जनाको राउटेका जीवन निर्वाहका लागि सामानहरू बेच्न आएका हुन्। गाउँंकै उही १४४ जनाले बनाएका सामानहरू बेच्न आफूहरू सहर पसेको उनले बताए। उनीहरूले ती सामानहरू एउटा गाडीमा राखेर ल्याएका थिए। बिहानभरिमा उनीहरूले झण्डै सबै सामानहरू बेच्न भ्याएका थिए। बिहान झण्डै ७ बजेतिर पसल थापेका उनीहरू ११ बजेतिर झण्डै सबै सामानहरू बेचेर हिँडेका थिए। उनीहरूका अनुसार बिहीबार उनीहरूले त्यस्ता सामानहरू काठमाडौंमा बेच्ने छन्। उनीहरूको सामान सहरमा बेच्नका लागि एक गैरसरकारी संस्थाले समन्वयको भूमिका खेलिदिएको बताइएको छ। ती ३ राउटेलाई ल्याएर सामान बेच्न लगाइएको थियो।"
कपनको आगलागीमा परेका मृतक तीन जनाकै पहिचान खुल्यो,"काठमाडौं : काठमाडौंको बूढानीलकण्ठ नगरपालिका११ लसुनटारमा गएराति भएको आगलागीमा परी मृत्यु हुनेको पहिचान खुलेको छ । मृत्यु हुनेमा ताप्लेजुङका २७ वर्षीय कासाङ तेन्जी शेर्पा, सङ्खुवासभाका ३२ वर्षीय अशोक राई र काठमाडौंको रानीबारी बस्ने २५ वर्षीय छेवाङ शेर्पा रहेका छन् । कपनको लसुनटारस्थित इलाइट हिमालयन एडभेञ्चरमा पोर्टेबल अक्सिजन सिलिण्डर र चुलो बाल्नका लागि प्रयोग हुने पोर्टेबल ग्यास सिलिण्डर विष्फोट हुँदा आगलागी भएको थियो । उक्त घटनामा काठमाडौँको कपनका २८ वर्षीय कुशल बुढाथोकी घाइते भएका छन् । दाँया हात, दुवै खुट्टा र अनुहारको दायाँ भाग जलेका उनको चुनिखेलस्थित करुणा अस्पतालमा उपचार भइरहेको छ । जिल्ला प्रहरी परिसर काठमाडौंका प्रवक्ता, प्रहरी उपरीक्षक दिनेशराज मैनालीले प्रहरी प्रभाग कपन, जिल्ला प्रहरी परिसर काठमाडौँ, नेपाली सेना र सशस्त्र प्रहरीको टोलीले स्थानीयवासीको सहयोगमा आगो निभाएको जानकारी दिए । आगो निभाउन दुई सय प्रहरी, ७० नेपाली सेना र ३० सशस्त्र प्रहरी परिचालन गरिएको थियो । आगो निभाउन बौद्ध रामहिटी, काठमाडौँ महानगरपालिका, ललितपुर महानगरपालिकाबाट, भक्तपुर नगरपालिका, नेपाली सेना, नेपाल प्रहरी, सशस्त्र प्रहरी बल र त्रिभुवन विमानस्थलको गरी नौवटा दमकल तथा १० पानी ट्याङ्करको प्रयोग गरिएको थियो । आगलागीबारे आवश्यक अनुसन्धान भइरहेको प्रवक्ता मैनालीले बताए । रासस"

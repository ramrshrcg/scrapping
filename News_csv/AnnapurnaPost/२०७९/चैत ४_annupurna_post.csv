शीर्षक,विवरण
अँधेरी रातमा पँधेरी जाँदा,घरभित्र फेरि ती जुठा भाँडा झिँगाको भन्काइ मेरी आमै झिँगाको भन्काइ। अँधेरी रातमा पँधेरी जाँदा पानीको गाग्री नि बोकेर फिर्दा चुलो र अँगेनो लिपपोत गर्दैदैलाको ठेलामा मेरी आमै दैलाको ठेलामा। एकमुठी पानी नि पिउँदै पिउँदैजानु छ मेलामा मेरी आमै जानु छ मेलामा। भोक र तिर्खा त पचाउनै पर्नेघर फिर्नै अबेला मेरी आमै घर फिर्नै अबेला। भोकले आएकी यी बहु भनीभात पस्की को देला मेरी आमै भात पस्की को देला ? नन्द र ज्यूलाई बोलाउनै हुन्नछन् साह्रै सन्काई मेरी आमै छन् साह्रै सन्काई। घरभित्र फेरि ती जुठा भाँडाझिँगाको भन्काइ मेरी आमै झिँगाको भन्काइ।
वार्षिक १० करोडको मासुजन्य पदार्थ निर्यात,"सन्धिखर्क : अर्घाखाँचीको शीतगंगा नगरपालिकाका कृषकहरू व्यावसायिक बाख्रापालनमा लागेका छन्। बाख्रापालनको लागि उचित वातावरण तथा पर्याप्त चरन र घासको व्यवस्था हुनुका साथै भनेको समयमा नगदै बिक्री हुने भएपछि कृषकहरू बाख्रापालनमा लागेका हुन्। भारतमा राम्रो कमाइ गरिरहेका शीतगंगा नगरपालिका वडा नम्बर १३ सिमलपानीको ढावाका कृषक विष्णुप्रसाद न्यौपानेले गाउँमै फर्किएर बाख्रापालन सुरु गरे। नमुना कृषि तथा पशुपक्षी पालन फर्म दर्ता गरेरै उनी बाख्रापालनमा लागेका हुन्। उनको फर्ममा अहिले साना ठुला गरी झन्डै १ सय ५० बाख्रा छन्। वैदेशिक रोजगारीबाट फर्किएर गाउँमै केही गर्नुपर्छ भन्ने मान्यताका साथ आफ्नै जन्मभूमिमा आएर बाख्रा पालेको छु। वार्षिक १०१२ लाख रुपैया खर्च कटाएर आम्दानी हुने गरेको छ। चार जनालाई प्रत्यक्ष र अप्रत्यक्ष पाँच जनालाई रोजगारी पनि दिएको छु उनले भने। बाख्रापालनमा बजारको कुनै समस्या छैन। शीतगंगा नगरपालिका वडा नम्बर ६ जुकेनाको फेदीमा स्थायी शिक्षक लक्ष्मण ओलीको बाख्रा फर्म पनि लोभलाग्दो छ। स्थानीय डिही आधारभूत विद्यालयमा अध्यापन गराउने अर्थात् जागिर खान जाजरकोटबाट आएका ओलीले विद्यालयमा अध्यापनसँगै व्यावसायिक बाख्रापालन गरेका हुन। उनको गोठमा अहिले १ सय २४ वटा बाख्रा छन्। एमएड पास गरेका उनी मात्र हैनन् उनकी श्रीमती करुणा ओली पनि शिक्षिका हुन्। तर उनीहरूले समाजमा केही गरेर प्रेरणाको स्रोत बन्न सकिन्छ भन्ने मान्यताका साथ बाख्रापालनमा सुरु गरेका हुन्। गोठमा १ सय २४ वटा बाख्रा छन्। ओलीले भने एक वर्षमा बोका तथा बाख्राका पाठीहरू बेचेर २१ लाख रुपैयाको कारोबार भयो। बाख्राको दाना, घास, औषधि उपचार, कर्मचारीको तलब आदि सबै खर्च कटाएर ८ लाखभन्दा बढी बचत भएको छ। उनको फर्ममा पनि चार जनाले प्रत्यक्ष रोजगार पाएका छन्। शिक्षण पेसा मूल पेसा भएकोले उनले व्यवस्थापन मात्र हेर्ने गर्छन्। अरू सबै कामदारको जिम्मा छ। जाजरकोटमा रहेका बुवा बलराम ओलीले फर्मको रेखदेख गर्छन्। कृषि प्रधान देशमा कृषि पेसा गर्नुपर्छ भन्ने मान्यताका साथ बाख्रापालनमा आफूहरूले बढी जोड दिएको उनले बताए। शीतगंगा नगरपालिकाले उत्पादनमा आधारित अनुदान वितरण गर्दै आएको छ। खसीबोकाको बिक्रीमा प्रतिकिलो ५० रुपैया नगरपालिकाले अनुदान दिँदै आएको नगरपालिकाका प्रमुख प्रशासकीय अधिकृत झविन्द्र खनालले बताए। उनले भने बाख्रापालनमा लागेका व्यावसायिक कृषकहरूलाई उत्पादनमा आकर्षित गर्न नगरपालिकाले अनुदान दिने गरेको छ। अर्घाखाँची जिल्लाभर करिब ५५ हजार माउ बाख्रा रहेको प्रधानमन्त्री कृषि आधुनिकीकरण परियोजनाका अर्घाखाँचीका प्रमुख रामनाथ पाण्डेले बताए। उक्त माउ बाख्राबाट उत्पादन भएका पाठापाठीहरू तथा मासुजन्य खसी बोकाहरू कपिलवस्तु, दांग, रूपन्देही तथा काठमाडांै, पोखरालगायतका स्थानमा मासुका लागि जाने गरेको छ। पहिलापहिला बाहिर जिल्लाबाट खसीबोका आयात हुनेमा अहिले जिल्ला निर्यात गर्न सफल भएको छ। वार्षिक तीन सय टन मासुजन्य बोका तथा बाख्राहरू जिल्ला बाहिर निर्यात हुने गरेको छ। जसलाई रकममा हिसाब गर्दा झन्डै १० करोडको खसीबोका, बाख्रा तथा मासुजन्य पदार्थ जिल्लाबाट बाहिर जाने गरेको छ। प्रधानमन्त्री कृषि आधुनिकीकरण परियोजनाले बाख्रापालक कृषकहरूलाई खोर निर्माण, उन्नत जातको बोका तथा बाख्रा खरिद, घास खेतीलगायत प्राविधिक रूपमा सहयोग गर्दै आएको छ। जसका कारण कृषकहरूलाई बाख्रापालनमा सहयोग पुगेको छ। व्यावसायिक बाख्रापालनमा लागेका कृषकहरूलाई यसैमा टिकाउनका लागि विभिन्न कार्यक्रम सञ्चालन भएको जिल्ला समन्वय समितिका प्रमुख जीवनारायण कोइरालाले बताए। अर्घाखाँची जिल्ला बाख्राको पकेट क्षेत्र भएको बताउँदै कृषकलाई उत्पादनमा हौसला प्रदान गर्ने कार्यक्रम सञ्चालन गरेर जिल्लालाई बाख्रा निर्यात हुने जिल्ला बनाउन सबै लाग्नुपर्छ कोइरालाले भने।"
संकटका बेला बैंकव्यवसायी द्वन्द्व किन ?,"जनताको धनको सुरक्षा गर्ने र लगानीका लागि सहयोग गर्नु बैंकको कर्तव्य हो। तर, स्वदेशमै केही गर्छु भन्नेलाई बैंकले पनि पत्याउँदैनन्। काठमाडौं : सम्पन्न मुलुक अमेरिकाको सिलिकन भ्याली बैंक र सिग्नेचर बैंक यसैसाता टाट पल्टे, बन्द भए। स्विट्जरल्यान्डको क्रेडिट स्विस बैंक पनि आन्तरिक व्यवस्थापन कमजोरीका कारण संकटमा परेको छ। यसबाट विश्वकै अर्थतन्त्रमाथि चिन्ता र चासो व्यक्त भइरहेका छन्। यता नेपालमा पनि बैंक तथा वित्तीय संस्थाविरुद्ध व्यवसायी आन्दोलित छन्। ब्याज घटाउने सरकारको प्रतिबद्धता पछि केही दिनका लागि आन्दोलन स्थगित गरिएको छ। केहीले त आन्दोलनका नाममा बैंकका कर्मचारीलाई कालोमोसो दल्ने, आक्रमण गर्नेलगायतका अराजक गतिविधि पनि गरिरहेका छन्। मुलुकको अर्थतन्त्र संकटमा छ। व्यवसायी र बैंकहरू भने पक्षविपक्षमा उत्रिरहेका छन्। खस्कँदो अर्थतन्त्रलाई सबल र सक्षम बनाउन होस्टेमा हैंसे गर्नुपर्ने अर्थविद्हरू सुझाव दिन्छन्। तर, सरोकारवाला निकायबीचको लडाइँले मुलुकको अर्थतन्त्र नै ध्वस्त त हुने होइन भन्नेमा चिन्ता व्यक्त गर्न थालिएको छ। आर्थिक संकटका बेला मुलुकको ढुकुटीको चाबी हातमा भएको अर्थ मन्त्रालय नेतृत्वविहीन छ। १६ वटा मन्त्रालयको जिम्मा काँधमा लिएका प्रधानमन्त्रीलाई राजनीति मिलाउनु कि अर्थतन्त्रलाई सुधार गर्नु भन्ने दोधार छ। जनताको धनको सुरक्षा गर्ने र लगानीका लागि सहयोग गर्नु बैंकको कर्तव्य हो। तर, स्वदेशमै केही गर्छु भन्नेलाई बैंकले पनि पत्याउँदैनन्। ठूला लाई मागे जति ऋण दिने र तिनैले बैंकलाई डुबाएका उदाहरण थुप्रै छन्। अहिले पनि अर्बौं ऋण लिएका दुर्गा प्रसार्इं लगायतका व्यवसायी बैंकविरुद्ध सडक आन्दोलनमा छन्। यस्तो क्रियाकलापले आगामी दिनमा बैंकहरू लगानी गर्न नसक्ने अवस्थामा पुग्ने र त्यसले मुलुककै अर्थतन्त्र चौपट हुने अर्थविद्हरू बताउँछन्। बैंकविज्ञ अनलराज भट्टराई बैंकलाई मात्रै दोष दिनुभन्दा व्यवसायीले पनि अन्य खर्च कटौती गरेर व्यवस्थापन गर्नेतिर लाग्नुपर्ने बताउँछन्। ब्याजमा एकल बिन्दुको गलफत्ती नेपाल बैंकर्स संघले चैत १ देखि साधारण बचतको ब्याज र प्रिमियम दर केही घटाएको छ। जसअनुसार निक्षेपको ब्याजदर ६ देखि ८ प्रतिशत निर्धारण गरिएको छ। यसअघि न्यूनतम ६ दशमलव ४२ देखि अधिकतम ८ दशमलव ४२ प्रतिशतसम्म थियो। बैंकहरूले अब नयाँ ऋणीसँग आधार दरमा बढीमा ५ प्रतिशतभन्दा माथि ब्याज लिन पाउने छैनन्। बैंकहरूले आधारदरमा प्रिमियम नै थप ६ प्रतिशत लिएर ब्याजदर निर्धारण गर्दै आएका थिए। केही बैंकले त योभन्दा पनि बढी ब्याज लिएको व्यवसायीको गुनासो छ। प्रिमियम एक प्रतिशत बिन्दुले घटाइए पनि कर्जाको ब्याजदर भने एकल बिन्दुमा आउने स्थिति छैन। प्रायः वाणिज्य बैंकहरूको औसत आधार दर नै १०८४ प्रतिशत छ। यसअनुसार न्यूनतम आधार दर ९६७ प्रतिशतदेखि अधिकतम ११७३ प्रतिशतसम्म छ। औसत आधार दरमै अब घट्ने ५ प्रतिशत प्रिमियम थप्दा नै औसत कर्जाको ब्याजदर नै १५८४ प्रतिशत पुग्न जाने देखिन्छ। तर, उद्योग वाणिज्य महासंघका उपाध्यक्ष दिनेश श्रेष्ठ बैंकको ब्याजदर एकल अंकमा झार्नुपर्ने तथा बैंकले आफू अनुकूल बढाउने र घटाउने प्रवृत्तिलाई राष्ट्र बैंकले रोक्नुपर्ने बताउँछन्। कर्जाको ब्याजदर जथाभावी बढाइयो, श्रेष्ठले भने, यसबारे नीतिगत व्यवस्था हुनुपर्यो। ११ महिनाको वस्तु तथा सेवा धान्ने विदेशी मुद्रा सञ्चिति भइसकेको र बैंकमा तरलता रहेको श्रेष्ठको भनाइ छ। तरलतालाई राष्ट्र बैंकले प्रशोचन (बजारको पैसा उठाउँदा) बैंकहरूसँग पैसा भएर पनि लगानी गर्न नपाउने स्थिति छ, श्रेष्ठले भने, उद्योग र व्यवसायीहरूले कर्जाको ब्याजदर १६ प्रतिशत हाराहारीमा तिरेर काम गर्न सक्दैनन्। एकल अंकमा नआएसम्म उत्पादन लागत घटाउन सकिँदैन। लागत नघटेसम्म मुलुकको उत्पादकत्व बढाउन नसकिने श्रेष्ठको भनाइ छ। ब्याजदर एकल अंकमा नघटेसम्म आन्दोलन जारी राख्छौं, श्रेष्ठले भने। नेपाल बैंकर्स संघका पूर्वअध्यक्ष भुवनकुमार दाहाल आफूलाई चित्त नबुझ्दा आन्दोलन गर्ने परिपाटी गलत भएको बताउँछन्। श्रीलंका, पाकिस्तानको जस्तो आर्थिक दुरवस्था आउन नदिनु मुख्य चुनौती भएको उल्लेख गर्दै दाहालले भने, नारा र जुलुस नभई व्यवसायीलाई पनि संरक्षण गर्दै जाने हिसाबले उपाय निकाल्नुपर्छ। व्यवसायीले आफूलाई फाइदा हुने दृष्टिकोणले मात्रै अघि बढ्न नहुने दाहालको भनाइ छ। कर्जाको ब्याजदर घट्दा वा सेयरको भाउ बढ्दा किन आन्दोलन गरिँदैन ? उनको प्रश्न छ। २०७७०७८ सालमा बैंकको ब्याजदर घटेर ७८ प्रतिशतमा सीमित गरिएको थियो। त्यतिबेला व्यवसायीलाई निकै फाइदा पुगेको थियो। ब्याजदर घटबढ भइरहने कुरा हो, दाहालले भने। छिमेकी भारत र चीनको ब्याजदर र मुद्रास्फीति दर हेरेर नेपालमा पनि ब्याजदर कायम गर्नु उपयुक्त हुने उनको भनाइ छ। तर, व्यवसायी भने बैंकले आफू अनुकूल ब्याज बढाउने प्रवृत्तिलाई निरुत्साहित हुनुपर्ने बताउँछन्। साँवामा धावा आन्दोलनका नाममा केही व्यवसायी बैंकको ऋण नै मिनाहा हुनुपर्ने माग गरिरहेका छन्। तर, बैंकरहरू भने यसको विपक्षमा छन्। उनीहरू बैंक तथा वित्तीय संस्थाले प्रवाह गरेको ऋण फिर्ता संकटमा पार्न खोजिएको तर्क गर्छन्। तर, बैंकहरूले प्रवाह गरेको ऋण आम सर्वसाधारणको पैसा भएकाले यसमाथि धावा बोल्न नहुने उनीहरूको भनाइ छ। व्यवसायी दुर्गा प्रसाईंसहित केही व्यवसायी २० लाख रुपैयाँभन्दा कम ऋण लिनेको मिनाहा हुनुपर्ने माग गरिरहेका छन्। प्रसाईं आफैंले विभिन्न परियोजनाका लागि ५ अर्ब बढी बैंकबाट ऋण लिएका छन्। नेपाल उद्योग परिसंघ (सीएनआई)का अध्यक्ष विष्णुकुमार अग्रवाल बैंकबाट ऋण लिएर साँवा तथा ब्याज तिर्दिनँ भन्नु गलत भएको बताउँछन्। यसबाट अर्थतन्त्र नै प्रभावित हुने उनको तर्क छ। हाम्रो लेनदेनमा आधारित अर्थतन्त्र हो, अग्रवालले भने, ऋण तिर्दिनँ भन्यांै भने भोलिका दिनमा कर्जा दिने र लिनेमा चुनौती पर्न जान्छ। संस्था नै हल्लिने वातावरण बनाउनु हुँदैन। मुलुकको आर्थिक अवस्था चुनौतीपूर्ण रहेको उल्लेख गर्दै उनले भने, बजारमा माग छैन तर ब्याजदर वृद्धि भएको छ। कर्जाको साँवा र ब्याज तिर्न गाह्रो भएको छ। बैंक सम्बद्ध छाता संगठनहरू नेपाल बैंकर्स संघ, डेभलपमेन्ट बैंकर्स एसोसिएसन नेपाल, नेपाल वित्तीय संस्था संघ र नेपाल लघुवित्त बैंकर्स संघले संयुक्त रूपमा फागुन १८ गते विज्ञप्ति जारी गर्दै अराजक गतिविधिप्रति सरकारको ध्यानाकर्षण गराएका छन्। गृह मन्त्रालयले पनि फागुन १९ गते बैंक तथा वित्तीय संस्थाविरुद्ध हुने गैरकानुनी गतिविधि रोक्न जिल्ला प्रशासन कार्यालयलाई निर्देशन दिइसकेको छ। गृह सचिव विनोदप्रकाश सिंहले वित्तीय संस्थाका प्रतिनिधिविरुद्ध अवैध गतिविधि रोक्न निर्देशन दिएका हुन्। उच्छृंखल प्रवृत्ति मौलाउँदो, बैंकको लेनदेनमा चुनौती आन्दोलनको संस्कृति मौलाउँदै गए आगामी दिनमा बैंकलाई ऋण प्रवाहमै सकस हुने देखिन्छ। आम सर्वसाधारणको निक्षेप लिएर प्रवाह भएको कर्जामा ऋणीहरूले बैंकप्रति खराब छाप पर्ने खालका गतिविधि गर्दा राम्रा निक्षेपकर्ता पनि गुमाउनुपर्ने जोखिम बढेको बैंकर्सहरूको गुनासो छ। नबिल बैंकका प्रमुख कार्यकारी अधिकृत ज्ञानेन्दप्रसाद ढुंगानाले बैंकिङ क्षेत्रबारे उच्छृंखल कुरा गर्दै हिँड्नु राम्रो नभएको बताए। नेपाल बैंकर्स संघको एक कार्यक्रममा ढुंगानाले ब्याजदरप्रति ऋणीहरूको बुझाइ कम भएको र बजारमा अनावश्यक कुरा गर्न थालिएको बताएका थिए। ऋणीहरूको यस्तो व्यवहारले बैंक दबाबमा पर्छ, ढुंगानाले भने, बैंकलाई नाफा मात्रै कमाएको भन्ने गलत बुझाइ छ। प्रिमियम जति सबै नाफा होइन। नेपाल बैंकर्स संघका अध्यक्ष सुनील केसी आम निक्षेपकर्ताको निक्षेपलाई ऋणको रूपमा प्रदान गर्दा गलत प्रचार भइरहेको बताउँछन्। ब्याजदर बजारले निर्धारण गर्ने हो। यसका धेरै कारण छन्। यस्ता संवेदनशील कुराहरूलाई सडकबाट उठाउनु न्यायोचित भएन, दुर्भाग्यपूर्ण हो। संसारभर कहीँ नभएको नेपालमा देख्दैछौं, एनएमबी बैंकका सीईओसमेत रहेका अध्यक्ष केसीले भने, यो हुनु हुँदैन। भोलिका दिनमा यसले बैंकिङ मात्र नभएर आर्थिक क्षेत्रलाई नै प्रभाव पार्छ। यसर्थ यसमा सबै उत्तरदायी भएर लाग्न जरुरी छ। ऋणीको आन्दोलित गतिविधिले बैंकले ऋण दिन हच्किनुपर्ने वातावरण सिर्जना भएको उनले बताए। पूर्वबैंकर पर्शुराम कुँवर ऋण लिने तर ऋण तिर्दैनौं भनेर भड्काउने भाषण गर्ने, अभियान चलाउने काम कानुनसम्मत नभएको बताउँछन्। यो अराजक प्रवृत्ति हो। यसमा राज्यले आवश्यक कारोबार गर्नुपथ्र्यो। किनभने यसले बैंकिङ क्षेत्रलाई ध्वस्त बनाउछ। यस्लाई राज्यले सहन हँुदैन थियो, उनले भने। बैंकहरू पनि टाठाबाठालाई ऋणको पहुँचदेखि ब्याजदरमा पनि लचकता देखाउने तर सोझालाई ऋण लिनै गाह्रो मान्ने गरेका छन्। बैंकहरूले कर्जाको ब्याजदर बढी नै लिएको पूर्वबैंकर कुँवर स्विकार गर्छन्। कुँवरका अनुसार अहिले निक्षेपको ब्याजदर अचाक्ली बढेको छ यसको असर कर्जाको ब्याजमा परेको छ, उनले भने, भारतको तुलनामा नेपालमा बैंकले लिने ब्याजदर महँगो छ। भारतमा अधिकतम निक्षेपको ब्याजदर करिब पौने ७ प्रतिशत छ। तर नेपालमा अधिकतम ११ प्रतिशतसम्म छ। ब्याजदर तल आउनु पर्छ तर आन्दोलन गरेर, उच्छृंखल अभियान मच्चाएर समस्याको समाधान हुँदैन, उनले भने। बैंक विज्ञ भट्टराई व्यापार व्यवसाय सञ्चालन गर्न वा आधारभूत आवश्यकता पूरा गर्न र व्यवसायलाई सहयोग गर्न लिएको पैसा बैंकलाई तिर्दिनँ र तिर्न नपरोस् भन्ने चाहना राख्नु गलत भएको बताउँछन्। लिएको ऋणलाई तिर्दिनँ भन्नु गलत हो। ऋण तिर्न असहज छ भने आफ्नो बैंक र केन्द्रीय बैंकसँग बसेर कसरी सहज वातावरण बनाउन सकिन्छ भनेर छलफल गर्न सकिन्छ। कर्जाको ब्याजदर यसअघि पनि बढेर अहिलेको जति पुगेको थियो। अहिले ब्याजदर बढ्नु तर उपभोक्ताको माग कम हुनु र उपभोक्ताको आय वृद्धि नहुनु तर मूल्यवृद्धि हुनु, व्यापार व्यवसाय खस्कनुले पनि अहिलेको स्थिति सिर्जना भएको नेपाल उद्योग परिसंघका बैंकिङ विभागका सल्लाहकारसमेत रहेका भट्टराई बताउछन्। बजारको तरलता, निक्षेप र कर्जाको मागको आधारमा ब्याजदर तलमाथि भैरहन्छ। तर यस्तो हुँदैमा बैंकलाई गाली गरिहाल्नुपर्ने र व्यापार गर्न, गर्जो टार्न दिएको ऋणको गुण बिर्सिन नहुने उनको भनाइ छ। बैंकलाई दोष दिएर मात्रै होइन ऋणीले आफ्नो व्यवसायको अन्य खर्च कटौती गरेर व्यवस्थापन गरेर व्यवसाय सुधार गर्नसमेत उनले सुझाव दिए। राष्ट्र बैंकको कतिपय नीति ६६ महिनामा परिवर्तन गर्ने जस्ता अस्थिर व्यवस्थाले पनि यस्ता खालका स्थिति आउने गरेको उनले बताए। के भन्छन् ऋण दिएका बैंकर ? यता नेपाल वित्तीय संस्था संघका अध्यक्षसमेत रहेका गुडविलका सीईओ तुलाधर बैंकका कर्मचारीलाई कालोमोसो दल्ने, २० लाखसम्मको पैसा मिनाहा गरिदिनुपर्छ भन्ने लगायतका मागले बैंक तथा वित्तीय संस्थाहरूले लगानीलाई होल्ड गर्नुपर्ने स्थिति आएको बताउँछन्। अहिले लगानी योग्य पुँजी हुँदा पनि बैंकहरू खराब ऋणीबाट बच्न सुरक्षित हुनुपर्ने अवस्था रहेको उनले गुनासो गरे। यता निक्षेपकर्तालाई ब्याज तिर्नै पर्छ। उता पैसा हुँदा कर्जा दिनमा सोच्नु पर्ने अवस्था आयो। कर्जा दिएर उठाउनै सकिन्न भनेपछि कसरी दिने ? यसर्थ अहिले अन्योलपूर्ण अवस्था भएकाले बैंकहरू अप्ठ्यारोमा छन्, उनले भने। बढ्दै खराब ऋण पछिल्लो समय खराब ऋण अर्थात् निष्क्रिय कर्जा (एनपीएल) बढेको छ। कर्जाको किस्ता तथा ब्याज संकलन घट्दा समग्रमा बैंकहरूको खराब कर्जा बढेको हो। राष्ट्र बैंकको तथ्यांकअनुसार गत पुस मसान्तसम्म समग्रमा बैंक तथा वित्तीय संस्थाहरूकोे निष्क्रिय कर्जा (एनपीएल) बढेर औसतमा बढेर २६३ प्रतिशत पुगेको छ। जबकि गत वर्षको सोही अवधिमा एनपीएल औसत १३१ प्रतिशत मात्रै थियो। गत वर्षको ११८ भएको वाणिज्य बैंकको बढेर २४९ प्रतिशत पुगेको छ। यस्तै गत वर्षको १४२ भएको विकास बैंकको बढेर २८२ प्रतिशत पुगेको छ भने वित्त कम्पनीको ७०५ प्रतिशतबाट बढेर ७८२ प्रतिशत पुगेको छ। चालू आवको दोस्रो त्रैमाससम्मप्राय सबै बैंकको कुल कर्जामा निष्क्रिय कर्जा (नन् परफर्मिङ लोन) नियन्त्रणमा आउन सकेको छैन। अधिकांश बैंकको दोब्बरले बढेको छ। कुनै एक बैंकको कुल कर्जामा औसत ५ प्रतिशतभन्दा बढी खराब कर्जा भएमा संस्था नै समस्याग्रस्तमा जाने जोखिम हुन्छ। लिएको ऋणलाई तिर्दिनँ भन्नु गलत हो। ऋण तिर्न असहज छ भने आफ्नो बैंक र केन्द्रीय बैंकसँग बसेर कसरी सहज वातावरण बनाउन सकिन्छ भनेर छलफल गर्न सकिन्छ।अनलराज भट्टराई, बैंकविज्ञ बैंकको ब्याजदर एकल अंकमा झार्नुपर्छ। बैंकले आफूअनुकूल बढाउने र घटाउने प्रवृत्तिलाई राष्ट्र बैंकले रोक्नुपर्छ। कर्जाको ब्याजदर जथाभावी बढाइयो, यसबारे नीतिगत व्यवस्था हुनुपर्यो।दिनेश श्रेष्ठ, उपाध्यक्ष, उद्योग वाणिज्य महासंघ"
८४ लाख जुनी !,"हिन्दू संस्कृतिमा १८ पुराण छन्। वेदहरू र उपनिषद्हरू छन्। ती सबै पवित्र शास्त्रहरूमा जुनीहरूको कुलसंख्या ८४ लाखभन्दा अर्को बताइएकै छैन। ब्रह्माण्डको सृष्टि कहिले भयो ? कसरी भयो ? कसरी उत्पत्ति भए यी असंख्य ताराहरू र तारापुञ्जहरू ? तिनीहरू के तत्त्वले बने ? बन्ने तत्त्वको निर्माण कसरी भयो ? कसले गर्यो ? यो सृष्टि किन र कसको चाहना वा अवधारणा हो ? ऊ को हो र उसले यस्तो चाहना किन गर्यो ? यसबाट उसलाई र अरूलाई के लाभ हुन्छ ? सबैसँग यस्तै प्रश्नहरू छन्। परन्तु यसको ठोस उत्तर आजसम्म कसैसँग छैन। यसबारे सबै अनभिज्ञ नै छन्। यी सब कुराहरू रहस्यकै गर्भमा छन्। अर्थात् उत्तरै नभए पनि यस्ता प्रश्नहरूमा डुल्दा मनलाई भने एकतमासको आनन्द प्राप्त हुन्छ। लगभग पाँच अर्ब वर्षको भयो पृथ्वी। पृथ्वीभन्दा अरू अर्बौं वर्षले जेठो छ, ब्रह्माण्ड। करिब चार अर्ब वर्षतिर पृथ्वीमा सूक्ष्म जीववनस्पतिहरू देखा परेका थिए। मानिस भने आजभन्दा झन्डै पाँच लाख वर्षअघि पृथ्वीमा देखा परेका हुन्। जीव विकासको इतिहासमा वैज्ञानिकहरूको भनाइ यस्तो छ। पृथ्वीको परिधि पुगनपुग ४० हजार किलोमिटर छ। प्रतिघण्टा सरदर आठ सय किमिको गतिमा उड्ने जहाजलाई पृथ्वीलाई एक चक्कर लगाउन अन्दाजी ५० घण्टा अर्थात् दुई दिनभन्दा बढी लाग्छ। पृथ्वीबाट सूर्यसम्मको दूरी त्यस्तै १ करोड १५ लाख किमि जति छ। उक्त जहाजलाई सूर्यमा पुग्नु पर्यो भने कम्तीमा २१ वर्ष लाग्छ। बाहिरी अन्तरिक्षका ताराबीचको दूरीको तुलनामा यो दूरीको हिसाब त फेरि हिसाबै होइन। हाम्रो आकाशगंगा तारापुञ्जका अर्बौं उज्याला तारामध्ये सूर्य त जाबो एउटा तारा न हो। पृथ्वी र जीव वनस्पतिका लागि भने सूर्य सम्पूर्ण हो। यसैको पुर्पुरोको बलमा पृथ्वीको पुर्पुरो बलियो बन्छ। यसर्थ पृथ्वीको भाग्य सूर्यको निधारमा लेखिएको हुन्छ र सूर्यको आकाशगंगाको निधारमा। यस प्रकार कसैको पनि भाग्य आफ्नै निधारमा लेखिएको हुँदैन। सबैको भाग्यको रिमोट कुनै अर्को ठूलो निधारबाट सञ्चालित हुन्छ। ब्रह्माण्ड र पृथ्वीको आयुको तुलनामा जीव वनस्पतिहरूको आयु मिलिक्क मिल्केको बिजुलीजस्तै हो। यस्तै यिनीहरूको संख्या अनन्त ब्रह्माण्डमा अवस्थित वस्तुहरूको संख्यामा केही पनि होइन, र पनि हाम्रो आयुगणितको अंकगणितमा यो एउटा विशाल अंक हो। जीव वनस्पतिको यो संख्या हाम्रो निमित्त भीमकाय संख्या हो। जीव वनस्पतिको यो संख्याको गणना उहिल्यै हाम्रो सनातन वैदिक विज्ञानले गरिसकेको तथ्य हाम्रा पौराणिक शास्त्रमा उल्लेख छ। वर्तमान समयमा आधुनिक भौतिक विज्ञानअन्तर्गतको जीवविज्ञानले अनुमानित तथ्यांकहरू प्रस्तुत गरेको छ। जीव विज्ञानका अनुसार अमिबादेखि मानिससम्मको यात्रामा करिब १ करोड ४ लाख योनिहरू छन् भनिएको छ। यो अनन्त सृष्टिको सृष्टिपछि फेरि यी योनिहरूको सृष्टिको महान् उद्देश्य के हो ? किन र कसका लागि हो ? यो पनि आजसम्म उनै नियन्ताको गर्भमा लुकिरहेकै छ। हामीले यो रहस्य खोज्न त तम्सिन्छौं। तथापि उपलब्धि उही हातमा लाग्यो शून्य भनेजस्तै भइदिन्छ। पानी हाइड्रोजन र अक्सिजनको यौगिक हो। माथिका प्रश्नहरूको उत्तर महासागरको पानीबाट हाइड्रोजन र अक्सिजन छुट्ट्याउन खोज्नुजस्तै हो। महान् प्रविधिका सहयोगमा छुट्ट्याउन त सकिएला अर्थात् हाइड्रोजन र अक्सिजन छुट्ट्याउन असम्भव नै त नहोला किन्तु यो सजिलो भने किमार्थ छैन। त्यसो त यो लेखको उद्देश्य पूरा गर्नका लागि त्यो महासागरमा नडुब्दा पनि हुन्छ। मतलब, यस लेखलाई त्यति टाढाको यात्राको जरुरत पर्दैन। खासमा योनिहरू भनेको पृथ्वीमा पाइने जीव वनस्पतिहरूको जाति प्रजाति अर्थात् तिनीहरूको प्रकार हो। जस्तै ः कीट योनि, मत्स्य योनि, उभयचर योनि, सर्प योनि, पन्छी योनि, पशु योनि, मनुष्य योनि आदि। जाति र उपजाति भनेजस्तै यी योनिहरूका पनि अनेकौं उपयोनि हुन्छन्। जेहोस्, अमिबादेखि मानिससम्मको यात्रामा करिब १ करोड ४ लाख योनिहरू छन्। जति भनिए पनि पृथ्वीमा करिब ८७ लाख योनिले बसोबास गर्छन्। यो लर्ड रोबर्ट मेको तथ्यांकलाई विश्वले सबैभन्दा विश्वासिलो तथ्यांक मानिआएको छ। उक्त अनुमान अनुसार जमिनमा र पानीमा बस्ने योनिहरूको संख्या क्रमशः ६५ लाख र २२ लाख छ।उक्त अनुमानित गणना यस्तो छ ः१ जीवहरू ७७ लाख ७० हजार (७७७ लाख)।२ बोटबिरुवाहरू २ लाख ९८ हजार (२९८ लाख)।३ झ्याउहरू (ढुसी, च्याउ जातिका) ६ लाख ११ हजार (६११ लाख)।४ प्रोटोजोआहरू (एककोषीय प्रजातिहरू) ३६ हजार ४ सय (३६४ हजार )।५ लेऊहरू २७ हजार ५ सय (२७५ हजार)कुल संख्या ८७ लाख ४३ हजार (८७४३ लाख) यीमध्ये जीवहरू ९ लाख ५३ हजार ४ सय ३४ (९,५३,४३४), बोटबिरुवा २ लाख १५ हजार ६ सय ४४ (२,१५,६४४), झ्याउहरू ४३ हजार १ सय ७१ (४३,२७१), प्रोटोजोआहरू (एककोषीय प्रजातिहरू) ८ हजार १ सय १८ (८,११८) र लेऊहरू १३ हजार ३३ (१३,०३३) लाई मात्रै सूचीबद्ध गरिएका छन्। अर्थात् कुलसंख्याको यति संख्यालाई मात्रै क्रमबद्ध रूपमा वर्गीकरण गरिएका छन्। यसै गणनाका क्रममा लर्ड रोबर्ट मेले एउटा गम्भीर ठट्यौली पनि गरेका छन्। उनको ठट्यौली के छ भने यदि एलियन्स पृथ्वीको भ्रमणमा आयो भने त्यसले पहिलो प्रश्न यो गर्नेछ तपाईंको ग्रहमा कतिवटा फरक जीवप्रजातिहरू छन् ? त्यसपछि हामी हाम्रो जवाफमा अनिश्चितताबाट लज्जित हुनेछौं। उनको यो भनाइ अझैसम्म आफूहरूसँग जैविक विविधताको यथेष्ट नमुना नहुनु र जहिले पनि अप्रत्यक्ष अनुमानहरू अनिश्चितताको विवादमा फसिरहनुको पीडा हो। अर्काथरी जीववनस्पतिविद्हरूले यस्तै एउटा अर्को अनुमानित तथ्यांक पनि प्रस्तुत गरेका छन्। उनीहरूको यस तथ्यांकअनुसार पृथ्वीमा जीव र वनस्पतिहरूको जम्माजम्मी संख्या ७२ लाख ३० हजारको वरपर छ। उनीहरूले प्रस्तुत गरेको अनुमानित गणनातालिका यस्तो छ ः ००० १ मेरुदण्डयुक्त प्रजातिहरूको संख्या ः स्तनधारीहरू ५ हजार ५ सय, चराहरू १० हजार, सरिसृपहरू १० हजार, उभयचरहरू १५ हजार, माछाहरू ४० हजार गरी जम्मा ८० हजार ५ सय छन्।२ मेरुदण्ड नभएका प्रजातिहरूको संख्या ः कीटपतंगहरू ५० लाख, अराक्निड्सहरू (माकुरा वा बिच्छी वर्गका कीराहरू) ६ लाख, मोलस्का (चिप्लेकीरा, जाँतेकीरा वर्गका जीव)हरू २ लाख, क्रस्टेसियनहरू १ लाख ५० हजार, इकिनोडम्र्सहरू १४ हजार, अन्य ७ लाख ९१ हजार ८ सय गरी जम्मा ६७ लाख ५५ हजार ८ सय छन्।३ बोटबिरुवाहरूका प्रजातिहरूको संख्या ः फूल फुल्ने बिरुवा ३ लाख ५२ हजार, कोनिफर (धुपी सल्ला जातिका) हरू १ हजार ५०, मस (काई, लेऊ जातिका) हरू २२ हजार ७ सय ५०, उन्यु वर्गका बिरुवा १५ हजार गरी जम्मा ३ लाख ९० हजार ८ सय छन्। यसरी जम्मा अनुमानित प्रजातिहरूको संख्या ७२ लाख २७ हजार १ सय हुन आउँछ। यसरी एउटै विषयमा वैज्ञानिकबीच पनि मतैक्यता छैन। र त लर्ड रोबर्ट मेले हामी हाम्रो जवाफमा अनिश्चितताबाट लज्जित छौं भनेका छन्। मानौं, सालाखाला, लगभग, अन्दाजी, यस्तै, त्यस्तै, वरपर, कम्तीमा, सरदर, झन्डै, पुगनपुग, अनुमानित, करिबजस्ता मान्यतामा अडिएका विषयमा सत्यता हुँदैन। कतिपय विषयमा विज्ञान प्रायः यस्तै मान्यतामा अडिएको छ। यस्ता अनुमानित तथ्यांकहरूबाट कुनै कुनै कुरामा निकटतम ज्ञान प्राप्त भए पनि पूर्ण ज्ञान प्राप्त हुँदैन। यस्ता तथ्यांकहरूको हात समाएर आएका तथ्यहरूबाट सत्यलाई भेट्न सकिँदैन। बिना सत्यको ज्ञान व्यावहारिक हुँदैन। अव्यावहारिक ज्ञानको आयु क्षणिक हुन्छ। कल्पकल्पसम्म टिक्न तथ्य मिथ्या हुनु हुँदैन। यस्तै अनुभवले गर्दा होला जर्ज बनार्ड शाले कतै भनेका छन् विज्ञान सदैव गलत हुन्छ। यसले नयाँ १० वटा समस्या नउब्जाई एउटा पनि समाधान दिँदैन। ००० अचेल पलपलमा प्रविधिको परिवर्तन भइरहन्छ। हिजो भर्खर अत्याधुनिक भनिएको प्रविधि भोलिपल्टै मिति सकिएको जहरजस्तो बन्छ। अतः उही कुरामा हिजो र आजका वैज्ञानिकहरूको विचारमा एकता हुँदैन। भिन्न समयमा भिन्न वैज्ञानिकका एउटै विषयमा भिन्न विचार हुनु त कुनै नौलो भएन। परन्तु उही वैज्ञानिक बिहानको आफ्नै विचारसँग बेलुका आफैं सहमत नहुनु पनि अब नयाँ कुरा हुन छाडिसकेको छ। त्यसो त विज्ञानको स्वभाव नै यस्तै हुन्छ। फलतः ज्ञानको जस्तो परमाणु विज्ञानको हुँदैन। विज्ञानको आयु छोटो हुन्छ। यसले के सिद्ध गर्छ भने विज्ञान ज्ञानको सिर्जना हो र सिर्जनाको उमेर हुन्छ जो अमर हुँदैन। यो मरणशील भौतिक वस्तु हो। मिग्युयल डि युनामोनोले विज्ञानलाई मरेका विचारहरूको चिहान हो भनेका थिए। उनले ठीकै भनेका रहेछन्। तैपनि ज्ञानलाई चियाउने प्वाल भने विज्ञान नै हो। आधुनिक समयमा सामाजिक परिवर्तनका लागि विज्ञान एउटा शक्तिशाली क्रान्ति वा महान् उपकरण भएको यथार्थलाई भने कसैले नकार्न सकिन्नँ। तथापि विज्ञानलाई आफूले उडाउन सुरु गरेको परिवर्तनको विमान कहाँ र कतिखेर अवतरण हुन्छ ? त्यसले भविष्यलाई राम्रो वा नराम्रो कस्तो प्रभाव पार्छ ? जनजीवनमा त्यसको असर के हुन्छ ? समाजको प्राचीन सभ्यताको मुहान धमिलिन्छ कि उस्तै रहन्छ ? भन्ने कुरामा भने विज्ञान विवेकहीन हुन्छ। विज्ञानका बारेमा भिक्टर ह्युगोको भनाइ निकै प्रासंगिक लाग्छ। उनले भनेका थिए विज्ञानले हरेक विषयमा शुरुको शब्द भन्छ परन्तु अन्तिम शब्द कुनै पनि विषयमा भन्दैन। यस कथनको अर्थ विज्ञान आफ्नो गन्तव्यको विषयमा दिशाविहीन छ भन्ने हो। विज्ञानलाई आफ्नो गन्तव्य वा नतिजाको विषयमा पत्तै हुँदैन। गन्तव्य थाहा नभएको विज्ञानको परिणाम सही हुन्छ भनेर भन्न सकिन्नँ। यद्यपि यदि मैले विज्ञान सबै कुरामा र सबै तथ्यांकमा जहिले पनि गलत हुन्छ भन्न थालें भने त्यो झनै गलत हुन्छ। वैज्ञानिकहरू प्रत्यक्ष देख्न र अनुभव गर्न सकिने कुरामा मात्र विश्वास गर्छन्। यो नै उनीहरूको वैज्ञानिक इमानदारिताको आधारशिला हो। उनीहरू साध्य र साधनसहित नयाँ प्रविधिहरूको योगदानलाई आत्मसात् गर्दै तन, मन र संकल्पका साथ नवीन खोजीमा निरन्तर जुटिरहेकै छन्। तर निरन्तरको परिवर्तनलाई मथेर सत्यको आविष्कार गर्न उनीहरूलाई सजिलो कहाँ छ र ? अनि त्यतिखेरै साधन र स्रोतको अभाव भइदियो भने अध्ययन गरिने विषयमा पूर्णाध्ययन हुनै सक्दैन। यस्तो अवस्थामा संकलित तथ्यांक अनुमानितको अंकमा टुंगिन पुग्छ। यसर्थ दुरुस्त परिणामका लागि साध्य, साधन, व्यक्तिको क्षमता, सीप, अध्ययन, लगनशीलता, समय, उचित वातावरण आदि तत्त्वहरूको पूर्ण एकताको जरुरी छ। किन्तु आजको भड्किलो मौसममा यी सबैलाई एकतामा जुटाउन सजिलो भने छैन। सूक्ष्म विषयका लागि गहन अध्ययन चाहिन्छ। उत्साह र तत्परताका साथ माथिका तत्त्वहरूको एकतामा लामो अनुसन्धान चाहिन्छ। संकलित जानकारी र तथ्यांक दुरुस्त हुनुपर्छ। अचेल मानिसमा पूर्वजन्म र पुनर्जन्मका विषयमा निकै चासो देखिन्छ। यस्ता विषयमा चासो हुनु भनेको निकै महत्त्वपूर्ण कुरा हो। किन्तु, यी दुवै अति सूक्ष्म विषय हुन्। आधुनिक समय निकै हतारिलो र विषयवासनामा लिप्त छ। त्यसैमा चुर्लुम्म डुबेको छ। एकाग्रता दिग्भ्रमित भएको छ। समयको यस्तो बेमौसममा वैज्ञानिकहरूलाई यस्ता सूक्ष्म विषयमा गहन अध्ययन र अनुसन्धान गर्न निकै अप्ठ्यारो छ। यस्तो प्रतिकूल मौसमलाई अनुकूल मौसममा रूपान्तरण गरेर रहस्यका पर्दा उघार्न विज्ञानलाई गड्याउलाले फलाम चपाउनुजस्तै हो ! गीताका अनुसार पुनर्जन्मका योनिहरू पूर्वजन्मका कर्मले निर्धारण गर्दछ। कर्मानुसार कसैलाई नीच योनि त कसैलाई उच्च योनि प्राप्त हुन्छ। परन्तु मकैका दानाबाट मकै नै, आँपको खोयाबाट आँप नै जन्मिएजस्तो मनुष्यहरू पनि अर्को जन्ममा मानिसै भएर जन्मिनुपर्ने अर्थात् आफ्नै जातिमा जन्मिनुपर्ने तर किन तिनीहरूलाई अन्य पशुको योनिबाट जन्मिन्छन् भनिएको ? यो कुराले हाम्रो दिमागमा कतै यो ८४ लाखको अवधारणा मात्रै एक मिथक त होइन, मिथ्या मात्रै त होइन भन्ने पनि लाग्न सक्छ। तर त्यसो भने होइन। सृष्टिको यो लामो समयको अन्तरालमा यहाँ अनेक थरीका जीवजन्तु उत्पन्न भए होलान्। डाइनोसरजस्तै पुराना लोप भएर नयाँहरू अस्तित्वमा आए होलान्। अस्तित्वमा रहेकामध्ये कुनै सबल र कुनै दुर्बल हुँदा होलान्। त्यो जेसुकै होस्। हाम्रो हिन्दू संस्कृतिमा १८ पुराण छन्। वेदहरू र उपनिषद्हरू छन्। ती सबै पवित्र शास्त्रहरूमा योनिहरूको कुलसंख्या ८४ लाखभन्दा अर्को बताइएकै छैन। यिनीहरूले ८४ लाखभन्दा तलमाथिको कुरै गरेनन्। यिनीहरू सबैमा ८४ लाखको गणित एउटै छ। वेदान्त शास्त्रमा यस्ता कैयौं ब्रह्माण्डव्यापी सिद्ध सिद्धान्तका कारण जर्मन दार्शनिक आर्थर शोपेन्हावरले उपनिषद्लाई मानव चेतनाको उत्तमोत्तम कृति र अतिमानवीय चिन्तनका रूपमा व्याख्या गरेका छन्। उनका शिष्य पौल डुसनले त वैज्ञानिकहरूका मस्तिष्कद्वारा विज्ञानले जेजस्तो आविष्कार गरोस् परन्तु उपनिषद्ले प्रतिपादन गरेको सत्यका विषयमा कसैले विवाद गर्न सक्दैन। ज्ञान र विज्ञानरूपी पुष्पवृक्षमा उपनिषद् जस्तो सुन्दर पुष्प आजसम्म कहीं फुलेका छैनन् र वेदान्तशास्त्रभन्दा पोषिलो फल कहीँ फलेका छैनन् भनेर भनेका छन्। यस्तै वैदिक ग्रन्थको गहिरो प्रभाव अमेरिकी निबन्धकार इमर्सनलाई पनि परेको थियो। वैदिक ग्रन्थको अध्ययनपछि उनले भनेका छन् यदि अंग्रेजहरूले वैदिकशास्त्र पढे भने उनीहरूले यता कहिल्यै नदेखेको र नकल्पेको भव्य दीपावली त्यता देख्नेछन्। वेदले मलाई पछ्याइरहनेछ र तिनमा अनन्त अनुकम्पा, अगम्य शक्ति र अविच्चिन्न शान्ति प्राप्त गरेको छु। यस्ता धेरै पश्चिमा छन् जसले मुक्तकण्ठले पूर्वीय दर्शनको प्रशंसा गरेका छन्।पद्म पुराणमा पृथ्वीमा योनिहरू अर्थात् जाति प्रजातिहरूको संख्या यसप्रकार उल्लेख गरिएको छ ःजलज नव लक्षाणी,स्थावर लक्ष विम्शति,कृमयो रुद्र संख्यकपक्षिणाम दशलक्षणं,त्रिन्शल लक्षानी पशव,चतुर लक्षाणी मानव। (७८ः५, पद्म पुराण )अर्थात्जलचर ९ लाख।स्थावर २० लाख।सरिसृप तथा कीटपतंग ११ लाख।नभचर (चराचुरुंगीहरू) १० लाख।थलचर ३० लाख।देवता, दैत्य, दानव, मनुष्यादि ४ लाख।कुलसंख्या ८४ लाख। यो जरुरी छैन कि योनिहरू ८४ लाख होऊन् वा नहोऊन्। तर महत्त्वपूर्ण कुरा के हो भने हाम्रो वैदिकशास्त्रले पृथ्वीमा जुन योनिको संख्या ८४ लाख भनेर बताएको छ। त्यसैको सेरोफेरोमा वैज्ञानिकहरूको अनुमानित अवधारणा हुनु भनेको ख्यालठट्टाको कुरो हुँदै होइन। जहाँ पनि, जहिले पनि एउटै भनाइ हुनु र अनुमानित शब्दको प्रयोग कतै नहुनुले वैदिक शास्त्रमा विज्ञानको सामथ्र्यलाई जनाउँछ। सायद जर्मन दार्शनिक अल्फ्रेड नर्थ ह्वाइटेडले यही सामथ्र्यलाई बुझेर होला, वैदिक शास्त्रलाई विज्ञानको अन्तिम सीमा हो भनेर भनेका ! मेरा विशिष्ट दिनहरूका लागि म भगवत गीताप्रति ऋणी छु इमर्शन। यो उनको हृदयको उद्गार हो। यस्तो उद्गार प्रकट हुन गीता अध्ययनबिना सम्भव छैन। भगवत गीता वास्तवमै भगवान् कृष्णको कृति हो। यही गीतामा कृष्णले भनेका छन् जीवलाई प्रत्येक जन्ममा पूर्वकर्मअनुसार शरीर दिइएको हुन्छ। जीवात्माले यो बुझ्नुपर्छ कि आत्मा शरीरमा अस्थायी निवासी मात्र हो। अतः मनुष्यले आफूलाई पीडा र आनन्द, सुख र दुःख आदिका अनुभवबाट अप्रभावित हुन प्रशिक्षण दिनुपर्छ। गीताको दोस्रो अध्यायको श्लोक २२ मा अर्जुनलाई आत्माज्ञान दिने क्रममा कृष्णले भनेका छन्वासांसि जीर्णानि यथा विहायनवानि गृह्णाति नरोक्पराणि।तथा शरीराणि विहाय जीर्णान्यन्यानि संयाति नवानि देही। यस श्लोकको तात्पर्य हो जसरी मानिसले पुराना कपडा फालेर नयाँ कपडा लगाउँछन्, त्यसैगरी जीवात्माले पनि पुराना शरीरहरूलाई त्यागेर नयाँ शरीर ग्रहण गर्छ। अर्थात् भगवान्को निगरानीमा ८४ लाखका प्रजातिहरूमा ससर्त आत्मा आफ्नो पूर्वजन्मको कर्म अनुसार निरन्तर गुज्रिरहेको हुन्छ। मृत्युको समयमा आत्माले पुरानो शरीरलाई छाडेर नयाँ शरीर धारण गर्छ। पृथ्वी यो अनन्त विश्व ब्रह्माण्डको नजरमा समुद्रको तटमा रहेको अति मसिनो बालुवाको दानाभन्दा अझै सूक्ष्म कणजस्तै हो। यो र सम्पूर्ण जगत् उनै ईश्वरको स्थुल शरीर हो। यसर्थ परिप्रेक्ष्य प्राप्त गर्न आकार धेरै महत्त्वपूर्ण छ। यसर्थ कृष्णले अर्जुनलाई आकारमा आफ्नो विराट स्वरूप जहाँ सम्पूर्ण ब्रह्माण्ड समेटिएको थियो को दर्शन दिएका थिए। फलतः हामी जीवहरू ८४ लाख योनि वा प्रजातिका बेग्लाबेग्लै आकारमा जन्मिने गर्छौं। यस प्रकार वेदलाई ज्ञानको निष्कर्ष, विज्ञानको उत्कर्ष, जीवाजीवहरूको संस्कृति र तद्नुसारको संस्कार हो। यो अनन्त जगत्को निचोड हो भनेर भन्दा गलत हुँदैन। अस्तु ! ०००"
करोडौंका होल्डिङ सेन्टर प्रयोगविहीन,"महेन्द्रनगर : कोरोना महामारीका बेला सरकारले निर्माण गरेका होल्डिङ सेन्टरहरू प्रयोगविहीन बनेका छन्। संघीय सरकारले सेना मातहत कञ्चनपुरको भीमदत्त नगरपालिका१८ सालघारीमा र कैलालीमा निर्माण गरेकोे एकएक हजार बेडको होल्डिङ सेन्टर प्रयोगविहीन बनेको हो। एक हजार बेड क्षमताका २० वटा ठूला बेडसहितका संरचना, ५० बेड क्षमताका दुई संरचना, स्वास्थ्यकर्मीका लागि २२ वटा शौचालय र १५ भान्सालगायतका संरचना निर्माण भइसकेका छन्। भीमदत्त नगरपालिकामा २९ करोड २५ लाख र २८ करोड ८१ लाख गरी दुई चरणमा हनुमान कन्सट्रक्सनले होल्डिङ सेन्टर निर्माण गरेको हो। निर्माण सम्पन्न गरेर तयारी अवस्थामा रहे पनि करोडौंमा बनेका संरचना प्रयोगविहीन बनेका छन्। सुदूरपश्चिम प्रदेश सामाजिक विकास मन्त्रालयका सूचना अधिकारी भुवन जोशीले होल्डिङ सेन्टर प्रयोगमा ल्याउने विषयमा छलफल चलिरहेको बताए। अहिले कसरी सञ्चालन गर्ने भन्ने विषय छलफलकै चरणमा छ उनले भने। हामी निष्कर्षमा पुग्न सकेका छैनौं। केही समयअगाडि होल्डिङ सेन्टरहरूको उपयोगबारे रक्षा मन्त्रालयले कार्यदल बनाएर अध्ययन गरेको थियो। कञ्चनपुरका प्रमुख जिल्ला अधिकारी गोपालप्रसाद अर्यालले होल्डिङ सेन्टर प्रयोगका लागि छलफल भइरहेको बताए। त्यही विषयमा हाम्रो बैठक बसेको छ, होल्डिङ सेन्टरको बहुउपयोगबारे प्रतिवेदन बनाएर पठाउछौं, अर्यालले भने। कोरोना महामारीका बेला पनि निर्माण कम्पनीले तत्काल तीन सय बेड तयारी अवस्थामा राखेको भए पनि होल्डिङ सेन्टरको व्यवस्थापन कसले गर्ने भन्नेमै अन्योल देखिएका कारण संक्रमितहरू राखिएको थिएन। महाकाली प्रादेशिक अस्पतालका मेडिकल सुपरिटेन्डेन डाअर्जुन भट्टले सबै निकायले मिलेर उपयुक्त प्रयोजनका लागि होल्डिङ सेन्टरको प्रयोग गर्न सकिने बताए। दुईतीन सय बेड भविष्यमा आउनेसक्ने महामारीको लागि आइसोलेसन प्रयोग गर्न मिल्नेगरी राख्दा उपयुक्त हुन्छ उनले भने अन्य महामारीका बेला राहत, उद्धारका लागि पनि स्कुल प्रयोग गर्नुभन्दा होल्डिङ सेन्टर प्रयोग गर्नु उपयुक्त हुन्छ।"
चन्द्रगुप्तदेखि उपराष्ट्रपतिसम्म बन्दा,"बाराको कलैया उपमहानगरपालिका ५ मा बस्दै आएका यादव बारा २ बाट प्रतिनिधिसभा सदस्य पदमा निर्वाचित सांसद हुन्। काठमाडौंसिमरा : २०६४ सालसम्म शिक्षण पेसा नै आफ्नो जीवन जिउने आधार सम्झने रामसहायप्रसाद यादवको मन त्यतिबेला राजनीतिमा ढल्कियो, जतिबेला २०६२२०६३ को जनआन्दोलन र मधेस आन्दोलन भए। २०६४ सालको मधेस आन्दोलनबाट सक्रिय राजनीतिमा कोल्टिएका उनी यस्तै आन्दोलन र परिवर्तनकै कारण स्थापित उपराष्ट्रपति पदमा शुक्रबार निर्वाचित भएका छन्। २०४७ सालमा गजेन्द्रनारायण सिंहको नेतृत्वमा रहेको सद्भावना पार्टीसँग आबद्ध हुँदै राजनीतिक यात्रा सुरु गरेका उनी यस बीचमा जन्मिएका मधेस केन्द्रित मुद्दा बोकेका धेरै पार्टीमा आबद्ध भए। अन्ततः जनता समाजवादी पार्टीका केन्द्रीय अध्यक्ष उपेन्द्र यादवको विश्वासपात्र नेताका रूपमा रहँदै मुलुकको तेस्रो उपराष्ट्रपति पदसम्म पुगे। उनी पार्टीको संसदीय दलका नेतासमेत हुन्। शुक्रबार भएको उपराष्ट्रपति निर्वाचनमा ३० हजार ३ सय २८ मतसहित उनी निर्वाचित भएका हुन्। उनलाई सत्ता गठबन्धन दलहरूको साथ रहेको थियो। यादवले संघीय संसद्तर्फ १४ हजार ५ सय ३६ र प्रदेशसभातर्फ १५ हजार ७ सय ९२ मत पाए। प्रतिस्पर्धी एमालेकी उम्मेदवार अष्टलक्ष्मी शाक्यले १६ हजार ३ सय २८ मतभार प्राप्त गरिन्। यस्तै जनमतकी ममता झाले २ हजार ५ सय ३७ मतभार प्राप्त गरिन्। यादवलाई सत्ता गठबन्धन दल नेपाली कांग्रेस, नेकपा माओवादी केन्द्र, नेकपा एकीकृत समाजवादी, जनता समाजवादी पार्टी, नागरिक उन्मुक्ति पार्टी र राष्ट्रिय जनमोर्चाको समर्थन रह्यो। निर्वाचन आयोगका अनुसार निर्वाचनमा संघीय संसद्का ३ सय ३२ र प्रदेशसभाका ५ सय ५० सांसद मतदातामध्ये ८ सय २९ जनाले मतदान गरेका थिए। संघीय सांसदको मतभार ७९ र प्रदेशसभा सदस्यको ४८ छ। उपराष्ट्रपति निर्वाचनमा ५३ सांसद अनुपस्थित रहेको निर्वाचन अधिकृतको कार्यालयले जनाएको छ। राष्ट्रिय प्रजातन्त्र पार्टीका संघ र प्रदेश गरी ४२, नेमकिपाका ४ सांसदले मतदान गरेनन्। जनता समाजवादी पार्टीका सांसद सनाज रहमान (निधन), राष्ट्रपति रामचन्द्र पौडेल, सांसद चन्द्र भण्डारी, वर्षमान पुन, लक्ष्मी कोइरी महतो र मनोरमा शेरचनले मतदान गरेनन्। सत्तारूढ गठबन्धनबाटै तीनजनाको उम्मेदवारी परेकामा जसपाकी प्रमिलाकुमारी यादवले राम सहायललाई उपराष्ट्रपतिमा समर्थन गर्दै आफ्नो उम्मेदवारी फिर्ता लिएकी थिइन्। उपराष्ट्रपति निर्वाचनमा संघीय संसद्का सदस्यले रातो मसी र प्रदेशसभा सदस्यले मतदान गर्ने प्रयोजनका लागि हरियो मसीले मतपत्र छपाइ गरिएको थियो। बिहान १० बजेदेखि दिउँसो ३ बजेसम्म मतदान भएको थियो। यादवलाई निर्वाचन आायेगले शुक्रबार नै उपराष्ट्रपतिको प्रमाणपत्र प्रदान गरेको छ। यादवलाई निर्वाचन आयोगका प्रमुख निर्वाचन आयुक्त दिनेशकुमार थपलियाले उपराष्ट्रपति पदमा विजयी भएको प्रमाणपत्र प्रदान गरेका थिए। नयाँ बानेश्वरस्थित संसद् भवनमा आयोजित प्रमाणपत्र प्रदान एवं नतिजा घोषणा कार्यक्रममा प्रधानमन्त्री पुष्पकमल दाहाल, पूर्वप्रधानमन्त्री शेरबहादुर देउवा, उपप्रधानमन्त्री एवं भौतिक पूर्वाधार तथा यातायातमन्त्री नारायणकाजी श्रेष्ठ, जसपाका नेताहरू र निर्वाचन आयोगका निर्वाचन आयुक्तहरूको उपस्थिति थियो। शिक्षकदेखि उपराष्ट्रपतिसम्म बाराको कलैया उपमहानगरपालिका ५ मा बस्दै आएका यादव बारा २ बाट प्रतिनिधिसभा सदस्य पदमा निर्वाचित सांसद हुन्। उनी मंसिरमा सम्पन्न प्रतिनिधिसभा तथा प्रदेशसभा निर्वाचनबाट दोस्रो पटक प्रतिनिधिसभा सदस्य पदमा निर्वाचित भएका थिए। यसअघि २०७४ सालमा पहिलो पटक प्रत्यक्ष चुनाव लडेका उनी त्यसअघि २०६४ सालमा समानुपातिक सूचीबाट संविधानसभामा प्रवेश गरेका थिए। २०७८ सालमा उनी वनमन्त्रीसमेत बने। नेपाली कांग्रेसका सभापति शेरबहादुर देउवा नेतृत्वको सरकारमा मन्त्री रहेका यादव पूर्णकालीन राजनीतिक जीवनको उत्तराद्र्धमा मुलुकको उपराष्ट्रपति बनेका छन्। जनता समाजवादी पार्टीका केन्द्रीय अध्यक्ष उपेन्द्र यादवको विश्वासपात्रका रूपमा रहँदै आएका यादव शिक्षण क्षेत्रबाट राजनीतिमा प्रवेश गरेका थिए। साबिकको कचोर्वा गाविस ८ बसवरियामा जन्मिएका उनले २०४८ सालदेखि शिक्षण पेसा सुरु गरेका थिए। पन्नादेवी कन्या माध्यमिक विद्यालयमा शिक्षण पेसा गर्नुअघि नै उनी राजनीतिसँग जोडिएका थिए। २०४७ सालमा गजेन्द्रनारायण सिंहको नेतृत्वमा रहेको सद्भावना पार्टीसँग आबद्ध उनी शिक्षक मञ्चमा रहेर राजनीति सुरु गरेका हुन्। उनी पहिलो पटक सिंहले सुरु गरेको मधेस एकता रथयात्रा अभियानमा सहभागी भएका थिए। त्यसयता उनी सद्भावना पार्टीको विभिन्न कार्यक्रममा सहभागी हुन थाले। यादव २०६४ सालदेखि सक्रिय राजनीतिमा होमिएका हुन्। सक्रिय राजनीतिमा होमिने क्रममा २०४८ साल असार ९ गतेदेखि सुरु गरेको शिक्षण पेसालाई उनले २०६४ साल फागुन १६ गते त्यागेका थिए। शिक्षण पेसामै रहेका बेला दुईपटकसम्म शिक्षा सेवा आयोगको मौखिक परीक्षामा असफल बनेका उनी २०६० सालमा नाम निकाल्न सफल भए। तर, त्यतिबेलासम्म उनी राजनीतिमा निकै अघि बढिसकेका थिए। २०६२०६३ को जनआन्दोलन र २०६४ सालको मधेस आन्दोलनपछि उनले शिक्षण पेसामा भन्दा राजनीतिमा बढी रुचि देखाए। शिक्षण पेसाबाट बिदा लिनुअघि उनले २०६० सालमा तत्कालीन मधेसी जनअधिकार फोरमका संस्थापक उपेन्द्र यादवसँग भारतको रक्सौलमा भेट गरेका थिए। उक्त भेटपछि उनी पूर्णकालीन राजनीतिमा सक्रिय रहने अठोट गर्दै अघि बढे। सद्भावना पार्टीको राजनीतिमा सक्रियता देखाएका कारण रामसहाय त्यसैबेला संस्थापक यादवको नजरमा परेका थिए। भूमिगत राजनीति गर्दै आएका संस्थापक यादवसँग रामसहायको भेट गराउने वातावरण बनाइयो। संस्थापक यादवका सहयोगीले रामसहायलाई रक्सौल लिएर गए। रामसहाय र उपेन्द्रबीच रक्सौलमा भेट भयो। उक्त भेटपश्चात् रामसहायले उपेन्द्रको साथ छाडेका छैनन्। उक्त भेटमा मधेसी जनअधिकार फोरमलाई अघि बढाउने विषयमा छलफल भयो। यादवलाई भेटेर फर्किएपछि रामसहायले सेना र प्रहरीसँग लुकेर पार्टीको गतिविधिलाई अघि बढाए। उनले २०६० साल फागुन ७ गते बारामा मधेसी जनअधिकार फोरमको ९ सदस्यीय जिल्ला कार्यसमिति आफ्नै नेतृत्वमा गठन गरे। प्रहरी र सेनाबाट लुकेर जिल्ला कार्यसमिति बनाएका यादवले आफ्नो नाम चन्द्रगुप्त राखे। जिल्ला कार्यसमिति गठन गरेको केही समयमै उनलाई संस्थापक यादवले फोरमको केन्द्रीय सदस्य बनाए। त्यसपश्चात् दुबैबीच भेटघाट बाक्लिँदै गयो। उनीहरूबीच भारतको विभिन्न स्थानमा भेट हुने गरेको थियो। पटनामा बसेको फोरमको केन्द्रीय समिति बैठकले जनआन्दोलनमा सहभागी हुने निर्णय गरेपछि रामसहाय नेपालमा आएर आन्दोलनमा सहभागी बने। जनआन्दोलनपछि २०६३ सालमा फोरमको प्रथम जिल्ला अधिवेशन सम्पन्न भयो र यादव अध्यक्ष चुनिए। त्यसैबेला उनलाई पर्सा जिल्लाको इन्चार्जको समेत जिम्मेवारी दिइयो। अन्तरिम संविधान जलाउने फोरमको निर्णयपछि उनी २०६३ साल माघ ३० गते वीरगन्जबाट पक्राउ परे। उनीसहित ९ जनालाई पक्राउ परेपछि मधेस आन्दोलन थप चर्कियो र केही दिनमै उनी रिहा भए। एक महिनापछि गौरमा फोरम र नेकपा माओवादी निकट मधेसी राष्ट्रिय मुक्ति मोर्चाका कार्यकर्ताबीच झडप भयो। २५ जनाको ज्यान जाने गरी भएको उक्त घटनापछि अध्यक्ष यादवले रामसहायलाई रौतहटको जिम्मेवारी सुम्पिए। रामसहायले रौतहटको जिम्मेवारी लिएर पार्टी गतिविधि अघि बढाए। मधेस आन्दोलनपछि २०६४ सालमा सम्पन्न संविधानसभाको निर्वाचनबाट उनी समानुपातिक सूचीबाट संविधानसभा सदस्य चयन भए। २०६५ साल जेठ १९ गते सम्पन्न फोरमको केन्द्रीय कमिटी बैठकबाट उनी केन्द्रीय महासचिव चयन भए। अशोक राई नेतृत्वको संघीय समाजवादीसँग पार्टी एकता गर्दै बनेको संघीय समाजवादी फोरमको छैटौं अधिवेशनबाट पुनः यादव महासचिव बने। बाबुराम भट्टराई नेतृत्वको नयाँ शक्तिसँग एकता हुँदा उनलाई पहिलो वरीयताको महासचिवको जिम्मेवारी दिइयो। महन्थ ठाकुर नेतृत्वको राजपासँग पार्टी एकता गर्दै संघीय समाजवादी फोरमलाई जनता समाजवादी पार्टी (जसपा) मा रूपान्तरण गरियो। हाल उनी जसपाका संसदीय दलका नेता हुन्। जनमत पार्टीका अध्यक्ष डा सीके राउतसँग पराजित भएपछि केन्द्रीय अध्यक्ष यादवले आफ्नो विश्वासपात्र रामसहायलाई संसदीय दलको नेता बनाएका हुन्। त्यससँगै जनता समाजवादी पार्टीको भागमा परेको उपराष्ट्रपति पदमा रामसहायलाई नै उम्मेदवारी बनाउने निर्णय अध्यक्ष यादवले गरे, जसअनुसार रामसहाय देशको तेस्रो राष्ट्रपतिमा निर्वाचित भए। रामसहाय उपराष्ट्रपतिमा निर्वाचित भएसँगै अध्यक्ष यादव बारा २ को उपनिर्वाचन लड्ने निश्चित भएको छ। अध्यक्ष यादव उपनिर्वाचन लडेर प्रतिनिधिसभामा प्रवेश गर्ने तयारीमा छन्। शिक्षण पेसा छोडेको १६ वर्षमा उपराष्ट्रपति उपराष्ट्रपतिमा निर्वाचित यादव जिल्लामा अत्यन्तै शालिन नेताका रूपमा परिचित छन्। पत्नी र तीन सन्तानका पिता अहिले कलैया५ स्थित गोरुबजार छेउमा रहेको घरमा बस्छन्। शिक्षण पेसा सुरु गरेपछि उनी जन्मस्थल कचोर्वाको बसवरिया छोडेर कलैया आएका थिए। कलैयामा किनेको १२ धुर जमिनमा सानो झुपडी र गोठ बनाए। आर्थिक जोहो गर्न गोठमा गाईबस्तु पाल्न सुरु गरे। गाईबस्तु पत्नी चम्पादेवी स्याहार्थिन् भने यादव शिक्षण पेसामा व्यस्त हुन्थे। उनले ट्युसन र कोचिङ पढाउन सुरु गरे। शिक्षण पेसाबाट आएको तलब खाद्यान्न र सन्तानको शिक्षामा खर्च हुन्थ्यो। २०६४ सालमा संविधानसभा सदस्य चयन भएपछि उनले आफ्नो तलब तिनै सन्तानको शिक्षाका लागि खर्चिए। हाल उनका तीन सन्तान शिक्षाका लागि काठमाडौंमा छन्। पत्नी चम्पादेवी गाईबस्तु स्याहार्छिन्। उनी बारा आउँदा त्यही गोठसँगै रहेको घरमा बस्छन्। संविधानको रक्षा गर्नेछु शुक्रबार उपराष्ट्रपतिका लागि मतदान चलिरहेको बेला उनले संसद् भवन परिसरमा सञ्चारकर्मीहरूसँग कुरा गर्दै संविधानको पालना गर्ने कुरालाई पहिलो प्राथमिकतामा राख्ने र इमानदारीपूर्वक जनताको पक्षमा काम गर्ने बताए। यादवले उपराष्ट्रपतिमा आफू विजयी भएमा राष्ट्रिय एकताको प्रवद्र्धन र संविधानको रक्षा गर्ने बताएका छन्। उनले भने, संविधानमा राष्ट्रपतिउपराष्ट्रपतिको काम कारबाहीको बारेमा उल्लेख गरिएको छ। राष्ट्रिय एकताको प्रवद्र्धन, संविधानको रक्षा गर्नेछु। संविधानको पालना गर्ने कुरामा मेरो प्राथमिकता हुनेछ। नेपाललाई समतामूलक समृद्ध मुलुकको रूपमा विकसित गर्न मेरो भूमिका रहनेछ। म इमानदारीपूर्वक जनताको पक्षमा काम गर्नेछु। प्रहरी र सेनाबाट लुकेर जिल्ला कार्यसमिति बनाएका यादवले आफ्नो नाम चन्द्रगुप्त राखे। जिल्ला कार्यसमिति गठन गरेको केही समयमै उनलाई संस्थापक यादवले फोरमको केन्द्रीय सदस्य बनाए। त्यसपश्चात् दुबैबीच भेटघाट बाक्लिँदै गयो।"
नयाँ घर निर्माणमा आर्थिक मन्दीको असर,"चालू आवको माघसम्म २ सय ११ नक्सा इजाजत लिन पालिकामा पेस भएको महाशाखा प्रमुख सत्यनारायण साहले बताए। ११ वटा नक्सा म्याद थप भएको छ। हेटौंडा : हेटौंडामा नयाँ घरहरूको निर्माण घटेको छ। पछिल्लो समय तराईवासीको गन्तव्य बन्दै गएको हेटौंडामा यस वर्ष नयाँ भवन निर्माणमा कमी आएको हो। हेटौंडा उपमहानगरपालिकाको योजना तर्जुमा तथा पूर्वाधार विकास महाशाखा भवन अनुमति तथा मापदण्ड कार्यान्वयन शाखाको तथ्यांकअनुसार चालू आर्थिक वर्षको २०७९८० को माघ मसान्तसम्म २ सय ३३ भवन निर्माणको नक्सापास भएको छ। यही अवधिमा अघिल्लो आव २०७८०७९ मा करिब पाँच सयको संख्यामा नक्सापास भएको महाशाखाको तथ्यांक छ। भवन निर्माणका आधारमा हेटौंडामा बसाइका लागि आउनेको संख्यामा पनि कमी आएको उपमहानगरको आकलन छ। चालू आवको माघसम्म २ सय ११ नक्सा इजाजत लिन पालिकामा पेस भएको महाशाखा प्रमुख सत्यनारायण साहले बताए। ११ वटा नक्सा म्याद थप भएको छ। चालू वर्षमा ६० नक्सा नामसारी भएका छन्, उनले भने, चालू आवको माघ मसान्तसम्म सार्वजनिक सडक र प्लानिङ स्वीकृतिको काम भएको छैन। साहका अनुसार चालू आवको माघ मसान्तसम्म सबैभन्दा बढी भवन निर्माण इजाजत हेटौंडा वडा ५ मा ६२, वडा८ मा ३३, वडा७ मा २२, वडा २ मा १२ र वडा ६ मा ११ वटा रहेको छ। अन्य वडामा न्यून संख्यामा रहेको छ। नक्सापास साउनमा सबैभन्दा बढी ४३, भदौमा ३०, असोजमा ४१, कात्तिकमा १५, मंसिरमा ३६, पुसमा ३७ र माघमा ३१ वटा भएका छन्। उपमहानगरको तथ्यांकअनुसार अघिल्लो आर्थिक वर्षमा नक्सापास ७ सय ४९, नक्सा दर्ता ७ सय ४८, म्याद थप ४९, नक्सा नामसारी १ सय ९, सडक सार्वजनिक १४ र प्लानिङ स्वीकृत १३ वटा भएको थियो। अहिले नगरका १९ वटै वडामा न्यून संख्यामा भवन निर्माणको काम भए पनि लगानी अपुग हुँदा बनेका घरहरू पनि पूरा गर्न नसकेर म्याद थप गर्नका लागि निवेदन आएको महाशाखा प्रमुख साहले बताए। अघिल्लो आवको तुलनामा चालू वर्षको सुरुबाटै देखिएको आर्थिक मन्दीका कारण भवन इजाजत लिने संख्यामा कमी आएको उपमहानगरका मेयर मीना लामाले बताइन्। बैंक तथा वित्तीय संस्थाले लगानी नगरेसम्म भवन निर्माणको क्रम यस्तै रहन सक्छ, उनले भनिन्।"
खैरो हेरोइनसहित एक जना पक्राउ,काठमाडौं : काठमाडौंको चन्द्रागिरि नगरपालिका२ नागढुंगाबाट अवैध लागूऔषध खैरो हेरोइनसहित एक जना पक्राउ परेका छन्। बर्दिया मधुवन गाउँपालिका६ बस्ने २१ वर्षीय अर्जुन खत्रीलाई शनिबार प्रहरीले पक्राउ गरेको हो। प्रहरी प्रभाग नागढुंगाबाट खटिएको प्रहरीले बर्दियाबाट काठमाडौं आउँदै गरेको भे१ख ३५३१ नंको बस जाँच गर्ने क्रममा उनलाई उक्त लागुऔषधसहित फेला पारी पक्राउ गरिएको प्रहरी नायब उपरीक्षक नारायणप्रसाद अधिकारीले जानकारी दिए।
यस्तो छ आइतबारको मौसम,काठमाडौं : आइतबार देशभर आंशिकदेखि सामान्य बदली रहने छ। मौसम पूर्वानुमान महाशाखाका अनुसार देशको पहाडी भूभागहरूका केही स्थानहरू तथा तराई भूभागका थोरै स्थानमा मेघगर्जन चट्याङ सहित क्षणिकहल्कादेखि मध्यम वर्षाको सम्भावना रहेको छ। आइतबार राति देशका पहाडी भूभागका थोरै स्थानहरूमा तथा तराई भूभागका एकदुई स्थानमा मेघगर्जनचट्याङ सहित क्षणिकहल्कादेखि मध्यम वर्षाको सम्भावना छ। काठमाडौंमा शनिबार अपराह्न हल्कादेखि मध्यम वर्षा भएको छ। प्रिमनसुनी वर्षाले उपत्यकामा केही चिसो महसुस भएको छ। महाशाखाको पछिल्लो विवरणमा काठमाडौंमा तीन मिलिमिटर वर्षा मापन गरिएको छ।
कक्षाकोठामै भान्छा,"रौतहट : जिल्लाको एक सामुदायिक विद्यालयमा कक्षाकोठामै भान्छा सञ्चालन गर्नुपर्ने बाध्यता छ। चन्द्रपुर नगरपालिका५, राजपैडामा आधुनिक प्राथमिक विद्यालयमा कक्षाकोठाको अभाव हुँदा उक्त समस्या देखिएको हो। विद्यालयका अनुसार एउटा कोठमा कक्षा ३ र ४, अर्को कोठामा कक्षा ५ र किचेन र एक ठाउँमा कक्षा १ र २ को कक्षा सञ्चालन हुँदै आएको छ। विद्यालयका प्रधानाध्यापक किशोरी चौधरीले एउटै कोटामा कक्षा र किचेन सञ्चालन गर्दा धेरै समस्या भएको बताए। विद्यालयको भौतिक सुधारका लागि पहल गरे पनि समस्या समाधान नभएको प्रधानाध्यापक चौधरीको भनाइ छ। एउटै कोठामा एउटा कुनामा एउटा विषय, अर्को कुनामा अर्को कक्षाका विद्यार्थी पढ्दा समस्या हुने गरेको शिक्षिका लक्ष्मी थापाले बताइन्। कोठामा दिवा खाजाका लागि खाद्यान्न, ग्यास, चुलो राखिएको छ भने सोही कोठाको एक छेउमा बालबालिका पढ्छन्। विद्यालयको अवस्था सुधारका लागि नगरपालिका तथा वडा कार्यालयमा पटक पटक अनुरोध गरे पनि सुनवाइ नभएको शिक्षकहरू बताउँछन्। माथिल्लो कक्षामा पढ्ने विद्यार्थीले बेन्चमा बसेर पढ्न पाए पनि बाल कक्षामा पढ्ने ४७ जना विद्यार्थी चिसो भुँईमा बसेर पढ्न बाध्य छन्। यो विद्यालय २०५० सालमा स्थापना भएको थियो।"
अशक्तलाई घरमै नागरिकता,नुवाकोट : नुवाकोटको बेलकोटगढी नगरपालिका३ कुमरी झ्याङ्लीपोखरीकी अशक्त किशोरीले घरमै नागरिकता पाएकी छिन्। शारीरिक तथा मानसिक रूपमा अशक्त १७ वर्षीया रोजिना बजगाईंलाई जिल्ला प्रशासन कार्यालय नुवाकोटले शनिबार घरमै पुगेर नेपाली नागरिकताको प्रमाणपत्र प्रदान गरेको हो। सहायक प्रमुख जिल्ला अधिकारी वेदनिधि अधिकारीको नेतृत्वमा गएको टोलीले किशोरीलाई नागरिकताको प्रमाणपत्र प्रदान गरेको कार्यालयले जनाएको छ। वडाध्यक्ष कौशिला पुडासैनीले आवश्यक कागजपत्रसहित जिल्ला प्रशासन कार्यालयमा गत माघ २२ गते नेपाली नागरिकताका लागि सिफारिस गरेकी थिइन्। कार्यालयमा आउन असमर्थ रहेकाले घरमै पुगेर नेपाली नागरिकताको प्रमाणपत्र प्रदान गरिएको सहायक प्रजिअ अधिकारीले बताए। नागरिकता पाएपछि खुसी हुँदै रोजिनाका परिवारले अपांगता प्रोत्साहन भत्ता र अन्य सुविधाका लागि सहज भएको बताएका छन्। तीन वर्षमा १२ जनालाई घरमै पुगेर नेपाली नागरिकताको प्रमाणपत्र प्रदान गरिसकिएको कार्यालयले जनाएको छ।
भिरबाट लडेर युवकको मृत्यु,सोलुखुम्बु : भिरबाट लडेर माप्यदूधकोसी गाउँपालिका३ खास्तापका ३५ वर्षीय अमृत राईको मृत्यु भएको छ। शुक्रबार कसैलाई जानकारी नगराई घरबाट निस्किएका राईको शव शनिबार खास्तापकै चेम्सी खोलामा फेला परेको हो। जिल्ला प्रहरी कार्यालय सोलुखुम्बुका सूचना अधिकारी प्रहरी निरीक्षक रामकिशोर साहका अनुसार दयाखोप भिरबाट लडेका राईको शव करिब एक सय ५० मिटर तल चेम्सी खोलामा स्थानीयले फेला पारेका थिए। कानुनी प्रक्रिया पूरा गरी घटनाबारे थप अनुसन्धान भइरहेको जिल्ला प्रहरी कार्यालय सोलुखुम्बुले जनाएको छ।
चौथो अन्तर्राष्ट्रिय बायोटेक्नोलोजी सम्मेलन सुरु,"काठमाडौं : चौथो अन्तर्राष्ट्रिय बायोटेक्नोलोजी सम्मेलन काठमाडौंमा सुरु भएको छ। नेपाल बायोटेक्नोलोजी एशोसिएसन र अन्नपूर्ण अनुसन्धान केन्द्रको आयोजनामा सम्मेलन सुरु भएको हो। वरिष्ठ नेत्ररोग विशेषज्ञ तथा तिलगंगा आँखा विज्ञान प्रतिष्ठानका संस्थापक तथा निर्देशक डा सन्दुक रुइतले पानसमा दियो बालेर सम्मेलनको उद्घाटन गरे। समारोहमा डा रुइतले तिलगंगा प्रतिष्ठानले गरेको अनुसन्धान र त्यसले विश्वभर आँखा उपचारमा पुर्याएको महत्वपूर्ण योगदानबारे प्रस्तुति दिएका थिए। आँखाको कन्ट्याक्ट सर्जरी गरी सहज रुपमा इन्ट्राकुलर लेन्स राखिएपछि विश्वभरका लाखौं मानिसले फेरि आँखाको ज्योति पाएका छन्। आँखाको उपचारलाई सर्वसुलभ र सजिलो बनाउन प्रविधिको ठूलो भूमिका छ, डा रुइतले भने। बायोटेक्नोलोजी सम्मेलनबाट प्राप्त निचोडले प्राज्ञिक ज्ञानका साथै उद्यमशीलता विकास गर्न उल्लेखनीय भूमिका खेल्ने उनको धारणा थियो। सम्मेलनमा युवा वैज्ञानिक, अनुसन्धाता, विद्यार्थी, प्राध्यापकलगायतको उल्लेखनीय उपस्थिति रहेकोमा खुसी व्यक्त गर्दै निरन्तर लगनशीलता, दृढ इच्छाशक्ति, आत्मअनुशासन, सकारात्मक सोच आदिले वैज्ञानिक अनुसन्धानमा सफलता पाउन सकिने विचार व्यक्त गरे। वरिष्ठ न्युरो सर्जन वसन्त पन्तले बायोटेक्नोलोजीको माध्यमबाट चिकित्सा क्षेत्रमा आमूल परिवर्तन आएको उल्लेख गर्दै मुलुकलाई समृद्ध बनाउन विज्ञान तथा प्रविधि तथा अनुसन्धानमा पर्याप्त बजेट आवश्यक रहेको बताए। सीमित स्रोतसाधनका बाबजुद पनि न्युरो साइन्स तथा सर्जरीका क्षेत्रमा विभिन्न उल्लेखनीय कार्यहरू गरिँदै आएको उनले स्पष्ट पारे। युनेस्कोका नेपाल प्रतिनिधि माइकल क्रप्टले नेपालमा अन्तर्राष्ट्रिय बायोटेक्नोलोजी सम्मेलन भएकोमा खुसी व्यक्त गर्दै सम्मेलनमा वैज्ञानिक तथा अनुसन्धानदाताहरूबाट प्रस्तुत गरिएका कार्यपत्रले बायोटेक्नोलोजीको विकासमा योगदान पुर्याउने धारणा राखे। सम्मेलनका संयोजक प्रा डा विजया पन्तले कृषि, चिकित्सा क्षेत्र, वातावरण संरक्षण, उद्योग र खाद्य प्रविधिमा नवप्रवर्तन तथा नवीन खोजको माध्यमबाट राष्ट्रको विकासका लागि बायो टेक्नोलोजी (जैविक प्रविधि)को महत्वलाई प्रवद्र्धन गरी त्यसलाई उद्यमशीलतासँग जोड्न यो सम्मेलन उपयोगी हुनसक्ने बताइन्। प्राज्ञिक क्षेत्र र उद्योगबीच सहकार्यको महत्व र बायोटेक्नोलोजीका अनुसन्धानलाई कसरी उद्यमशीलतासँग जोड्न सकिन्छ भन्ने बारे सम्मेलनले मार्गप्रश्स्त गर्न सक्छ , उनले भनिन्। एशोसिएसनका अध्यक्ष प्राडा त्रिविक्रम भट्टराईले विभिन्न देशका वैज्ञानिक र विद्यार्थीहरूबीच आफ्ना अवधारणा र अनुभव आदानप्रदान गर्न सम्मेलनले उचित अवसर सिर्जना गर्ने अपेक्षा गरे। उक्त अवसरमा प्रमुख अतिथि डा रुइतले जर्नल अफ नेपाल बायोटेक्नोलोजी एशोसिएसनको विमोचन गरेका थिए। समारोहमा नेपाल विज्ञान तथा प्रज्ञा प्रतिष्ठान (नास्ट)की प्राज्ञ डा सानुदेवी जोशी, काठमाडौं विश्वविद्यालयका उपकुलपति प्रा डा भोला थापा, नास्टका सचिव डा महेशकुमार अधिकारी, डा हरिदत्त भट्टलगायतले मन्तव्य दिएका थिए। प्राज्ञिक ज्ञान देखि उद्यमसम्म थिमका साथ सुरु भएको सम्मेलनमा विश्वविद्यालय अनुदान आयोग, शिक्षा र विज्ञान तथा प्रविधि मन्त्रालय र नेपाल विज्ञान तथा प्रविधि प्रज्ञा प्रतिष्ठान (नास्ट) ले सहयोग गरेका छन्। सम्मेलनका अन्य साझेदारमा काठमाडौं विश्वविद्यालय, पोखरा विश्वविद्यालय, कृषि तथा वनविज्ञान विश्वविद्यालय, सिएमडिएन, सिनासलगायत संस्था रहेका छन्। सम्मेलनमा अस्ट्रेलिया, बंगलादेश, जर्मनी, भारत, इन्डोनेसिया, जापान, मलेसिया, नेपाल, कतार, दक्षिण कोरिया, थाइल्यान्ड र अमेरिका गरी १२ देशका करिब २ सय सहभागीको उपस्थिति रहेको छ। सम्मेलनमा १०० वटा शोधपत्रमध्ये ७० वटा शोधपत्र नेपाली विद्वान र युवा अनुसन्धानकर्ताले प्रस्तुत गर्नेछन्।"
तराईका मुख्य नाकामा सशस्त्रले डीएसपी खटायो,"झापा: सशस्त्र प्रहरी बल नेपालले इलाम र झापासहित तराईका मुख्य सीमा नाकाहरूमा स्थापित बोर्डर आउट पोस्ट (बिओपी)हरूमा सशस्त्र प्रहरी नायव उपरीक्षक (डीएसपी) खटाएको छ। सशस्त्र प्रहरी बलले चैत ३ गतेदेखि लागू हुने गरी पूर्वको इलामदेखि पश्चिमको कञ्चनपुरसम्मको मुख्य नाकाहरू स्थापित ५० वटा बीओपीमा डीएसपी खटाएको हो। बलले डीएसपी खटाएसँगै बोर्डर आउट पोस्टको नामकरण परिवर्तन गरी सीमा सुरक्षा गुल्म बनाएको छ। यसअघि बीओपीहरूमा सशस्त्र प्रहरी निरीक्षक (इन्स्पेक्टर) खटाइएका थिए। डीएसपी खटाएसँगै उनीहरूको क्षेत्राधिकारसमेत बढाइएको छ। इलामको पशुपतिनगर सीमा सुरक्षा गुल्ममा डीएसपी अशोक न्यौपानेलाई खटाइएको छ। त्यस्तै झापाको १८ वटा बीओपीमध्ये चार स्थानमा डीएसपी खटाइएको छ। सीमा सुरक्षा गुल्म काँकडभिट्टा, भद्रपुर, घेरावारी र गौरीगञ्जमा डीएसपीको दरबन्दी कायम गरिएको छ। काँकडभिट्टामा निर्मलकुमार थापा, भद्रपुरमा राजकुमार कँडेल, घेरावारीमा सुमन शर्मा र गौरीगञ्जमा अस्मिनकुमार थापालाई खटाइएको छ। झापा जिल्लाको काँकडभिट्टा र भद्रपुर मुख्य सीमा नाका हो।"
उत्पादनलाई व्यावसायिक बनाउन कृषि मेला,"तानसेन : पाल्पाको तानसेन नगरपालिका९ मदनपोखरामा कृषि मेला तथा प्रदशर्नी सञ्चालन गरिएको छ। नम्बर वडा कार्यालयले कृषकलाई प्रविधिसँग जोडेर उत्पादनमा वृद्धि गराउने तथा कृषि पेसालाई सम्मानित पेसा बनाउने उद्देश्यले मेला सञ्चालन गरेको हो। मेलामा स्थानीय तरकारी, केरा, तरुल, फर्सी, मकै, धान, पिँडालु, तथा प्रशोधित खाद्यान्न, फलफूल तथा नर्सरी राखिएको थियो। साथै कृषिमा आवश्यक पर्ने औजार धान मकै लगाउने मेशिन, मिनि टिलर, घरेलु कृषि औजारको प्रदर्शनी गरिएको तानसेन९ का वडाध्यक्ष राजेश कुमार अर्यालले बताए।"
कालिका भगवती मन्दिरमा चैत्राष्टमी मेला,"बागलुङ : बागलुङमा परम्परागत रूपमा हरेक वर्ष हुँदै आएको चैत्राष्टमी मेला यस वर्ष पनि हुने भएको छ। कालिका भगवती गुठी व्यवस्थापन समिति बागलुङको आयोजनामा चैत्राष्टमी पर्वका अवसरमा चैत १३ गतेदेखि १७ गतेसम्म मेला आयोजना गरिने भएको हो। कालिका भगवती मन्दिर क्षेत्रमा हरेक वर्ष लाग्दै आएको मेलालाई यस वर्ष पनि निरन्तरता दिइएको समितिका अध्यक्ष कुमार खड्काले बताए। पर्यटन प्रवर्द्धन, संस्कृतिको संरक्षण, स्थानीय उत्पादनको प्रचारप्रसार र परम्पराको निरन्तरता दिने उद्देश्यले मेला आयोजना गरिएको अध्यक्ष खड्काको भनाइ छ। मेलाका अवसरमा लोक दोहोरी गीत प्रतियोगिता, पुरुष भलिबल प्रतियोगिता, छेलो प्रतियोगिता राखिएको अध्यक्ष खड्काले बताए। प्रशिद्ध शक्तिपीठ बागलुङ कालिका भगवती मन्दिरमा देशभरीका दर्शनार्थी र छिमेकी मुलुक भारतबाट पनि हजारौं दर्शनार्थी आउने गर्दछन्। मन्दिरमा वर्षको दुई पटक चैते दशैं र वडा दशैंमा दर्शनार्थीको भिड लाग्ने गर्दछ। चैत्राष्टमीका अवसरमा देशका विभिन्न स्थानमा उत्पादन हुने नाङ्लो, डोको, डाला, ठेका लगायतका घरेलु उत्पादनहरू बिक्री गर्नका लागि मन्दिरमा आउने गर्दछन्।"
६ वर्षदेखि साङ्लोमा बाँधिएका युवकको उद्धार,"उदयपुर: उपचार खर्चको अभावले ६ वर्षदेखि साङ्लोमा बाधेर रााखिएका उदयपुरका एक युवकको त्रियुगा नगरपालिकाले उद्धार गरेको छ। त्रियुगा नगरपालिका वडा नं ६, लालपत्ताका मानसिक विरामी २१ वर्षीय रामबहादुर परियारलाई त्रियुगा नगरपालिकाले उद्दार गरेर उपचार गर्न हेटौडा पठाएको हो। त्रियुगा नगरपालिकाका उपप्रमुख महेश्वरी राई र समाजसेवी भागवत राउतको नेतृत्वमा बिरामीको उद्दार गरी उपचारार्थ हेटौडास्थित मानव सेवा आश्रम पठाएको छ। रामको मानसिक सन्तुलन गुमेपछि दिदी हस्तमाया बिकको घरमा साङ्ग्लोले बाधेर बस्न बाध्य थिए। त्रियुगा नगरपालिकाले बिरामीलाई मानव सेवा आश्रम हेटौडा पुयाउन सवारी साधनको व्यवस्था गर्नुको साथै मानव सेवा आश्रममा सहजीकरण गरेर उपचारमा सहयोग गर्ने व्यवस्था मिलाईएको नगरपालिकाका उपप्रमुख महेश्वरी राईले जानकारी दिइन्। त्रियुगा नगरपालिका भित्र कोही पनि मानसिक विरामी उपचार अभावमा बस्नु नपरोस भनेर नगरपालिकाले बिरामीको तथ्यांक संकलन गरेर नियमित उद्दार गर्ने कार्ययोजना बनाएको त्रियुगा नगरपालिकाले जनाएको छ।"
फुटपाथ ओगट्नेलाई पाँच हजार जरिवाना,"कञ्चनपुर: कञ्चनपुरको भीमदत्त नगरपालिकाले महेन्द्रनगर बजार क्षेत्रका सडक पेटीमा मालसमान राख्नेलाई रु पाँच हजार जरिवाना गर्ने निर्णय गरेको छ । नगर कार्यपालिका बैठकबाट सो निर्णय गरेर कार्यान्वयन गर्न नगर प्रहरीलाई निर्देशन दिइएको नगरपालिकाका प्रवक्ता महेन्द्र खड्काले जानकारी दिए। 'हामीले कार्यपालिकाबाट निर्णय गरेर कार्यान्वयनका लागि पठाइसकेका छौँ', उनले भने, 'यो सहरलाई सुन्दर र व्यवस्थित बनाउने सबैको दायित्व हो।' महेन्द्रनगर बजार क्षेत्रका पैदलमार्गमा व्यवसायीले सामान राखेर ओगट्न थालेपछि नगरपालिकाले जरिवाना गर्ने निर्णय गरेको हो । बजार क्षेत्रका सडक पेटीमा सामान नराख्न पटकपटक आग्रह गरे पनि व्यवसायीले नमानेपछि जरिवाना गर्ने निर्णय गरिएको हो । त्यसैगरी एशियाली विकास बैंक (एडिबी) को ऋण सहयोगमा क्षेत्रीय सहरी विकास आयोजनाअन्तर्गत महेन्द्रनगरमा निर्माणाधीन १४ किलोमिटर ढलसहितको आधुनिक सडकको काम गुणस्तरीय र छिटो सम्पन्न गर्न नगर प्रमुख पदम बोगटीले निर्देशन दिए। उनले शुक्रबार सडक निर्माणको जिम्मा पाएका निर्माण व्यवसायी, नेपाल विद्युत् प्राधिकरण महेन्द्रनगरका प्रमुख, नेपाल टेलिकम महेन्द्रनगरका प्रमुख, खानेपानीका प्रमुख लगायतसँग छलफल गरेर सडक निर्माणमा देखिएका अवरोध हटाउन निर्देशन दिए। नगर प्रमुख बोगटीले सडक निर्माणमा विद्युत् र टेलिकमका खम्बाले समस्या देखिएको बताए। 'हामीले आयुडिपी, निर्माण कम्पनी, विद्युत्, टेलिकम र खानेपानीका प्रमुखलाई बोलाएर छलफल गरेका छौँ', नगरप्रमुख बोगटीले भने।"
सिमसार नै भूमाफियाका कब्जामा,"रौतहट : जिल्लाको चन्द्रपुर नगरपालिका८ स्थित मरधर सिमसार भूमाफियाले आफ्नो नाममा दर्ता गरेको पाएको छ। १० कठ्ठाका दरले २० टुक्रा बनाएर दर्ता गरेको खुलेको हो। साबिक सन्तपुर गाविसमा रहेको मरधर सिमसार क्षेत्र भूमाफियाहरू मिलेर आआफ्नो नाममा गराएपछि सिमसारको विकासका लागि प्रदेश सरकारले दिएको एक करोड ५० लाख रुपैयाँ फिर्ता भएको चन्द्रपुर नगरपालिकाले जनाएको छ। वडा नम्बर ८ का वडाध्यक्ष जितेन्द्र चौधरीले मरधर सिमसार माफियाको नामबाट नगरपालिकाका नाममा ल्याउनका लागि आफूहरूले पहल थालेको बताए। पछिल्लो समय सिमसारको पानी भएको क्षेत्र विभिन्न २० जनाका नाममा नामसारी भएको पाइएको छ। पछिल्लो समय वडा कार्यालयमा सो जग्गाको मालपोत राजश्व बुझाउन मानिसहरू आउने गरेको भएपनि वडाले मालपोत राजश्व नबुझेको र सो जग्गा नगरपालिकाका नाममा ल्याउने पहल सुरु भएको वडाध्यक्ष चौधरीको भनाइ छ। अतिक्रमणका कारण रौतहटमा रहेको मरधर सिमसार क्षेत्र मासिँदै गएको छ। २०२५ वर्ष अघिसम्म १० फिट गहिरो तथा पाँच सय मिटरभन्दा बढी लम्बाइ रहेको सिमसार क्षेत्र वरिपरि खेती गर्न थालेपछि सिमसार क्षेत्र साँघुरिँदै र पुरिँदै गएको हो। पहिले २० हेक्टरभन्दा बढी क्षेत्रफल ओगटेको सिमसार अतिक्रमण हुँदा अहिले करिब १० बिगाह क्षेत्रफलमा सीमित हुन पुगेको छ। त्यही पनि व्यक्तिका नाममा दर्ता छ। दुर्लभ चराहरू सारस, पानीहाँस, झिल्ला लगायतका चराहरू र साईबेरियन चराहरू मरधर सिमसार क्षेत्रमा पहिले पहिले देखिने गरे पनि सिमसार अतिक्रमण र दुर्लभ चराहरूको शिकार गर्नाले लोप हुन थालेको स्थानीय युवा चुडामणि आचार्यले बताए। सिमसार क्षेत्रको विकास र संरक्षण तथा प्रचारप्रसार गर्न मरथर जलाधार संरक्षण तथा विकास समितिको गठन गरिए पनि राजनैतिक खिचातानीका कारण समितिले प्रभावकारी काम गर्न सकेको छैन। सिमसार संरक्षणका लागि नगरपालिकाले सर्वपक्षीय समिति बनाएर अघि बढ्नुपर्ने समितिका सल्लाहकार तुलसी गिरीको सुझाव छ। बर्सेनि विभिन्न निकायबाट सिमसारको संरक्षण र विकासका लागि आएको बजेट दुरुपयोग हुने गरेको स्थानीय बताउँछन्।"
हत्या आरोपमा तीन वडाध्यक्षसहित ७ जना दोषी ठहर,"विराटनगर: विराटनगर१४ स्थित ५५ वर्षीय समानन्द यादवको हत्याको आरोपमा जिल्ला अदालत मोरङले तीन वडाध्यक्षसहित ७ जनालाई दोषी ठहर गरेको छ। जिल्ला अदालतका न्यायाधीश दिनबन्धु बरालको इजलासले शुक्रबार ७ जनालाई दोषी ठहर गरेको हो। अदालतबाट दोषी ठहर हुनेमा विराटनगर महानगरपालिका २ र जहदा गाउँपालिकाका १ जना पूर्ववडाध्यक्ष सहित ७ जना छन् । विराटनगर१४ का बलदेव यादव, १८ का सञ्जय साह र जहदा१ का पूर्ववडाध्यक्ष प्रदीपचन्द्र यादवसहित दिपेश यादव, भोलु यादव, विरेश कुमार यादव र विन्देश्वर यादवलाई अदालतले दोषी ठहर गरेको हो । उनीहरुमाथि ३ वर्षअघि विवाहको बिषयमा विवाद हुँदा ५५ वर्षीय समानन्द यादवको हत्या गरेको आरोप छ। हत्या आरोपमा दोषी ठहर गर्दै अदालतले उनीहरुलाई जनही २ वर्ष कैद र २० हजार जरिवानाको फैसला सुनाएको छ । अदालतले सातै जनाबाट जनही १ लाख ५० हजार रुपैयाँका दरले मृतकका हकवालालाई क्षतिपुर्ति दिनुपर्ने आदेश समेत दिएको जिल्ला अदालत मोरङका सुचना अधिकारी हेमबहादुर बुढाथोकीले बताए। उनले भने, भोलु र सञ्जयको कैद भुक्तान पुरा भईसकेको छ। उनीहरुले शुक्रबार २० हजार जरिवाना समेत तिरिसकेका छन् । मृतकको परिवारलाई क्षतिपूर्ति दिने शर्तमा आईतबार उनीहरूलाई रिहा गर्ने तयारी छ । २०७५ जेठ ३२ गते नातेदारको विवाहको विषयमा वडाध्यक्ष यादवको घरमा बसेको पञ्चायतीमा विराटनगर महानगरपालिका वडा नं १४ का ५५ वर्षीय समानन्द यादवमाथि कुटपिट भएको थियो। कुटपिटबाट घाइते भएका समानन्दको ०७६ असार २७ मा उपचारको क्रममा मृत्यु भएको थियो। आफ्ना नातेदारकी छोरीसँग समानन्दले छोराको बिहे गराउन नमानेपछि नियोजित रूपमा कुटपिट गरेर हत्या गरिएको भन्दै मृतकको परिवारले घटनामा संलग्न ३ जना वडाध्यक्षसहित १० जनाविरुद्ध किटानी जाहेरी दिएको थियो। आरोपी ३ वडाध्यक्षमध्ये विराटनगर१८ का वडाध्यक्ष सञ्जय साह र मोरङको जहदा गाउँपालिका१ का वडाध्यक्ष प्रदीपचन्द्र यादवलाई जिल्ला अदालत मोरङले पुर्पक्षका लागि थुनामा पठाएको थियो । घरधनीसमेत रहेका विराटनगर १४ का अध्यक्ष बलदेव यादवलाई भने अदालतले पूर्पक्षका लागि धरौटीमा छाड्ने आदेश दिएको थियो । पछि जहदा गाउँपालिकाका अध्यक्ष प्रदीपचन्द यादव उच्च अदालत विराटनगरको आदेशबाट र अभियुक्त दिपेश यादव ०७७ असार १८ मा सर्वोच्चको आदेशबाट थुनामुक्त भएका थिए । किटानी जाहेरी परेकामध्ये दोषी ठहर भएका सातै जना हाल प्रहरी नियन्त्रणमा छन् । फरार रहेका बाँकी ३ जनालाई अदालतले मुल्तबीमा राखेको छ । रविन यादव, शम्भु यादव र दिनेश प्रसाद यादव अझै फरार रहेकाले उनीहरुलाई अदालतले ३ वर्षका लागि मुल्तबीमा राखेको जनाएको छ।"
मूल्यवृद्धिको विरोधमा माइतिघरमा प्रदर्शन,"काठमाडौं: पछिल्लो समय मूल्यबृद्धि बढेको भन्दै काठमाडौंमा जनसचेतना तथा धर्ना कार्यक्रम गरिएको छ । उपभोक्ता जागरण अभियान नेपालले शनिबार काठमाडौंको माइतिघर मूल्यवृद्धि विरुद्ध जनचेतना तथा धर्ना कार्यक्रम आयोजना गरेको हो। हरेक वस्तुमा मूल्यवृद्धि हुँदासमेत राज्य मौन रहेको भन्दै उनीहरूले जनता नै जागरुप हुनुपर्ने बेला आएको बताएका छन्। धर्नामा सहभागीले दोहोरो कर प्रणाली खारेज गर, बजार अनुगमन कतै देख्न पाइँदैन, बिचौलियाको सिण्डिकेट चाहिँदैन, अस्वभाविक मूल्यवृद्धि नियन्त्रण गर लगायतका प्लाकार्ड प्रदर्शन गरेका थिए। उनीहरूले बजारमा हावी भएको सिण्डिकेट रोक्नुपर्ने र कालाबजारीलाई नियन्त्रण गर्न सरकार गम्भीर हुनुपर्ने जनाएका छन्।"
"मौसमी प्रणाली पूर्वतिर फैलिँदै, यस्तो छ अहिलेको मौसमी अवस्था","काठमाडौं : हाल देशभर आंशिकदेखि सामान्य बदली रहेको छ। मौसम पूर्वानुमान महाशाखाका अनुसार देशका पहाडी जिल्लाहरूका केही स्थानहरूमा मेघगर्जन चट्याङसहित वर्षा भइरहेको र मुगु, डोल्पा लगायत हिमाली क्षेत्रहरूमा हल्का हिमपात समेत भइरहेको छ। उक्त मौसमी प्रणाली पूर्वतिर फैलिरहेकाले आवश्यक सतर्कता अपनाउन महाशाखाले अनुरोध गरेको छ।"
महिला हिंसा विरुद्ध उजुरी बढ्दै,"जनकपुरधाम : घरेलु हिंसाको सिकार भएर पनि समाजको डरले मुख नखोल्ने मधेसका महिलाहरू हिंसा विरुद्ध कानुनी उपचारका लागि अगाडि आउन थालेका छन्। दाइजो, सामाजिक अन्धविश्वास, बहुविवाह, बोक्सीको आरोप, बालविवाह र लैंगिक भेदभाव जस्ता सामाजिक कुरितिहरूका कारण प्रताडित हुँदै आएकी महिलाहरूले आफू विरुद्ध भइरहेका अन्यायहरूको विरोध गर्न थालेका हुन्। १० वर्ष अघिसम्म महिलाहरूमा यस्तो हिम्मत र आत्मविश्वास थिएन, महिलाहरू त जिल्ला प्रहरी कार्यालय वा प्रहरीको अगाडि आफ्नो कुरा भन्न समेत डराउथे महिला अधिकारको क्षेत्रमा वर्षौदेखि काम गर्दै आएकी सुभद्रा आले भन्छिन्, विस्तारै जनचेतनाको प्रभाव र समाजमा छोरीहरूको शिक्षादिक्षा बढ्दै गएपछि अहिले आएर हिंसाको विरोधमा महिलाहरू खुलेर बोल्न थालेका छन्। उनीहरू जिल्लामा आएर उजुरी गर्न थालेका छन्। आफ्नो अधिकारका बारेमा बोल्न थालेका छन्। आले जिल्ला प्रहरी कार्यालय धनुषाकी महिला तथा बालबालिका सेलको प्रमुखबाट अवकास प्राप्त प्रहरी समेत हुन्। मधेसमा अधिकांश महिला हिंसाको पछाडि कतै न कतै दाइजोको कारण हुन्छ नै, जिल्ला प्रहरी कार्यालय धनुषाकी महिला, बालबालिका तथा जेष्ठ नागरिक सेवा केन्द्रकी समन्वय अधिकृत प्रहरी निरीक्षक चन्द्रकला भट्टराई भन्छिन्, अहिले सेवा केन्द्रमा उजुरीकर्ताको संख्या वृद्धि भएको छ। महिलाहरू आफ्नो न्यायका लागि सशक्त हुन थालेका छन्। जिल्ला प्रहरी कार्यालय धनुषाको घरेलु हिंसाको तीन वर्षको तथ्यांक अनुसार चालु आर्थिक वर्ष २०७८०७९ मा ८३५ जनाले उजुरी दर्ता गराएका छन् भने सहमति संख्या ५८० र अदालत गएकाहरूको संख्या १३ रहेको छ २४२ मुद्दामा हाल अनुसन्धान भइरहेको छ। २०७७२०७८ मा उजुरी संख्या ६६३ रहेकोमा ६३१ मा सहमति भएको थियो भने ६ वटा मुद्दा अदालत गएको थियो। त्यसैगरी २०७६०७७ मा ५६५ उजुरी परेकोमा ५३७ वटामा सहमति भएको थियो र ७ वटा अदालत गएका थिए। घरेलु हिंसा अन्तर्गत कुटपिट, खानलाउन नदिएको, घर निकाला, पुरुष पीडित, धाक धम्की, दाइजो, गाली गलौज, विवाह दर्ता, नागरिकता, जन्मदर्ता र आर्थिक अभावको सिर्जना जस्ता विषय समेटिएका हुन्छन्। घरेलु हिंसाबाट पीडित हुनेमा अधिकांश महिलाहरू नै रहने गरेका छन्। सामाजिक हिंसाको उजुरीमा पनि गत वर्षको तुलनामा उजुरीको संख्या निकै बढेको जिप्रका धनुषाले जनाएको छ। २०७८२०७९ मा ५६८ वटा उजुरी परेकोमा ३०२ वटामा सहमति भएको र २ वटा मुद्दा अदालतमा दर्ता गरिएको छ। २६४ वटामा अनुसन्धान कार्य जारी रहेको छ। २०७७०७८ मा उजुरीको संख्या ४६७ रहेको थियो जसमध्ये ४५२ वटामा सहमति भएको थियो। २०७६०७७ मा ४४२ वटा उजुरी परेकोमा ४१७ वटामा सहमति भएको थियो र १५ वटा मुद्दा अदालत गएको थियो। विगत तीन वर्षमा प्रहरी र स्थानीयवासी बीचको समन्वयमा धनुषा जिल्लामा ४८ वटा बालविवाह रोकिएका छन्।"
तुलसीपुर कारागारमा आँखा शिविर र रक्तदान,दाङ : तुलसीपुर कारागारमा कैदी बन्दीहरूका लागि निःशुल्क आँखा शिविर सञ्चालन गरिएको छ। कारागार कार्यालय तुलसीपुरले आयोजना गरेको शिविरमा राप्ती आँखा अस्पताल रक्षाचौर तुलसीपुरले प्राविधिक सहयोग गरेको कारागारका स्वास्थ्य प्रमुख दोर्ण बहादुर वलीले बताए। शिविरमा ४१३ जनाले सेवा लिएका थिए। कैदी बन्दीहरूका सामान्य आँखाको समस्या देखिएको र समस्या देखिएकाहरूलाई औषधि दिइएको छ। साथै कारागारमा रक्तदान कार्यक्रम पनि गरिएको छ। कारागारको आयोजनामा नेपाल रेडक्रस सोसाइटी ब्लड बैंक तुलसीपुर दाङ र नेपाल स्वास्थ्य प्राविधिक संघ दाङको प्राविधिक सहयोगमा रक्तदान गरिएको हो। रक्तदान कार्यक्रममा ७६ जना पुरुष र ५ जना महिला गरी ८१ जना कैदीबन्दीले रक्तदान गरेका थिए।
पानीको संरक्षण र जलवायु परिवर्तनका असर सम्बोधन गर्न सम्मेलन,"काठमाडौं : नेपालमा पानीको संकट न्यूनीकरण गर्ने उपायहरूको खोजी गरी कार्यान्वयनमा ल्याउने उद्देश्यले बर्सातको पानी संकलन : पानीको संरक्षण र जलवायु परिवर्तनका असर सम्बोधनसम्बन्धी राष्ट्रिय सम्मेलन हुने भएको छ। विश्व पानी दिवसका अवसरमा खानेपानी मन्त्रालयसँगको समन्वयमा दुई दिवसीय राष्ट्रिय सम्मेलन आयोजना हुन लागेको हो। आयोजक समितिले सम्मेलनको तयारी पूरा भएको जनाएको छ। आज यहाँ पत्रकार सम्मेलनको आयोजना गरी समितिका अध्यक्ष एवम् स्मार्ट वास सोलुसन्स प्रालिका अध्यक्ष ई रामदीप साहले सम्मेलनको तयारी पूरा भएको जानकारी दिएका हुन्। अध्यक्ष साहको अध्यक्षतामा आयोजक संस्था र सहयोगी संस्थाका प्रतिनिधिहरू सम्मिलित एक आयोजक समिति बनेको छ। त्यस्तै, नेपाल विज्ञान तथा प्रविधि प्रज्ञाप्रतिष्ठानका पूर्वउपकुलपति सुनिलबाबु श्रेष्ठको अध्यक्षतामा एक प्राविधिक समिति बनेको छ। प्राविधिक समितिले सम्मेलनमा प्रस्तुत हुने कार्यपत्रको छनोट र सम्पादन गरी उपयुक्त ढाँचा तयारी गरिसकेको जनाएको छ। अध्यक्ष साहका अनुसार बर्सातको पानी संकलनार्थ प्राप्त अवसरलाई दिगो विकासको लक्ष्य प्राप्ति, जलवायु परिवर्तनको असर न्यूनीकरण तथा जलउत्पन्न प्रकोप न्यूनीकरणका सन्दर्भमा सम्बोधन गर्ने सम्मेलनको उद्देश्य छ। साथै आमजनतामा पानीको महत्वको चेतना जगाउनु, उपयुक्त नीतिका लागि पैरवी चलाउनु र खानेपानीसम्बन्धी ज्ञान र उपयुक्त नवीनतम् प्रविधिको सार्वजनिकीकरण गर्ने उद्देश्यले उक्त सम्मेलन आयोजना गर्न लागिएको हो। यही मार्च १९ र २० मा काठमाडौंमा हुने सम्मेलनमा विभिन्न विषयका विज्ञद्वारा १६ कार्यपत्र प्रस्तुत हुनेछन्। सम्मेलनमा चार प्राविधिक सत्र पनि हुनेछन्। पहिलो दिन सम्मेलनको समुद्घाटन हुनेछ भने दोस्रो दिन सामूहिक बहस हुनेछ। सम्मेलनको समापनमा काठमाडौं घोषणापत्र जारी गरिने छ।"
तिलगंगामा गाडीको ठक्करबाट वृद्धाको मृत्यु,काठमाडौं : काठमाडौं महानगरपालिका९ तिलगंगामा गाडीको ठक्करबाट शनिबार पैदलयात्रीको मृत्यु भएको छ। ना३ख ६०६४ नंको गाडीको ठक्करबाट गम्भीर घाइते सिन्धुपाल्चोक जलवीरे गाउँपालिका९ घर भई हाल काठमाडौंको सिनामंगल डेरा गरी बस्ने ७५ वर्षीया चन्द्रमाया बस्नेतको काठमाडौं मेडिकल कलेज सिनामंगलमा उपचारका क्रममा मृत्यु भएको हो। गाडी र चालकलाई प्रहरीले नियन्त्रणमा लिइएको प्रहरी वृत्त गौशालाका प्रहरी नायब उपरीक्षक सञ्जीवबाबु खड्काले जानकारी दिए।
सामाजिक सुरक्षा कोषले गर्यो पौने चार अर्ब दाबी भुक्तानी,"काठमाडौं : योगदानमा आधारित समाजिक सुरक्षा कार्यक्रम सञ्चालन गरेको सामाजिक सुरक्षा कोषले हालसम्म पौने चार अर्ब दाबी भुक्तानी गरेको छ। हालसम्म कोषले विभिन्न सामाजिक सुरक्षा योजनाअन्तर्गत योगदानकर्तालाई तीन अर्ब ७८ करोड भुक्तानी गरेको हो। कोषले औषधोपचार, स्वास्थ्य तथा मातृत्व सुरक्षा योजना, दुर्घटना तथा अशक्तता सुरक्षा योजना, आश्रित परिवार सुरक्षा योजना र वृद्धावस्था सुरक्षा योजना सञ्चालन गरिरहेको छ। कोषले २०७६ देखि विभिन्न योजनाको दाबी भुक्तानी गर्दै आएको छ। कोषले औषधोपचार सुविधाबापत ४४ करोड ५९ लाख ९६ हजार, दुर्घटना तथा अशक्तता सुरक्षा सुविधाबापत पाँच करोड ४५ लाख १७ हजार, आश्रित परिवार सुरक्षा योजनाअन्तर्गत छ करोड ४६ लाख ६३ हजार र वृद्धावस्था सुरक्षा योजनाबापत तीन अर्ब २१ करोड ६५ लाख ७१ हजार दाबी भुक्तानी गरेको छ। कोषले ६८ हजार ३६ योगदानकर्तालाई एक लाख छ हजार चार सय ५८ पटक विभिन्न शीर्षकमा दाबी भुक्तानी गरेको छ। कोषमा हालसम्म तीन लाख ९९ हजार एक सय ९२ श्रमिक सूचीकृत भएका छन्। सबैभन्दा बढी बागमती प्रदेशबाट तीन लाख ७० हजार २९, कोसीबाट ३८ हजार आठ सय ६८, मधेसबाट २१ हजार दुई सय ४१, गण्डकीबाट १५ हजार दुई सय १७, लुम्बिनीबाट १४ हजार ८६, सुदूरपश्चिमबाट एक हजार पाँच सय २६ र कर्णालीबाट एक हजार दुई सय २५ श्रमिक कोषमा आबद्ध भएका छन्। कोषमा १७ हजार सात सय ३४ रोजगारदाता सूचीकृत छन्। हालसम्म ३० अर्ब ७९ करोड योगदान रकम संकलन भइसकेको छ।"
सगरमाथाबाट १० हजार किलो फोहोर संकलन गरिने,"सोलुखुम्बु : विश्वको सर्वोच्च शिखर सगरमाथाबाट नेपाली सेनाले १० हजार किलो फोहोर संकलन गर्ने भएको छ। सफा हिमाल अभियान २०२३ अन्तर्गत सेनाले यही चैत १४ गतेदेखि आउँदो जेठ २२ सम्म कुहिने र नकुहिने गरी १० हजार किलो फोहोर संकलन गर्ने लक्ष्य राखेको हो। प्रकृति र पर्यावरण प्रभावकारी संरक्षणका निम्ति विश्वका अग्ला हिमालको स्वच्छता कायम राख्ने सरकारको राष्ट्रिय कार्यक्रम कार्यान्वनलाई सेनाले प्राथमिकतामा राखेको छ। विश्व वातावरणमा परेको प्रतिकूल असरबारे सचेतना फैलाउन र हिमशृङ्खलाको मनोरम सौन्दर्यलाई अक्षुण राख्न सेनाले सन् २०१९ देखि सफा हिमाल अभियान सञ्चालन गर्दै आएको छ। सन् १९५३ मा तञ्जिङ नोर्गे र एडमण्ड हिलारीले सगरमाथा आरोहण गरे यता सगरमाथामा मात्रै करिब १४ हजार टन फोहर तथा तीन सयभन्दा बढी मृत शरीर रहेको अनुमान गरिएको छ। यो अभियानअन्तर्गत सगरमाथासहित ल्होत्से, बरुञ्चे र अन्नपूर्ण हिमालबाट कुहिने र नकुहिने गरी ३५ हजार किलो फोहर संकलनको लक्ष्य राखिएको छ। जसमा ल्होत्सेबाट पाँच हजार, बरुञ्चेबाट १० हजार र अन्नपूर्णबाट पनि १० हजार किलो फोहर संकलन गर्ने लक्ष्य रहेको सेनाका प्रवक्ता कृष्णप्रसाद भण्डारीले जानकारी दिए। प्रदूषण नियन्त्रण र जलवायु परिवर्तनले पर्यावरणमा पुर्याएका असरलाई कम गर्ने तथा पर्वतीय अर्थतन्त्र अभिवृद्धि गर्ने लक्ष्यका साथ अभियान सञ्चालन गरिएको छ। पर्यटक र पर्वतारोहीलाई आकर्षित गर्न तथा भावी पुस्ताका लागि हिमाल संरक्षण गर्न अभियानले ठूलो योगदान पुर्याउने अपेक्षा गरिएको छ। अभियानमा सगरमाथा र ल्होत्सेका प्रमुख सेनानीसहित १३, बरुञ्चेमा सेनानीसहित नौ, अन्नपूर्णमा सहसेनानीसहित १० जना सैनिक टोलीसहित अन्य शेर्पा सहयोगी रहने छन्। नेपाल र नेपालीको पहिचानलाई सगरमाथाको उचाइले संसारभर नै गौरव बढाएको छ। सगरमाथासहित नेपालका विभिन्न हिमाल आरोहणको यात्रामा स्वदेशी तथा विदेशी गरी हजारौँको सहभागी भइसकेका छन्। पछिल्ला वर्षमा हिमाल आरोहण देखिएको आकर्षणले हिमाल र हिमाली क्षेत्रमा भएको प्रदूषणले हिमालको साख र सुन्दरता कायम राख्न चुनौती खडा गरेको छ।"
भद्रपुरमा दर्ता बिनाको गोदाममा प्रहरीको छापा,"प्रहरीले छापा मार्दा सम्बन्धी समान धनी कामतीले गोदाममा फेला परेको समानको आधिकारिक कुनै कागजात देखाउन नसकेपछि सो सामान अवैध भन्दै जिल्ला लगिएको थियो। झापा : भद्रपुरमा दर्ता बिनाको गोदाममा राखिएको लत्ताकपडा प्रहरीले बरामद गरेको छ। भद्रपुर८ स्थित गणेश मन्दिर नजिकै मोहम्मद अफरोजको घरको एउटा कोठामा राखिएको ८ पोका कपडा प्रहरीले बरामद गरेको जिल्ला प्रहरी कार्यालय झापाका डीएसपी खगेन्द्रप्रसाद रिजालले जानकारी दिए। स्थानीय दीपेश कामतीले आवश्यक कानुनी प्रक्रिया अर्थात् आन्तरिक राजश्व कार्यालय वा भद्रपुर नगरपालिकामा गोदाम दर्ता नगरी अफरोजको सटर भाडा लिएर लत्ताकपडाको कारोबार गर्दै आइरहेको विशेष सूचनाको आधारमा वडा प्रहरी कार्यालय भद्रपुर र जिल्ला प्रहरी कार्यालय झापाबाट खटिएको संयुक्त प्रहरी टोलीले शुक्रबार बेलुका साढे ७ बजे छापा मारेको थियो। प्रहरीले गोदाममा छापा मारेर ५ पोका कपडा र ३ पोका झुल बरामद गरेको डीएसपी रिजालले बताए। प्रहरीले छापा मार्दा सम्बन्धी समान धनी कामतीले गोदाममा फेला परेको समानको आधिकारिक कुनै कागजात देखाउन नसकेपछि सो सामान अवैध भन्दै जिल्ला लगिएको थियो। पछिल्लो समयमा भद्रपुर ५ स्थित दोभान, गणेश मन्दिर पूर्व र काली टी स्टेटको नाकाबाट अवैध रुपमा लत्ताकपडा भन्सार छलेर नेपाल भित्रिरहेको प्रहरीलाई सूचना प्राप्त भएको थियो। सोही नाकाबाट सो सामान ल्याएर गोदाममा राखेको हुन सक्ने प्रहरीको अनुमान छ। त्यस्तै इलाका प्रहरी कार्यालय काँकडभिट्टा र इलाका प्रहरी कार्यालय नकालबन्दाबाट खटिएको संयुक्त प्रहरीको टोलीले गोप्य सूचनाको आधारमा मेचीनगर नगरपालिका ५ राजवंशी टोल बस्ने काली चरणको घरबाट विभिन्न किसिमको कस्मेटिक सामान बरामद गरेको छ। सो सामान नेपालबाट अवैध रुपमा भन्सार छलेर भारत तर्फ लैजान त्यहाँ राखिएको थियो। बरामद गरिएको ८ पोका कपडा र कस्मेटिक सामानको ८ लाख ५० हजार मूल्याङ्कन तोकेर भन्सार बुझाउने तयारी भइरहेको प्रहरीले जनाएको छ।"
घुससहित पोखराबाट सबइन्जिनियरलाई पक्राउ,पोखरा : अख्तियार दुरुपयोग अनुसन्धान आयोगले १५ हजार घुससहित पोखराबाट एक सबइन्जिनियरलाई पक्राउ गरेको छ। पोखरा महानगरपालिका वडा नम्बर २८ को कार्यालयमा कार्यरत सबइन्जिनियर प्रविन विक पक्राउ परेका हुन्। विकलाई अख्तियारको पोखरा कार्यालयबाट खटिएको टोलीले पक्राउ गरेको प्रवक्ता भोला दाहालले जानकारी दिए। बाटो निर्माण कार्यमा जग्गा मिल्ने गरी बाटो लगिदिने भनी सेवाग्राहीसँग घुस मागेको सूचनाका आधारमा अख्तियारको टोली खटेको थियो। अख्तियारको पोखरा कार्यालयबाट खटिएको टोलीले विकलाई १५ हजार घुस लिइसकेको अवस्थामा पोखरा १४ चाउथेबाट शुक्रबार रंगेहात पक्राउ गरेको हो। दाहालका अनुसार उनलाई नियन्त्रणमा लिई थप अनुसन्धान भइरहेको छ।
करोडौंका होल्डिङ सेन्टर प्रयोगविहीन,"महेन्द्रनगर : कोरोना महामारीका बेला सरकारले निर्माण गरेका होल्डिङ सेन्टरहरू प्रयोगविहीन बनेका छन्। संघीय सरकारले सेना मातहत कञ्चनपुरको भीमदत्त नगरपालिका१८ सालघारीमा र कैलालीमा निर्माण गरेकोे एकएक हजार बेडको होल्डिङ सेन्टर प्रयोगविहीन बनेको हो। एक हजार बेड क्षमताका २० वटा ठूला बेडसहितका संरचना, ५० बेड क्षमताका दुई संरचना, स्वास्थ्यकर्मीका लागि २२ वटा शौचालय र १५ भान्सालगायतका संरचना निर्माण भइसकेका छन्। भीमदत्त नगरपालिकामा २९ करोड २५ लाख र २८ करोड ८१ लाख गरी दुई चरणमा हनुमान कन्सट्रक्सनले होल्डिङ सेन्टर निर्माण गरेको हो। निर्माण सम्पन्न गरेर तयारी अवस्थामा रहे पनि करोडौंमा बनेका संरचना प्रयोगविहीन बनेका छन्। सुदूरपश्चिम प्रदेश सामाजिक विकास मन्त्रालयका सूचना अधिकारी भुवन जोशीले होल्डिङ सेन्टर प्रयोगमा ल्याउने विषयमा छलफल चलिरहेको बताए। अहिले कसरी सञ्चालन गर्ने भन्ने विषय छलफलकै चरणमा छ उनले भने। हामी निष्कर्षमा पुग्न सकेका छैनौं। केही समयअगाडि होल्डिङ सेन्टरहरूको उपयोगबारे रक्षा मन्त्रालयले कार्यदल बनाएर अध्ययन गरेको थियो। कञ्चनपुरका प्रमुख जिल्ला अधिकारी गोपालप्रसाद अर्यालले होल्डिङ सेन्टर प्रयोगका लागि छलफल भइरहेको बताए। त्यही विषयमा हाम्रो बैठक बसेको छ, होल्डिङ सेन्टरको बहुउपयोगबारे प्रतिवेदन बनाएर पठाउछौं, अर्यालले भने। कोरोना महामारीका बेला पनि निर्माण कम्पनीले तत्काल तीन सय बेड तयारी अवस्थामा राखेको भए पनि होल्डिङ सेन्टरको व्यवस्थापन कसले गर्ने भन्नेमै अन्योल देखिएका कारण संक्रमितहरू राखिएको थिएन। महाकाली प्रादेशिक अस्पतालका मेडिकल सुपरिटेन्डेन डाअर्जुन भट्टले सबै निकायले मिलेर उपयुक्त प्रयोजनका लागि होल्डिङ सेन्टरको प्रयोग गर्न सकिने बताए। दुईतीन सय बेड भविष्यमा आउनेसक्ने महामारीको लागि आइसोलेसन प्रयोग गर्न मिल्नेगरी राख्दा उपयुक्त हुन्छ उनले भने अन्य महामारीका बेला राहत, उद्धारका लागि पनि स्कुल प्रयोग गर्नुभन्दा होल्डिङ सेन्टर प्रयोग गर्नु उपयुक्त हुन्छ।"
चार जिपिए ल्याउनेलाई गाउँपालिकाको ५० हजार नगद,"नुवाकोट : नुवाकोटको म्यागङ गाउँपालिकाले चालु शैक्षिक सत्रको माध्यमिक शिक्षा परीक्षा कक्षा १० (एसइई)मा उत्कृष्ट अङ्क ल्याउने विद्यार्थीलाई नगद रुपैयाँसहित सम्मान गर्ने भएको छ । हालै बसेको गाउँ कार्यपालिकाको बैठकको निर्णयअनुसार एसइईमा उत्कृष्ट अङ्क ल्याउने विद्यार्थीलाई नगद रुपैयाँसहित सम्मान गर्ने निर्णय गरिएको गाउँपालिकाको उपाध्यक्ष सीता तामाङले जानकारी दिए। उनको अनुसार एसइईमा चार जिपिए ल्याउने प्रत्येक विद्यार्थीलाई ५० हजार र तीन दशमलव छदेखि चारभन्दा कम जिपिए ल्याउने प्रत्येक विद्यार्थीलाई नगद २० हजारसहित सम्मान गर्ने निर्णय भएको छ । एसइईमा चार जिपिए ल्याउने प्रत्येक विद्यार्थीलाई ५० हजार र तीन दशमलव छ देखि चारभन्दा कम जिपिए ल्याउने प्रत्येक विद्यार्थीलाई नगद २० हजारसहित सम्मान गर्ने निर्णय भएअनुसार कार्यविधि बनाएर कार्यान्वयन गर्न लागिएको शिक्षा शाखा प्रमुख शेरसिंह रावतले जानकारी दिए। उनका अनुसार यो व्यवस्था चालु शैक्षिकसत्रदेखि सुरु गर्न लागिएको हुँदा आवश्यक बजेटको सुनिश्चित भइसकेको छ भने कानुनी प्रक्रिया अन्तिम चरणमा पुर्याइएको छ । 'अहिले विद्यार्थी एसइईको तयारीमा लागिरहेकाले उनीहरुको मनोबल उच्च बनाउन नगद रुपैयाँसहित सम्मान गर्ने निर्णय गरिएको हो', शिक्षा शाखा प्रमुख रावतले भने, 'यसअघिका परीक्षा र हालै भएको कक्षा १० को आन्तरिक परीक्षामा उत्कृष्टको नजिकनजिकको अङ्क ल्याएकालाई थप लगनशील बनाउन गाउँपालिकाको सो निर्णयले थप ऊर्जा मिल्दछ ।' विभिन्न छ वडा रहेको म्यागङ गाँउपालिकामा माध्यमिक तहसम्म अध्ययन गराउने विद्यालयको सङ्ख्या सात रहेको छ । ती विद्यालयमा चालु शैक्षिक सत्रमा एसइई दिने विद्यार्थीको सङ्ख्या तीनसय हाराहारीमा रहेको शिक्षा विकास तथा समन्वय एकाइ नुवाकोटले जनाएको छ । रासस"
कैलालीका ६ हजार विद्यार्थीलाई छात्रवृत्ति दिइने,"कैलाली : कैलालीका करिब ६ हजार विद्यार्थीलाई छात्रवृत्ति वितरण गरिने भएको छ । यार्ड नेपालले जिल्लामा रहेका सामुदायिक तथा गुठी विद्यालयमा कक्षा ९ सम्म अध्ययनरत विद्यार्थीलाई छात्रवृत्ति वितरण गरिने भएको हो । यार्ड नेपालका अध्यक्ष वंशीराम चौधरीले विद्यार्थीले आर्थिक अभावका कारण विद्यालय छाड्नुपर्ने वातावरण नआओस् भन्नका लागि छात्रवृत्ति प्रदान गरिरहेको बताए। उनले ताइवानमा रहेको चुजी च्यारिटी फाउन्डेसनको आर्थिक सहयोगमा जिल्लाका तीन वटा पालिकामा छात्रवृत्ति वितरणको कार्यक्रम चलिरहेको बताए। उनका अनुसार कैलालीको धनगढी उपमहानगरपालिका, गोदावरी नगरपालिका र कैलारी गाउँपालिकामा छात्रवृत्तिको कार्यक्रम चलिरहेको छ । उनले हालसम्म करिब दुई हजार पाँच सयभन्दा बढी विद्यार्थीलाई छात्रवृत्ति वितरण गरिसकिएको जानकारी दिए। 'नयाँ शैक्षिक सत्र आइरहेको छ, यो समयमा आर्थिक अभावकै कारण धेरैजसो बालबालिकाले विद्यालय छाड्ने अवस्था आउने गर्दछ', उनले भने, 'त्यसैले यो समयमा बालबालिकालाई शैक्षिक सामग्री खरिद गरी विद्यालय छाड्नुपर्ने अवस्था नआओस् भन्नाका लागि हामीले छात्रवृत्ति वितरण गरिरहेका छौँ ।' उनले कापी कलम तथा ड्रेस किन्न नसक्दा विद्यालय छोडेर विदेशतिर जाने परिपाटीको अन्त्यका लागि कार्यक्रम फलदायी हुने विश्वास लिएको बताए। उनका अनुसार छात्रवृत्ति कार्यक्रमले विद्यार्थीमा पढ्ने हौसला समेत प्रदान हुनेछ । नेपाल सरकारको नियमअनुसार प्रत्येक विद्यालयमा स्थानीय पालिकाको समन्वयमा दलित, जनजाति, गरिब, जेहेन्दार तथा छात्रा विद्यार्थीको छनोट गरिएको चौधरीको भनाइ रहेको छ । प्रत्येक विद्यार्थीलाई छात्रवृत्तिस्वरुप रु एक हजार पाँच सय प्रदान गरिएको बताउँदै उनले थोरै रकम भए पनि केही हदसम्म विद्यार्थीका आवश्यकता परिपूर्ति हुने अपेक्षा लिएको बताए। शुक्रबार गोदावरी नगरपालिकामा एक कार्यक्रमको आयोजना गरी गोदावरीमा छात्रवृत्ति वितरण कार्य सुरु गरिएको छ । नगरप्रमुख वीरेन्द्र भट्टको प्रमुख आतिथ्यमा दुर्गालक्ष्मी नमूना माध्यमिक विद्यालयबाट छात्रवृत्ति वितरणको कार्य सुरु गरिएको हो । कार्यक्रममा नगरप्रमुख भट्टले शिक्षाको क्षेत्रमा एक मात्र नमूना विद्यालयका रुपमा रहेको दुर्गालक्ष्मीले गोदावरीलाई चिनाउने प्रयास गरिरहेको बताए। उनले देशको आर्थिक स्थिति जर्जर अवस्थामा हुँदा अपेक्षाअनुरुप आर्थिक सङ्कलन नभइरहेको अवस्थामा छात्रवृत्ति प्रदान गर्दा विद्यार्थीलाई राहत हुने बताए। उनले आर्थिकमन्दीका समयमा बालबालिकाको उज्जवल भविष्यका लागि नयाँ शैक्षिक सत्रमा कपी किताब र ड्रेस किन्न छात्रवृत्तिको रकमले सहुलियत हुने विश्वास व्यक्त गरे। गोदावरीमा करिब एक हजार दुई सयदेखि एक हजार पाँच सयको हाराहारीमा विद्यार्थीलाई छात्रवृत्ति वितरण गरिने बताइएको छ । यार्ड नेपालले धनगढीका करिब ७३, गोदावरीका ५० र कैलारीका एक दर्जन जति विद्यालयमा अध्ययनरत विद्यार्थीलाई छात्रवृत्ति वितरण गरिरहेको छ । जसमा सामुदायिक विद्यालय र गुठीद्वारा सञ्चालित विद्यालय समावेश गरिएका छन् । कैलाली जिल्लाका युवा मिलेर २०६७ सालमा स्थापना भएको यार्ड नेपाल स्वयंसेवक संस्थाका रुपमा रहेको छ । शिक्षा क्षेत्रमा काम गर्दै आइरहेको यसले छात्रवृत्तिको कार्यक्रमका साथै प्रजनन तथा यौन स्वास्थ्य शिक्षासम्बन्धी धनगढी, गोदावरी र कृष्णपुर नगरपालिकामा काम गरिरहेको यार्डका अध्यक्ष वंशीराम चौधरीले बताए। त्यसका साथै टीकापुर र भजनी नगरपालिकामा डिजिटल स्टोरी टेलिङ तथा डिजिटल एजुकेशनसम्बन्धी १५ वटा विद्यालयमा उक्त संस्थाले काम गर्ने बताइएको छ । रासस"
फोहोर व्यवस्थापनमा नमुना नमुना पार्क,"तत्कालीन भीरकोट नगरप्रमुख छायाराम खनालले फोहोरमैला व्यवस्थापनसँगै पार्क निर्माणको कल्पना पनि अघि बढाएका हुन्। स्याङ्जा : भीरकोट नगरपालिका१ स्थित सिसौघारीमा निर्मित नमुना पार्क हिजोआज सबैको आकर्षणको केन्द्र बनेको छ। बालक, युवा, प्रौढदेखि वृद्धसम्म सबैको मनै लोभ्याउने गरी पार्क निर्माण भएको छ। फोहोरमैला व्यवस्थापन केन्द्र निर्माणसँगै नमुना पार्क बनाइएको हो। पार्कमा जान सबै वर्गका लागि सहज छ। फोहोरमैला व्यवस्थापनमा समेत नमुना बनेको छ पालिका। तत्कालीन भीरकोट नगरप्रमुख छायाराम खनालले फोहोरमैला व्यवस्थापनसँगै पार्क निर्माणको कल्पना पनि अघि बढाएका हुन्। नगरको फोहोरमैला व्यवस्थापन गर्दै गर्दा दुर्गन्ध बढेर रोग निम्त्याउँछ भन्दै स्थानीयले विरोध जनाएपछि तत्कालै नगरप्रमुख खनालले फोहोरमैलाको उचित व्यवस्थापनसँगै (बालबाटिका) एवं भीरकोट पार्क बनाउने गरी योजना अघि सारेर एकै पटक दुवै काम सँगसँगै सुरु गरेको नगर प्रवक्ता दीपेन्द्र केसीले बताए। भीरकोट बालमैत्री नगर हो। बालवाटिकाको कल्पनासँगै निर्माण गरिँदै जाँदा आज जिल्लाकै रमणीय र नमुना पार्क बनेको छ। अवलोकन, वनभोज र रमाइलो भेटघाटका लागि यहाँ आउने मानिस धेरै हुन्छन्। सार्वजनिक बिदाका दिन मानिसको भीड थेगिसक्नु हँुदैन। उनले भने, फोहोरमैला व्यवस्थापनबारे अध्ययन, अवलोकन र सिकाइका लागि पनि धेरै जिल्लाबाट यहाँ आउने गरेका छन्। ससाना बालबालिकदेखि वृद्धसम्मका लागि आउन सजिलो भएकाले धेरै मानिसहरू यहाँ आउने गरेका हुन्छन्। सार्वजनिक बिदाका दिन यहाँ मानिसको भीड थेगिसक्नु हुँदैन पालिकाका कर्मचारी चिरञ्जीवी अधिकारी भन्छन्। उनले भने, यहाँ बाहिरी जिल्लाबाट समेत आएर फोहोरमैला व्यवस्थापनसम्बन्धी अध्ययन, अवलोकन गरेर फर्किने गर्छन्। फोहोरमैला व्यवस्थापन केन्द्रका लागि १७ रोपनी, पार्क निर्माणका लागि १४ रोपनी र करिब ३० रोपनी व्यक्तिको जग्गा लिएर ६१ रोपनी क्षेत्रफलमा नगरपालिकाले पार्कसहित फोहोरमैला व्यवस्थापन गर्दै आएको छ। फोहोरमैलाका लागि छुट्टै भवन निर्माण गरिएको छ। जहाँ कुहिने, नकुहिने, सिसाजन्य वस्तु राखिएका हुन्छन्। कुहिने फोहोरबाट मल उत्पादन गरी पार्क बनाइएको हो। पार्कभित्र विभिन्न किसिमका फलफूल, वृक्ष, दुबो लगाइएको छ। नकुहिने वस्तु बिक्री गरेर आम्दानी गरिएको छ। २०७६ सालमा निर्माण सुरु भएको हो। नगरपालिकाले दुई करोडको लगानीमा पार्क निर्माण गरेको हो। पार्कको प्रवेशद्वार निर्माणका लागि भने गण्डकी प्रदेश सरकारको सहयोग रहेको प्रवक्ता क्षेत्रीको भनाइ छ। यहाँ फूलबारी, रुखहरू, क्यारी, दुवैको बगैंचा, बस्न र खेल्नका लागि कुर्सी, ट्रस्ट, पोखरी, रमणीय र सुन्दर बगैंचा छ। वनभोज खान आउनेका लागि छुट्टै जग्गा छ। बगैंचाफूलबारीमा बसेर रमाइलो गर्न सकिन्छ। यहाँ घुम्न र वनभोजलगायतका लागि अन्य पालिकासँगै बाहिरी जिल्लाबाट समेत आउने गरेको नगरप्रमुख गोविन्दकुमार कर्माचार्यले बताए। जिल्लाकै नमुना पार्क बनाउने अभियानमा रहेको प्रमुख कर्माचार्यको भनाइ छ। जिल्लाको मध्यभागमा भीरकोट नगरपालिका रहेको छ। सिद्धार्थ राजगमार्गबाट करिब पाँच सय मिटरभित्रै पार्क छ। पार्कभित्र सीसी क्यामेराको सुविधा छ। फोहोरमैला व्यवस्थापन र पार्क सुरक्षाका लागि न्यूनतम प्रवेश शुल्क तोकिएको छ। फोहोरमैला व्यवस्थापन कार्य कठिन मानिन्छ। डम्पिङ साइटमा बस्न त के हेर्न पनि निकै समस्या हुन्छ। दुर्गन्धले सताउँछ। तर, त्यसको उचित ब्यवस्थापन गर्न सकियो भने आम्दानीसहित सुन्दर व्यवस्थापन हुने रैछ नि महिला नेता इन्दिरा केसी भन्छिन्। भीरकोट नगरपालिकाले एकातिरको भवनमा फोहोरमैला व्यवस्थापन गरेको छ। कुहिने, नकुहिने, सिसाजन्य भन्दै छुट्ट्याउँदै आएको छ। कुहिने फोहोरबाट मल उत्पादन गरिएको छ भने नकुहिने मैला बिक्री गरेर आम्दानी गरेको छ। फोहोरमैला यहाँ देखिँदैन। अर्कोतर्फ, भीरकोट नमुना पार्क बनेको छ। फोहोरमैलाको उचित व्यवस्थापन गर्न सके दुर्गन्ध होइन सुगन्धसहित आयआर्जन बढाउनुका सकिन्छ भनेर भीरकोट नगरपार्कबाट सिक्न सकिने स्थानीय बताउँछन्।"
वार्षिक १० करोडको मासुजन्य पदार्थ निर्यात,"सन्धिखर्क : अर्घाखाँचीको शीतगंगा नगरपालिकाका कृषकहरू व्यावसायिक बाख्रापालनमा लागेका छन्। बाख्रापालनको लागि उचित वातावरण तथा पर्याप्त चरन र घासको व्यवस्था हुनुका साथै भनेको समयमा नगदै बिक्री हुने भएपछि कृषकहरू बाख्रापालनमा लागेका हुन्। भारतमा राम्रो कमाइ गरिरहेका शीतगंगा नगरपालिका वडा नम्बर १३ सिमलपानीको ढावाका कृषक विष्णुप्रसाद न्यौपानेले गाउँमै फर्किएर बाख्रापालन सुरु गरे। नमुना कृषि तथा पशुपक्षी पालन फर्म दर्ता गरेरै उनी बाख्रापालनमा लागेका हुन्। उनको फर्ममा अहिले साना ठुला गरी झन्डै १ सय ५० बाख्रा छन्। वैदेशिक रोजगारीबाट फर्किएर गाउँमै केही गर्नुपर्छ भन्ने मान्यताका साथ आफ्नै जन्मभूमिमा आएर बाख्रा पालेको छु। वार्षिक १०१२ लाख रुपैया खर्च कटाएर आम्दानी हुने गरेको छ। चार जनालाई प्रत्यक्ष र अप्रत्यक्ष पाँच जनालाई रोजगारी पनि दिएको छु उनले भने। बाख्रापालनमा बजारको कुनै समस्या छैन। शीतगंगा नगरपालिका वडा नम्बर ६ जुकेनाको फेदीमा स्थायी शिक्षक लक्ष्मण ओलीको बाख्रा फर्म पनि लोभलाग्दो छ। स्थानीय डिही आधारभूत विद्यालयमा अध्यापन गराउने अर्थात् जागिर खान जाजरकोटबाट आएका ओलीले विद्यालयमा अध्यापनसँगै व्यावसायिक बाख्रापालन गरेका हुन। उनको गोठमा अहिले १ सय २४ वटा बाख्रा छन्। एमएड पास गरेका उनी मात्र हैनन् उनकी श्रीमती करुणा ओली पनि शिक्षिका हुन्। तर उनीहरूले समाजमा केही गरेर प्रेरणाको स्रोत बन्न सकिन्छ भन्ने मान्यताका साथ बाख्रापालनमा सुरु गरेका हुन्। गोठमा १ सय २४ वटा बाख्रा छन्। ओलीले भने एक वर्षमा बोका तथा बाख्राका पाठीहरू बेचेर २१ लाख रुपैयाको कारोबार भयो। बाख्राको दाना, घास, औषधि उपचार, कर्मचारीको तलब आदि सबै खर्च कटाएर ८ लाखभन्दा बढी बचत भएको छ। उनको फर्ममा पनि चार जनाले प्रत्यक्ष रोजगार पाएका छन्। शिक्षण पेसा मूल पेसा भएकोले उनले व्यवस्थापन मात्र हेर्ने गर्छन्। अरू सबै कामदारको जिम्मा छ। जाजरकोटमा रहेका बुवा बलराम ओलीले फर्मको रेखदेख गर्छन्। कृषि प्रधान देशमा कृषि पेसा गर्नुपर्छ भन्ने मान्यताका साथ बाख्रापालनमा आफूहरूले बढी जोड दिएको उनले बताए। शीतगंगा नगरपालिकाले उत्पादनमा आधारित अनुदान वितरण गर्दै आएको छ। खसीबोकाको बिक्रीमा प्रतिकिलो ५० रुपैया नगरपालिकाले अनुदान दिँदै आएको नगरपालिकाका प्रमुख प्रशासकीय अधिकृत झविन्द्र खनालले बताए। उनले भने बाख्रापालनमा लागेका व्यावसायिक कृषकहरूलाई उत्पादनमा आकर्षित गर्न नगरपालिकाले अनुदान दिने गरेको छ। अर्घाखाँची जिल्लाभर करिब ५५ हजार माउ बाख्रा रहेको प्रधानमन्त्री कृषि आधुनिकीकरण परियोजनाका अर्घाखाँचीका प्रमुख रामनाथ पाण्डेले बताए। उक्त माउ बाख्राबाट उत्पादन भएका पाठापाठीहरू तथा मासुजन्य खसी बोकाहरू कपिलवस्तु, दांग, रूपन्देही तथा काठमाडांै, पोखरालगायतका स्थानमा मासुका लागि जाने गरेको छ। पहिलापहिला बाहिर जिल्लाबाट खसीबोका आयात हुनेमा अहिले जिल्ला निर्यात गर्न सफल भएको छ। वार्षिक तीन सय टन मासुजन्य बोका तथा बाख्राहरू जिल्ला बाहिर निर्यात हुने गरेको छ। जसलाई रकममा हिसाब गर्दा झन्डै १० करोडको खसीबोका, बाख्रा तथा मासुजन्य पदार्थ जिल्लाबाट बाहिर जाने गरेको छ। प्रधानमन्त्री कृषि आधुनिकीकरण परियोजनाले बाख्रापालक कृषकहरूलाई खोर निर्माण, उन्नत जातको बोका तथा बाख्रा खरिद, घास खेतीलगायत प्राविधिक रूपमा सहयोग गर्दै आएको छ। जसका कारण कृषकहरूलाई बाख्रापालनमा सहयोग पुगेको छ। व्यावसायिक बाख्रापालनमा लागेका कृषकहरूलाई यसैमा टिकाउनका लागि विभिन्न कार्यक्रम सञ्चालन भएको जिल्ला समन्वय समितिका प्रमुख जीवनारायण कोइरालाले बताए। अर्घाखाँची जिल्ला बाख्राको पकेट क्षेत्र भएको बताउँदै कृषकलाई उत्पादनमा हौसला प्रदान गर्ने कार्यक्रम सञ्चालन गरेर जिल्लालाई बाख्रा निर्यात हुने जिल्ला बनाउन सबै लाग्नुपर्छ कोइरालाले भने।"
डढेलो नियन्त्रण गर्न हरितदस्ता,"सिन्धुली : डिभिजन वन कार्यालय सिन्धुलीले १० जना अग्नि नियन्त्रणदस्ता (हरितदस्ता) तयार पारेको छ। जिल्लाका सामुदायिक तथा राष्ट्रिय वनमा लाग्ने डढेलो नियन्त्रणका लागि हरितदस्ता तयार पारिएको हो। उनीहरूलाई डढेलो नियन्त्रणका लागि आवश्यक तालिम तथा सामग्रीसहित डढेलो नियन्त्रणका लागि परिचालन गरिनेछ। सुक्खायाम सुरु भएसँगै सिन्धुलीमा वन डढेलोका घटनाहरू बढ्ने गरेका छन्। जिल्लाका चुरे तथा महाभारत क्षेत्रका सामुदायिक र राष्ट्रिय वनमा आगलागी हुने गरेको छ। जिल्लाका कतिपय वन क्षेत्रमा फागुनको अन्तिम सातादेखि डढेलो लागिसकेको छ। यसरी तयार पारिएका हरितदस्तालाई डिभिजन वन कार्यालयले डढेलो लाग्ने समयको पाँच महिनासम्म डढेलो नियन्त्रण गर्न परिचालन गरिने डिभिजन वन कार्यालय सिन्धुलीका डिभिजनल वन अधिकृत कृष्णराज न्यौपानेले बताए। सुक्खा समयमा वनमा जताततै आगो लाग्ने र कर्मचारी पनि न्यून रहेकाले नियन्त्रणका लागि डढेलो नियन्त्रणका विभिन्न सामग्रीसहित १० जना हरितदस्ता तयार पारिएको हो, उनले भने । हरितदस्तासँगै डिभिजन वन, सेना, प्रहरी, सशस्त्र गरी ४० जनाको अग्नि नियन्त्रक संयुक्त टोली पनि तयारी अवस्थामा राखिएको छ।"
